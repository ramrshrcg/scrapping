शीर्षक,विवरण
६८ दिनपछि कोरोना संक्रमित डिस्चार्ज,"दार्चुला : दार्चुलाको लेकम गाउँपालिकाका एकजना कोरोना संक्रमित ६८ दिनपछि अस्पतालबाट डिस्चार्ज भएका छन्। लेकम गाउँपालिका५ मैखोलीका इन्द्रदेव जोशी स्वास्थ्यमा समस्या देखिएपछि वैशाख २९ गते जिल्ला अस्पताल दार्चुलामा भर्ना भएका थिए । जोशीको स्वास्थ्य चेकजाँच गर्दा कोरोना भाइरस संक्रमण पुष्टि भएको थियो। तर ६८ दिनपछि सोमबार बल्ल उनी अस्पतालबाट डिस्चार्ज भएका हुन्को । जोशीका आफन्त रामदत्त जोशीका अनुसार उनलाई भेन्टिलेटर, एचडीयुमा राखेर उपचार गरिएको थियो । पुर्नःजन्म नै पाएको भन्दै जोशीले उपचारमा खटिएका चिकित्सक तथा अन्य स्वास्थ्यकर्मीलाई खादा लगाएर सम्मान समेत गरेका थिए। 'चिकित्सकले मलाई बचाउनुभयो। आज मैले पुनर्जन्म प्राप्त गरेँ, उनीहरुलाई म हृदयदेखि नै सम्झन र सम्मान गर्न चाहन्छु,' जोशीले भने।"
मोरङमा नष्ट गर्न थालियो प्रहरीसँग रहेका विष्फोटक पदार्थ,"विराटनगर: माओवादी द्वन्द्वकालदेखि प्रहरीसँग स्टकमा रहेका विष्फोटक पदार्थ मंगलबारबाट मोरङमा नष्ट (डिस्पोज) गर्न थालिएको छ । तत्कालीन विद्रोही माओवादीका गतिविधी नियन्त्रणमा लिन सरकारले प्रहरीलाई दिएका विभिन्न खालका विष्फोटक पदार्थ प्रक्रिया पूरा गरेर लामो समयपछि नष्ट गर्न थालिएको हो । विगतमा माओवादी द्वन्द्वका बेला सरकारबाट उपलब्ध भएका यस्ता पदार्थ संकलन गरेर नष्ट गर्न प्रहरी प्रधान कार्यालयले यसअघि नै निर्देशन दिएर सम्बन्धित जिल्ला प्रहरी कार्यालयलाई पत्राचार गरिसकेको छ । सरकारले २०५९ सालमा दिएकामध्ये मोरङ प्रहरीसँग हातले नै प्रहार गर्न मिल्ने विभिन्न प्रकारका वममध्ये प्लाष्टिक हेन्डग्रिनेट ३२७, ग्यासहेन्ड ग्रिनेट ११० र लङरेन्जहेन्ड ग्रिनेट ६९ थान स्टक रहेका थिए । मोरङ प्रहरीका प्रवक्ता डीएसपी दीपक श्रेष्ठका अनुसार विभिन्न प्रहरी युनिटमा रहेका विष्फोटक पदार्थ संकलन गरेर नेपाली सेनाको विशेष टोलीको सहयोगमा नष्ट गर्न थालिएको हो । मोरङको कानेपोखरी जंगलमा लगेर विष्फोटक पदार्थ नष्ट गर्न थालिएको छ, उनले भने, नष्ट गर्दा आउने ठूलाठूला आवाजले जनजीवनलाई असर नपुर्याओस् र कुनै क्षति नहोस् भन्ने उदेश्यले डिस्पोजका लागि बस्ती नभएको एवं मानवीय चहलपहल कम भएको स्थानलाई प्रयोग गरिएको हो । प्रयोगको समय अवधि सकिएर पुराना एवं जीर्ण भएका तथा जुनसुकै बेला पनि विष्फोट भएर दुर्घटना निम्त्याउन सक्ने जोखिम रहेका विष्फोटक पदार्थ नष्ट गर्न थालिएको श्रेष्ठले बताए । उनका अनुसार तत्कालीन समयमा प्रयोगमा नआएका विष्फोटक पदार्थ प्रहरी युनिटमै स्टक (भण्डारण) गरेर राखिएको थियो । विष्फोट हुँदा ठूलो मानवीय एवं भौतिक क्षति गर्ने यस्ता पदार्थ माओवादी शान्ति प्रक्रियामा आएको लगभग १५ वर्षपछि सरकारले नष्ट गर्ने प्रक्रिया अघि बढाएको हो । प्रदेश १ प्रहरी कार्यालय विराटनगरका प्रवक्ता एसपी नवीनराज राईका अनुसार लामो समयपछिको अध्ययन एवं अनुसन्धानपछि पुराना, काम नलाग्ने र जोखिमयुक्त विष्फोटक पदार्थ नष्ट गर्न थालिएको छ । निकै लामो समयअघि सरकारले सुरक्षा निकायलाई दिएका विष्फोटक पदार्थ पुरानो भएर कामै नलाग्ने भएका थिए । त्यहाँमाथि भण्डारणस्थलमै विष्फोट भएर ठूलो क्षति निम्तने जोखिम पनि बढ्यो, उनले भने, त्यही भएकाले प्रहरीसँग स्टकमा रहेका विष्फोटक पदार्थ नष्ट गर्न थालिएको हो । नेपाली सेनाको सहयोगमा केही समयभित्रै प्रदेश १ का विभिन्न प्रहरी युनिटमा रहेका यस्ता पदार्थ नष्ट गरिसकिने छ ।"
काठमाडौँतराईमधेश द्रुतमार्गको प्रगति,"काठमाडौतराईमधेश द्रुतमार्ग आयोजनाको समष्टिगत भौतिक प्रगति १६१ प्रतिशत र वित्तिय १४५१ प्रतिशत लक्ष्य हासिल भएको छ। आयोजनाको कूल कार्यको १६२१ प्रतिशत प्रगति हासिल गर्ने लक्ष्य प्रक्षेपण गरिएको थियो। गत आव ०७७७८ मा रु आठ अर्ब ९६ करोड ८८ लाख विनियोजन वार्षिक वित्तीय प्रगति ९७३४ प्रतिशत रहेको नेपाली सेनाले जनाएको छ। सेनाको निर्माण व्यवस्थापनमा अघि बढेको उक्त आयोजनाको महत्वपूर्ण संरचनाको रुपमा रहेका दुवै सुरुङ ठेक्कापछिको कार्य प्रारम्भ गरिएको छ। आयोजनाको डिजाइन तथा कन्स्ट्रक्सन सुपरभिजनको लागि अन्तर्राष्ट्रिय परामर्शदाता तथा स्थानीय विषयविज्ञ छनोट गरी सर्भेलगायतका कार्य सुचारु गरिएको छ। हाल उक्त परामर्शदाताबाट टोली प्रमुख, आयोजना समन्वयकर्ता, सुरुङ इञ्जिनीयर्स, सडक इञ्जिनीयर्स, पुल इञ्जिनीयर्स, वरिष्ठ भूगर्भ शास्त्रीले कार्य प्रारम्भ भइसकेको सैनिक जनसम्पर्क तथा सूचना निर्देशनालयले जनाएको छ। आयोजनास्थलमा १४ वटा बेलिबृज जडान गर्ने योजनाअनुसार आठवटा बेलिबृज जडान गरिएको तथा पुल तथा सुरुङ निर्माण गर्न आवश्यक पहुँच मार्ग निर्माण कार्य भइरहेको छ। आयोजनाको पाँच ठाउँमा आधारभूत प्रयोगशाला उपकरण जडान गरी गुणस्तर परीक्षण र अन्तर्राष्ट्रिय परामर्शदाताको परामर्शमा नवीन उपकरणसहितको प्रयोगशाला थपको व्यवस्था गरिएको छ। आयोजना अघि बढाउने सन्दर्भमा हालसम्म ९१५ प्रतिशत जग्गा अधिकरण र मुआब्जा वितरणको काम पूरा भएको छ। खोकनाबुङ्मतीमा जग्गा विवाद समाधान गर्न राष्ट्रिय योजना आयोगको संयोजकत्वमा समन्वय उपसमिति गठन भई समन्वयका लागि पहल भइरहेको सेनाले जानकारी दिएको छ। रुख कटान तथा व्यवस्थापनको काम शतप्रतिशत पूरा भई वृक्षरोपण पनि असार मसान्तसम्म दुई लाख ४९ हजार १६६ वटा भएको छ। आयोजना अघि बढाउने सन्दर्भमा वातावरणीय प्रभाव मूल्याङकन स्वीकृति भई कार्य प्रारम्भ गरिएको सैनिक जनसम्पर्क तथा सूचना निर्देशनालयले जनाएको छ।"
"खुमलटारमा देउवा : सीतालाई चिनाउँदै प्रचण्डले भने, उहाँ प्रधानमन्त्री शेरबहादुरजी","काठमाडौं : प्रधानमन्त्री शेरबहादुर देउवाले माओवादी केन्द्रका अध्यक्ष पुष्पकमल दाहाल प्रचण्ड पत्नी सीता दाहालको स्वास्थ्य अवस्थाबारे जानकारी लिएका छन्। मंगलबार प्रचण्ड निवास खुमलटार पुगेर प्रधानमन्त्री देउवाले सीताको स्वास्थ्य अवस्थाबारे जानकारी लिएका हुन्। प्रचण्डसँग भेटवार्ता गर्न खुमलटार पुगेका देउवाले सीताको स्वास्थ्य अवस्थाबारे जानकारी लिएका हुन्। सीताले आराम गरिरहेको कोठमा पुगेर देउवाले नमस्कार गर्दा प्रचण्डले उहाँ प्रधानमन्त्री शेरबहादुर देउवाजी भनेर चिनाएका थिए। सीताले चिने भनेर जवाफ दिएकी थिइन्। प्रचण्डले सीतालाई आरजुसमेत भेट्न आउने जानकारी गराएका छन्। लामो समयदेखि ओछ्यान परेकी सीताको मनोबल यसरी मान्छेले भेट्दा बढ्ने प्रचण्डले सुनाए। यसरी भेटघाट गरिदिएपछि उनको मनोबल पनि उठ्छ क्या, प्रचण्डले देउवासँग भने। खुमलटारमा देउवाले अध्यक्ष प्रचण्डसँगै माओवादी केन्द्रका प्रवक्ता नारायणकाजी श्रेष्ठसँग छलफल गरेका छन्। देउवा नेतृत्वको सरकार बनेपछि सत्तारुढ गठबन्धनलाई न्यूनतम साझा सहमति गरेर अगाडि बढाउने तयारी प्रचण्डले गरेका छन्। माओवादी केन्द्र र नेपाली कांग्रेसका दुई दुई गरेर अहिलेसम्म देउवा सरकारमा चारजना मात्र मन्त्री सहभागी भएका छन्। बिहानै प्रधानमन्त्री निवास बालुवाटारमा देउवासँगको भेटसँगै प्रचण्डले सरकारलाई प्रभावकारी ढङ्गबाट अगाडि बढाउन छलफल सुरु गरेका हुन्। देउवासँगको भेटमा प्रचण्डले सरकारको साझा न्यूनतम् कार्यक्रम बनाएर अगाडि बढ्ने विषयमा छलफल गरेका थिए । देउवाको भेटमा गठबन्धनमा सहभागी दलको भावनाअनुसार साझा न्यूनतम कार्यक्रम बनाएर सरकारलाई गतिदिने विषयमा छलफल भएको थियो । देउवासँगको भेटअघि प्रचण्डले नेकपा (एमाले) वरिष्ठ नेता माधवकुमार नेपाल र जनता समाजवादी पार्टी नेपालका अध्यक्ष उपेन्द्र यादवसँग भेट गरेका छन्। वरिष्ठ नेता नेपाल निवास कोटेश्वरमा दुवै नेतासँग प्रचण्डले छलफल गरेका हुन्। कोटेश्वरमा प्रचण्ड, नेपाल र यादवबीचको भेटमा केपी ओली सरकारले असंवैधानिक ढङ्गबाट गरेका राजनीतिक नियुक्ति खारेज गर्ने विषयमा छलफल भएको थियो। एमाले अध्यक्षसमेत रहेका निवर्तमान प्रधानमन्त्री केपी ओलीविरुद्ध सहकार्य गरेका दलसँग सहमति गरेर अगाडि बढ्ने तयारीमा प्रचण्ड छन् । प्रधानमन्त्री देउवालाई विश्वासको मत दिने पार्टी र सांसदलाई मिलाएर अगाडि बढ्ने गरी उनको छलफल केन्द्रित देखिन्छ । जनता समाजवादी पार्टी (जसपा) नेपालको महन्थ ठाकुर र उपेन्द्र यादव दुवै पक्षले देउवा सरकारलाई विश्वासको मत दिएपछि मन्त्रिपरिषद् विस्तारमा सबैलाई समेट्नुपर्ने बाध्यता देउवामाथि देखिन्छ । अहिले देउवा सरकारमा दुई कांग्रेस र दुई माओवादी गरेर चारजना मात्र मन्त्री रहेका छन् ।"
अमेरिकी सांसद मार्जोरी टेलरले कोभिडबारे गलत सूचना फैलाएपछि ट्वीटरबाट प्रतिबन्ध,"वासिङटन: अमेरिकामा रिपब्लिकन सांसद मार्जोरी टेलर ग्रीनलाई ट्वीटरले अस्थायी रुपमा प्रतिबन्ध लगाएको जनाएको छ । ग्रीनको ट्वीटर एकाउन्टले सामाजिक सञ्जालमा कोभिड १९ बारे गलत सूचना फैलाएको भन्दै ट्वीटरले उनको एकाउन्ट बन्द गरिदिएको हो । ग्रीनको ट्वीटर एकाउन्टले सामाजिक सञ्जालको सूचना नीति उल्लंघन गरेको पनि बताइएको छ । ग्रीनले हालै ६५ वर्षमुनिका दुब्ला मानिसहरु कोभिड १९ बाट खतरामा नरहेको भन्दै विना प्रमाण ट्वीटरमा सूचना प्रवाह गरेकी थिइन् । उनको यस्तो तर्कको स्वास्थ्यविदहरुबाट कुनै आधार समेत पेश भएको छैन । साथै मास्क लगाउन बाध्यकारी गर्न नहुने पनि उनको राय थियो । तर ग्रीनको यस्तो ट्वीटलाई 'भ्रामक' भन्दै ट्वीटरले वर्गिकृत गरेको छ । अमेरिकी सरकारले फाइजर, मोडेर्ना र जोन्सनका खोप वितरण गर्दैआएको छ । यीमध्ये कुनै पनि खोप पूर्ण रुपमा अनुमोदित छैनन् । तर विभिन्न अध्ययनले यीनको प्रभावकारिता प्रमाणित गरिसकेका छन् । अमेरिकी राष्ट्रपति जो बाइडेनले भने खोपबारे गलत सूचना प्रवाह गर्नेहरुविरुद्ध कारवाही गर्न सामाजिक सञ्जाल कम्पनीहरुलाई आग्रह गरेका छन् । ""ट्वीटरको नियम उल्लंघन गरेको, विशेषगरी कोभिड १९ को गलत सूचना प्रवाह नीति उल्लंघन गरेकोमा हामीले ग्रीनको एकाउन्टमाथि कारवाही गरेका छौँ,"" ट्वीटरका प्रवक्ताले इमेल मार्फत मिडियाहरुलाई विज्ञप्ति जारी गरेका छन् । ट्वीटरको उक्त विज्ञप्ति अनुसार ग्रीनको एकाउन्ट १२ घण्टासम्म बन्द नै गरिनेछ । रिपब्लिकन सांसद ग्रीनले पनि फेसबुक लाइभ मार्फत उनको ट्वीटर अस्थायी रुपमा प्रतिबन्धमा परेको जानकारी दिएकी थिइन् । साथै बाइडेन प्रशासनलाई वाक स्वतन्त्रमा नियन्त्रण गरेको आरोप समेत उनले लगाएकी छन् । गत जनवरीमा पनि ग्रीनले चुनावमा धाँधली गरेको आरोप लगाउँदै अफवाह पैलाएपछि ट्वीटरले उनको एकाउन्टमा प्रतिबन्ध लगाएको थियो ।"
जसपाको विधान पारित,"काठमाडौं : जनता समाजवादी पार्टी नेपाल (जसपा)को संसदीय दलको बैठकले पार्टीको विधान पारित गरेको छ। सिंहदरबारमा मंगलबार भएको बैठकले सर्वसम्मत रुपमा पार्टीको विधान पारित गरेको हो। मन्त्रिमण्डलमा सहभागी हुनेको नाम भने अर्को बैठकले टुङ्गो लगाउने निर्णय पनि गरेको छ। जसपाका कार्यकारिणी समितिका सदस्य एवं सांसद मोहम्मद इस्तियाक राईका अनुसार बैठकमा सङ्घीय संसदीय दलको विधान२०७८ को मस्यौदा प्रस्तुत भई छलफलमा सदस्यबाट आएको सुझावलाई समेत समावेश गरी विधान पारित भएको छ। यस्तै, बैठकले प्राप्त सुझावलाई समावेश गर्न सांसदद्वय रामसहाय प्रसाद यादव र राईलाई जिम्मेवारी दिएको छ। विधानलाई अनुमोदनका लागि पार्टीको केन्द्रीय कार्यकारिणी समितिमा पठाउने निर्णयसमेत भएको छ। संसदीय दलको बैठकमा २२ सांसदको उपस्थिति थियो। जसपाको प्रतिनिधि सभामा ३२ सांसद रहेका छन्। जसपाको संसदीय दल बैठकमा अध्यक्ष उपेन्द्र यादव पक्षमा बहुमत सांसद रहेका छन्। यसअघि निवर्तमान प्रधानमन्त्री केपी ओली नेतृत्वको सरकारमा सत्ता समीकरणका बेला जसपा दुई समूहमा विभाजन भएको थियो। प्रधानमन्त्री शेरबहादुर देउवालाई विश्वासको मत दिँदा जसपाको दुवै पक्षले मत दिएको थियो। जसपाका अर्का अध्यक्ष महन्थ ठाकुर पक्षका कतिपय सांसद यादव समूहमा सहभागी भएपछि देउवालाई समर्थन गर्ने निर्णय गरेको थियो। जसपाको पार्टी आधिकारिकताको विवाद भने निर्वाचन आयोगमा अड्किएको छ। आयोगले दुवै पक्षको कागजात झिकाएर आवश्यक छलफल गरेर निर्णय लिने बताइएको छ। दुवै पक्षले पार्टी आधिकारिकताका लागि दाबी गरेपछि आयोगले इजलास गठन गरेर पार्टी आधिकारिकताको निष्कर्ष निकाल्ने जनाएको थियो। उक्त सम्बन्धमा साउन ३ गतेदेखि छलफल चलिरहेको छ। आयोगको निर्णयपछि यादव पक्ष सरकारमा सहभागी हुने बताइएको छ। रासस"
नेपालगन्ज सीमा नाकामा स्थायी हेल्थ डेस्क स्थापना,"नेपालगन्ज: कोरोना नियन्त्रणका लागि नेपालगन्जको जमुनाह नाकामा स्थायी हेल्थ डेस्क स्थापना गरिएको छ । देशभरका एक दर्जन सीमा नाकामा स्थायी हेल्थ डेस्क स्थापना गर्ने भनिए पनि नेपालगन्जले सबैभन्दा पहिले डेस्क सञ्चालनमा ल्याएको हो । संघीय सरकारको स्वास्थ्य सेवा विभागको इपिडिमियोलोजी तथा रोग नियन्त्रण महाशाखाले नेपालगन्ज उपमहानगरपालिकासँग समन्वय गरेर ५१ लाख ३१ हजार ७ सय ३४ रुपैयाँ लागतमा हेल्थ डेस्कको लागि ८ कोठे भवन निर्माण गरेको हो । जमुनाह नाका हेल्थ डेस्कको मंगलबार नेपालगन्जका नगर प्रमुख डा धवलशम्शेर राणा, उपप्रमुख उमा थापा मगर, बाँकेका प्रमुख जिल्ला अधिकारी शिवराम गेलालले संयुक्त रुपमा उद्घाटन गरे । विभागले एक जना डाक्टर (मेडिकल अधिकृत), दुई दुई जना नर्सिङ र प्यारामेडिक्स, एक जना ल्याब टेक्निसियन र एक जना कार्यालय सहयोगीको स्थायी दरबन्दीको व्यवस्था गरेको भए पनि अहिले सिनियर अनमी (छैटौं), सिनियर अहेव, बरिष्ठ ल्याब टेक्निसियन र अहेबलाई मात्र खटाएको छ । गत वर्षको ११ चैत्रदेखि टेण्ट टाँगेर स्थापना भएको अस्थायी हेल्थ डेस्कमा कामको चाप बढी भएकाले उपमहानगरपालिकाले थप १२ जना स्वास्थ्यकर्मी खटाएको स्वास्थ्य शाखा प्रमुख रामबहादुर चन्द बताउँछन् । उनका अनुसार उपमहानगरले बीएस्सी नर्सिङ एक जना, नर्सिङ स्टाफ ४ जना, एचए २ जना, ल्याब टेक्निसियन २ जना, २ जना अनमी, ३ जना अहेव र २ जना कार्यालय सहयोगीलाई करारमा नियुक्त गरेर काममा खटाएको छ । डाक्टरको दरबन्दी छ । तर अहिलेसम्म केन्द्रले पठाएको छैन । हाम्रो हेल्थ डेस्कमा मात्र होइन । देशकै हेल्थ डेस्कमा डाक्टर पठाइएको छैन, प्रमुख चन्दले भने, अस्थायी दरबन्दी वा करारको भए पनि डाक्टरको व्यवस्था गर्न हामीले माग गरिरहेका छौं । देशभरका एक दर्जन नाकामा स्थायी हेल्थ डेस्क स्थापना गर्ने भनिए पनि नेपालगन्जले सबैभन्दा पहिले स्थायी संरचनामा हेल्थ डेस्क स्थापना गरेको उपमहानगरपालिकाले जनाएको छ । हेल्थ डेस्कबाट कोरोनाका साथै, छिमेकी देश भारतमा महामारी वा संक्रमक रोगका रुपमा देखिएका डेंगु, मलेरिया, क्षयरोग लगायतका रोगको परीक्षण गरिनेछ । भारतबाट स्वदेश फर्किनेहरुको स्वास्थ्य परीक्षण(स्क्यानिङ), र प्रयोगशालाबाट परीक्षण हुनेछ ।"
विप्लवको दौडधुप : कम्युनिस्ट एकता कि सहमति कार्यान्वयनको खोजी ?,"काठमाडौँ : २०७८ असार ३० गते नेकपा (माओवादी केन्द्र)का अध्यक्ष पुष्पकमल दाहाल प्रचण्ड सँग खुमलटारमा भेटवार्ता। खुला राजनीतिमा आएपछि पनि झण्डै पाँच महिनासम्म गुमनाम बनेका नेपाल कम्युनिस्ट पार्टीका महासचिव नेत्रविक्रम चन्द विप्लवले पछिल्ला केही दिनयता राजनीतिक भेटघाटलाई तीव्र बनाएका छन्। तत्कालीन प्रधानमन्त्री केपी ओलीसँग तीनबुँदे सम्झौता गरेर भूमिगत राजनीति परित्याग गरेका चन्दको ओली सत्ताबाट बाहिरिएसँगै भइरहेको राजनीतिक भेटवार्तालाई चासोका साथ हेरिएको छ। पछिल्ला एक साताभित्र चन्दले नेकपा (माओवादी केन्द्र) का अध्यक्ष पुष्पकलम दाहाल प्रचण्ड, नेकपा (एमाले)का वरिष्ठ नेता माधवकुमार नेपाल, जनता समाजवादी पार्टी नेपालका नेता डा बाबुराम भट्टराई, आफ्ना राजनीतिक गुरु एवं नेकपा क्रान्तिकारी माओवादीका महासचिव मोहन वैद्य, एमाले प्रवेश गरेका पूर्वमाओवादी नेताहरु टोपबहादुर रायमाझी, लेखराज भट्ट, मणिचन्द्र थापा र प्रभु साह, एमालेका अध्यक्ष एवं निवर्तमान प्रधानमन्त्री केपी शर्मा ओलीसँग भेटवार्ता गरेका छन्। राजनीतिक भेटवार्ता मूलतः सरकार र नेकपाबीच गत फागुन २० गते भएको तीनबुँदे सहमति कार्यान्वयनको अवस्था र वर्तमान राजनीतिक परिस्थितिका बारेमा केन्द्रित रहेको प्रस्ट देखिएको छ। विशेषतः प्रचण्डसँगको भेटमा चन्दले ओली नेतृत्वको सरकारसँग भएका सहमति शेरबहादुर देउवा नेतृत्वको सरकारले कुन ढङ्गले ग्रहण गर्छ भन्ने विषयमा कुराकानी गरेका छन्। नेकपाका नेता धर्मेन्द्र बाँस्तोला मुख्यतः दुई बुँदामा केन्द्रित रहेर राजनीतिक भेटवार्ता भएको बताउँछन्। सरकारसँग भएको तीनबुँदे सहमति कार्यान्वयन र वर्तमान राजनीतिक जटिलताको निकासका बारेमा महासचिव चन्दले छलफल गरेको उनले बताए। नेकपाले सरकारसँग प्रगतिशील संयुक्त सरकार, जनमत सङ्ग्रह र वैज्ञानिक समाजवाद निर्माणका लागि बहस र छलफल चलाउने तीनबुँदे सहमति गरेको थियो। सोही सहमतिका आधारमा सरकारले नेकपाको गतिविधिमाथि लगाइएको प्रतिबन्ध हटाएको थियो। सरकारसँग भएको सहमतिअनुसार पक्राउ परेका कार्यकर्ता रिहा नभएको भन्दै नेकपाले सहमतिको कार्यान्वयनमा आशङ्का व्यक्त गर्दै आएको छ। अझै पनि नेकपाका कार्यकर्ता विभिन्न मुद्दामा कारागारमा थुनामा छन्। मोहन वैद्यसँगै तत्कालीन नेकपा (एकीकृत माओवादी) फुटाएर अलग्गै पार्टीमा लाग्नुभएका चन्दको वैद्यसँगको सहकार्य पनि लामो समय जान सकेन। वैद्यको नेतृत्वमा जनवादी क्रान्ति सम्पन्न हुन नसक्ने भन्दै उहाँले छुट्टै पार्टी बनाएर अगाडि बढाए। ओली नेतृत्वको सरकारले चन्द नेतृत्वको नेकपाको गतिविधि गैरराजनीतिक प्रकृतिको भएको ठहर गर्दै प्रतिबन्ध लगाएको थियो। वामपन्थी विश्लेषक श्याम श्रेष्ठ चन्दको भेटवार्ताको शृङ्खलालाई दुई कोणबाट हेर्नुपर्ने बताउछन्। सरकारसँग भएको तीनबुँदे सहमति कार्यान्वयन र कार्यकर्ता रिहाइसँगै वामपन्थी एकताको सम्भावनाका विषयमा चन्दले छलफल गरेको हुनसक्ने उनको ठम्याइ छ। वामपन्थी एकताका लागि दाहाल, नेपाल र चन्दबीच कुराकानी भए पनि त्यसले मूर्त रुपमा पाउन कठिन देखिएको उनको भनाइ छ। वामहरुको एकता तत्काल सम्भव नभए पनि गठबन्धन लामो समयसम्म टिक्न सक्ने उनको बुझाइ छ। विश्लेषक श्रेष्ठ माओवादी केन्द्र, एमालेको माधव नेपाल पक्ष र चन्द नेतृत्वको नेकपाबीचको एलायन्स सम्भव देख्छन्। चन्द सशस्त्र सङ्घर्षको बाटोमा हुनुहुन्थ्यो, सशस्त्र सङ्घर्ष त्यागेपछि उहाँको बाटो के त अब ? त्यसो भएकाले यी तीन पक्षबीच गठबन्धन हुन सक्छ, उनले भने, तर पार्टी एकता हुन सक्दैन।' राससअशोक घिमिरे"
कांग्रेस महाधिवेशनमा डिजिटल भोटिङ,"काठमाडौं : नेपाली कांग्रेसले कोरोना महामारी रहिरहेको अवस्थामा डिजिटल भोटिङ को आफ्नै आन्तरिक प्रविधिको विकास र सुनिश्चितता गरेको छ। कांग्रेसको केन्द्रीय सूचना, सञ्चार तथा प्रचार विभागले पार्टीले आवश्यक ठहर गरेर निर्णय गरेको अवस्थामा हालै उक्त प्रविधिको विकास गरेको हो। यस प्रविधिमार्फत सबै जिल्ला पार्टी कार्यालयमा उपस्थित भएर प्रदेश अधिवेशन र महाधिवेशनका प्रतिनिधिले मतदान गर्न सक्ने व्यवस्था गरिएको विभागका सचिव दिनेश थापा मगरले जानकारी दिए। प्रविधिमार्फत पार्टीको आगामी १४औँ महाधिवेशनमै केन्द्र र सबै प्रदेशको निर्वाचनसम्बन्धी सबै प्रक्रिया सम्पन्न गर्न सकिने क्षमताको विकास गरिएको छ। महाधिवेशन आगामी भदौ १६ देखि १९ गतेसम्म काठमाडौँमा गर्ने कार्यतालिका सार्वजनिक गरिसकेको छ। विभागको हालै सम्पन्न बैठकले डिजिटल भोटिङ को नमूना प्रदर्शनीको आन्तरिक कार्ययोजनासमेत तय गर्नाका साथै जिल्ला तहसम्म प्रविधि प्रशिक्षण र सहजीकरणका लागि दक्ष इन्जिनीयरहरूको नेटवर्क तयार गरिएको छ। महाधिवेशनको वैचारिक प्रचार प्रारम्भ गर्नेलगायत अन्य निर्णय पनि गरिएको बताए। विभागले यसअघि नै प्रविधि मैत्री अभियानका क्रममा पार्टीको वेबसाइटलाई आधुनिकीकरण र क्रियाशील सदस्यताको अभिलेखीकरण (डाटा इन्ट्री) को काम सफलतापूर्वक सम्पन्न गरिसकेको छ। विभागले महाधिवेशनको प्रचारलाई विगतभन्दा भिन्न र जीवन्त शैलीमा अघि बढाउने र त्यसका लागि पार्टीको केन्द्रीय नीति, अनुसन्धान तथा प्रशिक्षण प्रतिष्ठानसँग आवश्यक समन्वय गर्ने निर्णयसमेत गरेको छ। महाधिवेशनसँग सम्बन्धित प्रतिनिधि चयन प्रक्रिया, उम्मेदवारीका आधारलगायत विधानको व्यवस्थालाई सरलीकरण गर्दै सबै क्रियाशील सदस्यबीच पुर्याउन आवश्यक दृष्टिगत गरी केन्द्रीय निर्वाचन समितिसँग समन्वय गरेर सामग्री तयार गर्न संयोजनको जिम्मेवारी विभागका सचिव मगरलाई दिइएको छ। रासस"
जनमोर्चाका खिमविक्रम बने प्रदेश मामिला सभापति,"पोखरा : नेपाली कांग्रेस संसदीय दलका नेता कृष्णचन्द्र नेपालीलाई मुख्यमन्त्री बनाउन निर्णायक भूमिका खेलेको राष्ट्रिय जनमोर्चाका सांसद खिमविक्रम शाही प्रदेश मामिला समिति सभापति निर्वाचित भएका छन्। शाही यसअघि प्रदेश सार्वजनिक लेखा समिति सदस्य थिए। असार ३० गतेको गण्डकी प्रदेश सभा बैठकले शाहीलाई प्रदेश सभाको प्रदेश मामिला समिति सदस्य बनाउने प्रस्ताव पारित गरेको थियो। समितिको मंगलबारको बैठकबाट शाही सभापति चयन भएका हुन्। यसअघि उक्त समितिको सभापति जनमोर्चाकै सांसद कृष्ण थापा थिए। तर जनमोर्चाले उनलाई सांसद पदबाट मुक्त हुने गरी जेठ अन्तिम साता कारबाही गरेको थियो। ३ सांसद भएको जनमोर्चाका शाही र पियारी थापा मात्रै भएका छन्। थापालाई २ जनाकै बैठकले संसदीय दल नेता यसअघि नै चयन गरेको छ। जनमोर्चाले कांग्रेस नेतृत्व सरकारलाई साथ दिएको छ। तर ऊ मन्त्री लिएर सरकारमा सहभागी नहुने नीतिमा छ। तर गाडीसहितका सुविधा प्राप्त हुने संसदीय समितिमा जान भने पहिल्यैदेखि तयार थियो र गएको पनि थियो। यसअघि एमाले नेता पृथ्वीसुब्बा गुरुङ नेतृत्व सरकारलाई समर्थन गरेको जनमोर्चाको संसदीय दलका नेता कृष्ण थापा प्रदेश मामिला समिति सभापति भएका थिए। प्रदेश मामिला समितिमा १३ जना सदस्य छन्। तीमध्ये कांग्रेस, माओवादी र जनमोर्चाका बहुमत अर्थात ७ र प्रतिपक्ष दल एमालेका ६ सांसद छन्। बहुमतकै आधारमा पनि सत्ता गठबन्धनकै पक्षको उम्मेदवारले जित्ने देखिएपछि सभापति दाबा गरी मनोनयन दर्ता गरेका एमाले सांसद इन्द्रधारा विष्टले पछि उम्मेवारी फिर्ता लिएका थिए।"
सप्तकोसीमा पानीको बहाव उच्च : २९ ढोका खोलियो,धरान : सप्तकोसी नदीमा पानीको बहाब उच्च भएको छ। पूर्वी पहाडी जिल्लामा लगातार पानी परेका कारण सप्तकोसीमा पानीको बहाब उच्च भएको हो। सप्तकोशीमा मंगलबार दिउँसो ४ बजे पानीको बहाब बढेर प्रति सेकेन्ड २ लाख २३ हजार ४ सय १५ क्युसेक पुगेको सुनसरीका प्रमुख जिल्ला अधिकारी उमेश ढकालले जानकारी दिए। सप्तकोसीमा पानीको बहाव उच्च भएपछि ५६ ढोका मध्ये २९ वटा मात्र ढोका खोलिएका छन्। सप्तकोसीमा पानीको बहाव उच्च भएपछि कोसी ब्यारेजमा खतराको संकेत स्वरुप रातो बत्ती बालिएको छ। सप्तकोशीमा प्रति सेकेन्ड एक लाख ५० क्युसेक पानी नाघेपछि खतरा मानिन्छ। सप्तकोसीमा पानी बढेपछि कोशी आसपासका बासिन्दालाइ सुरक्षित रहन स्थानीय प्रशासनले आग्रह गरेको छ। कोसीको बाढीबाट हुने सम्भावित घटनालाई मध्यनजर गर्दै गोताखोर सहितको सशस्त्र प्रहरीको उद्दार टोली कोसी आसपासका क्षेत्रमा परिचालन गरिएको सशस्त्र प्रहरी बल ४ नम्बर गण सुनसरीका प्रमुख सशस्त्र प्रहरी उपरीक्षक माधवप्रसाद पौडेलले बताए। सप्तकोसीमा पानीको बहाव उच्च हुँदा समेत कोशी ब्यारेजका सबै ढोका नखोलेको भन्दै आपत्ति जनाएका छन्। भरत सरकारको नियन्त्रणमा रहेको कोशी ब्यारेजका सबै ढोका नखोलेका कारण कोशी आसपासका खेती योग्य जमिन र मानव बस्ती डुवानमा पर्ने गरेका छन्।
नेपाल समूहका सांसदहरु छलफलमा,काठमाडौँ: प्रधानमन्त्री शेरबहादुर देउवालाई संसदमा विश्वासको मत दिने एमाले सांसदहरु छलफलमा जुटेका छन् । एमालेका वरिष्ठ नेता माधव कुमार नेपालले आफू निकट सांसदहरुलाई मंगलबार दिउँसो छलफलका लागि बोलाएका हुन् । नेता नेपाल निकट स्रोतका अनुसार देउवालाई विश्वासको मत दिने २२ सांसदमध्ये काठमाडौँमा उपलब्ध सांसदहरु मंगलबार छलफलमा बसेका हुन् । गत साउन ३ गते संसद बैठकमा नवनियुक्त प्रधानमन्त्री शेरबहादुर देउवालाई नेपालसहित २२ सांसदले विश्वासको मत दिएका थिए । मंगलबारको बैठकमा अध्यक्ष केपी ओलीले चाल्न सक्ने कदम तथा सरकारसँग सहकार्यबारे कसरी अगाडि बढ्ने बारे छलफल केन्द्रित रहेको नेपाल निकट एक सांसदले जानकारी दिए ।
"३१ सय ८ जना संक्रमित थपिदा १५ सय ९५ जना डिस्चार्ज, २५ को मृत्यु",काठमाडौं : पछिल्लो २४ घन्टामा १५ सय ९५ जना कोरोनामुक्त भएका छन्। यो सहित नेपालमा कोरोनाबाट निको हुनेको संख्या ६ लाख ३४ हजार ९२७ पुगेको स्वास्थ्य तथा जनसंख्या मन्त्रालयले जनाएको छ। मन्त्रालयका अनुसार मंगलबार ३१ सय ८ जनामा कोरोना भाइरस संक्रमण पुष्टि भएको छ। विभिन्न प्रयोगशालामा १३ हजार १३५ नमूनाको परीक्षण भएको थियो। जसमा ८८ सय ३६ नमूनाको पीसीआरबाट र ४२ सय ९९ नमूनाको एन्टिजेन विधिबाट परीक्षण गराउँदा ३१ सय ८ जनामा संक्रमण देखिएको हो। यस्तै पछिल्लो २४ घन्टामा कोरोनाबाट २५ जनाको मृत्यु भएको छ। यो सहित नेपालमा कोरोनाबाट मृत्यु हुनेको संख्या ९ हजार ६०७ पुगेको छ।
प्रदेश १ मा ८० प्रतिशत धान रोपाइँ सकियो,"विराटनगर : अन्न भण्डारको उर्वरभूमि मानिने प्रदेश १ मा साउनको पहिलो हप्तासम्म ८० प्रतिशत धान रोपाइँ भएको छ । प्रदेश १ मा सबैभन्दा बढी तराईका जिल्लामा धान रोपाइँ भएको हो । तराईका तीन जिल्लामा दुई लाख २५ हजार ८सय हेक्टर क्षेत्रफलमा धान खेती हुँदै आएको र हालसम्म एक लाख ८७ हजार ६सय ४० हेक्टर क्षेत्रफलमा धान रोपाइँ सकिएको छ। त्यसपछि मध्य पहाडीमा क्षेत्रमा ७४ प्रतिशत धान रोपाइँ भएको छ । ९० हजार ९ सय १६ हेक्टर क्षेत्रफलमा धान खेतीहुँदै मध्य पहाडी जिल्लामा हालसम्म ६६ हजार ८ सय ६७ हेक्टर क्षेत्रफलमा धान रोपाइँ भएको कृषिविकास निर्देशनालय प्रदेश १ विराटनगरले जनाएको छ । प्रदेश १ मा २ लाख २५ हजार ८ सय हेक्टर क्षेत्रमा धान खेती हुँदै आएको र हालसम्म २ लाख ७३ हजार ७८ हेक्टर क्षेत्रफलमा धान रोपाइँ भएको छ । गतवर्ष यतिबेला ८३ प्रतिशत धान रोपाइँ भएको थियो । उच्च पहाडी जिल्लाको सोलुखुम्बुमा सबैभन्दा बढी ९५ प्रतिशत रोपाइँ भएको छ । एक हजार ५ सय २५ हेक्टर क्षेत्रफलमा धान खेति हुँदै आएको र हालसम्म एक हजार ४ सय ४८ हेक्टर क्षेत्रफलमा धान रोपाइँ सकिएको छ। यस वर्ष समयमै पानी परिरहेकाले रोपाइँ बढी भएको कृर्षि अर्थ विज्ञ नेत्रमणी काफ्लेले जानकारी दिए । उच्च पहाडी जिल्लाको ताप्लेजङमा ८ हजार ७सय ३७ हेक्टर क्षेत्रफलमा धान खेती हुँदै आएकोमा ८५ प्रतिशतधान रोपाइँ भएको छ । संखुवासाभामा १३ हजार ८ सय ५१ हेक्टर क्षेत्रफलमा धान खेती हुँदै आएकोमा ७० प्रतिशत रोपाइँ भएको छ। त्यसैगरी मध्य पडाही जिल्ला ओखलढुङ्गमा ४ हजार ४सय ३ हेक्टर क्षेत्रफलमध्ये ६८ प्रतिशत धान रोपाइँ भएको हो। भोजपुरमा १८ हजार ९२ हेक्टर क्षेत्रफलमा धान खेती हुँदै आएकोमा हालसम्म ८५ प्रतिशत धान रोपाइँ भएको छ । यस्तै धनकुटामा हालसम्म ७० प्रतिशत, तेह्रथुममा ७० प्रतिशत, उदयपुरमा ६४ प्रतिशत रोपाइँ भएको छ । त्यस्तै खोटाङमा ७५ प्रतिशत रोपाइ सम्पन भएको छ । पाचँथरमा ७५ प्रतिशत , इलाममा ६५ प्रतिशतधान रोपाइँ भएको छ । कृषि विकास निर्देशनालयले रोपाइँको सिजन अहिले रहेकाले पहाडी जिल्लामा साउन भरी रोपाइँलाई उपयुक्त मानिने जनाएको छ । तराईका जिल्लामा भदौ १५ सम्म धान रोपाइँ हुने गरेको कृर्षि अर्थ विज्ञ काफ्लेले जानकारी दिए । प्रदेश १ को तीनवटा तराइँका जिल्लामा धान रोपाइँ उल्लेख्नीय नहुनुमा सुनसरी मोरङ सिचाइँ योजनाको नहरमा रोपाइँको बेलामा पानी नछोड्नु र अकाशे पानी समेत निरन्तर नभएकाले धान रोपाइ प्रभावित भएको बताइएको छ। झापामा ८८ प्रतिशत धान रोपाइँ सकिएको छ। झापा धानजोनको रुपमा स्थापीत छ । मोरङमा भने ८० प्रतिशत धान रोपाइँ भएको छ । मोरङमा ८३ हजार ३ सय हेक्टर धान खेती हुने क्षेत्रफलमध्ये ७७ हजार हेक्टर क्षेत्रफलमा धान रोपाइँ सकिएको छ। २०७२ सालमा अविरल वर्षासँगै आएको बाढीले मोरङको लोहन्द्राखोलामा आएको बाढीले नहर बगाउँदा लोहन्द्रादेखि दक्षिण केराउनसँगै रंगेलीसम्म र कानेपोखरी रंगेली रोडको पश्चिमका करिब १० हजार हेक्टर खेतमा पानी अभावमा रोपाइँ प्रभावित बनेको बताइएको छ । सुनसरीमा ५५ हजार हेक्टर क्षेत्रफलमध्ये ८० प्रतिशतमात्र धान रोपाइँ भएको छ ।"
साउन ३१ गतेदेखि कक्षा १२ को परीक्षा,काठमाडौं : राष्ट्रिय परीक्षा बोर्ड सानोठिमीले यही साउन ३१ गतेदेखि कक्षा १२ को परीक्षा सञ्चालन गर्ने भएको छ। यही साउन ३१ गतेदेखि भदौ ९ गतेसम्म भौतिकरूपमै परीक्षार्थीलाई उपस्थिति गराएर परीक्षा सञ्चालन गर्ने बोर्डको आज बसेको बैठकले निर्णय गरेको परीक्षा नियन्त्रक कृष्णप्रसाद शर्माले जानकारी दिए। बोर्डको बैठकले सरकारले निर्धारण गरेको स्वास्थ्य मापदण्ड अपनाएर कोभिड१९ बाट सुरक्षित हुँदै आफू अध्ययन गरेको विद्यालयमा भौतिकरुपमा परीक्षा दिने गरी विद्यालयमा परीक्षा केन्द्र (होम सेन्टर) निर्धारण गरेको छ। कक्षा १२ मा परीक्षाको तयारीमा रहेका करिब तीन लाख ८६ हजार विद्यार्थीका लागि बोर्डले देशभरमा चार हजार ३१० परीक्षा केन्द्र निर्धारण गरेको छ। कोभिड१९ सङ्कट व्यवस्थापन केन्द्र (सिसिएमसी)ले सर्तसहित परीक्षा सञ्चालनलाई अनुमति दिएपछि बोर्डको बैठक भौतिक उपस्थितिमा होम सेन्टरमा परीक्षा सञ्चालनको निर्णय गरेको उनले जानकारी दिए। बोर्डले गत जेठमा सञ्चालनको तयारी गरेको परीक्षा कोभिड१९ को सङ्क्रमण उच्च भएपछि सरकारले गरेको निषेधाज्ञाका कारण परीक्षा स्थगित भएको थियो। यसअघि गत वर्ष बोर्डले ४० प्रतिशत मूल्याङ्कनका लागि परीक्षा लिएको थियो भने यस वर्ष शतप्रतिशत नै परीक्षा लिने भएको छ। परीक्षा गाईजात्रा र जनैपूर्णिमाको बिदाबाहेक शनिबार पनि सञ्चालन हुने भएको छ। रासस
भक्तपुरमा २५ प्रतिशतले लगाए कोरोना खोप,"भक्तपुर : भक्तपुरको कूल जनसंख्याको २५ प्रतिशतले कोरोना भाइरसविरुद्धको खोप पाएका छन् । स्वास्थ्य कार्यालय भक्तपुरले भक्तपुरको कूल जनसंख्या ३ लाख ७४ हजार २१५ मध्ये २५ प्रतिशत अर्थात ९५ हजार ३३४ जनाले कोरोना भाइरसविरुद्धको खोप पाएका हुन् । कार्यालयका प्रमुख कृष्ण मिजारले कोरोना भाइरसविरुद्धको खोप पाएकामध्ये ७३ प्रतिशतले पूर्ण र २७ प्रतिशतले पहिलो मात्रा पाएको जानकारी दिए ।उनले १८ वर्षमाथिका जनसंख्यालाई मात्रै आधार मान्ने हो भने भक्तपुरमा करिब ३८ प्रतिशतले कोरोनाको खोप पाएको उनले स्पष्ट पारे । भक्तपुरमा कोरोना संक्रमण भने कूल जनसंख्याको ६ प्रतिशतलाई मात्रै भएको छ । विश्व स्वास्थ्य संगठनले अहिलेसम्म १८ वर्षमुनिका बालबालिकाको लागि कोरोनाको खोप लगाउन भनेको छैन । त्यसैले १८ वर्षमाथि जनसंख्यालाई आधार मान्ने भए भक्तपुरमै राष्ट्रिय तथ्यांकभन्दा बढी जनसंख्याले कोरोनाको खोप पाएको उनको भनाइ छ । भक्तपुरमा १८ वर्षमाथिका जनसंख्या २ लाख ५१ हजार ७७२ जना रहेका छन् । भक्तपुरमा कोरोना खोप लगाउने लक्षित जनसंख्या नै यही भएको प्रमुख मिजार बताउँछन् । उनका अनुसार भक्तपुरका ६७ हजार ३७५ जनाले पूर्ण खोप पाएका छन् । जसमध्ये ६१ हजार ८०० ले चिनियाँ कम्पनीको भेरोसेल खोप लगाएका छन् । ५ हजार ५७५ जनाले मात्रै भारतीय कम्पनीको कोभिशिल्ड खोप लगाए । २५ हजार ५८३ जनाले पहिलो मात्रा लगाएका छन्, प्रमुख मिजारले भने, यसमध्ये १९ हजार ७५६ जनाले भेरोसेल र ५ हजार ८२७ ले कोभिशिल्ड लगाएका छन् । भेरोसेल खोप लगाएकाहरुलाई एक महिनापछि दोस्रो मात्रा दिइँदै छ तर कोभिशिल्डको पहिलो मात्रा लगाएका ज्येष्ठ नागरिकहरुले कहिले दोस्रो मात्रा पाउँछन् अहिलेसम्म ठेगान छैन । कार्यालयका अनुसार यो संख्या असार मसान्तसम्मको हो । भक्तपुरमा मंगलबार र बुधबार संयुक्त राज्य अमेरिकाले सहयोगस्वरुप दिएको जोन्सन खोप लगाइँदै छ । दुई दिनभित्र भक्तपुरका थप करिब २० हजार जनालाई उक्त खोप दिने लक्ष्य राखिएको छ । यो खोप एक डोजमात्रै लगाए पुग्छ । जबकि भेरोसेल र कोभिशल्डि दुईदुई डोज लगाउनुपर्छ । भक्तपुरका ४ नपामध्ये सबैभन्दा भक्तपुर नपाका करिब ३३ प्रतिशतले कोरोना खोप लगाएका छन् । एक लाख २ हजार ५३२ जनसंख्या रहेको भक्तपुर नपाका ३३ हजार ५०९ जनाले कोरोना खोप लिएका छन् । १८ वर्षमाथिको जनसंख्याको हिसाबले भक्तपुर नपाका करिब ४९ प्रतिशतले कोरोना खोप पाएका छन्, प्रमुख मिजारले भने, यहाँका ३१ हजार ७२ ले भेरोसेल खोप लगाउँदा २ हजार ४३७ जनाले कोभिशिल्ड लगाएका छन् । भक्तपुरपछि सूर्यविनायक नपाका ३१ प्रतिशत जनसंख्याले कोरोना खोप पाएका छन् । १८ वर्षमाथिका जनसंख्याको भने ४६ प्रतिशतले खोप लगाएका छन् । ९६ हजार ९१६ जनसंख्या रहेको सूर्यविनायकमा १८ वर्षमाथिका मात्रै ६५ हजार २०५ जना रहेका छन् । जसमध्ये २९ हजार ७२२ जनाले कोरोना खोप पाएको स्वास्थ्य कार्यालयले जनाएको छ । यहाँका २४ हजार १०४ जनाले भेरोसेल खोप पाउँदा ५ हजार ६१८ जनाले कोभिशिल्ड खोप लिएको कार्यालय प्रमुख मिजार बताउँछन् । त्यस्तै चाँगुनारायण नपाका २५ प्रतिशत अर्थात १७ हजार ८५२ जनाले कोरोना खोप पाएका छन् । जुन १८ वर्षमाथिका जनसंख्याको ३७ प्रतिशत हो । यहाँ ७१ हजार ६३९ जनसंख्या रहेका छन् । जसमध्ये १८ वर्षमाथिका ४८ हजार १९९ रहेका छन् । चाँगुनारायण नपाका १५ हजार २०४ जनाले भेरोसेल र २ हजार ६४८ जनाले कोभिशिल्ड लगाएका छन् । भक्तपुरका ४ नपामध्ये मध्यपुर थिमि नपाका करिब २१ प्रतिशत जनसंख्याले खोप पाएका छन् । जुन सबैभन्दा कम हो । तर जनसंख्यामा मध्यपुर थिमि सबैभन्दा ठूलो नगरपालिका हो । एक लाख ३ हजार १२८ जनसंख्या रहेको मध्यपुर थिमि नपाका २१ हजार २२१ जनाले मात्रै खोप पाएका स्वास्थ्य कार्यालयले जनाएको छ । जुन १८ वर्षभन्दा माथिका जनसंख्याको करिब ३१ प्रतिशत हो । यहाँ १८ वर्षमाथिको जनसंख्या ६५ हजार ३८५ जना रहेको छ । कार्यालयका अनुसार मध्यपुर थिमि नपाका १८ हजार १४६ जनाले भेरोसेल लगाउँदा ३ हजार ७५ जनाले कोभिशिल्ड लगाएका छन् ।भक्तपुरका ४ नपामध्ये सबैभन्दा बढी मध्यपुर थिमि नपामा कोरोना भाइरस संक्रमण भएको छ । यहाँ जिल्लाका ३४ प्रतिशत संक्रमित रहेका छन् । असार मसान्तसम्म भक्तपुरमा २२ हजार ७४३ जनामा संक्रमण पुष्टि हुँदा मध्यपुर थिमिका मात्रै ७ हजार ६९३ जना रहेका छन् । जसमध्ये ७ हजार ४४५ जना डिस्चार्ज हुँदा ६६ जना पुरुष र ३० जना महिला गरी ९६ जनाको मृत्यु भएको छ । मध्यपुर थिमिमा कोरोनाको मृत्युदर पनि बढी रहेको स्वास्थ्य कार्यालयको तथ्यांकले देखाउँछ । सूर्यविनायक नपाका ७ हजार १७४ जनालाई संक्रमण हुँदा ६ हजार ८९२ जना डिस्चार्ज भएका छन् । यहाँका ५२ पुरुष र ३९ महिला गरी ८२ जना संक्रमितको मृत्यु भएको छ । त्यस्तै भक्तपुर नपाका ४ हजार १२७ जनामा संक्रमण पुष्टि भएको छ । यहाँका ३ हजार ९५५ जना डिस्चार्ज हुँदा ४८ पुरुष र ३१ महिला गरी ७९ जना संक्रमितको मृत्यु भएको छ । चाँगुनारायण नपाका २ हजार ६४३ जनालाई कोरोना संक्रमण पुष्टि हुँदा २ हजार ४६८ जना डिस्चार्ज भए । यहाँका २९ पुरुष र १५ महिला गरी ४४ जना संक्रमितले ज्यान गुमाएका छन् ।"
किन कुनै सरकार टिक्दैनन् ५ वर्ष ?,"अब २५ वर्ष कांग्रेसले सत्तामा आँखा नलगाए हुन्छ, तत्कालीन नेकपा अध्यक्ष एवं प्रधानमन्त्री केपी शर्मा ओलीले घोषणा गरेको साढे तीन वर्षमै कांग्रेस सत्तामा फर्केको छ । त्यो पनि, कम्युनिष्ट पार्टीमा आएको विभाजन, द्वन्द्व र गुटबन्दीका कारण । निर्वाचनबाट ५ वर्ष विपक्षमा बस्न जनादेश प्राप्त भएको भन्दै पटकपटक भाषण गरेका कांग्रेस सभापति शेरबहादुर देउवा पाँचौं पटक मुलुकको प्रधानमन्त्री बनेका छन् । कम्युनिष्ट पार्टीको समर्थनमा । देउवाले आइतबार विश्वासको मतका लागि राखेको प्रस्तावमा माओवादी केन्द्र र ओलीकै पार्टीका २२ सांसदले मत दिएका छन् । २०७४ को प्रतिनिधिसभा निर्वाचनमा झण्डै दुईतिहाइ बहुमत प्राप्त थियो, एमाले र माओवादीको कम्युनिष्ट गठबन्धनलाई । चुनावी परिणाम लगत्तै दुई ठूला कम्युनिष्ट पार्टीबीच एकता भई दक्षिण एसियाकै ठूलो कम्युनिष्ट पार्टी बनेको घोषणा गरियो । तर, पार्टीभित्र बढदो द्वन्द्व र सत्ता संघर्षले करिब तीन वर्षमै नेताहरू एक ठाउँमा बस्ने अवस्था आएन । चर्को आन्तरिक द्वन्द्वबीच सर्वोच्च अदालतले पार्टी एकतालाई भंग गरेर एमाले र माओवादीलाई अलगअलग बनाइदियो । माओवादीबाट अलग भएको एमाले भित्रैको विवाद पनि साम्य भएन । दुईतिहाइबाट ओली सरकार एकाएक अल्पमतमा पर्यो । ओलीले पुस ५ मा संसद विघटन गरी चुनावमा जाने घोषणा गरे । तर, सर्वोच्च अदालतले संसद पुनस्र्थापना गरिदियो । वरिष्ठ नेताद्वय माधव नेपाल र झलनाथ खनालसँगको अन्र्तद्वन्द्व र संघर्षले पुनस्थापित संसदमा ओलीले आफ्नै दलका सांसदको भोट नपाउने अवस्था सिर्जना भयो । ओलीले दोस्रो पटक संसद् विघटन गरे । ओलीले गरेको संसद् विघटनलाई असंवैधानिक घोषणा गर्न र कांग्रेस सभापति देउवालाई प्रधानमन्त्रीमा नियुक्त गर्न माग गर्दै एमालेकै २३ सांसदसहित बहुमत सर्वोच्चमा पुगे । सर्वोच्चले देउवालाई प्रधानमन्त्रीमा नियुक्त गर्न राष्ट्रपतिका नाममा परमादेश जारी गर्यो । प्रधानमन्त्रीमा नियुक्त भएका देउवाले आइतबार संसदमा विश्वासको मत मागे । नेपाल खेमाका र ओली खेमाकै केही सांसदले देउवाका पक्षमा मतदान गरे । अध्यक्ष ओलीले विपक्षमा मतदान गर्न दिएको निर्देशनलाई पार्टीकै केही सांसदहरूले लत्याइदिए र पार्टी विवादमा यसले घ्यु थप्ने काम गर्यो । जसपाले देउवालाई भोट दिएर बहुमत पुग्ने अवस्था देखिएपछि नेपाल खनाल पक्षका सांसद तटस्थ बसेका थिए । कसैलाई फापेन बहुमत २०४८ को संसदीय निर्वाचनमा कांग्रेसले बहुमत प्राप्त गर्यो । पार्टी सभापति गिरिजाप्रसाद कोइरालाको नेतृत्वमा बनेको सरकार कांग्रेसकै कारण अल्पमतमा पर्यो । साढे तीन वर्षमै कोइरालाले मध्यावधि निर्वाचनको घोषणा गरे । कोइरालाले भारतमा गएर महाकाली बाँधलाई वैधानिकता दिने निर्णयमा हस्ताक्षर गरेपछि प्रमुख प्रतिपक्ष एमालेले आन्दोलन चर्कायो भने सत्तासीन कांग्रेसकै नेताहरू सरकारविरुद्ध खरो उत्रिए । नीति तथा कार्यक्रममा राजालाई धन्यवादको प्रस्तावमाथिको मतदानका क्रममा ३६ जना कांग्रेसका सांसद संसद्मा अनुपस्थित भए र कांग्रेसमा छत्तीसे र बहत्तरे सुुरु भयो । सरकारको वार्षिक नीति तथा कार्यक्रम आफ्नै पार्टीका कारण फेल भएपछि कोइरालाले संसद् विघटनको बाटो रोजेर मध्यावधि घोषणा गरे । २०५६ सालको निर्वाचनमा कांग्रेसले पुनः बहुमत पायो । कांग्रेसका सन्त नेता कृष्णप्रसाद भट्टराई (किसुनजी) ०५६ जेठ १७ गते बहुमतको प्रधानमन्त्री बने । तर, पार्टी सभापति गिरिजाप्रसाद कोइरालासँगको द्वन्द्वले किसुनजीको सरकार ८ महिनामै ढल्यो । आफ्नै पार्टीको असहयोगका कारण प्रधानमन्त्रीबाट राजीनामा दिनु परेको भन्दै किसुनजीले संसदमा गरेको भाबुक भाषण आज पनि चर्चामा छ। सतीले सरापेको देश भन्दै किसुनजीले भाषणमा प्रयोग गरेको विम्ब आज पनि राजनीतिवृत्तमा चर्चित छ । किसुनजीलाई सत्ताबाट ढालेपछि गिरिजाप्रसाद कोइराला प्रधानमन्त्री बने, झण्डै दुई वर्ष । त्यसपछि सत्ताको नेतृत्वमा पुगे देउवा । देउवाले चुनाव गर्न नसकेपछि संकटकालको घोषणा गरे । पार्टीले त्यसलाई अनुमोदन गर्न नमानेपछि देउवाले पार्टी विभाजन गरी कांग्रेस प्रजातान्त्रिक नै गठन गरे । कांग्रेसले दुई पटक बहुमत प्राप्त गरे पनि कम्युनिष्टहरूले भने ०७४ सालमा झण्डै दुईतिहाइ मत हासिल गरेका थिए । २००६ सालमा स्थापित कम्युनिष्ट पार्टीले झण्डै ६८ वर्षपछि बहुमत पाए पनि त्यसको सदुपयोग गर्न नसक्दा सत्ताको चाबी पुनः कांग्रेसको हातमा पुगेको छ । कम्युनिष्ट पार्टीमा देखिएको विभाजन, टुटफुट र द्वन्द्वले कम्युनिष्ट पार्टीका ससाना नाङ्ला पसल पुनः च्याउसरी खुल्ने देखिन्छ । प्रशासनविद् भोजराज पोखरेल कुनै पनि पार्टीको सत्ता पूरा कार्यकाल नटिक्नुको एउटै कारण देख्छन्, त्यो हो, दलहरू संस्थागत नहुनु । सत्तामा पुगेपछि आफूखुसी मात्र सञ्चालन हुन खोज्ने, संस्थागत निर्णय नगर्ने र आसेपासेको हालीमुहाली गराउने प्रवृत्तिले कसैको पनि सत्ता ५ वर्ष नटिकेको पोखरेलको बुझाई छ । एमालेका विघटन बदर, कांग्रेसका सदर संयोग नै मान्नुपर्छ, एमाले प्रधानमन्त्रीले गरेका संसद् विघटनका सिफारिस सर्वोच्च अदालतबाट बदर भएका छन् । ०५२ मा पहिलो कम्युनिष्ट सरकारका प्रधानमन्त्री मनमोहन अधिकारीले गरेको होस् कि, निवर्तमान प्रधानमन्त्री केपी ओलीले दुई पटक सिफारिस गरेको विघटन होस्, सर्वोच्चको आदेशले बदर घोषणा भएका छन् । तर, ०५१ मा कांग्रेसका तत्कालीन सभापति कोइरालाले गरेको सिफारिस र ०६१ मा देउवाले गरेको संसद् विघटन सदर भएका थिए । देउवाले गरेको संसद् विघटन भने ०६२, ०६३ को जनआन्दोलनको बलमा पुनस्र्थापित भएको थियो । कांग्रेसको एकमना सरकारले ५ वर्ष सत्ता सञ्चालन गर्न नसकेपछि ०५१ मा भएको मध्यावधि निर्वाचनमा जनताले एमालेलाई ठूलो दलका रूपमा संसदमा पठाए । २०५१ मंसिर १४ गते एमाले अध्यक्ष मनमोहन अधिकारी अल्पमतको सरकारको पहिलो कम्युनिष्ट प्रधानमन्त्री बने । तर, संसद्मा विश्वासको मत पाउने अवस्था नआएपछि अधिकारीले संसद् विघटन गरी निर्वाचनको घोषणा गरे । तर, ०५२ भदौ १२ गते सर्वोच्च अदालतले संसद् विघटनलाई बदर गरी पुनस्र्थापना गरिदियो । ४ वर्षमै राजावादी सत्तामा कांग्रेस र कम्युनिष्टहरूको संयुक्त आन्दोलनले २०४६ सालमा पञ्चायती व्यवस्था ढलेर प्रजातन्त्र पुनस्र्थापना भयो । प्रजातन्त्रवादी र वामपन्थी दलहरू मिलेर मुलुकलाई शान्ति, स्थायित्व र विकासको बाटोमा लैजाने सपना जनतामा बाँडेका थिए । तर, २०४८ सालमै कांग्रेसले आफ्नो एकमना सरकार टिकाउन सकेन । सत्ताका लागि लुछाचुंँडी, आरोप प्रत्यारोप र घृणित खेल भए । ०५२ मा एमालेको अल्पमतको सरकार ढलेपछि संसदीय राजनीतिका विकृत र भद्दा खेल भए । अनुदारवादी पूर्वपञ्चहरू प्रजातन्त्रवादीका काँधमा चढेर सत्तामा पुगेपछि जनतामा संसदीय प्रजातन्त्रप्रति नै वितृष्णा पैदा भयो । ०५२ मा एमाले अध्यक्ष मनमोहन अधिकारीको सत्ता ढालेर कांग्रेसले पूर्वपञ्चहरूको पार्टी राप्रपालाई साथमा लिएर देउवा प्रधानमन्त्री बने । देउवा सरकार ढाल्न एमालेले पूर्वपञ्चहरूको पार्टी लोकेन्द्रबहादुर चन्दलाई प्रधानमन्त्री बनायो । संसदीय प्रणालीको माहिर खेलाडी कांग्रेस पनि के कम थियो र उसले पनि चन्दलाई ढाल्न सूर्यबहादुर थापालाई प्रधानमन्त्रीमा अघि सार्यो । सत्ताको लुछाचुँडीमा राप्रपा पनि फुट्यो । सत्ता टिकाउन अनेक जालझेल र फोहोरी खेल भए । कांग्रेस र कम्युनिष्टहरू पूर्वपञ्चसँग संघर्ष गरेर आएको ऐतिहासिक विगत बिर्सेर सत्ताका लागि जे पनि गर्न तयार भइसकेका थिए । प्रजातन्त्रका लागि लडेकाहरू पाखा लाग्ने र प्रजातन्त्रविरुद्ध राजाका पक्षमा उभिएकाहरूको सत्तामा हालीमुहाली हुन थाल्यो । संसदीय राजनीतिलाई छोटै समयमा विकृत बनाउन कांग्रेस र कम्युनिष्टहरूले त्यतिबेला ऐतिहासिक भुल गरेको नेताहरू बताउँछन् । सत्तालिप्साका फोहोरी खेलले कम्युनिष्ट र कांग्रेसले पार्टी मात्र विभाजन गरेनन्, व्यवस्थाप्रति नै वितृष्णा पैदा गरे । देउवाको धुमिल छवि २०५९ जेठ ८ गते देउवाले संसद् विघटन गरे । त्यही निहुँमा तत्कालीन राजा ज्ञानेन्द्रले २०५९ असोज १८ गते देउवालाई अक्षम घोषणा गर्र्दै सत्ता आफ्नो हातमा लिए । तत्कालीन राजा ज्ञानेन्द्रले प्रधानमन्त्रीमा स्वच्छ छविको व्यक्तिको नाममा दरखास्त माग्न लगाएर संसदीय अभ्यासको खिल्ली उडाए । राजाको निरंकुश शैलीविरुद्ध दलहरू सडक आन्दोलनमा उत्रे । ०६२, ०६३ को जनआन्दोलनको बलमा संसद पुनस्र्थापना भयो । राजाका अधिकार खोसेर मुलुकलाई गणतन्त्रमा लैजान त्यो संसदले महत्वपूर्ण आधार तय गर्यो । २०६३ जेठ ४ को ऐतिहासिक प्रतिनिधिसभा घोषणाले राजालाई निलम्बन गरी संसद्लाई सार्वभौम र राजकीय सत्ताको केन्द्र घोषणा गरेको थियो । ३० वर्षमा २५ सरकार विसं १८६३ मा भीमसेन थापा मुुलुकको पहिलो प्रधानमन्त्रीका रूपमा मुख्तियार नियुक्त भएका थिए । त्यसयता ३८ जना प्रधानमन्त्री बनेका छन् । जब कि ०४८ साल यताको ३० वर्षमा मुलुकले २५ वटा सरकार पाएको छ । सबैभन्दा बढी ५ पटक प्रधानमन्त्री बन्ने मौका देउवाले नै पाएका छन् । गिरिजाप्रसाद कोइराला ४ पटक, माओवादी केन्द्रका अध्यक्ष पुष्पकमल दाहाल २ पटक, एमाले अध्यक्ष केपी ओली २ पटक प्रधानमन्त्री बनेका छन् । मुलुकमा ६ जना (त्यतिबेला डाबाबुराम भट्टराई पनि कम्युनिष्ट पार्टीमै थिए) कम्युनिष्ट नेताहरूले प्रधानमन्त्री बन्ने मौका पाइसकेका छन् । पूर्वप्रधानन्यायाधीश खिलराज रेग्मी ०६९ मा चुनावी सरकारको मन्त्रिपरिषद्को अध्यक्ष बनेका थिए भने सूर्यबहादुर थापा र लोकेन्द्रबहादुर चन्द पनि प्रजातान्त्रिक कार्यकालमै दुईदुई पटक प्रधानमन्त्री बनेका थिए । ०४६ सालको जनआन्दोलनपछि अन्तरिम सरकारको प्रधानमन्त्री बनेका किसुनजी ०५६ सालमा दोस्रो पटक प्रधानमन्त्री बनेका थिए । तर, आन्तरिक किचलोले किसुनजीको सत्ता पनि लामो गएन । कांग्रेसको मोह र कम्युनिष्टको आलोचना कम्युनिष्टहरू संसदलाई खसीको टाउको देखाएर कुकुरको मासु बेच्ने स्थान हो भन्छन् । संसदीय प्रणालीमा अनेक जालझेल, तिकडम, षड्यन्त्र, विकृतिले जनताको मुक्ति हुँदैन र शासन प्रणालीमा जनताको स्वामित्व स्थापित हुँदैन भन्ने कम्युनिष्टहरूको मन्त्र नै थियो । लेनिनको यो भनाइलाई कम्युनिष्टहरू आदर्श नै मान्थे र संसदीय प्रणालीको विरोध गर्थे । नेपालका कम्युनिष्टहरूले पनि विगतमा संसद्मै उभिएर संसदीय प्रणालीको विरोध जनाएका थुप्रै उदाहरण छन् । तर, संसदीय प्रणालीलाई पूर्णरूपमा अंगिकार गरेका नेपालका कम्युनिष्टहरूको पनि संसदीय प्रणाली विकृत बनाउन कम्ती भूमिका छैन । लोकेन्द्रबहादुर चन्दलाई प्रधानमन्त्री बनाउनेदेखि केपी ओलीलाई विश्वासको मत नदिने कार्यमा कम्युनिष्टहरू नै संलग्न थिए । संसदीय प्रणालीप्रति कांग्रेसको निकै मोह देखिए पनि प्रणाली बलियो बनाउने र विकृतिलाई अन्त्य गर्नेतर्फ उसको कहिल्यै ध्यान गएन । दुई पटक बहुमत पाएको आफ्नै पार्टीको सरकार ढाल्नेदेखि सत्तामा पुग्न पजेरो, सुत्केरी भत्ता, सांसदलाई बैंकक भ्रमण जस्ता विकृति कांग्रेसकै पालामा भएका थिए । मुलुकको संसदीय प्रणालीको इतिहास लामो छैन । तर, जे जति समय संसदीय प्रणाली कायम भयो, सुखद् अवस्था छैन । विगतमा राजाले समर्थक, आफ्ना भारदार र साहू महाजनसँग परामर्श लिने गर्थे । २००९ सालमा राजाले सल्लाहकार सभा गठन गरी एक प्रकारले संसदीय प्रणालीको अभ्यास गरेका थिए । २०१६ सालको पहिलो संसद पनि दलीय झैझगडाकै कारण एक वर्ष पनि गएन । तत्कालीन राजा महेन्द्रले २०१७ साल पुस १ गते प्रजातन्त्रमाथि (कु) गरेका थिए । त्यसपछि ०४६ सालको आन्दोलनबाट प्रजातन्त्रको पुनर्वहाली भई संसदीय प्रणाली पुनः सुरु भयो । तर, दलीय झैझगडाका कारण तत्कालीन राजा ज्ञानेन्द्रले (कु) गरी प्रजातन्त्र अपहरण गरेका थिए । सुधारिएको प्रणालीको हुर्मत संविधानसभाबाट बनेको संविधानले राजनीतिक स्थायित्व र संसदीय विकृति रोक्न केही महत्वपूर्ण संवैधानिक व्यवस्था गर्यो । बहुमतको प्रधानमन्त्रीले अकालमा संसद्को हत्या गर्न नपाउने, कुनै सरकार गठन भएको दुई वर्षसम्म अविश्वासको प्रस्ताव ल्याउन नपाइने, २५ जनाभन्दा बढी मन्त्री बनाउन नपाउने, एउटै व्यक्ति दुई निर्वाचन क्षेत्रबाट चुनाव लड्न नपाउने, प्रतिनिधिसभा निर्वाचनमा हारेको व्यक्ति त्यो कार्यकाभरि मन्त्री बनाउन नपाउने लगायतका व्यवस्था गर्यो । तर, दलहरूले छिद्र खोज्दै छोटै समयमा सुधारिएको प्रजातन्त्रको हुर्मत लिने काम गरे । पुरानै संसदीय मोडेलतर्फ मुलुकलाई लैजान खोजे । आफ्नै पार्टीका सांसदले प्रधानमन्त्रीलाई विश्वासको मत नदिनेदेखि सत्ता टिकाउन जस्तोसुकै सम्झौता गर्ने खराब प्रवृत्तिहरू देखा पर्न थालिसकेका छन् । व्यवस्था फेरिए पनि नेताहरूको कार्यशैली र सोचमा परिवर्तन नआएका कारण सुधारिएको संसदीय प्रणाली पनि बेकामे बन्ने अवस्था देखा पर्दैछ । यसले जनतामा शासन व्यवस्थाप्रति नै वितृष्णा पैदा गर्ने खतराका संकेत देखा पर्दैछन, यो मुलुक र जनताका लागि पक्कै पनि सुखद् होइन ।"
मुख्यमन्त्री रोजगारको काम स्काइभेटरबाट !,"जाजरकोट : मुख्यमन्त्री रोजगार कार्यक्रमको रकम मापदण्ड विपरित खर्च भएको पाइएको छ । सकभर मेसिनरी उपकरणविनै स्थानीय बेरोजगारले काम गरी रोजगार सिर्जना गर्ने उद्देश्यले संचालन गरिएको मुख्यमन्त्री रोजगार कार्यक्रम मापदण्ड विपरित पुरै स्काइभेटर प्रयोग गरेर गरिएपछि स्थानीयले विरोध गरेका छन् । कार्यविधिमा ४० प्रतिशतसम्म मेसिन र ६० प्रतिशतसम्म रोजगारमा छनौट भएका स्थानीयबाट गर्नुपर्ने उल्लेख भएपनि अधिकांश काम मेसिनबाट गराइएपछि विरोध भएको हो । तर भुक्तानी लिँदा कार्यविधि अनुसार नै डोर हाजिर तयार पारिएको पूर्वाधार विकास कार्यालय जाजरकोटले जनाएको छ । मुख्य मन्त्री रोजगार कार्यक्रमबाट नलगाड नगरपालिकाको खनटाकुराऐरारी कृषि सडक निर्माण गर्ने क्रममा पहुँचको भरमा मापदण्ड विपरीत सडक निर्माण गरिएको र रकम समेत हिनामिना भएको स्थानीयको आरोप छ । स्काइभेटरबाट काम गरिएपछि रोजगार कार्यक्रममा समेटिएका ४७ जना बेरोजगार भएका छन् । उनीहरुलाई २८ दिन काम गरेको सात हजार रुपैयाँ मात्र दिएपछि कतिपयले रकम बुझ्न मानेका छैनन् । आयोजनामा भएको बदमासीबारे खरो रुपमा उत्रिएका स्थानीय प्रेमबहादुर शाहीले कर्णाली सरकारका मुख्य सचिवसम्मलाई बदमासीबारे जानकारी गराएपनि कतैबाट छानवीन हुने आवश्वासन पाएनन् ।बरु उल्टै उनीहरुले मिडियामा जान सुझाए । समिति र मुख्यमन्त्री रोजगार हेर्ने निकायसँग सबै डिटेलमा बुझेर हिनामिना रकमको फेहरिस्त नै तयार पारेका छन् । उनले दिएको जानकारी अनुसार २८ लाख ४९ हजार तीन सय २७ रुपैयाँको आयोजनामा २७ लाख ३३ हजार दुई सय ४७ रुपैयाँ निकासा भएको थियो । समितिले स्थानीयलाई उपलब्ध गराएको खर्चको विवरणमा स्काइभेटरको दुई सय १६ घण्टाको ज्याला १५ लाख ६२ हजार तीन सय रुपैयाँ भुक्तानी गरेको जनाएको छ । तर स्काइभेटरका प्रोपराइटर फनिन्द्र सुनारले एक सय ७१ घण्टा मात्र काम गरेको र भुक्तानी १३ लाख ९२ हजार मात्र लिएको जनाएका छन् । मेसिनबाट काम गराएको बहाल कर बापत कार्यालययले १० प्रतिशत अर्थात् दुई लाख ७३ हजार कन्टिजेन्सी कटाएको छ । त्यस्तै दुई लाख रुपैयाँ अफिस खर्च भन्दै बुझाएको विवरण उपभोक्ता समितिका अध्यक्ष तिलक शाहीले गाउँलेलाई सार्वजनिक गरेको प्रेमले बताए । त्यस्तै ७३ हजार स्काइभेटरका चालक र इन्चार्जको खानानास्ता खर्च ७३ हजार, समितिको खाना, नास्ता खर्च ८० हजार रुपैयाँ देखाइएको छ । बाँकी रहेको पाँच लाख १७ हजार रुपैयाँ रोजगार कार्यक्रममा समेटिएका ४७ सहित ६७ जनालाई दामासाहीको हिसाबले सात हजार सात सयका दरले वितरण गरिएको छ । २८ दिन काम गरेर त्यति थोरै रकम दिएको हुँदा आफूहरुले रकम बुझ्न इन्कार गरेको स्थानीय राममाया शाहीले बताइन् । त्यस्तै सिला शाही, हिरा शाहीलगायतका स्थानीयले पनि रकम हिनामिनाको विरोध गरेका छन् । तर कार्यालय प्रमुख प्रविण कार्कीले कार्यालयले मेसिन प्रयोग गरे वापत बहाल कर भनेर १० प्रतिशत रकम आर्थिक नियमावली र कार्यविधि अनुसार नै काटेको तर अफिस खर्च भनेर कार्यालयका कसैले रकम नलिएको दावी गरे । मुख्य मन्त्री रोजगार कार्यक्रमको कार्यविधीमा ४० प्रतिशत मेसिन र ६० प्रतिशत रोजगारको सुचीमा समावेश भएका स्थानियले काम गर्ने गर्नुपर्ने उल्लेख भएको र सोही अनुसार विलभरपाई तथा डोर हाजिर आएपछि मेसिन प्रयोग गरे बापत १० प्रतिशत बहाल कर काटेर भुक्तानी दिईएको कार्यालय प्रमुख कार्कीले बताए । कार्यालयका लेखापाल खिमबहादुर थापाले समितिले आफूले बदमासी गर्ने तर कार्यालयको नाम जोडिएको प्रति आपत्ति जनाए । उनले यसबारे समितिका अध्यक्षलाई कार्यालयको नाम जोडेर भ्रम नफैलाउन चेतावनी दिए ।"
तस्करीको केराउ समात्न प्रहरीलाई सकस,"परासी : पश्चिम नवलपरासीका सीमावर्ती नाकाबाट भारततर्फ हरियो केराउ (मटर) तस्करी हुने गरेको छ । केराउ तस्करीका लागि यो जिल्लाका सीमा नाका ट्रान्जिट प्वाइण्ट जस्तै बनेका छन् । प्रहरीले पटक पटक केराउ बरामद गरेपनि तस्करी भने रोकिएको छैन । कानुनी झण्झटका कारण तस्करीको केराउ पक्राउ गर्न सकस भएको प्रहरीको भनाइ छ । तेस्रो मुलकबाट आउने केराउ भारतमा पुर्याउँदा प्रतिकेजी २० देखि ३० रुपैयाँ नेपाली नाफा हुने भएकाले तस्करी कार्य बढेको हो । केराउ तस्करी बढेपछि केही महिनाअघि निषेधाज्ञाको कारण देखाउँदै मटर ओसारपसारमा प्रतिबन्धसमेत लगाइएको थियो । अहिले फेरि केराउ तस्करी हुन थालेको छ । वीरगञ्जहुँदै भन्सार तिरेर ल्याइने अधिकांश केराउ राख्ने फर्मको नाम दसगजा नजिक रहेको स्थानमा तोकिएको हुन्छ । भूजहवा, झोलनीपुर, महेशपुरलगायतका दसगजा क्षेत्रमा फर्मका गोदामहरु रहेका छन् । केही गोदाम परासी, गोपिगञ्जमा रहेपनि सिमा क्षेत्रका गोदाममा लैजाने भन्दै बिल काटेर टेक्टर, जीप र ट्रकहरुबाट ति क्षेत्रहरुमा पुर्याइने गरिएको छ । त्यहीँबाट सिमा पार गर्ने गरिएको छ । बिलमा समेत दसगजा नजिकको गोदाम उल्लेख भएका कारण बीच बाटोबाट पक्राउ गर्न सकस भएको प्रहरीको भनाइ छ । विगतमा तस्करीलाई नियन्त्रण गर्न प्रहरीले आवश्यक अनुसन्धानका लागि भन्दै बीच बाटोबाट समेत केराउ पक्राउ गर्ने गरेको थियो । तस्करीलाई हतोत्तसाहित गर्न त्यसरी पक्राउ गरिएका केराउ ८१० दिन राखेर छाड्ने गरिएको थियो । अनलाईन बिलसहित सम्पूर्ण कागजपत्र भएकाले प्रहरीले कानुनी रुपमा राख्न नमिल्ने भएकाले छाड्ने गरिएको एक अधिकृतले बताए । दसगजा क्षेत्रमा शसस्त्र प्रहरी र नेपाल प्रहरीका पोष्टहरु रहेका छन् । चौबिसैं घण्टा दसगजा क्षेत्रमा रहने शसस्त्र प्रहरीले समेत तस्करी नियन्त्रणमा वास्ता नगरेको स्थानीयको भनाई छ । केही ठूलो मात्राका केराउ प्रहरीले दसगजा वरपरका क्षेत्रबाट समेत पक्राउ गर्ने गरेको छ । हप्ता दिनअघि मात्र २२ लाख बराबरको केराउ जिल्ला प्रहरी कार्यालयले पक्राउ गरेको थियो । केराउ तस्करी बढ्न थालेपछि ३ साताअघि सरुवा भएर आएका प्रहरी उपरीक्षक मनोज कुमार यादवले निगरानी बढाउँदै हप्तादिन अघि उक्त मूल्य बराबरको १ सय ८० सय क्विण्टल केराउ पक्राउ गरेका हुन् । बेवारिसे अवस्थामा रहेको भन्दै उक्त केराउ आवश्यक कारबाहीका लागि महेशपुर भन्सार पठाइएको छ । जिल्लाको जनसंख्याको आधार हेर्दा यहाँ आउने केराउ अधिक छ । त्यो सबै केराउ भारत तस्करी गर्न हो, 'यादवले भने । आफ्नो पहिलो प्राथमिकता अपराध नियन्त्रण र तस्करी कार्यलाई निरुत्साहित पार्ने रहेको उनले बताए । गलत नियत राखेर तस्करी कार्यमा सहयोग गर्ने कोही मातहतका इन्चार्ज संलग्न भएको पाइए तत्काल कारबाही गरिने र सोही अनुसार नियन्त्रणका लागि निर्देशन दिइएको प्रहरी उपरीक्षक यादवले बताए । जिल्लाका नाकाहरुबाट केराउ, मरिच, सुपारीजस्ता सामाग्रीहरु भारततर्फ तस्करी हुने गरेको जानकारी पाएका छौं । तर गोदाम नै दसगजामा लगेर राख्नाले समस्या भएको छ, 'उनले भने । यस्ता वस्तुहरुको गोदाम सदरमुकाम वा राजमार्ग क्षेत्रमा मात्र राख्न पाइने प्रावधान हुन सके प्रहरीलाई तस्करी नियन्त्रणमा सघाउ पुग्ने प्रहरी उपरीक्षक यादवको सुझाव छ ।"
सप्तरीको चन्द्रनहर भत्कियो पाँच सय घर डुबानमा,"राजविराज : सप्तरीमा पाँच सयभन्दा बढी घर डुबानमा परेका छन् । सप्तकोशी नगरपालिका४ मा रहेको चन्द्रनहर भत्किदा झण्डै पाँच सय घर डुबानमा परेका हुन् । सप्तरी प्रमुख जिल्ला अधिकारी जय नारायण आचार्यका अनुसार अमहा, टेङ्ग्रालगायत खोलाको बाढीले दुई ठाउँमा चन्द्रनहर भत्किएको छ । झण्डै ५० मिटर नहर भत्किदा नगरपालिकाका आठ वटा वडा प्रभावित भएका हुन् । बाढी बस्तीमा पस्दा सप्तकोशी नगरपालिकाका १, २, ४ र ११ वडाका ३ सय घर डुबानमा परेका छन् । यस्तै, बाढीले तिलाठीकोइलाडी गाउँपालिका७ मंसापुर र वडा नम्बर ५ बरसाइनका केही घर डुबाएको छ । गाउँपालिका अध्यक्ष सतीशकुमार सिंहका अनुसार वडा नम्बर ७ को मंसापुर र वडा नम्बर ५ को बरसाइनका झण्डै २ सय ७५ घर डुबेका छन् । तिलाठीकोइलाडी८ तोपा बस्तीका २५ घरसमेत डुबानमा परेका छन् । निरन्तरको वर्षाका कारण जिल्लाका नदीहरूमा जलस्तर बढिरहेको छ । यस्तै, सप्तकोशी, त्रियुगा, महुली, खाँडौ, बलानलगायत नदीमा बाढीको जोखिम रहेकाले सतर्कता अपनाउन आग्रह गरिएको छ ।"
अजोड इन्स्योरेन्स र सिभिल क्यापिटल मार्केटबीच शेयर रजिष्ट्रार सेवाको सम्झौता,काठमाडौं : अजोड इन्स्योरेन्स लिमिटेड र सिभिल क्यापिटल मार्केट लिमिटेडबीच शेयर रजिष्ट्रार सेवाको लागी सम्झौता भएको छ । आइतवार प्रधान कार्यालयमा आयोजित एक कार्यक्रमकाबीच अजोड इन्स्योरेन्स लिमिटेडका प्रमुख कार्यकारी अधिकृत कुमार बहादुर खत्रीर सिभिल क्यापिटल मार्केट लिमिटेडका प्रमुख कार्यकारी अधिकृत झनक राज ढुङ्गेलले सहमति पत्रमा हस्ताक्षर गरेका छन् ।
अब खल्तीबाट पनि 'मेगा रेमीट' सेवा,"काठमाडौँ : खल्ती डिजिटल वालेटबाट पनि अब मेगा रेमीट सेवा उपलब्ध हुने भएको छ । मेगा बैंक र खल्ती डिजिटल वालेटको स्पारो पे प्राइभेट लिमिटेबीच रेमीट भुक्तानी सेवाका लागि साझेदारी गर्ने सम्झौता भएको हो । सम्झौता अनुसार, अब सर्वसाधारणहरुले मेगा रेमीटमार्फत स्वदेश तथा विदेशबाट पठाएको रकम खल्ती डिजिटल वालेटबाट पनि प्राप्त गर्न सक्ने भएका छन् । यसका साथै, बेलायत, अष्ट्रेलिया, दक्षिण कोरिया, इजरायल, जोर्डन, कुवेत, युएई, मलेसिया, साउदी अरब र भारतबाट मेगा रेमीटमार्फत पठाएको रकम खल्तीमार्फत प्राप्त गर्न सकिनेछ। नेपालभित्र पनि खल्तीमार्फत रकम पठाउन र प्राप्त गर्न सकिने व्यवस्था मिलाइएकोमा यो व्यवस्थाले मेगा बैंकको रेमिटेन्स सेवाको दायरालाई फराकिलो बनाउदै ग्राहकहरुमा थप सहजता प्रदान गर्ने मेगा बैंकले जनाएको छ।"
नेपालमा स्कोडा कुशकको मूल्य सार्वजनिक,"काठमाडौं : नेपालका लागि स्कोडाको आधिकारिक विक्रेता एमएडब्लु इन्टरप्राइजेजले बहुप्रतिक्षित एसयुभी स्कोडा कुशकको मूल्य सार्वजनिक गरेको छ । एक्टिभ, एम्बिसन र स्टाइल गरी ३ ट्रिम र ५ भेरियन्टमा उपलब्ध हुने कुशकको मूल्य ४९ लाख ९० हजार रुपैयाँदेखि ६५ लाख ९० हजार रुपैयाँसम्म तोकिएको छ । एमएडब्लुले नयाँ स्कोडा कुशकका लागि दुई साताअघि नै बुकिङ खुला गरिसकेको छ । नेपाली ग्राहकले साउन ११ गतेदेखि कुशकको टेस्ट ड्राइभ गर्न पाउनेछन् । नेपाली बजारमा कुशकको मूल्य निम्तअनुसार तोकिएको छ । भेरियन्ट मूल्य (नेरु) एक्टिभ एमटी ४९,९०,००० एम्बिसन एमटी ५३,९०,००० एम्बिसन एटी ५८,९०,००० स्टाइल एमटी ६०,९०,००० स्टाइल एटी ६५,९०,००० रोबस्ट र मस्कुलर लुक रहने कुशकले नेपाली एसयुभीप्रेमीको मन जित्ने अपेक्षा गरिएको छ । कुशकको अगाडिको भागमा चौडा र अद्वितीय स्कोडा ग्रिल, डुअल हेलाइट सेटअप, एलईडी डिआरएल र फग ल्याम्प हुनेछ । साथै यसमा रुफ रेल र १७ इन्चको डाइमन्ड कट एलोइ ह्विल हुनेछ । साथै, पछाडिको भागमा स्प्वाइलर, फक्स लिस्भर डिफ्युजर, यापअराउन्ड एलडी टेललाइट रहनेछ । यसको इन्टेरियर चालकलाई सहज बनाउन राखिएको 'सिम्प्ली क्लेभर' फिचर भएको आधुनिकता र सुन्दरताको उत्कृष्ट संयोजन हुनेछ । यसमा १०० इन्चको टचस्क्रिन इन्फोटेनमेन्ट सिस्टम, सनरुफ, भेन्टिलेटेड सिट, एम्बायन्ट लाइटिङ, कुल्ड ग्लोबबक्स, ५० वाटको सबवुफरसहितको सिक्स स्पिकर पनि रहनेछ । साथै, सुरक्षाका लागि यसमा ६ एअरब्याग, रियर पार्किङ क्यामेरा, आइसोफिक्स चाइल्ड सिट माउन्ट, अटो हेडल्याम्प र वाइपर र मल्टिकोलिजन ब्रेकिङ सिस्टम पनि हुनेछ । साथै इएससी सबै भेरियन्टमा हुनेछ जुन सेग्मेन्टमै पहिलो हो । साथै यसमा टायर प्रेसर मनिटरिङ र हिल होल्ड असिस्ट पनि हुनेछ । स्कोडा कुशकमा १० लिटरको सबैभन्दा बढी पुरस्कृत टीएसआई इन्जिन हुनेछ जसले ११५ बीएचपी र १७८ एनएम टर्क उत्पन्न गर्नेछ जुन सेग्मेन्टमै सबैभन्दा बढी हो । टीएसआई इन्जिन ६ स्पिड म्यानुअल र अटोमेटिक ट्रान्समिसनमा उपलब्ध हुनेछ ।"
डाक्टरलाई धम्की दिने बीपी प्रतिष्ठानका लेखा प्रमुख फरार,धरान : अभद्र व्यवहारमा प्रहरीले जाहेरी दर्ता गरी पक्राउ आदेश लिएका बीपी कोइराला स्वास्थ्य विज्ञान प्रतिष्ठान धरानका लेखा शाखा प्रमुख कमल रायमाझी फरार भएका छन्। प्रहरीले अभद्र व्यवहार ऐन अन्र्तगत मुद्दा दर्ता गरेका रायमाझीलाई निलम्बन गर्नुपर्ने भएपनी प्रतिष्ठानले निलम्बन गर्नको साटो संरक्षण गरेको पाइएको छ। प्रतिष्ठानका डा विप्लव कार्कीलाई मादक पदार्थ सेवन गरेर विभिन्न प्रकारको धम्की दिँदै दुर्व्यवहार गरेपछि रायमाझीविरुद्ध इलाका प्रहरी कार्यालय धरानले अभद्रव्यभारमा किटानी जाहेरी दर्ता गरेको छ। रायमाझीलाई कार्वाही गर्नको साटो प्रतिष्ठानका उपकुलपति डा ज्ञानेन्द्र गिरी र रजिष्ट्रार डा मोहनचन्द्र रेग्मीले संरक्षण गरेको भन्दै प्रतिष्ठानका जुनियर डाक्टरहरुले मंगलवार पनि काम बहिस्कार गरेका छन्। आइतवार राति लेखा अधिकृत रायमाझीले मादक पदार्थ सेवन गरी डा कार्कीको निवासमा गएर तत्काल रुम खाली गर्न धम्की दिदै दुर्व्यवहार गरेका थिए। रायमाझीविरुद्ध प्रहरी कार्यालयमा जाहेरी दर्ता भए पश्चात उनलाई पक्राउ गर्न जिल्ला प्रशासन कार्यालय सुनसरीबाट प्रहरीले अनुमति लिएको छ। बीपी प्रतिष्ठानका सहायक प्रबक्ता डाचूडामणि पोखरेलले लेखा अधिकृत रायमाझी विरुद्ध मुद्दा दर्ता भएको आधिकारिक जानकारी नआएकाले उनलाई निलम्बन नगरिएको बताए। रायमाझी सोमवारदेखि मोवाइल अफ गरेर फरार भएका छन्। डा कार्कीलाई दुर्व्यवहार गरेर फरार भएका रायमाझीलाई प्रहरीले पक्राउ नगरेको भन्दै काम छाडेर आन्दोलनमा उत्रिएका प्रतिष्ठानका ३ सय ५० जना चिकित्सक मंगलवार पनि काममा फर्किएका छैनन्। तत्काल रायमाझीलाई पक्राउ नगरेसम्म काममा नफर्कने प्रतिष्ठानको जुनियर रेसिडेण्ड वल्फेयर सोसाइटीका उपाध्यक्ष डा पदम नेपालीले बताए।
भिभोको भी २१ स्मार्टफोन नेपाली बजारमा,"काठमाडौं : अन्तर्राष्ट्रिय प्रतिक्षित कम्पनी भिभोले भी २१ स्मार्टफोन आजदेखि नेपाली बजारमा ल्याएको छ । भी २१ भिभो कम्पनीले लामो समयदेखि उत्पादन गर्दै आएको भी सिरिजको अत्याधुनिक स्मार्टफोनमा पर्दछ । यसको क्षमता उच्चस्तरीय हुनका साथै ग्राहकको अभिरुचि अनुसारको सुपथ मूल्य निर्धारण गरिएको छ । नयाँ उत्पादित भी २१ मा आकर्षक अप्टिकल इमेज स्टेबलाइजेसन (ओआईएस) भएको फ्रन्ट क्यामरा जडान गरिएको छ । यो स्लीक र स्लीम छ । भी २१ मा नयाँ अनुभव प्रदान गर्ने गरी आधुनिक प्रविधि समावेश गरिएको छ । भी २१ मा ४४ एमपीओआईएस नाइट सेल्फी प्रणालीको फ्रन्ट क्यामरा राखिएको छ । यसले आकर्षक फोटो उत्पादन गर्दछ । ४४ एमपीओआईएसले कम प्रकाशमा राम्रो फोटो निकाल्न सक्दछ । यसबाट प्रयोगकर्ताले राम्रो सन्तुष्टि लिन सक्नेछन् भने ६४ एमपीओआईएसनाइट क्यामराले उच्चस्तरको फोटोग्राफीको अनुभवप्रदानगर्दछ । ओआईएसले अल्ट्रास्टेबल भिडियो आदि तयार गर्न पनि मद्दत गर्दछ । अर्काे तर्फ अतिरिक्तविशेषताभएको वाइड एंगलफोटोग्राफी र म्याक्रो फोटोग्राफी लिन सकिन्छ । यसले नाइटसट, एक्सन सट र ४ के भिडियो क्याप्चर गर्दछ । यदि कुनै अवस्थामा पर्याप्त प्रकाश छैन भने पनि ४४ एमपीओआईएस सुपर नाइट सेल्फीको मद्दतले राम्रो दृश्य निकाल्न सकिन्छ । फोटोमा नोइज नियन्त्रण गर्नका साथै सफा र उज्यालो फोटो उत्पादन गर्ने यसको विशेषता हो । एआई नाइट अल्गोरिदमले पृष्टभूमिलाई पर्याप्त प्रकाश दिनुका साथै अनावश्यक फोटोको नोइज नियन्त्रण गर्दछ । यो ७२९ एमएम अल्ट्रा स्लीम डिजाइनमा प्राप्त हुनुका साथै सोफेष्टिकेसनको सन्देश दिन्छ । भी २१ ले ग्राहकको इच्छा पूरा गर्ने ७२९ एमएम स्लीम र सोफेस्टिकेटेड भएकोले यसको माग बढ्दै जाने छ । भी २१ आधुनिक प्रविधिको उत्कृष्ट नमूनाको रुपमा बजारमा आएको छ । यो स्मार्ट फोन एमटिकेडाइमेन्सिटी ८०० युप्रोसेसर मा चल्दछ भनेयसमा ९० हर्जको डिस्प्लेरिफ्रेस रेट रहेको छ । भी २१मा३३ वाटको फ्ल्यास चार्ज उपलब्ध छ । भी २१ नेपालमा जुलाई २०, २०२१ बाट रु ४९,९९९ मा उपलब्ध हुनेछ ।"
पेट्रोल पम्पमा लाइन,ललितपुरको लगनखेलस्थित एक पेट्रोल पम्पमा सोमबार पेट्रोल भर्न लाइन लाग्दै सवारी चालक । तस्बिर : अशोक दुलाल
भारतमा थप ३० हजारभन्दा बढी नयाँ संक्रमित,भारतमा कोरोना भाइरसबाट नयाँ ३० हजार ९३ जना संक्रमित भएका सङ्घीय स्वास्थ्य तथा परिवार कल्याण मन्त्रालयले जानकारी दिएको छ। सोमबार भएको संक्रमितको यो संख्या गएको १२५ दिनमा सब भन्दा कम भएको बताइएको छ । भारतमा हाल कुल संक्रमितको संख्या तीन करोड ११ लाख ७४ हजार भन्दा बढी पुगेको छ । भारतमा अहिले पनि कोरोना भाइरसबाट संक्रमित अवस्थामै रहेकाको संख्या चार लाख ६ हजार १३० रहेको अधिकारीले जनाएका छन् । पछिल्लो एक दिनमा कोरोना भाइरसका कारण थप ३७४ जनाको मृत्यु भएको पनि मन्त्रालयले मंगलबार जानकारी दिएको छ । कोरोना भाइरसबाट मृत्यु भएकाको कुल संख्या भारतमा अहिलेसम्म चार लाख १४ हजार ४८२ पुगेको पनि सो मन्त्रालयले जनाएको छ । गत २४ घण्टामा ४५ हजार २५४ कोरोना मुक्त भएपछि भारतमा तीन करोड ३ लाख ५३ हजार ७१० व्यक्ति कोरोना मुक्त भएका छन्। भारतको चिकित्सा अनुसन्धान परिषद्ले अहिलेसम्म कुल ४४ करोड ७३ लाख ४१ हजार १३३ जनाको स्वाब परीक्षण गरिएको छ । ती मध्ये १७ लाख ९२ हजार ३३६ जनाको स्वाब परीक्षण जुलाई १९ का दिन भएको छ । त्यसैगरी गत जनवरी १६ बाट भारतमा कोरोना भाइरस विरुद्ध खोप अभियान शुरु भएको थियो । सो समयदेखि अहिलेसम्म ४१ करोड १८ लाख ४६ हजार ४०१ ओटा कोरोना भाइरसविरुद्धको खोप प्रयोग भएको छ ।
सानिमा बैंकको नयाँ शाखा ललितपुरको भैंसेपाटीमा,"काठमाडौं : सानिमा बैंक लिमिटेडले मिति २०७८ श्रावण ४ गते ललितपुरको भैंसेपाटीमा बैंक कार्यालय स्थापना गरी बैंकिङ्ग सेवा विस्तार गरेको छ। उक्त कार्यालयको समुद्घाटन कोरोना भाइरसको संक्रमणलाई ध्यानमा राख्दै सुरक्षा सावधानीका उपायहरु अपनाई ब्रान्ड प्रवद्र्धक वरिष्ठ कलाकार द्वय मदन कृष्ण श्रेष्ठ र हरिवंश आचार्य (मह जोडी) ले संयुक्त रुपमा गरेका हुन् । समुद्घाटन् समारोहमा मह जोडीले ललितपुरको भैंसेपाटीमा सानिमा बैंकको कार्यालय संचालनमा आएकोमा बैंकलाई बधाई ज्ञापन गर्दै सबल अनि विश्वसनीय बंैकको रुपमा निरन्तर विस्तार हुन र थप सफलताको लागि शुभकामना व्यक्त गरे । त्यसैगरी सानिमा बैंकका नायब प्रमुख कार्यकारी अधिकृत तेज बहादुर चन्दले बैकका ग्राहक तथा सरोकारवालाहरुलाई निरन्तर सहयोग तथा संरक्षणका लागि कृतज्ञता व्यक्त गरे । सानिमा बैकको देशका सातै प्रदेशमा ८६ वटा शाखा, १८ विस्तारित काउन्टर र ९५ वटा एटिएम संचालनमा रहेका छन् ।"
वामदेव उपप्रधान तथा गृहमन्त्री बन्ने समाचारमा सत्यता छैन : सचिवालय,"काठमाडौं : नेकपा (एमाले) उपाध्यक्ष एवम् राष्ट्रियसभा सदस्य वामदेव गौतम उपप्रधानमन्त्री तथा गृहमन्त्री बन्दैछन् भन्ने समाचारमा सत्यता नभएको उनको सचिवालयले जनाएको छ । सामाजिक सञ्जाल र पत्रपत्रिकामा गौतमको नाम जोडेर आएका समाचारमा चरित्र हत्या गर्न खोजिएको उनका स्वकीय सचिव दीपक टमटाले बताए । यस्ता समाचारमा सत्यता नभएको र यस्तो कपोकल्पित समाचारको पछाडि नलाग्न उनले अनुरोध गरेका छन् । यस्ता समाचार दुष्प्रचारबाहेक अन्यथा केही नभएको भन्दै उनले सबैलाई त्यसमा विश्वास नगर्न अनुरोध गरे । विभिन्न सामाजिक सञ्जाल तथा पत्र पत्रिकामा क। वामदेव गौतमको नाम जोडेर उपप्रधानमन्त्री तथा गृहमन्त्री बन्दैछ भनी प्रेषित समाचार प्रति कुनै सत्यता नभएको र यस्ता कपोल कल्पित समाचार उनको चरित्र हत्यामा संलग्न अपराधी तत्वको दुष्प्रचार बाहेक अन्यथा केही नभएको ब्यहोरा जानकारी गराउन चाहन्छौं, टमटाले भने ।"
होन्डा ग्राजिया अब बिएसभिआई मोडलमा,"काठमाडौं : नेपालका लागि होण्डा मोटरसाइकल तथा स्कुटरको अधिकारिक बिक्रेता स्याकार ट्रेडिङ्ग कम्पनि लिमिटेड ले आजदेखि नेपाली बजारमा होण्डा ग्राजियाको बिएसभिआई मोडललाई लन्च गरेको छ । आकर्षक र स्टाईलिस लुक रहेको यस १२५ सिसि नयाँ बिएसभिआई मोडलमा व्यवहारिक फिचरहरु थप गरी पूर्णरुपमा रिडिफाइन गरिएको छ । १५५ एमएम देखि १७१ एमएम ग्राउण्ड क्लेरेन्स रहेको यस स्कुटरको स्पिडोमिटरमा माइलेज फिचर उपलब्ध रहेको छ । यस फिचर अन्तर्गत तपाईंहरुले स्कुटरले दिने रियल टाइम माइलेज, एभरेज माइलेजका साथै डिस्ट्यान्स टू एमप्टि जस्ता जानकारी प्राप्त गर्न सकिनेछ । होण्डाको   (प्रोग्राम फ्यूल इन्जेक्सन)टेक्नोलोजीे प्रयोगभएकाकारण यस स्कुटरमा बढी माइलेज र पावर रहेको छ । ग्राजियाको यस नयाँ बिएसभिआई डिइलएक्स मोडलमा जाम भएको समयमा इन्धनको बचत गर्नको लागि इड्लिङ स्टप रहेको छ भने नयाँ बिएसभिआई एसटिडि मोडलमा इन्जिन स्टार्ट, स्टप रहेको छ । यसका साथै यस स्कुटरमा साइड स्ट्याण्ड इन्जिन अफ फिचर,  सहितको साइलेन्ट स्टार्ट, टेक्नोलोजीको साथ  इन्जिन जस्ता अन्य विभिन्न उपयोगी विशेषताहरु रहेको छ । नेपाली बजारमा    मोडलको मूल्य रु२,६९,९०० रहेको र    मोडलको मूल्य रु२,८९,९०० रहेको छ ।"
सत्ता गठबन्धनका लागि प्रचण्डको दौडधुप,"काठमाडौं : सत्ता गठबन्धनका लागि नेकपा (माओवादी केन्द्र)का अध्यक्ष पुष्पकमल दाहाल प्रचण्डले दौडधुप सुरु गरेका छन्। मंगलबार प्रधानमन्त्री शेरबहादुर देउवासँग भेट गरेपछि प्रचण्डले सत्ता गठबन्धनका लागि दौडधुप गरेका हुन्। प्रधानमन्त्री निवास बालुवाटारमा देउवासँगको भेटसँगै प्रचण्डले सरकारलाई प्रभावकारी ढङ्गबाट अगाडि बढाउन छलफल सुरु गरेका हुन्। देउवासँगको भेटमा प्रचण्डले सरकारको साझा न्यूनतम् कार्यक्रम बनाएर अगाडि बढ्ने विषयमा छलफल गरेका छन्। देउवाको भेटमा गठबन्धनमा सहभागी दलको भावनाअनुसार साझा न्यूनतम कार्यक्रम बनाएर सरकारलाई गतिदिने विषयमा छलफल भएको प्रचण्डका प्रेस संयोजक विष्णु सापकोटाले जानकारी दिए। देउवासँगको भेटअघि प्रचण्डले नेकपा (एमाले) वरिष्ठ नेता माधवकुमार नेपाल र जनता समाजवादी पार्टी नेपालका अध्यक्ष उपेन्द्र यादवसँग भेट गरेका छन्। वरिष्ठ नेता नेपाल निवास कोटेश्वरमा दुवै नेतासँग प्रचण्डले छलफल गरेका हुन्। कोटेश्वरमा नेपाल, दाहाल र यादवबीच भेटवार्ता कोटेश्वरमा प्रचण्ड, नेपाल र यादवबीचको भेटमा केपी ओली सरकारले असंवैधानिक ढङ्गबाट गरेका राजनीतिक नियुक्ति खारेज गर्ने विषयमा छलफल भएको सापकोटाको भनाइ छ। एमाले अध्यक्षसमेत रहेका निवर्तमान प्रधानमन्त्री केपी ओलीविरुद्ध सहकार्य गरेका दलसँग सहमति गरेर अगाडि बढ्ने तयारीमा प्रचण्ड छन् । प्रधानमन्त्री देउवालाई विश्वासको मत दिने पार्टी र सांसदलाई मिलाएर अगाडि बढ्ने गरी उनको छलफल केन्द्रित देखिन्छ । जनता समाजवादी पार्टी (जसपा) नेपालको महन्थ ठाकुर र उपेन्द्र यादव दुवै पक्षले देउवा सरकारलाई विश्वासको मत दिएपछि मन्त्रिपरिषद् विस्तारमा सबैलाई समेट्नुपर्ने बाध्यता देउवामाथि देखिन्छ । अहिले देउवा सरकारमा दुई कांग्रेस र दुई माओवादी गरेर चारजना मात्र मन्त्री रहेका छन् ।"
बलात्कार आरोपमा दुईजना पक्राउ,सिन्धुली : सिन्धुलीमा सुस्त तथा अपांङ्ग बालिकालाई जवरजस्ती करणी गर्ने वृद्धसहित दुईजना पक्राउ परेका छन्। बालिकामाथि करणी गरेको अभियोगमा जिल्ला प्रहरी कार्यालय सिन्धुलीले सुनकोशी गाउँपालिका २ सिन्धुली बस्ने ७० वर्षीय वृद्धलाई आइतबार घरबाटै पक्राउ गरेको हो । उनले स्थानीय १४ वर्षीया सुस्त मनस्थित भएकी बालिकालाई जबरजस्ती करण गरेको आरोप छ । गत शनिबार बालिकामाथि करणी गरेको अभियोग लागेपछि ती वृद्धलाई घरमै लुकिछिपी बसेको अवस्थामा प्रहरीले नियन्त्रणमा लिएको जिल्ला प्रहरी कार्यालय सिन्धुलीका प्रहरी प्रवक्ता (डिएसपी) मनोज कुमार लामाले जानकारी दिए । उनलाई जिल्ला अदालत सिन्धुलीबाट म्याद थप गरि अनुशन्धान थालिएको छ । यस्तै गत शनिबार १६ वर्षीया अर्की बालिकालाई जबरजस्ती करणी प्रयास गरेको भन्दै प्रहरीले मरिण गाउँपालिका ७ का ३२ वर्षीय पुष्कर भन्ने दिपेन्द्र विकलाई समेत नियन्त्रणमा लिएको छ । उनलाई शनिबार नै नियन्त्रणमा लिएर जबरजस्ती करणी उद्योगमा मुद्धा दर्ता गराई आवश्यक अनुशन्धान सुरु गरिएको छ लामाले बताए। यसैबीच सिन्धुलीमा पछिल्लो समय बालत्कार तथा बलत्कार जन्य घटना बढिरहेका छन् ।सिन्धुली अस्पतालमा रहेको एकद्धार संकट व्यवस्थापन केन्द्रले गत बुधबार सार्वजनिक गरेको तथ्यांक अनुसार गत एक वर्षमा जिल्लामा ३ सय ८८ जना हिंसा प्रभावित महिला तथा बालिका मध्ये ४२ वटा बलत्कार र १६ वटा बलत्कार जन्य घटना दर्ता भएको बताइएको छ । यसले समेत जिल्लामा बलात्कारजन्य घटनाहरु बढ्दै गएको पुष्टि भएको सिन्धुली अस्पतालका मेडिकल सुपरिटेन्डेन एवम एकद्धार संकट व्यवस्थापन केन्द्रको लैंगिक हिंसा व्यवस्थापन समितिका सदस्य सचिव डा उमेश प्रधानले बताए ।
ग्रेट वाल मोटर्सका तीन नयाँ गाडीहरु नेपाली बजारमा,"काठमाडौं : ग्रेट वाल मोटर्स नेपाली बजारमा तीन नयाँ मोडेलका गाडीहरुको साथमा प्रवेश गरेको छ । उच्च गुणस्तरयुक्त प्रविधि, उत्कृष्ट कार्य प्रदर्शन तथा आरामदायी सवारका लागि ग्रेट वाल मोटर्सका गाडीहरु पर्यायवाची नैं बनिसकेका छन् । नेपालको अटोमोटिभ डिलरशिप क्षेत्रमा विविध अनुभव बोकेको बिशाल ग्रुपको सहायक संस्थाभीजीइम्पेक्स प्रा लि नेपालमा ग्रेट वाल मोटर्सका लागि आधिकारिक विक्रेता हो । विभिन्न क्षेत्रहरुमा सफलता संगालेको अनुभवलाई उपयोग गर्दै भीजीइम्पेक्सले जिएमदब्लुसँग सहकार्य गर्दै अहिले दुईवटा एयूभि र एकपिकअपमोडेल बजारमा ल्याएको छ । यी तीनै वटा गाडी आफ्नो समूहमा नौलो र उत्कृष्ट रहनेमा कम्पनी विश्वस्त छ । ग्रेट वाल मोटर्सको शोरुम थापाथलीमाअवस्थित छ र निकट भविष्यमाउपभोक्तालाई उच्चस्तरको अनुभवदिन देशभरि नैं शोरुमहरुको बृहत संजाल फैलाउने योजना रहेको छ । हालको अवस्थामा सुधार आउनासाथ ग्रेट वाल मोटर्सले नविन तरिकाले आफ्ना ब्राण्ड र सामानहरु उपभोक्तामाझ प्रस्तुत गर्ने छ । यस अतिरिक्त उच्चस्तरीय सर्विस सेन्टरको पनि निकट भविष्यमा निर्माण गरिंदैछ । भीजी इमपेक्सले ग्रेट वालमोटर्सको ४एस सर्भिसेस (सेल्स, सर्भिस, स्पेयर्स र सर्वे (कस्टमर केयर)मा विशेष ध्यान दिदैँ अन्तराष्ट्रिय स्टाण्डर्डको सर्भिस सेन्टर पनि स्थापना गर्ने भएको छ ।"
"कोटेश्वरमा नेपाल, दाहाल र यादवबीच भेटवार्ता","काठमाडौं : प्रधानमन्त्री एवं नेपाली कांग्रेसका सभापति शेरबहादुर देउवाले सङ्घीय संसद्मा विश्वासको मत पाएपछि मन्त्रिमण्डल विस्तारका सम्बन्धमा सत्ता साझेदार दलहरुबीचको छलफल बाक्लिएको छ । यसै सन्दर्भमा प्रधानमन्त्री देउवालाई विश्वासको मत दिएका नेकपा एमालेका वरिष्ठ नेता माधवकुमार नेपालसँग मंगलबार नेकपा (माओवादी केन्द्र) का अध्यक्ष पुष्पकमल दाहाल र जनता समाजवादी पार्टी नेपाल (जसपा)का अध्यक्ष उपेन्द्र यादवले छुट्टाछुट्टै भेटवार्ता गरेका छन्। नेता नेपाललाई भेट्न माओवादी अध्यक्ष दाहाल र जसपा अध्यक्ष यादव कोटेश्वरस्थित उनकै निवासमा पुगेका थिए। नेता नेपाल निवासमा बिहान भएको छलफलमा मुलुकको समसामयिक राजनीतिक परिस्थिति, मन्त्रिमण्डल विस्तारलगायत विषयमा विचार विमर्श भएको बुझिएको छ । यद्यपि भेटका सम्बन्धमा दुबैतर्फका नेताले सञ्चार माध्यमलाई औपचारिक प्रतिक्रिया दिएका छैनन् । यता जसपाका कार्यकारिणी समितिका सदस्य मोहम्मद इस्तियाक राईले अध्यक्ष यादवले नेता नेपालसँग समसामयिक विषयमा कुराकानी गरेको र विस्तृत विवरण दिउँसो जानकारी गराउने बताए। उनका अनुसार जसपाको संसदीय दलको बैठक मध्यान्ह सिंहदरबारमा बस्दैछ । उक्त बैठक बस्नुअघि अध्यक्ष यादवले दलीय परामर्श गरेका हुन् । सत्ता साझेदारको प्रमुख घटक माओवादी अध्यक्ष प्रचण्ड र नेता नेपालबीच पनि करीब एक घण्टा कुराकानी भएको थियो । त्यसलगत्तै अध्यक्ष यादवले पनि छुट्टै नेता नेपालसँग छलफल गरेका थिए। रासस"
परिस्थितिले गरेको संकेत,"शान्ति, सुव्यवस्था र स्थायित्व नेपाल, नेपाली जनता र समृद्ध नेपाल सुखी नेपालीका लागि अति आवश्यक कुरा हो वर्तमान राजनीतिक घटनाक्रमले धेरै कुरालाई प्रतिबिम्बित गरिरहेको छ। पछिल्ला केही दिनमा विकसित घटनाहरूले विभिन्न संकेत गरेका छन्। कतिपय घटना अचम्मलाग्दा छन् त केही स्वाभाविक।मुलुककोभौगोलिक बनोट र आर्थिक स्थितिका कारण हामी अन्य देशसँग परनिर्भर छांै। जसका कारण दातृराष्ट्रले हाम्रो मुलुकमा विभिन्न किसिमका इच्छा, चाहना अनुसारको चलखेल गर्न सफल भइरहेका छन्। त्यसैको उदाहरण हो एमसीसी परियोजना। दातृराष्ट्र वा दातृनिकायले दिने अनुदानबाट चल्ने भनिने त्यस्ता धेरै परियोजना छन्, जुन झट्ट हेर्दा विकास र अर्थतन्त्रसँग जोडिन्छन्। तर, त्यसभित्र राजनीतिक इच्छा वा उद्देश्य र राजनीतिक शक्तिसँग जोडिएर काम भइरहेको देखिन्छ। यसरी बुझ्दा छिमेकी मुलुकहरू भारत, चीन र ठूलो शक्ति राष्ट्र अमेरिका हाम्रो मुलुकलाई धेरै महत्त्वका साथ हेर्छन्।चाहे त्यो जे सुकै कारणले होस्, हाम्रो मुलुकभित्र आफ्नो अनुकूल राजनीतिक शक्ति, राजनीतिक नेतृत्व, राजनीति नेता र राज्यका महत्त्वपूर्ण निकाय संवैधानिक निकायको नेतृत्व र सुरक्षा निकायसम्म पनि आफूअनुकूल चाहन्छन्। यो कुरा विगतका दशकदेखि नै सबैलाई महसुस भएकै हो। अहिलेको राजनीतिक घटनाक्रम जसरी विकास भएको छ, यसलाई त्यसैको उपज मान्न सकिन्छ। अमेरिका र पश्चिमा शक्तिलाई चुनौति दिइरहेको चीनको सीमा नेपालसँग जोडिएको हुनु तथा पश्चिमा शक्तिले चीनलाई काउन्टर दिन एसियामा आफ्नो सहयात्री बनाएको भारतको नेपालसँग खुला सीमा हुनु शक्तिकेन्द्रको प्राथमिकतामा नेपाल पर्नुको मुख्य कारण हो।नेपालको भौगोलिक अवस्थिति सामरिक हिसाबले यी शक्ति राष्ट्रका लागि यतिसम्म महत्त्वको छ कि उनीहरू नेपालमा आफूअनुकूलको सरकार चाहन्छन्। र, यसका लागि उनीहरू जुनसुकै हदसम्म जान तयार हुन्छन्।दुईतिहाई बहुमतको बलियो सरकारलाई समेत ढलाउनु चानचुने कुरा थिएन। तर, सरकार ढली छाड्यो वा ढलाइछाडियो। नेपाली जनताले केपी ओली सरकार पाँच वर्षसम्म टिक्ला भन्ने अपेक्षा गरेका थिए। तर, त्यसो हुन सकेन।सरकार ढलाउन सत्ताधारी पार्टीलाई नै विभाजित पार्न सक्ने शक्तिअभ्यास समेत नेपालमा भयो। यो नै शक्ति केन्द्रले नेपालको राजनीतिक नेतृत्व परिवर्तनका लागि कतिसम्म शक्ति लगाउन सक्छन् भन्ने बलियो उदाहरण हो। निवर्तमान प्रधानमन्त्री केपी शर्मा ओली उनको कार्यशैली, उनको अभिव्यक्ति शैलीसबैले सहजै रुचाउने र पचाउने किसिमको पनि थिएन। त्यसमा पनि उनका नेतृत्व तहका नेताहरू जसलाई उनले फकाइ फुल्याइ समेटेर सत्ता चलाउनुपथ्र्यो। त्यो उनले गरेनन्, गर्न चाहेनन्अथवा आवश्यक ठानेनन्। त्यसैलाई विदेशी शक्तिले सत्ताको नेतृत्व परिवर्तनको भर्याङ बनायो।यो अहिलेको वास्तविक राजनीतिक घटनाको मुख्य कारण हो। हुनसक्छ, यस्ता अरू धेरै कारण होलान्। निवर्तमान प्रधानमन्त्रीका क्रियाकलाप, भ्रष्ट र भ्रष्टाचारी आसेपासेलाई दिएको संरक्षण कमीकमजोरीलाई ढाकछोप गर्ने तरिका, अयोग्य, असक्षम र अस्वाभाविक नियुक्तिका कुराहरूपनि केही कारण हुन्।ओलीप्रतिको इष्र्या, डाहा पनि अर्को कारण हुनसक्छ।तर, जे होस्अहिलेको देशको अवस्था, मुलुक र इमान्दार नेपाली जनताका लागि पक्कै राम्रो भएन।शान्ति, सुव्यवस्था र स्थायित्व नेपाल, नेपाली जनता र समृद्ध नेपाल सुखी नेपालीका लागि अति आवश्यक कुरा हो। दातृराष्ट्र वा दातृनिकायले दिने अनुदानबाट चल्ने भनिने त्यस्ता धेरै परियोजना छन्, जुन झट्ट हेर्दा विकास र अर्थतन्त्रसँग जोडिन्छन्। तर, त्यसभित्र राजनीतिक इच्छा वा उद्देश्य र राजनीतिक शक्तिसँग जोडिएर काम भइरहेको देखिन्छ। तर, लामो राजनीतिक अनुभव भएका धेरै पटकको सरकारको नेतृत्व लिएर सरकार सञ्चालन गरेको अनुभव भएका वर्तमान प्रधानमन्त्री शेरबहादुर देउवाको सत्तारोहण संसदीय पद्धति र संसदीय प्रजातन्त्रप्रति आस्था राख्ने देशीविदेशी जोकोहीलाई पनि जति खुसी लाग्नुपथ्र्यो, त्यति खुसी हुन सक्ने अवस्था भने रहेन।यसकारण पनि रहेन कि एउटा त प्रारम्भमै जनादेशको प्रधानमन्त्री नभएर परमादेशको प्रधानमन्त्री भन्ने विश्लेषण राष्ट्रपति कार्यालयदेखि सामान्य जनसमुदायसम्मको बुझाइ रह्यो। यस विषयमा ओलीले त खुलेरै भाषण गरे।अर्को सम्मानित सर्वोच्च अदालतको संसद् पुनःस्र्थापना र प्रधानमन्त्री नियुक्ति सम्बन्धी फैसला सर्सर्ती अध्ययन गर्दा र सर्वोच्च अदालतसमक्ष उपस्थित भएर रिट निवेदन दायर गर्ने प्रतिनिधिसभाका सदस्यहरू जो नेकपा एमालेको चुनाव चिन्हबाट चुनाव जितेका थिए। माधव नेपालसहितका २३ जनाले अदालतसमक्ष उपस्थित भएर दिएको हस्ताक्षर प्रतिनिधिसभा पुनःस्थापनाको फैसला सुनाउँदा सुनाउँदै हामी गठबन्धनबाट बाहिरियौं। हामी गठबन्धनमा छैनौं र आउने दिनमा बन्ने सरकारलाई विश्वासको मत पनि दिँदैनौं भन्दा सम्मानित सर्वोच्च अदालतको संवैधानिक इजलासलाई ढाँटेको, झुक्याएको सहजै जो कोहीलाई महसुस हुने कुरा भयो। एक महिनामा विश्वासको मत पाउने अवस्था नदेख्दा देख्दै आएको सर्वोच्चको फैसलालाई कसरी बुझ्ने ?हामी विपक्षी दलका नेता शेरबहादुर देउवालाई प्रधानमन्त्री बनाउन चाहिने संख्या पुर्याउन समर्थन दिन र हस्ताक्षर गरौं भनेर अदालतमा जाने, अदालतको निर्णयमा प्रभाव पार्ने अनि अदालतले निर्णय दिएपछि हामी सरकार बनाउने कुुरामा छैनौं। सहयोग पनि गर्दैनौं, विश्वासको मत पनि दिन्नौं भनेर वक्तव्य दिनुबाट माधव नेपालजस्तो व्यक्तित्व र उनीजस्ता सांसद सदस्यले अदालतलाई झुक्याएकोमा कारबाही हुनुपर्ने हो कि होइन?यो गम्भीर विषय हो। अदालतले निर्णय दिँदै गर्दा अदालतको निर्णयले संविधानको ७६ को उपधारा ५ को सरकार गठनका लागि समर्थन दिने जो कोही दलको सांसद स्वतन्त्र हुन्छ, समर्थन दिन सक्छ। दलको ह्वीप लाग्दैन र त्यसरी समर्थन गर्ने सांसदलाई दलले कारबाही गर्न पाउँदैन भन्ने अदालतको निर्णय र आदेश हुँदा यसबाट धेरै कुराको प्रश्न आमनागरिकमा सृजना भएको छ। यो नजिरले त नेपालको निकट भविष्यमै असर गर्ने देखिन्छ। कसैकसैले त यसलाई निर्दलीय शासन व्यवस्था सुरु भयो भनेर पनि औंल्याएका छन्। के अब नेपालमा दलको कुनै महत्व हुँदैन ? जुन दलको चुनाव चिन्ह प्रयोग गरेर आएका सांसद छन्, उनीहरूले पार्टीको निर्णय नमान्ने र नमानेकालाई कारबाही गर्न पनि नपाउनु कतिको न्याय संगत हो ? अदालतको निर्णय हो त्यसमा हामिले प्रश्न उठाउन नमिल्ला तर के यसले निकट भविष्यमा राम्रो नजिर बसाल्छ त ? अहिलेसम्मको हेराई र बुझाइले भने त्यो संकेत त गर्दैन। एक त प्रधानमन्त्रीले राष्ट्रको ढुकुटी दोहन गर्ने र सांसद खरिद बिक्री हुन सक्ने कुरा रह्यो। अर्को प्रधानमन्त्रीले कसैको दबाब वा बाध्यतामा राष्ट्र र नागरिकमाथि गम्भीर आघात पर्ने किसिमको जानेर वा नजानेर खुसीले वा दबाबले, संसद्द्वारा पारित गर्न दबाब दिए भने त्यस्तो प्रस्तावको समर्थन दिँदा त्यस बेलाको अवस्थामा के हुने? यो अझ धेरै गम्भीर विषय हो।यस्तै क्रियाकलापबाट लेन्डुप दोर्जे त जन्मिने होइन। यतातर्फपनि गम्भीर भएर सोच्न जरुरी देखिन्छ। यसैगरी सर्वोच्च अदालतको फैसलापछि यो फैसलाले गरेका निर्णय र औंल्याएका कुरा गम्भीर रूपले अध्ययन र मनन् गर्ने हो भने मुलुकलाई धेरै ठूलो र गम्भीर किसिमको प्रभाव पार्ने खालका प्रावधानहरू देखिन्छन्। यसमा सबै राजनीतिक दल, नेता र आमनागरिक गम्भीर हुनु जरुरी छ।अर्को कुरा अदालतको फैसलापछि सत्ता त्याग गर्न पुगेका ओली त्यसको भोलिपल्ट हजारौं कार्यकर्ताको स्कटिङका साथ बालकोट फर्किए।घरको बालकोनीबाट विभिन्न कुराहरू सम्बोधन गरे, त्यसले दिएको संकेत के हो त ? सत्ता छोड्न बाध्य भएका ओलीले कसका लागि शक्ति देखाए ? त्यस विषयमा पनि केही सोच्नु जरुरी छ। जसले अहिलेको सरकारलाई बचाउन जोगाउन, विश्वास दिलाउन प्रतिवद्धता दिइरहेका थिए। अहिले उनीहरू टाढिन खोजेको महसुस भइरहेको छ। तराई केन्द्रित दलका नेता लक्ष्मणलाल कर्णले हामी बौलाएका छौं र यो सरकारलाई विश्वासको मत दिन्छौं जस्तो अभिव्यक्तिले पनि केही फरक कुराको संकेत गर्छ। यी कुराहरूलाई हेर्दा देउवालाई सफल बनाउन तथा जनतालाई सेवा दिन ल्याइएको सरकार नभएर, ओली नै देशका लागि उपयुक्त पात्र रहेछन् भन्ने बनाउन चालिएको रणनीति जस्तो देखिन्छ। होला यो हाम्रो बाहिरी सोचाइ तर अहिलेको अवस्था परिस्थितिले त्यस्तै संकेत गरेको छ। अब भोलिका दिनमा हुँदै जाने गतिविधिले अवस्थालाई अझ स्पष्ट पार्दै जाला।"
लगानी निराशाजनक,"काठमाडौं : औद्योगिक क्षेत्रमा लगानी क्रमशः घटिरहेको छ। सरकारले लगानीमैत्री वातावरण निर्माण गरेको दाबी गरे पनि उद्योग क्षेत्रमा लगानी बढ्न सकेको छैन। सरकारले लगानीमैत्री वातावरण निर्माण गर्न लगानीसम्बन्धी नीति खुकुलो बनाएको दाबी गर्दै आएको छ। विदेशी लगानी तथा प्रविधि हस्तान्तरण ऐनलगायत नीति खुकुलो बनाएर विदेशी लगानी ल्याउने सरकारको योजना खासै सफल हुन सकेको छैन। त्यस्तै निजी क्षेत्र तथा सरकारले मेक इन नेपाल स्वदेशी उत्पादन अभियान सुरु गरेका छन्। गत फागुनदेखि नै अभियान सुरु गरिए पनि आयात घट्न सकेको छैन। जसले गर्दा उद्योगमा लगानी घट्नुका साथै आयातको मात्रा बढ्दै गएको छ। नेपालको अर्थतन्त्र आयातमुखी हुँदा उद्योग क्षेत्रमा लगानी घटेको जानकारहरू बताउँछन्। स्वदेशी उत्पादनभन्दा पनि विदेशी सामान बेच्ने क्रम बढेसँगै नेपालको उत्पादन र उत्पादकत्व घट्दै गएको छ। उद्योग विभागका अनुसार आर्थिक वर्ष २०७७०७८ मा ४९ अर्ब २४ करोड विदेशी लगानी प्रतिबद्धता आएको छ। गत आर्थिक वर्ष २०७६०७७ मा ५० अर्ब ७४ करोड लगानी प्रतिबद्धता आएको थियो। गत वर्षको तुलनामा ३ प्रतिशत कम विदेशी लगानी प्रतिबद्धता आएको हो। चालू आर्थिक वर्षमा १ सय ८३ उद्योगमा विदेशी लगानी आएको छ। गत आवमा २ सय २३ उद्योगमा ५० अर्बभन्दा बढी विदेशी लगानी प्रतिबद्धता आएको थियो। विभागका अनुसार ४ वटा ऊर्जा क्षेत्रमा १९ अर्ब ५४ करोड, १ सय १ पर्यटन क्षेत्रमा १८ अर्ब ३८ करोड, १९ वटा उत्पादनमूलक क्षेत्रमा ३ अर्ब २३ करोड, ४१ वटा सेवा क्षेत्रमा ६ अर्ब १८ करोड लगानी प्रतिबद्धता आएको छ। ३ वटा कृृषि तथा वनमा ५६ करोड, १३ वटा सूचना तथा प्रविधिमा १३ करोड लगानी प्रतिबद्धता आएको छ। ती उद्योगहरूले ५ हजार ८ सय ३३ जनालाई रोजगारी दिने प्रतिबद्धता जनाएका छन्। गत वर्ष १० हजार ८ सय ३९ जनालाई रोजगारी दिने प्रतिबद्धता गरिएको थियो। स्वीकृतिका क्रममा विदेशी लगानीकर्ताले लगानी प्रतिबद्धता गरे पनि उद्योग विभागले वास्तविक तथ्यांक राख्न सकेको छैन। प्रतिबद्धताअनुसार कति उद्योग दर्ता भयो। कति रोजगारी सिर्जना भयो भन्ने विषयमा तथ्यांक राख्न नसकेको उद्योग विभागका अधिकारीहरू बताउँछन्। अर्थविद् ज्ञानेन्द्र अधिकारी व्यापारघाटा कम गर्न उत्पादनमूलक क्षेत्रमा लगानी गर्नुपर्ने बताउँछन्। नेपाल कृषि प्रधान देश भए तापनि कृषिमा दुई खर्बभन्दा बढीको आयात हुनु विडम्बना भएको उनी ठान्छन्। कृषि मात्र नभई नेपालमै सजिलै उत्पादन गर्न सकिने अन्य वस्तु उत्पादनभन्दा आयातमै अर्थतन्त्र निर्भार हुँदा व्यापार असन्तुलन बढिरहेको छ। कृषिमा ६७ प्रतिशत जनता आश्रित छन्। तर कृषि आधुनिकीकरण र व्यवसायीकरण हुन नसक्दा उल्लेख्य मात्रामा कृषिजन्य वस्तु आयात भइरहेको छ। कृषिलगायत औद्योगिक क्षेत्रमा लगानी पर्याप्त नहुँदा उत्पादन घट्नुका साथै व्यापारघाटा दिनप्रतिदिन बढ्दै गएको अर्थविद्हरू बताउँछन्। एक अध्ययनअनुसार विदेशी लगानी प्रस्तावको ३४ प्रतिशत मात्रै लगानी आउने गरेको छ। उद्योग विभाग तथा लगानी बोर्डले लगानी स्वीकृति गरेको तुलनामा ३४ प्रतिशत मात्रै विदेशी लगानी भित्रिने गरेको राष्ट्र बैंकको केही समयअघिको अध्ययनले देखाएको थियो। लगानीमैत्री वातावरण नहुनु, राजनीतिक अस्थिरता, पूर्वाधार अभावलगायतका कारणले विदेशी लगानी आकर्षित हुन नसकेको अर्थविद्हरू बताउँछन्। नेपाल राष्ट्र बैंकका अनुसार नेपालमा हालसम्म १ खर्ब ८३ अर्ब विदेशी लगानी भित्रिएको छ। आव २०७४०७५ सम्म विदेशी लगानी २ खर्ब ५४ करोड रुपैयाँ पुगेकोमा पछिल्लो समयमा ८८ प्रतिशतले घटेर १ खर्ब ९३ अर्ब विदेशी लगानी पुगेको हो। कम्पनीहरूको विदेशी लगानीको सञ्चिति रकममा ह्रास आएसँगै विदेशी लगानी घटेको अध्ययनले देखाएको थियो। अध्ययनअनुसार चुक्ता पुँजी ८८ अर्ब (४८२ प्रतिशत), सञ्चितिका रूपमा ७८ अर्ब रुपैयाँ (४२८ प्रतिशत) र ऋणका रूपमा १६ अर्ब रुपैयाँ (९ प्रतिशत) विदेशी लगानी रहेको प्रतिवेदनमा थियो। नेपालमा लगानी गर्ने मुख्य देशमा भारत र चीन छन्। विश्वव्यापीरूपमा फैलिएको कोरोना भाइरस (कोभिड १९) का कारण पनि विदेशी लगानीमा कमी आएको छ। यसअघि प्रतिबद्धता जनाएका लगानीकर्ता पनि आउन सकेका छैनन्। त्यस्तै नयाँ लगानीकर्ता पनि प्रतिबद्धता जनाउन आइपुगेका छैनन्। लकडाउनकै बीच मुख्य विदेशी लगानीकर्ता नआएर पनि स्वदेशमै उनीहरूका प्रतिनिधि खटाएर लगानी उक्त मात्रामा लगानी प्रतिबद्धता जनाएको उद्योग विभागका अधिकारीहरू बताउँछन्। सरकारले लगानी भिœयाउन अझै ललिचो नीति ल्याउने गृहकार्य गरिरहेको जनाएको छ।"
अस्पतालमा पल्पसा,"काठमाडौं : महाराजगन्जस्थित त्रिवि शिक्षण अस्पतालको वेड नं ३०५ मा पुग्दा कलाकार पल्पसा डंगोल चम्सुरी गाह्रो भयो भन्दै छट्पटिँदै थिइन्। छेउमा रहेका आफन्तले ढाडस दिइरहेका थिए। अस्पतालको क्याबिनमा कलाकार तथा मिडियाकर्मीको बाक्लो भीडभाड थियो। पछिल्लो पाँच वर्षदेखि डंगोलको मिर्गौलामा समस्या देखिएको थियो। घरपरिवार र आफन्तलाई समेत थाहा नदिई आफैं उपचार गराइरहेकी पल्पसा एक महिनाअघि एक्कासि गाह्रो भएपछि आत्तिएकी थिइन्। केही कम भएर घर फर्किएकी पल्पसा सात दिनअघि पुनः अस्पताल भर्ना भएकी थिइन्। दुवै मिर्गौला फेल भएपछि उनले नियमित डाइलाइसिस गराइरहेकी छन्। डाइलाइसिस गर्ने क्रममा रगत पास हुन नसकेपछि उनको स्वास्थ्य अवस्था थप जटिल बनेको हो। उनले तीन पटक डाइलाइसिस गराइसकेकी छन्। उनका भाइ अजु डंगोलका अनुसार पल्पसाको तत्कालै मिर्गौला टान्सप्लान्ट गर्नुपर्ने अवस्था छ। दुवै मिर्गौला फेल भएपछि नयाँ मिर्गौेला ट्रान्सप्लान्ट गर्नु नै अन्तिम विकल्प हो। ट्रान्सप्लान्ट नगर्दासम्म नियमित डाइलाइसिस गराइरहनु पर्छ। चिकित्सकको सल्लाहमा बस्नुपर्छ, अजु भन्छन्। कानुनी प्रक्रिया पूरा गरेर नयाँ मिर्गौला ट्रान्सप्लान्टका लागि करिब ५० लाख लाग्न सक्ने परिवारले अनुमान छ। हास्य टेलिशृंखला मेरी बास्सैमा अभिनय गरेपछि उनलाई दर्शकले चम्सुरीका नामले चिन्छन्। उनले दृष्टि नामक सिरियल पनि निर्माण गरेकी थिइन्। उनी सन् १९९५ को मिस नेपालको उत्कृष्ट ५ मा परेकी थिइन्। ४५ वर्षीया पल्पसा दर्जनौं फिल्म तथा टेली सिरियलमा अभिनय गरेकी छन्। थुप्रै म्युजिक भिडियोमा समेत काम गरेकी छन्। अस्पतालमा डायलसिस चलिरहँदा तीन दिन अघिदेखि पल्पसाको स्वास्थ्यमा एक्कासि समस्या आएको थियो। पछिल्लो पटक डायलसिस गर्ने क्रममा रगत पास नभएपछि सकेसम्म छिटो मिर्गौला प्रत्यारोपण गर्नुपर्ने चिकित्सकले जनाएका छन्। कलाकारिता गरेर नै एकल जीवन बिताउँदै आएकी पल्पसा छोरीसँग बालाजुमा बस्दै आएकी थिइन्। उनी केही वर्षअघि श्रीमान्सँग छुट्टिएकी थिइन्।"
एएफसी महिला एशियन कप२०२२ : नेपाली फुटबल टोलीलाई प्रशिक्षण दिन प्रशिक्षक नियुक्त,"काठमाडौं : नेपाली राष्ट्रिय महिला फुटबल टोलीलाई प्रशिक्षण दिन तीन सहायक प्रशिक्षक नियुक्त गरिएको छ। एएफसी महिला एशियन कप२०२२ छनोटको तयारीका लागि बन्द प्रशिक्षणमा रहेका खेलाडीलाई प्रशिक्षण दिन अखिल नेपाल फुटबल सङ्घ (एन्फा)ले भगवती राना मगर, अरुणा गुरुङ र चेतन घिमिरेलाई नियुक्त गरेको हो। उनीहरुलाई एएफसी महिला एशियन कप२०२२ छनोटको तयारी सम्मको लागि नियुक्त गरिएको एन्फा प्रवक्ता किरण राईले जानकारी दिए। गोलकिपर प्रक्षिकको जिम्मेवारी भने प्रकाश वैद्यलाई दिइएको छ। बन्द प्रक्षिणका लागि ४५ खेलाडीलाई बोलाइएको छ। उनीहरुले सोमबारदेखि अभ्यास शुरु गरेका छन्। बन्द प्रशिक्षणमा अञ्जना राना मगर, एन्जिला सुब्बा, उषानाथ, सावित्री किशन, सपना राई, रेनुका नगरकोटी, सरु लिम्बू, अनिता बस्नेत र अनिता केसी सहभागी छन्। यस्तै गीता राना, अञ्जली योञ्जन, प्रिती राई, निशा थोकर, सिर्जना चेमजोङ, हीरा भुजेल, रविना गोले, सुष्मा तामाङ, पुनम जर्गा मगर, कविता धिमाल, सुनिता चौधरी, विमला विक, दिपा राई, सपना लामा, रश्मी घिसिङ, शर्मिला थापा र इन्द्रा राई पनि बन्द प्रशिक्षणमा रहेका छन्। यसैगरी अभ्यासमा सहभागी अन्य खेलाडीमा विमला चौधरी, अमृता जैशी, घिमकुमारी गुरुङ, सिर्जना खड्का, निर्मला विक, मनिषा राउत, पूजा राना, निर्मला उपाध्याय, रेखा पौडेल, दिपा न्यौपाने, सिवानी कुश्वर, सरस्वती हमाल, अमिशा कार्की, कुशुम खतिवडा, सिर्जना सिंह, सविता राणा, रजनी थोकर, सलोनी राना मगर र चुम्लुङमा राईलाई रहेका छन्। छनोट प्रतियोगितामा नेपाल समूह एफ मा रहेको छ। नेपालको समूहमा फिलिपिन्स र हङकङ रहेका छन्। उक्त समूहको छनोट खेल नेपालमा हुने एन्फाले जनाएको छ। एएफसीले छनोटका लागि भदौ २८ देखि असोज ९ गतेको समय तय गरेको छ। समूहको शीर्ष टोलीले अगामी वर्ष भारतमा हुने एशियन कपमा प्रतिस्पर्धा गर्ने छ। रासस"
"उपचार महँगो छ, सरकारले सहयोग गर्नुपर्छ","त्रिभुवन विश्वविद्यालय शिक्षण (टिचिङ) अस्पतालमा हालसम्म कति जनाको कलेजो प्रत्यारोपण गर्नुभयो ? हामीले पाँच जनाको कलेजो प्रत्यारोपण सम्पन्न गरेका छौं । सबै प्रत्यारोपण सफल भएका छन् । अब अर्को प्रत्यारोपण पनि सुरु गर्ने योजना छ । कोरोना भाइरस महामारीको असर प्रत्यारोपणमा पनि पर्यो होइन त ? पाँचौं प्रत्यारोपण गर्ने बेला निषेधाज्ञा सुरु भएको थियो । कोरोना महामारिका कारण छैटौं प्रत्यारोपण गर्न लाग्दा स्थगन गर्नुपयो । महामारी हुनुअघि कलेजो प्रत्यारोपण गर्नुपर्ने खालका २३ जना बिरामी आउँथे । कलेजो प्रत्यारोपण महिनापिच्छे गर्ने योजना छ कि ? महिनामा एक जनाको कलेजो प्रत्यारोपण गर्न सकिन्छ । यसका लागि सबै कुरा मिल्नुपर्छ । बिरामीको स्वास्थ्य र आर्थिक अवस्था पनि अनुकूल भए महिनामा एउटा प्रत्यारोपण गर्न नसकिने होइन । महिनामा एक व्यक्तिको कलेजो प्रत्यारोपण गर्न सक्छौं । कतिपय बिरामीमा कलेजो प्रत्यारोपण गर्ने इच्छा भए पनि पूरा हुँदैन । यसमा खास कारणहरू केके हुन्छन् ? कसैसँग प्रत्यारोपणमा लाग्ने खर्च जुटाउनै समस्या परिरहेको हुन्छ । कसैले कलेजो दाता नै पाइरहेका हुँदैनन् । कलेजो दिने व्यक्ति पाइए पनि कसैको एनाटोमी, रगतलगायत विविधि पक्ष नमिलेर प्रत्यारोपणमा बाधाव्यवधान हुन पुग्छ । कलेजो प्रत्यारोपण गर्नुअघि कुनकुन अंगको परीक्षण गरिन्छ ? बिरामीको कलेजोको अप्रेसन गर्न मिल्छमिल्दैन ? त्यो जाँच गर्नुपर्ने हुन्छ । होल बडी चेकजस्तै विभिन्न परीक्षण गरिन्छ । कलेजो, छाति, मुटुको पनि जाँच गर्नुपर्ने हुन्छ । कलेजो दाताको पनि परीक्षण गर्न पर्ने हुन्छ । कुनै रोग छछैन जाँच गरिन्छ । रगत, कलेजो, मिर्गौलाको जाँच गरिन्छ । सिटिस्क्यान, एमआरआई गर्नुपर्ने हुन्छ । कलेजोको शल्यक्रिया एवं प्रत्यारोपणका क्रममा सामान्यतयाः समय कति लाग्छ ? सामान्यतः १० देखि १२ घण्टा लाग्छ । कलेजोदाताको शल्यक्रिया गरी कलेजो लिने व्यक्तिमा प्रत्यारोपण गर्नुपर्ने हुन्छ । कसैको अलि चाँडै पनि हुनसक्छ । अलि गाह्रोसाह्रो भएको अवस्थामा १६ घण्टासम्म लाग्छ । औसतमा १० घण्टा जति लाग्छ । प्रत्यारोपणका क्रममा र प्रत्यारोपणपछि देखिन सक्ने संभावित जटिलता केके हुन् ? कलेजो दान गर्ने दाताको कलेजो सर्जरी गर्नुपर्छ । त्यस क्रममा लिक हुने वा अन्य जटिलता पनि उत्पन्न हुनसक्छ । प्रत्यारोपणका क्रममा अन्य अंगमा पनि चोट लाग्न सक्छ । यो संवेदनशील र जटिल कार्य हो । अनुभवी चिकित्सक र आधुनिक उपकरण भएकाले जटिलता हुने सम्भावना न्यून हुन्छ । कलेजो लिने व्यक्तिमा राखेको (प्रत्यारोपित)कलेजोले काम नगर्ने जोखिम पनि हुन्छ । नसाहरूमा ब्लक हुन सक्छ । संक्रमणको पनि जोखिम हुन्छ । शुरुको तीन चार साता जोखिमपूर्ण मानिन्छ । त्यसकारण ४ देखि ६ साताको बीचमा बल्ल डिस्चार्ज गरिन्छ । कलेजो प्रत्यारोपण महँगो छ । यसलाई सबैको पहुँचयोग्य बनाउँदा के गर्नुपर्ला ? महँगो भएका कारण पनि कतिपय बिरामीले समयमै प्रत्यारोपण गर्न पाएका छैनन । सरकारले मिर्गौला, क्यान्सरका बिरामीलाई झैं कलेजो प्रत्यारोपण गर्नुपर्ने खालका बिरामीलाई सहयोग गर्नुपर्ने खाँचो छ । हाल कलेजो प्रत्यारोपणमा विदेशी चिकित्सकको पनि संलग्नता रहने गरेको छ । यो अवस्थाको अन्त्य कहिले होला ? हाम्रो पूर्वयोजनाअनुरूप नै विदेशी चिकित्सकको पनि प्रत्यारोपणमा उपस्थिति भएको हो । १० देखि १२ वटासम्म प्रत्यारोपणमा उपस्थिति चाहेका हौं । त्यसपछि आवश्यकता नपर्न सक्छ । १०१२ जनाको प्रत्यारोपणपछि विदेशी चिकित्सकको उपस्थिति आवश्यक नपर्ने दिशातर्फ उन्मुख छौं । कलेजो प्रत्यारोपण गर्न विदेश धाउनुपर्ने अवस्थाको अन्त्य कहिले होला ? नेपालमा हालसम्म तीनवटा स्वास्थ्य संस्थामा कलेजो प्रत्यारोपण भएको छ । यसको विस्तार गर्नुपर्ने खाँचो छ । कलेजो प्रत्यारोपणका लागि विदेश जानु नपर्ने दिन छिट्टै आउला भन्ने आसा गरौं । कलेजो बिग्रिने मुख्य कारणहरू केके हुन् ? पहिलो नम्बरमा मदिरा (रक्सी) नै हो । त्यसपछि हेपाटाईटीस बी, नन अल्कोहोलिक फ्याटि लिभर पनि कलेजो बिगार्नमा जिम्मेवार मानिन्छ । कतिपयमा के कारणले कलेजो बिग्रेको हो भन्ने यकिन नहुन पनि सक्छ । अटो इम्युन रोगले पनि कलेजो बिगार्न सक्छ । जन्मजात नलीहरू नबन्ने र अन्य वंशाणुगत कारणले पनि कतिपय बालबालिकामा कलेजो बिग्रेको पाइएको छ ।"
रेल चाँडै चढ्न पाइयोस्,"नेपालमा रेल सञ्चालनको विषयमा धेरै चर्चा हुन्छ। यात्रा छिटो, सहज र सस्तो हुने भएकाले विश्वका जुनकुनै देशहरूले रेल सञ्चालनलाई प्राथमिकता पनि दिएका छन्। रेल सेवा सञ्चालन गर्नुलाई देश विकासको गतिसँग जोड्ने पनि गरिन्छ। नेपालले पनि रेल सेवा सञ्चालनका लागि विभिन्न समयमा धेरै प्रयास गरेको पाइन्छ। नेपालले आफैं किनेका दुईवटा रेल सेट अहिले जनकपुरमा छ। तर, सञ्चालन नहुँदा किनेर ल्याउँदा नेपालीमा जति उत्साह थियो त्यो घट्दै गएको छ। करोडौंमा किनेको रेल त्यतिकै थन्किने पो हो कि भन्ने चिन्ता पनि उतिकै छ। नेपालमा रेल सञ्चालनको इतिहास पुरानो छ। पछिल्लो समय केपी शर्मा ओलीले २०७४ सालमा भएको चुनावमा रेललाई मुख्य नाराको रूपमा प्रचार गरेसँगै रेलप्रति धेरैको चासो बढेको थियो। सन् १९२७ मा नेपालमा रेल सेवा सञ्चालनमा आएको मानिन्छ। उक्त रेल नेपाल सरकार रेलवे (एनजीआर) मातहतमा सञ्चालित थियो। नेपालको पहिलो रेल रेलवे ७६२ एमएम न्यारो गेज हो। तत्कालीन बेलायती सरकारले भारतको रक्सौलअमलेखगन्ज ३९ किलोमिटर रेलमार्ग निर्माण गरेको थियो। यसले अमलेखगन्जभीमफेदी हुँदै काठमाडौं सम्मको पैदलयात्रालाई सहज बनाएको थियो। यो रेल सेवाले नै नेपालमा पनि रेल सञ्चालनको भोक जगाएको हो। रक्सौलअमलेखगन्ज रेल सन् १९६५ सम्म सञ्चालन भयो। महेन्द्र राजमार्ग सञ्चालनमा आएपछि यो रेलमार्ग इतिहास भयो । पहिले सञ्चालन भएको रेल बाफ (स्टिम) इन्जिनबाट चल्थ्यो। अहिले यस्ता इन्जिनहरू परिवर्तन र विकास भएर पनि आइसकेका छन्। अहिले चर्चामा रहेको रेल जयनगरजनकपुरको हो। सन् १९३७ मा सञ्चालनमा आएको यो रेल जयनगरदेखि विजलपुरासम्म सञ्चालनमा थियो। तत्कालीन बेलायत सरकारले नेपालबाट जडिबुटी, काठ तथा खनिज पदार्थ लैजानका लागि रेल सञ्चालन गरेको थियो। उक्त रेल पनि न्यारो गेजकै थियो। सो समय रेललाई बढी भारी बोक्नमा प्रयोग हुँदा चढ्न कमै मात्र नेपालीले पाए। हेर्नका लागि भने महत्वपूर्ण बन्यो। जनकपुरविजलपुरा २२ किलोमिटरको रेलवे ट्रयाक र दुईवटा पुल बाढीले बगाएपछि सन् २००१ बाट रेल सञ्चालन ठप्प भएको थियो। अहिले रेलमार्गलाई जयनगरजनकपुरबिजलपुराबर्दिबाससम्म ६९ किमीमा विस्तार गरिएको छ। भारत सरकारको सहयोगमा निर्माण गरिरहेको ६९ किमि रेलमार्गमध्ये तीन किमी भारतीय भूमिमा पर्छ। नेपाल सरकारले महत्व र गौरवको आयोजनामा राखेको यो रेल सेवा सञ्चालन गर्न अर्बौं खर्च समेत भइसकेको छ। जनकपुर जयनगर रेल सुरुमा निर्माण हुँदा न्यारो गेजमा थियो भने २०१८ मा यसलाई ब्रोड गेजमा विस्तार गरिएको हो। सरकारले २०७५ मा रेल किन्न ८४ करोड ६५ लाख रुपैयाँ बजेट छुट्याएको थियो। सो बजेटबाट जनकपुरजयनगर खण्डमा चलाउन खरिद गरेर ल्याइएको रेल अत्याधुनिक विद्युतीय प्रणालीयुक्त हो। अहिले यो पालले छोपेर प्रहरी निगरानीमा राखिएको छ। रेलवे ट्रयाक निर्माण सम्पन्न भएर रेल पनि किनेको सरकारले सञ्चालन गर्न भने चासो नदिएको देखिन्छ। रेलवे ट्रयाकको पनि भारतीय रेलको इन्जिनबाट आइतबार परीक्षण सफल भएको छ। अब रेल सञ्चालन गर्न ट्रयाक सुरक्षित भए पनि सञ्चालनको अनिश्चितता भने कायमै छ। रेल्वेलाई व्यवस्थित गर्न २०२१ सालमा नेपाल यातायात संस्थानअन्तर्गत राखियो थियो भने २०२५ सालदेखि भने यसको नाम जनकपुरजयनगर रेल्वे भएको थियो। २०६१ मा यसलाई नेपाल रेल्वे बनाइएको हो। नेपालमा रेल सेवालाई विश्वसनीय र भरपर्दो यातायातको साधन बनाउने उद्देश्यले १ असार २०६८ देखि भने रेल विभागको स्थापना गरेर रेलमार्ग निर्माणमा विभिन्न क्षेत्रमा काम पनि भएको छ। तर, कर्मचारी व्यवस्थापन र सञ्चालनका लागि भने योजना र कानुन अझै बनेको छैन। भौतिक पूर्वाधारको कमीलाई वर्षेनि बजेट विनियोजन गरेर समाधान गर्न सकिन्छ। तर, कानुनी बाटो भने समयमा फुकाउनु पर्छ। त्यसलाई सल्टाउन तत्काल राजनीतिक तहमा रेलको औचित्यदेखि गेज, गति अनि प्रविधि लगायतका विषयमा छलफल गरेर स्पष्ट खाका तयार पार्न जरुरी छ। केपी शर्मा ओली नेतृत्वको सरकार हुँदा रेल खरिद भयो अब नयाँ सरकारले यसको सञ्चालनका लागि कानुन निर्माणमा सक्रियता देखाओस्। धेरै अप्ठ्यारा कुरालाई अध्यादेशबाट पनि सम्बोधन गरिएको छ। रेल सञ्चालनको विषय पनि नेपालको गौरव र समृद्धिसँग जोडिएकाले समयमा समस्या समाधानमा सरकारको चासो पुगोस्।"
कलेजो उपचारमा क्रान्ति,"काठमाडौं : २३ मंसिर २०७३ यो मिति नेपालमा कलेजो प्रत्यारोपणका लागि गौरवमय मानिन्छ। भक्तपुरस्थित मानव अंग प्रत्यारोपण केन्द्रमा यही दिन पहिलो पटक कलेजो प्रत्यारोपण सफल भएको थियो। भक्तपुरका ३६ वर्षीय बलराम नागालाई दिदी ४१ वर्षीया सानुमायाले कलेजो दान गरेकी थिइन्। केन्द्रमा चार वर्षदेखि कलेजो प्रत्यारोपण गर्ने कार्य जारी छ। केन्द्रका निर्देशक प्राडा प्रेमराज ज्ञवाली भन्छन्, अहिलेसम्म ६ जनाको कलेजो प्रत्यारोपण गर्यौं। दुई साताभित्र अर्को प्रत्यारोपण गर्न लागेका छौं। अहिले अन्तिम तयारीमा छौं। १८ जेठ २०७६ त्रिभुवन विश्वविद्यालय (त्रिवि) शिक्षण अस्पताल महाराजगन्जमा यही दिन पहिलो पटक कलेजो प्रत्यारोपण गरियो। अस्टेलियाबाट फर्र्किएका कलेजो एवं प्याङ्क्रियाज सर्जन प्राडा रमेशसिंह भण्डारीको स्वदेशमै कलेजो प्रत्यारोपण गर्ने अठोटले पूर्णता पाएको थियो। सर्वसाधारणको पुनर्जीवन पाउने आशाले मूर्तरूप लिएको थियो। डा भण्डारी नेतृत्वको टोलीले झण्डै १६ घण्टा लगाएर कलेजो प्रत्यारोपण गर्यो। ५८ वर्षीय व्यक्तिको कलेजो बिग्रिएको थियो। उनका ३३ वर्षीया छोरीले आफ्नो कलेजोको केही भाग दान गरेकी थिइन्। शिक्षण अस्पतालमा कार्यरत डा भण्डारी भन्छन्, अहिलेसम्म ५ जनाको प्रत्यारोपण गर्यौं। प्रत्यारोपण सेवा नियमित गर्न जुर्मुराउँदै छौं। २९ पुस २०७७ यो मिति ११ महिने शिशुको कलेजो प्रत्यारोपण गरेको दिन हो। त्यसका लागि शिशुका अभिभावक विदेश जान तयार थिए। तत्कालीन प्रधानमन्त्री केपी शर्मा ओलीसमक्ष उनीहरूले आर्थिक सहयोगको गुहार मागे। ओलीले शिशुको प्रत्यारोपण त्रिवि शिक्षण अस्पतालमै गर्न सुझाए। शिक्षण अस्पतालमा यसअघि उमेर पुगेका व्यक्तिको कलेजो प्रत्यारोपण गरिएको थियो। २९ पुसमा शिशुको प्रत्यारोपणको मिति जुर्यो। यो पाँचौं प्रत्यारोपण थियो, जसमा १२ घण्टा लाग्यो। कलेजो प्रत्यारोपण अत्यन्तै जटिल र संवेदनशील मानिन्छ। नेपालमा कलेजो प्रत्यारोपणमा १० घण्टाभन्दा बढी लाग्ने गरेको छ। ००० स्वास्थ्य तथा जनसंख्या मन्त्रालयले मानव अंग प्रत्यारोपण नियमावली २०७३ ल्याएपछि कलेजो प्रत्यारोपणको बाटो खुलेको थियो। पहिलो कलेजो प्रत्यारोपणमा दक्षिण कोरियाबाट विशेषज्ञ चिकित्सक आएका थिए। त्यसपछि चार वर्ष अवधिमा १३ जनाले स्वदेशमै कलेजोको सफल प्रत्यारोपणपछि पुनर्जीवन पाएको महसुस गरिरहेका छन्। नेपालमा कलेजो प्रत्यारोपणसम्बन्धी अनुमति पाउने स्वास्थ्य संस्थाको संख्या चार पुगेको छ। मानव अंग प्रत्यारोपण केन्द्र भक्तपुर, त्रिवि शिक्षण अस्पताल महाराजगन्ज, चितवन मेडिकल कलेज र कलेज अफ मेडिकल साइन्स नेपालले अनुमति पाएका हुन्। केन्द्रले थालेको दुई वर्ष नपुग्दै त्रिवि शिक्षण अस्पताल अघि सर्यो। त्यस्तै दुई वर्षपछि नै चितवन मेडिकल कलेजले पनि प्रत्यारोपण गर्यो। नेपालमा कलेजो प्रत्यारोपणमा दक्षिण कोरिया र भारतका चिकित्सकको प्राविधिक सहयोग रहने गरेको छ। किन भयो महँगो ? अत्यन्तै जटिल र संवेदनशील प्रत्यारोपणध्ये कलेजो प्रत्यारोपण मुख्य मानिन्छ। आईसीयू, एनेस्थेसिया, ल्याबलगायत सबै सेवा चुस्त राख्नुपर्छ। कलेजो दाता र ग्रहण गर्ने दुवैको स्वास्थ्य परीक्षण गर्नुपर्छ। शिक्षण अस्पतालका डा भण्डारीका अनुसार, कलेजो दाता र बिरामीको कलेजोको अवस्था जाँच गरिन्छ। कलेजोको अप्रेसन गर्न मिल्छमिल्दैन त्यो पनि जाँच गर्नुपर्ने हुन्छ। होल बडी चेकजस्तै विभिन्न परीक्षण गरिन्छ, उनी भन्छन्, कलेजो, छाती, मुटुको पनि जाँच गर्नुपर्ने हुन्छ। कलेजो दातामा कुनै रोग छछैन जाँच गरिन्छ। ब्लड, कलेजो, मिर्गौलाको जाँच गरिन्छ। सिटिस्क्यान, एमआरआई गर्नुपर्ने हुन्छ। यी सबै परीक्षण गरेर प्रत्यारोपण गरी डिस्चार्ज हुँदासम्म २५ देखि ३० लाखसम्म लाग्न सक्ने चिकित्सकहरू बताउँछन्। त्रिवि शिक्षण अस्पतालमा प्रत्यारोपण गर्ने हो भने २५ देखि ३० लाख रुपैयाँसम्म लाग्छ। डा भण्डारी भन्छन्, विभिन्न अंगको परीक्षण गर्नुपर्ने र औषधि पनि चाहिने हुँदा महँगो हुन पुगेको हो। डा ज्ञवालीका अनुसार मिर्गौलाझैं कलेजो प्रत्यारोपणमा पनि नेपाली चिकित्सक इन्डिपेन्डेन्ट हुनुपर्ने खाँचो छ। समयक्रमअनुसार विस्तारै नेपाली चिकित्सकीय टोलीबाट इन्डिपेन्डेन्ट रुपमा प्रत्यारोपण हुने हो भने महँगो पनि पर्दैन। विस्तारै त्यो दिन पनि आउला, डा ज्ञवाली भन्छन् । यसका साथै भारतबाट आउने चिकित्सकहरूको शुल्कका कारण पनि सेवा महँगो हुन पुगेको जानकारहरू बताउँछन्। डा ज्ञवालीका अनुसार विदेशी चिकित्सकलाई बोलाउनुपर्दा प्रत्यारोपण सेवा महँगो हुन पुगेको हो। उनीहरू (विदेशी चिकित्सक)को शुल्कले गर्दा बिरामीको खर्च बढी भएको हो। तापनि भारतभन्दा नेपालमा सस्तो हो। नेपालमा २५३० लाखमै प्रत्यारोपण हुन्छ, उनी भन्छन्। नेपालकै चिकित्सक मात्र संलग्न रहेर प्रत्यारोपण गर्ने हो भने १५ लाखसम्म खर्च हुने डा ज्ञवालीको ठम्याइ छ। भारतमा कलेजो प्रत्यारोपणमा ५० लाखभन्दा बढी लाग्ने चिकित्सकहरू बताउँछन्। डा ज्ञवालीका अनुसार केन्द्रमा आबद्ध चिकित्सकीय टिम सेल्फ इन्डिपिन्डेन्ट भइसकेको छ। नेपाली चिकित्सकले नै अब अप्रेसन गर्नेछन्। आगामी प्रत्यारोपणमा केही इमरजेन्सि परिहाल्छ कि भनेर भारतीय डाक्टरहरूलाई स्ट्याण्ड बाई राख्छौं। व्याक सपोर्ट हो। अप्रेशन कक्षमा हुँदैनन। हाम्रै टिमले अप्रेसन गर्छ, उनी भन्छन्। यस प्रत्यारोपणपछि भारतबाट चिकित्सक बोलाउन नपर्ने उनको भनाइ छ। कलेजो प्रत्यारोपणमा चार जना चिकित्सक सहितको टिम छ। नेपालमा हालसम्म कलेजो प्रत्यारोपणमा विदेशी चिकित्सकहरूले सघाएका छन्। जीवन हाम्रो साझा, कलेजो आधाआधा"
तुलसीको बिरुवा रोपेर हरिशयनी एकादशी मनाइँदै,"काठमाडौं : प्रत्येक वर्ष आषाढ शुक्ल एकादशीका दिन घर घरमा तुलसीको बिरुवा सारि चार महिनासम्म गरिने विशेष पूजा आराधना आजदेखि शुरु हुँदैछ। एक महिनाअघि ज्येष्ठ शुक्ल एकादशीका दिनमा घर घरको तुलसी मोठमा राखिएको दलको बिरुवा आज मोठमा सारिन्छ। सनातन वैदिक परम्पराअनुसार तुलसीलाई विष्णुको प्रतीकका रुपमा मानिन्छ। आजदेखि कार्तिक शुक्ल एकादशीका दिनसम्म तुलसीको विशेष पूजा हुन्छ। आषाढ शुक्ल एकादशीदेखि कार्तिक शुक्ल एकादशीसम्म चार महिना भगवान् विष्णु क्षीरसागरमा शयन गर्नुहुने भएकाले आजको दिनलाई हरिशयनी एकादशी भनिएको धर्मशास्त्रविद् एवं नेपाल पञ्चाङ्ग निर्णायक समितिका पूर्वअध्यक्ष प्रा डा रामचन्द्र गौतम बताउछन्। भगवान् विष्णु शयन गर्नुहुने चार महिनालाई चतुर्मासा पनि भनिन्छ। एक वर्षमा २४ एकादशी पर्छन्। सक्नेले सबै एकादशीमा फलाहार मात्र गरेर व्रत बस्छन्। नसक्नेले चतुर्मासाका चार महिनामा पर्ने आठ एकादशीमा व्रत गर्छन्। कामकाजमा सक्रिय हुनुपर्ने र चार महिनासम्म पनि फलाहार गर्न नसक्नेले भने हरिशयनी एकादशी र हरिबोधिनी एकादशीका दिन फलाहार गरी व्रत बस्ने गर्छन्। हरिशयनी एकादशीका अवसरमा आज बिहानैदेखि राजधानीको बूढानीलकण्ठ, उपत्यकाका चार नारायणलगायत देशभरका नारायण एवं विष्णु मन्दिरमा भक्तजनको भीड लाग्ने गरेकामा कोरोनाका कारण मन्दिर बन्द गरिएको छ। भगवान् नारायणका मुख्य मुख्य मन्दिर बन्द गरिएपनि विभिन्न स्थानमा छरिएर रहेको मन्दिरमा भने भक्तजनको भीड लाग्छ। कोरोना जोखिमका कारण मानिस मन्दिर जान सक्ने अवस्था नभएपनि कतिपय स्थानमा दूरी कायम गरी स्वास्थ्य सुरक्षाका मापदण्ड अपनाएर भक्तजन जम्मा हुन्छन्। धेरैजसो मन्दिर पनि आम मानिसलाई दर्शन एवं पूजा आजाका लागि बन्द गरिएको छ। ती मन्दिरमा नित्य पूजा आराधना मात्र हुने गरेको छ। एकादशीका दिन विशेष गरी चामलबाट बनेका परिकार नखाने रोटी, ढिँडो लगायत फलाहार गर्ने गरिन्छ। वैज्ञानिक रुपमा पनि बढी अक्सिजन पाइने प्रमाणित भएको तुलसी विभिन्न रोगका लागि औषधिका रुपमा प्रयोग गरिन्छ। तुलसीको मोठ भएका स्थानमा रोग सार्ने विषालु प्रकारका कीटाणु नआउने विश्वास गरिन्छ। वास्तु दोष भएका स्थानमा तुलसीको मोठ राख्नाले सकारात्मक फल प्राप्त हुने मान्यता छ। तुलसी भएका स्थानमा शुद्ध हावा बहने तथ्य वैज्ञानिक रुपमा पुष्टि भएको छ। चार महिनासम्म विधिपूर्वक पूजा आराधना गरिएको तुलसीलाई कार्तिक शुक्ल एकादशी अर्थात् हरिबोधिनी एकादशीका दिन दामोदरसँग विवाह गरिदिने वैदिक विधि छ। तुलसी र दामोदरको विधिपूर्वक विवाहपछि अग्निस्थापना विधिबाट चतुर्मासा व्रतको उद्यापनका लागि हवनसमेत गरिन्छ। कोरोनाबाट बच्न मानव शरीरमा रोग प्रतिरोधी क्षमता विकास गर्न पनि तुलसीलगायत जडिबुटीले काम गर्ने जनाइएको छ। गत वर्षदेखि सिंहदरबार वैद्यखाना विकास समितिले बनाएको तुलसी चियाको माग बजार बढेको छ। यी तथ्यले तुलसीको महत्व स्पष्ट पार्छ। रासस"
"एमाले केन्द्रीय कमिटी बैठक बस्दै, फ्लोर क्रस गर्ने २२ सांसदमाथि होला त कारवाही ?","काठमाडौं : सोमबारदेखि सुरु भएको नेकपा (एमाले) केन्द्रीय कमिटी बैठक मंगलबार पनि बस्दैछ । बैठक दिउँसो तीन बजे ललितपुरको च्यासलस्थित तुल्सीलाल प्रतिष्ठानको कार्यालयमा बस्ने एमाले केन्द्रीय कार्यालयले जनाएको छ। सोमबारको बैठकले प्रधानमन्त्री शेरबहादुर देउवालाई विश्वासको मत दिने सांसदहरुलाई स्पष्टीकरण सोध्ने निर्णय गरेको थियो। अध्यक्ष केपी शर्मा ओली पक्षका ८ जना र माधव नेपाल पक्षका १४ जना गरी २२ सांसदले प्रधानमन्त्री देउवालाई विश्वासको मत दिएका थिए। त्यसैगरी, माधव समूहका १० जना अनुपस्थित भएका थिए। सांसद भीम रावलले मतदान अघि नै राजीनामा दिएका थिए। सोमबारको बैठकले ती २२ जना सांसदलाई २४ घण्टाभित्र स्पष्टिकरण बुझाउन निर्देशन दिएको छ। केन्द्रीय कमिटी बैठकले फ्लोर क्रस गर्ने पार्टीका २२ सांसदलाई कारवाही गर्ने तयारी गरेको छ। तर, प्रतिनिधिसभा पुनर्स्थापना गर्ने र शेरबहादुर देउवालाई प्रधानमन्त्री नियुक्त गर्न परमादेश दिने सर्वोच्च अदालतको फैसलाले संविधानको धारा ७६ (५) मा ह्विप नलाग्ने आदेश गरेको छ। आजको बैठकमा सोही विषयमा छलफल हुने जनाइएको छ। सोमबारको केन्द्रीय कमिटी बैठकमा नेपाल पक्ष उपस्थित भएन। सर्वोच्चको फैसलापछि ब्युँतिएको नेकपा एमालेमा दुई पक्षबीच पछिल्लो समय विवाद उत्कर्षमा पुगेको छ।"
पूर्वाधार परियोजना राष्ट्रहितमै केन्द्रित हुनुपर्नेमा विज्ञको जोड,"काठमाडौं : पूर्वाधार क्षेत्रका विज्ञ र राजनीतिज्ञले पूर्वाधार परियोजनामा अनावश्यक राजनीति गर्न नहुनेमा जोड दिएका छन् । नेपाल आर्थिक पत्रकार समाज (सेजन) ले पोलिसी आन्ट्रपेन्योर्स इङ्क (पिइआई)सँगको सहकार्यमा सोमबार आयोजना गरेको महाकाली, गण्डक र अरुण ठूला पूर्वाधारमा घरेलु राजनीति एवं सार्वजनिक संवाद विषयक कार्यक्रममा उनीहरुले आर्थिक समृद्धिका लागि ठूला पूर्वाधार विकास अपरिहार्य भएकाले यसमा अनावश्यक बहस गर्न नहुनेमा ध्यानाकर्षण गराए। पूर्वाधार विकास गर्दा पूर्वतयारीका क्रममा परियोजनाबारे जनतालाई बुझाउने र जानकारी दिने तथा अपनत्व बढाउनेतर्फ भने पर्याप्त काम हुनुपर्ने सहभागीको भनाइ थियो । पूर्वाधार परियोजना निर्माण गर्दा अर्थतन्त्रसहित राष्ट्रहित महत्वपूर्ण हुने पूर्वाधार परियोजनालाई अनावश्यक राजनीतिबाट टाढा राखेर राष्ट्रहितमा अधिकतम उपयोग गर्नुपर्ने र भोटका लागि बार्गेनिङ गर्ने औजार बनाउन नहुनेमा सहभागीको मतैक्य थियो । कार्यक्रममा पूर्वअर्थमन्त्री डा रामशरण महतले पूर्वाधार विकासलाई राजनीतिकरूपमा नहेरी राष्ट्रको हितलाई ध्यानमा राखेर आयोजना सञ्चालन गरिनुपर्नेमा जोड दिए। अरुण तेस्रो पञ्चायतकालमै अध्ययन भएको आयोजना भए पनि विसं २०४८ मा सरकारले विश्व बैंक र एशियाली विकास बैंकबाट एक अर्ब अनुदान प्राप्त गरी सञ्चालन गर्न लागेकामा तत्कालीन प्रमुख प्रतिपक्षी दलले रोकेको उनको भनाइ थियो । सार्वजनिक निकायबाट लगानी असम्भव भएमा निजी क्षेत्र र वैदेशिक लगानी ल्याउनुपर्ने बताउँदै प्रतिस्पर्धात्मकरूपमा परियोजना दिँदा नेपालले ठूलो फाइदा लिन सक्ने महतले सुनाए। अरुण तेस्रो र माथिल्लो कर्णालीमा सरकारले धेरै निःशुल्क ऊर्जा र शेयर पाएको उल्लेख गर्दै उनले बूढीगण्डकीलाई बिनाप्रतिस्पर्धा दिन खोजिनु गलत भएको बताए। नेपाल दक्षिण एशियाकै स्वच्छ ऊर्जाका लागि प्रमुख स्थान भएकाले नेपालको ऊर्जा विकासलाई विशेष महत्व दिनुपर्ने महतको जोड थियो । राष्ट्रिय योजना आयोगका पूर्वसदस्य एवं राष्ट्रियसभाका सदस्य डाविमला राई पौडेलले पूर्वाधारका आयोजनामा प्रतिस्पर्धामा ठेक्का भनिए पनि स्वस्थरूपमा काम हुन नसकेको बताए । 'विद्यार्थीकालमा म पनि अरुण तेस्रोका विरुद्ध नारा लगाएर हिँडे, अहिले एमसिसीका विरुद्ध त्यस्तै भइरहेको छ, मैले पनि एमसिसी पास गरिस् भने मार्छु भन्ने सन्देशसमेत प्राप्त गरेँ, यस्ता विषयमा सरकारले सार्वजनिकरूपमा सही जानकारी गराउनुपर्छ, उनले भने । सत्तामा हुँदा र सत्ताबाहिर हुँदा राजनीतिक नेतामा एउटै परियोजनाबारे पक्ष र विपक्ष हुने प्रवृत्ति विकासका लागि ठूलो घातक भएको उनको टिप्पणी थियो । आइबिएनका पूर्वप्रमुख कार्यकारी अधिकृत राधेश पन्तले पूर्वाधार आयोजनामा निजी क्षेत्रलाई प्रवद्र्धन गर्ने गरी कार्यक्रम ल्याउनुपर्ने बताए । निजी क्षेत्रमार्फत प्रतिस्पर्धात्मकरूपमा परियोजना अघि बढाउँदा यसले लगानी आकर्षण गर्न सहयोग पुग्ने उनको भनाइ थियो । ठूला परियोजना अघि बढाउन सबै सरकारी निकायबीचको समन्वय महत्वपूर्ण हुने पन्तको तर्क थियो । ठूला परियोजनाबारे पूर्वतयारीदेखि नै स्थानीयवासी, सर्वसाधारण, नीति निर्माता, राजनीतिकलगायत सबै सरोकारवालालाई पर्याप्त मात्रामा सही सूचना दिनुपर्ने बताउँदै परियोजना निर्माण गर्दा त्यसबाट अर्थतन्त्रमा हुने फाइदा, रोजगारी सिर्जना, प्रतिफललगायतमा विशेष ध्यान दिनुपर्ने उनले बताए। स्वतन्त्र ऊर्जा उत्पादकहरुको संस्था नेपाल (इपान) का पूर्वउपाध्यक्ष कुमार पाण्डेले विदेशी लगानी ल्याउने, नल्याउनेलगायतका विषयमा सरकारमै अन्योलता रहेको बताउँदै विकासलाई बार्गेनिङ गर्ने थलोका रूपमा विकास गर्न नहुने बताए। ठूला पूर्वाधार आयोजनाप्रति नेपालमा नकारात्मक धारणा बढिरहेको बताउँदै विकास निर्माण पूर्णरूपमा प्राविधिक विषयक भएकाले यसलाई राजनीतिभन्दा पनि आर्थिक र सामाजिक फाइदाको दृष्टिकोणले हेर्नुपर्नेमा त्यस्तो हुन नसकेको उनको भनाइ थियो । कार्यपत्र प्रस्तुत गर्दै पूर्वसहसचिव एवं पूर्वाधारविद् कमल पाण्डेले ठूला परियोजना अघि बढाउँदा उच्चस्तरको नेगोसिएसन क्षमता, निजी क्षेत्रको भूमिका, राजनीतिक प्रतिबद्धता, स्रोतको उपयोगितामा समावेशिता, अनुगमन प्रणालीलगायत महत्वपूर्ण पक्षमा ध्यान दिनुपर्ने विचार राखे। रासस"
नीति कथा : माफी,"दुई जना असाध्यै मिल्ने साथी थिए। तिनको मित्रताको गाउँभरी चर्चा हुन्थ्यो। कसैलाई मित्रताको उदाहरण दिनु पर्यो भने तिनकै दिइन्थ्यो। उनीहरू ससाना कुरामा पनि सल्लाह गर्थे। सल्लाह गर्दा कहिलेकाँही कुरा मिल्दैन थियो। भनाभन पनि हुन्थ्यो तर उनीहरू तत्कालै गल्तीको प्रायश्चित्त गर्थे र माफी माग्थे। यसले गर्दा उनीहरूको वैचारिक मतभेद पनि अन्त्यमा मिलनमा गएर टुंगिन्थ्यो। हेमन्त र पुष्प नाम गरेका दुवै उत्तिकै कडा मिहिनेत गर्थे र मिलेर गरेको व्यवसाय पनि फस्टाएको थियो। एकदिन साह्रै गर्मीको थियो। पुष्पलाई खोलामा पौडी खेल्न मन लाग्यो। पुष्पको उपाय हेमन्तले सुन्नेबित्तिकै मन परायो। खोलामा गएर पौडी खेल्न घरदेखि निस्किए। बाटोमा हिँड्दै गर्दा उनीहरूको सानो कुरामा विवाद भयो। विवादमा हेमन्त एक्कासी झ्वाँक्कियो। उसले घुमाएर पुष्पको गालामा एक थप्पड हान्यो। विवादमा हेमन्तले थप्पड हानेको भए पनि पुष्पले कुनै प्रतिक्रिया जनाएन। ऊ खोलातर्फ अगाडि बढिरह्यो। झापड हान्नेबित्तिकै हेमन्तलाई गल्तिको पश्चाताप भयो। ऊ केही नबोली पुष्पलाई पछ्याउँदै खोलासम्म पुग्यो। खोलामा पुग्नेबित्तिकै दुवैजना नुहाउन ठिक परे। हेमन्त खोलामा छिर्यो तर पुष्प बगरमा केही लेख्न थाल्यो। केहीबेरपछि जब पुष्प खोलामा पस्यो तब हेमन्त आएर पुष्पले लेख्दै गरेको पढ्यो। त्यहाँ लेखिएको थियो, हेमन्तले आज मलाई झापड हान्यो। उसले त्यो पढेर खोलामा पुष्पलाई हेर्यो। पुष्प खोलाको बीचतिर डुब्न लाग्दैरहेछ। ऊ खोलाको किनारमा आउने प्रयास गर्दै थियो तर खोलाले झन् बीचतिर लाग्दै थियो। हेमन्त दौडदै पुष्प भए ठाउँमा पुग्यो। पुष्पलाई पकडेर किनारमा ल्यायो। आत्तिएको पुष्प केहीबेरमा शान्त भयो। नजिकैको ठुलो ढुंगामा लेख्यो, आज मलाई हेमन्तले डुब्नबाट बचायो। हेमन्त छक्क पर्दै सोध्यो, अघि झापड हान्दा खोलामा लेख्यौ र अहिले बचाएको चाहिँ ढुंगामा लेख्यौ, किन ? जब कसैले चित्त दुखाउँछ, त्यो कुरालाई भुल्दा राम्रो हुन्छ। त्यसैले बगरमा लेखें ताकि हावा र पानीले त्यो मेटाओस्। पुष्पले भन्यो, तर जब कसैले राम्रो काम गर्छ, तब त्यसलाई सम्झिराख्नु पर्छ। त्यसैले ढुंगामा लेखें ताकि त्यो सधैं रहोस् र कसैका लागि प्रेरणा बनोस्। पुष्पको कुरा सुनेर हेमन्तले साथीलाई अंकमाल गर्दै माफी माग्यो। पुष्पले माफी दियो। माफी माग्ने र दिने कुराले मित्रता थप पारदर्शी र मजबुत बन्यो। कथाले माफी माग्नु वा दिनु केवल सम्बन्धमा पारदर्शिताका लागि मात्र होइन। माफी माग्यो भने मन हल्का हुन्छ भन्ने सन्देश कथाले दिएको छ। माफी दिँदा पनि मनको बोझ घट्छ।"
गोठालो गएका दुई बालिका माडी नदीमा बेपत्ता,प्यूठान : प्यूठानको सरुमारानी गाउँपालिका ४ का दुई बालिका बेपत्ता भएका छन् । गोठालो गएको बेला दुवैजना पौडी खेल्ने क्रममा माडी नदीमा बेपत्ता भएका हुन्। स्थानीय बैकेकी ८ वर्षीया विपना थापा मगर र मान्द्रेकी ७ वर्षीया शर्मिला थापा मगर बेपत्ता भएको जिल्ला प्रहरी कार्यालय प्यूठानले जनाएको छ । उनीहरु बाख्रा चराउन गएका थिए । सोमबार अपरान्हदेखि बेपत्ता भएका हुन् । घरबाट बाख्रा चराउन भनी हिँडेका दुई बालिका पौडी खेल्ने क्रममा नदीमा बेपत्ता भएको स्थानीयलाई उदृत गर्दै वडा अध्यक्ष चिन्तबहादुर सोमै मगरले जानकारी दिएका छन् । अहिले उनीहरूको स्थानीय तथा प्रहरीले खोजीकार्य जारी राखेका छन् ।बेप बेपत्ता भएका दुई बालिका। तस्बिर : अन्नपूर्ण
प्रदेश सरकारको बजेट बेथिति,"धनगढी जनकपुरधाम : २०७७ सालको भदौ २ गते अछामको रामारोसन गाउँपालिका५ को शैनिबजार बाढीले क्षत विक्षत बनायो। स्थानीय कैलाश खोलामा आएको बाढीमा परी घरभित्र सुतेका १७ जना मानिस बेपत्ता भए। तीमध्ये ९ जनाको मात्रै शव फेला पर्यो भने त्यहाँका दर्जन बढी पसल र घरहरू बाढीले बगायो। स्थानीयको सयौं रोपनी खेतीयोग्य जमिन पनि बाढीले बगर बनायो। प्रदेश सरकार भदौदेखि असारको ७ गतेसम्म सुती राख्यो। असार ७ गते मात्रै प्रदेश सरकारले रामारोसनका लागि झण्डै तीन करोडका ५० योजनामा विविध शीर्षकबाट बजेट पठायो। असारको भेलमा ती योजनाहरू केही सम्पन्न भए भने केही कागजमा मात्रै पूरा भएका छन्। संघदेखि प्रदेश सरकारका सबैलाई थाहा थियो कि रामारोसन बगेको छ, त्यसको पुनर्निर्माण गर्नुपर्छ भनेर तर १० महिनासम्म किन बजेट आएन ? असारमा आएको बजेटले कसरी पुनर्निर्माण हुन्छ ?, रामारोसन गाउँपालिकाकी उपाध्यक्ष सरस्वती रावलले आक्रोश पोखिन्। त्यही बेला बाजुराको त्रिबेणी नगरपालिकाको खालीखोला र मालागाढमा बाढीले स्थानीयका घर खेत बगायो। बझाङको खप्तड छान्ना गाउँपालिका र दार्चुलाको नौगाढ गाउँपालिकामा पनि बाढीले नोक्सान गर्यो। अछामकै अर्को साँफेबगर, कैलालीको भजनीलगायतका क्षेत्रमा पनि गत वर्षको बर्खामा नै बाढीले क्षति पुर्याएको हो। तर, ती सबै स्थानका लागि प्रदेश सरकारले २०७८ सालको असार ७ गते मात्रै झण्डै १२ करोड रकमका योजना बाँडफाँड गर्यो। असारमा मात्रै बजेट विनियोजन गरिएका यी प्रतिनिधि घटना हुन्। वर्षभरि, चुप लागेर बस्ने र असार आएपछि कार्यकर्ता खोज्दै, कमिसनका लागि बजेट हाल्ने प्रवृत्तिले, प्रदेश सरकारको गत आर्थिक वर्ष २०७७७८ को २८ प्रतिशत बजेट असारमा मात्रै खर्च भएको छ। प्रदेश लेखा नियन्त्रकको कार्यालयले, आर्थिक वर्ष २०७७७८ का ११ महिना (साउन २०७७ देखि जेठ २०७८ सम्म) मा कुल बजेट ३४ अर्बको ३९ प्रतिशत मात्रै खर्च भएको जनाएको छ। ३४ अर्बको बजेटमा १३ अर्ब मात्रै ११ महिनामा खर्च भएको हो। तर, असारमा भने ९ अर्ब ६९ करोड खर्च भएको छ। असारको एक महिनामा मात्रै साढे नौ अर्बभन्दा बढी रकम खर्च भएको छ, प्रदेश कोष लेखा नियन्त्रकको कार्यालयका प्रमुख वासुदेव जोशीले भने। कोष तथा लेखा नियन्त्रण कार्यालयले दिएको तथ्यांकअनुसार मुख्यमन्त्री तथा मन्त्रिपरिषद्को कार्यालयले असारमा मात्रै चालू र पुँजीगत गरी आधाभन्दा बढी बजेट खर्च गरेको छ। उसले, जेठसम्मका ११ महिनामा १३ करोड खर्च गरेकोमा असारमा मात्रै थप १४ करोड खर्च गरेको छ। यस्तै प्रदेश व्यवस्थापिकाको कार्यालयले जेठसम्मका ११ महिनामा १२ करोड खर्च गरेकोमा असारमा मात्रै थप ४ करोड खर्च गरी १६ करोड पुर्याएको छ। उद्योग वन वातावरण तथा पर्यटन मन्त्रालयले जेठसम्मका ११ महिनामा १ अर्ब १३ करोड खर्च गरेकोमा १ महिनामा मात्रै उसले १ अर्ब बढी रकम खर्च गरेको छ। तत्कालीन उद्योग, वन वातावरण तथा पर्यटनमन्त्री माया भट्टले, जेठमा मात्रै झण्डै ११ करोड बजेट रकमान्तर गरी दार्चुला र बैतडीमा पठाएकी हुन्। यस्तै भूमि व्यवस्था, कृषि तथा सहकारी मन्त्रालयले एक महिनामा १ अर्ब ४८ करोड रकम खर्च गरेको छ। जेठसम्मका ११ महिनामा उसले १ अर्ब १६ करोड खर्च गरेकोमा असारसम्ममा २ अर्ब ६४ करोड रकम खर्च गरेको छ। आन्तरिक मामिला तथा कानुन मन्त्रालयले जेठसम्म ३७ करोड खर्च गरेकोमा असारसम्ममा ४७ करोड रकम खर्च गरेको छ। सबैभन्दा बढी भौतिक पूर्वाधार मन्त्रालयले असारमा मात्रै सवा ४ अर्ब रकम खर्च गरेको छ। २०७८ को जेठसम्ममा ५ अर्ब २६ करोड रकम खर्च गरेको मन्त्रालयले, असारमा कुल खर्च ९ अर्ब ५८ करोड पुर्याएको छ। सामाजिक विकास मन्त्रालयले जेठसम्ममा ३ अर्ब २० करोड रकम खर्च गरेकोमा असारसम्ममा ५ अर्ब ३० करोड रकम खर्च पुर्याएको छ। यस मन्त्रालयले एक महिनामा २ अर्ब १० करोड रकम खर्च गरेको छ। अर्थशास्त्रीहरू, प्रदेश सरकारको यसरी हुने खर्चले भ्रष्टाचार मात्रै मौलाउने बताउँछन्। अर्थशास्त्री डाक्टर राजेन्द्रवीर चन्द भन्छन्, असारमा मात्रै ३० प्रतिशत बजेट खर्च भएको छ। यो भनेको चिन्ताको विषय हो। यसले उत्पादनमूलक क्षेत्रमा भन्दा पनि रकम सक्काएको देखिन्छ। प्रदेश सरकारको बजेटको खर्च गराई प्रति प्रमुख प्रतिपक्षी दल नेपाली कांग्रेसका संसदीय दलका प्रवक्ता डिल्लीराज पन्त भन्छन्, असारमा खर्च हुने बजेटमा आधा भ्रष्टाचार हुन्छ। धेरै कामको चाप देखाएर, कमिसन खाने प्रवृत्ति नै असारे विकास हो, सांसद पन्तले भने। त्यस्तै, प्रदेश २ सरकारले आर्थिक वर्ष २०७७०७८ मा कुल बजेटको ६५६५ प्रतिशत खर्च गरेको छ। आर्थिक वर्ष ०७७७८ का लागि छुट्ट्याइएको ३४ अर्ब ७० करोड ४३ लाख ५१ हजार बजेटमध्ये २२ अर्ब करोड ३६ लाख ६३ हजार १ सय १८ खर्च भएको छ। प्रदेश सरकारको लगभग ३५ प्रतिशत बजेट फ्रिज भएको छ। प्रदेश सरकारले गत आर्थिक वर्षको ११ महिनामा कुल ३१४७ प्रतिशत खर्च गरेको छ भने अन्तिम महिना असारमा ३४१८ प्रतिशत खर्च गरेको छ। गत आर्थिक वर्षको ११ महिनामा प्रदेश सरकारले चालूतर्फ ३४९ प्रतिशत खर्च गरेको थियो भने वर्षको अन्तिम महिनामा २७१ प्रतिशत खर्च गरेर कुल ६२ प्रतिशत खर्च गरेको छ। त्यस्तै पुँजीगततर्फ गत आर्थिक वर्षको ११ महिनामा २९२३ प्रतिशत बजेट खर्च गरेको छ। असार महिनामा ३९७७ प्रतिशत खर्च गरेर कुल ६९ प्रतिशत खर्च गरेको हो। प्रदेश सरकारले पुँजीगततर्फ १४ अर्ब २ करोड ६१ लाख १४ हजार ४ सय १४ खर्च गर्न सकेको छ भने चालूतर्फ ८ अर्ब ७२ करोड ७५ लाख ४८ हजार ७ सय ४ खर्च भएको छ। वित्तीयतर्फको बजेट खर्च हुन सकेको छैन। प्रदेश लेखा नियन्त्रक कार्यालयका प्रमुख राधेश्याम गिरीका अनुसार प्रदेश सरकारले आर्थिक वर्ष २०७७७८ मा सबैभन्दा बढी सामाजिक विकास मन्त्रालयले खर्च गरेको छ। सबैभन्दा कम भने आन्तरिक मामिला तथा कानुन मन्त्रालयले आफ्नो बजेट खर्च गरेको छ।"
"जीवन हाम्रो साझा, कलेजो आधाआधा","चितवन : मुटु माग्यौ तिमीले मैले बाँच्नुपर्छ मैं मरे तिमीलाई कसले माया गर्छ जाजरकोट कुशे गाउँपालिका९ की ४५ वर्षीया कमलादेवी शाहीले यो गीत पटकपटक सुनेकी थिइन्। उनको जिन्दगीमा यस्तो मोड आयो, श्रीमान् ४७ वर्षीय भरतविक्रम शाहीका लागि मुटु त होइन, कलेजो चाहियो। कलेजो भने दिन मिल्ने थियो। आधाआधा बाँडेर साझा जिन्दगी खुसीसाथ बाँच्न सम्भव थियो। त्यही भएर उनी खुसीसाथ तयार भइन्। र, श्रीमान्ले नयाँ जीवन पाए। भरतविक्रमलाई अस्पताल ल्याउँदा कलेजो ८० प्रतिशत बिग्रिइसकेको थियो। अस्पताल ल्याउँदा श्रीमान् घर फर्किन्छन् भन्ने सोचेकी रहिनछन् श्रीमती कमलादेवीले। कलेजो प्रत्यारोपण नगरे भरतविक्रमको आयु बढीमा चार महिना भनिएको थियो। चिकित्सकले कलेजो प्रत्यारोपण गर्न मिल्ने बताएपछि कमलादेवीको आशा जाग्यो। तर, कलेजो कसले दिने ? आफन्त, नातागोता खोज्न थालिन्। त्यसपछि कमलादेवीले नै आँट गरिन्, आफ्नै कलेजो दिएर श्रीमान्लाई बचाउँछु। दुई छोरा र जेठी छोरीले कलेजो दिन चाहे पनि उनीहरूलाई रोकेर कमलादेवी आफैं अघि सरिन्। परीक्षणबाट रगतको समूह मिल्यो। रोग केही देखिएन। कमलादेवीलाई श्रीमान् बचाउन सकिन्छ भन्ने लाग्यो। जसरी पनि बचाउँछु भनेर आँटेपछि डर पनि लागेन। कि दुईटै मर्ने कि दुई बाँच्ने भनेर तयार भएँ, उनी भन्छिन्, श्रीमान्को स्वास्थ्यका अगाडि केही डर लागेन। उनले आफ्नो ६० प्रतिशत कलेजो दिएर श्रीमान्लाई पुनर्जीवन दिएकी हुन्। प्रत्यारोपणका क्रममा झन्डै १३ युनिट रगत लागेको थियो। भरतविक्रमलाई २०७६ फागुनदेखि बिरामीले च्यापेको थियो। उपचारका लागि नेपालगन्जका धेरै अस्पताल चहारे। भारतको लखनउ मात्रै तीनपटक पुगे। परामर्श गरेर दुई साताअघि भरतपुरस्थित चितवन मेडिकल कलेज आए। यही कलेजमा असार १८ गते भरतविक्रमको कलेजो प्रत्यारोपण गरियो। श्रीमतीको आधा कलेजोले पुनर्जीवन पाएपछि भरतविक्रमको अनुहारमा हाँसो देखिएको छ। उनको स्वास्थ्यमा क्रमिक सुधार आइरहेको छ। श्रीमतीले दिएको उपहारस्वरूपले नयाँ जिन्दगी पाएको छु, भरतविक्रम भन्छन्, अब गाउँ फर्किएर फेरि सुखदुख साट्दै जीवन बाच्ने हो। उनलाई कहिल्यै दुःख दिन्न। कमलादेवी कलेजको प्रत्यारोपण वार्डमा श्रीमान्सँगै हुन्छिन्। शल्यक्रियापछि पहिलो पटक होस आउँदा उनलाई आफूभन्दा श्रीमान्को चिन्ता थियो। तीन दिनपछि श्रीमान् देख्न पाउँदा उनमा खुसीको सीमा नै थिएन। कमलादेवी अहिले अधिकांश समय श्रीमान्सँगै हुन्छिन्। दिनभरि कुरेर बस्छिन्। कलेजका अनुसार तीन महिनामा दुवै जनामा कलेजोको अवस्थामा वृद्धि भएर ९० देखि ९५ प्रतिशत पलाएर आउँछ। भरतविक्रमको कलेजो खराब भएको अन्तिम अवस्था सिरोसिस अफ लिभर भएको हो। सिरोसिस भएका १० देखि १५ प्रतिशत बिरामीमा यस्तो समस्या हुन्छ। उनको कलेजोको रगत बग्ने नसा बन्द थियो। नेपालमा नै पहिलो पटक चितवन मेडिकल कलेजमा पीभीटी भएको बिरामीमा कलेजो प्रत्यारोपण गरिएको हो। कलेजोको अन्य समस्या भएपछि गरिने प्रत्यारोपणभन्दा यस्तो समस्यामा प्रत्यारोपण गराउनु निकै जटिल रहेको कलेजका प्रमुख कलेजो प्रत्यारोपण शल्य चिकित्सक डा सजयकुमार यादव बताउँछन्।"
सार्वजनिक खर्च व्यवस्थापन,"सार्वजनिक खर्चको नाममा आजभोलि भइरहेको असारे विकासले विकासभन्दा विनास निम्त्याइरहेको छ। दस महिना हामी निदाएर बस्छौं अनि जेठ लागेपछि काम थाल्ने साथै असारमा पानी परिरहेको बेलामा हिलो माथि पिच गर्ने चलनको खै कहिले अन्त्य होला ? बजेट खर्च गर्नकै लागि उपलब्धिहीन काममा खर्च गर्ने सोच, विचार र पद्धतिलाई हामीले कसरी हटाउने होला ? असारमा पिच गरेको सडक साउन लागेपछि खाल्टाखुल्टी पर्ने र हिलाम्मे हुने कामलाई काम भन्ने कि विनास ? उपलब्ध स्रोत र साधनको कुशल, मितव्ययी र प्रभावकारी उपयोग गरी संविधानमा उल्लेख गरेबमोजिम समाजवाद उन्मुख अर्थतन्त्रको आधार निर्माण गर्न सार्वजनिक खर्चको प्रभावकारी परिचालन हुनुपर्छ। राज्यका सीमित स्रोतसाधनले नागरिकका बढ्दो आवश्यकता र अपेक्षालाई सम्बोधन गर्नु आवश्यक छ। आआफ्नो खर्च जिम्मेवारीबमोजिम संघ,प्रदेश र स्थानीय तहले सार्वजनिक स्रोतको सन्तुलित र न्यायोचित विनियोजन गरी कार्यान्वयन गर्न सक्नुपर्छ। सार्वजनिक खर्च व्यवस्थापनका प्रमुख समस्यामा चालु खर्चको तुलनामा पुँजीगत खर्च अपेक्षित रूपमा बढ्न नसक्नु, आर्थिक अनुशासनको पालनमा कमी हुनु, हाम्रा प्रतिबद्धता अनुरूप विकास सहायता परिचालन हुन नसक्नु, विनियोजन कुशलता र कार्यान्वयन दक्षताको कमी हुनु,खर्च गर्ने क्षमताभन्दा बढी बजेट माग गर्नु, निश्चित समय, लागत, परिमाण र गुणस्तरमा आयोजना सम्पन्न नहुनु, क्रमागत आयोजनाको संख्या अधिक हुनु आदि समस्या छन्। नेपालको दीर्घकालीन सोच, दिगो विकास लक्ष्य साथै पन्ध्रौं योजनाको लक्ष्य हासिल गर्नसार्वजनिक खर्चको उचित व्यवस्थापन जरुरी छ। वित्तीय संघीयताको उचित कार्यान्वयन गरी सार्वजनिक खर्चको बढ्दो मागलाई कुशलतापूर्वक व्यवस्थापन गर्न सक्नुपर्छ। चालु खर्चलाई वाञ्छित सीमामा राखी पुँजीगत खर्चमा बढोत्तरी गर्नु आजको आवश्यकता हो। सार्वजनिक खर्च सामाजिक न्याय कायम गराउने दिशामा केन्दित हुनुपर्छ। हाल सार्वजनिक खर्च प्रणालीमा भएका नीतिगत, कानुनी, प्रक्रियागत सुधार र तीन तहमा निर्वाचित सरकारको क्रियाशीलताले गर्दा स्थानीय स्रोत र साधनको उच्चतम प्रयोग गर्ने सम्भावनाको ढोका खुल्ला गरेको छ। राज्यको दीर्घकालीन सोच,दिगो विकासका लक्ष्यको मार्गचित्र, मध्यकालीन खर्च संरचना र वित्तीय रणनीतिले सार्वजनिक खर्चलाई थप प्रभावकारी बनाउने अवसर प्रदान गरेको छ। सार्वजनिक खर्चको स्रोत पहिचान, यसको उपयुक्त विनियोजन, यसको प्रभावकारी उपयोग गर्न सकेमा मात्र यसबाट प्रभावकारी नतिजा प्राप्त गर्न सकिन्छ। सार्वजनिक खर्चले विनास होइन, विकास ल्याउन सक्नुपर्छ। प्राप्त अवसरहरूको उच्चतम प्रयोग गर्नु सरोकारवाला सबैको साझा दायित्व हो। सार्वजनिक खर्चको कुशल र नतिजामूलक व्यवस्थापनद्धारा समृद्ध अर्थतन्त्रको निर्माणमा हामी सबै जुट्न जरुरी छ। यसको उचित व्यवस्थापनद्धारा नै लक्षित उच्च आर्थिक वृद्धि हासिल गर्न सकिन्छ। आर्थिक वृद्धिले विकासको मूल गन्तव्यलाई बाटो खुला बनाउँछ। सार्वजनिक खर्चको उचित व्यवस्थापनले आमनागरिकको आधारभूत आवश्यकतालाई निशर्त सम्बोधन गर्न सक्नुपर्छ। तीनै तहको सार्वजनिक खर्च प्रणाली सुदृढ गरी दक्षता, पारदर्शिता र जवाफदेहिता कायम गरी नतिजामूलक बनाउनु पर्छ। यसका लागि तीनवटै तहको सार्वजनिक खर्चसम्बन्धी एकीकृत प्रणाली विकास गर्नुपर्छ। आवधिक योजना, वार्षिक योजना तथा बजेटबीच तालमेल कायम गर्नुपर्छ। तीनवटै तहको आन्तरिक नियन्त्रण प्रणालीमा सुधार गरी वित्तीय जोखिम न्यूनीकरणमा ध्यान दिऔं। सार्वजनिक खर्चको उचित व्यवस्थापनले सिंगो आर्थिक प्रणालीलाई सबल र सक्षम बनाउन सहयोग गर्दछ। सार्वजनिक खर्चको कुशल र प्रभावकारी विनियोजन गरी यसले आर्थिक तथा सामाजिक पुँजी निर्माण गर्न सक्नुपर्छ। यसका लागि गैरबजेटरी खर्चलाई नियन्त्रण गर्दै लानुपर्छ। राजस्व वृद्धि गर्ने,उच्च प्रतिफल दिने साथै उत्पादन वृद्धिसँग सम्बन्धित पूर्वाधारको क्षेत्रमा सार्वजनिक स्रोतको विनियोजन गर्नुपर्छ। आन्तरिक ऋणलाई उत्पादनमूलक र पुँजी निर्माण हुने क्षेत्रमा उपयोग गर्नुपर्छ। जसले गर्दा रोजगारीको सिर्जना हुनुका साथै आयआर्जनको बाटो खुलाउँछ। अहिले संघीय शासन प्रणाली कार्यान्वयनको चरणमा भएकाले तीनवटै तहको विकासको सम्बोधन हुने गरी न्यायोचित र सन्तुलित रूपमा अन्तरसरकारी वित्त व्यवस्थापन गर्नु आवश्यक छ। अहिलेको समय सूचनाप्रविधिको समय हो। सार्वजनिक खर्च प्रणालीलाई आधुनिक सूचना प्रविधिमा जोडी थप पारदर्शी बनाउनु जरुरी छ। सार्वजनिक वित्त व्यवस्थापन सूचना प्रणालीको विकास गरी बजेट तर्जुमा, कार्यान्वयन, लेखांकन र प्रतिवेदनलाई तीनवटै सरकारबीच एकरूपता कायम गराउन सकेमा खर्च व्यवस्थापनमा थप प्रभावकारिता वृद्धि हुन्छ। सार्वजनिक भुक्तानी व्यवस्थालाई पूर्णरूपमा विद्युतीय प्रणालीमा लैजान सक्नुपर्छ।सार्वजनिक खर्च किन गर्ने ? कसका लागि गर्ने ? कसरी गर्ने ? कहिले गर्ने ? यसको लक्ष्य के ? यसको उपलब्धि के ?जस्ता तमाम प्रश्नहरूको बारेमा हामी सरोकारवाला सबैले ध्यान दिनुपर्छ। सार्वजनिक खर्चको स्रोत पहिचान, यसको उपयुक्त विनियोजन,यसको प्रभावकारी उपयोग गर्न सकेमा मात्र यसबाट प्रभावकारी नतिजा प्राप्त गर्न सकिन्छ। सार्वजनिक खर्चले विनास होइन, विकास ल्याउन सक्नुपर्छ। सबै नागरिकहरूका आधारभूत आवश्यकताहरूलाई परिपूर्ति गर्दै मानव पुँजी निर्माणमा समेत टेवा पुर्याउनु सार्वजनिक खर्च व्यवस्थापनको दायित्व हो। चालु खर्चलाई एउटा वाञ्छित सीमाभित्र राखी क्रमश पुँजीगत खर्चको दायरामा वृद्धि गर्दै लैजान हामी सबैले ध्यान पुर्याउनु पर्छ। सार्वजनिक खर्च प्रणालीमा भएका समस्याहरूलाई हटाउँदै र घटाउँदै यसको कार्यान्वयनमा नियमितता, मितव्ययिता, कार्यदक्षता, प्रभावकारिता र औचित्यसमेत पुष्टि गर्न जरुरी छ। यसका अतिरिक्त सार्वजनिक खर्चले संविधानले प्रत्याभूत गरेका मौलिक हकहरूलाई निःशर्त कार्यान्वयनमा लैजान सक्नुपर्छ।"
मोटरसाइकलमाथि भेटियो वृद्धको शव,"विराटनगर : विराटनगरमा स्टेण्ड लगाएर रोकिराखेको मोटरसाइकलमाथि एक जना वृद्ध पुरुषको शव भेटिएको छ। कोसी लोकमार्गअन्तर्गत विराटनगर महानगरपालिका५ स्थित नेपाल विद्युत प्राधिकरणअगाडि सडकको पश्चिमतर्फ रोकेर राखिएजस्तो देखिने को ४ प २३१६ नम्बरको मोटरसाइकलमाथि पुरुषलाई मृत फेला पारिएको प्रहरीले जनाएको छ। मोरङ प्रहरी प्रमुख एसपी जनार्दन जिसीका अनुसार मृतक विराटनगर५ मुनालपथका ६७ वर्षीय सुदर्शन शर्मा न्यौपाने हुन्। मोटरसाइकलको ट्यांकीमाथि टाउको अड्याएर सुतेजस्तो देखिएको अवस्थामा न्यौपानेलाई राति ८:३० बजेतिर मृत फेला पारिएको उनको भनाइ छ। घटनास्थलको अवस्था हेर्दा स्टेण्ड लगाएको मोटरसाइकलमाथि सुतेर आराम गरेजस्तो देखिन्थ्यो, जिसीले भने,स्वास्थ्यमा कुनै समस्या आएर आराम गर्ने क्रममा मोटरसाइकलमाथि नै मृत्यु भएको हुनसक्छ। जिसीका अनुसार मोटरसाइकल न्यौपानेकै भएको खुलेको छ। मोटरसाइकल चलाउन खोजेजस्तो पोजिसनमा शव भेटिएको हो, उनले भने, त्यति बेला विराटनगरमा भीषण वर्षा भइरहेको थियो। शव पोस्टमार्टमका लागि कोसी अस्पताल लगिएको र पोस्टमार्टम रिपोर्ट प्राप्त भएपछि घटनाको वास्तविकता बाहिर आउने प्रहरीको भनाइ छ। मृत्युको कारण प्रष्ट हुन बाँकी रहेको जिसीले बताए। घटनाका बारेमा अनुसन्धान सुरु गरिएको उनको भनाइ छ।"
"घरेलु रक्सी खाँदा चार मजदुरको मृत्यु, दुई जना गम्भीर","बागलुङ :घरेलु रक्सी सेवन गरेका चार जना मजदुरको ज्यान गएको छ। गलकोट नगरपालिकामा मजदुरी गर्दै आएका ६ जनाले घरेलु मदिरा सेवन गरेकोमा चार जनाको उपचारका लागि अस्पताल ल्याउँदै गर्दा सोमबार राति बाटोमै ज्यान गएको हो। रोल्पा सुनिल स्मृति गाउँपालिका५ का २१ वर्षीय दिपेन्द्र पुन, सोही स्थानका ३९ वर्षीय दुधबहादुर राना, ५१ वर्षीय रेखबहादुर राना र ३० वर्षीय प्रविन घर्तिको मृत्यु भएको जिल्ला प्रहरी कार्यालयका प्रहरी नायव उपरीक्षक इकवाल हवारीले जानकारी दिए। मजदुरी गर्दै आएका १४ जनामध्ये ६ जनाले गलकोट नगरपालिका७ मल्मको किराना पसलमा ८ बोतल लोकल रक्सी, चाउचाउ, दालमोठ, बिस्कुट खाएर कोठामा गएपछि बिरामी परेको देखिन्छ, डीएसपी हवारीले भने, यसबारे हामी थप अनुसन्धान गरिरहेका छौँ। अन्य दुई जनाको धौलागिरी अस्पतालमा उपचार भइरहेको अस्पतालका मेडिकल सुपरिटेण्डेन्ट डाशैलेन्द्र बि पोखरेलले बताए। रोल्पा सुनिलस्मृति गाउँपालिका ५ गजुलका ३८ वर्षीय खेमराज घर्ती र २६ वर्षीय रविन पुनको उपचार भइरहेको छ।लोकल रक्सी खाएको भन्ने बुझिएको छ, त्यसबाट उनीहरुमा पोइजनिङको समस्या भएको देखिन्छ, दुई जनाको किड्नीमा असर गरेको छ, डापोखरेलले भने, दुवै जनाको डायलासिस गरिरहेका छौँ, रक्सीले तत्कालै गम्भीर असर गरेको देखिन्छ।"
अतिरिक्त खोपको आवश्यकता,"फाइजरले आधिकारिकताका लागि निवेदन दिएको छ भने एफडीएले अमेरिकी बजारमा यसलाई खुला गर्न सक्छ। औषधि निर्माण कम्पनी फाइजरले हालै एउटा घोषणा गर्यो। कोभीड १९ को नयाँ भेरियन्टबाट सुरक्षित रहन भ्याक्सिन लगाइसकेका मानिसले बुस्टर सट अर्थात् अतिरिक्त खोप पनि लगाउनु जरुरी हुन्छ। यसका लागि कम्पनीले खाद्य तथा औषधि प्रशासन (एफडीए) को आपतकालीन प्रयोग प्राधिकरणलाई एउटा निवेदनसमेत पठायो। सरकारी स्वास्थ्य अधिकारीहरूले भने अहिले उक्त बुस्टरको आवश्यकता नभएको ठहर गरे। फाइजरका वैज्ञानिकले गत साता यस विषयमा आवश्यक तथ्यांकलाई सार्वजनिक गरेर देखाउँदा पनि सरकारी अधिकारीहरू आफ्नो निर्णयमा अडिग रहे। यसले सबैमा एउटा भ्रम सिर्जना गरेको छ। ६० प्रतिशत अमेरिकी जनता जसले पूर्ण खोप लगाइसकेका छन्, उनीहरूले बुस्टर लगाउनु पर्छ कि पर्दैन ? अहिले लगाएको खोपले उनीहरूलाई आफन्त भेट्न र डिनरका लागि बाहिर जान सुरक्षा प्रदान गर्छ कि गर्दैन ? अन्ततः बुस्टर आवश्यक छ कि छैन भन्ने विषय एफडीएको निर्णयले निर्धारण गर्ने देखिन्छ। त्यो ६० वर्षे पुरानो मानकलाई धन्यवाद छ, जुन बिक्रीका लागि औषधि प्रमाणित गर्न एफडीएले प्रयोग गर्ने गरेको छ। के नयाँ औषधि सुरक्षित र प्रभावकारी छ त ? एफडीएले त्यही मानक प्रयोग गरेर सम्भवतः फाइजरको बुस्टरलाई आपतकालीन प्रयोगका लागि स्वीकृति दिनेछ। किनकि कम्पनीले पहिले निर्माण गरेको कोभिडको खोपलाई पनि यसले आधिकारिकता प्रदान गरिसकेको छ। बुस्टर सुरक्षित पनि हुनसक्छ। पहिले पनि करोडौंले खोप लगाइसकेका छन्। पूर्ण खोप लगाइसकेका व्यक्तिहरूको शरीरमा नाटकीय रूपमा एन्टिबडीको मात्रा बढेको पनि फाइजरले जनाएको छ। यो परिप्रेक्ष्यमा बुस्टरलाई पनि धेरै प्रभावकारी मान्न सकिन्छ। तर के यस्तो प्रकारको प्रभावकारिताले केही फरक पार्ला त ? के खोप दिइसकिएका अमेरिकीहरूलाई बचाउन उच्च स्तरको एन्टिबडी आवश्यक छ ? एन्टिबडीको स्तर केही समयपछि विस्तारै घट्दै जान्छ। यद्यपि अहिले लगाएका खोपहरूले पनि गतिलो प्रतिरक्षा प्रदान गरेको छ। यदि बुस्टर एक अर्थमा सुरक्षित र प्रभावकारी छ। तर कम्तिमा अहिलेको अवस्थामा यो आवश्यक छैन। बुस्टरलाई सिफारिस गर्न आफूहरूलाई अझै थप तथ्यांकहरू आवश्यक परेको सरकारी विज्ञहरूले बताएका छन्। उदाहरणका लागि डा एन्थोनी फौसीले अन्ततः घातक संक्रमणको उच्च जोखिममा परेका बिरामीहरूको सानो समूहलाई मात्र यो अतिरिक्त खोपको सुझाव दिएका छन्। कम्पनीहरूले वैज्ञानिक तवरले पर्याप्त र नियन्त्रित अध्ययनमार्फत औषधिको प्रभावकारिता प्रमाणित गर्नुपर्नेछ। आजको फर्मास्युटिकल ब्रम्हाण्डमा सुरक्षित र प्रभावकारी भन्ने संकल्प सधैंभरि लागू नहुन सक्छ। फाइजरको यस वर्षको राजस्व संकलनमा २६ बिलियन डलरको अनुमान लगाएको छ। संयुक्त राज्य अमेरिकाले औषधिलाई बजारमा ल्याउन यही मानकको निरन्तर प्रयोग गरेकाले धेरै प्रभावकारी नभएका महंगा औषधि पनि अनुमोदन भएका छन्। त्यतिबेलाको अध्ययनले के देखायो भने उक्त औषधिलाई करिब एक वर्षसम्म लगाउँदा पनि १० प्रतिशतभन्दा कम बिरामी मात्र निको भएका थिए। केही नहुनुभन्दा यति उपचार हुनुलाई पनि प्रभावकारी मान्न सकिन्छ। तर अन्य धेरै उपचारभन्दा यो कम प्रभावकारी र ज्यादा महंगो पर्न गयो। यसले क्यान्सर, टाइप २ मधुमेह, दिमागसम्बन्धी रोग मल्टिपल स्क्लेरोसिस लगायतका उपचार गर्न उच्च मूल्यका औषधि बजारमा आउने र ती प्रभावकारी हुँदाहुँदै पनि एकअर्काविरुद्ध परीक्षण नगरिएकाले कुन बढी प्रभावकारी छन् भन्ने निर्धारण गर्न सकिएको छैन। त्यसैले कस्तो खालको प्रभावकारिता एफडीएले माग गर्नु पर्छ र के यो काम सोही निकायको मात्र हो त ? के औषधि निर्माताहरूले आफ्नो औषधि बजारमा ल्याउनु अगाडि नै बजारमा उत्पादित औषधिहरूभन्दा आफ्नो बढी प्रभावकारी छ भनेर प्रमाणित गर्नु पर्छ ? अथवा यसको लागत प्रभावकारिता प्रदर्शन गर्नु पर्छ। वा बेलायतको स्वास्थ्य व्यवस्थाले लागू गरेझैं औषधिको मूल्यको तुलनामा उत्पादनको सापेक्ष स्वास्थ्य मूल्य निर्धारण गर्नु पर्छ। प्राध्यापक आरोन केसेलहेमका अनुसार अधिकांश ओद्योगिक राष्ट्रहरूमा राष्ट्रिय बजारमा औषधि व्यापक रूपमा पुग्नु अगाडि दुई चरणको पक्रिया पार गर्नुपर्ने हुन्छ। पहिलो चरणले औषधि पर्याप्त रूपमा सुरक्षित र प्रभावकारी छ भनेर प्रमाणित गर्छ। यसपछि तुरुन्तै गरिने स्वतन्त्र स्वास्थ्य प्रविधि मूल्यांकनपछि उपचारमा यो पर्याप्त उपयोगी छ कि छैन ? र केही देशहरूमा प्रस्तावित मूल्यमा बिक्री गर्न सकिन्छ कि सकिन्न भन्ने हेरिन्छ। तर अमेरिकामा त्यस्तो कुनै स्वचालित प्रक्रिया छैन। फाइजरले आधिकारिकताका लागि निवेदन दिएको छ भने एफडीएले अमेरिकी बजारमा यसलाई खुला गर्न सक्छ। स्वास्थ्य विशेषज्ञहरूको राष्ट्रिय संस्थानको सल्लाह लिएर रोग नियन्त्रण र रोकथाम केन्द्रहरूले यसलाई सिफारिस गर्ने कि नगर्ने र कसको लागि गर्ने भन्ने निर्णय गर्नुपर्नेछ। फाइजरले सरकारी आधिकारिकताबाट राम्रो लाभ लिन सक्नेछ र कोही व्यक्ति नयाँ भेरियन्टबाट चिन्तित भएर आफ्नै खल्तीको खर्च गरेर बुस्टर लगाउन तयार हुन्छन् भने कम्पनीले राम्रै आम्दानी गर्न सफल हुनेछ। बुस्टरलाई सिफारिस गर्न आफूहरूलाई अझै थप तथ्यांकहरू आवश्यक परेको सरकारी विज्ञहरूले बताएका छन्। उदाहरणका लागि डा एन्थोनी फौसीले अन्तत घातक संक्रमणको उच्च जोखिममा परेका बिरामीहरूको सानो समूहलाई मात्र यो अतिरिक्त खोपको सुझाव दिएका छन्। तर जबसम्म संयुक्त राज्य अमेरिकाले एफडीएको सुरक्षित र प्रभावकारी मापदण्ड परिष्कृत गर्दैन वा परीक्षणको दोस्रो तह थप्दैन। नयाँ उत्पादनहरू बजारमा आइरहन्छन् र उनीहरूले आफ्ना उत्पादनलाई बढावा दिइरहन्छन्। अमेरिकीहरू कुन बढी प्रभावकारी र आवश्यक छ भन्ने विषयमा अन्योलमै परिरहनेछन्।  लेखिका हेल्थ न्युजकी प्रधान सम्पादक हुन्।"
देश बनाउन हो भने,"निजी क्षेत्रको सक्रियता आवश्यकता महसुस भएको छ किनकि अर्थतन्त्रलाई चाहिने कुल पुँजीको दुईतिहाई निजी क्षेत्रले लगानी गर्छन् लकडाउन आदिले मेडिकल स्वास्थ्य र आर्थिक स्वास्थ्यसमेत त्यत्तिकै महŒवको रहेको र यसमा अर्थ मन्त्रालयको उल्लेखनीय, महत्वपूर्ण र प्रभावकारी भूमिका रहेको छ। देशको आर्थिक सल्लाहकारको रूपमा रहेको नेपाल राष्ट्र बैंकले मौद्रिक नीतिमार्फत समस्या सम्बोधन गर्ने प्रयत्ने गरे पनि अझ बढी सशक्त हुनुपर्ने आमधारणा छ। तत्कालीन लडाईंकालमा गठन गरेको जनमुक्ति लडाकुका चार डेपुटी कमान्डरमध्ये एक जनार्दन शर्मा देशको आर्थिक नीति तर्जुमा र कार्यान्वयन गर्ने मन्त्रालयको नेतृत्वमा आइपुगेका छन्। तानसेन आक्रमण पनि उनकै नेतृत्वमा भएको भिडियो युट्युबमा देख्न सकिन्छ। त्यसैले पाल्पाली र तानसेनवासीमा अर्थमन्त्रीबाट ठूलो आशा, विश्वास एवं अपेक्षा हुनुपर्छ। अघिल्लो सरकारले अध्यादेशमार्फत ल्याएको बजेट संसद्को बैठक सुरु भएको ६० दिनभित्र पारित नभएमा खारेज हुन्छ। त्यस्तो अवस्थामा सरकारले नयाँ पूरक बजेट ल्याउनुपर्छ। तर, यस्तो नयाँ बजेट संसद्बाट पारित हुन्छ वा हुँदैन भन्ने तय आगामी दिनको राजनीतिक घटनाक्रममा निर्भर गर्छ। प्रमुख प्रतिपक्षीले सरकारको नयाँ बजेटको विपक्षमा संसद्मा उभिने सम्भावना हुन्छ, जसले गर्दा सरकारलाई बजेट पारित गर्न कठिन पर्नसक्छ।विश्व बैंकले कोरोना संकटका कारण नेपाली अर्थतन्त्रमा नराम्रो धक्का पुग्ने प्रक्षेपण गर्दै त्यसले आर्थिक वृद्धिदरमा समेत उच्च गिरावट आउने आँकलन गरेको छ।दक्षिण एसियाली क्षेत्रको आर्थिक अवस्थाबारे रिर्पोट सार्वजनिक गर्दै विश्वबैंकले आर्थिक वृद्धिदरमा उच्च गिरावट आउने प्रक्षेपण गरेको हो।सन् २०२० मा परेको असर न्यूनीकरणमा बढी ध्यान दिनुपर्ने भएकाले यसले आगामी दुई आर्थिक वर्षको आर्थिक वृद्धिदरमा समेत असर पुग्न जाने विश्व बैंकले उल्लेख गरेको छ। कोरोनाका कारण सीमा नाकामा हुने अवरोधले पनि आर्थिक गतिविधि प्रभावित हुने विश्व बैंकको भनाइ छ। कोरोना को असर लामो समय बढ्दै जाँदा औद्योगिक उत्पादन र त्यसको खपतमा आउने कमी आउने भएको छ।कोरोना ले कम आयस्रोत भएका व्यक्तिको जीवनमा अझ नराम्रो पार्दै गएको विश्व बैंकले उल्लेख गरेको छ। यो अवस्था दक्षिण एसियाकै सबै मुलुकमा समान तरिकाले देखिएको छ। आतिथ्य सेवा, खुद्रा व्यापार र अनौपचारिक क्षेत्रमा काम गर्ने मानिस कोभिडले बढी प्रभावित हुने भएका छन्।दक्षिण एसियाली क्षेत्रमा रहेको सामाजिक असमानताका कारण धनी र गरिब बीचको खाडल अझ बढी देखिने बैंकले उल्लेख गरेको छ। लगानी आकर्षित गर्दै कोभिडले पारेको खाडल पूरा गर्न सरकारहरूले उचित नीति ल्याउनु पर्ने सुझावसमेत दिएको छ। अर्थतन्त्रमा परेको प्रभाव परिपूर्तिका लागि सरकारहरूले बहुराष्ट्रिय वित्तीय संस्थाहरूसँग पनि उत्तिकै समन्वय गर्न सक्ने प्रतिवेदनमा छ। कोभिड१९ का कारण साधारण खर्च पनि धान्न धौधौ पर्ने अवस्था छ। कोभिडकै कारण स्वास्थ्यका लागि सरकारको धेरै खर्च गर्नुपरेको छ। कोरोना प्रभाव अन्त्यका लागि दीर्घकालीन प्याकेजले क्षतिपूर्तिसँगै अर्थतन्त्रका संरचनाहरूमै आमूल परिवर्तन गर्नुपर्छ। दिगो आर्थिक विकासका लागि कठोर निर्णय लिन सक्नुपर्छ। सरकारले अनुत्पादक र खर्च नहुने क्षेत्रको बजेट विनियोजन अन्त्य गर्नुपर्छ। कोभिड संक्रमण बढ्दो क्रममा रहेकाले स्वास्थ्यका लागि खासगरी भ्याक्सिन, अक्सिजन आदि आवश्यक स्रोत जुटाउन हम्मेहम्मे पर्ने देखिन थालेको थियो।अर्थतन्त्र सुधार्नसार्वजनिक वित्त व्यवस्थापन, बाह्य सन्तुलन र आर्थिक सुधार गरेर लगानीको माहोल बनाउनुपर्छ। कोरोनावाट प्रत्यक्ष र परोक्ष रूपमा पर्ने आर्थिक असरहरूमा समेत कमी आउनुपर्छ।नेपालका उद्यमी, व्यवसायी र उपभोक्ता हितकालागि सरकारबाट ठोस रचनात्मक आर्थिक कदमको अपेक्षा गर्दछ। उद्यमी व्यवसायीलाई सहयोग गर्नु श्रमिकलाई सहयोग गर्नु हो। हाल कोरोना महामारीको नियन्त्रण र यसको असर न्यूनीकरणमा सरकारले लिएका कदमले थप समस्या देखिएको अनुभूति हुन्छ। यसलाई सम्बोधन गर्नुअर्थमन्त्री शर्माका निम्ति प्रमुख चुनौती हुने देखिन्छ। पूर्वअर्थमन्त्रीले ल्याएको बजेटमा चालू आर्थिक वर्ष २०७८७९ मा ६५ प्रतिशत आर्थिक वृद्धिको लक्ष्य राखिएको छ। नेपालका विकास साझेदार आईएमएफ र विश्व बैंकको प्रक्षेपणलाई हेर्दा चालू आर्थिक वर्ष २०७८७९ मा आर्थिक वृद्धि शून्य दशमलव ६ प्रतिशतकै हाराहारीमा सीमित रहने देखिएको छ। अर्थतन्त्रलाई चाहिने कुल पुँजीको दुईतिहाई निजीक्षेत्रले लगानी गर्छन्। हाल निजीक्षेत्रको सक्रियताको आवश्यकता महसुस भएको छ। नवनियुक्त अर्थमन्त्रीले यसको सम्बोधन गर्ने संकेत देखाएकाछन्। आर्थिक क्रियाकलाप विस्तारका लागि सहुलियत ब्याजदरमा कर्जा उपलब्ध गराउने व्यवस्था पुनर्कर्जा हो। राष्ट्र बैंकले बैंक तथा वित्तीय संस्थालाई उक्त रकम प्रदान गर्ने र ती वित्तीय संस्थामार्फत ऋणी तथा ग्राहकले कर्जा लिन पाउने पुनर्कर्जा प्रवाहसम्बन्धी कार्यविधिमाछ। बजेट, मौद्रिक नीति र अन्य निर्देशिका, कार्यविधिबाट सरकारले केही कदम चालेको छ। वर्तमान सरकारको खर्च गर्ने प्रक्रियामा वृद्धि हुने, करको दर घट्ने, ब्याजदर घट्ने र यसबाट डिप्रेसनमा जान लागेको अर्थतन्त्रलाई उठाउँदै क्रियाकलापअगाडि बढाउनुपर्ने हुन्छ। यसबाट रोजगारी, उपभोक्ताको खर्च, लगानीको माध्यमबाट कूल मागमा वृद्धि हुने र यो व्यवस्थाले विस्तृत वित्तीय तथा मौद्रिकनीतिको अवलम्बनबाट नेपालको अर्थतन्त्रले केही सही दिशा लिन सक्नेछ। निजीक्षेत्रको मनोबल उकास्नसमेत सरकारले लक्षितवर्गको मनोबल उच्च राख्न विभिन्न क्रियाकलाप भएको अनुभूति निजीक्षेत्रलाई हुनुपर्छ,। तसर्थ, कोभिड१९ सम्बन्धी आर्थिक समस्या समाधान गर्न निजीक्षेत्र समेतको कोभिड आर्थिक समस्या समाधान समिति गठन गर्नु आवश्यक र अनिवार्य छ। आपूर्ति श्रखला र व्यापार अवरोध श्रमिकहरूले आफ्ना कामबाट विदा वा उन्मुक्ति पाउने सम्भावना रहने हुँदा त्यस्ता व्यक्तिलाई काममा लगाइराख्न सरकारले विशेष प्रोत्साहन प्रदान गर्नुपर्ने हुन्छ।खाद्यान्न र औषधिमा भन्सार पूर्णतः छुट हुनुपर्नेछ। गलत सूचना सम्पे्रषणबाट आतंक, भय र डरको स्थिति सृजना भएको हुँदा सूचना सम्प्रेषण गरिनेमा गम्भीरता अपनाउनु पर्ने हुन्छ। आवश्यकता र अनिवार्यताबाहेक बजेट खर्च तीन महिनाभित्र नगर्ने व्यवस्था हुनुपर्ने देखिन्छ। प्रस्तुत सुझावहरू अपनाउनुपर्ने कदमले समग्र मुलकमा रहेका विभिन्न आकारका व्यवसायमा तरलताको वृद्धि भई कोरोना भाइरसबाट अल्पकालमा भएको घाटा नोक्सानी र असहज परिस्थितिको सामना गर्न केही मात्रामा भए पनि सहज हुने आशा एवं विश्वास छ। कोरोना को असर हेरी चरणवद्ध कार्यक्रम ल्याइनुपर्छ। प्याकेजको आकार अर्थतन्त्रको आकारको ५ प्रतिशतभन्दा कम हुन नहुने देखिन्छ। लकडाउनसँगै सबैभन्दा बढी असर परेका क्षेत्रहरू पर्यटन, यातायात, साना मझौला व्यवसाय, कृषि (दुग्ध क्षेत्र तथा पोल्ट्री र तरकारी) व्यवसायका लागि तत्कालै अल्पकालीन राहत प्याकेजमार्फत उद्धार गर्नुपर्छ। ग्रामीण अर्थतन्त्रलाई क्रियाशील बनाउन कोरोनाका कारण वैदेशिक रोजगारी गुमाएका नेपालीलाई स्वदेशमै सीप, श्रम र पुँजी खर्चिने नीति ल्याइनुपर्छ। गाउँगाउँमा सीपमूलक तालिमको व्यवस्था र उद्यमशीलताको विकास गर्नुपर्छ। उत्पादित वस्तुको बजारीकरणका लागि निजीक्षेत्र र स्थानीय सरकारबीच सहकार्यको नीतिगत व्यवस्था हुनुपर्ने देखिन्छ। कोरोना प्रभाव अन्त्यका लागि दीर्घकालीन प्याकेजले क्षतिपूर्ति मात्र नगरी अर्थतन्त्रका केही आधारभूत संरचनाहरूमै आमूल रूपान्तरणमार्फत दिगो आर्थिक विकासका लागि कठोर निर्णय लिन सक्नुपर्छ। यसका लागि सरकारको ढुकुटीमा रहेको र वर्षेनि खर्च हुन नसकेको पुँजीलाई निजीक्षेत्रमार्फत आर्थिक विकास, उत्पादन वृद्धि र रोजगारी सिर्जनामा लगानीका लागि नीतिगत व्यवस्था गर्नुपर्छ। सरकारले अनुत्पादक र खर्च हुनै नसक्ने क्षेत्रमा वर्षेनि बजेट विनियोजन गर्ने प्रचलनको अन्त्य हुनुपर्छ। साना र मझौला उद्योगलाई अधिकतम सुविधा उपलब्ध गराइनुपर्छ।"
एमाले फर्कियो जेठ २ मा,"काठमाडौं : एमाले २०७५ जेठ २ को अवस्थामा फर्किएको छ। यसकै सन्देश दिन सोमबार सुरु केन्द्रीय कमिटी बैठकलाई १० औं बैठक भनिएको छ। नवौं महाधिवेशनबाट निर्वाचित केन्द्रीय कमिटीका नौवटा बैठक माओवादी केन्द्रसँगको एकताअघि २०७५ जेठ ३ सम्ममा बसेका थिए। तर, नेकपा एकता बदर भई गत फागुन २३ गते साविक पार्टीहरू ब्युँतिएपछि बसेका एमालेका चार बैठकलाई विशेष बैठकमा परिणत गरिएको छ। प्रवक्ता प्रदीपकुमार ज्ञवालीले असार २७ गते गरिएको १० बुँदे सहमतिका आधारमै यो बैठकलाई १० औं भनिएको बताए। प्रवक्ता ज्ञवालीका अनुसार २०७५ जेठ २ गतेपछिको निरन्तर सिलसिलाका रूपमा अहिलेको बैठकलाई लिइएको छ। नवौं बैठक २०७५ जेठ २ र ३ गते बसेको थियो। यो बैठकलाई दसौं बैठक नामकरण गरेका छौं, प्रवक्ता ज्ञवालीले भने, १० बुँदे सहमति कार्यान्वयन सुरु भइसकेको छ। १० बुँदे प्रस्तावलाई यो बैठकले अनुमोदन गरेको छ। कार्यान्वयनमा लैजाने निर्णय गरेको छ। बैठकले कार्यदलमा भएको १० बुँदे एकताको प्रस्तावलाई ग्रहण गर्दै अनुमोदन गरेको हो। स्थायी कमिटीको शनिबार बसेको बैठकले पनि १० बुँदे प्रस्ताव अनुमोदन गरेको थियो। जेठ २ पछिको बैठक भनिए पनि वरिष्ठ नेता माधवकुमार नेपाल पक्षका केन्द्रीय सदस्य भने उपस्थित थिएनन्। केन्द्रीय सदस्य शेरबहादुर तामाङले पार्टीको विवाद समाधान गर्न बनेको कार्यदलको १० बुँदे प्रस्तावको भावनालाई दृष्टिगत गरी यो बैठकलाई १० औं बैठक भनिएको स्पष्ट पारे। पार्टी मिल्नु (एमाले र माओवादीको एकीकरण)अघि नवौं बैठक भएको थियो। त्यसपछिको बैठक हो, नेता तामाङले भने, १० बुँदे प्रस्तावको भावनाअनुसार यसलाई दसौं बैठक भनिएको हो। उनले गत फागुन २३ पछि भएका केन्द्रीय कमिटीका भनिएका बैठकलाई विशेष बैठकमा परिणत गरिएको जानकारी दिए। यसबीच भएका बैठक विशेष बैठकमा परिणत भए, उनले भने। उनले फागुन २८ देखिका बैठक विशेष बैठकमा परिणत गरी ती बैठकका निर्णयलाई मान्यता प्रदान गरिएको जानकारी दिए। एमालेको संस्थापन पक्षले फागुन २८ मा केन्द्रीय कमिटी भंग गर्दै दसौं राष्ट्रिय महाधिवेशन आयोजक कमिटी गठन गरेको थियो। तर, दोस्रो तहका नेताको दबाब र सर्वोच्च अदालतको आदेशपछि असार १६ मा महाधिवेशन आयोजक कमिटी भंग गरेको थियो। निस्क्रिय रहेको कार्यदल अध्यक्ष केपी शर्मा ओली र उपाध्यक्ष भीम रावलबीच असार २० गते भेट भएपछि बिउँतिएको थियो। तब लगातारको प्रयासपछि असार २७ गते कार्यदलमा १० बुँदे सहमति भएको थियो। तर, त्यो सहमतिप्रति वरिष्ठ नेता नेपालले असहमति राख्दै आएका छन्। केन्द्रीय कार्यालयका सचिवसमेत रहेका तामाङले १० बुँदे प्रस्ताव कार्यान्वयनमा जाने बताए। उनका अनुसार कार्यान्वयनमा जाँदा २०७५ जेठ २ मा विद्यमान पार्टीको संरचना पुन:स्थापित हुनेछ। २०७५ साल जेठ २ गतेको (जेठ ३ गतेको केन्द्रीय कमिटीमा सदस्यहरू मनोनयन गर्ने निर्णयसहित) संगठनात्मक अवस्थाबाट क्रियाशील हुने र २०७७ फागुन २३ गतेपछिका दुवैतर्फका राजनीतिक र संगठनात्मक कामकारबाही स्वत: बदर भएको १० बुँदे सहमतिमा उल्लेख छ। अब जनवर्गीय संगठन तथा मातहतका कमिटी पनि पुरानै संरचना फर्किनेछन्। अब पार्टीको संरचना जेठ २ को हुनेछ, उनले भने, जो आउँछ उसले त्यही जिम्मेवारी पाउँछ। जो आउँदैन र एमालेमा बस्दिनँ भन्छ भने उसका लागि बाटो खुला छ। देउवालाई मत दिने २२ जनासँग सोधियो स्पष्टीकरण एमालेले प्रधानमन्त्री शेरबहादुर देउवालाई विश्वासको मत दिने २२ प्रतिनिधिसभा सदस्यलाई स्पष्टीकरण सोध्ने निर्णय गरेको छ। प्रवक्ता ज्ञवालीले वरिष्ठ नेता नेपालसहितका सांसदले पार्टी विधान र निर्णयविरुद्ध प्रधानमन्त्रीलाई मतदान गरेकाले स्पष्टीकरण सोधिएको जानकारी दिए। वरिष्ठ नेता नेपालसहित मुकुन्द न्यौपाने, विरोध खतिवडा, जीवनराम श्रेष्ठ, मेटमणि चौधरी, भवानी खापुङ, कृष्णलाल महर्जन, रामकुमारी झाँक्री, कल्याणी खड्का, लक्ष्मीकुमारी चौधरी, निरादेवी जैरु, सरला यादव, पुष्पाकुमारी कर्ण, प्रेम आले, धनबहादुर बुढा, कृष्णप्रसाद श्रेष्ठ (किसान), हीराचन्द्र केसी, पार्वती विसुंखे, कलिला खातुन, विनादेवी बुढाथोकी र समिमा हुसेनले देउवालाई मत दिएका थिए। उनीहरूलाई २४ घण्टाभित्र स्पष्टीकरण पेश गर्न भनिएको छ। स्पष्टीकरणका आधारमा कारबाही प्रक्रिया अघि बढ्ने प्रवक्ता ज्ञवालीले बताए। हामीले संसद्मा भएको समग्र घटनाक्रमलाई नेपालले हासिल गरेका अग्रगतिका प्रयासमाथि एक खालको धक्काका रूपमा लिएका छौं, उनले भने, पार्टीका केही सांसदहरूले पार्टी निर्णयको अवज्ञा गर्दै फ्लोरक्रस गर्ने र प्रधानमन्त्री देउवालाई विश्वासको मत दिने जुन काम गर्नुभयो। पार्टी अनुशासनको दृष्टिले र कम्युनिष्ट आन्दोलन, जनताको भावनाका सबै दृष्टिले सर्वथा अनुचित, अनुशासनहीन र गलत कार्य भनेको छ। उनले १० बुँदे सहमतिअनुसार नै पार्टीलाई एकताबद्ध बनाउने निर्णयसमेत बैठकले गरेको बताए। दश बुँदेले अर्को पार्टीलाई मत दिऔँ, पार्टीको निर्णय अवज्ञा नगर भनेको छैन, उनले भने, १० बुँदेले पार्टीलाई एकताबद्ध बनाउने हो। उहाँहरूले संसद्मा हिजो जे गर्नुभयो त्यो गलत हो। प्रधानमन्त्री देउवाले विश्वासको मत लिने क्रममा संसद्मा देखिएको परिदृश्य र त्यसले पार्टीको जीवनमा पारेको प्रभावबारे बैठकले गम्भीरताका साथ लिएको उनले जनाए। उनले पार्टीभित्र विभिन्न समस्या उत्पन्न र विमति हुने जनाउँदै पार्टीका उपाध्यक्ष भीमबहादुर रावलले सांसद पदबाट राजीनामा दिने तहसम्म पुगेको र ११ जना मतदान नगर्ने स्थिति आएको बताए। कार्यदलको प्रयासले पनि नेपाललाई फर्काउन नसकेको तितो यथार्थ उनले प्रकट गरे। देउवालाई विश्वासको मत दिनु पार्टीका लागि शर्मनाक र लज्जास्पद : ओली एमाले अध्यक्ष केपी शर्मा ओलीले प्रधानमन्त्री शेरबहादुर देउवालाई विश्वासको मत दिनु पार्टीका लागि शर्मनाक र लज्जास्पद भएको बताए। अध्यक्ष ओलीले केन्द्रीय कमिटी बैठकलाई सम्बोधन गर्दै भने, संसद्मा शेरबहादुर देउवालाई विश्वासको मत दिने एमालेका सांसदहरूको कदम हाम्रो पार्टीका लागि शर्मनाक र लज्जास्पद हो। ओलीले पार्टीमा गुटबन्दीको नेतृत्व नेपालले गरेको भन्दै उनको आलोचना गरे। उनले गठबन्धनबाट बनेको सरकारले सत्ताको दुरुपयोग गरेर एमालेमाथि हमला गर्न सक्ने आशंका गरे। उनले उपाध्यक्ष रावललाई सांसद पदबाट दिएको राजीनामा फिर्ता लिन सुझाव दिए। हतारिएर किन राजीनामा दिएको ? सल्लाह गर्नुपर्ने। सकिन्छ भने अझै राजीनामा फिर्ता लिनुस्, उनले भने। रावलले प्रधानमन्त्री देउवालाई विश्वसाको मत नहालौंभन्दा नेपालले हप्काएर पठाएको ओलीको दाबी छ। भीम रावलहरूले देउवालाई विश्वासको मत नहालौं, पार्टीलाई एकताबद्ध बनाऔंभन्दा माधव नेपालले म विधि पद्धति निर्णय मान्दिनँ, एक्लै भए पनि भोट हाल्छु भनेर हप्काएर पठाए, बैठकमा ओलीले भने। बैठकमा ओलीले सबै नेपालीलाई पुग्ने गरी खोपको आवश्यक व्यवस्था आफू नेतृत्वको सरकारले नै गरेकाले अहिले त्यसलाई प्राथमिकता दिइरहन आवश्यक नरहेको स्पष्टप पारे। केही पनि नभएको ठाउँबाट सबैले कोभिड खोप लगाउन पाउने अवस्थामा पुर्याएका छौं। दक्ष जनशक्ति, खोप लगाउने केन्द्रहरू र तदअनुसारको प्रबन्ध र सबै नेपालीलाई क्रमश: लगाउने पुग्ने गरी खोपको व्यवस्था गरेका छौं, उनले भने , अब कसैले प्राथमिकता खोप, खोप, खोप भनेर जोड दिइरहन आवश्यक छैन। देश र जनताका लागि गर्व गर्न लायक काम गरे पनि अन्य दलहरूले आफ्नो अस्तित्व रक्षाका लागि त्यसको विरोध गर्नु परेको उनको तर्क छ। भने, केही राजनीतिक दलहरूले आफ्नो अस्तित्व रक्षाका लागि भए पनि आफू नेतृत्वको सरकारले गरेका राम्रा कामहरूको विरोध गरेका हुन्। पार्टीभित्रका महत्वकांक्षीहरूलाई सुर्याएर आफ्नो पार्टीलाई कमजोर बनाउने काम भइरहेको छ। एमाले ओली समूहका प्रेम आलेसहित केही सांसदले दिए देउवालाई विश्वासको मत देउवालाई विश्वासको मत दिने एमालेका २२ सांसदलाई स्पष्टीकरण"

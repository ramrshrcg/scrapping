शीर्षक,विवरण
चन्द्रागिरिमा पुगेर ओलीले के गरे सिर्जना ?,"काठमाडौं : इच्छुमतिको किनार, घुमेर भिराडील घुम्दै आइपुगियो यता रमणीय चन्द्रागिरि हिल कतै इतिहास, कतै परम्परा गौरव र पौरख यहीँका डाँडाहरुका सतिदेवी काँधमा बोकेर शोकमग्न शिवजी भौतारिएका थिए यही चन्द्रागिरि हुँदै ३२ सय वर्ष पहिले चित्लाङबाट गोपालीहरु उपत्यका पसेका थिए यहीँबाट पृथ्वीनारायणले जुँगामा ताउ लगाएर सुन्दर काठमाडौँलाई नियालेका थिए देवकोटाले मानवताको बिगुल फुगेका थिए यही ठाउँमा अहिले फालिएको भिरलाई गन्तव्य बनाएका छन् पौरखीहरुले चन्द्रागिरि हिल्समा पुगेपछि तीन वर्षअघि सपनामा भावी सन्तती मुस्कुराएको देख्न पाउँ भन्ने सन्देशको रचना सिर्जना गरेका नेकपा (एमाले) का अध्यक्ष एवं पूर्व प्रधानमन्त्री केपी शर्मा ओलीले शुक्रबार सोही स्थानमा पुगेर राष्ट्रिय एकता र समृद्धिका लागि आत्मबल बढाउने अर्को सिर्जना गरेका छन्। राजनीतिक विवाद र व्यस्तताका बीच पूर्वप्रधानमन्त्री ओलीले शुक्रबार जेसुम अभियानले चन्द्रागिरि नगरपालिका१५को सहयोगमा चन्द्रागिरि हिल्समा आयोजना गरेको भिराडीलचन्द्रागिरि जेसुम उत्सव कार्यक्रमस्थलमै सो रचना गरी आफ्नो मन्तव्यको पालामा सुनाएका हुन्। तत्कालीन प्रधानमन्त्री ओलीले मदन भण्डारी कला साहित्य प्रतिष्ठानले २०७५ असार ३१ मा चन्द्रागिरिमै आयोजना गरेको हिमवत्खण्ड कला साहित्य महोत्सवका अवसरमा पनि यही स्थानमा कविता रचना गरेको थियो। त्यसबेला उनले लेखेका थिए : परिवर्तनशील दुनियाँमा सधैँ बाँचेको को छ र ! बाँचुन्जेल हो जिन्दगी मर्नु त छँदै छ। मरे पनि केही छैन त्यसपछि पनि सपना देख्न पाउँ सगरमाथा, लुम्बिनी, मेची, महाकाली हाम्रा लहलह खेत, बारी, झपक्क कान्ला र आलि सपनामा भए पनि देख्न पाउँ चन्द्रगिरिको डाँडामा आएर सपनामा भावी सन्तती मुस्कुराएको देख्न पाउँ तिनको हँसिलो मुहारको तस्बिर खिच्न पाउँ मरे पनि केही छैन त्यसपछि पनि सपना देख्न पाउँ। स्थलगतरुपमा रचना गरिएका अन्य स्रष्टाका रचना र स्थानीय कला, संस्कृति तथा समृद्धिबारे मन्तव्य सुनेपछि ओलीले आफ्नो पालोमा कविता सुनाउँदा सहभागीले तालीले सम्मान व्यक्त गरेका थिए। श्रीमती राधिका शाक्य, प्रतिनिधिसभा सदस्य कृष्णगोपाल श्रेष्ठसहित उपस्थित ओलीले विकासको सङ्कल्प प्रतिविम्बन गर्दै आधुनिकता टल्काउँदै भिरलाई गन्तव्यमा परिणत गर्न आह्वान गरे। आफूले रचना गरेको सिर्जना कवितै नभएपनि मुक्तकभन्दा उन्मुक्त रचना भएको र गोपालप्रसाद रिमालको गद्यमार्गमा हिँडेको व्याख्या पनि उनले गरे। उनले आफूले अरूका रचना सुनेपछि समृद्ध नेपालका लागि आत्मविश्वास बढेको बताउँदै समाज निसासिएका बेला आफूले सामाजिक र राजनीतिक अभियान सुरु गर्दा सुरुङको पछिल्लो छेउमा पक्कै उज्यालो हुनुपर्छ भन्ने आशाका साथ लागेको र अहिले यस अभियानमा धेरै अभियानकर्मी भइसकेको सुनाए। उनले नेपालीका आकाङ्क्षाको प्रतिविम्बनका पुनःजागरण सुरु भएकाले कुनै राजनीतिक हेरफेर वा विवादले यस यात्रालाई केही पछाडि धकेल्न खोजे पनि कसैले रोक्न नसक्ने जिकिर गरे। कार्यक्रममा प्रगतिशील लेखक सङ्घका अध्यक्ष डा जीवेन्द्रदेव गिरी, प्राज्ञ लक्ष्मी माली, प्राज्ञ शशी लुमुम्बु, वासुदेव अधिकारी, फूलमान बल, स्नेह सायमी, सुरेश हाँचेकाली, अनिता लामा, राजु महत, प्रशान्त डङ्गोलले कविता वाचन गरेका थिए भने नाट्यकर्मी राजन खतिवडा र सरस्वती चौधरीले नाटक प्रस्तुत गरे। चन्द्रागिरिमा पुग्दा चन्द्रागिरी हिल्सका प्रबन्धसञ्चालक हेमराज ढकाल तथा महाप्रबन्धक अभिषेकविक्रम शाहलगायतले अध्यक्ष ओलीलाई स्वागत गरे। अध्यक्ष ओलीले आजै सो वडाको तीनथानामा निर्माणाधीन भिराडील खाइके साकुरा पार्कको अवलोकन गरी वडाध्यक्ष शैक्षिक विकास कोषमा रु एक लाख सहयोगको घोषणा गरेका थिए।कार्यक्रममा चन्द्रागिरी नगरिपालिका१५ का अध्यक्ष उत्तमबहादुर राउतले समृद्धिको नमुनाका रुपमा वडालाई विकसित गर्न पूर्वाधारका साथै कला, संस्कृतिका क्षेत्रमा काम गर्दै आएको बताए। स्थानीय कला, संस्कृति र सभ्यताको प्रतिविम्बनका रुपमा सञ्चालित जेसुम अभियानले राष्ट्रिय पहिचानमा आधारित जनताको बहुदलीय जनवाद तथा प्रगतिशील राष्ट्रिय संस्कृति निर्माणका लागि विभिन्न स्थानमा साहित्यिक अभियान गर्दै आएको छ। एक अभियानकर्मी फूलमान बलले आफूहरु नेपालकै ज्ञान परम्परा, विश्वास पद्धति र विश्व दृष्टिकोणको आधारमा वस्तु, पदार्थ या परिस्थितिको व्याख्या गर्न अग्रसर रहेको जनाए।"
पार्टी विवाद : महन्थ पक्षका सांसदलाई जसपाको छुट,"काठमाडौं : जसपाले महन्थ ठाकुर पक्षीय सांसदलाई कारबाही नगरी अलग दल खोल्न छुट दिएको छ। पार्टीभित्र अल्पमतमा परेका ठाकुरले राजनीतिक दल सम्बन्धी अध्यादेश जारीपछि लोकतान्त्रिक समाजवादी पार्टी गठनको निवेदन निर्वाचन आयोगमा दिएका छन्। प्रतिगमनलाई साथ दिएको भन्दै ठाकुरको पार्टीभित्र आलोचना भइरहेका बेला निर्वाचन आयोगले उपेन्द्र यादव पक्षलाई पार्टीको आधिकारिकता दिएको थियो। ठाकुर पार्टी विहीन थिए। ठाकुरले नयाँ पार्टी गठन गर्न सक्ने सम्भावना रहँदा रहँदै पनि यादवले ठाकुर र उनी पक्षीय सांसदलाई कारबाही भने गरेनन्। हामीले किन कारवाही गर्ने ? जसपाका नेता डा सुरेन्द्र यादवले भने, मधेशी जनतासँग गरेको बेइमानीको सजाय चुनावमा जनताले दिन्छन्। सत्ता पक्षीय गठबन्धनको सहमतिमा प्रधानमन्त्री शेरबहादुर देउवाले अध्यादेश ल्याएको उनले बताए। गठबन्धन सरकारका १८ महिना नचल्ने अवस्था थियो। त्यसैले दल फुटाएर बहुमत जुटाउन गठबन्धनकै सहमतिमा अध्यादेश ल्याइएको हो उनले भने। ठाकुर पक्षले नयाँ दल दर्ताका लागि निर्वाचन आयोगमा निवेदन दिएपछि दल रोज्नका लागि आयोगले नेताहरुलाई २१ दिनको समय दिएको छ। ठाकुरको नयाँ पार्टीमा १२ सांसदसहित केन्द्रिय समितिका ३१ सदस्य छन। शुक्रबार आयोगमा ठाकुर पक्षले ७ जना महिला सदस्य थप गरेको छ। ज्यान मुद्धामा कारागारमा रहेका रेशम चौधरीले पनि महन्थलाई साथ दिएका छन्। आयोगले दल रोज्न नेताहरुका लागि २१ दिनको समयसीमा दिएको छ,प्रदेश २ को संसदीय दलका उपनेता राम आशिष यादवले अन्नपूर्णसँग भने,पार्टी छोड्नुभन्दा पनि खतरा महन्थजीहरुले मधेश आन्दोलनबाट प्राप्त संविधान, संघीयता, लोकतन्त्र, समावेशिताको हत्या गर्ने प्रतिगमनकारी सरकारलाई सहयोग गर्नुभयो। अब हुने चुनावमा ओली र ठाकुर पक्षको गठबन्धन हुने नेता यादवले दावी गरे। भदौं १ र २ गते काठमाडौंमा भएको जसपाको बैठकले देउवा सरकारमा जाने आधिकारिक निर्णय गरेको छ। लोकतन्त्र, राष्ट्रियता संरक्षण तथा देशको समृद्धि एवं विकासका लागि योग्दान गर्न सरकारमा सम्मानजन ढंगले जाने यो बैठक निर्णय गर्दछ,जसपाको निर्णयमा उल्लेख छ। ठाकुर पक्षले जसपा टुक्रयाएपछि उपेन्द्र पक्षले मधेशमा पार्टी संगठन सुदृढीकरण तथा जनजागरण अभियान पनि सञ्चालन गर्ने निर्णय गरेको छ। त्यसका लागि पार्टीका वरिष्ठ नेता अशोक राईको संयोजकत्वमा ७ सदस्यीय सचिवालय गठन गरेको छ।"
युनिक स्वयंसेवकको टेम्पु चलाएर चन्दा उठाउने धन्दा !,"पोखरा: ट्याक्सी, मोटरसाइकल, कार र बसहरु बग्रेल्ती गुड्ने सहर पोखरामा टेम्पु भने चल्दैनन् । प्रदूषण बढ्छ, जोखिम हुन्छ भनेरै पोखरेलीहरुले ३ पांग्रे टेम्पु भित्रन उहिल्यै रोक लगाएका थिए । यो साता भने पोखराका टोलटोलमा र चोकचोकमा टेम्पु देखिए । तिनले यात्रु भने ओसारेका थिएनन् । टेम्पुमा माइक जडान थियो । माइक बज्थ्यो र भन्थ्योपाल्पाका चुडाबहादुर रुचाल मिर्गौला पीडित र आर्थिक अवस्था कमजोर भएको हुँदा उनका लागि आर्थिक सहयोग गरिदिनुहोला । कहिले बैदाम, कहिले लेखनाथतिर त कहिले पोखराका गल्लीगल्लीमा त्यस्तो माइकिङ भइरहेको थियो । कति ठाउँका चोकहरुमा चाहिँ केही समय टेम्पु बिसाएरै घन्टौं वा दिनभरजसो आर्थिक सहयोगको अपिल पनि भइरहेको थियो । यस्तो दृश्यमा जब प्रहरी नजर पर्यो, शंका लाग्यो । बुझ्दै जाँदा त्यसरी सहयोगको अनुरोध गर्नमात्रै पोखरा महानगरपालिकाभित्र १० वटा टेम्पु खटिएका रहेछन् भन्ने पत्ता लाग्यो । जे भनेर चन्दा संकलन गरिएको थियो, त्यसका लागि कतैबाट अनुमति लिएको प्रमाण पनि भेटिएन । इलाका प्रहरी कार्यालय शिशुवाका प्रमुख डिएसपी महेन्द्र मरासिनी नेतृत्वको टोलीले तिनैलाई पछ्याउँदै जाँदा प्रहरीले टेम्पुवाला पोखरा २६ विजयपुरस्थित न्यु हाइवे स्टाफ होटल एन्ड लजमा बस्ने गरेको भेटेको थियो । त्यहाँ त एक वा दुई होइन १० वटा टेम्पु भेटिए । मिर्गौला पीडितका लागि भन्दै ठाउँठाउँमा चन्दा संकलन गर्ने उनीहरुको धन्दा नै रहेको प्रहरीले पत्तो पायो । त्यसपछि कास्की प्रहरीले अवैध रुपमा चन्दा संकलन गरिरहेको आरोपमा २ जनालाई पक्रेको छ । झापा विर्तामोड नगरपालिका ९ की ३४ वर्षीया एलिजा बस्नेत, वडा नम्बर १ का ३२ का टेकबहादुर बस्नेत, झापाकै हल्दीबारी गाउँपालिका १ का ४४ वर्षे धनबहादुर सेन्चुरी पक्राउ परेका हुन् । जिल्ला प्रहरी कार्यालय कास्कीका प्रवक्ता डिएपी सुवास हमालका अनुसार उनीहरुले युनिक स्वयम् सेवक नेपाल नामको संस्थाको नाममा चन्दा संकलन गरिरहेका थिए । बिहीबार पक्राउ परेका उनीहरुबाट प्रहरीले ४ लाख ६ हजार रुपैयाँ पनि बरामद गरेको छ । उनीहरु बसिरहेको होटलबाटै त्यतिका पैसा र थुप्रै रसिद प्रहरीले नियन्त्रणमा लिएको छ । उनीहरुले यो अभियानमा १ करोड रुपैयाँभन्दा बेसी संकलन गरिसकेको प्रहरीको अनुमान छ । उनीहरुबाट मिर्गाैला पीडित चुडाबहादुर रुचाल बचाउ अभियान लेखेको पर्चा १६५ थान, युनिक स्वयं सेवक नेपालको लेटर प्याड, चन्दा संकलन गरी रसिद काटिसकेको ठेली १५९, लगायत सामान बरामद भएको छ । झापाका बासिन्दा उनीहरुले चन्दा संकलनका लागि भनेको संस्था भने सुनसरीको धरानमा दर्ता रहेको जानकारी पनि डिएसपी मरासिनीले दिए । उनीहरुले चन्दा भने पाल्पाको माथागढी गाउँपालिका वडा नम्बर ५ झडेवाका चूडाबहादुर रुचालका लागि भनेर संकलन गरेका हुन् । मिर्गाैला रोग पीडित रुचालको आर्थिक अवस्था कमजोर रहेको र उपचारका लागि भनेर उनीहरु चन्दा मागेका हुन् । चन्दा मागिरहेका एकजने डिएसपी मरासिनीलाई रुचालको उपचार बुटवलको अस्पतालमा भइरहेको बताएका थिए । तर प्रहरीले भने रुचाल आफ्नै घरमा रहेको पत्ता लगाएको छ । चन्दा संकलनकै टेम्पु दिनको १२ सय रुपैयाँ दिने गरी भाडामा लिएका रहेछन्, डिएसपी मरासिनीले भने, टेम्पु चलाउनेलाई त्यो भाडाबाहेक बस्नेखाने व्यवस्था पनि रहेछ । युनिक स्वयम् सेवक नेपाल भने दर्ता भएकै संस्था हो । तर संस्थाको उद्देश्यमा पनि कसैलाई सरसहयोगका लागि अर्थ संकलन गर्ने भन्ने छैन । त्यसो त अनुमति नलिई कसैले पनि आर्थिक सहयोग संकलन गर्न वा चन्दा उठाउन पाउँदैन । नेपाल सरकार वा प्रदेश सरकारको पूर्व स्वीकृति लिई धार्मिक, परोपकारी वा अन्य सार्वजनिक कार्यको लागि कसैले स्वेच्छाले दर नतोकी चन्दा लिन दिन बाहेक कुनै व्यक्ति वा सरकारी वा गैरसरकारी कार्यालय वा संस्थाले कसैबाट चन्दा उठाउन वा लिन हुँदैन, चन्दा ऐन २०३० को दफा ३ मा भनिएको छ । चन्दा संकलनमा पछिल्लो समय देखा परेको विकृति खोज्ने क्रममा नै बस्नेतद्वय र सेन्चुरीको गिरोह फेला पारिएको कास्की प्रहरी प्रमुख एसपी रमेश थापा बताउँछन् । उनकै भनाइमा तिनीहरुलाई चन्दा ऐनअनुसारकै कारबाहीका लागि मुद्दा चलाउने तयारी छ । चन्दा ऐन २०३० ले चन्दा उठाउने व्यक्तिलाई दुई वर्षसम्म कैद वा दुई हजार रुपैयाँसम्म जरिवाना वा दुवै सजाय हुनेछ र त्यसरी उठाइएको चन्दाको रकम समेत निजबाट सरकारी बाँकी सरह असूल उपर गरिने व्यवस्था गरेको छ । चन्दा संकलनकै लागि १०१० वटा टेम्पु प्रयोग गरेका बस्नेत र सेन्चुरीले कास्कीमा मात्रै अरु जिल्लामा पनि आर्थिक संकलन गरेको डिएसपी मरासिनीले सुनाए । पाल्पाको रुचालका नाममा मात्रै नभई उनीहरुले अरु १२ जना बिरामीको नाममा चन्दा संकलन गरिसकेका थिए । रुचाललाई ४० लाख पठाइसक्यौं, अरु पनि पठाउने हो, पक्राउ परेकाहरुले प्रहरीलाई भनेका थिए । तर तिनीहरुले भनेजसरी नै पीडितहरुलाई पैसा पठाएको विश्वसनीय प्रमाण प्रहरीले फेला पारेको छैन । बस्नेत र सेन्चुरीहरुले कास्कीका अलावा चितवन, तनहुँ, दैलेख, सुनसरी, रूपन्देही, नवलपरासी, कास्की, पाल्पा, स्याङजा जिल्लाबाट बिना अनुमति चन्दा संकलन गरेको कास्की प्रहरी प्रवक्ता डिएसपी हमालले जनाएका छन् । कास्कीमा ८१० दिनमा ८१० लाख रुपैयाँ संकलन गरी बागलुङ जाने तयारी गर्दा गर्दै उनीहरु पक्राउ परेका हुन् ।"
"विश्वभर आज: चिनियाँहरुलाई अब ३ सन्तान पाउन छुट, अफगानिस्तानमा मनाइयो स्वतन्त्रता दिवस",महाराष्ट्रमा सरिया बोकेको ट्रक पल्टिँदा १३ मजदुरको मृत्यु नयाँदिल्ली: भारतको महाराष्ट्र प्रदेशस्थित बुलढाणामा सरिया बोकेको मालवाहक ट्रक पल्टिँदा १३ मजदुरको मृत्यु भएको छ । शुक्रबार दिउँसो २ बजे हिन्दू हृदय सम्राट बालासाहेक हाइवेमा सो दुर्घटना भएको थियो । दुर्घटनामा परी १३ मजदुरको घटनास्थलमै मृत्यु भएको छ भने तीन जना गम्भीर घाइते भएका छन् । मृतक १३ मजदुरहरु महाराष्ट्र प्रदेश खरगोन गाउँका बासिन्दा रहेको प्रहरीले जनाएको छ । प्रहरीको प्रारम्भिक अनुसन्धानका अनुसार हाईवेमा निर्माणाधीन पुलमा कार्यरत सबै मजदुर सरिया बोकेको ट्रकमाथि सवार थिए । ट्रकले सोही निर्माणधीन पुलको लागि सरिया बोकेको थियो । ००० चीनमा अब दम्पतीले तीन सन्तान पाउन सक्ने बेइजिङ: चीन सरकारले अन्तत तीन सन्तान पाउने नीति (थ्री चाइल्ड पोलिसी) आधिकारिक रुपमा स्वीकृत भएको छ । शुक्रबार बसेको चीनका शीर्ष नीति निर्माताहरु र चीनको राष्ट्रिय विधायक (नेसनल पिपुल्स कंग्रेसएनपीसी) को बैठकले सो नीति स्वीकृत गर्ने निर्णय गरेको हो । अब चिनियाँ दम्पतीहरुले तीन सन्तान पाउन सक्नेछन् । संसारको सबैभन्दा बढि आवादी भएको मुलुक चीनमा उच्च जन्मदर घटाउने उदेश्यले नीतिगत रुपमा परिवर्तन गरिएको बताइएको छ । सत्तारुढ कम्प्युनिस्ट पार्टीले गरेको सो निर्णयको चीनले औपचारिक रुपमा समर्थन पाएको छ । चीनको दशकौँ पुरानो एक सन्तान नीतिलाई सन् २०१६ मा परिमार्जन गर्ने गरी हेरफेर गरिएको थियो । एक सन्तानको नीतिले चीनको जन्मदर घटेको भन्दै त्यसताका चीनले दुई सन्तानको नीतिलाई विकल्पको रुपमा अघि सारेको थियो । घट्दो जन्मदरका कारण वर्तमान समयमा चीनमा काम गर्ने व्यक्तिको संख्यामा कमी आएको बताइन्छ । सिन्ह्वा न्युजका अनुसार तीन सन्तान पाउने दम्पतीलाई चीन सरकारले आकर्षण सेवा सुविधा उपलब्ध गराउने छ । ००० ग्रीनल्याण्डमा इतिहासमै पहिलो पटक वर्षा वासिंटन: वर्षभर हिमपात हुने बरफैबरफले ढाकेको ग्रीनल्याण्डको हिम क्षेत्रमा इतिहासमै पहिलो पटक पानी परेको बताइएको छ । समुद्री सतहदेखि २ माइल उचाईमा रहेको ग्रीनल्याण्डमा शनिबार पहिलो पटक पानी परेको हो । नेसनल स्नो एण्ड आइस डाटा सेन्टरकाअनुसार ग्रीनल्याण्डको हिम शिखर क्षेत्रमा सन् १९५० यता रेकर्ड तोड्ने गरी शनिबार पहिलो पटक भारी वर्षा भएको हो । तापक्रम बृद्धिका कारण ध्रुवीय क्षेत्रमा बरफ पग्लिँदै गएको छ भने हिउँ पर्नुको सट्टा पानी परिरहेको छ । ग्रीनल्याण्डको हिमपात हुने क्षेत्रमा भारी वर्षा हुँदा आइतबार औसतभन्दा सात गुणा बढी बरफ पग्लिएका छन् । तातो हावाको कारण बरफ पग्लिएिर तीन दिनको अन्तरालमा सात अर्ब टन पानी निस्कासन भएको छ । नेसनल स्नो एण्ड आइस डाटा सेन्टरका वरिष्ठ वैज्ञानिक टेड स्क्याम्वोजले हिउँ पर्ने क्षेत्रमा पानी पर्नु र तिब्र रुपमा बरफ पग्लिनुले ग्रीनल्याण्ड तिब्र रुपमा तातिरहेको प्रमाण देखाएको बताएका छन् । ००० अफगानिस्तानले मनायो स्वतन्त्रता दिवस काबुल: अफगानिस्तानले आफ्नो स्वतन्त्रता दिवस मनाएको छ । अमेरिकाले अफगान युद्ध हारेको घोषणा गर्दै अफगानिस्तानले स्वतन्त्रता दिवस मनाएको हो । देशको नयाँ सरकार चलाउने र अन्य व्यवस्थापन जस्ता कैयौँ चुनौती बाँकी नै भए पनि अफगानिस्तानले बिहीबार स्वतन्त्रता दिवस मनाएको बताइएको छ । अफगानिस्तानमा ब्रिटिस शासन अन्त्य गर्ने १९१९ को सन्धि स्मरण गर्न हरेक वर्ष स्वतन्त्रता दिवस मनाइन्छ । यस वर्षको स्वतन्त्रता दिवसको अवसरमा तालिबानले ब्रिटिसबाट स्वतन्त्र भएकोमा आफुहरु निकै सौभाग्यशाली रहेको बताएको छ । स्वतन्त्रता दिवसको अवसरमा अफगानिस्तानले आफ्नो राष्ट्रिय झण्डा फहराएको थियो । तालिबानले अफगानिस्तान युद्धमा अमेरिका असफल रहेको भन्दै अफगानिस्तानबाट बाहिरिनु परेको बताएको छ । ००० हैटीमा भूकम्पको राहत बाँड्न गएका दुई डाक्टरको सामूहिक अपहरण हैटीमा भूकम्पबाट पीडितका लागि राहत बाँड्न पुगेका दुई डाक्टर सामूहिक अपहरणमा परेका छन् । बिहीबार राहत वितरणको क्रममा दक्षिणपश्चिम हैटी पुगेका दुई डाक्टर सामूहिक अपहरणमा परेको बताइएको छ । अपहरणकारीले हैटीको राजधानी पोर्ट ओ प्रिन्स अस्पतालमा कार्यरत अर्थोपेडिक डाक्टरहरुको अपहरण गरेको बताइएको छ । दुईमध्ये एक हैटी र एक अमेरिकाबाट आएका डाक्टर रहेको बताइएको छ । डाक्टरहरु अपरहणमा परेपछि उनीहरु कार्यरत अस्पताल दुई दिनका लागि बन्द गरिएको छ । यसअघि भूकम्पपछि आएको तुफान र भारी वर्षाले हैटीका भूकम्प पीडितको उद्धार र राहत वितरणमा कठिनाइ भएको थियो । राहत वितरणमा खटिएका डाक्टर नै अपहरणमा पर्न थालेपछि झनै कठिनाइ भएको बताइएको छ । अमेरिकी सरकार र विभिन्न निजी क्षेत्रले हैटीका भूकम्प पीडितको लागि राहत वितरण गरिरहेको छ । हैटीमा गएको ७२ म्याग्निच्युडको भूकम्पका कारण ज्यान गुमाएउनेहरुको संख्या २१ सय पुगेको छ भने १२ हजारभन्दा बढी घाइते भएका छन् । करिब १ लाख भन्दा बढी घरहरु पूर्ण रुपमा क्षति भएका छन् । हैटी भूकम्प मात्र नभई युद्ध र गरिबीको चपेटामा परेको मुलुक हो । ०००० रुसमा बढे कोरोनाका नयाँ संक्रमित मस्कोः रुसमा कोरोनाका नयाँ संक्रमित बढ्दै गएको बताइएको छ । रुसभर पछिल्लो २४ घण्टामा रुसमा २० हजार ९ सय ९२ कोरोनाका नयाँ संक्रमित फेला परेको बताइएको छ । डेल्टा भेरियन्टको संक्रमण फैलिरहेको बेला रुसमा दैनिक २० हजार नयाँ संक्रमित फेला पर्ने गरेको र दैनिक ७८५ को मृत्यु हुने गरेको अधिकारीहरुले जनाएका छन् । मस्कोमा सबैभन्दा बढी संक्रमण फैलिएको बताइएको छ । रुसमा हालसम्म कोरोनाबाट मृत्यु हुनेहरुको सख्या १ लाख ७४ हजार ४८५ पुगेको छ । ००० जिहादी आक्रमणमा ज्यान गुमाउनेहरुको लागि ३ दिन राष्ट्रिय शोक पश्चिम अफ्रिकी मुलुक बुर्किना फासोमा जिहादी आक्रमणमा परी मृत्यु हुनेहरुको संख्या ८० पुगेको छ । देशको उत्तरी क्षेत्रमा जिहादीहरुले आक्रमण गर्दा ६ सैनिक र ५९ सर्बसाधारणसहित ८० जनाले ज्यान गुमाएका छन् । गत बुधबार भएको जिहादी आक्रमणमा कैयौँ प्रहरी र सर्वसाधारण मारिएका थिए । बुर्किना फासोका राष्ट्रपति रोच मार्क क्रिष्चियन काबोरेले जिहादी आक्रमणमा परी ज्यान गुमाउनेहरुको लागि तीन दिन राष्ट्रिय शोकको घोषणा गरेका छन् । इस्लामिक द्धन्द्धले निम्त्याएको सो आक्रमणलाई पछिल्लो समयको सबैभन्दा ठूलो रक्तपात मानिएको छ । ००० चर्चित जापानी अभिनेता चिवाको ८२ वर्षको उमेरमा निधन टोक्यो: जापानका चर्चित मार्सल आर्टस् स्टार एवम् किल बिल फिल्मका अभिनेता सोनी चिवाको ८२ वर्षको उमेरमा निधन भएको छ । चिवाको कोरोनाको कारण शनिबार मृत्यु भएको हो । करिब ५ दशक फिल्म उद्योगमा विताएका अभिनेता सोनी हलिउड फिल्मका दर्शकहरुले रुचाएका सबैभन्दा चर्चित अभिनेता मध्ये एक हुन् । अभिनेता चिवा क्वेन्टिन तारान्तिनोको किलबिलको भूमिकाले बढी चिनिन्छन् । उनले थुप्रै हलिउड फिल्ममा अभिनय गरेका छन् । अभिनेता चिवालाई जापानी मार्सल आर्ट्स र करातेका हिरोको रुपमा चिनिन्छ।
"नेपाल आइडलको चौथो संस्करण : निर्णायक परिवर्तन, अब कोको ?","काठमाडौं : नेपाल आइडलको चौथो संस्करणको निर्णायक परिवर्तन भएका छन्। नेपाली टेलिभिजन इतिहासकै सबैभन्दा ठूलो र सफल गायन रियालिटी सो नेपाल आइडलले सिजन फोरका लागि नयाँ निर्णायक भित्र्याएको हो। नयाँ निर्णायकमा गायक एवं वरिष्ठ संगीतकार शम्भूजित बाँस्कोटा, सुगम पोखरेल र सुवानी मोक्तान रहेका छन्। उनीहरुले नेपाल आइडल परिवारको सदस्य भएर काम गर्ने अवसर पाएकोमा खुसि व्यक्त गरेका छन्। नेपाल आइडलको सिजन३ सम्म न्ह्यू बज्राचार्य, कालीप्रसाद बास्कोटा र इन्दिरा जोशी निर्णायक थिए। कार्यक्रमको प्रस्तोतामा आसिफ शाह र रेश्मा घिमिरे रहेका छन्। यस अगाडिका निर्णायक र प्रस्तोता अर्कै कार्यक्रममा व्यस्थ रहेकाले व्यवस्थापन समितिले नयाँ निर्णायक टीम चयन गरेको हो। नेपाली टेलिभिजन इतिहासकै सबैभन्दा ठूलो र सफल गायन रियालीटी सो नेपाल आइडलले सिजन फोरका लागि डिजिटल अडिसन भदौ १ गतेदेखि सुरु भएको छ। कोरोनाका कारण प्रभावित रियालिटी शोको नयाँ संस्करणलाई अघिल्ला सिजनभन्दा सशक्त रुपमा ल्याउने तयारी गरेको प्रोडक्सन टिमले सुरुमा डिजिटल अडिसनमा जाने निर्णय गरेको हो। डिजिटल अडिसनमा देश तथा विदेशमा रहेका १६ वर्षदेखि ३० वर्ष उमेर समूहका नेपाली नागरिक सहभागी हुन पाउने छन्। एपी वान टेलिभिजनबाट प्रसारण हुँदै आएको नेपाल आइडलको चौथो संस्करणको अडिसन पहिलेभन्दा फरक र पृथक ढंगले गर्न लागेको हो। कसरी दिने अडिसन ? नेपाल आइडलको चौथो संस्करणका लागि डिजिटल अडिसन घरमै बसेर दिन सकिनेछ। अडिसनका लागि मोवाइलको प्ले स्टोरमा गएर एपी वन एप्लिकेसन डाउनलोड गर्नुपर्नेछ। अडिसन ओपनमा गएर नेपाल आइडल क्लिक गरी त्यहाँ मागिएको विवरण भर्नुपर्नेछ र आफ्नै स्वरमा गाएको दुई वटा फरक विधाका गीत अपलोड गरी अडिसन दिन सकिनेछ। भदौ १ गतेदेखि सुरु हुने डिजिटल अडिसन भदौ ३१ गतेसम्म सञ्चालन हुनेछ। नेपाल आइडल प्रोडक्सन युनिटले नयाँ सिजनका लागि सबै तयारी पूरा भएको जनाएको छ। आइतबार मात्र एपीवान टेलिभिजन, नेपाल आइडल र ब्रान्डवर्थका प्रमुख कार्यकारी अधिकृत मोहन गजुरेलबीच नयाँ सिजनको बजार व्यवस्थापनसम्बन्धी सम्झौता भएको थियो। त्यसलगत्तै डिजिटल अडिसन सुरु गर्न लागिएको हो। कोरोना महामारीकै समयमा दर्शकलाई गीत संगीतबाट मनोरञ्जन दिने र उत्साह जगाउने उद्देश्यसहित डिजिटल अडिसन गर्न लागिएको नेपाल आइडलले जनाएको छ।"
भरतपुरमा अब डिजिटल प्रणालीबाट नक्सा पास,"चितवन : अब भरतपुर महानगरमा घरको नक्सा पास गर्दा कागजी झन्झट व्यहोर्नु नपर्ने भएको छ । महानगरमा निमार्ण हुने घरको नक्सा पास अब सफ्टवेयरबाट हुने भएको छ । नक्सा पासका लागि लाइन बस्ने झन्झट भएको गुनासो आएपछि महानगरले यो सेवा सुरुवात गरेको हो । नागरिकले घरैमा बसेर नक्सा पास गर्न सक्ने भएका छन् । शुक्रबारबाट भरतपुरमा डिजिटल घर नक्सापास प्रणालीको सुरुवात भएको छ । महानगर प्रमुख रेनु दाहालले उक्त सेवाको सुरुवात गरेकी हुन् । भरतपुर महानगरपालिका ९ की केसीको घर डिजिटल प्रणालीबाट नक्सा पास भएको छ । सुष्मा केसीलाई मेयर दाहालले नक्सा पासको अनुमतिपत्र दिएकी हुन्। दाहालले महानगरलाई कागजविहीन बनाउने नीतिअनुसार काम गरिएको बताइन् । 'हामीले महानगरलाई स्मार्ट सिटीको अवधारणा अघि बढाएपछि त्यसैअनुसार यो सेवा संचालन गरिएको हो,' उनले भनिन्, 'सेवाग्राहीले झन्झट र दु:ख पाएको गुनासो आइरहन्थ्यो । अब त्यस्ता झन्झट व्यहोर्न नपर्ने भएको छ ।' कन्सल्टेन्सीले अनलाइनमा विवरण इन्ट्री गरेपछि नगरपालिकाको इन्जिनियरले ठिक भए नभएको जाँच गरेपछि घरको नक्सा अनलाइनबाट पास हुनेछ । नक्सा पासका लागि भूकम्प प्रतिरोधी प्रविधि समाज (एनसेट) ले प्राविधिक सहयोग गरेको छ।"
हजुरआमाको खाजा पार्टी,"कान्छोले दाइ टंकलाई भन्यो, हजुरआमाले धेरै पटक हामीसँगै होटलमा खाजा खान लैजाउ भनेर भन्नुभएको छ। टंकले भन्यो, लैजान त हुन्थ्यो तर चार जनालाई खान कति खर्च लाग्छ ! सम्झ्या छस् ? कान्छो, टंक र प्रियंका सधैं होटलमा खाजा खान जान्थे। पछिल्लो पटक तीन जनाले खाजा खाँदा सोह्र सयको बिल आएको थियो। तीनै जनाले छलफल गरे र अन्ततः हजुरआमालाई पनि खाजा खान लैजाने निर्णय भयो। तर, यसपटक भने महँगोको सट्टामा सस्तो भेज खाजा मगाउने र आईसक्रिम पनि नखाने निर्णय भयो। तीनै जना हजुरआमाको कोठामा गए र भने, हजुरआमा आउने आइतबार हामी तपाईँलाई लिए खाजा खान बाहिर जाने। हजुरआमाले खुशी हुँदै सोधिन्, तिमीहरू साँचौ मलाई लैजान्छौ ? हो, हजुरआमा ! प्रियंकाले खुसी हुँदै भनी। हजुरआमा आइतबार बिहानदेखि खुसी थिइन्। आज उनले आफ्नो सबैभन्दा राम्रो लुगा लगाइन्, हल्का श्रृंगार पनि गरिन्। आज, हजुरआमाले आफूलाई धेरैचोटी ऐनामा अलग अलग कोणबाट हेरेकी थिइन्। चारै जना होटल गए र बीचको टेबलमा बसे। केही बेरपछि वेटर आयो, र भन्यो, अर्डर प्लीज। टंक बोल्न लागेको थियो तर, हजुरआमाले भनिन्, आज म अर्डर गर्छु। आजको विशेष पाहुना म हुँ। हजुरआमाले महँगो खानेकुरा अडर गर्नुभयो र अन्तिममा आइसक्रिम पनि ल्याउन भन्नुभयो। सबै छक्क परेर हेराहेर गरे। अडर अनुसार खाजा आयो र सबैले मिठो मानेर खाए। बिल आयो। टंकले बिलतर्फ आफ्नो हात बढाउनुभन्दा पहिला हजुरआमाले बिल लिएर भन्नुभयो, आज म भुक्तानी गर्नेछु। नानीहरू, मलाई तिमीहरूको पैसा चाहिएको छैन। मलाई त तिमीहरूको समय मात्र चाहिएको छ। म पूरै दिन मेरो कोठामा एक्लै हुन्छु। यसो भन्दै हजुरआमाले आँखाबाट झर्न लागेका आँसु रोकिन् र भनिन् भन मेरा नानिहरू, के तिमीहरू मलाई समय दिन सक्छौ ? सबैले भने हो हजुरआमा, हामी वचन दिन्छौं, हामी हजुरलाई हप्तामा एक दिन समय दिन्छौ र यसरी नै रमाइलो गछौं। हजुरआमा आज धेरै खुसी थिइन्। बुढा आमाबुवाहरू रुवाका पोकाजस्तै हुन्छन्। प्रारम्भमा तिनीहरू बोझ महसुस गर्दैनन्, तर बढेको उमेरसँगै रुवाजस्तै तिनीहरू पनि ओसिलो हुन थाल्छन् र जीवनको थकान बोझ महसुस हुन थाल्छ। उनीहरूलाई समय चाहिन्छ, पैसा होइन। पैसा त जीवनभर सन्तानका लागि कमाएका हुन्छन् ताकि बुढेसकालमा समय दिन्छन् भनेर। भनिन्छ फल न दिने रूखले पनि छायाँ दिन्छ। बुढा आमाबुवालाई समय दिनुहोस्। आमाबुवाको सेवा भन्दा ठूलो पुण्य केही छैन संसारमा।"
गलेश्वर मन्दिरमा पित्तलको छाना राख्न सुरु,"बेनी : बेनी नगरपालिका९ स्थित गलेश्वरको शिवालय मन्दिरको छाना फेर्न शुरु भएको छ । गलेश्वर शिवालय क्षेत्र विकास कोषले २३ वर्षअघि निर्माण भएको मन्दिरको छानालाई पित्तलले छाउन सुरु गरेको हो । २०७७ फागुन १५ गते भएको कोषको १५औँ कार्यकारी सभाले गरेको निर्णय अनुसार मन्दिरको छानालाई फेर्न काम सुरु भएको कोषका सदस्य सचिब माधवप्रसाद रेग्मीले बताए । आपुर्तिकर्तासँग गत चैतमै सम्झौता गरेपनि निषेधाज्ञाका कारण पित्तलको पाटा ल्याउन नसकेपछि चार महिना काम हुन सकेन्, उनले भने भदौ तेस्रो हप्ताभित्र गलेश्वर मन्दिरको छानामा पित्तल राख्ने काम सक्ने गरि तिब्रताका साथ काम भइरहेको छ । मन्दिरको छाना छाउन कोषका आजीवन सदस्य रमेश शर्माले पाँच लाख ५५ हजार ५५५ रुपैयाँ आर्थिक सहयोग गर्ने प्रतिवद्धता जनाएका छन् । शर्माका बुवा राधाकृष्ण पराजुलीले विसं २०५५ मा २० लाख रुपैयाँ खर्चेर मन्दिर निर्माण गरेका थिए । कुल ३१ लाख पचास हजार रुपैयाँ लागत अनुमान गरिएको पित्तलको छाना राख्ने योजनाका लागि कोषको आन्तरिक श्रोतबाट २७ लाख भन्दा बढी ब्यहोर्ने निर्णय भएको सदस्य सचिब रेग्मीले बताए । मन्दिरको गजुर राखिएको भागमा पित्तलले छाइसकिएको छ । अहिलेको सिमेन्टको छानो बर्षेनी रंगरोगन गरिदै आएको छ । सिमेन्टको छानोमाथि पलाईउड राखेर पित्तल राख्न थालिएको छ । पित्तलले छाउँदा आकर्षक देखिने, बलियो र टिकाउ हुने सदस्य सचिब रेग्मीले बताए । कोषका कोषाध्यक्ष बमबहादुर पुनको अध्यक्षतामा उपभोक्ता समिति बनाएर काम गरिएको हो । हिन्दू तथा बौद्ध धर्मावलम्बीको साझा तीर्थस्थल मुक्तिनाथ प्रवेशद्धारका रूपमा परिचित गलेश्वर म्याग्दीको प्रमुख धार्मिकस्थल हो । कालीगण्डकी नदी किनारमा नौ रोपनी क्षेत्रफलमा फैलिएको एउटै चट्टानमाथि अवस्थित गलेश्वरमा शिवालय मन्दिर छ । हिन्दू धर्मगन्थ्रमा गलेश्वरमा सतिदेवीको गला पतन भएको उल्लेख छ । साउन महिनाको सोमबार, बालाचतुर्दशी र महाशिवरात्रि पर्वमा मेला लाग्ने गलेश्वरमा दैनिक पूजाआज हुन्छ । गलेश्वरमा पूजाआजा र दर्शन गरेमा मनोकाङ्क्षा पूरा हुने विश्वास रहेको पण्डित भीमनाथ पराजुलीले बताए । मन्दिरमा भक्तजनले चढाउने भेटीबाट पूर्बाधार निर्माण, पुजा ब्यवस्थापन, संस्कृत बिद्यालय, बृद्धाश्रम र तिर्थयात्री निवास सञ्चालन भएको छ । पछिल्लो दुई वर्षयता कोरोनाका कारण मन्दिरमा पुजाआजा नहुँदा आयस्रोत घटेको छ ।"
हत्यारालाई कारबाहीको माग गर्दै विरोध प्रदर्शन,"मलंगवा : सर्लाहीको लालबन्दी नगरपालिका १७ रानीगंजकी १४ वर्षीया किशोरी प्रियंका भुजेलको हत्यारालाई कारबाहीको माग गर्दै स्थानियबासीले विरोध प्रदर्शन गरेका छन् । स्थानीयबासीले प्रहरी प्रशासन र जनप्रतिनिधिले घटनामा चासो नलिएको भन्दै मलंगवास्थित जिल्ला प्रशासन कार्यालयमा शुक्रबार आएर नाराबाजी गरेका हुन् । पीडितलाई अबिलम्ब न्याय दिनुपर्छ भन्दै आफूहरु विरोध प्रदर्शनमा उत्रेको स्थानीय युवा नेता शिवहरी गौतमले जानकारी दिए। १४ वर्षीया किशोरीलाई बलात्कारपछि हत्या गरिएको भन्दै पक्राउ परेकालाई हदैसम्मको कारबाही गरिनुपर्ने, अपराधिलाई सार्वजनिक गर्नुपर्ने, कल डिटेलको अधारमा अनुसन्धानलाई अगाडि बढाउनु पर्ने, भिसियार र पोष्टमार्टमा रिपार्ट कुनै किसिमको गडबडी नहोस् भन्दै चार सुत्रिय माग राखेर जिल्ला प्रशासन कार्यालयमा ज्ञापन पत्रसमेत बुझाएका गौतमले बताए । आफूहरुको मागलाई सुनवाई गरिएन, हत्यारालाइ सार्वजनिक गरि कारबाही नगरिए थप आन्दोलन गर्ने चेतावनी स्थानियबासीले दिएका छन् । पीडित परिवारले अहिलेसम्म प्रियंकाको शव बुझ्न मानेको छैन् । बुधबार पोष्टमार्टम गरिएको शव अहिले पनि जिल्ला अस्पताल मलंगवामामै राखिएको छ । दोषीलाई कारबाही नगरिएसम्म शव नबुझ्ने परिवारजनले बताएका छन् । साउन ३१ गतेदेखि बेपता भएकी भुजेलको शव भदौ १ गते लालबन्दी ६ स्थित कालिन्जोर खोलामा गाडिएको अवस्थामा फेला परेको थियो । प्रहरीले घटनामा संलग्न रहेको आरोपमा दुईजनालाई पक्राउ समेत गरेको छ । पक्राउ पर्नेहरुमा लालबन्दी नगरपालिका १७ रानीगंजकै १८ वर्षीय किशन साह र १९ वर्षीय अनिष दहाल रहेको जिल्ला प्रहरी कार्यालय सर्लाहीका प्रहरी उपरीक्षक संतोष सिंह राठौरले जानकारी दिए। जिल्ला अदालतबाट ५ दिनको म्याद लिई अनुसन्धान भइरहेको उनले बताए। राठौरले भने, 'कुनै पनि हालतमा दोषीलाई उम्किन पाउँदैन् । अनुसन्धान भइरहेको छ । घटनामा जो जो दोषी छन् सबैलाई पक्राउ गरि कारबाही गर्छौं ।' भुजेलका बुवाले बलात्कार र हत्याको अभियोगमा किटानी जाहेरीसमेत दिएका छन् ।"
बागमती प्रदेश प्रमुखमा यादवचन्द्र शर्मा नियुक्त,"काठमाडौं : राष्ट्रपति विद्यादेवी भण्डारीले बागमती प्रदेश प्रमुख यादवचन्द्र शर्मालाई नियुक्त गरेकी छन् । प्रदेश प्रमुख विष्णु प्रसाईलाई पदमुक्त गरे लगत्तै राष्ट्रपति भण्डारीले शर्मालाई नियुक्त गरेकी हुन् । नेपालको संविधानको धारा १६३ को उपधारा (२) बमोजिम मिश्रलाई प्रदेश प्रमुखमा नियुक्त गरेको राष्ट्रपति कार्यालयका प्रवक्ता जगन्नाथ पन्तले जानकारी दिए । विज्ञप्तिमा भनिएको छ, सम्माननीय राष्ट्रपति श्रीमती विद्यादेवी भण्डारीज्यूले नेपाल सरकार, मन्त्रिपरिषद्को मिति २०७८५३ गतेको बैठकको निर्णय एवम् सम्माननीय प्रधानमन्त्रीज्यूको सिफारिसमा नेपालको संविधानको धारा १६३ को उपधारा (२) बमोजिम श्री यादवचन्द्र शर्मा, संखुवासभालाई बागमती प्रदेशको प्रदेश प्रमुखमा नियुक्त गर्नुभएको छ । बिहीबार बसेको मन्त्रीपरिषद् बैठकले बागमती प्रदेश प्रमुख विष्णु प्रसाईलाई हटाएर शर्मालाई नियुक्त गर्न राष्ट्रपतिसमक्ष सिफारिस गरेको थियो। शर्मा माधव नेपाल २०६५ मा प्रधानमन्त्री हुँदा प्रमुख स्वकीय सचिव थिए। उनी नेता नेपालको सचिवालयमा लामो समयदेखि काम गर्दै आइरहेका छन्। नेकपा एमाले विभाजन लगत्तै प्रसाईलाई हटाएर सरकारले यादवलाई प्रदेश प्रमुख सिफारिस गरेको हो। प्रसाई नेकपा एमालेका अध्यक्ष केपी शर्मा ओली निकट हुन्। एमाले विभाजनपछि नेपाल पक्षलाई सत्तामा जिम्मेवारी दिन थालिएको हो। प्रधानमन्त्री शेरबहादुर देउवा नेतृत्वको सरकारमा सत्ताको जिम्मेवारी पाउने नेपाल पक्षका उनी पहिलो व्यक्ति हुन्। नेकपा एमाले समाजवादीका अध्यक्ष नेपालले आफ्ना विश्वास पात्र शर्मालाई केपी शर्मा ओलीको प्रधानमन्त्री कार्यकालमा राजदूत बनाउने प्रयास गरेका थिए। तर ओलीले उनको सट्टामा निकटकै एमाले नेता बंशीधर मिश्रलाई बंगलादेशको राजदूत बनाएका थिए। पदमुक्त भएका प्रसाईलाई ओली नेतृत्वको तत्कालिन सरकारको सिफारिसमा राष्ट्रपति विद्यादेवी भण्डारीले २०७६ कात्तिक १८ गते बागमती प्रदेश प्रमुख नियुक्त गरेका थिए। झापाको मेची नगर नगरपालिकाको मेयरमा पराजित भएका थिए। उनी २०५४ सालमा झापा जिल्ला विकास समितिको उपसभापति थिए।"
एमालेभित्र उथलपुथल : एकाएक गर्मायो प्रदेश १ को राजनीतिक माहोल,"विराटनगर : केन्द्रमा नेकपा (एमाले)बाट माधवकुमार नेपाल समूह अलग भएपछि प्रदेश १ को राजनीतिक माहोल गर्माएको छ । गत निर्वाचनबाट मुलुककै प्रमुख दलका रूपमा स्थापित एमालेमा उथलपुथल हुँदा त्यसको प्रत्यक्ष प्रभाव प्रदेशमा परेको हो । एमालेबाट अलग भएर नेकपा एकीकृत समाजवादीको नेतृत्व गर्न नेपाल पुगेपछि प्रदेश १ सरकारको भविष्यसँग जोडेर राजनैतिक चर्चा एवं परिचर्चा हुन थालेको छ । प्रदेशभित्रको राजनैतिक माहोललाई लिएर आआफ्नै व्याख्या र विश्लेषण भइरहेका छन् । केन्द्रमै माहोल फेरिएपछि अब प्रदेशको राजनीति कसरी अगाडि बढ्छ भनेर चर्चा हुनु स्वभाविक भएको एमालेका एक नेताले बताए । यद्यपि केन्द्रमा माधवकुमार नेपाल अलग भएपछि सुविधाजनक बहुमतसहित एमालेबाट प्रदेश १ सरकारको नेतृत्व गरिरहेका मुख्यमन्त्री शेरधन राई अप्ठेरोमा परेका छन् । समस्या टर्ला या सरकार झन् संकटमा पर्ला भन्ने विषयको चर्चा अहिलेको मुख्य केन्द्रविन्दुमा छ, स्रोतले भन्यो, पछिल्लो राजनैतिक परिस्थिति हेर्दा अहिलेकै सरकार यथावत रहने सम्भावना एकदमै न्यून छ । एमालेको संस्थापन एवं पार्टी अध्यक्ष केपी शर्मा ओली पक्षधर मुख्यमन्त्री राईले राजीनामा दिने भन्ने हल्ला कतिपयले चलाएका छन् । विशेष गरेर यो हल्ला चलाएको आरोप कांग्रेस, नेकपा (माओवादी केन्द्र) र नेपाल नेतृत्वको नेकपा एकीकृत समाजवादीमाथि लागेको छ । केन्द्रमा एमाले दुई चिरा हुँदा यी तीन दलले अरु साना दलको पनि साथ लिएर गठबन्धन सरकार निर्माणको गृहकार्य भने गर्न थालेको बताइएको छ । प्रदेशका आन्तरिक मामिला तथा कानुन मन्त्री एवं सरकारका प्रवक्ता हिक्मतकुमार कार्कीले भने पार्टी एकताका लागि आफू र मुख्यमन्त्री पद त्याग गर्न तयार रहेको बताइसकेका छन् । अझै पनि पार्टी एकताका लागि सबै विकल्प खुला गर्दै अघि बढिनेछ, एमाले संस्थापन पक्षका नेतासमेत रहेका उनले भनेका छन्, विभाजन नै भइसकेको अवस्थामा पार्टीभित्र बहुमत कायम राख्न प्रयास पनि भइरहेको छ । सबै कुरा मिल्दै जाँदा अहिलेकै सरकारले निरन्तरता पाउने सम्भावना रहेको बताउँदै मन्त्री कार्कीले पार्टीबाट निर्देशन आएमा परिवर्तन पनि हुनसक्ने उल्लेख गरे । मुख्यमन्त्रीको सचिवालयले भने राजीनामाको हल्ला निराधार भएको स्पष्ट पारेको छ । बाहिर अनाआवश्यक रूपमा चलाइएको हल्लाले सरकारलाई कुनै असर गर्दैन । अहिल्यै राजीनामा दिइहाल्नुपर्ने अवस्था छैन, मुख्यमन्त्री राईका प्रेस सल्लाहकार धु्रव सुवेदीले भने, विरोधी तत्वले हल्ला चलाएर सरकारलाई कमजोर बनाउन खोजेका हुन् । अहिले मुख्यमन्त्रीले राजीनामा नै किन दिनु पर्यो ? त्यसका लागि मुख्यमन्त्रीको कुनै तयारी नरहेको स्पष्ट पार्दै उनले हल्लाका पछि नलाग्न सबैमा अनुरोध गरे । नयाँ दल दर्ता भएपछि २१ दिनसम्म सांसदले पार्टी रोज्न पाउँछन्, सुवेदीले भने, त्यसपछिको राजनैतिक परिदृष्यबाट मात्रै अहिलेको सरकार रहने वा नरहने भन्ने यकिन हुन्छ । अहिलेको अवस्थामा नेपाल पक्षतिर लागेका एमाले सांसदहरुले मुख्यमन्त्री राईलाई समर्थन गर्ने सम्भावना छैन । एमालेबाट एकीकृत समाजवादीतिर लागेको भनिएका १५ सांसदले उनलाई सहयोग नगर्ने स्रोतको दाबी छ । जसका कारण साढे ३ वर्षभन्दा बढी चलेको सरकार धरमरमा परेको छ । स्पष्ट बहुमत रहेको एमालेको सरकार पार्टी विभाजन र पछिल्लो राजनैतिक घटना क्रमसँगै लगभग ढल्ने अवस्थामा पुगेको एक नेताले बताए । एमाले एकीकृत समाजवादीका नेता एवं प्रदेश सांसद राजेन्द्र राईले अहिलेको सरकार ढालेर गठबन्धनबाट नयाँ सरकार बन्ने बताए । बजारमा हल्ला के छ भन्दा पनि अहिलेको सरकार अब धेरै रहँदैन, उनले भने, केही समय लागे पनि अहिलेकोलाई ढालेर नयाँ गठबन्धन सरकार बनाउनुको विकल्प छैन । उनका अनुसार नयाँ दल दर्ताको प्रक्रिया सकिएपछि गठबन्धनबाट प्रदेशले नयाँ सरकार पाउने छ । केन्द्रमा प्रधानमन्त्री एवं कांग्रेस सभापति शेरबहादुर देउवा, माओवादी केन्द्रका अध्यक्ष पुष्पकमल दाहाल प्रचण्ड र नेता नेपालबीच भएको सहमतिको भागवण्डामा प्रदेशमा एमाले एकीकृत समाजवादीले नै सरकारको नेतृत्व लिने सम्भावना रहेको स्रोतले बतायो । त्यसो भएमा राजेन्द्र राईलाई नयाँ मुख्यमन्त्री बन्न बाटो खुल्ने छ । अब बन्ने सरकारको नेतृत्व कसले पाउने भन्ने छलफलपछि टुंगो लाग्ने उनले बताए । तर एमाले एकीकृत समाजवादीले मुख्यमन्त्री पाउँदा आफ्नै सम्भावना बलियो रहेको रहेको राईको भनाइ छ । यसअघि नयाँ मुख्यमन्त्रीका लागि भीम आचार्यको नाम चर्चामा थियो । नेपालको साथ छाडेर त्यो अवसर गुमाएका उनी अहिले एमाले संस्थापन पक्षमा रहेको स्रोतले बतायो । स्रोतका अनुसार एमालेको संस्थापन समूहले समेत पार्टी विभाजनको विपक्षमा उभिएका आचार्यलाई नै अब मुख्यमन्त्रीका लागि प्रस्ताव गर्ने सम्भावना रहे पनि उनैले मानिरहेका छैनन् । यसअघि प्रदेशको सामाजिक विकास मन्त्रालयको जिम्मेवारी सम्हालिसकेका जीवन घिमिरे पनि मुख्यमन्त्री बन्ने लाइनमा थिए । ओलीले संसद विघटन गरेपछि मन्त्रीबाट राजीनामा दिएका उनले पार्टी विभाजनपछि नेपालको साथ छाडिसकेको बताइएको छ । प्रदेश १ को प्रदेशसभामा प्रतिनिधित्व गर्ने नेपाल समूहका सांसदमध्ये भीम आचार्य, राजेन्द्र राई र जीवन घिमिरे मात्रै एमालेको केन्द्रीय समितिमा थिए । आचार्य र घिमिरेले साथ छाडेपछि मुख्यमन्त्रीमा राईको सम्भावना बलियो बनेको स्रोतले बतायो । उद्यपि कांग्रेसले पनि सरकारको नेतृत्व पाउने सम्भावना रहेको स्रोतको दाबी छ । त्यो अवस्था आए कांग्रेस संसदीय दलका नेता राजीव कोइराला मुख्यमन्त्री बन्ने छन् । माओवादीका एक नेताले प्रदेश १ मा आफ्नो पार्टीले सरकारको नेतृत्वका लागि दाबी नगर्ने जानकारी दिए । प्रदेश सरकारको नेतृत्व गर्ने पहिलो अवसर पाएका शेरधन राई २०७४ फागुन २ गते प्रदेश १ का मुख्यमन्त्री बनेका हुन् । ३ गते शपथ लिएर उनले कार्यभार सम्हाले । तत्कालीन प्रधानमन्त्री ओलीले प्रतिनिधिसभा विघटन गरेपछि नेकपाको पुष्पकमल दाहाल प्रचण्ड र माधवकुमार नेपाल समूहले पुस १२ गते संसदमा राईविरुद्ध अविश्वासको प्रस्ताव दर्ता गराएको थियो । सर्वोच्च अदालतले नेकपाबाट एमाले र माओवादी केन्द्रलाई पुरानै अवस्थामा फर्काइ दिएपछि गत चैत २३ गते अविश्वासको प्रस्ताव फिर्ता भएको हो । ९३ जना प्रदेशसभा सदस्यमध्ये एमालेका ५१, कांग्रेसका २१, माओवादी केन्द्रका १५, जनता समाजवादी पार्टीका ३, राप्रपा र संघीय लोकतान्त्रिक मञ्चका ११ जना सांसद छन् । माओवादी केन्द्रले तत्कालीन संसदीय दलका नेता टंक आङ्बुहाङलाई कारबाही गरिसकेकाले प्रदेशमा हाल ९२ जना सांसद छन् । माओवादी छाडेर एमाले प्रवेश गरेका आङ्बुहाङ अहिले प्रदेश सरकारका आर्थिक मामिला तथा योजना मन्त्री छन् । प्रदेशमा नयाँ सरकार गठनका लागि बहुमत पुर्याउन ४७ सांसद आवश्यक पर्छ । नयाँ गठबन्धनलाई राप्रपाले साथ नदिने लगभग निश्चित छ । संघीय लोकतान्त्रिक मञ्चले कसलाई साथ दिन्छ भन्ने यकिन छैन । प्रदेशमा सत्ता परिवर्तन र नयाँ सरकार गठनका लागि एमाले एकीकृत समाजवादीका कम्तीमा ८ सांसदको साथ पर्याप्त हुने बताइएको छ ।"
अर्थतन्त्रलाई चलायमान बनाइरहनुपर्छ,"रौतहटबाट दाल, चामल र दुई हजार रुपैयाँ बोकेर अध्ययन गर्न काठमाडौं छिरेका भुवनकुमार दाहाल आज सफल बैंकर बनेका छन्। व्यवस्थापन विषयको पृष्ठभूमि नभए पनि अर्थशास्त्रमा स्नातक गरेकै आधारमा उनले बैंकको जागिर पाए। बैंक प्रवेश गरेपछि भने व्यवस्थापनमा स्नातकोत्तर गरे । यसअघि खरिदारमा नाम निकालेर दुई वर्ष सरकारी जागिर खाएका थिए। साथीको लहैलहैमा लागेर नबिल बैंकमा आवेदन दिएका उनले छनौट भएपछि सरकारी जागीर छोडेर बैंकर बन्नतर्फ लागे। जीवनमा कर्म गरेर पाइलैपिच्छे सफलता हाँसिल गरेका उनी आफूलाई भाग्यमानी ठान्छन्। हालसम्म २७ वाणिज्य बैंकको नेतृत्व सम्हालेका छन्। करिब ३० वर्षको बैंकिङ अनुभव हासिल गरेका सानिमा बैंकका प्रमुख कार्यकारी अधिकृत (सीईओ) दाहालसँग अन्नपूर्ण पोस्ट्कर्मी ममता थापाले गरेको कुराकानी: जीवनको टर्निङ प्वाइन्ट केलाई मान्नुहुन्छ ? २०२८ कात्तिक ८ गते सिन्धुलीमा मेरो जन्म भयो तर वालापन रौतहटमा गुजारें। १५ वर्षको उमेरमा १० कक्षा पास गरेर काठमाडौंको पाटन क्याम्पसमा आइए पढेँ। रत्न राज्यलक्ष्मी क्याम्पसबाट स्नातक गरें। म एक्सिडेन्टल बैंकर हुँ, व्यवस्थापन विषय पढेको व्यक्ति होइन। झुक्किएर बैंकर हुन पुगें। २०४६ सालमा कलेज पढ्दै गर्दा खरिदार पदमा लोकसेवाको जाँच दिएको थिएँ, पास भएँ। यसपछि संसद् सचिवालयमा दुई वर्ष जागिर खाएँ। बैंकर हुन्छु भनेर सोचेको पनि थिइनँ। मिल्ने साथी भुवन ढकालले नबिल बैंकमा भ्याकेन्सी खुलेको रैछ आवेदन दिउँ भन्नुभयो। तर म कमर्स नपढेको अंग्रेजी र अर्थशास्त्र पढेको मान्छे, नहालौं भने। तर उहाँकै करले आवेदन दिइयो। त्यहाँ परीक्षामा प्रश्नपत्रमा गणित, अंग्रेजी र सामान्य ज्ञानको मात्रै सोधियो। कमर्सको प्रश्न केही आएन। ती प्रश्नहरू मलाई गाह्रो लागेन। म त कागताली परेर पास भएँ। अहिले विदेशी विनिमय सञ्चिति पनि राम्रै छ। अमेरिकी डलरमा यस्तो सञ्चिति ११ महिनामा ११ अर्ब ७१ करोड पुगेको छ। यसपछि २०४८ सालमा नबिल बैंकबाट सहायक तहबाट बैंकिङ करियर सुरु गरेँ। यसको तीन वर्षपछि नै भाग्यले साथ दिएर अफिसर हुने मौका पाएँ। यसपछिको दुई वर्षमै सिनियर अफिसर भएँ। बैंक छिरेपछि व्यवस्थापनमा स्नातकोत्तर गरेँ। बैंक गएको तीन वर्षमै नै भाग्यले साथ दिएर अफिर हुने मौका पाएँ। २७ वर्षको उमेरमा असिस्टेन्ट म्यानेजर भएँ। यसपछि असिस्टेन्ट जनरल म्यानेजर हुँदासम्म २२ वर्षको अनुभव समेटेपछि सानिमा बैंकको प्रमुख कार्यकारी अधिकृत (सीईओ) बनेर आए। सीईओ भएको पनि करिब आठ वर्ष हुन लागिसक्यो। आठ वर्षभन्दा बढी एउटै मान्छे एउटै पदमा बस्न हुँदैन भन्ने सोच हो। बरु नयाँलाई मौका दिनुपर्छ। हाम्रा राजनीतिक दलहरू एउटै व्यक्ति एउटै पदमा बसिरहन्छन्। यो भने उचित भएन। नयाँलाई पनि मौका दिनुपर्छ भन्ने हुनुपर्छ। सरकारी जागिर छोडेर किन बैंकतर्फ लाग्नुभयो ? मैले सरकारी जागिरमा पाएको तलबभन्दा झन्डै चार गुणा तलब तथा बोनस पाउने भएपछि सरकारी जागीर छोडेर पैसाको पछि लागें। जीवनको भोगाइसँगै करियरका लागि संघर्ष गर्दाको विशेष क्षण कुनै छ ? खासमा आफूलाई भाग्यमानी ठान्छु। नबिल बैंकमा व्यवस्थापन नै नपढेको मान्छे परीक्षामा पास भइयो। भाग्यले साथ दिएकाले छिट्टै प्रमोसन हुँदै गए। हाकिमहरूले काम मन पराए। कहिल्यै पनि प्रमोसनको परीक्षामा फेल हुनु परेन। बैंकहरूले ब्याजदरमा छुट दिएकै कारण कर्जा र निक्षेपको ब्याजदर अन्तर (स्प्रेड दर) ५ प्रतिशतभन्दा बढी थियो। तर यो साढे तीन प्रतिशतमा झरिसक्यो। करिब तीन दसकको अनुभव बटुल्नु भएको छ। महत्वपूर्ण प्राप्ति केलाई ठान्नुहुन्छ ? यसबीच धेरैसँग काम गर्ने अवसर जुट्यो। गाउँ, सहरदेखि संसारकै विभिन्नसँग काम गर्ने र सिक्ने मौका पाएँ। जति माथि गइन्छ त्यति नरम हुनुपर्छ भन्ने सिकें। समयको महत्व जसले बुझ्छ, त्यही अघि बढ्न सक्छ। सफल हुन सधै सकारात्मक सोच र समयको ध्यान दिन जरुरी छ। यो मेरो जीवनको भोगाइ र सिकाइ हो। यद्यपि जिन्दगीमा सिक्न धेरै बाँकी छ। तपाईं कुन पारिवारिक पृष्ठभूमिबाट आउनुभयो ? आमाबुबा किसान हुनुहुन्थ्यो। खेती गरेर खान पुग्थ्यो। बैंकसँग मेरो पुरानो नाता छ। हाम्रो परिवारले चन्द्रनिगाहपुरको कृषि विकास बैंकबाट भैंसी किन्ने ऋण लिएका थियौं। खेतीपाती गर्ने भएकाले राम्रो सहयोग भयो। पढाइसँगै वर्षमा समर भ्याकेसनभर डेढ महिना चाहिँ गाई चराउन जान्थें। जंगल गएको, घाँस काटेको, हलो समाएको अनुभव अझै ताजा छ। अहिले पनि गाई चराएका साथीहरूसँग भेट्दा विछट्टै आनन्द आउँछ। कर्जा भनेको बाँड्ने चीज होइन। जसले कमाएर तिर्न सक्ने क्षमता हुन्छ, उसलाई कर्जा दिने हो। अध्ययनको क्रममा कत्तिको संघर्ष गर्नुपर्यो ? घरबाट काठमाडौं आउँदा दाल, चामल र दुई हजार रुपैयाँ बोकेर आएको थिएँ। सुरुदेखि नै ट्युसन पढाएर पैसा कमाउन थालें। यसपछि घरबाट पैसा माग्नै परेन। आफैंले कमाउ न थालेकाले पैसाको दुःख भएन। कुलतमा नलागेकाले होला, पैसा धेरै खर्च पनि हुँदोरैनछ। ट्युसन पढाएको आम्दानीले मज्जासँग खर्च पुग्थ्यो। बैंकको सीईओसँगै २७ वटा बैंकको संघकै नेतृत्व सम्हाल्नु भएको छ। तपाईं नै किन चुनिनुभयो ? यो पनि भाग्यले नै जुरायो। उपाध्यक्षपछि अध्यक्ष हुने प्रचलन थियो। त्यतिबेला उपाध्यक्षमा नेपाल एसबीआई बैंकका सीईओ अनुकूल भट्टनागर संघको उपाध्यक्ष हुनुहुन्थ्यो। तर उहाँ भारती मूलको नागरिक भएकाले अध्यक्षमा नेपाली मूलको हुनुपर्ने भनियो। अघिल्लो कार्यसमितिमा सदस्य थिएँ। त्यतिबेलाको कार्यसमितिमा केही थिइनँ। साथीहरूले अध्यक्ष बनाउनुभयो। चालु आर्थिक वर्षको मौद्रिक नीति कत्तिको चित्तबुझ्दो छ ? गतवर्षझैं कोभिडकै लहरबिच मौद्रिक नीति आयो। अझै पूर्णरूपमा सबै व्यवसाय खुलेका छैनन्। यसो हँुदा गत वर्ष जे नीति आयो त्यसैको निरन्तरता छ। यो राम्रो नीति हो। डिजिटल बैंकिङलगायत ऐन संशोधनका विविध पक्षहरू पनि राम्रा छन्। कर्जापुँजीनिक्षेप (ससीडीी) अनुपात खारेज गरेर ९० प्रतिशतसम्मको कर्जा निक्षेप (सीडी) अनुपात कायम गर्ने भनेको छ। यसले उल्लेख गरेको परिपत्रमा भाषा स्पष्ट भएर आउला। सरकारले ल्याएका विभिन्न कर्जा कार्यक्रमले केही असर गरेको छ। ब्याज अनुदानमा प्रवाह गर्ने सहुलियतपूर्ण कर्जा अनिवार्य दिनुपर्छ। अहिले बैंकको लोनेवल फन्ड अलिकति घट्छ कि भन्ने देखिन्छ तर चिन्ता दूर भएको छ। गभर्नरले लोनेवल फन्ड घट्दैन बरु बढ्छ भनेकाले ब्याजदरमा दबाब नपर्ने र स्रोत नघट्ने गरी परिपत्र आउने विश्वास गरेको छु। बैंकरहरू ससीडीी खारेजकै पक्षमा थिए नि, होइन र ? हो। ससीडीी र सीडी रेसियो टर्न ओभर रेसियो जस्तो हो। यसबाट कति निक्षेपको कति कर्जा गयो भन्ने नाप गर्ने हो तर यो खारेज गरेर नेट एलडी रेसियो होस् भन्ने चाहेका थियौं। संसारभर टू सेन्समा तरलता नाप्नलाई लिक्विडिटी कभरेज रेसियो, नेट स्टेबल फन्डिङ रेसियो लागू हुन्छ। बैंक तथा वित्तीय संस्थासम्बन्धी व्यवस्था वासल३ अनुसार लागू गर्न भनेका थियौं। यो संसारभर चलेकाले राख्दा अन्तर्राष्ट्रिय मान्यता पनि भएकाले उपयुक्त ठानेका हौं। तर सीसीडी खारेज गरेर सीडी लागू गर्दा तरलताको अनुपात टूसेन्समा नभएकाले अलमल्लिने भयो। त्यसोभए सो नीतिले कत्तिको वित्तीय स्थायित्व कायम होला ? अहिले कोभिड प्रभावितलाई केन्द्रित गरेर जुन क्षेत्रको कर्जामा राहतस्वरूप रिल्याक्सेसन दिएको छ। यो कूल कर्जाको ५६ प्रतिशत मात्रै हो। मौद्रिक नीति सार्वजनिक भएपछि केहीले वक्तव्य निकालेका थिए। उनीहरूको आशय वित्तीय क्षेत्र खत्तम हुन्छ भनेका थिए। तर त्यस्तो देख्दिनँ। केन्द्रीय बैंकले वित्तीय क्षेत्रलाई बलियो बनाउन कर्जा नोक्सानी व्यवस्था (प्रोभिजन) १३ प्रतिशत गरेको छ। बैंकहरूसँग पर्याप्त पुँजीकोष छ। यसकारण वित्तीय क्षेत्र बर्बादहुँदैन। कोभिड प्रभावितलाई दिइने राहतलाई निरन्तरता दिएको छ। साथै प्रोभिजनिङ जस्ता व्यवस्थाले अहिले बैंकहरूको नाफामा कत्तिको प्रभाव पर्यो ? अहिलेसम्म वाणिज्य बैंकको ३७ खर्ब रुपैयाँ बराबरको कर्जा थियो। सो व्यवस्थाले यसमा १० अर्ब रुपैयाँ हाराहारीमा बैंकहरूले थप प्रोभिजन राख्नु पर्यो। यसो हँुदा लाभांश दिने क्षमता केही पनि कम हुनु स्वाभाविक हो। तर अहिले असल वर्गमा छुट्याएको १३ प्रतिशतको कर्जा नोक्सानी व्यवस्थाले बैंकको नाफामा धेरै असर परेको छैन। हामीले कूलकर्जाको १५ प्रतिशत साना तथा मझौला उद्योग (एसएमई) कर्जा दिनुपर्छ। यस्ता कर्जामा आधार दर (वेस रेट)मा दुई प्रतिशतभन्दा बढी ब्याजदर कायम गर्न नपाइने व्यवस्था छ। यो व्यवस्थाले अब आउने नाफामा प्रभाव पर्छ। मुलुकमा आयात बढेको छ। राजश्व पनि बढेको छ। यो बढ्नुको कारण बैंकहरूले एकदमै राम्रोसँग कर्जा प्रवाह गरेका छन्। यसो हुँदा पनि २७ वाणिज्य बैंकको नाफा राम्रै देखिएको छ। यो कसरी सम्भव भयो ? सञ्चालनमा रहेका २७ वाणिज्य बैंकहरूले आर्थिक वर्ष (आव) २०७७७८ को वार्षिक प्रतिवेदनअनुसार ६३ अर्ब ३७ करोड रुपैयाँ हाराहारीमा नाफा गर्न सफल भएका छन्। यसबीच बैंकहरूले व्यवसायको आकार बढाउँदा पनि खुद ब्याज आम्दानी अधिकांश बैंकको घट्दा नाफामा दबाब परे पनि शेयर लगानीबाट कमाउन सफल भएका हुन्। बैंकहरूको नियमित आम्दानीबाट भन्दा पनि अन्य सञ्चालन आम्दानी भयो। अधिकांश बैंकले शेयरमा लगानी गरेकाले यसलाई बेचेर राम्रो आम्दानी गरेका थिए। यसबाट कमाउन सम्भव भएको हो। यस पटक शेयरमा भर परे पनि अर्को पटक यो घट्यो भने बैंकको हालत जे पनि हुनसक्छ। बैंकहरूले कर्जाको ब्याजदर एकल अंकमा कायम राखेर ऋणीलाई सहज बनाएको र अर्थतन्त्र चलायमान बनाउन सम्भव भएकाले यस वर्ष कर्जाको रिकभरी पनि राम्रो रह्यो। तस्बिर : दीपेन श्रेष्ठ कोभिडको प्रभाव बैंकिङ क्षेत्रको कहाँ कहाँ पर्यो ? बैंकसँग अन्तरसम्बन्धित हुने क्षेत्रहरूमा समेत परेको प्रभावलाई कम गर्न कस्तो भूमिका रह्यो ? मुलुकमा आयात बढेको छ। राजश्व पनि बढेको छ। यो बढ्नुको कारण बैंकहरूले एकदमै राम्रोसँग कर्जा प्रवाह गरेका छन्। तर केही क्षेत्र जस्तै पर्यटन, यातायात, उड्ड्यन लगायत अझै माथि उठ्न गाह्रो भएको छ। पर्यटन आउने होटलहरू माथि उठ्ने स्थिति छैन। यस्ता क्षेत्रलाई बैंकहरूले राहत दिएका छन्। समग्रमा कूल कर्जा प्रवाहको औसत ४ प्रतिशत हाराहारीका कर्जाहरू पुनर्तालिकीकरण तथा पुनर्संरचना गरेका छन्। यसले व्यवसायीलाई राहत मिल्यो। तर बैंकको प्रोभिजन बढ्यो। सरकारको नीतिले बैंकमा प्रभाव परेको छ ? सरकारले ल्याएका विभिन्न कर्जा कार्यक्रमले केही असर गरेको छ। ब्याज अनुदानमा प्रवाह गर्ने सहुलियतपूर्ण कर्जा अनिवार्य दिनुपर्छ। यसले धेरै असर त गर्दैन। अन्य कर्जाको तुलनामा यसबाट आम्दानीमा केही कमी हुन्छ। यस्ता सहुलियतपूर्ण कर्जा सरोकारवाला सबैको पहुँचमा नपुगेको सुनिन्छ नि ? नेपाल राष्ट्र बैंकको तथ्यांकअनुसार सबै सहुलियतपूर्ण कर्जा शीर्षकमा राम्रै बढेको छ। ऋणीको संख्याको आधारमा २०० प्रतिशत बढेको छ। कृषि कर्जा ४० प्रतिशत बढेको छ। केन्द्रीय बैंकले उर्जा, कृषि, लघु तथा साना उद्यम लगायतको क्षेत्रमा ल्याएको नीतिअनुसार बैंकहरूले काम गरेका छन्। बैंकहरू सही दिशामा छन्। सहुलियत कर्जाअन्तर्गत कृषि र महिला उद्यमी शीर्षकमा अधिक प्रवाह भए पनि युवालक्षित कार्यक्रममा किन कर्जा गएन त ? कर्जा भनेको बाँड्ने चीज होइन। जसले कमाएर तिर्न सक्ने क्षमता हुन्छ, उसलाई कर्जा दिने हो। यो जस्तोलाई पायो त्यस्तालाई दिने होइन। त्यसैले जो योग्य छ उसलाई त दिएका छौं। समग्रमा सहुलियतपूर्ण कर्जा पहिलाको भन्दा करिब २०० प्रतिशतले बढी पाए। कसैले कर्जा लिन तोकिएको सीमा पूरा गर्न सक्दैनन् र बैंकलाई ढुक्क बनाउन सक्दैनन्। उनीहरूले त कर्जा पाएनन् भनेर अन्यथा लिनु भएन। अहिलेसम्म वाणिज्य बैंकको ३७ खर्ब रुपैयाँ बराबरको कर्जा थियो। सो व्यवस्थाले यसमा १० अर्ब रुपैयाँ हाराहारीमा बैंकहरूले थप प्रोभिजन राख्नु पर्यो। सहुलियत कर्जा आफ्नालाई र राजनीति पहुँच हुनेलाई दिने गरेको भन्ने टिप्पणी पनि सुनिन्छ नि। कतिपय ठाउँमा कमी कमजोरी होला। हामीले यसलाई सुधार्नु पर्ने होला। यसमा अन्यथा भन्दिनँ। तर तथ्यांकहरू हेर्दा एकदम राम्रो प्रगति भएको देखिन्छ। हाम्रा कमीकमजोरी औंल्याइदिनु भयो भने सुधार्दै जानेछौं। कोभिडपछि बैंकहरूको तर्फबाट सामाजिक संस्थागत उत्तरदायित्व (सीएसआर)मा कस्तो योगदान रह्यो ? बैंकहरूले ब्याजदरमा छुट दिएकै कारण कर्जा र निक्षेपको ब्याजदर अन्तर (स्प्रेड दर) ५ प्रतिशतभन्दा बढी थियो। तर यो साढे तीन प्रतिशतमा झरिसक्यो। मुलुकका लागि बैंकहरूको यो नै ठूलो सीएसआर हो। अर्को सीएसआर बैंकहरूले कुल नाफाको एक प्रतिशत गर्दै आएका छन्। बैंकअनुसार आआफ्नो ढंगले योगदान गरेका छन्। साथै, बैंकर्स संघले पनि स्वास्थ्य मन्त्रालयसँग समन्वय गरिरहेको छ। बाल अस्पतालहरूमा वार्डहरू बनाउने भनेर लागिरहेका छौं। यसमा बैंकर्स संघको कार्यकारी निर्देशक अनिल शर्माले संयोजन गरिरहनु भएको छ। कोभिडको तेस्रो लहर आयो भने बच्चाहरूलाई असर गर्न सक्छ भन्ने भएकाले यसतर्फ लागिएको हो। सीएसआरकै रकमले बैंकर्स संघले पनि छुट्टै अस्पताल बनाउने योजना थियो। यो कहाँ पुग्यो ? यो योजना अध्ययनकै क्रममा छ। बैंकको एकमुष्ट सीएसआरबाट अस्पताल बनाउने भनेर रहर गर्यौं। तर यो गाह्रो काम रहेछ। यसबारे अझै निष्कर्षमा पुग्न सकेका छैनौं। डिजिटल कारोबारमा ह्याकरबाट धम्कीसमेत आउन थालेको सुनिन्छ। यसबाट बच्न बैंकहरूले के गर्ने ? डिजिटल बैंकिङ प्रविधिमा आधारित हुन्छ। ह्याकरको जोखिम हुने कारण यही हो त्यसैले सुरक्षा कडा बनाउनु पर्छ। तथापि चोरले जहिले पनि एक कदम अगाडि बढेर चोर्ने प्रयास गर्छ। यसैले हामी पनि चोरभन्दा प्रहरी बलियो बनाउने प्रयास छौं। सूचना प्रविधि (आईटी) क्षेत्र जोखिम हुने भएकाले यसलाई राष्ट्र बैंकले अपरेसन रिस्कमा राखेको हुन्छ। यस्ता जोखिमलाई न्यूनीकरण गर्ने प्रयास जारी हुन्छ। बैंकहरूले सुरक्षामा लगानी बढाउँदै लगेका छन्। अर्थतन्त्रलाई सबल बनाउन यहाँको दूरदृष्टि के छ ? अहिले विदेशी विनिमय सञ्चिति पनि राम्रै छ। अमेरिकी डलरमा यस्तो सञ्चिति ११ महिनामा ११ अर्ब ७१ करोड पुगेको छ। आर्थिक वर्ष २०७७७८ को ११ महिनाको आयातलाई आधार मान्दा बैकिङ क्षेत्रसँग रहेको विदेशी विनिमय सञ्चिति १११ महिनाको वस्तु आयात र १०१ महिनाको वस्तु तथा सेवा आयात धान्न पर्याप्त रहने देखिन्छ। यस्तो बेलामा अर्थतन्त्रलाई चलायमान बनाउनु छ। भौतिक पूर्वाधारमा एकदमै जोड दिन जरुरी छ। बाटोघाटो, कृषि, उर्जा, पर्यटनजस्ता सम्भावनाका क्षेत्रमा जोड दिनुपर्छ। जस्तै: दार्जिलिङमा कलकत्तादेखिका विद्यार्थी पढ्न जान्छन्। नैनीतालमा दिल्लीदेखि पढ्न जान्छन्। विहार तथा उत्तरी प्रदेशका मान्छे पढ्न जाने नेपालको डाँडो हुनुपर्ने हो। त्यसैले नेपालका डाँडालाई शैक्षिक पर्यटन बनाउन सक्छौं। लुम्बिनीलाई यसमा बढाउन सक्छौं। सगरमाथामा जान ट्रेकिङ रुटलाई समस्यामा नपारी अर्को गाडी जाने बाटो बनाए धेरै पर्यटक नेपाल भित्रिन्थे। सगरमाथाको चुचुरोमा नपुगे पनि फेदबाट हेरे मात्र संसारका सबैको रहर पूरा हुने थियो। स्वदेशी उत्पादनलाई प्रवद्र्धन गर्न बैंकहरू कत्तिको सजग छन् ? यस्ता उत्पादनलाई प्रवद्र्धन गर्न राज्यमार्फत हेरिनुपर्छ। बैंक पनि नाफामुखी संस्था हो। नाफा गर्नुपर्छ। जसरी अहिले राज्यले सहुलियतपूर्ण कर्जा भनेर हेरेको छ। यस्ता ब्याजमा सहुलियत वाणिज्य बैंकले दिने होइन, यसमा राज्यको भूमिका हुनुपर्छ। बैंकहरू शेयर होल्डरले खोलेकाले नाफा खोज्छन्। यसमा सानिमा बैंक कत्तिको सजग छ ? प्रविधिलाई एकदमै जोड दिन भनेरै प्रविधि विभागको प्रमुख असिस्टेन्ट सीईओ तहको साथी हुनुहुन्छ। सो विभागमा धेरै प्रवन्धक छन्। प्रविधिलाई मात्र जोड दिएर हुँदैन भनेर यसको सुरक्षामा पनि जोड दिन थालेका छौं। यसका लागि पनि वरिष्ठ तहका साथी राखेका छौं। सानिमा बैंकको वार्षिक वित्तीय प्रतिवेदनले वित्तीय सुचकांकमा कुन स्थान हासिल गर्न सफल भयो त ? बैंकको पुँजी पर्याप्तता अनुपात साढे १३ प्रतिशत हाराहारीमा छ। यस्तै बैंकको निष्कृय कर्जा ०१६ प्रतिशत छ। यस्तो कर्जा सबैभन्दा कम हुने दोस्रो बैंकको रूपमा देखिएको छ। यसैगरी, आधार दर ६३४ प्रतिशत छ। रिटर्न अन इक्विटी १८ प्रतिशतको हाराहारी छ। यो राम्रो हो। हामीसँग लगानी योग्य पुँजी क्षमता (लिक्विडिटी) पनि २२१५ प्रतिशत छ। यसलाई राम्रो मान्नुपर्छ। हामीसँग कूल निक्षेपको व्यक्तिगत निक्षेपले बैंक कत्तिको स्थायित्व छ भन्ने देखाउँछ। यसमा ६३४१ प्रतिशत छ। सम्भवतः यो अनुपात राष्ट्रिय वाणिज्य बैंकपछि सानिमाको उच्च हो। यस्तै बैंकको लाभांश क्षमता चुक्तापुँजीको १७ रुपैयाँको हाराहारीमा छ। केन्द्रीय बैंकले तोकेअनुसारको कर्जा सीमा पुर्याउनु भएको छ त ? साना तथा मझौला उद्यम (एसएमई) बाहेक सबैमा सीमा पुर्याएका छौं। बैंकको पहुँच कहाँसम्म पुर्याउनु भएको छ ? बैंकले मुलुकभर १०३ कार्यालयमार्फत काम गरिरहेको छ। केही बैंक आक्रामक रूपमा शाखा विस्तारमा छन्। आठ वर्षमा हामीले औसतमा वर्षमा १० कार्यालय विस्तार गर्यौं। मुख्य ठाउँमा शाखा खोलेका छौं। सात लाखको हाराहारीमा निक्षेप कर्ताहरूसँग जोडिन पाएका छौं। ग्राहकले सानिमा बैंक नै किन रोज्ने ? बैंकको पुँजी, तरलता, कर्जा, निक्षेपको गुणस्तर सबै हिसाबले अब्बल छ। हामीले राम्रो सेवा दिइरहेका छौं। कर्जालगायत अन्य सेवाको विषयमा पनि ढिलासुस्ती हुँदैन। अझै सुधार गर्नुपर्ने पक्ष छन्।"
धुपीलाबाट रुपिला हुँदै लार्केला पास गर्ने नयाँ पर्यटकीय पदमार्ग (तस्बिरसहित),"गोरखा : कोभिड १९ को महामारी र निषेधाज्ञाका कारण पर्यटन व्यवसाय चौपट भइरहेका बेला गोरखामा नयाँ पदमार्ग खोज अध्ययन गरिएको छ। प्रसिद्ध मनास्लु पदमार्गलाई पछ्याउँदै धुपीला पासबाट रुपिला पास हुँदै लार्केला पाससम्मको पदमार्गको सम्भाव्यता अध्ययन गरिएको हो। कोभिड महामारीबाट मुक्त भएलगत्तै सो पदमार्गमा पर्यटकलाई भ्रमण गराउने गरी नयाँ पदमार्गको सर्भे गरिएको वुद्ध हिमाल पर्यटन विकास समितिका अध्यक्ष धनबहादुर गुरुङले बताए। अजिरकोट गाउँपालिकाको सहयोगमा भच्चेक बजारबाट सिरानडाँडा, निम्चेपोखरी, नागेपोखरी, दूधपोखरी हुदै धुपिला पास गर्ने नयाँ पदमार्ग खोजी गरिएको उनले बताए। ५,१०६ मिटर उचाइमा रहेको लार्केला पास र ४,७२० मिटर अग्लो रुपिला पास गरेर यसअघि पनि विदेशी पर्यटक मनास्लु सर्किट पदयात्रा गर्थे। हाम्रो सातदिने यात्राले ४,६८० मिटर अग्लो धुपिला पास पनि पत्ता लगाएको छ, उनले भने, अब सबैभन्दा छोटो अवधिमा तीन अग्ला भञ्ज्याङ पास गर्न सकिने पदमार्ग बन्ने भएको छ। पदमार्गमा निम्चेपोखरी, नागेपोखरी, दूधपोखरी र नारदपोखरी जस्ता ठूला प्राकृतिक ताल पनि आकर्षणको रुपमा रहेको उनले बताए। सिरानडाँडाबाट करिब १० किलोमिटर दुरीको ३३०० मिटर उचाइमा नागे पोखरी छ। मुहान नभएको तर आकाशको पानी संकलन भएर बनेको यो ताललाई गुरुङ तथा तामाङ भाषामा नाक्यू पोखरी नामाकरण गरिएको हो। पछि अपभ्रंश भई नेपाली भाषामा नागेपोखरी बनाइएको स्थानीय प्रमुख लामा लोमा मिङ्ग्युर शेर्पाले जानकारी दिए। आकाशको जल नागको पनि अमृत भएकाले नागे पोखरी भन्न पनि मिल्ने भएकाले आफूले पोखरीमा नागको प्रतिमा स्थापना गरेको उनले बताए।यातायातको सुविधाबाट नजिक रहेर पनि ३३०० मिटर उचाइको हावापानीमा प्राकृतिक तालको अवलोकन गर्न सकिने यो उत्कृष्ठ पर्यटकीय स्थल रहेको वुद्ध हिमाल पर्यटन विकास समितिका अध्यक्ष गुरुङ बताउँछन्। समुद्री सतहबाट ३३०० मिटर उचाइमा रहेको नागेपोखरी। त्यहाँबाट निम्चेपोखरी र इतिहासमा चर्चित गोरखा र लम्जुङको सीमानामा रहेको दूधपोखरी पुगेर अर्को ठूलो नारद पोखरी पुग्न सकिन्छ। दूधपोखरी चेपे नदीको मुहान हो भने नारदपोखरी दरौँदी नदीको मुहान हो। यो पोखरी समुद्री सतहबाट ४,१२५ मिटर उचाइमा रहेको छ। दूधपोखरी र नारद पोखरीमा जनैपुर्नेका दिन ठूलो मेला लाग्ने गर्छ भने नागेपोखरीमा नागपञ्चमीको दिनमा मेला लाग्छ। यो पदमार्गबाट विभिन्न पाटन, माडी, झोर, थली, भेँडीगोठ, अमूल्य, बहुमूल्य जडिबुटी, डाँफे, कस्तुरीको अवलोकन गर्दै धुपिला पास गर्न सकिन्छ। यसअघि धुपीझोर भनेर चिनिने सो भञ्ज्याङलाई रुपिला नजिकै रहेकाले धुपिला भनेर चिनाउन सकिने गुरुङले बताए। धुपिलाको उचाइ ४,६८० मिटर अग्लो छ। भच्चेकबाट पहिलो बास नागेपोखरीमा हुन्छ। दोस्रो बास तपीमाडी(३,८००)मा हुन्छ। यहाँबाट दूधपोखरीको अवलोकन गरी फेरि यहीँ आएर तेस्रो बास बस्न सकिन्छ, उनले भने, त्यसपछिको चौथोबास पाउखोलामा हुन्छ। पाँचौँ बास नारदपोखरीमा हुन्छ, छैठौँबास रुपिला फेदी(मिर्चाखोला)मा हुन्छ। त्यहाँबाट सात दिनमा बारपाक पुग्न पनि सकिन्छ, रुपिला पास गर्नका लागि रुपिला बेसक्याम्पमा पुग्न पनि सकिन्छ। रुपिला पास गरेर मनास्लु पर्यटकीय पदमार्गमा मिसिन पनि सकिने वा बारपाक हुदै काठमाडौँ फर्कन पनि सकिने उनले बताए। काठमाडौँबाट आएर सात, आठ दिनमै यति धेरै प्राकृतिक तालतलैया तथा अन्य हिमाली दृष्यको अवलोकन गर्दै पास तथा पदयात्रा गर्न सकिने यो उत्कृष्ठ र भर्जिन पदमार्ग भएको उनले बताए। पदमार्गमा अजीरकोट गाउँपालिकाको सहयोगमा सिरानडाँडादेखि करिब २० किलोमिटर ठूलोमिदुसम्म पदमार्ग निर्माण गरिएको छ। तीन ठाउँमा खानेपानीका धारा, विश्रामगृह निर्माण गरिएको छ। बाँकी ठाउँमा बाटोलगायतका पूर्वाधार निर्माण गर्नुपर्ने छ। धुपिला, रुपिला हुदै लार्केला पास गर्ने नयाँ पदमार्गको अध्ययन टोली। बाँकी पदमार्गको सर्भेका लागि हालसालै गाउँपालिकाका दुईजना प्राविधिकसहितका टिमले सात दिने पदयात्रा सम्पन्न गरेको पर्यटन विकास समितिले जनाएको छ। नागेपोखरीदेखि नारदपोखरीसम्म पदमार्ग बनाउन सके सो क्षेत्र पर्यटकको रोजाइमा पर्ने धेरै सम्भावना रहेको सर्भेमा खटिएका इञ्जिनियर अञ्जन क्षत्रीले जानकारी दिए। बारपाक गाउँदेखि नारदपोखरीसम्म भने पर्यटन बोर्डको सहयोगमा यसअघि नै पदमार्ग निर्माण गरिसकिएको छ। छोटो अवधिमै धेरै प्राकृतिक विविधताको अवलोकन गर्न सकिने र एडभेञ्चर ट्रेकिङ गर्न सकिने सम्भावना रहेको उनको भनाइ छ।"
"थप ३ हजार ४२ जनामा कोरोना संक्रमण पुष्टि, २६ को मृत्यु",काठमाडौं : पछिल्लो २४ घन्टामा थप ३ हजार ४२ जनामा कोरोना भाइरस संक्रमण पुष्टि भएको छ। १७ हजार ६५४ नमूना परीक्षणमा यो संख्यामा संक्रमण देखिएको स्वास्थ्य तथा जनसंख्या मन्त्रालयले जनाएको छ। १० हजार ५३० नमूनाको पीसीआर र ७ हजार १२४ नमूनाको एन्टिजेन विधिबाट परीक्षण गराएको थियो। जसमध्ये २ हजार ७९ नमूनाको पीसीआर र ९६३ नमूनाको एन्टिजेन विधिबाट संक्रमण पुष्टि भएको हो। यस्तै शुक्रबार कोरोनाबाट थप २६ जनाले ज्यान गुमाएका छन् । यो सहित कोरोनाबाट मृत्यु हुनेको संख्या १० हजार ४५५ पुगेको छ। यस्तै पछिल्लो २४ घन्टामा २२ सय ४४ जना कोरोनामुक्त भएका छन्। हालसम्म कोरोनाका सक्रिय संक्रमितको संख्या ४० हजार ३०९ पुगेको छ। कोरोना संक्रमित ७१४ जनाको आइसीयूमा र १७१ जनाको भेन्टिलेटरमा उपचार भइरहेको मन्त्रालयले जनाएको छ।
विश्वासको मत लिन मुख्यमन्त्री शाक्यलाई चुनौती,"हेटौंडा : नेकपा एमालेको सत्ता तत्कालाई जोगिए पनि मुख्यमन्त्री अष्टलक्ष्मी शाक्यलाई विश्वासको मत लिन भने चुनौती रहेको छ । नेकपा एमाले विभाजनसँगै बागमती प्रदेशमा एमाले सांसद एकढिक्का नहुने देखिएको हो । प्रदेशसभामा रहेका एकसय नौजना प्रदेशसभा सदस्यमध्ये ५६ जना नेकपा एमालेमा छन् । तीमध्ये एकजनाले पनि एमाले छाडेको अवस्थामा शाक्यले विश्वासको मत लिनुपर्ने हुन्छ । हामीले एउटै पार्टीमा रहेकाले शाक्यलाई सल्लाह नै गरेर मुख्यमन्त्री बन्न सहयोग गरेका हौं, माधव कुमार नेपाल निकट काभ्रेका प्रदेशसभा सदस्य बसुन्धरा हुमागाईले भने, तर राजनीति एउटै मोडमा रहँदैन, हामी प्रदेशमा छुट्टै संसदीय दल बनाउँछौं । त्यसपछि उहालाई हामीले विश्वासको दिन सक्ने स्थिती सम्भवत बन्दैन । प्रदेशसभा सदस्यहरु राजेन्द्र पाण्डे, हुमागाई, मुनु सिग्देल नेपाल पक्षमा खुलेका छन् । अन्य आधा दर्जन प्रदेशसभा सदस्य नेपाल पक्षमा रहने हुमागाईको दाबी छ । निर्वतमान मुख्यमन्त्री डोरमणि पौडेलले पार्टी एकता जोगाउन आफुले योगदान गर्न पाएकोमा खुशी लागेको बताउँदै बाँकी १७ महिना पनि सरकार एमालेकै रहने दाबी गरे । यहाँबाट निस्कँदै गर्दा मलाई कुनै दु:ख छैन, यो निर्णय नगरेको भए सायद बागमतीमा पार्टी एकता नजोगिन सक्थ्यो, उनले भने, 'व्यक्ति मात्र परिवर्तन भएको हो, सरकार एमालेकै रहन्छ । मुख्यमन्त्रीले विश्वासको मत लिनुपर्ने अवस्था आउँदैन । प्रमुख प्रतिपक्ष दल नेकपा माओवादी केन्द्रका बागमती प्रदेश संसदीय दलका नेता शालिकराम जम्कट्टेलले भने केही समय हेरेर मात्र सरकारको भविष्यबारे भन्न सकिने बताए । प्रदेशमा पार्टी विभाजनको असर त परिहाल्छ,केही समय हेरेर मात्र सरकारबारे भन्न सकिन्छ, उनले भने, तर यो सरकार धेरै समय टिक्न भने मुश्किल छ । बागमती प्रदेशमा नेकपा एमालेको ५६, माओवादी केन्द्रको २३, काँग्रेसको २२, विवेकशील साझाको तीन, नेपाल मजदुर किसान पार्टीको दुई, राप्रपाका दुई र एक जना स्वतन्त्र प्रदेशसभा सदस्य रहेका छन् । एमाले विभाजन हुनु अघि बागमती प्रदेशमा केपी ओली पक्षका ३४ र माधव नेपाल पक्षका २२ जना सांसद थिए । पार्टी एकतको लागि मुख्यमन्त्री बने मुख्यमन्त्री शाक्यले पार्टी एकताको लागि आफू मुख्यमन्त्री बन्न तयार रहेको बताएकी छिन् । एमाले एकता जोगाउन मैले यो निर्णय गरेको हुँ, यसले माथि पनि दवाब पुग्छ भन्ने मेरो विश्वास छ, उनले भनिन् । साथै नेपाल समुहले पनि आफुलाई मुख्यमन्त्री बन्न सहयोग गरेको भन्दै एमालेबाट कोही बिचलित नहुने शाक्यको दाबी छ । शपथ लगत्तै बसेको तीन सदस्यीय मन्त्रीपरिद बैठकले कोभिड खोप कार्यक्रमलाई प्रभावकारी ढङ्गले सञ्चालन गर्ने, अनुगमन तथा नियमन गर्ने निर्णय गरेको छ । मुख्यमन्त्री शाक्य बिहीबारै राजनीतिक भेटघाट र व्यक्तिगत कामको लागि भन्दै संघीय राजधानी काठमाडौं गएका छन् ।"
"शिक्षक र प्रहरीबीच झडप, भीमदत्तनगरपालिका तनाव ग्रस्त,१५ जना घाइते",महेन्द्रगर : कञ्चनपुरको भीमदत्त नगरपालिकामा नेपाली कांग्रेस निकट शिक्षक संघ र प्रहरीबीच दोहोरो झडप भएको छ । विधिविपरीत दरबन्दी मिलान भएको भन्दै शिक्षक संघले भीमदत्त नगरपालिकाको मुल गेटमा तालाबन्दी गरेको थियो । प्रहरीले ताला खोलेपछि दुबैपक्ष बिच झडप भएको हो । नगरपालिकाले विधि विपरीत शिक्षकहरुको दरबन्दी मिलान गरेको भन्दै गत साउन ३ गतेदेखी शिक्षक संघ कञ्चनपुरले भीमदत्त नगरपालिकाको शिक्षा शाखामा तालाबन्दी गरेर रिले अनशनमा थिए । नगरपालिकाले एक महिनासम्म आफुहरुको माग सम्बोधन नगरेको भन्दै शुक्रबार नगरपालिकाको मुल गेटमै तालाबन्दी गरेपछि स्थीती तनाव ग्रस्त बनेको हो । स्थिति नियन्त्रणमा लिन प्रहरीले करिब १० सेल अश्रु ग्यास प्रहार गरेको थियो । झडपमापरी दुबैतर्फका १५ जना घाइते भएका छन । अहिले महेन्द्रनगर बजार क्षेत्र समेत तनावग्रस्त बनेको छ । नगरपालिकामा प्रहरी र शसस्त्र प्रहरीको बाक्लो उपस्थिती छ ।
सर्वोच्चद्वारा भारतसँग द्वीपक्षीय श्रम सम्झौता गर्न आदेश,"काठमाडौं : सर्वोच्च अदालतले भारतमा काम गर्ने श्रमिकको मानव अधिकार संरक्षण गर्न आदेश दिएको छ। भारतमा काम गर्न जाने श्रमिकलाई विभेद नगर्न भनिएको छ। मानव अधिकारका लागि जनमञ्च (पिपुल फोरम)ले दायर गरेको रिटमा सर्वोच्चले आदेश दिदैँ भारत जाने कामदारका लागि अनिवार्य बीमा गर्ने र क्षतिपुर्तिका लागि कल्णाणकारी कोष निर्माण गर्न भनेको हो। संघीय र प्रदेश सरकारबाट नीतिगत र कानुनी व्यवस्था गर्न पनि निर्देशन दिइएको छ। सर्वोच्च अदालतका न्यायाधिश दिपककुमार कार्कीको एकल इजलासले उत्प्रेषण समेत भएको सार्वजनिक सरोकारको मुद्धामा कारण देखाउ आदेश जारी गरेको हो। श्रमविज्ञ सोम लुईटेलले भारतीय श्रमिकको व्यवस्थापन गर्न सरकार चुक्न नहुने बताए। सरकारले सर्वोच्चको आदेश पालना नगरी सुखै छैन, उनले भने। सर्वोच्चले भारतका लागि श्रम सहचारीको नियुक्ति गर्न आदेश दिएको छ। ५ हजारभन्दा बढी श्रमिक रहेको देशमा श्रम सहचारी नियुक्त गर्नुपर्ने व्यवस्था छ। तर भारतमा ३० औं लाख श्रमिक भएको अवस्थामा पनि श्रम सहचारी नियुक्त गरिएको छैन। भारतमा कार्यरत कामदारको हक अधिकार रक्षाका लागि भारतसँग द्वीपक्षीय श्रम सम्झौता गर्न सर्वोच्चले आदेश दिएको हो। भारत जाने श्रमिकलाई स्थानीय निकाय वा प्रत्यर्थी २ का सीमा कार्यालयमा दर्ता गर्ने व्यवस्था गर्न भनेको छ। भारत जाने कामदारका लागि नेपाली राष्ट्रियता झल्कने परिचयपत्र अनिवार्य गर्न भनिएको छ। भारत जाने कामदारका लागि सूचना संप्रेषणमा गाउँपालिका र नगरपालिकामार्फत कार्यक्रम विकास गर्नुपर्नेमा जोड दिइएको छ । भारतका बैंक तथा वित्तिय संस्थासँग नेपाली कामदारले पठाउने रेमिट्यान्स कारोबारका लागि नेपाल राष्ट्र बैंकमार्फत पहल गर्न आदेश दिइएको छ। भारतबाट फर्केका कामदारहरुका लागि स्थानीय सरकार सञ्चालन सम्बन्धी ऐन २०७४ को दफा ११ बमोजिम पुनः एकीकरण कार्यक्रम सञ्चालन गर्न सर्वोच्चले आदेश दिएको छ। वैदेशिक रोजगार ऐनले वैदेशिक रोजगारमा जाने कामदारले अनिवार्य श्रम स्वीकृति गर्नुपर्ने, अभिमुखिकरण तालिम दिने, बीमा गराउने, रोजगार करार गरेर मात्र कामदार पठाउने, सिप तालिम, मृत्यु, अंगभगं आर्थिक सहायता प्रदान गर्ने, आपतमा पर्दा उद्धार गर्ने, फर्केका कामदारलाई पुनः एकीकरण कार्यक्रम गर्ने व्यवस्था गरेको छ। गन्तव्य देशहरुसँग श्रम सम्झौता गरि कामदारको संरक्षण गर्ने प्रयास गरिएका छन्। तर भारत जाने कामदारका लागि यी कुनै संरक्षण उपलब्ध छैनन। भारतमा जाने कामदारको बीमा नहुने, उनीहरुका लागि छुट्टै कल्याणकारी कोषको व्यवस्था नहुने, दुर्घटना, मृत्युमा क्षतिपुर्ति नपाउने, रोजगार करार बिना काममा लगाउने प्रवृति छ। बैंकिङ माध्यमबाट नेपाल पैसा पठाउन नसकिने, कामदारको सम्पत्ति बाटोमा लुटपाट हुने तथा परिचयपत्र र रोजगार करारको अभावका कारण तलब सुविधा नपाउँदा न्यायबाट वञ्चित हुने जस्ता समस्या भोगी रहेका छन्। निड्स नेपाल कञ्चनपुरले २०१७ मा गरेको सर्वेक्षण अनुसार रोजगारीका श्रमिकको पारिश्रमिक कम हुने गरेको पाइएको थियो। साहुले जति दिन्छन्, त्यती लिने गरेका छन् प्रतिवेदनमा भनिएको थियो। भारतमा काम गर्ने श्रमिकको तथ्यांक यकिन छैन। तर ३० लाख श्रमिक कार्यारत भएको बताइन्छ। भारतमा पनि अदक्ष श्रमिक धेरै छन्। व्यवसाय र स्वरोजगार गर्ने केही भएपनि मौसमी रोजगारी गर्नेको संख्या अधिक छ। कोभिडको समयमा भारतबाट ७ लाख बढी श्रमिक स्वदेश फर्किएका छन्। १५ औं योजनाको कार्यनितीमा भारतमा रोजगारीको लागि जाने कामदारले स्थानीय तहमा दर्ता हुने, परिचयपत्र जारी गर्ने र विमा, कल्याण्कारी कोषमा आबद्ध गराउने कानुनी व्यवस्था कार्यान्वयन गरिनेछ भनि उल्लेख गरिएको छ। तर सरकारले व्यवस्थित गर्न अझै चासो देखाएको छैन। सरकारले आव २०७१७२ मा भारतमा रहेका श्रमिकको विषयमा अध्ययन गर्न १५ लाख बजेट विनियोजन गरेको थियो। तर अध्ययन हुन सकेन। भारतबाट रेमिट्यान्स पठाउन पनि समस्या छ। कुल रेमिट्यान्सको झण्डै १४ प्रतिशत भारतबाटै आउने गरेको छ। तर श्रमिकले रेमिट्यान्स पठाउन झन्झट बेहोर्नुपरेको छ। नगद बोकेर आउन पनि समस्या छ। रेमिट्यान्स सहज गर्न अन्तर देशिक बैंकिङ कारोबारमा सहज गराउनुपर्ने श्रमविज्ञहरुले जोड दिएका छन्। भारतमा रोजगारीको लागि करिब २ सय वर्षअघिदेखि जाने चलन सुरु भएपनि भारत आवातजावतको अभिलेख कतै पनि भेटिंदैन। भारतमा श्रम गर्न जाने श्रमिकले जोखिमपूर्ण श्रम गर्न बाध्य हुने गरेको अध्ययनले देखाएको छ।"
ठाकुर पक्षको पार्टीको नाम लोकतान्त्रिक समाजवादी पार्टी नेपाल,"काठमाडौं : महन्थ ठाकुर पक्षले जनता समाजवादी पार्टी नेपाल (लोकतान्त्रिक) नाम परिवर्तन गरेको छ। नयाँ पार्टीको नाममा जनता समाजवादी पार्टी नेपाल (लोकतान्त्रिक) राख्दा राजनीतिक दलसम्बन्धी ऐन र सर्वोच्च अदालतको फागुन २३ को फैसला बाधक बन्ने निर्वाचन आयोगले जानकारी गराएपछि नयाँ नाम राख्न लागिएको हो। आयोगको आग्रहपछि अनिल झाले लोकतान्त्रिक समाजवादी पार्टी नेपाल नाम राखेर निवेदन दिइएको जानकारी दिए। यस अगाडि २४ जना केन्द्रीय सदस्य राखेर निवेदन दिएको ठाकुर पक्षले कार्यकारिणी समितिमा ७ जना महिलाको नाम थप गरेर ३१ जना बनाइएको उनले जानकारी दिए। उनले निर्वाचन आयोगमा आज नयाँ अपडेट गर्न गएको जानकारी गराए। बुधबार जारी भएको भएको राजनीतिक दलसम्बन्धी अध्यादेश र त्यसपश्चात बनेको नियमावली अनुसार दल विभाजन गरी उनीहरुले निवेदन दिएका हुन्। आयोगले पार्टीको नाम, विधान, घोषणा पत्र, केन्द्रीय समितिका सदस्य र सांसदको संख्या नियामानुसार मिलेको छ कि छैन भनेर हेरेपछि सनाखतका लागि बोलाउनेछ। निर्वाचन आयोगले बोलाएको दिन कार्यालयमा गएर सनाखत गर्दा तोकिएको मापदण्ड पूरा भएको खण्डमा आयोगले मान्यता दिनेछ। निर्वाचन आयोगले पार्टीको नाम उस्ताउस्तै राख्न नमिल्ने बताएपछि माधव समूहले पनि एमाले हटाएर नेकपा एकीकृत समाजवादी राख्ने तयारी गरेको छ। मंगलबार सरकारले राजनीतिक दलसम्बन्धी अध्यादेश राष्ट्रपतिसमक्ष पेश गरेको थियो। बुधबार राष्ट्रपति विद्यादेवी भण्डारीबाट राजनीतिक दलसम्बन्धी अध्यादेश जारी भएको हो। अध्यादेश पछि देशकै ठूलो पार्टी नेकपा एमाले र जनता समाजवादी पार्टी (जसपा) विभाजन भएको छ। सरकारले पार्टी विभाजन गर्न केन्द्रीय समिति वा संसदीय दलमध्ये कुनै एउटामा २० प्रतिशत भए पुग्ने व्यवस्था गरेरअध्यादेश ल्याएको थियो। यस अगाडि संसदीय दल र केन्द्रीय कमिटी दुबैमा ४० प्रतिशत संख्या पुर्याउनुपर्ने प्रावधान रहेकोले त्यसलाई संशोधन गर्न अध्यादेश ल्याइएको हो। अध्यादेशलाई लिएर सत्तारूढ गठबन्धनका नेता र प्रमुख प्रतिपक्ष दल नेकपा एमालेले विरोध गरिरहेका छन्। संवैधानको मर्म र भावना विपरीत दल विभाजनलाई सहज बनाउन र प्रतिपक्षीको भूमिकालाई निषेध गर्न अध्यादेश ल्याइएको भन्दै नागरिक स्तरबाट समेत यसको आलोचना भएको छ।"
छुवाछूत ऐनसम्बन्धी प्रतिवेदन प्रतिनिधिसभामा पेस गरिने,"काठमाडौं : प्रतिनिधिसभा, कानुन, न्याय तथा मानवअधिकार समितिले जातीय भेदभाव तथा छुवाछूत (कसुर र सजाय) ऐन २०६८ विधायनोत्तर अवस्थाको परीक्षण प्रतिवेदन, २०७७ प्रतिनिधिसभामा पेस गर्ने भएको छ । समितिको शुक्रबारको बैठकले सो प्रतिवेदन परिमार्जनसहित समितिबाट पारित गरी प्रतिनिधिसभाको आगामी बैठकमा नियम १७५ को १ (ख) बमोजिम पेस गर्ने र अनुमोदनका लागि अनुरोध गर्ने निर्णय गरेको हो । समिति सभापति कृष्णभक्त पोखरेलले ऐनमा भएको सजाय तथा जरिवाना र मुद्दा दर्तालगायत विषयलाई प्रतिवेदनमा समावेश गरी प्रतिनिधिसभामा पेस गर्ने जानकारी दिए। समितिका सदस्य मीन विश्वकर्माले प्रहरी प्रशासनले नै जातीय भेदभाव तथा छुवाछूतका मुद्दा दर्ता गर्न अटेरी गर्ने गरेको बताउँदै छुवाछूत ऐन कार्यान्वयन गर्ने निकाय नै समावेशी हुनुपर्नेमा जोड दिए। यस्तै समितिका सदस्य लक्ष्मणलाल कर्णले छुवाछूत ऐनमा भएको दण्ड जरिवाना र सजाय बढाउनुपर्ने आवश्यकता औंल्याए।"
कञ्चनपुरमा शिक्षकमाथि प्रहरीको लाठी चार्ज,"महेन्द्रगर : कञ्चनपुरको भीमदत्तनगरपालिकाले विधि र पद्धती विपरीत दरबन्दी मिलान गरेको भन्दै गत साउन ३ गतेदेखि नगरपालिकाको शिक्षा शाखामा नेपाल शिक्षक संघ कञ्चनपुरले तालाबन्दी गर्यो । नगरपालिकाले गरेको शिक्षक दरबन्दी मिलानमा असन्तुष्ट रहेको शिक्षक संघको करिब एक महिनापछि नगरपालिकामा रिले अनसन थियो । नगरपालिकाले आफूहरुको माग सम्बोधन नगरेको भन्दै शुक्रबार शिक्षक संघले भीमदत्तनगरपालिकाको मुल गेटमा तालाबन्दी गर्यो । शिक्षक संघले लगाएको ताला प्रहरीले बल प्रयोग गरी तोडेपछि नगरपालिकामा दुबै पक्षबीच झडप भयो । झडपमा परी दुबैतर्फका १५ जना घाइते भए । दिनभर नगरपालिका कार्यालय तनावग्रस्त बन्यो। नगरपालिकाले एक महिनासम्म आफूहरुको माग सम्बोधन नगरेपछि बाध्य भएर आन्दोलन गर्नुपरेको नेपाल शिक्षक संघका सुदूरपश्मिच प्रदेश अध्यक्ष विर्ख मल्लले बताए । 'विभागको परिपत्र विपरीत नगरपालिकाले दरबन्दी मिलान गरेको छ,'उनले भने, 'नगरपालिकाले शिक्षकहरुले जथाभावी सरुवा गरेको छ, हामीले सूचनाको हक प्रयोग गरेर शिक्षक सरुवाको निर्णय माग गरेको १ महिना भयो। ' उनले अवैध किसिमले शिक्षा समिति गठन गरेको भन्दै तीनजना समदस्यहरुले समेत राजीनामा दिएको बताए । शिक्षकहरुले शिक्षक दरबन्दी मिलान तथा व्यवस्थापन कार्यविधि २०७६ बमोजिम दरबन्दी मिलान हुनुपर्ने माग गरेका छन् । कार्यविधि विपरित दरबन्दी मिलान गरिएकाले त्यसको विरोधमा उत्रिएको शिक्षिका विमला बमले बताइन् । 'नगर प्रमुखले आफू निकटका शिक्षकहरुलाई पायक पर्ने ठाउँमा पदस्थापना गरेको छ , 'उनले भनिन्, 'विधिविपरित मलाई पनि सरुवा गरियो अस्ती मात्रै गल्तीले तपाईको नाम आयो भन्नुभयो।' उनले एक महिनासम्म शान्तीपूर्ण आन्दोलनलाई वेवास्ता गरेका कारण शुक्रबार झडपको स्थिति आएको बताए। 'विषयगत रुपमा दरबन्दी मिलानको कार्य गरिएको छैन, शिक्षक नविन धामीले भने, 'कुनै विद्यालयमा एकै विषयका दुई शिक्षक छन् कतै विषयको एक शिक्षक समेत नहुनेगरी दरबन्दी मिलान गरिएको छ ।' उनले भीमदत्तनगरपालिकाको यो कदमले विद्यार्थीहरु समेत मार्कामा पर्ने बताए ।उता भीमदत्त नगरपालिकाकाले भने कार्यविधिअनुसार नै शिक्षक दरबन्दी मिलान गरिएको दावी गरेको छ ।"
मुआब्जा कम तोकेर बर्दिबास रेलवे स्टेसन सार्ने षडयन्त्र,"काठमाडौं : महोत्तरीको बर्दिबास१४ का ५६ वर्षीय खेलनाथ लुइँटेल समस्यामा परेका छन् । सरकारले साढे ९ कठ्ठा उनको जग्गा २०७३ पुस २ मा मेचीमहाकाली रेलवे लिक र स्टेसन निर्माणका लागि अधिग्रहण गर्यो । चलनचल्तीको मूल्यमा मुआब्जा पाइने आशामा उनको ६ वर्ष बित्यो । मुआब्जाका लागि उनले महोत्तरीका सीडीओ गुहारे । त, कहिले यातायात्र मन्त्री आउँदा बिन्ती बिसाएँ । बजारभाउअनुसार मुआब्जा दिनुको साटो मुआब्जा निर्धारण समिति संयोजक तथा महोत्तरीका प्रमुख जिल्ला अधिकारीको टोलीले बुधबार लुइँटेललाई खिन्न हुने गरी निर्णय सुनाए । चलनचल्तीको मूल्यअनुसार उनको जग्गाको मूल्य प्रतिकठ्ठालाई ५० देखि ६० लाख पर्छ । १२ बजे राति बिक्री गर्दा पनि मेरो जग्गा कठ्ठाको ५० लाखमा मज्जाले बिक्छ,रेल्वे पीडित किसान लुइँटेल भन्छन्, सरकारले कठ्ठाको १६ लाख दिने निर्धारण गरेको छ । मुआब्जाबाट आउने रुपैयाँले रेलवेमा गएको जग्गाकै हाराहारीमा अर्को ठाउँमा जोड्न सकिदैन । सरकारले किसानको जग्गा ६७ वर्षसम्म रोक्का गर्यो । यसबाहेक अहिले सरकारले उठिबास लगाउने गरी जग्गाको मुआब्जा निर्धारण गर्दा आफूहरूको मन झनै कुढिएको दुःखेसो उनले पोखे । उनले भने,किसान मारा निर्णय हामी मान्दैनौं, कौडीको भाउमा जग्गा दिन्नौं। हचुवाको भरमा गरिएको मुआब्जा निर्धारणले बर्दिबासका झण्डै २ सय किसान तनावमा परेका छन् । स्थानीय ६० वर्षीय गोपीकृष्ण भट्टराई पनि पिरोलिएका छन् । उनको ४ लेन बाटो छेउको २८ धुर जग्गा रेलवेमा परेको छ । उनी भन्छन्, कठ्ठाको १ करोड ४० लाखमा बिक्री हुने जग्गाको मूल्य ८० लाख तोकेर हामीमाथि अन्याय भयो । सरकारले उचित मुआब्जा नदिए रेलवे लिक र स्टेसन बन्न नदिने उनले बताए । मुआब्जाकै कारण बर्दिबासमा रेलको लिक र स्टेसन ६ वर्षदेखि अलपत्र बनेको छ । बर्दिबासमा किसानको ५७ विघाभन्दा बढी जग्गा रोक्का गरिएको छ । जयनगरजनकपुरकुर्थाभंगहासम्म लिक बनिसकेको छ । भंगहाबर्दिबाससम्मको लिक र स्टेसन नबन्दा नेपालको गौरवको आयोजना ब्रोडगेज रेल सञ्चालनमा ढिलाइ भइरहेको छ । सन् २०१९ भित्र रेल गुडाउने पर्ने भारतसँग सम्झौता छ । नजिकैको लालबन्दीमा २ श्रेणीमा जग्गालाई वर्गीकरण गरी मुआब्जा दिइयो । बर्दिबासमा ३२ श्रेणीमा विभाजित गरी जग्गाको मुआब्जा निर्धारण गरियो,रेलवे पीडित किसान डाँकराज पोखरेल भन्छन्, सरकारको यो निर्णयले किसानहरू मारमा परेका छन् । रेलवेमा परेको जतिकै जग्गा अन्य स्थानमा खरिद गर्न सक्ने गरी मुआब्जा सरकारले दिनुपर्छ । रेलवे स्टेसनभित्र अधिग्रहणमा परेको जग्गाको ३२ शीर्षकमा विभाजित गरेर कठ्ठाको ७ लाखदेखि ८० लाखसम्म मुआब्जा निर्धारण गरिएको महोत्तरीका प्रमुख जिल्ला अधिकारी तीर्थराज भट्टराईले जानकारी दिए । सरकारले निर्धारण गरेको मूल्यअनुसार पीडित २ सय किसानलाई मुआब्जा उपलब्ध गराउन कम्तिमा २ अर्ब ३० करोड रुपैयाँको जोहो गर्नुपर्नेछ । कठ्ठाको २० लाखदेखि १ करोंड २० लाखसम्म आफुहरूको माग रहेको रेल्वे मुआब्जा पीडित संघर्ष समितिका संयोजक राजु खड्काले बताए । न्युन्तम मुआब्जा निर्धारण गरेर रेल्वे स्टेशन अन्यन्त्र साने षडयन्त्र भइरहेको उनले दावी गरे । सरकारले आर्थिक वर्ष २०७८०७९ को बजेटमा बर्दिबासमै रेलवे स्टेशन बनाउने सार्वजनिक गरेको थियो । मुआब्जा निर्धारण समितिले आफूखुसी निर्धारण गरेको मुआब्जा हामीलाई मान्य छैन, खड्काले भने, जग्गाको मूल्य निक्कै कम भयो । यसलाई स्वीकार गर्दैनौं । शुक्रबार पीडितहरुले पत्रकार सम्मेलन गरेर उचित मुआब्जाको नदिए आन्दोलन चर्काउने बताएका छन् ।जग्गाको उचित मुआब्जा तुरुन्त दिनु पर्ने माग पीडितहरुको छ । स्थानीय रुपमा संघर्षको बाटोसँगै कानुनी उपचार खोज्न आफूहरू तयार रहेको उनले बताए । बर्दिबास प्रदेश २ मै तीव्रगतिमा विकास भइरहेको उदाँउदो सहर हो । २०६२०६३ को मधेश आन्दोलनपछि व्यापारिक केन्द्र तथा शैक्षिक सहरको रुपमा बर्दिबास विकास भएरहेको बर्दिबास वडा नम्बर १ का वडा सदस्य निरज अधिकारीले बताए । त्यसैले यहाँका जग्गाको महंगो हुँदै गएको उनले बताए ।"
देशकै ठूलो मानवनिर्मित तालमा चल्न थाल्यो जेटबोट,"सर्लाही : सर्लाहीको वाग्मती नगरपालिका १२ स्थित मानवनिर्मित ठूलो मानिएको भरत तालमा जेटबोट चल्न थालेको छ। ताल निर्माणको कार्य पूर्णरुपमा नसकिए पनि असार १० गतेदेखि तालमा जेटबोट सञ्चालनमा ल्याइएको छ। पूर्वपश्चिम लोकमार्गदेखि करिब दुई किलोमिटर दक्षिणतर्फ रहेको सो मानवनिर्मित तालमा ३५ सिटे जेटबोट सञ्चालनमा ल्याइएको छ। वाग्मती नगरपालिकाका प्रमुख भरतकुमार थापाका अनुसार मोटरबोट सञ्चालनमा आएदेखि सो ताल पर्यटकीय केन्द्र बनेको छ। यहाँ यो ताल हेर्न र जेटबोट चढ्न देशका विभिन्न ठाउँबाट दैनिक सयौँ आन्तरिक तथा बाह्य पर्यटक आउने गरेका छन्। नगर प्रमुख थापाको विशेष पहलमा करिब १२१ बिघा क्षेत्रफलमा निर्माण गरिएको यस तालको गहिराइ ४५ फिट छ। गर्मीयाममा यहाँ मोटरबोट चढेर आनन्द लिन र मनोरञ्जनका लागि स्थानीय र वरपरका जिल्लाका पर्यटक यहाँ आउन थालेका छन्। बिदाको दिन परिवारसहित ठूलो सङ्ख्यामा आन्तरिक पर्यटक यहाँ आउने गरेको पाइन्छ। यस तालमा हंसराज प्रजातिको हाँस पालिएको छ र आगामी दिनमा माछापालन गरिने नगरपालिकाले योजना बनाएको छ। नगरपालिकाभित्रका करिब एक हजार २०० बेरोजगार युवालाई रोजगारी दिने योजनाका साथ तालको निर्माण शुरु गरिएको नगर उपप्रमुख लीलाकुमारी मोक्तानले जानकारी दिए। उनका अनुसार नगरको अर्थोपार्जनका लागि ताल महत्वपूर्ण स्रोत बन्न सक्छ। यस ताललाई व्यवस्थित गर्दै बगैँचा, पार्क र वनभोजस्थलका रुपमा पनि विकास गरिने योजना नगरपालिकाको छ। यहाँ मोटरबोट सवार भएर केही समय घुम्दा पोखराको फेवाताल जत्तिकै मनोरञ्जन प्राप्त भएको जिल्ला प्रशासन कार्यालय सर्लाहीका सहायक प्रमुख जिल्ला अधिकारी भुमेश्वर पोख्रेलले बताए। बिदाका दिन आफू पनि मनोरञ्जन गर्न तालमा घुम्न आउने गरेको र गर्मी मौसममा तालमा बोट चढेर घुम्दा पोखराको फेवातालको झल्को मेटिने गरेको उनको अनुभव छ। अझै तालका बीचमा बन्दै गरेको रिसार्ट (होटल प्यालेस)ले रानिपोखरी र पोखराको फेवातालबीचमा रहेको ताल बराहीको याद आउने उनले बताए। अझ मानवनिर्मित यस ताल टिकटक बनाउने ठाउँका रूपमा समेत प्रख्यात हुँदै आएको छ। यहाँ आउने करिब ९० प्रतिशत पर्यटकले रमणीय वातावरण देखेर टिकटक बनाएर फर्किने गरेका छन्। कलकल बग्ने वाग्मती नदी र छेउमा बन्दै गरेको रेलको लिगले हरेक पर्यटकको मन लोभ्याउने गर्दछ। यस तालको हालसम्मको कूल लागत करिब रु ३० करोड अनुमान गरिएको भए पनि लागत खर्च सार्वजनिक गरिएको छैन। सोही तालको अध्ययन अवलोकन भ्रमणमा आएका तनहुँको देवघाट गाउँपालिकाका अध्यक्ष दुर्गाबहादुर थापाले वाग्मती नगरपालिकाका नगरप्रमुख थापासँग भेट गरी पर्यटन क्षेत्रको विकासका विषयमा छलफल गरेका छन्। सो तालमा नेपाल सिट एण्ड बोट बिल्डिङ कम्पनीद्वारा उत्पादन गरिएका राइनोज, फिस्टेल, जेट बोट नामका मोटर बोट सञ्चालन हुने नेपाल सिट एण्ड बोट बिल्डिङ कम्पनीका अध्यक्ष लेखनाथ पौडेल जानकारी दिए। साथै ३०० सिट क्षमताको तीनतले मिनी क्रुजको पनि डिजाइन भइरहेको र यसमा २६ वटा डिलक्स कोठा, रेष्टुरेन्ट र सेमिनार हल रहने बताइएको छ। उक्त क्रुजमा जापान र चीनमा बनेका इञ्जिन जडान गरिनेछ। यस ताल र यसको वरपरको पर्यटकीय विकासको अध्ययन र अवलोकन भ्रमणका लागि देशका विभिन्न पालिकाका जनप्रतिनिधिहरु आउने गरेका छन्।"
१४ सांसदलाई निष्कासनको सूचना टाँस्न माग गर्दै एमाले सांसद् सभामुखको कार्यकक्षमा,"काठमाडौं : माधव नेपालसहित १४ सांसदलाई निष्कासनको सूचना टाँस्न माग गर्दै एमालेका सांसदले सभामुखको कार्यकक्षबाहिर धर्ना दिएका छन्। सिंहदरबारस्थित सभामुख कक्षबाहिर शान्ता चौधरी, खगराज अधिकारी, लालबाबु पण्डित, महेश बस्नेत, गोकुल बाँस्कोटा सहितका केही सांसदले शुक्रबार धर्ना दिएका हुन्। यद्यपि एमालेका सांसद् कार्यकक्षमा आएको जानकारी सचिवालयबाट पाएसँगै आज सभामुख अग्नि सापकोटा कार्यालय नजाने भएका छन्। सापकोटा कार्यालयमा नआएपछि सभामुखको च्याम्बरमा जारी धर्ना स्थगित गरेर सांसद फर्किएका छन्। चौधरीले आज हामीसँग सभामुखले फेस गर्न नचाहेको बताइन्। विगतमा २४ घण्टाभित्रै सूचना टाँस गरिएको भएपनि लामो समयसम्म सभामुखले निष्कासनको सूचना टाँस्न अटेरी गरेको बताइन्। उनले भनिन्, उहाँ कुनै दलको कार्यकर्ता होइन, एउटा संस्था हो। उहाँ जुन पदमा आसिन हुनुहुन्छ, त्यसको गरिमा भुल्दै हुनुहुन्छ। सभामुख सापकोटाले एमालेको पत्रअनुसार कारबाही प्रक्रिया अघि बढाए ती १४ जनाको सांसद पद जान्छ। तर, सभामुखले आलटाल गरिरहेर त्यसअघि नै आयोगले नेपाल पक्षको दललाई मान्यता दिए सबैको पद सुरक्षित हुनेछ। १४ जना सांसदको कारबाही प्रक्रियाले राष्ट्रिय राजनीति र संसदीय अंकगणितमा भिन्न अवस्था ल्याउने निश्चित छ। विपक्षी एमाले छिटो कारबाही गरेर उनीहरूको पद खारेज गर्न सभामुख सापकोटामाथि दबाब दिइरहेको छ। प्रमुख सचेतक विशाल भट्टराईको नेतृत्वको टोलीले बिहीबार सभामुख सापकोटालाई भेटेर पार्टीको पत्रअनुसार कारबाही गर्न आग्रह गरेको थियो। सभामुखले निर्णय गरेर पद रिक्त भएको सूचना छिटो टास्नुपर्छ, भट्टराईले अन्नपूर्ण पोस्ट्सँग भने, ७२ घण्टासम्म पनि उहाँ (सभामुख) ले कुनै प्रतिक्रिया नदेखाउँदा हामीले गम्भीर आपत्ति जनाएका छौं। पार्टी, व्यक्ति वा राजनीतिक अवस्था हेरेर निर्णय गरेमा हाम्रो पार्टीलाई सह्य हुने छैन, विद्रोह गर्ने अवस्था नआओस् भनेका छौं। समाजवादी पार्टीको निर्णयअनुसार सरिता गिरीको पद २४ घण्टामा गएको नजिर अनुसार सभामुखले १४ जनामाथि कारबाही गर्नुपर्ने एमालेको तर्क छ। यस्तै माओवादी केन्द्रको निर्णयअनुसार सभामुखले टोपबहादुर रायमाझी, लेखराज भट्ट, प्रभु साह, गौरीशंकर चौधरीको हकमा ४८ घण्टामा कारबाहीको सूचना टाँस गरेका थिए। प्रतिनिधिसभा नियमावलीअनुसार संसद बैठक बसेको बेला बैठकमा र बैठक नबसेको बेला सूचना पार्टीमा सांसद पद रिक्तको सूचना टाँस गर्नुपर्छ। नियमावलीको नियम २१२ मा सांसदको पद रिक्तसम्बन्धी व्यवस्था छ। नियमावलीअनुसार कुनै दलले आफ्ना सांसदलाई कारबाही गरेको कति दिनमा सभामुखले निर्णय गर्नुपर्छ भन्ने समय किटान छैन। कारबाहीमा परेका सांसद कोको हुन् क"
अफगानिस्तानमा युवतीहरुको अवस्था के हुन्छ अब ?,"काबुल: गत साता तालिबान विद्रोहीले अफगानिस्तान सिंगो देश नै कब्जामा लियो । २० वर्षको अवधिमा तालिबान विद्रोहीले आफ्नो सत्ताका लागि संघर्ष गरिरहँदा यहाँका महिला तथा बालबालिकाहरु शिक्षा र अन्य अधिकारका लागि लडिरहे । अफगानिस्तानमा एउटा सिंगो पुस्ता नै अधिकारका लागि लड्दालड्दै हुर्किएको छ । पछिल्लो साता तालिबानले विजयोत्सव मनाइरहँदा महिला र बालबालिकाहरु भने आफ्नो भविष्यबारे चिन्तित देखिएका छन् । अन्तर्राष्ट्रिय मिडियाका अनुसार यहाँ सबैभन्दा जोखिममा रहेको वर्ग नै महिला र बालबालिका हुन् । २० वर्षको अवधिमा सबैभन्दा धेरै पीडित पनि महिला र बालबालिका नै परे । सार्वजनिक स्थानमा जान नपाउने, स्कुलमा गएर पढ्न नपाउने जस्ता कठोर प्रतिबन्ध तालिबान लडाकुले महिला र बालिकाहरुका लागि लगाएका थिए । पछिल्लो समय त तालिबान लडाकुका लागि विवाहका लागि समेत युवतीहरुको अपहरण गरिएका खबर सार्वजनिक हुन थालेका थिए । संयुक्त राष्ट्रसंघका अनुसार २००९ यता २०२१ सम्म आइपुग्दा आम नागरिकको मृत्युदर ५० प्रतिशतले बढेको छ। जसमध्ये अधिकांश मृत्यु हुने र घाइते हुने महिला र बालबालिका नै छन्। र यी अधिकांश आक्रमणमा अफगान सरकारले तालिबान विद्रोहीलाई नै आरोप लगाउने गरेको थियो । अघिल्लो साता जब तालिबान विद्रोही राजधानी काबुल प्रवेश गरे सबैभन्दा ठूलो त्रास के थियो भने अब यहाँ महिला र बालबालिकाको अवस्था के होला ? धेरैको सहज आंकलन महिला अधिकार अब झन् कुण्ठित हुनेछ । जवकि २० वर्षको अवधिमा अमेरिकी बलमा अफगान सेनाले महिला अधिकार स्थापित गर्न पहल गरेको थियो । जुन अवस्था तालिबानी कब्जासँगै उल्टिने निश्चितप्राय छ । अफगान सरकारका प्रवक्ताले तालिबानले सत्ता कब्जा गर्नुभन्दा दुई दिनअघि भनेका थिए ""तालिबानले सबै क्षेत्रका स्वतन्त्रता फिर्ता लिनेछ । हामी त्यसैको विरुद्ध लडिरहेका छौँ ।"" साथै महिला र बालबालिका सबैभन्दा पीडित भएको र अफगान सेना उनीहरुकै अधिकार रक्षाका लागि खडा भएको समेत अफगान सरकारले बताएको थियो । अफगान सरकारका अधिकारीहरुका अनुसार तालिबान लडाकूहरु आम नागरिकका घर घरमा पुगेर १२ देखि ४५ वर्ष उमेर समूहका महिलाको सूची तयार पार्ने गरेका थिए । जसलाई उनीहरु तालिबान लडाकूसँग विवाहका लागि बाध्य पार्थे । तर अफगानिस्तानमा आम महिलाहरु पुरुष साथी वा उसको सहमति विना घर छोड्न सक्दैनन् । काम वा अध्ययन गर्न पनि घर बाहिर जान सक्दैनन् । वा स्वतन्त्र रुपमा उनीहरुले चाहेको लुगा छनोट नै गर्न पाउँदैनन् । विद्यालयहरु पनि महिलाका लागि बन्द छन्। यसर्थ अफगानिस्तानमा अझै कम्तिमा अर्को सिंगो एक पुस्ताका लागि सार्वजनिक जीवनमा प्रवेश गर्ने अफगान महिलाहरु हुने छैनन् । अर्थात् सांसद, पत्रकार, स्थानीय गभर्नर, डाक्टर, नर्स, शिक्षक र प्रशासकको रुपमा अफगानिस्तानले महिलालाई गुमाएको छ। २६ वर्षीया जारा धेरै अफगान महत्वाकांक्षी महिलामध्ये एक प्रतिनिधि पात्र हुन् । जो उच्च शिक्षा अध्ययन गर्न चाहन्छिन् । तर अफगानिस्तानकै तेस्रो ठूलो हेरात सहरस्थित गृहक्षेत्रमा उनले १५ अगस्टको साँझ जब तालिबानीहरुको विशाल प्रदर्शन देखिन् उनी चकित परिन् । म त स्तब्ध बनेँ, जाराले भनिन् । जारा एक गैरसरकारी संस्थामा महिला सचेतना सम्बन्धी कार्यक्रमका लागि काम गर्छिन् । धेरै मेहनत गरेर समाजमा अघि बढ्ने सपना बोकेर यसरी काम गर्ने मजस्तो युवतीका लागि घरभित्रै बस्नुपर्ने नियम कसरी सम्भव होला र? जाराले सोधिन् । सहरमा तालिबानी प्रभाव बढिरहँदा जारा अफिस जान छाडेको पनि एक महिना भइसकेको छ । अगस्ट १५ गतेदेखि त उनको काम लगभग बन्द जस्तै भएको छ । अफगानिस्तानमा पछिल्लो समय थुप्रै शिक्षित महिलाहरु आफ्नो तनाब व्यक्त गर्न सामाजिक सञ्जालको समेत प्रयोग गर्नेगर्छन् । अफगान फोटोग्राफर राडा अकबरले ट्वीटरमा लेखेका छन्, ""हरेक शहर भत्किए, मानव शरीरहरु ढले, सपनाहरु ढले, इतिहास र भविष्य पतन भयो, कला र संस्कृति पतन भयो, जीवन र सौन्दर्य पतन भयो, हाम्रो संसार पतन भयो।"" अफगान सरकारका पूर्वअधिकारीहरु समेत हाल महिला र बालिकाको भविष्यबारे चिन्तित बन्न थालेका छन् । पूर्वराष्ट्रपति अशरफ घानीका एक निकटस्थ सहयोगीका अनुसार यहाँ तालिबानले अब महिला र युवतीलाई सिमान्तकृत बनाउनेछन् । विशेषगरी नेतृत्व तहमा काम गर्ने महिलाका लागि तालिबान सरकार कठोर बन्ने चिन्ता व्यक्त गर्न थालिएको छ । संयुक्त राष्ट्रसंघ शरणार्थी एजेन्सीका अनुसार अफगानिस्तानबाट धेरै महिलाहरु भाग्न कोसिस गरिरहेका छन् । मे महिनाको अन्त्यदेखि झण्डै २ लाख ५० हजार अफगानीहरुले आफ्नो घर छोडेर भागेका छन् जसमध्ये ८० प्रतिशत महिला र बालबालिका छन्। त्यसो त तालिबानले सत्ता कब्जा गरेसँगै क्यानडाले अफगानिस्तानका महिला नेतृसहित २० हजार मानिसलाई आश्रय दिने घोषणा गरिसकेको छ । उनीहरुमध्ये महिलाहरुलाई बढी प्राथमिकता दिने भनिएको छ । तालिबान सरकारले भने सत्ता कब्जा गरेपछि महिला स्वतन्त्रता प्रत्याभूत गराउने प्रतिवद्धता व्यक्त गरेको छ । तालिबान अधिकारीले महिलाहरुलाई पढ्ने तथा घर बाहिर जाने स्वतन्त्रता दिइने बताएका छन् । (एजेन्सीको सहयोगमा)"
"माधव नेतृत्वको पार्टीले हटायो एमाले नाम, नेकपा एकीकृत समाजवादी राखेर निवेदन","काठमाडौं : नेकपा एमालेबाट विभाजन गरेर माधव पक्षले बनाएको पार्टीको नाममा नेकपा एकीकृत समाजवादी रहने भएको छ। नयाँ पार्टीको नाममा नेकपा एमाले (समाजवादी) राख्दा राजनीतिक दलसम्बन्धी ऐन र सर्वोच्च अदालतको फागुन २३ को फैसला बाधक बन्ने निर्वाचन आयोगले जानकारी गराएपछि नयाँ नाम राखिएको हो। निर्वाचन आयोगले पार्टीको नाम उस्ताउस्तै राख्न नमिल्ने बताएपछि नयाँ नाम नेकपा एकीकृत समाजवादी राख्ने तयारी भएको माधव पक्षका एक केन्द्रीय सदस्यले जानकारी दिए। उनका अनुसार नेकपा एमाले (समाजवादी) पार्टीको नाम बदलेर नेकपा एकीकृत समाजवादी राखिएको छ। नेपाल समूहले बुधबार जारी भएको भएको राजनीतिक दलसम्बन्धी अध्यादेश र त्यसपश्चात बनेको नियमावली अनुसार दल विभाजन गरी निवेदन दिएका हुन्। माधव नेतृत्वको पार्टीले आज नै निवेदन दर्ता गर्ने तयारी गरेको छ। माधव पक्षले एमाले नाम राखेकोमा केपी ओली नेतृत्वको नेकपा एमालेले आपत्ति जनाएको थियो। आयोगले पार्टीको नाम, विधान, घोषणा पत्र, केन्द्रीय समितिका सदस्य र सांसदको संख्या नियामानुसार मिलेको छ कि छैन भनेर हेरेपछि सनाखतका लागि बोलाउनेछ। निर्वाचन आयोगले बोलाएको दिन कार्यालयमा गएर सनाखत गर्दा तोकिएको मापदण्ड पूरा भएको खण्डमा आयोगले मान्यता दिनेछ। आयोगले महन्थ ठाकुर पक्षलाई पनि अर्को नाम ल्याउन भनेको छ। मंगलबार सरकारले राजनीतिक दलसम्बन्धी अध्यादेश राष्ट्रपतिसमक्ष पेश गरेको थियो। बुधबार राष्ट्रपति विद्यादेवी भण्डारीबाट राजनीतिक दलसम्बन्धी अध्यादेश जारी भएको हो। अध्यादेश पछि देशकै ठूलो पार्टी नेकपा एमाले र जनता समाजवादी पार्टी (जसपा) विभाजन भएको छ। सरकारले पार्टी विभाजन गर्न केन्द्रीय समिति वा संसदीय दलमध्ये कुनै एउटामा २० प्रतिशत भए पुग्ने व्यवस्था गरेरअध्यादेश ल्याएको थियो। यस अगाडि संसदीय दल र केन्द्रीय कमिटी दुबैमा ४० प्रतिशत संख्या पुर्याउनुपर्ने प्रावधान रहेकोले त्यसलाई संशोधन गर्न अध्यादेश ल्याइएको हो। अध्यादेशलाई लिएर सत्तारूढ गठबन्धनका नेता र प्रमुख प्रतिपक्ष दल नेकपा एमालेले विरोध गरिरहेका छन्। संवैधानको मर्म र भावना विपरीत दल विभाजनलाई सहज बनाउन र प्रतिपक्षीको भूमिकालाई निषेध गर्न अध्यादेश ल्याइएको भन्दै नागरिक स्तरबाट समेत यसको आलोचना भएको छ।"
पार्टीको एकताको पक्षमा उभिन एमालेका ९ नेताको अपिल (विज्ञप्तिसहित),"काठमाडौं : माधवकुमार नेपालनिकट रहेका नेकपा एमालेका ९ नेताहरूले पार्टीको एकता र विधिसम्मत सञ्चालनको पक्षमा उभिन, धैर्य र सकारात्मक भूमिका निर्वाह गर्न अपिल गरेका छन्। बिहीबार साँझ संयुक्त अपिल जारी गर्दै उनीहरूले नेपाललाई नयाँ पार्टी दर्ताको प्रक्रियाबाट पछि हट्न आह्वान गरेका छन् । अन्तिम समयमा पार्टी विभाजनमा साथ नदिने युवराज ज्ञवाली, अष्टलक्ष्मी शाक्य, भीम रावल, घनश्याम भुसाल, भीम आचार्य, गोकर्ण विष्ट, योगेश भट्टराई, सुरेन्द्र पाण्डे र रघुजी पन्तले संयुक्त वक्तव्य जारी गरेका हुन्। एमालेका दोस्रो तहका अधिकांश नेता नयाँ गठन भएको एमाले समाजवादीको दल दर्ता गर्दा सहभागी भएका छैनन्। उनीहरुले पार्टीलाई विभाजन र तहसनहस हुनबाट बचाउन यसअघि कार्यदलस्तरमा भएको १० बुँदे सहमतिको तत्काल कार्यान्वयनमा जोड दिएका छन्। पार्टी विभाजनले कसैको हित नगर्ने भएकोले अलग पार्टी दर्ताको प्रक्रियामा संलग्न नेता र कार्यकर्तालाई त्यस्तो प्रक्रिया रोकी पार्टी एकताको लागि तत्पर हुन आह्वान गरेका छन्। उनीहरुले पार्टी अध्यक्षको हैसियतले पार्टीको हितमा अधिकतम् लचिलो हुँदै वरिष्ठ नेता नेपाललगायत १४ जनालाई गर्ने भनिएको कारबाही लगायत सबै प्रकारका कारबाही रद्द गर्न आग्रह गरेका छन्। उनीहरुले पार्टीमा देखा परेका मतभेदहरुलाई विधिसम्मत ढंगले छलफल गरी समस्या तथा अन्तरविरोधहरुलाई हल गर्नु सबैको कर्तव्य भएको बताएका छन्। उनीहरुले राजनीतिक दल सम्बन्धि अध्यादेशले नेकपा (एमाले) मा मात्र संकट आउने नभई सम्पूर्ण राजनीतिक पार्टीहरुमा समेत प्रभाव पार्ने र राजनीति अनिश्चयको दलदलमा फस्ने खतरा भएकोले अध्यादेशलाई तत्काल फिर्ता गर्न माग गरेका छन्। उनीहरुले अध्यादेशपछि विभाजित पार्टीको एकताका सबै उपायको खोजी र अवलम्बनमा क्रियाशील रहेको धारणा राखेका छन्। नेपालमा देखा परेको दल विभाजन र राजनीतिक अस्थिरतालाई ध्यानमा राखी नेपालको संविधान निर्माणका समयमा राजनीतिक दलहरुकाबीच राजनीतिक स्थायित्वका लागि दलविभाजन सम्वन्धी ऐनमा ४० प्रतिशत केन्द्रीय सदस्य र ४० प्रतिशत संसदका सदस्य रहनु पर्ने व्यवस्थालाई वर्तमान देउवा सरकारले संशोधन गरी २० प्रतिशत केन्द्रीय सदस्य वा संसदका सदस्यहरुले दलविभाजन गर्नपाउने गरी अध्यादेश मार्फत ऐन संशोधन गरेको छ । यसले नेपालको राजनीतिमा फेरि पनि अस्थिरता निम्त्याउने स्थिति बनेकोछ । यसबाट राजनीतिक स्थायित्व, राष्ट्रिय स्वाधीनता, हित, स्वाभिमान र समृद्धिको लागि गरिने सम्पूर्ण कदमहरुमा धक्का लाग्नसक्ने छ ।, वक्तव्यमा भनिएको छ, यसले नेकपा (एमाले) मा मात्र संकट आउने नभई सम्पूर्ण राजनीतिक पार्टीहरुमा समेत प्रभाव पार्ने र राजनीति अनिश्चयको दलदलमा फस्ने खतरा भएकोले यस अध्यादेशलाई तत्काल फिर्ता गर्न माग गर्दछौं । अध्यादेश पछि विभाजित पार्टीको एकताका लागि हामी सम्भव सबै उपायको खोजी र अवलम्बनमा क्रियाशील छौं । मंगलबार सरकारले राजनीतिक दलसम्बन्धी अध्यादेश राष्ट्रपतिसमक्ष पेश गरेको थियो। बुधबार राष्ट्रपति विद्यादेवी भण्डारीबाट राजनीतिक दलसम्बन्धी अध्यादेश जारी भएको हो। अध्यादेश पछि देशकै ठूलो पार्टी नेकपा एमाले र जनता समाजवादी पार्टी (जसपा) विभाजन भएको छ। सरकारले पार्टी विभाजन गर्न केन्द्रीय समिति वा संसदीय दलमध्ये कुनै एउटामा २० प्रतिशत भए पुग्ने व्यवस्था गरेरअध्यादेश ल्याएको थियो। यस अगाडि संसदीय दल र केन्द्रीय कमिटी दुबैमा ४० प्रतिशत संख्या पुर्याउनुपर्ने प्रावधान रहेकोले त्यसलाई संशोधन गर्न अध्यादेश ल्याइएको हो। अध्यादेशलाई लिएर सत्तारूढ गठबन्धनका नेता र प्रमुख प्रतिपक्ष दल नेकपा एमालेले विरोध गरिरहेका छन्। संवैधानको मर्म र भावना विपरीत दल विभाजनलाई सहज बनाउन र प्रतिपक्षीको भूमिकालाई निषेध गर्न अध्यादेश ल्याइएको भन्दै नागरिक स्तरबाट समेत यसको आलोचना भएको छ।"
मिस अफगानको बिकिनी विवाद,काबुल : अहिले सारा विश्वको ध्यान अफगानिस्तानले तानेको छ। बिद्रोही तालिवानले सत्ता कब्जा गरेपछि संसारभर हलचल चलेको छ। केही दिनदेखि देश छाड्न विमानस्थलमा मानिसको भीड लागिरहेको छ। देश छाड्न नचाहनेहरूले घरका झ्याल र ढोकामा कालो रंग लगाउने र महिलाहरूले थन्क्याएर राखेको बुर्का झिकेर लगाउन थालेका छन्। यसअघि फेसनेवल पहिरनमा देखिने अफगानी महिलाहरू अहिले बुर्कामा अनुहार लुकाउन थालेका छन्। यस्तै आपत् मिस अफगानिस्तान भिदा समदजैलाई पनि आइपरेको थियो। मोडल तथा अभिनेत्रीसमेत रहेकी भिदाको जन्म सन् १९७८ मा काबुलमा भएको थियो। त्यसबेला अफगानिस्तानमा फेसन निकै चलेको थियो। यस्तैमा भिदा पनि ग्लामर क्षेत्रमा आकर्षित भएकी थिइन् र उनले त्यसलाई नै आफ्नो करियर पनि बनाइन्। सन् २००३ मा मिस अफगानिस्तानको उपाधि जितेकी उनले त्यही वर्ष मिस अर्थमा पनि सहभागिता जनाएकी थिइन्। मिस अर्थमा उनले रातो बिकिनीमा र्याम्प वाक गरेकी थिइन्। त्यसपछि उनी विवादमा मुछिइन्। अफगानिस्तानमा उनको ठूलो विरोध भयो। भिदाले बिकिनी लगाएको विषय अफगानिस्तानको सर्वोच्च अदालतसम्म पुगेको थियो। सर्वोच्च अदालतले पनि उनको रबैयाको आलोचना गरेको थियो। अंग प्रदर्शन स्लामिक कानुन र अफगान परम्पराविपरीत भएको ठहर सर्वोच्च अदालतले गरेको थियो।
देवकोटा संग्रहालयको शिलान्यास,"काठमाडौं : काठमाडौं महानगरपालिका३०, मैतीदेवीमा रहेको महाकवि लक्ष्मीप्रसाद देवकोटाको कविकुञ्जलाई महाकवि देवकोटा संग्रहालयका रूपमा पुनर्निर्माण गर्ने कामको थालनी भएको छ। बिहीबार नेपाल प्रज्ञा प्रतिष्ठानका कुलपति गंगाप्रसाद उप्रेतीले संग्रहालय पुनर्निर्माणको शिलान्यास गरेका छन्। शिलान्यासअघि मैतीदेवी मन्दिरमा प्रज्ञा प्रतिष्ठानबाट क्षमापूजासमेत गरिएको थियो। नेपाल प्रज्ञा प्रतिष्ठानले महाकवि देवकोटा संग्रहालय पुनर्निर्माण गर्न लागेको हो। कुलपति उप्रेतीले जनसरोकारको विषय बनेको महाकवि देवकोटा संग्रहालयलाई पुरानै स्वरूपमा भूकम्प प्रतिरोधी आधुनिक प्रविधिको प्रयोग गरी पुनर्निर्माण गरिने बताए। राष्ट्रिय गौरवका रूपमा रहेको संग्रहालयको पुनर्निर्माण एक वर्षभित्रै सम्पन्न गरी सञ्चालनमा ल्याउने छौं, कुलपति उप्रेतीले भने। शिलान्यास कार्यक्रममा उपकुलपति डा जगमान गुरुङ, सदस्यसचिव प्रा जगतप्रसाद उपाध्याय, प्राज्ञ परिषद्का सदस्य प्राडा योगेन्द्रप्रसाद यादव, प्राडा हेमनाथ पौडेल, प्राडा उषा ठाकुर, माया ठकुरी, प्राडा गोपीन्द्र पौडेल, लक्ष्मी माली र डा देवी नेपाल, प्राज्ञ सभा सदस्य, कामनपा३० का अध्यक्ष दलबहादुर कार्की, महाकवि देवकोटा पुत्र डा पद्मप्रसाद देवकोटा, माइली छोरी अम्विकादेवी रिमाललगायतका परिवारजनको उपस्थिति थियो। प्रज्ञा प्रतिष्ठानले महाकवि लक्ष्मीप्रसाद देवकोटाको कविकुञ्जलाई संग्रहालय बनाउन अढाई करोड रुपैयाँमा १२ आना एक दाम जग्गा र घर किनेको थियो। महाकवि देवकोटाको सो घर विसं २००० सालमा बनेको हो।"
एसिडको घाउमा मलम लागेन,"नेपालमा एसिड अर्थात् तेजाब आक्रमणका घटना केलाउँदा अवस्था उदेकलाग्दो छ। सम्बन्धमा सामान्य मनमुटाव र रिसको आवेगकै कारण अपराध भएका छन्। यसबाट पुरुषभन्दा महिला बढी पीडित छन्। एसिडको शारीरिक, मनोसामाजिक र मानसिक असर महिलाले जीवनभरि भोगिरहनुपर्छ। जुन पीडा लेखेर र भनेर सकिँदैन। जीवन कष्टकर बन्छ। कानुनी बाटो मजबुत नहुँदा पीडितले वर्षौंदेखि न्याय नपाएका उदाहरण समाजमा धेरै भेटिन्छन्। आक्रमणपछि उपचार गराउन अझै समस्या छ। एकपटकको उपचारले मात्रै नहुने भएकाले वर्षौंसम्म करोडौं खर्चिनु पर्ने बाध्यता त छ नै, आर्थिक संकट पनि उतिकै पर्छ। पीडकलाई सजाय र पीडितलाई क्षतिपूर्ति समयमा नहुँदा पर्ने मानसिक असरको लेखाजोखा छैन। समाजमा पनि उच्च शिर बनाएर हिँड्न गाह्रो महसुस पीडितले गर्छन्। विभिन्न प्रयोजनका लागि एसिड खरिद गरिने भए पनि यसको प्रयोग केही वर्षयता महिला हिंसामा पनि हुने गरेको छ। यो सहजै पाइने हतियार बनेको छ। प्रहरीको तथ्यांक हेर्दा पछिल्लो आठ वर्षमा दुई दर्जन महिला र पुरुषमाथि एसिड आक्रमण भएका छन्। यसमा पुरुषको तथ्यांक महिलाको भन्दा कम छ। यो तथ्यांक छिमेकी राष्ट्रहरूको तुलनामा नेपालमा निकै कम हो। तर एसिड आक्रमणले पीडितमाथि हुने घाउ र पीडा उसका लागि आकाशले थिचेसरह हो। त्यसैले तथ्यांकलाई भन्दा पनि यो घटनाले पीडितमा परेको प्रभावलाई हेरेर कानुन बनाई सजायको व्यवस्था हुनु आवश्यक देखिन्छ। पीडितहरूको भनाइ पनि यो नै हो। एसिड आक्रमणका घटना बढ्दा सरकारी कार्यशैलीको आलोचना धेरै वर्ष भयो। ढिलै गरेर भए पनि गत वर्ष एसिड आक्रमण गर्नेलाई कडा दण्डको व्यवस्था भएको कानुन सरकारले बनायो। तेजाब तथा अन्य घातक रासायानिक पदार्थसम्बन्धी अध्यादेश २०७७ र फौजदारी कसुर तथा फौजदारी कार्यविधिसम्बन्धी केही ऐन संशोधन गर्ने अध्यादेश २०७७ ले एसिडको गैरकानुनी प्रयोग र दुरुपयोगलाई रोक्न बल पुगेको छ। यी दुई अध्यादेशले एसिड आक्रमणकारीलाई चर्को सजायको व्यवस्था मात्र गरेको छैन, एसिड आक्रमणबाट अंगभंग भएका तथा अन्य प्रकारका समस्या भोग्न बाध्य पारिएकालाई संरक्षणको दायित्वसमेत बोकेको छ। तर, कानुनमा लेखिएको व्यवस्था अक्षरशः कार्यान्वयन भएको छैन। पीडित अझै पनि न्यायको खोजीमा दौडिएका छन्। कतै अदालतले एसिड छ्याप्नेलाई मात्रै दोषी ठहर गर्दा पीडित सन्तुष्ट छैनन्। आफ्नै श्रीमान्बाट एसिड आक्रमणमा परेकी धनुषाकी आरती साह प्रश्न गर्छिन्, एसिड छ्याप्ने मात्रै दोषी कि बिनालाइसेन्स बेच्ने पनि ? प्रश्नको जवाफ उनले पाइनन्। किनकि उनको घटनामा फैसला यस्तै भयो। एसिडले ज्यान नलिए पनि कहिल्यै नमेटिने घाउ दिएकाले यस्तै प्रश्नका उत्तर नपाउँदा घाउ अझै चर्किएको उनी सुनाउँछिन्। आरतीको प्रश्न गम्भीर र सोचनीय छ। एसिड छ्याप्नेले सजाय पाउँदा बेच्नेले उन्मुक्ति पाइरहेकै छन्। नयाँ कानुनी व्यवस्थाले तेजाब आक्रमणकारीलाई मात्र होइन, त्यसको कारोबार गर्नेलाई समेत कानुनी दायरामा ल्याएको छ। तर अझै पनि बजारमा छ्याप्पछ्याप्ती अनाधिकृत एसिड बेच्ने पसल खुल्लै छन्। एसिड तथा तेजाब प्रयोग गरी ज्यान लिएमा, अंगभंग गराएमा पीडकलाई २० वर्षसम्म जेल र १० लाख रुपैयाँ क्षति भराउने नयाँ कानुनले व्यवस्था गरेको छ। एसिड प्रहार मात्रै गरे पनि पीडकलाई न्यूनतम पाँच वर्ष जेल र एक लाख रुपैयाँ जरिवाना गराइने छ। अनुमतिबिना एसिडको बिक्रीवितरण गर्नेलाई ५० हजारदेखि एक लाख रुपैयाँसम्म जरिवाना र तीन महिनादेखि एक वर्षसम्म कैद सजायको व्यवस्था गरेको छ। गैरकानुनी बिक्री वितरण र आक्रमण रोक्न सरकारले लिएको यो सकारात्मक पहल प्रशंसनीय छ। कानुनमा लेखिएको यो व्यवस्था मात्रै अक्षरशः कार्यान्वयन गराउन सक्ने हो भने एसिड आक्रमणलाई निरुत्साहित गर्न र पीडितलाई अभिभावकीय भूमिका निर्वाह गराउन योभन्दा प्रभावकारी व्यवस्था अरू हुनै सक्दैन।"
"प्रवेशपत्रका आधारमा कक्षा ११, १२ र विश्वविद्यालयका विद्यार्थीलाई आजबाट खोप दिइने","काठमाडौं : काठमाडौंमा शुक्रबारबाट कक्षा ११ र १२ रु विश्वविद्यालयका विद्यार्थीलाई खोप दिइने भएको छ। १८ वर्ष पूरा भएका ११ र १२ कक्षाका विद्यार्थी र विश्वविद्यालय तहको परीक्षाको प्रवेशपत्र लिएका विद्यार्थीलाई भेरोसेलको पहिलो मात्राको खोप लगाइने काठमाडौं महानगरपालिकाले जनाएको छ। भदौं ४,५ र ८ गते बिहान १० बजेदेखि ५ बजेसम्म काठमाडौ महानगरपालिकाले तोकिएका वडाका खोप केन्द्र तथा अस्पतालहरुमा सो खोप उपलब्ध गराइने महानगरपालिकाको सहरी स्वास्थ्य विभागका प्रमुख हरि कुँवरले जानकारी दिए। आफ्नो उमेर र परिचय खुल्ने कागजातसहित नजिकको खोप केन्द्रमा गई स्वास्थ्य मापदण्ड पूरा गरेर खोप लगाउन आग्रह गरिएको छ। ४० वर्ष माथिकालाई भेरोसेलको पहिलो मात्रा काठमाडौँ महानगरपालिकाले शुक्रबारबाट लगाउने चिनियाँ खोप भेरोसेलको पहिलो मात्रा ४० वर्ष वा सो भन्दा माथिका उमेर समूहलाई पनि लगाउने जनाएको छ। स्वास्थ्य विभागका प्रमुख कुँवरका अनुसार कोभिड१९ विरुद्धको भेरोसेल खोपको पहिलो मात्रा लगाउनका लागि खोप केन्द्र तय गरेको छ। त्यसमा यसअघि लगाउँदै आएका केन्द्रसँगै आठ केन्द्र थप गरिएको छ। यसअघि खोप लगाइँदै आएका महानगरपालिकाको ३२ वडाका खोप केन्द्रसँगै राधास्वामी आइसोलेशन सेन्टर, सशस्त्र प्रहरी बल अस्पताल, वीर अस्पताल, त्रिवि शिक्षण अस्ताल, निजामती कर्मचारी अस्पताल, परोपकार प्रसूति तथा स्त्रीरोग अस्पताल, नेपाल प्रहरी अस्पताल र वीरेन्द्र सैनिक अस्पताललाई पनि यसपटक खोप केन्द्रका रुपमा विस्तार गरिएको छ।"
सप्तकोसीले कटान गरेको श्रीलंका टापुको क्षति मूल्यांकन गर्न समिति गठन,"धरान : सप्तकोसी नदीको बाढीले बगाएको श्रीलंका टापुको क्षति मूल्यांकन गर्न छानविन समिति गठन गरिएको छ। श्रीलंका टापुको बस्ती जोखिम शिर्षककमा अन्नपूर्ण पोस्टमा समाचार प्रकाशित भएपछि जिल्ला प्रशासन कार्यालय सुनसरीले क्षतिको मूल्यांकन गर्न छानविन समिति गठन गरेको प्रमुख जिल्ला अधिकारी उमेशकुमार ढकालले जानकारी दिए। सप्तकोसीको बीच भागमा पर्ने श्रीलंका टापुमा आएको बाढीले सुनसरीको बराहक्षेत्र नगरपालिका वडा नम्बर ६ र ९ को दर्जनौ मानव बस्ती र खेती योग्य जमिन बगाएको छ। बाढीको त्रासका कारण यहाँका सयौं घरपरिवार विस्तापित हुने अवस्था सिर्जना भए पश्चात अन्नपूर्ण पोस्ट डटकम र अन्नपूर्ण पोस्ट दैनिकले प्राथमिकताका साथ समाचार प्रकासित गरेको थियो। अन्नपूर्ण पोस्ट्मा समाचार प्रकाशित भएपश्चात जिल्ला प्रशासन कार्यालय सुनसरीको ध्यानाकर्षण भएको र क्षतिको मूल्यांकन गर्न छानविन समिति गठन गरिएको प्रमुख जिल्ला अधिकारी ढकालले छानकारी दिए। कोसीले बगाएको घर, खेतकोस्थलगत निरीक्षण गरी क्षतिको मूल्यांकन गर्न सुनसरी मोरङ सिंचाई आयोजनाका प्रमुख भिलानन्द यादवको संयोजकत्वमा चार सदस्य समिति गठन गरिएको छ। समितिको सदस्यमा कोसी बक्राहा नदी सिंचाई आयोजनाका प्रमुख कैलाश श्रेष्ठ, भुआर्जन कार्यालय विराटनगरका प्रमुख भविन्द्र घिमिरे र जलश्रोत तथा सिंचाई विकास डिभिजन कार्यालय सुनसरीका इन्जिनियर देबकृष्ण साह छन्। प्रजिअ ढकालले टोलीको प्रतिवेदनका आधारमा भारत पक्षलाई क्षतिपूर्ति उपलब्ध गराउन र सप्तकोसीको पश्चिम क्षेत्रमा तटबन्ध निर्माण गर्न पत्रचार गर्ने जानकारी दिएका छन्। सप्तकोसीको बाढीको चपेटामा परेको श्रीलंका टापु। सप्तकोसीको पश्चिम क्षेत्रमा भारतले तटबन्द निर्माण नगरेका कारण श्रीलंका टापुका एक हक हजारभन्दा बढी घर परिवार बाढीको उच्च चपेटामा परेका छन्। यस पटक मात्र सप्तकोसी नदीले एक किलोमिटर चौडाई र ९ किलो मिटर लम्बाई कटान गर्दा २ हजार ५ सय विघा खेति योग्य जमिन गुमाउनु परेको बराहक्षेत्र नगरपालिका वडा नम्बर ६ का वडा सदस्य श्यामबहादुर लिम्बुले बताएका छन्। उनले सप्तकोसी नदीको बाढी नियन्त्रण गर्न तटबन्दको काम अगाडी नबढाइए श्रींलका टापुका ५ हजार भन्दा बढि सर्बसाधारण विस्तापित हुने बताएका छन्। सप्तकोसीले सुनसरीको बराहक्षेत्र नगरपालिका, कोसी गाँऊपालिका, उदयपुरको बेलका नगरपालिका र सप्तरीको कङकालिनी हनुमाननगर नगरपालिका, कोलारी तिलाठी र छिन्नमस्ता नगरपालिकामा ५० हजार विघाभन्दा जमिन कटान गरेको सम्पर्क तथा भुआर्जन कार्यालय कोसी आयोजनाका भुआर्जन अधिकृत सन्तोष लिम्बुले बताए। २०२२ सालमा सप्तकोसी नदीमा ब्यारेज निर्माण भएसंगै भारतले कोसी ब्यारेजमा आफु अनुकुल मात्र ढोका खोल्ने गर्दछ। जसका कारण सुनसरी, सप्तरी र उदपुरको मानव बस्ती डुवान पारेर सर्वसाधारणहरुलाई त्रासमा बस्न बाध्य पारिएको श्रीलंका टापुका कोसी पिडित सन्तोष चन्द्रबंसीले बताए। कोसीले घरखेत बगाएर विस्तापित बनाउँदा समेत यतिका दिन सम्म पनि सरकारले क्षतिपुर्ति नदिएका कारण जिवन यापनमा नै गंभिर समस्या परेको उनको गुनासो छ। नेपालका तत्कालिन राजा महेन्द्र शाह र भारतका तत्कालिन प्रधानमन्त्री जहरुलाल नेहरुले कोसी ब्यारेज निर्माण गर्न र आसपासका बासिन्दालाई कोसीको बाढीका कारण विस्थापित गरे भारत सरकारले क्षतिको मूल्यांकनका आधारमा राहत र क्षतिपूर्ति उपलब्ध गराउने सम्झौता गरेका थिए।"
अजितको मध्यम प्रदर्शन,"काठमाडौं : वर्ल्ड यू२० जुनियर एथलेटिक्स च्याम्पियनसिपमा नेपालका अजितकुमार यादवले मध्यम प्रदर्शन गरेका छन्। केन्याको नौरबीमा बुधबार भएको पुरुष तीन हजार मिटर दौडमा अजितले व्यक्तिगत प्रदर्शन भने सुधार गर्न सकेनन्। अजितले निर्धारित दुरी नौ मिनेट १५२७ सकेन्डमा पूरा गरेका थिए। १६ खेलाडी सहभागी प्रतिस्पर्धामा अजित १४औं स्थानमा रहे। लामो समय बिरामी भएर पूर्ण रुपमा ठिक भइनसकेकाले दौड पूरा गर्नु नै महत्वपूर्ण भएको उनका प्रशिक्षक धनीराम चौधरीले बताए। अजितले सोचेभन्दा राम्रो प्रदर्शन गरे। उनी पूर्ण रुपमा फिट थिएनन्, प्रशिक्षक चौधरीले भने, दौड पूरा गर्दैनन् कि जस्तो लागेको थियो। तर, उनले दौड पूरा गरे। उनले लामो तयारी गर्न नपाएको र अजित पनि बिरामी भएकाले सोचे अनुरुपकै नतिजा आएको जानकारी दिए। केन्या आउनु अघि उनी बिरामी थिए। औषधि खाएर केन्या आएका थिए्, प्रशिक्षक चौधरीले भने, यहाँको अल्टिच्युट पनि धेरै रहेछ। यी सबै कारणका बाबजुद पनि उनले दौड पूरा गर्न सफल भए। सन् २०१९ मा हङकङमा भएको तेस्रो एसियाली युथ एथलेटिक्स च्याम्पियनसिपमा उनले तीन हजार मिटरमा स्वर्ण जितेका थिए। हङकङमा उनले निर्धारित दूरी आठ मिनेट ३०३२ सेकेन्डमा पूरा गरेका थिए। अजितले आफ्नै नाममा रहेको जुनियर राष्ट्रिय कीर्तिमान पनि सुधार गरेका थिए। राष्ट्रिय खेलकुद परिषद्ले आयोजना गरेको विद्यालयस्तरीय राष्ट्रपति रनिङ सिल्डमा अजितले आठ मिनेट ४४९ सेकेन्डको जुनियर राष्ट्रिय कीर्तिमान बनाएका थिए। तीन हजार मिटर दौडको सिनियरमा भने यो कीर्तिमान ज्ञानबहादुर बोहराको नाममा छ। सन् १९९९ मा भारतको नयाँ दिल्लीमा भएको एथलेटिक्स च्याम्पियनसिपमा उनले आठ मिनेट २३५९ सेकेन्डको कीर्तिमान बनाएका थिए। अन्तर्राष्ट्रिय एथलेटिक्स महासंघ (आईएएएफ) द्वारा मान्यता प्राप्त र एसियाली एथलेटिक्स महासंघले आयोजना गर्ने अफिसियल एसियाली च्याम्पियनसिपमा नेपाली खेलाडीले जितेको यो पहिलो स्वर्ण पदक हो। ४५ वर्षअघि सन् १९७३ मा फिलिपिन्सको मनिलामा भएको एसियाली ट्रयाक एन्ड फिल्ड च्याम्पियनसिपमा जितबहादुर केसीले म्याराथनमा कांस्य पदक जितेका थिए। त्यो अन्तर्राष्ट्रिय प्रतियोगितामा नेपालले जितेको पहिलो पदक पनि हो। एसियन जुनियर एथलेटिक्स च्याम्पियनसिपमा स्वर्ण जितेको आधारमा अजित विश्व च्याम्पियनसिपमा छनोट भएका हुन् । अजितले यसै महिना भारतको पञ्जाबमा भएको १९औं यू२० फेडेरेसन कप (अल इन्डिया जुनियर एथलेटिक्स च्याम्पियनसिप) मा सहभागिता जनाएका थिए।"
कर्णालीको गरिबी अन्त्य नगरी राष्ट्रको गरिबी अन्त्य हुँदैन,"काठमाडौं : अर्थमन्त्री जनार्दन शर्माले बहुआयामिक गरिबीको दर सबैभन्दा धेरै रहेको कर्णाली प्रदेशको विकास बिना समग्र राष्ट्रको गरिबी अन्त्य नहुने भएकोले त्यसतर्फ लगानी बढाउन बैंक तथा वित्तीय संस्थाहरूलाई आग्रह गरेका छन्। कर्णाली प्रदेश आर्थिक मामिला तथा योजना मन्त्रालयले बिहीबार काठमाडौंमा आयोजना गरेको कर्णाली प्रदेशमा प्रत्येक घर स्वरोजगार कार्यक्रम विषयक अन्तरक्रिया कार्यक्रमलाई सम्बोधन गर्दै मन्त्री शर्माले यस्तो बताएका हुन्। बहुआयामिक गरिबी दर सबैभन्दा धेरै रहेको कर्णाली प्रदेश, सुदूरपश्चिम प्रदेश र प्रदेश नं २ को गरिबी अन्त्य नगरी राष्ट्रको गरिबी अन्त्य हुँदैन। कर्णालीको गरिबी अन्त्य गर्ने कार्यक्रम प्रदेशको कार्यक्रम होइन राष्ट्रिय कार्यक्रम हो, उनले भने, त्यसको लागि लगानी गर्नु बैंकहरूको पनि राष्ट्रिय दायित्व हो। राष्ट्रिय योजना आयोगले हालै सार्वजनिक गरेको सन् २०१९ सम्मको तथ्याङ्कअनुसार कर्णाली प्रदेशमा बहुआयामिक गरिबी दर ३९५ प्रतिशत रहेको छ। यस्तै सुदुरपश्चिम प्रदेशमा २५५ प्रतिशत र प्रदेश नं २ मा बहुआयामिक गरिबी दर २४५ प्रतिशत रहेको छ। गरिबी अन्त्यको सुरुवात कृषि र कृषिजन्य उत्पादन वृद्धिको अभियानबाट गर्न सकिने भन्दै मन्त्री शर्माले किसानको मेलामा गएर ऋण सहायता बाँड्ने र खलोमा गएर असुल गर्ने नीति अवलम्बन गर्नुपर्नेमा जोड दिए। कर्णाली प्रदेश सरकारले अघि सारेको प्रत्येक घर स्वरोजगार कार्यक्रम को सही कार्यान्वयन भएमा ५ देखि ७ वर्षभित्र गरिबी अन्त्य हुने उनले विश्वास व्यक्त गरे। कार्यक्रममा कर्णाली प्रदेशका मुख्यमन्त्री महेन्द्रबहादुर शाहीले प्रत्येक घर स्वरोजगार कार्यक्रम मा ऋण लगानी गर्न बैंकहरूलाई आग्रह गर्दै त्यसको लागि चाहिने भौतिक पूर्वाधार, कृषि तथा पशु बीमा, उत्पाादित वस्तुको ढुवानी तथा बजारीकरण, अनुगमन र सहजीकरणको जिम्मेवारी प्रदेश सरकारले लिने प्रतिबद्धता व्यक्त गरे। पूर्वमन्त्री शक्ति बस्नेतले देश विकासको लागि र लगानीकर्ताहरूको नाफाको लागि कर्णाली प्रदेश भर्जिन ल्याण्ड भएकोले ढुक्क भएर लगानी गर्न बैंक तथा वित्तीय संस्थाहरूलाई आग्रह गरे। ठूलो भूगोल र प्रशस्त साधन स्रोत भएको कर्णालीमा गरिएको लगानीको राम्रो प्रतिफल प्राप्त हुने उनले बताए। कर्णाली प्रदेशका आर्थिक मामिला तथा योजनामन्त्री गोपाल शर्माले प्रत्येक घर स्वरोजगार कार्यक्रम गरिबीमा डुबेका त्यहाँका जनतालाई हात समातेर माथि उठाउने कार्यक्रम भएकोले त्यसमा हातेमालो गर्न बैंकहरूलाई आग्रह गरे। कार्यक्रममा राष्ट्रिय बाणिज्य बैंक लिमिटेडका प्रमुख कार्यकारी अधिकृत किरणकुमार श्रेष्ठ, नेपाल बैंक लिमिटेडका उपकार्यकारी निर्देशक समता पन्त, एनएमबी बैंकका अध्यक्ष पवन गोल्यान र प्रमुख कार्यकारी अधिकृत सुनिल केसी, प्राइम कमर्सियल बैंकका संचालक गजेन्द्र विष्ट, मेगा बैंकका एसएमई कर्जा प्रमुख जनक भट्टराई, ग्लोबल आइएमई बैंकका सुरेन्द्र रेग्मी, नबिल बैंकका लीलाप्रसाद ओझालगायतले प्रत्येक घर स्वरोजगार परियोजना राम्रो लागेको भन्दै प्रदेश सरकारबाट कर्जा सुरक्षणको सुनिश्चितता र भौतिक पूर्वाधार उपलब्ध भएमा लगानी गर्न आफूहरू तयार रहेको बताए।"
"एमाले समाजवादीले पाउन थाल्यो राजनीतिक नियुक्ति, रेल्वे कम्पनीको महाप्रबन्धकमा झा नियुक्त",काठमाडौं : सरकारले रेल्वे कम्पनीको महाप्रबन्धकमा निरञ्जन झालाई नियुक्ति गरेको छ। बिहीबार बसेको मन्त्रिपरिषद् बैठकले माधवनिकट युवा संघ नेपालका उपाध्यक्ष झालाई नियुक्त गर्ने निर्णय गरेको हो। कांग्रेस सभापति शेरबहादुर देउवा नेतृत्वको सरकार गठनमा निर्णायक भूमिका खेलेको माधव पक्षको एमाले समाजवादीको भागमा नेपाल रेल्वे कम्पनी लिमिटेडको महाप्रबन्धक पद परेको हो। झा सप्तरीको राजविराज नगरपालिका१ निवासी हुन्। यसअघि तत्कालीन प्रधानमन्त्री केपी शर्मा ओली नेतृत्वको सरकारले रेल्वे कम्पनीको महाप्रबन्धकमा गुरु भट्टराईलाई नियुक्ति दिएको थियो। देउवा नेतृत्वको सरकार बनेपछि उनलाई स्पष्टीकरण सोधिएको थियो। भट्टराईले स्पष्टीकरण नदिई राजीनामा दिएका थिए। एमाले फुटाएसँगै नेपाल पक्षले धमाधम राजनीतिक नियुक्ति पाउन थालेको छ। बिहीबारकै मन्त्रिपरिषद् बैठकले बागमती प्रदेशको प्रदेश प्रमुख विष्णुप्रसाद प्रसाईंलाई हटाएर नेपालको सिफारिसमा यादव शर्मालाई नियुक्त दिएको थियो। उनी पनि माधव निकट नेता हुन्।
बागमतीमा नेपाल पक्षले पाए प्रदेश प्रमुख : यादवचन्द्र शर्मालाई सिफारिस,"हेटौंडा : सरकारले बागमती प्रदेश प्रमुख यादवचन्द्र शर्मालाई सिफारिस गरेको छ। बिहीबार बसेको मन्त्रीपरिषद् बैठकले बागमती प्रदेश प्रमुख विष्णु प्रसाईलाई हटाएर शर्मालाई नियुक्त गर्न राष्ट्रपतिसमक्ष सिफारिस गरेको हो। शर्मा माधव नेपाल २०६५ मा प्रधानमन्त्री हुँदा प्रमुख स्वकीय सचिव थिए। उनी नेता नेपालको सचिवालयमा लामो समयदेखि काम गर्दै आइरहेका छन्। नेकपा एमाले विभाजन लगत्तै प्रसाईलाई हटाएर सरकारले यादवलाई प्रदेश प्रमुख सिफारिस गरेको हो। प्रसाई नेकपा एमालेका अध्यक्ष केपी शर्मा ओली निकट हुन्। एमाले विभाजनपछि नेपाल पक्षलाई सत्तामा जिम्मेवारी दिन थालिएको हो। प्रधानमन्त्री शेरबहादुर देउवा नेतृत्वको सरकारमा सत्ताको जिम्मेवारी पाउने नेपाल पक्षका उनी पहिलो व्यक्ति हुन्। नेकपा एमाले समाजवादीका अध्यक्ष नेपालले आफ्ना विश्वास पात्र शर्मालाई केपी शर्मा ओलीको प्रधानमन्त्री कार्यकालमा राजदूत बनाउने प्रयास गरेका थिए। तर ओलीले उनको सट्टामा निकटकै एमाले नेता बंशीधर मिश्रलाई बंगलादेशको राजदूत बनाएका थिए। पदमुक्त भएका प्रसाईलाई ओली नेतृत्वको तत्कालिन सरकारको सिफारिसमा राष्ट्रपति विद्यादेवी भण्डारीले २०७६ कात्तिक १८ गते बागमती प्रदेश प्रमुख नियुक्त गरेका थिए। झापाको मेची नगर नगरपालिकाको मेयरमा पराजित भएका थिए। उनी २०५४ सालमा झापा जिल्ला विकास समितिको उपसभापति थिए। गत असार २८ गते शेरबहादुर देउवा प्रधानमन्त्री नियुक्ति भएयता सरकारले चार जना प्रदेश प्रमुख फेरेको छ। गण्डकीमा पृथ्वीमान सिंह गुरुङ, लुम्बिनीमा अमिक शेरचन र प्रदेश २ मा हरिशंकर मिश्रलाई प्रदेश प्रमुख नियुक्त गरिसकेको छ। गण्डकीका गुरुङ र प्रदेश २ का मिश्र नेपाली काँग्रेस निकट हुन्। यस्तै लुम्बिनीका शेरचन माओवादी निकट हुन्। अब एमाले अध्यक्ष ओली नेतृत्वको सरकारले नियुक्त गरेका प्रदेश एक, सुदूरपश्चिम र कर्णाली प्रदेश प्रमुख मात्र हटाउन बाँकी छ।"
प्रदेश १ मा शेरधन सरकार संकटमा,"विराटनगर : नेकपा (एमाले)बाट माधवकुमार नेपाल समूह छुट्टिएपछि प्रदेश १ सरकारको नेतृत्व गरिरहेका मुख्यमन्त्री शेरधन राई संकटमा परेका छन्। नेकपा एमाले अध्यक्ष केपी शर्मा ओली पक्षले सांसद संख्याका आधारमा बहुमत पुयाउन सक्ने सम्भावना छैन। प्रदेश सरकार ढल्ने निश्चित बनेसँगै प्रदेशमा नयाँ मुख्यमन्त्रीको खोजी सुरु भएको छ। स्रोतका अनुसार लामो समयसम्मको पार्टी विवादसँगै नेपालले दर्ता गरेको नयाँ दल नेकपा (एमाले समाजवादी)को पक्षमा एमालेका १५ सांसद देखिएका छन्। उनीहरूले नयाँ दल रोज्दा प्रदेश सरकार ढल्ने निश्चित बनेको बताइएको छ। यसअघि १९ जना सांसद नेपालको पक्षमा रहेको दाबी गरिएको थियो। मुख्यमन्त्री राईका प्रेस सल्लाहकार धु्रव सुवेदीले अहिले नै सरकार परिवर्तनको अनावश्यक हल्ला चलाइएको बताए। नयाँ दल दर्ता भएपछि २१ दिनसम्म सांसदले पार्टी रोज्न पाउँछन्, उनले भने, त्यतिबेला मात्रै अहिलेको सरकार रहने वा नरहने भन्ने यकिन हुन्छ। त्यस्तै, पार्टी नै विभाजन भइसकेपछि प्रदेश सरकार अब नरहने एमाले समाजवादीका नेता एवं प्रदेश सांसद राजेन्द्र राईले बताए। उनले भने, केही समय लागे पनि अहिलेको सरकार ढालेर नयाँ गठबन्धन सरकार बनाउँछौँ। प्रदेश १ मा नेपालले नेतृत्व गरेको एमाले समाजवादीले नै सरकारको नेतृत्व गर्न पाउने सम्भावना छ। त्यसो हुँदा राजेन्द्र राई नै मुख्यमन्त्री बन्ने लगभग निश्चित छ। यसअघि नेपाललाई साथ दिँदै आएका भीम आचार्य मुख्यमन्त्रीका दाबेदार थिए। उनले नेपालको साथ छोडेपछि नयाँ गठबन्धन सरकारको नेतृत्वका लागि राई दाबेदार बनेका हुन्। ओली पक्षले विभाजनको पक्षमा उभिएका आचार्यलाई नै अब मुख्यमन्त्रीका लागि प्रस्ताव गर्ने सम्भावना रहे पनि उनैले नमानिरहेको स्रोतले बतायो। पूर्वसामाजिक विकासमन्त्री जीवन घिमिरे पनि मुख्यमन्त्रीको लाइनमा थिए। केही दिनभित्रै मुख्यमन्त्री शेरधन राईले विश्वासको मत लिनुपर्ने नभए अविश्वासको प्रस्ताव ल्याएर हटाउने बताउँछन्, राजेन्द्र राई। स्रोतका अनुसार एमाले समाजवादी पनि भीम आचार्यलाई आफूतिर तानेर मुख्यमन्त्री बनाउने प्रयत्नमा छ। एमाले समाजवादीले नेतृत्व नपाए नयाँ सरकारमा कांग्रेसलाई फाइदा हुन्छ। कांग्रेसले नेतृत्व गर्नुपर्ने अवस्था आए पार्टी संसदीय दलका नेता राजीव कोइराला मुख्यमन्त्री बन्नेछन्। तर, प्रधानमन्त्री शेरबहादुर देउवा, एमाले समाजवादीको नेतृत्व गरेका माधवकुमार नेपाल र नेकपा (माओवादी केन्द्र)का अध्यक्ष पुष्पकमल दाहाल प्रचण्ड बीच भएको सहमतिअनुसार एमाले समाजवादीले नै प्रदेश १ मा नयाँ बन्ने सरकारको नेतृत्व पाउने सम्भावना रहेको स्रोतले बतायो। स्रोतका अनुसार उनीहरूबीच सुदूरपश्चिम, लुम्बिनी र कर्णाली प्रदेशमा माओवादी, वाग्मतीमा कांग्रेस र प्रदेश १ मा एमाले समाजवादीले सरकारको नेतृत्व गर्ने सहमति यसअघि नै भइसकेको थियो। एमाले समाजवादीका नेता राईले पनि आफ्नै दलले सरकारको नेतृत्व पाउने बताए। माओवादीका एक नेताले प्रदेश १ मा आफ्नो पार्टीले सरकारको नेतृत्वका लागि दाबी नगर्ने बताए। प्रदेशका आन्तरिक मामिला तथा कानुनमन्त्री एवं सरकारका प्रवक्ता हिक्मतकुमार कार्कीले पार्टी एकताका लागि सबै विकल्प खुला गर्दै अघि बढिने बताए।"
शिक्षामा विश्व बैंकको ऋण,"काठमाडौं : विश्व बैंकले नेपालको उच्च शिक्षामा विशिष्टताको प्रवद्र्धन कार्यक्रम का लागि ६० मिलियन अमेरिकी डलर (करिब ७ अर्ब रुपैयाँ) बराबरको सहुलियतपूर्ण ऋण सहायता उपलब्ध गराउने भएको छ। विहीबार अर्थ मन्त्रालयमा आयोजित समारोहमा नेपाल सरकारको तर्फबाट अर्थ सचिव मधुकुमार मरासिनी र विश्व बैंकको तर्फबाट नेपालसहित माल्दिभ्स र श्रीलंकाका लागि कन्ट्री डाइरेक्टर फारिस हदादजेर्भोसले सम्झौतापत्रमा हस्ताक्षर गरेका छन्। कार्यक्रमले नेपालको उच्च शिक्षामा सुधार गर्न, सिकाइमा सूचना प्रविधिको प्रयोग बढाउन, र पिछडिएका तथा जोखिममा रहेका विद्यार्थीलाई शैक्षिक संस्थामा पहुँच बढाउन सहयोग पुग्ने विश्वास गरिएको छ। हस्ताक्षर कार्यक्रममा अर्थ सचिव मरासिनीले कोभिड१९ महामारीका कारण शिक्षा प्राप्त गर्नबाट बञ्चित भएका विद्यार्थीहरू यो कार्यक्रमबाट लाभान्वित हुने बताए। युवाहरूको क्षमता अभिवृद्धि तथा विकासमा लगानी गर्ने सरकारको विशेष प्राथमिकता हो, सचिव मरासिनीले भने, यो कार्यक्रमले मुलुकभर कोरोनाका कारण उच्च शिक्षा प्राप्त गर्नबाट बञ्चित भएकालाई पुनः शिक्षासँग जोडिन मद्दत गर्नेछ। विश्व बैंकका कन्ट्री डाइरेक्टर फारिसले गुणस्तरीय उच्च शिक्षालाई पहुँच योग्य, समावेशी तथा श्रम बजारको आवश्यकतासँग सान्दर्भिक गराउन आवश्यक रहेको भन्दै कार्यक्रमले नेपालको पुनरुत्थानशीलतालाई सुदृढ बनाउन महत्वपूर्ण योगदान हुने विश्वास व्यक्त गरे।"
निष्क्रिय कर्जा उठाउन बैंकलाई चुनौती,"काठमाडौं : वाणिज्य बैंकले समय नपुग्दै ऋण लिएकालाई भुक्तानी गर्न भनेर अत्याउँदै आएका छन्। ऋणीलाई सामान्य अवस्थाबाहेक महिना नपुग्दै ब्याज, किस्ता र साँवा भुक्तानी गर्न फोन र म्यासेजमार्फत अत्याउने गरेको गुनासो ऋणीहरूबाट आउन थालेको छ। यता बैंकका कर्मचारीलाई पनि महिनैपिच्छे त्यस्तो ब्याज, किस्ता र साँबा भुक्तानी उठाउन दबाब हुन्छ। ऋण लिएपछि तिर्नैपर्छ। तर, ऋण लिएर वर्षौंसम्म नतिर्दा समग्रमा बैंकहरूको कर्जा निस्कृय तथा खराबमा परिणत हुन्छ। नेपाल राष्ट्र बैंकले बैंकको कुल कर्जाको ५ प्रतिशतभन्दा बढी कर्जा खराब भए त्यस्ता बैंकलाई समस्याग्रस्त भनेर घोषणा गर्ने व्यवस्था छ। यसैले जति कम बैंकका निस्क्रिय कर्जा (एनपीएल) त्यति राम्रो बैंक भन्ने सामान्य बुझाइ छ। पछिल्लो समयमा बैंकहरूको एनपीएल अधिक देखापरेको छैन। कोभिड प्रभावितलाई कर्जाको साँवा, किस्ता र ब्याज तिर्ने अवधि थपिएका कारण अधिकांश वाणिज्य बैंकको एनपीएल अघिल्लो वर्षको तुलनामा घटेको छ। सञ्चालनमा रहेका २७ वाणिज्य बैंकको आर्थिक वर्ष २०७७।७८ को वार्षिक प्रतिवेदनअनुसार २१ वणिज्य बैंकको एनपीएल नियन्त्रणमा आएको छ। तर, ५ बैंकको यस्तो एनपीएल निक्कै बढेको छ। बैंकको वार्षिक वित्तीय प्रतिवेदनअनुसार समग्रमा यस्तो कर्जा औसत ०३७ प्रतिशत विन्दुले घटेर औसत १३६ प्रतिशतमा सीमित छ। आर्थिक वर्ष २०७६।७७ असारको तुलनामा आव २०७७।७८ को सोही अवधिमा एनपीएलको दर घट्दै गएर औसत १३६ प्रतिशतमा सीमित रहेको छ। यो अवधिसम्म बैंकको ३६ खर्ब ९३ अर्ब ५२ करोड ७८ लाख ३८ हजार रुपैयाँ कर्जामा लगानी छ। कुल कर्जामध्ये ५० अर्ब २३ करोड १९ लाख ७९ हजार रुपैयाँ बराबरको कर्जा भने समयमा नतिर्दा निष्क्रिय बनेको छ। एनपीएलको अवस्था क्रमशः घट्दै गए पनि सबैभन्दा बढी एनपीएल सरकारी स्वामित्वको राष्ट्रिय वाणिज्य बैंकको छ। गत आवमा उक्त बैंकको एनपीएल ३०७ प्रतिशत थियो। एनपीएलको अवस्था क्रमशः घट्दै गए पनि सबैभन्दा बढी एनपीएल सरकारी स्वामित्वको राष्ट्रिय वाणिज्य बैंकको छ । गत आवमा उक्त बैंकको एनपीएल ३०७ प्रतिशत थियो । अघिल्लो वर्ष यसको एनपिएल ४०८ प्रतिशत थियो । यसैबीच १०१ प्रतिशतले घटेको छ । बैंकका नायव प्रमुख कार्यकारी अधिकृत (डीसीईओ) सिए कविराज अधिकारीले धेरै पुरानो कर्जा भएकाले पनि सबैभन्दा बढि निस्क्रिय कर्जा देखिएको बताए । यद्यपि पछिल्लो समय यसको दर घट्दै गएको छ । गत आर्थिक वर्ष २०५६।५७ तिर व्यवस्थापन खराव भएका कारण कुल कर्जाको ६० प्रतिशतसम्म निस्क्रिय कर्जा हुन पुगेको थियो । केन्द्रीय बैंकले कोभिड प्रभावितलाई खराब कर्जामा गणना गर्न नपर्ने व्यवस्था गरेकाले सहज भएको डीसीईओ अधिकारीको भनाइ छ । तर, केही प्रभाव अन्य ऋणीलाई पनि परेकाले खराब ऋण चाहेजस्तो घट्न नसकेको उनले बताए । गत आवको वार्षिक वित्तीय विवरणअनुसार दोस्रोमा बढी एनपीएल सिटिजन्स बैंक इन्टरनेसनलको देखिएको छ । उक्त बैंकको एनपीएल अघिल्लो वर्षको भन्दा बढी छ । अघिल्लो वर्ष १ ५५ प्रतिशत रहेकोमा अहिले बढेर बढेर २७७ प्रतिशत पुगेको छ । बैंकका डेपुटी सीईओ राजेन्द्रलाल श्रेष्ठले केन्द्रीय बैंकले साउन मसान्तसम्म सार्वजनिक गर्ने समय थपे पनि बैंकले साउन १५ मै सार्वजनिक गरेकाले एनपीएल बढेको जानकारी दिए । हामीले १५ दिनपछि गरेको भए ऋणीहरूलाई किस्ता, ब्याज तथा साँवा तिर्ने समय हुन्थ्यो । यसले एनपीएलको दर बढ्न सक्दैन्थ्यो, उनले बताए । योसँगै ५ बैंकको एनपीएल दर अघिल्लो वर्षको तुलनामा बढेको देखिएको छ । यसमा मेगा, लक्ष्मी, स्ट्याण्डर्ड चार्टर्ड, माछापुच्छे छन् । सबैभन्दा कम एनपीएल एभरेष्ट र सानिमा बैंकको देखिएको छ । उक्त बैंकहरूको क्रमशः ०१२ र ०१६ प्रतिशत छ । यसैगरी १ प्रतिशतभन्दा कम एनपीएल देखिएको बैंकमा नेपाल एसबीआई, एनआईसी एसिया, हिमालयन, माछापुच्छे, नबिल, स्ट्याण्डर्ड चार्टर्ड बैंक छन् । यस्तै २ प्रतिशतभन्दा कम हुनेमा सिभिल, कुमारी, सिद्धार्थ, प्राइम, लक्ष्मी, मेगा, सनराइज, ग्लोबल आईएमई, नेपाल बंगलादेश, बैंक अफ काठमाडौं, प्रभु, नेपाल क्रेडिट एण्ड कमर्स, कृषि विकास बैंक र सेञ्चुरी बैंक छन् । यसबाहेकका नेपाल बैंक, एनएमबी, नेपाल इन्भेष्टमेन्ट, सिटिजन्स र राष्ट्रिय वाणिज्य बैंकको एनपीएल भने २ प्रतिशतभन्दा माथि छ । कस्तोलाई निस्क्रिय कर्जा (एनपिएल)मा छुट्ट्याइन्छ ? बैंक तथा वित्तीय संस्थामार्फत प्रवाह भएका कर्जाहरू ऋणीले तोकिएको समयमा नतिर्दा निस्क्रिय हुन जान्छ । यसलाई विभिन्न ४ क्षेत्रमा विभाजन गरिएको छ । ३ महिनादेखि ६ महिनासम्म भाखा नाघेको कर्जा सापटलाई कमशल कर्जा, ६ महिनादेखि बढीमा १ बर्षसम्म भाखा नाघेको कर्जा सापटलाई शंकास्पद कर्जा र १ बर्षभन्दा बढी अवधीले भाखा नाघेको कर्जा सापटलाई खराब कर्जा अन्तर्गत राखिएको छ ।"
पूर्वाञ्चल विश्वविद्यालयको शिक्षण अस्पताल लथालिंग,"विराटनगर : मोरङको सुन्दररहैँचा नगरपालिका७ मा बस्ने ३९ वर्षीय उत्तम राईको खुट्टा टेक्नै नहुने गरी दुख्यो। छेउकै पूर्वाञ्चल विश्वविद्यालयको शिक्षण अस्पतालमा पुग्दा चिकित्सकले नसा खुम्चिएको भन्दै थेरापीका लागि सिफारिस गरे। दुई दिनसम्म धाउँदा पनि थेरापी गराउन भने पाएनन्। फिजियो थेरापी विभागमा कोही भेटिएनन्, राईले भने, दुखाई सहन नसकेपछि थप उपचारका लागि इटहरी गएँ। अस्पतालको अवस्था र त्यहाँ कार्यरतहरुको लापरबाही देखेर आफूलाई उदेक एवं वैराक लागेको उनले सुनाए। अस्पतालमा सबै सेवा सञ्चालनमा रहेको भनिएको छ, राई भन्छन्, तर ४० रूपैयाँ तिरेर ओपीडी (बहिरंग विभाग)को टिकट काट्ने बिरामी उपचारविहीन बनेर फर्कनुपर्छ। अझ ओपीडी सेवा त दिउँसो १२ नबज्दै बन्द हुने गरेको उनले सुनाए। सुन्दररहैँचा७ की निशा पराजुलीको घर अस्पतालबाट लगभग सय मिटरजति दक्षिणतर्फ मात्रै पर्छ। दुई दिनको बच्चालाई ज्वरो आएपछि उनले उपचारका लागि पुर्याइन्। तर थर्मल गन (ज्वरो नाप्ने उपकरण)को ब्याट्री सकिएको भन्दै स्वास्थ्यकर्मीले शिशुको तापक्रम नै लिएनन्। जबकि थर्मल गनमा प्रयोग हुने ब्याट्रीको मूल्य १५ रूपैयाँ मात्रै पर्छ। घरछेउको अस्पतालसँग बच्चाको तापक्रम लिने हैसियत पनि रहेनछ, उनले भनिन्, उपचार नपाइने भएपछि फर्काएर ल्याएँ। त्यसपछि पराजुलीले बच्चालाई उपचारका लागि लगभग ३५ किलोमिटर टाढा रहेको विराटनगरको कोसी अस्पतालमा पुर्याउनु पर्यो। आँगन मै अस्पताल भएपनि उपचार पाइँदैन। भर परेर बसियो भने फसियो, उनले भनिन्, बिरामीको अवस्था झन् बिग्रदै जान्छ। टाढाका अस्पताल पुग्नु पर्दा समय र पैसाको जोहो गर्न मुस्किल हुन्छ। कोही बिरामी हुँदा बचाउनु छ भने त्यहाँ त नलगे पनि हुने पराजुलीले बताइन्। भनिन्, अस्पताल खुल्दा खुसीयाली मनाएका हामी अहिले उपचार नपाएर हैरानी बेहोर्दै छौँ। अस्पतालबाट सेवा नपाअउँदा राई र पराजुलीजस्ता दैनिक सैयौँ बिरामीले समस्या भोगिरहेका छन्। राजनैतिक खिचातानीको कोपभाजनमा परेर स्वार्थपूर्ण रूपमा सञ्चालन भइरहेको पूर्वाञ्चल विश्वविद्यालयको केन्द्रीय कार्यालय रहेकै स्थान सुन्दरहरैँचा७ गोठगाउँस्थित अस्पतालको अवस्था व्यवस्थापकीय कमजोरीका कारण निक्कै दयनीय बन्दै गइरहेको छ। सुरुमा अस्पताल टेक्नेवित्तिकै बिरामीलाई अन्त लैजानुभन्दा रहेछन्, स्थानीय मधन जिसीले भने, आँगनमै अस्पताल हुँदा पनि सर्वसाधारण स्वास्थ्य उपचार नपाएर ठूलो समस्या झेलिरहेका छन्। उनका अनुसार सहनै नसक्ने गरी पेट दुखेर जाँदा उपचार पाउन तीन दिन लाग्यो। पहिलो दिन डाक्टरले भिडियो एक्सरेको सिफारिस गरे। तत्काल आउनुपर्ने रिपोर्ट भोलिपल्ट मात्रै पाइयो, जिसीले भने, त्यसपछि डाक्टर भेटिएनन्। पर्सिपल्ट मात्रै डाक्टरले रिपोर्ट हेरेर औषधि लेखिदिए। उनका अनुसार लगभग बिहान ११ बजेतिर मात्रै अस्पताल आइपुग्ने डाक्टरहरु आधा घण्टा पनि नबस्ने गरेको पाइयो। विशेषज्ञ चिकित्सकीय सेवा उपलब्ध छ भनिएको अस्पतालकै बेहालत हुँदा बिरामीले उपचार पाउने सम्भावना नै छैन, उनी भन्छन्, त्यहाँ त बिरामी नलगेकै बेस। अवस्था जटिल बनिसक्दा पनि बेलैमा उपचार नपाउने गलत थिती अस्पतालमा बसाइएको जिसीले सुनाए। पूर्वाञ्चल विश्वविद्यालयले संचालन गरेको अस्पतालको आकस्मिक कक्षमा खाली अवस्थामा रहेका बेड। अस्पतालमा ९ जना विशेषज्ञ चिकित्सक, ४ जना मेडिकल अफिसर, १९ जना नर्सिङ कर्मचारी छन्। दिशा, पिसाब, रगत, थाइरोइट, मधुमेह लगायत परीक्षण गर्ने व्यवस्थित प्रयोगशाला (ल्याब) र एक्सरे, भिडियो एक्सरे, फिजियो थेरापी एवं इसिजी सेवा पनि छ। भिडियो एक्सरेका लागि १ जना विशेषज्ञ चिकित्सक र ल्याब टेक्निसीयनसहित ६ जना प्राविधिकको व्यवस्था गरिएको छ। अस्पतालमा छाला तथा यौन रोग, बाल रोग, हाडजोर्नी, बाथ तथा नशा रोग, प्रसूति तथा स्त्रीरोग, नाक, कान एवं घाँटी रोग, फिजिसीयन र आँखा रोग विभागको सेवा छ। तर आकस्मिक कक्षमा भर्ना नै लिइँदैन। वर्षौदेखि उपचार नपाउँदा बिरामीले ठूलै हण्डर बेहोर्नु परिरहेको स्थानीय अर्जुन पराजुलीले बताए। तत्काल केही भएर उपचारका लागि जाँदा डाक्टर भेटिँदैनन्, उनले भने, साह्रै लापरबाही र बेथिती छ। पराजुलीका अनुसार प्राय अस्पतालभित्रको ल्याबमा समस्या आएको देखाइन्छ। बाहिरका ल्याबमा महँगो पैसा तिरेर परीक्षण गराउनु पर्छ, उनले भने, यसले निजी ल्याबसँग अस्पतालको मिलेमतो प्रष्ट हुन्छ। पराजुलीले निजी स्वास्थ्य संस्था र ल्याबहरुसँगको मिलेमतोले अस्पतालको सेवा प्रभावकारी नबनेको बताए। चिकित्सक र कर्मचारीले बाहिर बढी ध्यान दिँदा अस्पताल पुग्ने बिरामी भने मार्कामा परिरहेको उनको गुनासो छ। उनका अनुसार २४ घण्टा नै सेवा उपलब्ध गराउनुपर्ने अस्पतालको आकस्मिक विभाग बिहान ७ बजे खोलेर साँझ ७ बजे बन्द गरिन्छ। प्राविधिकविहीन अवस्थामा खाली रहेको अस्पतालको ल्याब। गत सोमबार पुग्दा पराजुलीले भनेजस्तै अस्पतालमा ठूलै लापरबाही पाइयो। ओपीडी खुला रहेपनि चिकित्सक भेटिएनन्। आकस्मिक कक्षमा केही नर्सिङ कर्मचारी थिए। बिरामी भर्ना नलिइँदा सबै बेड खाली। तीन घण्टासम्म ल्याब प्राविधिकविहीन हुँदा परीक्षण गराउन नपाएर बिरामी छटपटाइरहेका थिए। बिरामी भर्ना गराउने वार्डसमेत नभएको अस्पतालमा कुनै शल्यक्रिया हुँदैन। सडकमा निश्चित समय तोकेर चलाइएका क्लिनिकजसरी चिकित्सक र कर्मचारी राखेर अस्पताल संचालन भइरहेको एक कर्मचारीले बताए। बिरामी भर्नाको कुरै छाडौँ। सामान्य समस्याको पनि उपचार हुँदैन, उनले भने, चिकित्सक, स्वास्थ्यकर्मी र ल्याबका कर्मचारीको मनपरी चलिरहेको छ। व्यवस्थित बनाउनेतिर कसैको ध्यान नजाँदा अस्पतालमा काम गर्छु भन्न पनि लाजमर्दो भइसक्यो।उल्टै कोरोना महामारी लगायतको कारण देखाउँदै सेवामा संकुचन ल्याइएका सूचना टाँसेर अस्पतालले बिरामीलाई हतोत्साही बनाइरहेको उनको भनाइ छ। अस्पतालमा सुन्दरहरैँचा, बेलबारी, केराबारीसमेतका स्थान र उत्तरी मोरङबाट दैनिक तीन सय जनासम्म बिरामी उपचार एवं स्वास्थ्य परीक्षणका लागि आउँछन्। तर थोरै समयसम्म मात्रै उपलब्ध हुने चिकित्सकबाट उपचार पाउने सम्भावना नरहेको ती कर्मचारीले बताए। विशेषज्ञ चिकित्सक, स्वास्थ्यकर्मी, कर्मचारी, प्राविधिक र उपकरणसमेत भएको अस्पतालको सेवा भने व्यवस्थापकीय कमजोरीको सिकार बनेको छ। साह्रै लथालिंग अवस्थामा नाम मात्रैको अस्पताल चलिरहेको छ। विश्वविद्यालयले एमबीबीएस शैक्षिक कार्यक्रम संचालन गर्न २०६५ सालमा अस्पताल खोलेको हो। तर पदाधिकारीको स्वार्थले अहिलेसम्म शिक्षण अस्पतालको रूपधारण गर्न नसकेको बताइएको छ। विश्वविद्यालयको प्राथमिकता मेडिकल कलेज (शिक्षण अस्पताल) हो, स्रोतले भन्यो, तर मापदण्ड पूरा गरेर अहिलेसम्म आवश्यक प्रक्रिया अघि बढाइएको छैन। अस्पताल भनेर खोलिसकेपछि बिरामीलाई गुणस्तरीय एवं प्रभावकारी सेवा भने दिनुपर्ने हुन्छ। स्रोतका अनुसार विश्वविद्यालयको वर्षैपिच्छेको निती तथा कार्यक्रममा आगामी वर्ष शिक्षण अस्पतालका रूपमा विकास गर्ने लक्ष्य राखिएको हुन्छ। तर बजेट छुट्याइँदैन, न त कुनै नीति नै बनाइन्छ। विद्यार्थी भर्ना गरेर शिक्षण अस्पताल संचालनका लागि २०६२ देखि नै पूर्वाधार तयार गरिएको भए पनि अहिलेसम्म काम भएकै छैन, विश्वविद्यालयका एक कर्मचारीले भने, यहाँभन्दा ठूलो असक्षमता अरु हुनै सक्दैन। उनका अनुसार तत्कालीन उपकुलपति जगतबहादुर केसीका पालामा पहिलो पटक २०६२ सालमा एमबीबीएस कक्षा संचालनका लागि विद्यार्थी भर्नाको प्रवेश परीक्षा लिइएको थियो। २०६२०६३ को जनआन्दोलन सफल भएसँगै पदाधिकारी नै विदा भएपछि त्यस्ता कुनै प्रयाससम्म भएका छैनन्। अहिलेको अस्पताल त्यसको तीन वर्षपछि खुलेको हो। ती कर्मचारीका अनुसार प्राथमिकतामा शिक्षण अस्पताल नपर्दा ठूलो आम्दानीको अवसरसमेत गुमिरहेको छ। पारामेडिकलअन्तर्गतको शैक्षिक कार्यक्रम बीएससी नर्सिङ र बीएन चलाइएको छ। तर आफ्नो अस्पताल व्यवस्थित नहुँदा विद्यार्थीलाई प्रयोगात्मक कक्षाका लागि कोसी अस्पताल पठाउनुपर्दा ठूलो धनराशि खर्च भइरहेको कर्मचारीको भनाइ छ। शिक्षण अस्पतालका लागि जनशक्ति, ल्याबदेखि प्रयोगात्मक कक्ष सबै विश्वविद्यालयसँगै छन्, स्रोतले भन्यो, तर मापदण्ड पूरा नगरिँदा अहिलेको अस्पताल जागिर खाने थलो मात्रै भइरहेको छ। स्रोतका अनुसार पदाधिकारीले निजी स्वास्थ्य संस्थाको सहयोगी बनेर आर्थिक चलखेल गरिरहँदा यस्तो अवस्था आएको हो। चिकित्सा शिक्षा ऐनअनुसार शिक्षण अस्पताल चलाउन सय बेडको अस्पताल हुनुपर्नेमा त्यो पनि संचालन हुन सकेको छैन। एक कर्मचारीका अनुसार बिरामीलाई प्रभावकारी सेवा दिन नसकेको अस्पतालकै नाममा विश्वविद्यालयले वार्षिक चार करोड रूपैयाँसम्म खर्च गरिरहेको छ। शिक्षण अस्पतालका लागि भने कुनै कार्ययोजना, लक्ष्य र कार्यक्रम विश्वविद्यालयसँग छैन, ती कर्मचारीले भने, वर्षौदेखिको शिक्षण अस्पतालको सपना गन्तव्यबिनाको हिँडाइजस्तै भयो। उनका अनुसार इच्छाशक्तिको अभाव एवं व्यवस्थापन र नेतृत्वको कमजोरीले बिरामीकै उपचार मात्रै गराइरहेको अस्पताल पनि धराशायी बनिरहेको छ। अस्पतालका प्रशासन प्रमुख धीरेन्द्र मल्लिकले कोरोना महामारीका कारण बिरामी भर्ना गरेर उपचार गराउन नसकिरहेको स्वीकार गरे। ओपीडी दिउँसो १२ बजेसम्म र आकस्मिक सेवा दैनिक १२ घण्टा मात्रै चल्छ, मल्लिकले भने, रात्रिकालीन सेवा दिन नसकिएकाले कर्मचारी र चिकित्सकले पनि तोकिए अनुसार मात्रै काम गर्छन्। जटिल समस्या भएका बिरामीलाई भर्ना लिनुको साटो केही समय चिकित्सकको निगरानीमा राखेर ठूला स्वास्थ्य संस्थामा रेफर गर्नुको विकल्प नभएको उनले बताए। मल्लिकले ल्याबको सेवा भने प्रभावकारी रहेको दाबी गरे। अस्पतालका निर्देशक डा विपेश आचार्यले विभिन्न समस्याले अस्पताल सुधार गर्न गाह्रो भइरहेको बताए। सबै पक्षसँग छलफल गरेर सुधार्ने प्रयासमा छौँ, उनले भने, तर समय लाग्छ। डा आचार्य गत साउन १५ मा निर्देशक नियुक्त भएका हुन्। एक वर्षसम्म खाली रहेको उक्त पदमा त्यसअघि पनि उनी नै निर्देशक थिए।"
अफगानिस्तानको अड्को,"अमेरिकी सेना फिर्ताले तालिवानको शक्ति र अफगान राज्यको कमजोरीलाई उजागर गरेको छ । संयुक्त राज्य अमेरिकाको सेना अफगानिस्तान प्रवेश गरेको झन्डै २० वर्षपछि सरकार नराम्रोसँग ढलेको छ। राष्ट्रपति असरफ घनीले देश छाडेका छन्। सेना लड्ने इच्छाशक्ति गुमाएर असफल बनिसकेको छ। क्रूर र उत्तेजित तालिवानले पहिले नै कठोर कानुनी प्रणाली स्थापित गरिसकेको थियो। आफ्नो अधिकारअन्तर्गतका क्षेत्रहरूमा महिलाको अधिकार नियन्त्रित गर्यो। अहिले काबुल कब्जा गरेको छ। त्यहाँका जनता एक नयाँ मानवीय संकटमा डुबेका छन्। अमेरिकी सेना र कुटनीतिज्ञहरू बाहिर निस्कन हारगुहार मागिरहेका छन्। अल कायदा सहयोगी तालिवान अब राजनीतिमा पूर्ण शक्तिशाली नभए पनि सिंहझैं बलियो भएर उदाएको छ। अफगानिस्तानको अहिलेको अवस्थाका लागि धेरैले अमेरिकी राष्ट्रपति जो बाइडेनको सेना फिर्ता बोलाउने निर्णयलाई नै दोषी ठहर्याएका छन्। तर तालिवानको लामो समयदेखि सञ्चित शक्ति र अफगान राज्यको मौलिक कमजोरी नै यसका कारण बनेका छन्। तालिवानले यो अन्तिम लडाइँका लागि वर्षौंदेखि मैदान तयार पारेको थियो। तालिवान लडाकुहरूले नजिकैका सहरसहित देशभरका जिल्लामा गहिरो पदछाप छाड्दै अन्ततः तीमाथि नियन्त्रण कायम गर्यो। हालैका दिनमा सहरी आक्रमणहरूका लागि आफूलाई बलियो बनायो। तालिवान लडाकुहरूले अफगान सेनाहरूबाट ठूलो मात्रामा हातहतियार बरामद गरे। उनीहरू लागू औषधको व्यापार गरेभन्दा बढी आर्थिक स्रोत जुटाउन सफल भए जसले एक धनी सशस्त्र समूहलाई अझै धनी बनायो। तालिवानको यो वर्तमान प्रगति भने कतै सार्वजनिक भएको छैन। सन् २०१४ मा नाटो युद्ध औपचारिक रूपमा समाप्त भएयता अफगान सेनाहरूले कुनै प्रशिक्षण, सल्लाह र वासिंटनको डलरबिना नै आतंकवादविरुद्धको संघर्षमा अगाडिबाटै नेतृत्व गरिरहे। अफगान सेनाको सबैभन्दा प्रभावकारी लडाइँ इकाईको रूपमा रहेको अफगानिस्तानको विशेष बलको समेत यसमा अत्यधिक प्रयोग गरियो। हालैका वर्षमा तालिवानको आक्रमण तिब्र हुँदै जाने क्रममा पैदल सिपाहीहरू पर्याप्त अपकरणबिनै संघर्ष गरिरहे। उनीहरूले पारिश्रमिक पनि प्रायः पाएनन्। यसले भ्रष्टाचार हुन थाल्यो र सेनाको मनोबल घट्यो। आतंकवाद विरोधी रणनीति विकास गर्न सधैं संघर्षरत सेनाले सरकारबाट थोरै मात्रै समर्थन पाएका थिए। अफगानिस्तानको अस्थिरता अमेरिकाको पनि अस्थिरता हो। वासिंटनले अफगानिस्तानको यो अस्तिरता हटाउन चाहन्थ्यो। तर यसको कारण दान गर्नुु नभई निजी स्वार्थका लागि हुन्थ्यो। वाइडेनको सेना फिर्ता लिने घोषणाले अफगानिस्तानको वर्तमान संकटमा मलजल पुर्यायो। उनको घोषणाले तालिवान र उसका सहयोगीहरूमा एक महत्वपूर्ण प्रभाव पार्यो। विदेशी सेनाको उपस्थिति लामो समयदेखि इस्लामी उग्रवादी समूहरूका लागि एक अन्तर्निहित पीडा बनेको थियो। साउदी माटोमा अमेरिकी सेनाको उपस्थितिप्रतिको ओसामा विन लादेनको घृणाले नै अलकायदा जन्माएको थियो। अमेरिकी सेना फिर्ताले तालिवानलाई उर्जा दिएको थियो। लामो समयसम्म अमेरिकी सेनाको मेजवानी गरिरहेकोे अफगान राज्यविरुद्धको लडाइँमा पनि यसलाई प्रेरित गर्यो। गत अप्रिलयता अलकायदासहित बीस सशस्त्र समूहहरू तालिवानसँग मिलेर लडेका थिए। वाइडेनले सेना फिर्ता लिने घोषणा अफगानिस्तानको सेनाका लागि त्यति नै अपमानजनक थियो जति तालिवानका लागि अवसर थियो। पहिले नै दुखी रहेका उनीहरूलाई महत्वपूर्ण अमेरिकी सुरक्षा जाल गुमाउने डर थियो। सहरहरूमा प्रवेश गर्नबाट लडाकुहरूलाई रोक्न एक शक्तिशाली उपकरण एयर पावर सपोर्टदेखि सैन्य उपकरणहरू सन्तुलनमा राख्न प्राविधिक विशेषज्ञता आफूले गुमाउने पनि उनीहरूमा त्रास थियो। बलियो सरकारी नेतृत्व र एक स्पष्ट रणनीतिबाट वञ्चित उनीहरूको तालिवानी प्रगतिका सामु केही लागेन। आत्मसर्मपण गर्दै तालिवानलाई नेतृत्व हस्तान्तरणमा सहजीकरण गरिदिए। अमेरिकी सेना फिर्ताले तालिवानको शक्ति र अफगान राज्यको कमजोरीलाई उजागर गरेको छ। तर यी दुवै वाइडेनको निर्णयभन्दा धेरै पहिलेदेखि एकअर्काका आरोपी थिए। यी कारक तत्वहरूलाई चाँडै सम्बोधन गर्ने काममा वासिंटनको असक्षमताले त्यहाँको प्रमुख नीतिको असफलता झल्काउँछ। जे होस्, यो विषय ध्यान दिन लायक छ कि बाइडेनले फिर्ता नलिने निर्णय गरेका भए पनि अफगानिस्तान गहिरो अस्थिरतामा डुब्न सक्थ्यो। ट्रम्प प्रशासनसँग सन् २०२० मा गरेको सम्झौताअनुसार फौज फिर्ता गर्ने प्रतिवद्धताबाट पछि हट्ने अमेरिकी निर्णयप्रति तालिवानले राम्रो प्रतिक्रिया देखाउन सक्दैन थियो। उसले अफगान सेनाविरुद्ध नयाँ आक्रमण सुरु गथ्र्यो। अमेरिकी सेनाको उपस्थिति तालिवानमाथि न त कुनै रोकावट थियो न त सीमा अस्तिर बनाउने विषय। हालैका वर्षमा अफगानिस्तानले नागरिक हताहतको कीर्तिमान तोड्नुका साथै नागरिक समाजविरुद्ध निरन्तर लक्षित हत्या अभियानको सामना गर्नुपर्यो। गत मार्चमा बाइडेनले फिर्ता लिनुभन्दा हप्तौं अगाडि तालिवानले धेरै क्षेत्र नियन्त्रणमा लिइसकेको थियो। देशमा अमेरिकी सेनाले प्रवेश गरेयताको कुनै पनि समयभन्दा अहिले तालिवानले धेरै क्षेत्र नियन्त्रणमा लिएको छ। जे होस्, यो फिर्ताले निम्त्याएको राजनीतिक, सैन्य, सुरक्षा र मानवीय संकटको गम्भीरतालाई कम आँकलन गर्न भने मिल्दैन। अफगानिस्तानको अस्थिरता अमेरिकाको पनि अस्थिरता हो। वासिंटनले अफगानिस्तानको यो अस्तिरता हटाउन चाहन्थ्यो। तर यसको कारण दान गर्नुु नभई निजी स्वार्थका लागि हुन्थ्यो। तालिवानको प्रभुत्व रहेको सरकार अमेरिकी सुरक्षाको हितमा प्रत्यक्ष खतरा बन्ने थियो। यसले अलकायदाजस्ता अन्तर्राष्ट्रिय आतंकवादी समूहहरूलाई बल प्रदान गथ्र्यो। यदि युद्ध पुनः सुरु भई यसले तिब्रता लियो भने क्षेत्रीय फाटोको खतरा हुन्छ। शरणार्थीको प्रवाह, लागूपदार्थको व्यापार, सीमापार आतंकवाद आदिले सीमा क्षेत्रमा स्थायित्वको अमेरिकी लक्ष्य प्रभावित बन्न सक्छ। अमेरिकासँग निसन्देह नीतिगत विकल्प सीमित छ। फिर्ता भएका अमेरिकी सेनाहरूले अमेरिकाबाट अधिकांश लाभ उठाएका थिए। वासिंटनले तालिवानको व्यवहारलाई प्रभावित पार्न सेना फिर्तामा ढिलाइ गर्ने चेतावनी दिन सक्दैनथे। अहिले तालिवान नियन्त्रणमा छ। वासिंटनले नयाँ तालिवान शासनलाई मान्यता दियो भने मात्र अमेरिकाले अफगानिस्तानलाई निरन्तर आर्थिक सहायता दिने वाचा पूरा हुनसक्छ। र यदि यो भयो भने पनि धेरै अमेरिकी कूटनीतिज्ञहरूको प्रस्थानले यस सहायताको निरीक्षणका प्रयासलाई जटिल बनाउनेछ। वासिंटनको पहिलो प्राथमिकता अफगानिस्तानको मानवीय संकट टार्नुमै केन्द्रित हुनुपर्छ। तर यसमा वासिंटन मौन देखिन्छ। यसले विस्थापित अफगानीहरूलाई सहयोग गर्ने शरणार्थी संगठनहरू र अफगान महिला समूहहरूका लागि कोष बढाउनु पर्छ। यसले अमेरिकी सेनाका लागि काम गर्ने अफगानीहरूको निकासीलाई छिटोभन्दा छिटो पार लगाउनुपर्छ। अमेरिका प्रस्थान गर्न लागेको विमानमा झुन्डिएका मानिसको भीडका दृष्यहरू निकै डरलाग्दा थिए र तिनलाई उपेक्षा गर्न सकिँदैन। अमेरिकाले तालिवानसँग वैधताको खेल पनि खेल्नुपर्छ। किनकि उसका लागि लाभ उठाउने यो मात्र एक साधन हो। ट्रम्प प्रशासनसँगको सम्झौतापछि तालिवानले अन्तर्राष्ट्रिय मान्यता पाएको थियो। विदेशी कुटनीतिज्ञसँग अनगिन्ति बैठक र धेरै मिडिया साक्षात्कारहरू सञ्चालन गरेर आफ्नो नयाँ वैधानिकताको यसले पूर्ण सदुपयोग गर्यो। तालिवानले बल प्रयोग गरेर सत्ता कब्जा गरेमा यसले वैधता गुमाउने विषयमा वाइडेन प्रशासनले पहिले चेतावनी दिएको थियो। हाल तालिवानले कुनै पनि बल प्रयोग नगरी काबुलमा सत्ता लिएको छ। तालिवानले क्रूरता प्रदर्शन गरिरहन्छ। गैरतालिवानी तेनाहरूलाई नयाँ प्रशासनमा ल्याउन अस्वीकार गर्छ। युद्धविरामको विरोध गर्छ, शरणार्थी र आवश्यकतामा परेका अन्य वर्गको पहुँचलाई अस्वीकार पनि गर्छ भने वासिंटनले नयाँ सरकारलाई मान्यता दिनु हुँदैन। तालिवानले अहिलेसम्म मुक्तिका लागि धेरै अवसर प्राप्त गरिसकेको छ। सन् २०२० को सम्झौतापछि यसले हिंसा घटाउन अस्वीकार गर्यो वा कुनै सार्थक शान्ति वार्तामा भाग लिन मानेन। यसले आत्मसमर्पण गर्ने सिपाहीहरूको बद(लाको भावसहित हत्या गर्यो। तालिवान प्रायः शान्तिको कुरा गर्छन्। तर वार्तामा आउनुभन्दा उनीहरूले यस विषयलाई ठट्टामा मात्रै सीमित राखे। यदि आवश्यक पर्यो भने वासिंटनले तालिवानलाई वैधताको लाभबाट वञ्चित गर्नुपर्छ। यसले तालिवानलाई मिडियामा छाउनबाट बन्द गर्न त सक्दैन। तर तालिवान नेताहरूसँगको भेटघाट अस्वीकार गर्न सक्छ। अन्य सरकारलाई पनि यस्तै गर्न आग्रह गर्न सक्छ। यसले अफगानिस्तानका छिमेकीलाई तालिवान नियन्त्रित सीमा क्षेत्रहरूसँगको ब्यापार बन्द गर्न दबाब दिन सक्छ। वास्तवमा अमेरिकाले तालिवानको कथित वैधानिकताको चाहनालाई परिक्षणमा राख्न संकोच गर्नुहुँदैन। वासिंटनको सेना फिर्तापछिको सक्रियतालाई अतिरञ्जित गर्नु हुँदैन। चीनसँग रणनीतिक प्रतिस्पर्धा, विश्वको अन्यत्र आतंकवादको खतरा र जलवायु परिवर्तनजस्ता अन्य प्राथमिकतामा ध्यान केन्द्रित गर्न चाहने वाइडेन प्रशासनले बताएको छ। अन्ततः अमेरिका अफगानिस्तानको स्क्रिप्ट बाहिर लेखिनेछ। क्षेत्रीय खेलाडीहरू प्रमुख भूमिकाहरूमा देखिनेछन्। यीमध्येका चीन, इरान र रुस शीर्ष अमेरिकी प्रतिद्वन्द्वी हुन्। तर उनीहरूले पनि वासिंटनकै जस्तो कम आतंकवाद सहितको स्थीर अफगानिस्तानको चाहना राख्छन्। अमेरिकाले अफगानिस्तानका छिमेकीसँग एक शिखर सम्मेलनको आयोजना गर्नुपर्छ। सम्भावित क्षेत्रीय फाटोलाई कसरी न्यूनीकरण गराउन सकिन्छ भन्नेमा यो सम्मेलन लक्षित हुनुपर्छ। कम्तिमा अमेरिकाले यति त गर्न सक्छ। अलजजिराको सहयोगमा ।"
"ट्रकको ठक्करबाट पैदल यात्रीको मृत्यु, शव बुझ्न अस्वीकार","विराटनगर : विराटनगर महानगरपालिका७ मा ट्रकको ठक्करबाट बिहीबार राति पैदल यात्रीको मृत्यु भएको छ। रंगेलीविराटनगर सडक खण्डमा पूर्वबाट उत्तरतर्फ मोडिदै गरेको ना ७ ख ३१३ नम्बरको ट्रकले ठक्कर दिँदा पैदल हिँडिरहेका विराटनगर७ का ५५ वर्षीय जनक बस्नेतको मृत्यु भएको मोरङ प्रहरीका प्रवक्ता डीएसपी दीपक श्रेष्ठले जानकारी दिए। उनका अनुसार दुर्घटनामा परेर गम्भीर घाइते भएका बस्नेतको गोल्डेन अस्पतालमा उपचारका क्रममा राति ९:३५ बजेतिर मृत्यु भएको हो। प्रहरीका अनुसार ट्रकले दिउँसो २ बजेतिर ठक्कर दिँदा बस्नेतको देव्रे खुट्टा भाँचिएको थियो। प्रहरीले ट्रक चालक काभ्रे घर भएका २८ वर्षीय दीपक श्रेष्ठलाई नियन्त्रणमा लिएर घटनाका बारेमा अनुसन्धान थालिएको जनाएको छ। प्रहरीका अनुसार साँघुरो बाटोमा ट्रक मोड्ने क्रममा दुर्घटना भएको हो। दुर्घटनामा परेर मृत्यु भएका बस्नेतको शव बुझ्न आफन्त र परिवारका सदस्यले अस्वीकार गरेका छन्। बिरामीलाई आवश्यक पर्ने रगत ढिलो मागिएको र उपचारमा अस्पतालले लापरबाही गरेको भन्दै उनीहरुले मृतकको शव बुझ्न नमानिरहेको प्रहरीले जनाएको छ। आफन्त र परिवारका सदस्यले राति केहीबर अस्पताल परिषरमा होहल्ला एवं कर्मचारीसँग वादविवाद पनि गरेका थिए। गोल्डेन अस्पतालका प्रशासकीय अधिकृत सन्तोष मेहताले उपचारमा कुनै पनि लापरबाही नभएको बताए। दुर्घटनामा परेर गम्भीर घाइते भएका बस्नेतलाई दिउँसो ४ बजेतिर थप उपचारका लागि आईसीयूमा भर्ना गरियो। त्यतिबेला घाइतेको खुट्टाबाट अत्याधिक रक्तश्राव भइरहेको थियो, उनले भने, उपचारमा आवश्यक परेपछि चिकित्सकले दिउँसो ४:३० बजेतिर रगत मगाए। तर परिवारका सदस्यले रगत नै ढिलो ल्याइदिएपछि घाइतेलाई बचाउन सकिएन। उनका अनुसार डाक्टरले मागेको लगभग तीन घण्टा ढिलो गरेर साँझ ७:३० बजेतिर मात्रै ल्याइएपछि रगत चढाउन ढिलो भएर घाइतेको मृत्यु भएको हो। मेहताले समयमै रगत प्राप्त नभएको र अत्याधिक रक्तश्रावले शरीरमा रगतको मात्रा कम भएका कारण घाइतेलाई बचाउन नसकिएको बताएका छन्।"
एमालेका १४ सांसदको पद लुकामारीमा,"काठमाडौं : माधव नेपालसहित १४ सांसदलाई कारबाही गरेर एमालेले भदौ १ मा सभामुख अग्नि सापकोटालाई पत्र पठायो। तर, नेपालसहित उनी पक्षधर सांसदहरूले एमालेबाट अलग हुँदै बुधबार नयाँ पार्टी गठनको निवेदन निर्वाचन आयोगमा दिए। अब आयोगले पहिले निर्णय गर्छ कि, सभामुख सापकोटाले कारबाही प्रक्रिया अघि बढाउँछन् भन्ने चासोको विषय छ। सभामुख सापकोटाले एमालेको पत्रअनुसार कारबाही प्रक्रिया अघि बढाए ती १४ जनाको सांसद पद जान्छ। तर, सभामुखले आलटाल गरिरहेर त्यसअघि नै आयोगले नेपाल पक्षको दललाई मान्यता दिए सबैको पद सुरक्षित हुनेछ। १४ जना सांसदको कारबाही प्रक्रियाले राष्ट्रिय राजनीति र संसदीय अंकगणितमा भिन्न अवस्था ल्याउने निश्चित छ। विपक्षी एमाले छिटो कारबाही गरेर उनीहरूको पद खारेज गर्न सभामुख सापकोटामाथि दबाब दिइरहेको छ। प्रमुख सचेतक विशाल भट्टराईको नेतृत्वको टोलीले बिहीबार सभामुख सापकोटालाई भेटेर पार्टीको पत्रअनुसार कारबाही गर्न आग्रह गरेको थियो। सभामुखले निर्णय गरेर पद रिक्त भएको सूचना छिटो टास्नुपर्छ, भट्टराईले अन्नपूर्ण पोस्ट्सँग भने, ७२ घण्टासम्म पनि उहाँ (सभामुख) ले कुनै प्रतिक्रिया नदेखाउँदा हामीले गम्भीर आपत्ति जनाएका छौं। पार्टी, व्यक्ति वा राजनीतिक अवस्था हेरेर निर्णय गरेमा हाम्रो पार्टीलाई सह्य हुने छैन, विद्रोह गर्ने अवस्था नआओस् भनेका छौं। समाजवादी पार्टीको निर्णयअनुसार सरिता गिरीको पद २४ घण्टामा गएको नजिर अनुसार सभामुखले १४ जनामाथि कारबाही गर्नुपर्ने एमालेको तर्क छ। यस्तै माओवादी केन्द्रको निर्णयअनुसार सभामुखले टोपबहादुर रायमाझी, लेखराज भट्ट, प्रभु साह, गौरीशंकर चौधरीको हकमा ४८ घण्टामा कारबाहीको सूचना टाँस गरेका थिए। प्रतिनिधिसभा नियमावलीअनुसार संसद बैठक बसेको बेला बैठकमा र बैठक नबसेको बेला सूचना पार्टीमा सांसद पद रिक्तको सूचना टाँस गर्नुपर्छ। नियमावलीको नियम २१२ मा सांसदको पद रिक्तसम्बन्धी व्यवस्था छ। नियमावलीअनुसार कुनै दलले आफ्ना सांसदलाई कारबाही गरेको कति दिनमा सभामुखले निर्णय गर्नुपर्छ भन्ने समय किटान छैन। सभामुख सापकोटाले यस विषयमा विज्ञहरूसँग परामर्श गरिरहेको उनको सचिवालयले जनाएको छ। कानुन र संवैधानिक विज्ञसँग सभामुखज्यूले छलफल र परामर्श गरिरहनुभएको छ, उनका प्रेस सल्लाहकार श्रीधर न्यौपानेले भने। एमाले प्रमुख सचेतक भट्टराई भने नियम उल्लंघन गरेबापत पार्टीले आफ्ना सांसदलाई कारबाही गरिसकेपछि सभामुखले थप समय लगाउनुपर्ने कुनै कारण नभएको बताए। अर्कातिर एमालेले गरेको कारबाही अवैध भएको दाबी गर्दै १४ जना सांसदका तर्फबाट सभामुखलाई पत्र पठाइएको छ। हामीलाई कारबाही गर्यौ भनिएको निर्णय नै अवैध छ भनेर सभामुखलाई पत्र पठाएका छौं, सांसद विरोध खतिवडाले भने।"
कसरी भान्साभान्सामा पुग्यो सडिएको घिउ ?,"काठमाडौं : काठमाडौं महानगरपालिकाको टोलीले गत असोज २६ गते दुग्ध विकास संस्थान (डीडीसी)को भण्डारण गृहमा ९६ हजार ३ सय किलो बटर (मक्खन) म्याद नाघेको फेला पार्यो। त्यसको भोलिपल्ट खाद्य प्रविधि तथा गुण नियन्त्रण विभागको टोलीले पनि अनुगमन गर्दा उक्त बटर म्याद नाघेकै ठहर गरी रोक्का गर्यो। त्यसलाई प्रयोग तथा बिक्रीवितरण नगर्न डीडीसीको काठमाडौं दुग्ध वितरण आयोजनालाई निर्देशन दियो। तर, त्यसको केही समयपछि खोजबिन गर्दा फेला परेन। बरु कारबाही प्रक्रियाको टुंगो नलाग्दै घिउ बनाएर उपभोक्ताको घरघरमा पठाइसकेको पाइयो। उपभोक्तालाई प्रतिकिलो ५० रुपैयाँ छुट दिई ८ सय ५० रुपैयाँमा बिक्री गरेको खुलेको छ। बिक्रेताले प्रतिकिलो ५ प्रतिशत कमिसन पाए। हामीले सुरुमा अनुगमन गरेका थिएनौंं। सुरुमै हामीले अनुगमन गर्दा कैफियत भेटिएको अवस्थामा जफत वा शिलबन्दी गथ्र्यौं। उपेन्द्र राय, महानिर्देशक, खाद्य प्रविधि तथा गुण नियन्त्रण विभाग उपभोग्य मिति ८ महिना कटे पनि त्यसलाई उचित तापक्रममा राखेर १८ महिनासम्म प्रयोग गर्न मिल्छ। राजेन्द्रप्रसाद अधिकारी, सूचना अधिकारी, दुग्ध विकास संस्थान डीडीसीले यो घटनामा नियमनकारी निकायको निर्देशनको धज्जी त उडायो नै, जनस्वास्थ्यसँग पनि खेलवाड गरेको पाइएको छ। यसमा नियमनकारी निकाय काठमाडौं महानगरपालिका र विभाग पनि उत्तिकै जिम्मेवार देखिन्छन्। अखाद्य अवस्थामा भेटिएको वस्तु बरामद गर्नुपथ्र्यो। तर, विश्वासमा त्यत्तिकै छाडदिए। यी दुवै निकायले नष्ट गरेको भए उक्त बटर घिउ बनेर तपाईंहाम्रो भान्छासम्म आइपुग्ने थिएन। उक्त बटरको बजार मूल्य ८ करोड १८ लाख रुपैयाँ पर्छ। डीडीसीले पोखरास्थित सुजल डेरीबाट १ लाख ९५ हजार किलो खरिद गरेकामा ९६ हजार ३ सय किलो म्याद नाघेको भेटिएको हो। खाद्य ऐन २०२३ अनुसार कैफियत भेटिएको अवस्थामा तत्काल शिलबन्दी वा जफत गरी कारबाही थाल्नुपथ्र्यो। तर, त्यसो नगर्दा उपभोक्ताको ज्यानलाई जोखिममा पार्ने मौका डीडीसीले पायो। उपभोक्ता अधिकारकर्मी माधव तिम्लिसिनाले अनुगमनका क्रममा काठमाडौं महानगरपालिका र खाद्य विभाग दुवैले इमानदारी देखाउन नसकेको आरोप लगाए। अनुगमन जसले गरे पनि कैफियत भेटिएकै अवस्थामा जफत वा शिलबन्दी गर्नुपथ्र्यो, महानगरपालिकाको अनुगमन टोलीमा सहभागी तिम्लिसिनाले भने। महानगरपालिका र विभागले तत्काल सिलबन्दी वा जफत नगरेका कारण गुणस्तरहीन बटरबाट निर्मित घिउ बजारमा पुगेको उनको भनाइ छ। उनका अनुसार प्याकेजिङ गरिएको उक्त बटर उत्पादन भएको मितिले ८ महिनाभित्र उपभोग गरिसक्नुपर्ने थियो। चार कोल्डस्टोरमा भेटिएको बटरको उत्पादन मिति सन् २०१९ नोभेम्बर र डिसेम्बर तथा सन् २०२० जनवरी उल्लेख भएको पाइएको उनले सुनाए। असोज २७ गते अनुगमन गर्दा उक्त बटरको उपभोग्य मिति सकिएको अवस्थामा फेला पारेका थियौं, उनले भने, त्यसपछि हामीले वैज्ञानिक रूपमा थप अनुगमन गर्न खाद्य विभागलाई आग्रह गरेका थियौं। विभागका महानिर्देशक उपेन्द्र रायले अनुगमनकै समयमा कैफियत पाइएलगत्तै शिलबन्दी वा नियन्त्रण गर्न नसकिएको स्वीकार गरे। विभागले आफैं गएर अनुगमन गरेका कारण कैफियत भेटिँदा पनि शिलबन्दी वा नियन्त्रणमा लिन नसकेको महानिर्देशक रायको स्वीकारोक्ति छ। हामीले सुरुमा अनुगमन गरेका थिएनौंं। सुरुमै हामीले अनुगमन गर्दा कैफियत भेटिएको अवस्थामा जफत् वा शिलबन्दी गथ्र्यौ, उनले भने, तर, काठमाडौं महानगरपालिकाले अनुगमन गरेका कारण उसैले शिलवन्दी वा जफ्त गर्नुपथ्र्यो। उनका अनुसार महानगरपालिकाको अनुगमनपछि क्षेत्राधिकार विवाद होला भनेर जफत वा शिलबन्दी नगरिएको हो। म्याद नाघेको बटर माइनस १८ डिग्री सेल्सियस तापक्रम कायम गर्ने भण्डारण कक्षको अभावका कारण रोक्का गर्न निर्देशन दिइएको उनको भनाइ छ। संसद्को उद्योग तथा वाणिज्य र श्रम तथा उपभोक्ता हित समितिका सदस्य प्रकाश रसाइलीलगायतले पनि अनुगमन गरेका थिए। अनुगमनका क्रममा गुणस्तरहीन भनिएको बटर बिक्री भएको फेला परेको अनुगमनमा सहभागी तिम्लिसिनाले बताए। डीडीसीका सूचना अधिकारी राजेन्द्रप्रसाद अधिकारीले म्याद नाघिसकेको भनेर बाहिर आए पनि उक्त बटर निश्चित तापक्रममा राखेर १८ महिनासम्म प्रयोग गर्न मिल्ने दाबी गरे। उपभोग्य मिति ८ महिना कटे पनि त्यसलाई उचित तापक्रममा राखेर १८ महिनासम्म प्रयोग गर्न मिल्छ, निमित्त महाप्रबन्धक अधिकारीले भने, बाहिर हल्ला भएअनुसार उक्त बटर गुणस्तरहीन वा न्यून गुणस्तरको छैन। विभागले त्यो बेला दिएको निर्देशनका विषयमा भने आवश्यक छलफलको आधारमा मात्रै आधिकारिक धारणा राख्न सकिने अधिकारीले बताए। अनुगमनमा संलग्न महानगरपालिकाका कृषि विभाग प्रमुख हरिबहादुर भण्डारीले अहिले केही नबोल्ने प्रतिक्रिया दिए। खाद्य ऐन, २०२३ मा के छ ? ३ दूषित खाद्य पदार्थ वा न्यून स्तरको खाद्य पदार्थको उत्पादन तथा बिक्रीवितरण गर्न मनाही : कुनै व्यक्तिले दूषित खाद्य पदार्थ वा न्यून स्तरको खाद्य पदार्थको उत्पादन, विक्री वितरण, निकासी वा पैठारी गर्न वा सोमध्ये कुनै कामका लागि त्यस्तो खाद्य पदार्थ राख्न हुँदैन। ४ झुक्यानमा पारी खाद्य पदार्थ बिक्रीवितरण गर्न नहुने : कसैले कुनै एक खाद्य पदार्थलाई अर्को खाद्य पदार्थ हो भनी वा न्यून गुणस्तरको खाद्य पदार्थलाई उच्च गुणस्तरको खाद्य पदार्थ हो भनी ढाँटी वा झुक्याई वा अखाद्य पदार्थ वा कुनै उच्च गुणस्तरको खाद्य पदार्थमा न्यून गुणस्तरको खाद्य पदार्थ वा अखाद्य पदार्थ मिसावट गरी बिक्रीवितरण गर्न हुँदैन। ४ क खाद्य पदार्थ रोक्न राख्न सकिने : (१) कुनै खाद्य पदार्थ दूषित वा न्यून स्तरको हो भन्ने शंका लागेमा तोकिएको अधिकारीले त्यस्तो खाद्य पदार्थ सिलबन्दी गरी सो खाद्य पदार्थका धनीलाई नै जिम्मा लगाई त्यसको भर्पाई लिई रोक्का राख्न सक्नेछ। (२) उपदफा (१) बमोजिम रोक्का रहेको खाद्य पदार्थ दूषित वा न्यून स्तरको हो भन्ने कुराको निर्णय अन्तिम रुपमा भइसकेपछि दोषको मात्रा, दोषको प्रकृति र त्यसबाट हुनसक्ने हानीको विचार गरी तोकिएको अधिकारीको आदेशले सो खाद्य पदार्थ नेपाल सरकार लाग्न सक्नेछ। ५ दण्ड सजाय : (१) दफा ३ वा दफा ४ विपरीतको कार्य गर्ने व्यक्तिलाई पाँच वर्षसम्म कैद वा पचास हजार रुपैयाँसम्म जरिबाना वा दुवै सजाय हुनेछ। (२) उपदफा (१) मा लेखिएदेखि बाहेक यो ऐन वा यस ऐन अन्तर्गत बनेको नियम वा आदेशको अन्य कुनै कुरा उल्लंघन गर्ने व्यक्तिलाई दश हजार रुपैयाँसम्म जरिबाना हुनेछ। (३) कसैले यस ऐनबमोजिमको कुनै कसूर गरी कसैलाई हानि, नोक्सानी पुर्याएमा त्यस्तो कसूरदारबाट सम्बन्धित पीडितलाई मनासिब क्षतिपूर्तिसमेत भराई दिनुपर्नेछ। जनस्वास्थ्यमा खेलवाड, १० हजार जरिवाना मात्रै माग खाद्य विभागले खाद्य ऐन २०२३ को दफा ५ (२) अनुसार १० हजार रुपैयाँ जरिवाना माग दाबी गर्दै सरकारी वकिल कार्यालयमार्फत असार २ गते जिल्ला प्रशासन कार्यालयमा अभियोगपत्र दायर गरेको छ। डीडीसीको काठमाडौं दुग्ध वितरण आयोजनाका तत्कालीन निमित्त प्रमुख गोविन्दराज जोशी र सुजलडेरी प्रालिका क्युसी म्यानेजर नरेन्द्र डंगोललाई प्रतिवादी बनाइएको छ। डीडीसीले बढी भएको दूध सुजल डेरीलाई मक्खन, पाउडर बनाउन दिँदै आएको छ। सुजलले सेवाशुल्क लिएर यो काम गर्ने गरेको छ। हामीले आवश्यक विवरण उपलब्ध गराउन र असुरक्षित रूपमा भण्डारण गरिएका बटर बिक्री नगर्न ५६ पटकसम्म आग्रह गरेका थियौं, विभागका महानिर्देशक रायले भने, तर बल्ल गत वैशाखमा आवश्यक विवरण डीडीसीले उपलब्ध गरायो। त्यही आधारमा आयोजना र सुजल डेरीविरुद्ध मुद्दा दायर गरेका छौं। तर, जनस्वास्थ्यसँग खेलबाड गरेको घटनामा सामान्य कारबाही मात्रै माग गरिएको छ। खाद्य ऐनको दफा ३ विपरीत कार्य गरेको अभियोगमा डीडीसीमाथि दफा ५ को १ अन्तर्गत ५ वर्षसम्म कैद वा ५० हजार रुपैयाँ वा दुवै सजाय माग गरी मुद्दा चलाउन सक्ने व्यवस्था छ। मुद्दालाई कमजोर बनाउन निक्कै हलुको दफा प्रयोग गरेको देखियो, अर्का उपभोक्ताकर्मी ज्योति बानियाँले भने, यो प्रकरणमा काठमाडौं महानगरपालिकाका साथै खाद्य विभागको टोलीले पनि गम्भीर त्रुटि गरेको देखियो। डीडीसीले कच्चापदार्थको उपभोग्य मिति हेर्ने अभ्यास प्रयोगमा नल्याएको अभियोगपत्रमा उल्लेख छ। यस्तै, जानीजानी म्याद नाघेको र म्याद ननाघेको मख्खन एउटै स्थानमा राखेर दूध तथा दुग्ध जन्यपदार्थ बनाउन प्रयोग गर्ने गरेको अभियोग लगाइएको छ। असुरक्षित रूपमा भण्डारण गरिएको, जवाफ चित्तबुझ्दो नदिएको, विभागले २०७७ कात्तिक २६, मंसिर १६ र पुन: मंसिर २६ गते ३ पटक पत्राचार गरे पनि यथार्थ विवरण उपलब्ध गराउन आलटाल गरेको जनाइएको छ।"
"माधव नेतृत्वको पार्टीले हटायो एमाले नाम, नेकपा एकीकृत समाजवादी राखेर निवेदन","काठमाडौं : नेकपा एमालेबाट विभाजन गरेर माधव पक्षले बनाएको पार्टीको नाममा नेकपा एकीकृत समाजवादी रहने भएको छ। नयाँ पार्टीको नाममा नेकपा एमाले (समाजवादी) राख्दा राजनीतिक दलसम्बन्धी ऐन र सर्वोच्च अदालतको फागुन २३ को फैसला बाधक बन्ने निर्वाचन आयोगले जानकारी गराएपछि नयाँ नाम राखिएको हो। निर्वाचन आयोगले पार्टीको नाम उस्ताउस्तै राख्न नमिल्ने बताएपछि नयाँ नाम नेकपा एकीकृत समाजवादी राख्ने तयारी भएको माधव पक्षका एक केन्द्रीय सदस्यले जानकारी दिए। उनका अनुसार नेकपा एमाले (समाजवादी) पार्टीको नाम बदलेर नेकपा एकीकृत समाजवादी राखिएको छ। नेपाल समूहले बुधबार जारी भएको भएको राजनीतिक दलसम्बन्धी अध्यादेश र त्यसपश्चात बनेको नियमावली अनुसार दल विभाजन गरी निवेदन दिएका हुन्। माधव नेतृत्वको पार्टीले आज नै निवेदन दर्ता गर्ने तयारी गरेको छ। माधव पक्षले एमाले नाम राखेकोमा केपी ओली नेतृत्वको नेकपा एमालेले आपत्ति जनाएको थियो। आयोगले पार्टीको नाम, विधान, घोषणा पत्र, केन्द्रीय समितिका सदस्य र सांसदको संख्या नियामानुसार मिलेको छ कि छैन भनेर हेरेपछि सनाखतका लागि बोलाउनेछ। निर्वाचन आयोगले बोलाएको दिन कार्यालयमा गएर सनाखत गर्दा तोकिएको मापदण्ड पूरा भएको खण्डमा आयोगले मान्यता दिनेछ। आयोगले महन्थ ठाकुर पक्षलाई पनि अर्को नाम ल्याउन भनेको छ। मंगलबार सरकारले राजनीतिक दलसम्बन्धी अध्यादेश राष्ट्रपतिसमक्ष पेश गरेको थियो। बुधबार राष्ट्रपति विद्यादेवी भण्डारीबाट राजनीतिक दलसम्बन्धी अध्यादेश जारी भएको हो। अध्यादेश पछि देशकै ठूलो पार्टी नेकपा एमाले र जनता समाजवादी पार्टी (जसपा) विभाजन भएको छ। सरकारले पार्टी विभाजन गर्न केन्द्रीय समिति वा संसदीय दलमध्ये कुनै एउटामा २० प्रतिशत भए पुग्ने व्यवस्था गरेरअध्यादेश ल्याएको थियो। यस अगाडि संसदीय दल र केन्द्रीय कमिटी दुबैमा ४० प्रतिशत संख्या पुर्याउनुपर्ने प्रावधान रहेकोले त्यसलाई संशोधन गर्न अध्यादेश ल्याइएको हो। अध्यादेशलाई लिएर सत्तारूढ गठबन्धनका नेता र प्रमुख प्रतिपक्ष दल नेकपा एमालेले विरोध गरिरहेका छन्। संवैधानको मर्म र भावना विपरीत दल विभाजनलाई सहज बनाउन र प्रतिपक्षीको भूमिकालाई निषेध गर्न अध्यादेश ल्याइएको भन्दै नागरिक स्तरबाट समेत यसको आलोचना भएको छ।"
विश्वासको मत लिन मुख्यमन्त्री शाक्यलाई चुनौती,"हेटौंडा : नेकपा एमालेको सत्ता तत्कालाई जोगिए पनि मुख्यमन्त्री अष्टलक्ष्मी शाक्यलाई विश्वासको मत लिन भने चुनौती रहेको छ । नेकपा एमाले विभाजनसँगै बागमती प्रदेशमा एमाले सांसद एकढिक्का नहुने देखिएको हो । प्रदेशसभामा रहेका एकसय नौजना प्रदेशसभा सदस्यमध्ये ५६ जना नेकपा एमालेमा छन् । तीमध्ये एकजनाले पनि एमाले छाडेको अवस्थामा शाक्यले विश्वासको मत लिनुपर्ने हुन्छ । हामीले एउटै पार्टीमा रहेकाले शाक्यलाई सल्लाह नै गरेर मुख्यमन्त्री बन्न सहयोग गरेका हौं, माधव कुमार नेपाल निकट काभ्रेका प्रदेशसभा सदस्य बसुन्धरा हुमागाईले भने, तर राजनीति एउटै मोडमा रहँदैन, हामी प्रदेशमा छुट्टै संसदीय दल बनाउँछौं । त्यसपछि उहालाई हामीले विश्वासको दिन सक्ने स्थिती सम्भवत बन्दैन । प्रदेशसभा सदस्यहरु राजेन्द्र पाण्डे, हुमागाई, मुनु सिग्देल नेपाल पक्षमा खुलेका छन् । अन्य आधा दर्जन प्रदेशसभा सदस्य नेपाल पक्षमा रहने हुमागाईको दाबी छ । निर्वतमान मुख्यमन्त्री डोरमणि पौडेलले पार्टी एकता जोगाउन आफुले योगदान गर्न पाएकोमा खुशी लागेको बताउँदै बाँकी १७ महिना पनि सरकार एमालेकै रहने दाबी गरे । यहाँबाट निस्कँदै गर्दा मलाई कुनै दु:ख छैन, यो निर्णय नगरेको भए सायद बागमतीमा पार्टी एकता नजोगिन सक्थ्यो, उनले भने, 'व्यक्ति मात्र परिवर्तन भएको हो, सरकार एमालेकै रहन्छ । मुख्यमन्त्रीले विश्वासको मत लिनुपर्ने अवस्था आउँदैन । प्रमुख प्रतिपक्ष दल नेकपा माओवादी केन्द्रका बागमती प्रदेश संसदीय दलका नेता शालिकराम जम्कट्टेलले भने केही समय हेरेर मात्र सरकारको भविष्यबारे भन्न सकिने बताए । प्रदेशमा पार्टी विभाजनको असर त परिहाल्छ,केही समय हेरेर मात्र सरकारबारे भन्न सकिन्छ, उनले भने, तर यो सरकार धेरै समय टिक्न भने मुश्किल छ । बागमती प्रदेशमा नेकपा एमालेको ५६, माओवादी केन्द्रको २३, काँग्रेसको २२, विवेकशील साझाको तीन, नेपाल मजदुर किसान पार्टीको दुई, राप्रपाका दुई र एक जना स्वतन्त्र प्रदेशसभा सदस्य रहेका छन् । एमाले विभाजन हुनु अघि बागमती प्रदेशमा केपी ओली पक्षका ३४ र माधव नेपाल पक्षका २२ जना सांसद थिए । पार्टी एकतको लागि मुख्यमन्त्री बने मुख्यमन्त्री शाक्यले पार्टी एकताको लागि आफू मुख्यमन्त्री बन्न तयार रहेको बताएकी छिन् । एमाले एकता जोगाउन मैले यो निर्णय गरेको हुँ, यसले माथि पनि दवाब पुग्छ भन्ने मेरो विश्वास छ, उनले भनिन् । साथै नेपाल समुहले पनि आफुलाई मुख्यमन्त्री बन्न सहयोग गरेको भन्दै एमालेबाट कोही बिचलित नहुने शाक्यको दाबी छ । शपथ लगत्तै बसेको तीन सदस्यीय मन्त्रीपरिद बैठकले कोभिड खोप कार्यक्रमलाई प्रभावकारी ढङ्गले सञ्चालन गर्ने, अनुगमन तथा नियमन गर्ने निर्णय गरेको छ । मुख्यमन्त्री शाक्य बिहीबारै राजनीतिक भेटघाट र व्यक्तिगत कामको लागि भन्दै संघीय राजधानी काठमाडौं गएका छन् ।"
युनिक स्वयंसेवकको टेम्पु चलाएर चन्दा उठाउने धन्दा !,"पोखरा: ट्याक्सी, मोटरसाइकल, कार र बसहरु बग्रेल्ती गुड्ने सहर पोखरामा टेम्पु भने चल्दैनन् । प्रदूषण बढ्छ, जोखिम हुन्छ भनेरै पोखरेलीहरुले ३ पांग्रे टेम्पु भित्रन उहिल्यै रोक लगाएका थिए । यो साता भने पोखराका टोलटोलमा र चोकचोकमा टेम्पु देखिए । तिनले यात्रु भने ओसारेका थिएनन् । टेम्पुमा माइक जडान थियो । माइक बज्थ्यो र भन्थ्योपाल्पाका चुडाबहादुर रुचाल मिर्गौला पीडित र आर्थिक अवस्था कमजोर भएको हुँदा उनका लागि आर्थिक सहयोग गरिदिनुहोला । कहिले बैदाम, कहिले लेखनाथतिर त कहिले पोखराका गल्लीगल्लीमा त्यस्तो माइकिङ भइरहेको थियो । कति ठाउँका चोकहरुमा चाहिँ केही समय टेम्पु बिसाएरै घन्टौं वा दिनभरजसो आर्थिक सहयोगको अपिल पनि भइरहेको थियो । यस्तो दृश्यमा जब प्रहरी नजर पर्यो, शंका लाग्यो । बुझ्दै जाँदा त्यसरी सहयोगको अनुरोध गर्नमात्रै पोखरा महानगरपालिकाभित्र १० वटा टेम्पु खटिएका रहेछन् भन्ने पत्ता लाग्यो । जे भनेर चन्दा संकलन गरिएको थियो, त्यसका लागि कतैबाट अनुमति लिएको प्रमाण पनि भेटिएन । इलाका प्रहरी कार्यालय शिशुवाका प्रमुख डिएसपी महेन्द्र मरासिनी नेतृत्वको टोलीले तिनैलाई पछ्याउँदै जाँदा प्रहरीले टेम्पुवाला पोखरा २६ विजयपुरस्थित न्यु हाइवे स्टाफ होटल एन्ड लजमा बस्ने गरेको भेटेको थियो । त्यहाँ त एक वा दुई होइन १० वटा टेम्पु भेटिए । मिर्गौला पीडितका लागि भन्दै ठाउँठाउँमा चन्दा संकलन गर्ने उनीहरुको धन्दा नै रहेको प्रहरीले पत्तो पायो । त्यसपछि कास्की प्रहरीले अवैध रुपमा चन्दा संकलन गरिरहेको आरोपमा २ जनालाई पक्रेको छ । झापा विर्तामोड नगरपालिका ९ की ३४ वर्षीया एलिजा बस्नेत, वडा नम्बर १ का ३२ का टेकबहादुर बस्नेत, झापाकै हल्दीबारी गाउँपालिका १ का ४४ वर्षे धनबहादुर सेन्चुरी पक्राउ परेका हुन् । जिल्ला प्रहरी कार्यालय कास्कीका प्रवक्ता डिएपी सुवास हमालका अनुसार उनीहरुले युनिक स्वयम् सेवक नेपाल नामको संस्थाको नाममा चन्दा संकलन गरिरहेका थिए । बिहीबार पक्राउ परेका उनीहरुबाट प्रहरीले ४ लाख ६ हजार रुपैयाँ पनि बरामद गरेको छ । उनीहरु बसिरहेको होटलबाटै त्यतिका पैसा र थुप्रै रसिद प्रहरीले नियन्त्रणमा लिएको छ । उनीहरुले यो अभियानमा १ करोड रुपैयाँभन्दा बेसी संकलन गरिसकेको प्रहरीको अनुमान छ । उनीहरुबाट मिर्गाैला पीडित चुडाबहादुर रुचाल बचाउ अभियान लेखेको पर्चा १६५ थान, युनिक स्वयं सेवक नेपालको लेटर प्याड, चन्दा संकलन गरी रसिद काटिसकेको ठेली १५९, लगायत सामान बरामद भएको छ । झापाका बासिन्दा उनीहरुले चन्दा संकलनका लागि भनेको संस्था भने सुनसरीको धरानमा दर्ता रहेको जानकारी पनि डिएसपी मरासिनीले दिए । उनीहरुले चन्दा भने पाल्पाको माथागढी गाउँपालिका वडा नम्बर ५ झडेवाका चूडाबहादुर रुचालका लागि भनेर संकलन गरेका हुन् । मिर्गाैला रोग पीडित रुचालको आर्थिक अवस्था कमजोर रहेको र उपचारका लागि भनेर उनीहरु चन्दा मागेका हुन् । चन्दा मागिरहेका एकजने डिएसपी मरासिनीलाई रुचालको उपचार बुटवलको अस्पतालमा भइरहेको बताएका थिए । तर प्रहरीले भने रुचाल आफ्नै घरमा रहेको पत्ता लगाएको छ । चन्दा संकलनकै टेम्पु दिनको १२ सय रुपैयाँ दिने गरी भाडामा लिएका रहेछन्, डिएसपी मरासिनीले भने, टेम्पु चलाउनेलाई त्यो भाडाबाहेक बस्नेखाने व्यवस्था पनि रहेछ । युनिक स्वयम् सेवक नेपाल भने दर्ता भएकै संस्था हो । तर संस्थाको उद्देश्यमा पनि कसैलाई सरसहयोगका लागि अर्थ संकलन गर्ने भन्ने छैन । त्यसो त अनुमति नलिई कसैले पनि आर्थिक सहयोग संकलन गर्न वा चन्दा उठाउन पाउँदैन । नेपाल सरकार वा प्रदेश सरकारको पूर्व स्वीकृति लिई धार्मिक, परोपकारी वा अन्य सार्वजनिक कार्यको लागि कसैले स्वेच्छाले दर नतोकी चन्दा लिन दिन बाहेक कुनै व्यक्ति वा सरकारी वा गैरसरकारी कार्यालय वा संस्थाले कसैबाट चन्दा उठाउन वा लिन हुँदैन, चन्दा ऐन २०३० को दफा ३ मा भनिएको छ । चन्दा संकलनमा पछिल्लो समय देखा परेको विकृति खोज्ने क्रममा नै बस्नेतद्वय र सेन्चुरीको गिरोह फेला पारिएको कास्की प्रहरी प्रमुख एसपी रमेश थापा बताउँछन् । उनकै भनाइमा तिनीहरुलाई चन्दा ऐनअनुसारकै कारबाहीका लागि मुद्दा चलाउने तयारी छ । चन्दा ऐन २०३० ले चन्दा उठाउने व्यक्तिलाई दुई वर्षसम्म कैद वा दुई हजार रुपैयाँसम्म जरिवाना वा दुवै सजाय हुनेछ र त्यसरी उठाइएको चन्दाको रकम समेत निजबाट सरकारी बाँकी सरह असूल उपर गरिने व्यवस्था गरेको छ । चन्दा संकलनकै लागि १०१० वटा टेम्पु प्रयोग गरेका बस्नेत र सेन्चुरीले कास्कीमा मात्रै अरु जिल्लामा पनि आर्थिक संकलन गरेको डिएसपी मरासिनीले सुनाए । पाल्पाको रुचालका नाममा मात्रै नभई उनीहरुले अरु १२ जना बिरामीको नाममा चन्दा संकलन गरिसकेका थिए । रुचाललाई ४० लाख पठाइसक्यौं, अरु पनि पठाउने हो, पक्राउ परेकाहरुले प्रहरीलाई भनेका थिए । तर तिनीहरुले भनेजसरी नै पीडितहरुलाई पैसा पठाएको विश्वसनीय प्रमाण प्रहरीले फेला पारेको छैन । बस्नेत र सेन्चुरीहरुले कास्कीका अलावा चितवन, तनहुँ, दैलेख, सुनसरी, रूपन्देही, नवलपरासी, कास्की, पाल्पा, स्याङजा जिल्लाबाट बिना अनुमति चन्दा संकलन गरेको कास्की प्रहरी प्रवक्ता डिएसपी हमालले जनाएका छन् । कास्कीमा ८१० दिनमा ८१० लाख रुपैयाँ संकलन गरी बागलुङ जाने तयारी गर्दा गर्दै उनीहरु पक्राउ परेका हुन् ।"
भरतपुरमा अब डिजिटल प्रणालीबाट नक्सा पास,"चितवन : अब भरतपुर महानगरमा घरको नक्सा पास गर्दा कागजी झन्झट व्यहोर्नु नपर्ने भएको छ । महानगरमा निमार्ण हुने घरको नक्सा पास अब सफ्टवेयरबाट हुने भएको छ । नक्सा पासका लागि लाइन बस्ने झन्झट भएको गुनासो आएपछि महानगरले यो सेवा सुरुवात गरेको हो । नागरिकले घरैमा बसेर नक्सा पास गर्न सक्ने भएका छन् । शुक्रबारबाट भरतपुरमा डिजिटल घर नक्सापास प्रणालीको सुरुवात भएको छ । महानगर प्रमुख रेनु दाहालले उक्त सेवाको सुरुवात गरेकी हुन् । भरतपुर महानगरपालिका ९ की केसीको घर डिजिटल प्रणालीबाट नक्सा पास भएको छ । सुष्मा केसीलाई मेयर दाहालले नक्सा पासको अनुमतिपत्र दिएकी हुन्। दाहालले महानगरलाई कागजविहीन बनाउने नीतिअनुसार काम गरिएको बताइन् । 'हामीले महानगरलाई स्मार्ट सिटीको अवधारणा अघि बढाएपछि त्यसैअनुसार यो सेवा संचालन गरिएको हो,' उनले भनिन्, 'सेवाग्राहीले झन्झट र दु:ख पाएको गुनासो आइरहन्थ्यो । अब त्यस्ता झन्झट व्यहोर्न नपर्ने भएको छ ।' कन्सल्टेन्सीले अनलाइनमा विवरण इन्ट्री गरेपछि नगरपालिकाको इन्जिनियरले ठिक भए नभएको जाँच गरेपछि घरको नक्सा अनलाइनबाट पास हुनेछ । नक्सा पासका लागि भूकम्प प्रतिरोधी प्रविधि समाज (एनसेट) ले प्राविधिक सहयोग गरेको छ।"
"शिक्षक र प्रहरीबीच झडप, भीमदत्तनगरपालिका तनाव ग्रस्त,१५ जना घाइते",महेन्द्रगर : कञ्चनपुरको भीमदत्त नगरपालिकामा नेपाली कांग्रेस निकट शिक्षक संघ र प्रहरीबीच दोहोरो झडप भएको छ । विधिविपरीत दरबन्दी मिलान भएको भन्दै शिक्षक संघले भीमदत्त नगरपालिकाको मुल गेटमा तालाबन्दी गरेको थियो । प्रहरीले ताला खोलेपछि दुबैपक्ष बिच झडप भएको हो । नगरपालिकाले विधि विपरीत शिक्षकहरुको दरबन्दी मिलान गरेको भन्दै गत साउन ३ गतेदेखी शिक्षक संघ कञ्चनपुरले भीमदत्त नगरपालिकाको शिक्षा शाखामा तालाबन्दी गरेर रिले अनशनमा थिए । नगरपालिकाले एक महिनासम्म आफुहरुको माग सम्बोधन नगरेको भन्दै शुक्रबार नगरपालिकाको मुल गेटमै तालाबन्दी गरेपछि स्थीती तनाव ग्रस्त बनेको हो । स्थिति नियन्त्रणमा लिन प्रहरीले करिब १० सेल अश्रु ग्यास प्रहार गरेको थियो । झडपमापरी दुबैतर्फका १५ जना घाइते भएका छन । अहिले महेन्द्रनगर बजार क्षेत्र समेत तनावग्रस्त बनेको छ । नगरपालिकामा प्रहरी र शसस्त्र प्रहरीको बाक्लो उपस्थिती छ ।
एमालेभित्र उथलपुथल : एकाएक गर्मायो प्रदेश १ को राजनीतिक माहोल,"विराटनगर : केन्द्रमा नेकपा (एमाले)बाट माधवकुमार नेपाल समूह अलग भएपछि प्रदेश १ को राजनीतिक माहोल गर्माएको छ । गत निर्वाचनबाट मुलुककै प्रमुख दलका रूपमा स्थापित एमालेमा उथलपुथल हुँदा त्यसको प्रत्यक्ष प्रभाव प्रदेशमा परेको हो । एमालेबाट अलग भएर नेकपा एकीकृत समाजवादीको नेतृत्व गर्न नेपाल पुगेपछि प्रदेश १ सरकारको भविष्यसँग जोडेर राजनैतिक चर्चा एवं परिचर्चा हुन थालेको छ । प्रदेशभित्रको राजनैतिक माहोललाई लिएर आआफ्नै व्याख्या र विश्लेषण भइरहेका छन् । केन्द्रमै माहोल फेरिएपछि अब प्रदेशको राजनीति कसरी अगाडि बढ्छ भनेर चर्चा हुनु स्वभाविक भएको एमालेका एक नेताले बताए । यद्यपि केन्द्रमा माधवकुमार नेपाल अलग भएपछि सुविधाजनक बहुमतसहित एमालेबाट प्रदेश १ सरकारको नेतृत्व गरिरहेका मुख्यमन्त्री शेरधन राई अप्ठेरोमा परेका छन् । समस्या टर्ला या सरकार झन् संकटमा पर्ला भन्ने विषयको चर्चा अहिलेको मुख्य केन्द्रविन्दुमा छ, स्रोतले भन्यो, पछिल्लो राजनैतिक परिस्थिति हेर्दा अहिलेकै सरकार यथावत रहने सम्भावना एकदमै न्यून छ । एमालेको संस्थापन एवं पार्टी अध्यक्ष केपी शर्मा ओली पक्षधर मुख्यमन्त्री राईले राजीनामा दिने भन्ने हल्ला कतिपयले चलाएका छन् । विशेष गरेर यो हल्ला चलाएको आरोप कांग्रेस, नेकपा (माओवादी केन्द्र) र नेपाल नेतृत्वको नेकपा एकीकृत समाजवादीमाथि लागेको छ । केन्द्रमा एमाले दुई चिरा हुँदा यी तीन दलले अरु साना दलको पनि साथ लिएर गठबन्धन सरकार निर्माणको गृहकार्य भने गर्न थालेको बताइएको छ । प्रदेशका आन्तरिक मामिला तथा कानुन मन्त्री एवं सरकारका प्रवक्ता हिक्मतकुमार कार्कीले भने पार्टी एकताका लागि आफू र मुख्यमन्त्री पद त्याग गर्न तयार रहेको बताइसकेका छन् । अझै पनि पार्टी एकताका लागि सबै विकल्प खुला गर्दै अघि बढिनेछ, एमाले संस्थापन पक्षका नेतासमेत रहेका उनले भनेका छन्, विभाजन नै भइसकेको अवस्थामा पार्टीभित्र बहुमत कायम राख्न प्रयास पनि भइरहेको छ । सबै कुरा मिल्दै जाँदा अहिलेकै सरकारले निरन्तरता पाउने सम्भावना रहेको बताउँदै मन्त्री कार्कीले पार्टीबाट निर्देशन आएमा परिवर्तन पनि हुनसक्ने उल्लेख गरे । मुख्यमन्त्रीको सचिवालयले भने राजीनामाको हल्ला निराधार भएको स्पष्ट पारेको छ । बाहिर अनाआवश्यक रूपमा चलाइएको हल्लाले सरकारलाई कुनै असर गर्दैन । अहिल्यै राजीनामा दिइहाल्नुपर्ने अवस्था छैन, मुख्यमन्त्री राईका प्रेस सल्लाहकार धु्रव सुवेदीले भने, विरोधी तत्वले हल्ला चलाएर सरकारलाई कमजोर बनाउन खोजेका हुन् । अहिले मुख्यमन्त्रीले राजीनामा नै किन दिनु पर्यो ? त्यसका लागि मुख्यमन्त्रीको कुनै तयारी नरहेको स्पष्ट पार्दै उनले हल्लाका पछि नलाग्न सबैमा अनुरोध गरे । नयाँ दल दर्ता भएपछि २१ दिनसम्म सांसदले पार्टी रोज्न पाउँछन्, सुवेदीले भने, त्यसपछिको राजनैतिक परिदृष्यबाट मात्रै अहिलेको सरकार रहने वा नरहने भन्ने यकिन हुन्छ । अहिलेको अवस्थामा नेपाल पक्षतिर लागेका एमाले सांसदहरुले मुख्यमन्त्री राईलाई समर्थन गर्ने सम्भावना छैन । एमालेबाट एकीकृत समाजवादीतिर लागेको भनिएका १५ सांसदले उनलाई सहयोग नगर्ने स्रोतको दाबी छ । जसका कारण साढे ३ वर्षभन्दा बढी चलेको सरकार धरमरमा परेको छ । स्पष्ट बहुमत रहेको एमालेको सरकार पार्टी विभाजन र पछिल्लो राजनैतिक घटना क्रमसँगै लगभग ढल्ने अवस्थामा पुगेको एक नेताले बताए । एमाले एकीकृत समाजवादीका नेता एवं प्रदेश सांसद राजेन्द्र राईले अहिलेको सरकार ढालेर गठबन्धनबाट नयाँ सरकार बन्ने बताए । बजारमा हल्ला के छ भन्दा पनि अहिलेको सरकार अब धेरै रहँदैन, उनले भने, केही समय लागे पनि अहिलेकोलाई ढालेर नयाँ गठबन्धन सरकार बनाउनुको विकल्प छैन । उनका अनुसार नयाँ दल दर्ताको प्रक्रिया सकिएपछि गठबन्धनबाट प्रदेशले नयाँ सरकार पाउने छ । केन्द्रमा प्रधानमन्त्री एवं कांग्रेस सभापति शेरबहादुर देउवा, माओवादी केन्द्रका अध्यक्ष पुष्पकमल दाहाल प्रचण्ड र नेता नेपालबीच भएको सहमतिको भागवण्डामा प्रदेशमा एमाले एकीकृत समाजवादीले नै सरकारको नेतृत्व लिने सम्भावना रहेको स्रोतले बतायो । त्यसो भएमा राजेन्द्र राईलाई नयाँ मुख्यमन्त्री बन्न बाटो खुल्ने छ । अब बन्ने सरकारको नेतृत्व कसले पाउने भन्ने छलफलपछि टुंगो लाग्ने उनले बताए । तर एमाले एकीकृत समाजवादीले मुख्यमन्त्री पाउँदा आफ्नै सम्भावना बलियो रहेको रहेको राईको भनाइ छ । यसअघि नयाँ मुख्यमन्त्रीका लागि भीम आचार्यको नाम चर्चामा थियो । नेपालको साथ छाडेर त्यो अवसर गुमाएका उनी अहिले एमाले संस्थापन पक्षमा रहेको स्रोतले बतायो । स्रोतका अनुसार एमालेको संस्थापन समूहले समेत पार्टी विभाजनको विपक्षमा उभिएका आचार्यलाई नै अब मुख्यमन्त्रीका लागि प्रस्ताव गर्ने सम्भावना रहे पनि उनैले मानिरहेका छैनन् । यसअघि प्रदेशको सामाजिक विकास मन्त्रालयको जिम्मेवारी सम्हालिसकेका जीवन घिमिरे पनि मुख्यमन्त्री बन्ने लाइनमा थिए । ओलीले संसद विघटन गरेपछि मन्त्रीबाट राजीनामा दिएका उनले पार्टी विभाजनपछि नेपालको साथ छाडिसकेको बताइएको छ । प्रदेश १ को प्रदेशसभामा प्रतिनिधित्व गर्ने नेपाल समूहका सांसदमध्ये भीम आचार्य, राजेन्द्र राई र जीवन घिमिरे मात्रै एमालेको केन्द्रीय समितिमा थिए । आचार्य र घिमिरेले साथ छाडेपछि मुख्यमन्त्रीमा राईको सम्भावना बलियो बनेको स्रोतले बतायो । उद्यपि कांग्रेसले पनि सरकारको नेतृत्व पाउने सम्भावना रहेको स्रोतको दाबी छ । त्यो अवस्था आए कांग्रेस संसदीय दलका नेता राजीव कोइराला मुख्यमन्त्री बन्ने छन् । माओवादीका एक नेताले प्रदेश १ मा आफ्नो पार्टीले सरकारको नेतृत्वका लागि दाबी नगर्ने जानकारी दिए । प्रदेश सरकारको नेतृत्व गर्ने पहिलो अवसर पाएका शेरधन राई २०७४ फागुन २ गते प्रदेश १ का मुख्यमन्त्री बनेका हुन् । ३ गते शपथ लिएर उनले कार्यभार सम्हाले । तत्कालीन प्रधानमन्त्री ओलीले प्रतिनिधिसभा विघटन गरेपछि नेकपाको पुष्पकमल दाहाल प्रचण्ड र माधवकुमार नेपाल समूहले पुस १२ गते संसदमा राईविरुद्ध अविश्वासको प्रस्ताव दर्ता गराएको थियो । सर्वोच्च अदालतले नेकपाबाट एमाले र माओवादी केन्द्रलाई पुरानै अवस्थामा फर्काइ दिएपछि गत चैत २३ गते अविश्वासको प्रस्ताव फिर्ता भएको हो । ९३ जना प्रदेशसभा सदस्यमध्ये एमालेका ५१, कांग्रेसका २१, माओवादी केन्द्रका १५, जनता समाजवादी पार्टीका ३, राप्रपा र संघीय लोकतान्त्रिक मञ्चका ११ जना सांसद छन् । माओवादी केन्द्रले तत्कालीन संसदीय दलका नेता टंक आङ्बुहाङलाई कारबाही गरिसकेकाले प्रदेशमा हाल ९२ जना सांसद छन् । माओवादी छाडेर एमाले प्रवेश गरेका आङ्बुहाङ अहिले प्रदेश सरकारका आर्थिक मामिला तथा योजना मन्त्री छन् । प्रदेशमा नयाँ सरकार गठनका लागि बहुमत पुर्याउन ४७ सांसद आवश्यक पर्छ । नयाँ गठबन्धनलाई राप्रपाले साथ नदिने लगभग निश्चित छ । संघीय लोकतान्त्रिक मञ्चले कसलाई साथ दिन्छ भन्ने यकिन छैन । प्रदेशमा सत्ता परिवर्तन र नयाँ सरकार गठनका लागि एमाले एकीकृत समाजवादीका कम्तीमा ८ सांसदको साथ पर्याप्त हुने बताइएको छ ।"
"थप ३ हजार ४२ जनामा कोरोना संक्रमण पुष्टि, २६ को मृत्यु",काठमाडौं : पछिल्लो २४ घन्टामा थप ३ हजार ४२ जनामा कोरोना भाइरस संक्रमण पुष्टि भएको छ। १७ हजार ६५४ नमूना परीक्षणमा यो संख्यामा संक्रमण देखिएको स्वास्थ्य तथा जनसंख्या मन्त्रालयले जनाएको छ। १० हजार ५३० नमूनाको पीसीआर र ७ हजार १२४ नमूनाको एन्टिजेन विधिबाट परीक्षण गराएको थियो। जसमध्ये २ हजार ७९ नमूनाको पीसीआर र ९६३ नमूनाको एन्टिजेन विधिबाट संक्रमण पुष्टि भएको हो। यस्तै शुक्रबार कोरोनाबाट थप २६ जनाले ज्यान गुमाएका छन् । यो सहित कोरोनाबाट मृत्यु हुनेको संख्या १० हजार ४५५ पुगेको छ। यस्तै पछिल्लो २४ घन्टामा २२ सय ४४ जना कोरोनामुक्त भएका छन्। हालसम्म कोरोनाका सक्रिय संक्रमितको संख्या ४० हजार ३०९ पुगेको छ। कोरोना संक्रमित ७१४ जनाको आइसीयूमा र १७१ जनाको भेन्टिलेटरमा उपचार भइरहेको मन्त्रालयले जनाएको छ।
छुवाछूत ऐनसम्बन्धी प्रतिवेदन प्रतिनिधिसभामा पेस गरिने,"काठमाडौं : प्रतिनिधिसभा, कानुन, न्याय तथा मानवअधिकार समितिले जातीय भेदभाव तथा छुवाछूत (कसुर र सजाय) ऐन २०६८ विधायनोत्तर अवस्थाको परीक्षण प्रतिवेदन, २०७७ प्रतिनिधिसभामा पेस गर्ने भएको छ । समितिको शुक्रबारको बैठकले सो प्रतिवेदन परिमार्जनसहित समितिबाट पारित गरी प्रतिनिधिसभाको आगामी बैठकमा नियम १७५ को १ (ख) बमोजिम पेस गर्ने र अनुमोदनका लागि अनुरोध गर्ने निर्णय गरेको हो । समिति सभापति कृष्णभक्त पोखरेलले ऐनमा भएको सजाय तथा जरिवाना र मुद्दा दर्तालगायत विषयलाई प्रतिवेदनमा समावेश गरी प्रतिनिधिसभामा पेस गर्ने जानकारी दिए। समितिका सदस्य मीन विश्वकर्माले प्रहरी प्रशासनले नै जातीय भेदभाव तथा छुवाछूतका मुद्दा दर्ता गर्न अटेरी गर्ने गरेको बताउँदै छुवाछूत ऐन कार्यान्वयन गर्ने निकाय नै समावेशी हुनुपर्नेमा जोड दिए। यस्तै समितिका सदस्य लक्ष्मणलाल कर्णले छुवाछूत ऐनमा भएको दण्ड जरिवाना र सजाय बढाउनुपर्ने आवश्यकता औंल्याए।"
पार्टी विवाद : महन्थ पक्षका सांसदलाई जसपाको छुट,"काठमाडौं : जसपाले महन्थ ठाकुर पक्षीय सांसदलाई कारबाही नगरी अलग दल खोल्न छुट दिएको छ। पार्टीभित्र अल्पमतमा परेका ठाकुरले राजनीतिक दल सम्बन्धी अध्यादेश जारीपछि लोकतान्त्रिक समाजवादी पार्टी गठनको निवेदन निर्वाचन आयोगमा दिएका छन्। प्रतिगमनलाई साथ दिएको भन्दै ठाकुरको पार्टीभित्र आलोचना भइरहेका बेला निर्वाचन आयोगले उपेन्द्र यादव पक्षलाई पार्टीको आधिकारिकता दिएको थियो। ठाकुर पार्टी विहीन थिए। ठाकुरले नयाँ पार्टी गठन गर्न सक्ने सम्भावना रहँदा रहँदै पनि यादवले ठाकुर र उनी पक्षीय सांसदलाई कारबाही भने गरेनन्। हामीले किन कारवाही गर्ने ? जसपाका नेता डा सुरेन्द्र यादवले भने, मधेशी जनतासँग गरेको बेइमानीको सजाय चुनावमा जनताले दिन्छन्। सत्ता पक्षीय गठबन्धनको सहमतिमा प्रधानमन्त्री शेरबहादुर देउवाले अध्यादेश ल्याएको उनले बताए। गठबन्धन सरकारका १८ महिना नचल्ने अवस्था थियो। त्यसैले दल फुटाएर बहुमत जुटाउन गठबन्धनकै सहमतिमा अध्यादेश ल्याइएको हो उनले भने। ठाकुर पक्षले नयाँ दल दर्ताका लागि निर्वाचन आयोगमा निवेदन दिएपछि दल रोज्नका लागि आयोगले नेताहरुलाई २१ दिनको समय दिएको छ। ठाकुरको नयाँ पार्टीमा १२ सांसदसहित केन्द्रिय समितिका ३१ सदस्य छन। शुक्रबार आयोगमा ठाकुर पक्षले ७ जना महिला सदस्य थप गरेको छ। ज्यान मुद्धामा कारागारमा रहेका रेशम चौधरीले पनि महन्थलाई साथ दिएका छन्। आयोगले दल रोज्न नेताहरुका लागि २१ दिनको समयसीमा दिएको छ,प्रदेश २ को संसदीय दलका उपनेता राम आशिष यादवले अन्नपूर्णसँग भने,पार्टी छोड्नुभन्दा पनि खतरा महन्थजीहरुले मधेश आन्दोलनबाट प्राप्त संविधान, संघीयता, लोकतन्त्र, समावेशिताको हत्या गर्ने प्रतिगमनकारी सरकारलाई सहयोग गर्नुभयो। अब हुने चुनावमा ओली र ठाकुर पक्षको गठबन्धन हुने नेता यादवले दावी गरे। भदौं १ र २ गते काठमाडौंमा भएको जसपाको बैठकले देउवा सरकारमा जाने आधिकारिक निर्णय गरेको छ। लोकतन्त्र, राष्ट्रियता संरक्षण तथा देशको समृद्धि एवं विकासका लागि योग्दान गर्न सरकारमा सम्मानजन ढंगले जाने यो बैठक निर्णय गर्दछ,जसपाको निर्णयमा उल्लेख छ। ठाकुर पक्षले जसपा टुक्रयाएपछि उपेन्द्र पक्षले मधेशमा पार्टी संगठन सुदृढीकरण तथा जनजागरण अभियान पनि सञ्चालन गर्ने निर्णय गरेको छ। त्यसका लागि पार्टीका वरिष्ठ नेता अशोक राईको संयोजकत्वमा ७ सदस्यीय सचिवालय गठन गरेको छ।"
मुआब्जा कम तोकेर बर्दिबास रेलवे स्टेसन सार्ने षडयन्त्र,"काठमाडौं : महोत्तरीको बर्दिबास१४ का ५६ वर्षीय खेलनाथ लुइँटेल समस्यामा परेका छन् । सरकारले साढे ९ कठ्ठा उनको जग्गा २०७३ पुस २ मा मेचीमहाकाली रेलवे लिक र स्टेसन निर्माणका लागि अधिग्रहण गर्यो । चलनचल्तीको मूल्यमा मुआब्जा पाइने आशामा उनको ६ वर्ष बित्यो । मुआब्जाका लागि उनले महोत्तरीका सीडीओ गुहारे । त, कहिले यातायात्र मन्त्री आउँदा बिन्ती बिसाएँ । बजारभाउअनुसार मुआब्जा दिनुको साटो मुआब्जा निर्धारण समिति संयोजक तथा महोत्तरीका प्रमुख जिल्ला अधिकारीको टोलीले बुधबार लुइँटेललाई खिन्न हुने गरी निर्णय सुनाए । चलनचल्तीको मूल्यअनुसार उनको जग्गाको मूल्य प्रतिकठ्ठालाई ५० देखि ६० लाख पर्छ । १२ बजे राति बिक्री गर्दा पनि मेरो जग्गा कठ्ठाको ५० लाखमा मज्जाले बिक्छ,रेल्वे पीडित किसान लुइँटेल भन्छन्, सरकारले कठ्ठाको १६ लाख दिने निर्धारण गरेको छ । मुआब्जाबाट आउने रुपैयाँले रेलवेमा गएको जग्गाकै हाराहारीमा अर्को ठाउँमा जोड्न सकिदैन । सरकारले किसानको जग्गा ६७ वर्षसम्म रोक्का गर्यो । यसबाहेक अहिले सरकारले उठिबास लगाउने गरी जग्गाको मुआब्जा निर्धारण गर्दा आफूहरूको मन झनै कुढिएको दुःखेसो उनले पोखे । उनले भने,किसान मारा निर्णय हामी मान्दैनौं, कौडीको भाउमा जग्गा दिन्नौं। हचुवाको भरमा गरिएको मुआब्जा निर्धारणले बर्दिबासका झण्डै २ सय किसान तनावमा परेका छन् । स्थानीय ६० वर्षीय गोपीकृष्ण भट्टराई पनि पिरोलिएका छन् । उनको ४ लेन बाटो छेउको २८ धुर जग्गा रेलवेमा परेको छ । उनी भन्छन्, कठ्ठाको १ करोड ४० लाखमा बिक्री हुने जग्गाको मूल्य ८० लाख तोकेर हामीमाथि अन्याय भयो । सरकारले उचित मुआब्जा नदिए रेलवे लिक र स्टेसन बन्न नदिने उनले बताए । मुआब्जाकै कारण बर्दिबासमा रेलको लिक र स्टेसन ६ वर्षदेखि अलपत्र बनेको छ । बर्दिबासमा किसानको ५७ विघाभन्दा बढी जग्गा रोक्का गरिएको छ । जयनगरजनकपुरकुर्थाभंगहासम्म लिक बनिसकेको छ । भंगहाबर्दिबाससम्मको लिक र स्टेसन नबन्दा नेपालको गौरवको आयोजना ब्रोडगेज रेल सञ्चालनमा ढिलाइ भइरहेको छ । सन् २०१९ भित्र रेल गुडाउने पर्ने भारतसँग सम्झौता छ । नजिकैको लालबन्दीमा २ श्रेणीमा जग्गालाई वर्गीकरण गरी मुआब्जा दिइयो । बर्दिबासमा ३२ श्रेणीमा विभाजित गरी जग्गाको मुआब्जा निर्धारण गरियो,रेलवे पीडित किसान डाँकराज पोखरेल भन्छन्, सरकारको यो निर्णयले किसानहरू मारमा परेका छन् । रेलवेमा परेको जतिकै जग्गा अन्य स्थानमा खरिद गर्न सक्ने गरी मुआब्जा सरकारले दिनुपर्छ । रेलवे स्टेसनभित्र अधिग्रहणमा परेको जग्गाको ३२ शीर्षकमा विभाजित गरेर कठ्ठाको ७ लाखदेखि ८० लाखसम्म मुआब्जा निर्धारण गरिएको महोत्तरीका प्रमुख जिल्ला अधिकारी तीर्थराज भट्टराईले जानकारी दिए । सरकारले निर्धारण गरेको मूल्यअनुसार पीडित २ सय किसानलाई मुआब्जा उपलब्ध गराउन कम्तिमा २ अर्ब ३० करोड रुपैयाँको जोहो गर्नुपर्नेछ । कठ्ठाको २० लाखदेखि १ करोंड २० लाखसम्म आफुहरूको माग रहेको रेल्वे मुआब्जा पीडित संघर्ष समितिका संयोजक राजु खड्काले बताए । न्युन्तम मुआब्जा निर्धारण गरेर रेल्वे स्टेशन अन्यन्त्र साने षडयन्त्र भइरहेको उनले दावी गरे । सरकारले आर्थिक वर्ष २०७८०७९ को बजेटमा बर्दिबासमै रेलवे स्टेशन बनाउने सार्वजनिक गरेको थियो । मुआब्जा निर्धारण समितिले आफूखुसी निर्धारण गरेको मुआब्जा हामीलाई मान्य छैन, खड्काले भने, जग्गाको मूल्य निक्कै कम भयो । यसलाई स्वीकार गर्दैनौं । शुक्रबार पीडितहरुले पत्रकार सम्मेलन गरेर उचित मुआब्जाको नदिए आन्दोलन चर्काउने बताएका छन् ।जग्गाको उचित मुआब्जा तुरुन्त दिनु पर्ने माग पीडितहरुको छ । स्थानीय रुपमा संघर्षको बाटोसँगै कानुनी उपचार खोज्न आफूहरू तयार रहेको उनले बताए । बर्दिबास प्रदेश २ मै तीव्रगतिमा विकास भइरहेको उदाँउदो सहर हो । २०६२०६३ को मधेश आन्दोलनपछि व्यापारिक केन्द्र तथा शैक्षिक सहरको रुपमा बर्दिबास विकास भएरहेको बर्दिबास वडा नम्बर १ का वडा सदस्य निरज अधिकारीले बताए । त्यसैले यहाँका जग्गाको महंगो हुँदै गएको उनले बताए ।"
बागमती प्रदेश प्रमुखमा यादवचन्द्र शर्मा नियुक्त,"काठमाडौं : राष्ट्रपति विद्यादेवी भण्डारीले बागमती प्रदेश प्रमुख यादवचन्द्र शर्मालाई नियुक्त गरेकी छन् । प्रदेश प्रमुख विष्णु प्रसाईलाई पदमुक्त गरे लगत्तै राष्ट्रपति भण्डारीले शर्मालाई नियुक्त गरेकी हुन् । नेपालको संविधानको धारा १६३ को उपधारा (२) बमोजिम मिश्रलाई प्रदेश प्रमुखमा नियुक्त गरेको राष्ट्रपति कार्यालयका प्रवक्ता जगन्नाथ पन्तले जानकारी दिए । विज्ञप्तिमा भनिएको छ, सम्माननीय राष्ट्रपति श्रीमती विद्यादेवी भण्डारीज्यूले नेपाल सरकार, मन्त्रिपरिषद्को मिति २०७८५३ गतेको बैठकको निर्णय एवम् सम्माननीय प्रधानमन्त्रीज्यूको सिफारिसमा नेपालको संविधानको धारा १६३ को उपधारा (२) बमोजिम श्री यादवचन्द्र शर्मा, संखुवासभालाई बागमती प्रदेशको प्रदेश प्रमुखमा नियुक्त गर्नुभएको छ । बिहीबार बसेको मन्त्रीपरिषद् बैठकले बागमती प्रदेश प्रमुख विष्णु प्रसाईलाई हटाएर शर्मालाई नियुक्त गर्न राष्ट्रपतिसमक्ष सिफारिस गरेको थियो। शर्मा माधव नेपाल २०६५ मा प्रधानमन्त्री हुँदा प्रमुख स्वकीय सचिव थिए। उनी नेता नेपालको सचिवालयमा लामो समयदेखि काम गर्दै आइरहेका छन्। नेकपा एमाले विभाजन लगत्तै प्रसाईलाई हटाएर सरकारले यादवलाई प्रदेश प्रमुख सिफारिस गरेको हो। प्रसाई नेकपा एमालेका अध्यक्ष केपी शर्मा ओली निकट हुन्। एमाले विभाजनपछि नेपाल पक्षलाई सत्तामा जिम्मेवारी दिन थालिएको हो। प्रधानमन्त्री शेरबहादुर देउवा नेतृत्वको सरकारमा सत्ताको जिम्मेवारी पाउने नेपाल पक्षका उनी पहिलो व्यक्ति हुन्। नेकपा एमाले समाजवादीका अध्यक्ष नेपालले आफ्ना विश्वास पात्र शर्मालाई केपी शर्मा ओलीको प्रधानमन्त्री कार्यकालमा राजदूत बनाउने प्रयास गरेका थिए। तर ओलीले उनको सट्टामा निकटकै एमाले नेता बंशीधर मिश्रलाई बंगलादेशको राजदूत बनाएका थिए। पदमुक्त भएका प्रसाईलाई ओली नेतृत्वको तत्कालिन सरकारको सिफारिसमा राष्ट्रपति विद्यादेवी भण्डारीले २०७६ कात्तिक १८ गते बागमती प्रदेश प्रमुख नियुक्त गरेका थिए। झापाको मेची नगर नगरपालिकाको मेयरमा पराजित भएका थिए। उनी २०५४ सालमा झापा जिल्ला विकास समितिको उपसभापति थिए।"
चन्द्रागिरिमा पुगेर ओलीले के गरे सिर्जना ?,"काठमाडौं : इच्छुमतिको किनार, घुमेर भिराडील घुम्दै आइपुगियो यता रमणीय चन्द्रागिरि हिल कतै इतिहास, कतै परम्परा गौरव र पौरख यहीँका डाँडाहरुका सतिदेवी काँधमा बोकेर शोकमग्न शिवजी भौतारिएका थिए यही चन्द्रागिरि हुँदै ३२ सय वर्ष पहिले चित्लाङबाट गोपालीहरु उपत्यका पसेका थिए यहीँबाट पृथ्वीनारायणले जुँगामा ताउ लगाएर सुन्दर काठमाडौँलाई नियालेका थिए देवकोटाले मानवताको बिगुल फुगेका थिए यही ठाउँमा अहिले फालिएको भिरलाई गन्तव्य बनाएका छन् पौरखीहरुले चन्द्रागिरि हिल्समा पुगेपछि तीन वर्षअघि सपनामा भावी सन्तती मुस्कुराएको देख्न पाउँ भन्ने सन्देशको रचना सिर्जना गरेका नेकपा (एमाले) का अध्यक्ष एवं पूर्व प्रधानमन्त्री केपी शर्मा ओलीले शुक्रबार सोही स्थानमा पुगेर राष्ट्रिय एकता र समृद्धिका लागि आत्मबल बढाउने अर्को सिर्जना गरेका छन्। राजनीतिक विवाद र व्यस्तताका बीच पूर्वप्रधानमन्त्री ओलीले शुक्रबार जेसुम अभियानले चन्द्रागिरि नगरपालिका१५को सहयोगमा चन्द्रागिरि हिल्समा आयोजना गरेको भिराडीलचन्द्रागिरि जेसुम उत्सव कार्यक्रमस्थलमै सो रचना गरी आफ्नो मन्तव्यको पालामा सुनाएका हुन्। तत्कालीन प्रधानमन्त्री ओलीले मदन भण्डारी कला साहित्य प्रतिष्ठानले २०७५ असार ३१ मा चन्द्रागिरिमै आयोजना गरेको हिमवत्खण्ड कला साहित्य महोत्सवका अवसरमा पनि यही स्थानमा कविता रचना गरेको थियो। त्यसबेला उनले लेखेका थिए : परिवर्तनशील दुनियाँमा सधैँ बाँचेको को छ र ! बाँचुन्जेल हो जिन्दगी मर्नु त छँदै छ। मरे पनि केही छैन त्यसपछि पनि सपना देख्न पाउँ सगरमाथा, लुम्बिनी, मेची, महाकाली हाम्रा लहलह खेत, बारी, झपक्क कान्ला र आलि सपनामा भए पनि देख्न पाउँ चन्द्रगिरिको डाँडामा आएर सपनामा भावी सन्तती मुस्कुराएको देख्न पाउँ तिनको हँसिलो मुहारको तस्बिर खिच्न पाउँ मरे पनि केही छैन त्यसपछि पनि सपना देख्न पाउँ। स्थलगतरुपमा रचना गरिएका अन्य स्रष्टाका रचना र स्थानीय कला, संस्कृति तथा समृद्धिबारे मन्तव्य सुनेपछि ओलीले आफ्नो पालोमा कविता सुनाउँदा सहभागीले तालीले सम्मान व्यक्त गरेका थिए। श्रीमती राधिका शाक्य, प्रतिनिधिसभा सदस्य कृष्णगोपाल श्रेष्ठसहित उपस्थित ओलीले विकासको सङ्कल्प प्रतिविम्बन गर्दै आधुनिकता टल्काउँदै भिरलाई गन्तव्यमा परिणत गर्न आह्वान गरे। आफूले रचना गरेको सिर्जना कवितै नभएपनि मुक्तकभन्दा उन्मुक्त रचना भएको र गोपालप्रसाद रिमालको गद्यमार्गमा हिँडेको व्याख्या पनि उनले गरे। उनले आफूले अरूका रचना सुनेपछि समृद्ध नेपालका लागि आत्मविश्वास बढेको बताउँदै समाज निसासिएका बेला आफूले सामाजिक र राजनीतिक अभियान सुरु गर्दा सुरुङको पछिल्लो छेउमा पक्कै उज्यालो हुनुपर्छ भन्ने आशाका साथ लागेको र अहिले यस अभियानमा धेरै अभियानकर्मी भइसकेको सुनाए। उनले नेपालीका आकाङ्क्षाको प्रतिविम्बनका पुनःजागरण सुरु भएकाले कुनै राजनीतिक हेरफेर वा विवादले यस यात्रालाई केही पछाडि धकेल्न खोजे पनि कसैले रोक्न नसक्ने जिकिर गरे। कार्यक्रममा प्रगतिशील लेखक सङ्घका अध्यक्ष डा जीवेन्द्रदेव गिरी, प्राज्ञ लक्ष्मी माली, प्राज्ञ शशी लुमुम्बु, वासुदेव अधिकारी, फूलमान बल, स्नेह सायमी, सुरेश हाँचेकाली, अनिता लामा, राजु महत, प्रशान्त डङ्गोलले कविता वाचन गरेका थिए भने नाट्यकर्मी राजन खतिवडा र सरस्वती चौधरीले नाटक प्रस्तुत गरे। चन्द्रागिरिमा पुग्दा चन्द्रागिरी हिल्सका प्रबन्धसञ्चालक हेमराज ढकाल तथा महाप्रबन्धक अभिषेकविक्रम शाहलगायतले अध्यक्ष ओलीलाई स्वागत गरे। अध्यक्ष ओलीले आजै सो वडाको तीनथानामा निर्माणाधीन भिराडील खाइके साकुरा पार्कको अवलोकन गरी वडाध्यक्ष शैक्षिक विकास कोषमा रु एक लाख सहयोगको घोषणा गरेका थिए।कार्यक्रममा चन्द्रागिरी नगरिपालिका१५ का अध्यक्ष उत्तमबहादुर राउतले समृद्धिको नमुनाका रुपमा वडालाई विकसित गर्न पूर्वाधारका साथै कला, संस्कृतिका क्षेत्रमा काम गर्दै आएको बताए। स्थानीय कला, संस्कृति र सभ्यताको प्रतिविम्बनका रुपमा सञ्चालित जेसुम अभियानले राष्ट्रिय पहिचानमा आधारित जनताको बहुदलीय जनवाद तथा प्रगतिशील राष्ट्रिय संस्कृति निर्माणका लागि विभिन्न स्थानमा साहित्यिक अभियान गर्दै आएको छ। एक अभियानकर्मी फूलमान बलले आफूहरु नेपालकै ज्ञान परम्परा, विश्वास पद्धति र विश्व दृष्टिकोणको आधारमा वस्तु, पदार्थ या परिस्थितिको व्याख्या गर्न अग्रसर रहेको जनाए।"
अफगानिस्तानमा युवतीहरुको अवस्था के हुन्छ अब ?,"काबुल: गत साता तालिबान विद्रोहीले अफगानिस्तान सिंगो देश नै कब्जामा लियो । २० वर्षको अवधिमा तालिबान विद्रोहीले आफ्नो सत्ताका लागि संघर्ष गरिरहँदा यहाँका महिला तथा बालबालिकाहरु शिक्षा र अन्य अधिकारका लागि लडिरहे । अफगानिस्तानमा एउटा सिंगो पुस्ता नै अधिकारका लागि लड्दालड्दै हुर्किएको छ । पछिल्लो साता तालिबानले विजयोत्सव मनाइरहँदा महिला र बालबालिकाहरु भने आफ्नो भविष्यबारे चिन्तित देखिएका छन् । अन्तर्राष्ट्रिय मिडियाका अनुसार यहाँ सबैभन्दा जोखिममा रहेको वर्ग नै महिला र बालबालिका हुन् । २० वर्षको अवधिमा सबैभन्दा धेरै पीडित पनि महिला र बालबालिका नै परे । सार्वजनिक स्थानमा जान नपाउने, स्कुलमा गएर पढ्न नपाउने जस्ता कठोर प्रतिबन्ध तालिबान लडाकुले महिला र बालिकाहरुका लागि लगाएका थिए । पछिल्लो समय त तालिबान लडाकुका लागि विवाहका लागि समेत युवतीहरुको अपहरण गरिएका खबर सार्वजनिक हुन थालेका थिए । संयुक्त राष्ट्रसंघका अनुसार २००९ यता २०२१ सम्म आइपुग्दा आम नागरिकको मृत्युदर ५० प्रतिशतले बढेको छ। जसमध्ये अधिकांश मृत्यु हुने र घाइते हुने महिला र बालबालिका नै छन्। र यी अधिकांश आक्रमणमा अफगान सरकारले तालिबान विद्रोहीलाई नै आरोप लगाउने गरेको थियो । अघिल्लो साता जब तालिबान विद्रोही राजधानी काबुल प्रवेश गरे सबैभन्दा ठूलो त्रास के थियो भने अब यहाँ महिला र बालबालिकाको अवस्था के होला ? धेरैको सहज आंकलन महिला अधिकार अब झन् कुण्ठित हुनेछ । जवकि २० वर्षको अवधिमा अमेरिकी बलमा अफगान सेनाले महिला अधिकार स्थापित गर्न पहल गरेको थियो । जुन अवस्था तालिबानी कब्जासँगै उल्टिने निश्चितप्राय छ । अफगान सरकारका प्रवक्ताले तालिबानले सत्ता कब्जा गर्नुभन्दा दुई दिनअघि भनेका थिए ""तालिबानले सबै क्षेत्रका स्वतन्त्रता फिर्ता लिनेछ । हामी त्यसैको विरुद्ध लडिरहेका छौँ ।"" साथै महिला र बालबालिका सबैभन्दा पीडित भएको र अफगान सेना उनीहरुकै अधिकार रक्षाका लागि खडा भएको समेत अफगान सरकारले बताएको थियो । अफगान सरकारका अधिकारीहरुका अनुसार तालिबान लडाकूहरु आम नागरिकका घर घरमा पुगेर १२ देखि ४५ वर्ष उमेर समूहका महिलाको सूची तयार पार्ने गरेका थिए । जसलाई उनीहरु तालिबान लडाकूसँग विवाहका लागि बाध्य पार्थे । तर अफगानिस्तानमा आम महिलाहरु पुरुष साथी वा उसको सहमति विना घर छोड्न सक्दैनन् । काम वा अध्ययन गर्न पनि घर बाहिर जान सक्दैनन् । वा स्वतन्त्र रुपमा उनीहरुले चाहेको लुगा छनोट नै गर्न पाउँदैनन् । विद्यालयहरु पनि महिलाका लागि बन्द छन्। यसर्थ अफगानिस्तानमा अझै कम्तिमा अर्को सिंगो एक पुस्ताका लागि सार्वजनिक जीवनमा प्रवेश गर्ने अफगान महिलाहरु हुने छैनन् । अर्थात् सांसद, पत्रकार, स्थानीय गभर्नर, डाक्टर, नर्स, शिक्षक र प्रशासकको रुपमा अफगानिस्तानले महिलालाई गुमाएको छ। २६ वर्षीया जारा धेरै अफगान महत्वाकांक्षी महिलामध्ये एक प्रतिनिधि पात्र हुन् । जो उच्च शिक्षा अध्ययन गर्न चाहन्छिन् । तर अफगानिस्तानकै तेस्रो ठूलो हेरात सहरस्थित गृहक्षेत्रमा उनले १५ अगस्टको साँझ जब तालिबानीहरुको विशाल प्रदर्शन देखिन् उनी चकित परिन् । म त स्तब्ध बनेँ, जाराले भनिन् । जारा एक गैरसरकारी संस्थामा महिला सचेतना सम्बन्धी कार्यक्रमका लागि काम गर्छिन् । धेरै मेहनत गरेर समाजमा अघि बढ्ने सपना बोकेर यसरी काम गर्ने मजस्तो युवतीका लागि घरभित्रै बस्नुपर्ने नियम कसरी सम्भव होला र? जाराले सोधिन् । सहरमा तालिबानी प्रभाव बढिरहँदा जारा अफिस जान छाडेको पनि एक महिना भइसकेको छ । अगस्ट १५ गतेदेखि त उनको काम लगभग बन्द जस्तै भएको छ । अफगानिस्तानमा पछिल्लो समय थुप्रै शिक्षित महिलाहरु आफ्नो तनाब व्यक्त गर्न सामाजिक सञ्जालको समेत प्रयोग गर्नेगर्छन् । अफगान फोटोग्राफर राडा अकबरले ट्वीटरमा लेखेका छन्, ""हरेक शहर भत्किए, मानव शरीरहरु ढले, सपनाहरु ढले, इतिहास र भविष्य पतन भयो, कला र संस्कृति पतन भयो, जीवन र सौन्दर्य पतन भयो, हाम्रो संसार पतन भयो।"" अफगान सरकारका पूर्वअधिकारीहरु समेत हाल महिला र बालिकाको भविष्यबारे चिन्तित बन्न थालेका छन् । पूर्वराष्ट्रपति अशरफ घानीका एक निकटस्थ सहयोगीका अनुसार यहाँ तालिबानले अब महिला र युवतीलाई सिमान्तकृत बनाउनेछन् । विशेषगरी नेतृत्व तहमा काम गर्ने महिलाका लागि तालिबान सरकार कठोर बन्ने चिन्ता व्यक्त गर्न थालिएको छ । संयुक्त राष्ट्रसंघ शरणार्थी एजेन्सीका अनुसार अफगानिस्तानबाट धेरै महिलाहरु भाग्न कोसिस गरिरहेका छन् । मे महिनाको अन्त्यदेखि झण्डै २ लाख ५० हजार अफगानीहरुले आफ्नो घर छोडेर भागेका छन् जसमध्ये ८० प्रतिशत महिला र बालबालिका छन्। त्यसो त तालिबानले सत्ता कब्जा गरेसँगै क्यानडाले अफगानिस्तानका महिला नेतृसहित २० हजार मानिसलाई आश्रय दिने घोषणा गरिसकेको छ । उनीहरुमध्ये महिलाहरुलाई बढी प्राथमिकता दिने भनिएको छ । तालिबान सरकारले भने सत्ता कब्जा गरेपछि महिला स्वतन्त्रता प्रत्याभूत गराउने प्रतिवद्धता व्यक्त गरेको छ । तालिबान अधिकारीले महिलाहरुलाई पढ्ने तथा घर बाहिर जाने स्वतन्त्रता दिइने बताएका छन् । (एजेन्सीको सहयोगमा)"
ठाकुर पक्षको पार्टीको नाम लोकतान्त्रिक समाजवादी पार्टी नेपाल,"काठमाडौं : महन्थ ठाकुर पक्षले जनता समाजवादी पार्टी नेपाल (लोकतान्त्रिक) नाम परिवर्तन गरेको छ। नयाँ पार्टीको नाममा जनता समाजवादी पार्टी नेपाल (लोकतान्त्रिक) राख्दा राजनीतिक दलसम्बन्धी ऐन र सर्वोच्च अदालतको फागुन २३ को फैसला बाधक बन्ने निर्वाचन आयोगले जानकारी गराएपछि नयाँ नाम राख्न लागिएको हो। आयोगको आग्रहपछि अनिल झाले लोकतान्त्रिक समाजवादी पार्टी नेपाल नाम राखेर निवेदन दिइएको जानकारी दिए। यस अगाडि २४ जना केन्द्रीय सदस्य राखेर निवेदन दिएको ठाकुर पक्षले कार्यकारिणी समितिमा ७ जना महिलाको नाम थप गरेर ३१ जना बनाइएको उनले जानकारी दिए। उनले निर्वाचन आयोगमा आज नयाँ अपडेट गर्न गएको जानकारी गराए। बुधबार जारी भएको भएको राजनीतिक दलसम्बन्धी अध्यादेश र त्यसपश्चात बनेको नियमावली अनुसार दल विभाजन गरी उनीहरुले निवेदन दिएका हुन्। आयोगले पार्टीको नाम, विधान, घोषणा पत्र, केन्द्रीय समितिका सदस्य र सांसदको संख्या नियामानुसार मिलेको छ कि छैन भनेर हेरेपछि सनाखतका लागि बोलाउनेछ। निर्वाचन आयोगले बोलाएको दिन कार्यालयमा गएर सनाखत गर्दा तोकिएको मापदण्ड पूरा भएको खण्डमा आयोगले मान्यता दिनेछ। निर्वाचन आयोगले पार्टीको नाम उस्ताउस्तै राख्न नमिल्ने बताएपछि माधव समूहले पनि एमाले हटाएर नेकपा एकीकृत समाजवादी राख्ने तयारी गरेको छ। मंगलबार सरकारले राजनीतिक दलसम्बन्धी अध्यादेश राष्ट्रपतिसमक्ष पेश गरेको थियो। बुधबार राष्ट्रपति विद्यादेवी भण्डारीबाट राजनीतिक दलसम्बन्धी अध्यादेश जारी भएको हो। अध्यादेश पछि देशकै ठूलो पार्टी नेकपा एमाले र जनता समाजवादी पार्टी (जसपा) विभाजन भएको छ। सरकारले पार्टी विभाजन गर्न केन्द्रीय समिति वा संसदीय दलमध्ये कुनै एउटामा २० प्रतिशत भए पुग्ने व्यवस्था गरेरअध्यादेश ल्याएको थियो। यस अगाडि संसदीय दल र केन्द्रीय कमिटी दुबैमा ४० प्रतिशत संख्या पुर्याउनुपर्ने प्रावधान रहेकोले त्यसलाई संशोधन गर्न अध्यादेश ल्याइएको हो। अध्यादेशलाई लिएर सत्तारूढ गठबन्धनका नेता र प्रमुख प्रतिपक्ष दल नेकपा एमालेले विरोध गरिरहेका छन्। संवैधानको मर्म र भावना विपरीत दल विभाजनलाई सहज बनाउन र प्रतिपक्षीको भूमिकालाई निषेध गर्न अध्यादेश ल्याइएको भन्दै नागरिक स्तरबाट समेत यसको आलोचना भएको छ।"
"विश्वभर आज: चिनियाँहरुलाई अब ३ सन्तान पाउन छुट, अफगानिस्तानमा मनाइयो स्वतन्त्रता दिवस",महाराष्ट्रमा सरिया बोकेको ट्रक पल्टिँदा १३ मजदुरको मृत्यु नयाँदिल्ली: भारतको महाराष्ट्र प्रदेशस्थित बुलढाणामा सरिया बोकेको मालवाहक ट्रक पल्टिँदा १३ मजदुरको मृत्यु भएको छ । शुक्रबार दिउँसो २ बजे हिन्दू हृदय सम्राट बालासाहेक हाइवेमा सो दुर्घटना भएको थियो । दुर्घटनामा परी १३ मजदुरको घटनास्थलमै मृत्यु भएको छ भने तीन जना गम्भीर घाइते भएका छन् । मृतक १३ मजदुरहरु महाराष्ट्र प्रदेश खरगोन गाउँका बासिन्दा रहेको प्रहरीले जनाएको छ । प्रहरीको प्रारम्भिक अनुसन्धानका अनुसार हाईवेमा निर्माणाधीन पुलमा कार्यरत सबै मजदुर सरिया बोकेको ट्रकमाथि सवार थिए । ट्रकले सोही निर्माणधीन पुलको लागि सरिया बोकेको थियो । ००० चीनमा अब दम्पतीले तीन सन्तान पाउन सक्ने बेइजिङ: चीन सरकारले अन्तत तीन सन्तान पाउने नीति (थ्री चाइल्ड पोलिसी) आधिकारिक रुपमा स्वीकृत भएको छ । शुक्रबार बसेको चीनका शीर्ष नीति निर्माताहरु र चीनको राष्ट्रिय विधायक (नेसनल पिपुल्स कंग्रेसएनपीसी) को बैठकले सो नीति स्वीकृत गर्ने निर्णय गरेको हो । अब चिनियाँ दम्पतीहरुले तीन सन्तान पाउन सक्नेछन् । संसारको सबैभन्दा बढि आवादी भएको मुलुक चीनमा उच्च जन्मदर घटाउने उदेश्यले नीतिगत रुपमा परिवर्तन गरिएको बताइएको छ । सत्तारुढ कम्प्युनिस्ट पार्टीले गरेको सो निर्णयको चीनले औपचारिक रुपमा समर्थन पाएको छ । चीनको दशकौँ पुरानो एक सन्तान नीतिलाई सन् २०१६ मा परिमार्जन गर्ने गरी हेरफेर गरिएको थियो । एक सन्तानको नीतिले चीनको जन्मदर घटेको भन्दै त्यसताका चीनले दुई सन्तानको नीतिलाई विकल्पको रुपमा अघि सारेको थियो । घट्दो जन्मदरका कारण वर्तमान समयमा चीनमा काम गर्ने व्यक्तिको संख्यामा कमी आएको बताइन्छ । सिन्ह्वा न्युजका अनुसार तीन सन्तान पाउने दम्पतीलाई चीन सरकारले आकर्षण सेवा सुविधा उपलब्ध गराउने छ । ००० ग्रीनल्याण्डमा इतिहासमै पहिलो पटक वर्षा वासिंटन: वर्षभर हिमपात हुने बरफैबरफले ढाकेको ग्रीनल्याण्डको हिम क्षेत्रमा इतिहासमै पहिलो पटक पानी परेको बताइएको छ । समुद्री सतहदेखि २ माइल उचाईमा रहेको ग्रीनल्याण्डमा शनिबार पहिलो पटक पानी परेको हो । नेसनल स्नो एण्ड आइस डाटा सेन्टरकाअनुसार ग्रीनल्याण्डको हिम शिखर क्षेत्रमा सन् १९५० यता रेकर्ड तोड्ने गरी शनिबार पहिलो पटक भारी वर्षा भएको हो । तापक्रम बृद्धिका कारण ध्रुवीय क्षेत्रमा बरफ पग्लिँदै गएको छ भने हिउँ पर्नुको सट्टा पानी परिरहेको छ । ग्रीनल्याण्डको हिमपात हुने क्षेत्रमा भारी वर्षा हुँदा आइतबार औसतभन्दा सात गुणा बढी बरफ पग्लिएका छन् । तातो हावाको कारण बरफ पग्लिएिर तीन दिनको अन्तरालमा सात अर्ब टन पानी निस्कासन भएको छ । नेसनल स्नो एण्ड आइस डाटा सेन्टरका वरिष्ठ वैज्ञानिक टेड स्क्याम्वोजले हिउँ पर्ने क्षेत्रमा पानी पर्नु र तिब्र रुपमा बरफ पग्लिनुले ग्रीनल्याण्ड तिब्र रुपमा तातिरहेको प्रमाण देखाएको बताएका छन् । ००० अफगानिस्तानले मनायो स्वतन्त्रता दिवस काबुल: अफगानिस्तानले आफ्नो स्वतन्त्रता दिवस मनाएको छ । अमेरिकाले अफगान युद्ध हारेको घोषणा गर्दै अफगानिस्तानले स्वतन्त्रता दिवस मनाएको हो । देशको नयाँ सरकार चलाउने र अन्य व्यवस्थापन जस्ता कैयौँ चुनौती बाँकी नै भए पनि अफगानिस्तानले बिहीबार स्वतन्त्रता दिवस मनाएको बताइएको छ । अफगानिस्तानमा ब्रिटिस शासन अन्त्य गर्ने १९१९ को सन्धि स्मरण गर्न हरेक वर्ष स्वतन्त्रता दिवस मनाइन्छ । यस वर्षको स्वतन्त्रता दिवसको अवसरमा तालिबानले ब्रिटिसबाट स्वतन्त्र भएकोमा आफुहरु निकै सौभाग्यशाली रहेको बताएको छ । स्वतन्त्रता दिवसको अवसरमा अफगानिस्तानले आफ्नो राष्ट्रिय झण्डा फहराएको थियो । तालिबानले अफगानिस्तान युद्धमा अमेरिका असफल रहेको भन्दै अफगानिस्तानबाट बाहिरिनु परेको बताएको छ । ००० हैटीमा भूकम्पको राहत बाँड्न गएका दुई डाक्टरको सामूहिक अपहरण हैटीमा भूकम्पबाट पीडितका लागि राहत बाँड्न पुगेका दुई डाक्टर सामूहिक अपहरणमा परेका छन् । बिहीबार राहत वितरणको क्रममा दक्षिणपश्चिम हैटी पुगेका दुई डाक्टर सामूहिक अपहरणमा परेको बताइएको छ । अपहरणकारीले हैटीको राजधानी पोर्ट ओ प्रिन्स अस्पतालमा कार्यरत अर्थोपेडिक डाक्टरहरुको अपहरण गरेको बताइएको छ । दुईमध्ये एक हैटी र एक अमेरिकाबाट आएका डाक्टर रहेको बताइएको छ । डाक्टरहरु अपरहणमा परेपछि उनीहरु कार्यरत अस्पताल दुई दिनका लागि बन्द गरिएको छ । यसअघि भूकम्पपछि आएको तुफान र भारी वर्षाले हैटीका भूकम्प पीडितको उद्धार र राहत वितरणमा कठिनाइ भएको थियो । राहत वितरणमा खटिएका डाक्टर नै अपहरणमा पर्न थालेपछि झनै कठिनाइ भएको बताइएको छ । अमेरिकी सरकार र विभिन्न निजी क्षेत्रले हैटीका भूकम्प पीडितको लागि राहत वितरण गरिरहेको छ । हैटीमा गएको ७२ म्याग्निच्युडको भूकम्पका कारण ज्यान गुमाएउनेहरुको संख्या २१ सय पुगेको छ भने १२ हजारभन्दा बढी घाइते भएका छन् । करिब १ लाख भन्दा बढी घरहरु पूर्ण रुपमा क्षति भएका छन् । हैटी भूकम्प मात्र नभई युद्ध र गरिबीको चपेटामा परेको मुलुक हो । ०००० रुसमा बढे कोरोनाका नयाँ संक्रमित मस्कोः रुसमा कोरोनाका नयाँ संक्रमित बढ्दै गएको बताइएको छ । रुसभर पछिल्लो २४ घण्टामा रुसमा २० हजार ९ सय ९२ कोरोनाका नयाँ संक्रमित फेला परेको बताइएको छ । डेल्टा भेरियन्टको संक्रमण फैलिरहेको बेला रुसमा दैनिक २० हजार नयाँ संक्रमित फेला पर्ने गरेको र दैनिक ७८५ को मृत्यु हुने गरेको अधिकारीहरुले जनाएका छन् । मस्कोमा सबैभन्दा बढी संक्रमण फैलिएको बताइएको छ । रुसमा हालसम्म कोरोनाबाट मृत्यु हुनेहरुको सख्या १ लाख ७४ हजार ४८५ पुगेको छ । ००० जिहादी आक्रमणमा ज्यान गुमाउनेहरुको लागि ३ दिन राष्ट्रिय शोक पश्चिम अफ्रिकी मुलुक बुर्किना फासोमा जिहादी आक्रमणमा परी मृत्यु हुनेहरुको संख्या ८० पुगेको छ । देशको उत्तरी क्षेत्रमा जिहादीहरुले आक्रमण गर्दा ६ सैनिक र ५९ सर्बसाधारणसहित ८० जनाले ज्यान गुमाएका छन् । गत बुधबार भएको जिहादी आक्रमणमा कैयौँ प्रहरी र सर्वसाधारण मारिएका थिए । बुर्किना फासोका राष्ट्रपति रोच मार्क क्रिष्चियन काबोरेले जिहादी आक्रमणमा परी ज्यान गुमाउनेहरुको लागि तीन दिन राष्ट्रिय शोकको घोषणा गरेका छन् । इस्लामिक द्धन्द्धले निम्त्याएको सो आक्रमणलाई पछिल्लो समयको सबैभन्दा ठूलो रक्तपात मानिएको छ । ००० चर्चित जापानी अभिनेता चिवाको ८२ वर्षको उमेरमा निधन टोक्यो: जापानका चर्चित मार्सल आर्टस् स्टार एवम् किल बिल फिल्मका अभिनेता सोनी चिवाको ८२ वर्षको उमेरमा निधन भएको छ । चिवाको कोरोनाको कारण शनिबार मृत्यु भएको हो । करिब ५ दशक फिल्म उद्योगमा विताएका अभिनेता सोनी हलिउड फिल्मका दर्शकहरुले रुचाएका सबैभन्दा चर्चित अभिनेता मध्ये एक हुन् । अभिनेता चिवा क्वेन्टिन तारान्तिनोको किलबिलको भूमिकाले बढी चिनिन्छन् । उनले थुप्रै हलिउड फिल्ममा अभिनय गरेका छन् । अभिनेता चिवालाई जापानी मार्सल आर्ट्स र करातेका हिरोको रुपमा चिनिन्छ।
"नेपाल आइडलको चौथो संस्करण : निर्णायक परिवर्तन, अब कोको ?","काठमाडौं : नेपाल आइडलको चौथो संस्करणको निर्णायक परिवर्तन भएका छन्। नेपाली टेलिभिजन इतिहासकै सबैभन्दा ठूलो र सफल गायन रियालिटी सो नेपाल आइडलले सिजन फोरका लागि नयाँ निर्णायक भित्र्याएको हो। नयाँ निर्णायकमा गायक एवं वरिष्ठ संगीतकार शम्भूजित बाँस्कोटा, सुगम पोखरेल र सुवानी मोक्तान रहेका छन्। उनीहरुले नेपाल आइडल परिवारको सदस्य भएर काम गर्ने अवसर पाएकोमा खुसि व्यक्त गरेका छन्। नेपाल आइडलको सिजन३ सम्म न्ह्यू बज्राचार्य, कालीप्रसाद बास्कोटा र इन्दिरा जोशी निर्णायक थिए। कार्यक्रमको प्रस्तोतामा आसिफ शाह र रेश्मा घिमिरे रहेका छन्। यस अगाडिका निर्णायक र प्रस्तोता अर्कै कार्यक्रममा व्यस्थ रहेकाले व्यवस्थापन समितिले नयाँ निर्णायक टीम चयन गरेको हो। नेपाली टेलिभिजन इतिहासकै सबैभन्दा ठूलो र सफल गायन रियालीटी सो नेपाल आइडलले सिजन फोरका लागि डिजिटल अडिसन भदौ १ गतेदेखि सुरु भएको छ। कोरोनाका कारण प्रभावित रियालिटी शोको नयाँ संस्करणलाई अघिल्ला सिजनभन्दा सशक्त रुपमा ल्याउने तयारी गरेको प्रोडक्सन टिमले सुरुमा डिजिटल अडिसनमा जाने निर्णय गरेको हो। डिजिटल अडिसनमा देश तथा विदेशमा रहेका १६ वर्षदेखि ३० वर्ष उमेर समूहका नेपाली नागरिक सहभागी हुन पाउने छन्। एपी वान टेलिभिजनबाट प्रसारण हुँदै आएको नेपाल आइडलको चौथो संस्करणको अडिसन पहिलेभन्दा फरक र पृथक ढंगले गर्न लागेको हो। कसरी दिने अडिसन ? नेपाल आइडलको चौथो संस्करणका लागि डिजिटल अडिसन घरमै बसेर दिन सकिनेछ। अडिसनका लागि मोवाइलको प्ले स्टोरमा गएर एपी वन एप्लिकेसन डाउनलोड गर्नुपर्नेछ। अडिसन ओपनमा गएर नेपाल आइडल क्लिक गरी त्यहाँ मागिएको विवरण भर्नुपर्नेछ र आफ्नै स्वरमा गाएको दुई वटा फरक विधाका गीत अपलोड गरी अडिसन दिन सकिनेछ। भदौ १ गतेदेखि सुरु हुने डिजिटल अडिसन भदौ ३१ गतेसम्म सञ्चालन हुनेछ। नेपाल आइडल प्रोडक्सन युनिटले नयाँ सिजनका लागि सबै तयारी पूरा भएको जनाएको छ। आइतबार मात्र एपीवान टेलिभिजन, नेपाल आइडल र ब्रान्डवर्थका प्रमुख कार्यकारी अधिकृत मोहन गजुरेलबीच नयाँ सिजनको बजार व्यवस्थापनसम्बन्धी सम्झौता भएको थियो। त्यसलगत्तै डिजिटल अडिसन सुरु गर्न लागिएको हो। कोरोना महामारीकै समयमा दर्शकलाई गीत संगीतबाट मनोरञ्जन दिने र उत्साह जगाउने उद्देश्यसहित डिजिटल अडिसन गर्न लागिएको नेपाल आइडलले जनाएको छ।"
कञ्चनपुरमा शिक्षकमाथि प्रहरीको लाठी चार्ज,"महेन्द्रगर : कञ्चनपुरको भीमदत्तनगरपालिकाले विधि र पद्धती विपरीत दरबन्दी मिलान गरेको भन्दै गत साउन ३ गतेदेखि नगरपालिकाको शिक्षा शाखामा नेपाल शिक्षक संघ कञ्चनपुरले तालाबन्दी गर्यो । नगरपालिकाले गरेको शिक्षक दरबन्दी मिलानमा असन्तुष्ट रहेको शिक्षक संघको करिब एक महिनापछि नगरपालिकामा रिले अनसन थियो । नगरपालिकाले आफूहरुको माग सम्बोधन नगरेको भन्दै शुक्रबार शिक्षक संघले भीमदत्तनगरपालिकाको मुल गेटमा तालाबन्दी गर्यो । शिक्षक संघले लगाएको ताला प्रहरीले बल प्रयोग गरी तोडेपछि नगरपालिकामा दुबै पक्षबीच झडप भयो । झडपमा परी दुबैतर्फका १५ जना घाइते भए । दिनभर नगरपालिका कार्यालय तनावग्रस्त बन्यो। नगरपालिकाले एक महिनासम्म आफूहरुको माग सम्बोधन नगरेपछि बाध्य भएर आन्दोलन गर्नुपरेको नेपाल शिक्षक संघका सुदूरपश्मिच प्रदेश अध्यक्ष विर्ख मल्लले बताए । 'विभागको परिपत्र विपरीत नगरपालिकाले दरबन्दी मिलान गरेको छ,'उनले भने, 'नगरपालिकाले शिक्षकहरुले जथाभावी सरुवा गरेको छ, हामीले सूचनाको हक प्रयोग गरेर शिक्षक सरुवाको निर्णय माग गरेको १ महिना भयो। ' उनले अवैध किसिमले शिक्षा समिति गठन गरेको भन्दै तीनजना समदस्यहरुले समेत राजीनामा दिएको बताए । शिक्षकहरुले शिक्षक दरबन्दी मिलान तथा व्यवस्थापन कार्यविधि २०७६ बमोजिम दरबन्दी मिलान हुनुपर्ने माग गरेका छन् । कार्यविधि विपरित दरबन्दी मिलान गरिएकाले त्यसको विरोधमा उत्रिएको शिक्षिका विमला बमले बताइन् । 'नगर प्रमुखले आफू निकटका शिक्षकहरुलाई पायक पर्ने ठाउँमा पदस्थापना गरेको छ , 'उनले भनिन्, 'विधिविपरित मलाई पनि सरुवा गरियो अस्ती मात्रै गल्तीले तपाईको नाम आयो भन्नुभयो।' उनले एक महिनासम्म शान्तीपूर्ण आन्दोलनलाई वेवास्ता गरेका कारण शुक्रबार झडपको स्थिति आएको बताए। 'विषयगत रुपमा दरबन्दी मिलानको कार्य गरिएको छैन, शिक्षक नविन धामीले भने, 'कुनै विद्यालयमा एकै विषयका दुई शिक्षक छन् कतै विषयको एक शिक्षक समेत नहुनेगरी दरबन्दी मिलान गरिएको छ ।' उनले भीमदत्तनगरपालिकाको यो कदमले विद्यार्थीहरु समेत मार्कामा पर्ने बताए ।उता भीमदत्त नगरपालिकाकाले भने कार्यविधिअनुसार नै शिक्षक दरबन्दी मिलान गरिएको दावी गरेको छ ।"
गलेश्वर मन्दिरमा पित्तलको छाना राख्न सुरु,"बेनी : बेनी नगरपालिका९ स्थित गलेश्वरको शिवालय मन्दिरको छाना फेर्न शुरु भएको छ । गलेश्वर शिवालय क्षेत्र विकास कोषले २३ वर्षअघि निर्माण भएको मन्दिरको छानालाई पित्तलले छाउन सुरु गरेको हो । २०७७ फागुन १५ गते भएको कोषको १५औँ कार्यकारी सभाले गरेको निर्णय अनुसार मन्दिरको छानालाई फेर्न काम सुरु भएको कोषका सदस्य सचिब माधवप्रसाद रेग्मीले बताए । आपुर्तिकर्तासँग गत चैतमै सम्झौता गरेपनि निषेधाज्ञाका कारण पित्तलको पाटा ल्याउन नसकेपछि चार महिना काम हुन सकेन्, उनले भने भदौ तेस्रो हप्ताभित्र गलेश्वर मन्दिरको छानामा पित्तल राख्ने काम सक्ने गरि तिब्रताका साथ काम भइरहेको छ । मन्दिरको छाना छाउन कोषका आजीवन सदस्य रमेश शर्माले पाँच लाख ५५ हजार ५५५ रुपैयाँ आर्थिक सहयोग गर्ने प्रतिवद्धता जनाएका छन् । शर्माका बुवा राधाकृष्ण पराजुलीले विसं २०५५ मा २० लाख रुपैयाँ खर्चेर मन्दिर निर्माण गरेका थिए । कुल ३१ लाख पचास हजार रुपैयाँ लागत अनुमान गरिएको पित्तलको छाना राख्ने योजनाका लागि कोषको आन्तरिक श्रोतबाट २७ लाख भन्दा बढी ब्यहोर्ने निर्णय भएको सदस्य सचिब रेग्मीले बताए । मन्दिरको गजुर राखिएको भागमा पित्तलले छाइसकिएको छ । अहिलेको सिमेन्टको छानो बर्षेनी रंगरोगन गरिदै आएको छ । सिमेन्टको छानोमाथि पलाईउड राखेर पित्तल राख्न थालिएको छ । पित्तलले छाउँदा आकर्षक देखिने, बलियो र टिकाउ हुने सदस्य सचिब रेग्मीले बताए । कोषका कोषाध्यक्ष बमबहादुर पुनको अध्यक्षतामा उपभोक्ता समिति बनाएर काम गरिएको हो । हिन्दू तथा बौद्ध धर्मावलम्बीको साझा तीर्थस्थल मुक्तिनाथ प्रवेशद्धारका रूपमा परिचित गलेश्वर म्याग्दीको प्रमुख धार्मिकस्थल हो । कालीगण्डकी नदी किनारमा नौ रोपनी क्षेत्रफलमा फैलिएको एउटै चट्टानमाथि अवस्थित गलेश्वरमा शिवालय मन्दिर छ । हिन्दू धर्मगन्थ्रमा गलेश्वरमा सतिदेवीको गला पतन भएको उल्लेख छ । साउन महिनाको सोमबार, बालाचतुर्दशी र महाशिवरात्रि पर्वमा मेला लाग्ने गलेश्वरमा दैनिक पूजाआज हुन्छ । गलेश्वरमा पूजाआजा र दर्शन गरेमा मनोकाङ्क्षा पूरा हुने विश्वास रहेको पण्डित भीमनाथ पराजुलीले बताए । मन्दिरमा भक्तजनले चढाउने भेटीबाट पूर्बाधार निर्माण, पुजा ब्यवस्थापन, संस्कृत बिद्यालय, बृद्धाश्रम र तिर्थयात्री निवास सञ्चालन भएको छ । पछिल्लो दुई वर्षयता कोरोनाका कारण मन्दिरमा पुजाआजा नहुँदा आयस्रोत घटेको छ ।"
"माधव नेतृत्वको पार्टीले हटायो एमाले नाम, नेकपा एकीकृत समाजवादी राखेर निवेदन","काठमाडौं : नेकपा एमालेबाट विभाजन गरेर माधव पक्षले बनाएको पार्टीको नाममा नेकपा एकीकृत समाजवादी रहने भएको छ। नयाँ पार्टीको नाममा नेकपा एमाले (समाजवादी) राख्दा राजनीतिक दलसम्बन्धी ऐन र सर्वोच्च अदालतको फागुन २३ को फैसला बाधक बन्ने निर्वाचन आयोगले जानकारी गराएपछि नयाँ नाम राखिएको हो। निर्वाचन आयोगले पार्टीको नाम उस्ताउस्तै राख्न नमिल्ने बताएपछि नयाँ नाम नेकपा एकीकृत समाजवादी राख्ने तयारी भएको माधव पक्षका एक केन्द्रीय सदस्यले जानकारी दिए। उनका अनुसार नेकपा एमाले (समाजवादी) पार्टीको नाम बदलेर नेकपा एकीकृत समाजवादी राखिएको छ। नेपाल समूहले बुधबार जारी भएको भएको राजनीतिक दलसम्बन्धी अध्यादेश र त्यसपश्चात बनेको नियमावली अनुसार दल विभाजन गरी निवेदन दिएका हुन्। माधव नेतृत्वको पार्टीले आज नै निवेदन दर्ता गर्ने तयारी गरेको छ। माधव पक्षले एमाले नाम राखेकोमा केपी ओली नेतृत्वको नेकपा एमालेले आपत्ति जनाएको थियो। आयोगले पार्टीको नाम, विधान, घोषणा पत्र, केन्द्रीय समितिका सदस्य र सांसदको संख्या नियामानुसार मिलेको छ कि छैन भनेर हेरेपछि सनाखतका लागि बोलाउनेछ। निर्वाचन आयोगले बोलाएको दिन कार्यालयमा गएर सनाखत गर्दा तोकिएको मापदण्ड पूरा भएको खण्डमा आयोगले मान्यता दिनेछ। आयोगले महन्थ ठाकुर पक्षलाई पनि अर्को नाम ल्याउन भनेको छ। मंगलबार सरकारले राजनीतिक दलसम्बन्धी अध्यादेश राष्ट्रपतिसमक्ष पेश गरेको थियो। बुधबार राष्ट्रपति विद्यादेवी भण्डारीबाट राजनीतिक दलसम्बन्धी अध्यादेश जारी भएको हो। अध्यादेश पछि देशकै ठूलो पार्टी नेकपा एमाले र जनता समाजवादी पार्टी (जसपा) विभाजन भएको छ। सरकारले पार्टी विभाजन गर्न केन्द्रीय समिति वा संसदीय दलमध्ये कुनै एउटामा २० प्रतिशत भए पुग्ने व्यवस्था गरेरअध्यादेश ल्याएको थियो। यस अगाडि संसदीय दल र केन्द्रीय कमिटी दुबैमा ४० प्रतिशत संख्या पुर्याउनुपर्ने प्रावधान रहेकोले त्यसलाई संशोधन गर्न अध्यादेश ल्याइएको हो। अध्यादेशलाई लिएर सत्तारूढ गठबन्धनका नेता र प्रमुख प्रतिपक्ष दल नेकपा एमालेले विरोध गरिरहेका छन्। संवैधानको मर्म र भावना विपरीत दल विभाजनलाई सहज बनाउन र प्रतिपक्षीको भूमिकालाई निषेध गर्न अध्यादेश ल्याइएको भन्दै नागरिक स्तरबाट समेत यसको आलोचना भएको छ।"
कसरी भान्साभान्सामा पुग्यो सडिएको घिउ ?,"काठमाडौं : काठमाडौं महानगरपालिकाको टोलीले गत असोज २६ गते दुग्ध विकास संस्थान (डीडीसी)को भण्डारण गृहमा ९६ हजार ३ सय किलो बटर (मक्खन) म्याद नाघेको फेला पार्यो। त्यसको भोलिपल्ट खाद्य प्रविधि तथा गुण नियन्त्रण विभागको टोलीले पनि अनुगमन गर्दा उक्त बटर म्याद नाघेकै ठहर गरी रोक्का गर्यो। त्यसलाई प्रयोग तथा बिक्रीवितरण नगर्न डीडीसीको काठमाडौं दुग्ध वितरण आयोजनालाई निर्देशन दियो। तर, त्यसको केही समयपछि खोजबिन गर्दा फेला परेन। बरु कारबाही प्रक्रियाको टुंगो नलाग्दै घिउ बनाएर उपभोक्ताको घरघरमा पठाइसकेको पाइयो। उपभोक्तालाई प्रतिकिलो ५० रुपैयाँ छुट दिई ८ सय ५० रुपैयाँमा बिक्री गरेको खुलेको छ। बिक्रेताले प्रतिकिलो ५ प्रतिशत कमिसन पाए। हामीले सुरुमा अनुगमन गरेका थिएनौंं। सुरुमै हामीले अनुगमन गर्दा कैफियत भेटिएको अवस्थामा जफत वा शिलबन्दी गथ्र्यौं। उपेन्द्र राय, महानिर्देशक, खाद्य प्रविधि तथा गुण नियन्त्रण विभाग उपभोग्य मिति ८ महिना कटे पनि त्यसलाई उचित तापक्रममा राखेर १८ महिनासम्म प्रयोग गर्न मिल्छ। राजेन्द्रप्रसाद अधिकारी, सूचना अधिकारी, दुग्ध विकास संस्थान डीडीसीले यो घटनामा नियमनकारी निकायको निर्देशनको धज्जी त उडायो नै, जनस्वास्थ्यसँग पनि खेलवाड गरेको पाइएको छ। यसमा नियमनकारी निकाय काठमाडौं महानगरपालिका र विभाग पनि उत्तिकै जिम्मेवार देखिन्छन्। अखाद्य अवस्थामा भेटिएको वस्तु बरामद गर्नुपथ्र्यो। तर, विश्वासमा त्यत्तिकै छाडदिए। यी दुवै निकायले नष्ट गरेको भए उक्त बटर घिउ बनेर तपाईंहाम्रो भान्छासम्म आइपुग्ने थिएन। उक्त बटरको बजार मूल्य ८ करोड १८ लाख रुपैयाँ पर्छ। डीडीसीले पोखरास्थित सुजल डेरीबाट १ लाख ९५ हजार किलो खरिद गरेकामा ९६ हजार ३ सय किलो म्याद नाघेको भेटिएको हो। खाद्य ऐन २०२३ अनुसार कैफियत भेटिएको अवस्थामा तत्काल शिलबन्दी वा जफत गरी कारबाही थाल्नुपथ्र्यो। तर, त्यसो नगर्दा उपभोक्ताको ज्यानलाई जोखिममा पार्ने मौका डीडीसीले पायो। उपभोक्ता अधिकारकर्मी माधव तिम्लिसिनाले अनुगमनका क्रममा काठमाडौं महानगरपालिका र खाद्य विभाग दुवैले इमानदारी देखाउन नसकेको आरोप लगाए। अनुगमन जसले गरे पनि कैफियत भेटिएकै अवस्थामा जफत वा शिलबन्दी गर्नुपथ्र्यो, महानगरपालिकाको अनुगमन टोलीमा सहभागी तिम्लिसिनाले भने। महानगरपालिका र विभागले तत्काल सिलबन्दी वा जफत नगरेका कारण गुणस्तरहीन बटरबाट निर्मित घिउ बजारमा पुगेको उनको भनाइ छ। उनका अनुसार प्याकेजिङ गरिएको उक्त बटर उत्पादन भएको मितिले ८ महिनाभित्र उपभोग गरिसक्नुपर्ने थियो। चार कोल्डस्टोरमा भेटिएको बटरको उत्पादन मिति सन् २०१९ नोभेम्बर र डिसेम्बर तथा सन् २०२० जनवरी उल्लेख भएको पाइएको उनले सुनाए। असोज २७ गते अनुगमन गर्दा उक्त बटरको उपभोग्य मिति सकिएको अवस्थामा फेला पारेका थियौं, उनले भने, त्यसपछि हामीले वैज्ञानिक रूपमा थप अनुगमन गर्न खाद्य विभागलाई आग्रह गरेका थियौं। विभागका महानिर्देशक उपेन्द्र रायले अनुगमनकै समयमा कैफियत पाइएलगत्तै शिलबन्दी वा नियन्त्रण गर्न नसकिएको स्वीकार गरे। विभागले आफैं गएर अनुगमन गरेका कारण कैफियत भेटिँदा पनि शिलबन्दी वा नियन्त्रणमा लिन नसकेको महानिर्देशक रायको स्वीकारोक्ति छ। हामीले सुरुमा अनुगमन गरेका थिएनौंं। सुरुमै हामीले अनुगमन गर्दा कैफियत भेटिएको अवस्थामा जफत् वा शिलबन्दी गथ्र्यौ, उनले भने, तर, काठमाडौं महानगरपालिकाले अनुगमन गरेका कारण उसैले शिलवन्दी वा जफ्त गर्नुपथ्र्यो। उनका अनुसार महानगरपालिकाको अनुगमनपछि क्षेत्राधिकार विवाद होला भनेर जफत वा शिलबन्दी नगरिएको हो। म्याद नाघेको बटर माइनस १८ डिग्री सेल्सियस तापक्रम कायम गर्ने भण्डारण कक्षको अभावका कारण रोक्का गर्न निर्देशन दिइएको उनको भनाइ छ। संसद्को उद्योग तथा वाणिज्य र श्रम तथा उपभोक्ता हित समितिका सदस्य प्रकाश रसाइलीलगायतले पनि अनुगमन गरेका थिए। अनुगमनका क्रममा गुणस्तरहीन भनिएको बटर बिक्री भएको फेला परेको अनुगमनमा सहभागी तिम्लिसिनाले बताए। डीडीसीका सूचना अधिकारी राजेन्द्रप्रसाद अधिकारीले म्याद नाघिसकेको भनेर बाहिर आए पनि उक्त बटर निश्चित तापक्रममा राखेर १८ महिनासम्म प्रयोग गर्न मिल्ने दाबी गरे। उपभोग्य मिति ८ महिना कटे पनि त्यसलाई उचित तापक्रममा राखेर १८ महिनासम्म प्रयोग गर्न मिल्छ, निमित्त महाप्रबन्धक अधिकारीले भने, बाहिर हल्ला भएअनुसार उक्त बटर गुणस्तरहीन वा न्यून गुणस्तरको छैन। विभागले त्यो बेला दिएको निर्देशनका विषयमा भने आवश्यक छलफलको आधारमा मात्रै आधिकारिक धारणा राख्न सकिने अधिकारीले बताए। अनुगमनमा संलग्न महानगरपालिकाका कृषि विभाग प्रमुख हरिबहादुर भण्डारीले अहिले केही नबोल्ने प्रतिक्रिया दिए। खाद्य ऐन, २०२३ मा के छ ? ३ दूषित खाद्य पदार्थ वा न्यून स्तरको खाद्य पदार्थको उत्पादन तथा बिक्रीवितरण गर्न मनाही : कुनै व्यक्तिले दूषित खाद्य पदार्थ वा न्यून स्तरको खाद्य पदार्थको उत्पादन, विक्री वितरण, निकासी वा पैठारी गर्न वा सोमध्ये कुनै कामका लागि त्यस्तो खाद्य पदार्थ राख्न हुँदैन। ४ झुक्यानमा पारी खाद्य पदार्थ बिक्रीवितरण गर्न नहुने : कसैले कुनै एक खाद्य पदार्थलाई अर्को खाद्य पदार्थ हो भनी वा न्यून गुणस्तरको खाद्य पदार्थलाई उच्च गुणस्तरको खाद्य पदार्थ हो भनी ढाँटी वा झुक्याई वा अखाद्य पदार्थ वा कुनै उच्च गुणस्तरको खाद्य पदार्थमा न्यून गुणस्तरको खाद्य पदार्थ वा अखाद्य पदार्थ मिसावट गरी बिक्रीवितरण गर्न हुँदैन। ४ क खाद्य पदार्थ रोक्न राख्न सकिने : (१) कुनै खाद्य पदार्थ दूषित वा न्यून स्तरको हो भन्ने शंका लागेमा तोकिएको अधिकारीले त्यस्तो खाद्य पदार्थ सिलबन्दी गरी सो खाद्य पदार्थका धनीलाई नै जिम्मा लगाई त्यसको भर्पाई लिई रोक्का राख्न सक्नेछ। (२) उपदफा (१) बमोजिम रोक्का रहेको खाद्य पदार्थ दूषित वा न्यून स्तरको हो भन्ने कुराको निर्णय अन्तिम रुपमा भइसकेपछि दोषको मात्रा, दोषको प्रकृति र त्यसबाट हुनसक्ने हानीको विचार गरी तोकिएको अधिकारीको आदेशले सो खाद्य पदार्थ नेपाल सरकार लाग्न सक्नेछ। ५ दण्ड सजाय : (१) दफा ३ वा दफा ४ विपरीतको कार्य गर्ने व्यक्तिलाई पाँच वर्षसम्म कैद वा पचास हजार रुपैयाँसम्म जरिबाना वा दुवै सजाय हुनेछ। (२) उपदफा (१) मा लेखिएदेखि बाहेक यो ऐन वा यस ऐन अन्तर्गत बनेको नियम वा आदेशको अन्य कुनै कुरा उल्लंघन गर्ने व्यक्तिलाई दश हजार रुपैयाँसम्म जरिबाना हुनेछ। (३) कसैले यस ऐनबमोजिमको कुनै कसूर गरी कसैलाई हानि, नोक्सानी पुर्याएमा त्यस्तो कसूरदारबाट सम्बन्धित पीडितलाई मनासिब क्षतिपूर्तिसमेत भराई दिनुपर्नेछ। जनस्वास्थ्यमा खेलवाड, १० हजार जरिवाना मात्रै माग खाद्य विभागले खाद्य ऐन २०२३ को दफा ५ (२) अनुसार १० हजार रुपैयाँ जरिवाना माग दाबी गर्दै सरकारी वकिल कार्यालयमार्फत असार २ गते जिल्ला प्रशासन कार्यालयमा अभियोगपत्र दायर गरेको छ। डीडीसीको काठमाडौं दुग्ध वितरण आयोजनाका तत्कालीन निमित्त प्रमुख गोविन्दराज जोशी र सुजलडेरी प्रालिका क्युसी म्यानेजर नरेन्द्र डंगोललाई प्रतिवादी बनाइएको छ। डीडीसीले बढी भएको दूध सुजल डेरीलाई मक्खन, पाउडर बनाउन दिँदै आएको छ। सुजलले सेवाशुल्क लिएर यो काम गर्ने गरेको छ। हामीले आवश्यक विवरण उपलब्ध गराउन र असुरक्षित रूपमा भण्डारण गरिएका बटर बिक्री नगर्न ५६ पटकसम्म आग्रह गरेका थियौं, विभागका महानिर्देशक रायले भने, तर बल्ल गत वैशाखमा आवश्यक विवरण डीडीसीले उपलब्ध गरायो। त्यही आधारमा आयोजना र सुजल डेरीविरुद्ध मुद्दा दायर गरेका छौं। तर, जनस्वास्थ्यसँग खेलबाड गरेको घटनामा सामान्य कारबाही मात्रै माग गरिएको छ। खाद्य ऐनको दफा ३ विपरीत कार्य गरेको अभियोगमा डीडीसीमाथि दफा ५ को १ अन्तर्गत ५ वर्षसम्म कैद वा ५० हजार रुपैयाँ वा दुवै सजाय माग गरी मुद्दा चलाउन सक्ने व्यवस्था छ। मुद्दालाई कमजोर बनाउन निक्कै हलुको दफा प्रयोग गरेको देखियो, अर्का उपभोक्ताकर्मी ज्योति बानियाँले भने, यो प्रकरणमा काठमाडौं महानगरपालिकाका साथै खाद्य विभागको टोलीले पनि गम्भीर त्रुटि गरेको देखियो। डीडीसीले कच्चापदार्थको उपभोग्य मिति हेर्ने अभ्यास प्रयोगमा नल्याएको अभियोगपत्रमा उल्लेख छ। यस्तै, जानीजानी म्याद नाघेको र म्याद ननाघेको मख्खन एउटै स्थानमा राखेर दूध तथा दुग्ध जन्यपदार्थ बनाउन प्रयोग गर्ने गरेको अभियोग लगाइएको छ। असुरक्षित रूपमा भण्डारण गरिएको, जवाफ चित्तबुझ्दो नदिएको, विभागले २०७७ कात्तिक २६, मंसिर १६ र पुन: मंसिर २६ गते ३ पटक पत्राचार गरे पनि यथार्थ विवरण उपलब्ध गराउन आलटाल गरेको जनाइएको छ।"
हजुरआमाको खाजा पार्टी,"कान्छोले दाइ टंकलाई भन्यो, हजुरआमाले धेरै पटक हामीसँगै होटलमा खाजा खान लैजाउ भनेर भन्नुभएको छ। टंकले भन्यो, लैजान त हुन्थ्यो तर चार जनालाई खान कति खर्च लाग्छ ! सम्झ्या छस् ? कान्छो, टंक र प्रियंका सधैं होटलमा खाजा खान जान्थे। पछिल्लो पटक तीन जनाले खाजा खाँदा सोह्र सयको बिल आएको थियो। तीनै जनाले छलफल गरे र अन्ततः हजुरआमालाई पनि खाजा खान लैजाने निर्णय भयो। तर, यसपटक भने महँगोको सट्टामा सस्तो भेज खाजा मगाउने र आईसक्रिम पनि नखाने निर्णय भयो। तीनै जना हजुरआमाको कोठामा गए र भने, हजुरआमा आउने आइतबार हामी तपाईँलाई लिए खाजा खान बाहिर जाने। हजुरआमाले खुशी हुँदै सोधिन्, तिमीहरू साँचौ मलाई लैजान्छौ ? हो, हजुरआमा ! प्रियंकाले खुसी हुँदै भनी। हजुरआमा आइतबार बिहानदेखि खुसी थिइन्। आज उनले आफ्नो सबैभन्दा राम्रो लुगा लगाइन्, हल्का श्रृंगार पनि गरिन्। आज, हजुरआमाले आफूलाई धेरैचोटी ऐनामा अलग अलग कोणबाट हेरेकी थिइन्। चारै जना होटल गए र बीचको टेबलमा बसे। केही बेरपछि वेटर आयो, र भन्यो, अर्डर प्लीज। टंक बोल्न लागेको थियो तर, हजुरआमाले भनिन्, आज म अर्डर गर्छु। आजको विशेष पाहुना म हुँ। हजुरआमाले महँगो खानेकुरा अडर गर्नुभयो र अन्तिममा आइसक्रिम पनि ल्याउन भन्नुभयो। सबै छक्क परेर हेराहेर गरे। अडर अनुसार खाजा आयो र सबैले मिठो मानेर खाए। बिल आयो। टंकले बिलतर्फ आफ्नो हात बढाउनुभन्दा पहिला हजुरआमाले बिल लिएर भन्नुभयो, आज म भुक्तानी गर्नेछु। नानीहरू, मलाई तिमीहरूको पैसा चाहिएको छैन। मलाई त तिमीहरूको समय मात्र चाहिएको छ। म पूरै दिन मेरो कोठामा एक्लै हुन्छु। यसो भन्दै हजुरआमाले आँखाबाट झर्न लागेका आँसु रोकिन् र भनिन् भन मेरा नानिहरू, के तिमीहरू मलाई समय दिन सक्छौ ? सबैले भने हो हजुरआमा, हामी वचन दिन्छौं, हामी हजुरलाई हप्तामा एक दिन समय दिन्छौ र यसरी नै रमाइलो गछौं। हजुरआमा आज धेरै खुसी थिइन्। बुढा आमाबुवाहरू रुवाका पोकाजस्तै हुन्छन्। प्रारम्भमा तिनीहरू बोझ महसुस गर्दैनन्, तर बढेको उमेरसँगै रुवाजस्तै तिनीहरू पनि ओसिलो हुन थाल्छन् र जीवनको थकान बोझ महसुस हुन थाल्छ। उनीहरूलाई समय चाहिन्छ, पैसा होइन। पैसा त जीवनभर सन्तानका लागि कमाएका हुन्छन् ताकि बुढेसकालमा समय दिन्छन् भनेर। भनिन्छ फल न दिने रूखले पनि छायाँ दिन्छ। बुढा आमाबुवालाई समय दिनुहोस्। आमाबुवाको सेवा भन्दा ठूलो पुण्य केही छैन संसारमा।"
अर्थतन्त्रलाई चलायमान बनाइरहनुपर्छ,"रौतहटबाट दाल, चामल र दुई हजार रुपैयाँ बोकेर अध्ययन गर्न काठमाडौं छिरेका भुवनकुमार दाहाल आज सफल बैंकर बनेका छन्। व्यवस्थापन विषयको पृष्ठभूमि नभए पनि अर्थशास्त्रमा स्नातक गरेकै आधारमा उनले बैंकको जागिर पाए। बैंक प्रवेश गरेपछि भने व्यवस्थापनमा स्नातकोत्तर गरे । यसअघि खरिदारमा नाम निकालेर दुई वर्ष सरकारी जागिर खाएका थिए। साथीको लहैलहैमा लागेर नबिल बैंकमा आवेदन दिएका उनले छनौट भएपछि सरकारी जागीर छोडेर बैंकर बन्नतर्फ लागे। जीवनमा कर्म गरेर पाइलैपिच्छे सफलता हाँसिल गरेका उनी आफूलाई भाग्यमानी ठान्छन्। हालसम्म २७ वाणिज्य बैंकको नेतृत्व सम्हालेका छन्। करिब ३० वर्षको बैंकिङ अनुभव हासिल गरेका सानिमा बैंकका प्रमुख कार्यकारी अधिकृत (सीईओ) दाहालसँग अन्नपूर्ण पोस्ट्कर्मी ममता थापाले गरेको कुराकानी: जीवनको टर्निङ प्वाइन्ट केलाई मान्नुहुन्छ ? २०२८ कात्तिक ८ गते सिन्धुलीमा मेरो जन्म भयो तर वालापन रौतहटमा गुजारें। १५ वर्षको उमेरमा १० कक्षा पास गरेर काठमाडौंको पाटन क्याम्पसमा आइए पढेँ। रत्न राज्यलक्ष्मी क्याम्पसबाट स्नातक गरें। म एक्सिडेन्टल बैंकर हुँ, व्यवस्थापन विषय पढेको व्यक्ति होइन। झुक्किएर बैंकर हुन पुगें। २०४६ सालमा कलेज पढ्दै गर्दा खरिदार पदमा लोकसेवाको जाँच दिएको थिएँ, पास भएँ। यसपछि संसद् सचिवालयमा दुई वर्ष जागिर खाएँ। बैंकर हुन्छु भनेर सोचेको पनि थिइनँ। मिल्ने साथी भुवन ढकालले नबिल बैंकमा भ्याकेन्सी खुलेको रैछ आवेदन दिउँ भन्नुभयो। तर म कमर्स नपढेको अंग्रेजी र अर्थशास्त्र पढेको मान्छे, नहालौं भने। तर उहाँकै करले आवेदन दिइयो। त्यहाँ परीक्षामा प्रश्नपत्रमा गणित, अंग्रेजी र सामान्य ज्ञानको मात्रै सोधियो। कमर्सको प्रश्न केही आएन। ती प्रश्नहरू मलाई गाह्रो लागेन। म त कागताली परेर पास भएँ। अहिले विदेशी विनिमय सञ्चिति पनि राम्रै छ। अमेरिकी डलरमा यस्तो सञ्चिति ११ महिनामा ११ अर्ब ७१ करोड पुगेको छ। यसपछि २०४८ सालमा नबिल बैंकबाट सहायक तहबाट बैंकिङ करियर सुरु गरेँ। यसको तीन वर्षपछि नै भाग्यले साथ दिएर अफिसर हुने मौका पाएँ। यसपछिको दुई वर्षमै सिनियर अफिसर भएँ। बैंक छिरेपछि व्यवस्थापनमा स्नातकोत्तर गरेँ। बैंक गएको तीन वर्षमै नै भाग्यले साथ दिएर अफिर हुने मौका पाएँ। २७ वर्षको उमेरमा असिस्टेन्ट म्यानेजर भएँ। यसपछि असिस्टेन्ट जनरल म्यानेजर हुँदासम्म २२ वर्षको अनुभव समेटेपछि सानिमा बैंकको प्रमुख कार्यकारी अधिकृत (सीईओ) बनेर आए। सीईओ भएको पनि करिब आठ वर्ष हुन लागिसक्यो। आठ वर्षभन्दा बढी एउटै मान्छे एउटै पदमा बस्न हुँदैन भन्ने सोच हो। बरु नयाँलाई मौका दिनुपर्छ। हाम्रा राजनीतिक दलहरू एउटै व्यक्ति एउटै पदमा बसिरहन्छन्। यो भने उचित भएन। नयाँलाई पनि मौका दिनुपर्छ भन्ने हुनुपर्छ। सरकारी जागिर छोडेर किन बैंकतर्फ लाग्नुभयो ? मैले सरकारी जागिरमा पाएको तलबभन्दा झन्डै चार गुणा तलब तथा बोनस पाउने भएपछि सरकारी जागीर छोडेर पैसाको पछि लागें। जीवनको भोगाइसँगै करियरका लागि संघर्ष गर्दाको विशेष क्षण कुनै छ ? खासमा आफूलाई भाग्यमानी ठान्छु। नबिल बैंकमा व्यवस्थापन नै नपढेको मान्छे परीक्षामा पास भइयो। भाग्यले साथ दिएकाले छिट्टै प्रमोसन हुँदै गए। हाकिमहरूले काम मन पराए। कहिल्यै पनि प्रमोसनको परीक्षामा फेल हुनु परेन। बैंकहरूले ब्याजदरमा छुट दिएकै कारण कर्जा र निक्षेपको ब्याजदर अन्तर (स्प्रेड दर) ५ प्रतिशतभन्दा बढी थियो। तर यो साढे तीन प्रतिशतमा झरिसक्यो। करिब तीन दसकको अनुभव बटुल्नु भएको छ। महत्वपूर्ण प्राप्ति केलाई ठान्नुहुन्छ ? यसबीच धेरैसँग काम गर्ने अवसर जुट्यो। गाउँ, सहरदेखि संसारकै विभिन्नसँग काम गर्ने र सिक्ने मौका पाएँ। जति माथि गइन्छ त्यति नरम हुनुपर्छ भन्ने सिकें। समयको महत्व जसले बुझ्छ, त्यही अघि बढ्न सक्छ। सफल हुन सधै सकारात्मक सोच र समयको ध्यान दिन जरुरी छ। यो मेरो जीवनको भोगाइ र सिकाइ हो। यद्यपि जिन्दगीमा सिक्न धेरै बाँकी छ। तपाईं कुन पारिवारिक पृष्ठभूमिबाट आउनुभयो ? आमाबुबा किसान हुनुहुन्थ्यो। खेती गरेर खान पुग्थ्यो। बैंकसँग मेरो पुरानो नाता छ। हाम्रो परिवारले चन्द्रनिगाहपुरको कृषि विकास बैंकबाट भैंसी किन्ने ऋण लिएका थियौं। खेतीपाती गर्ने भएकाले राम्रो सहयोग भयो। पढाइसँगै वर्षमा समर भ्याकेसनभर डेढ महिना चाहिँ गाई चराउन जान्थें। जंगल गएको, घाँस काटेको, हलो समाएको अनुभव अझै ताजा छ। अहिले पनि गाई चराएका साथीहरूसँग भेट्दा विछट्टै आनन्द आउँछ। कर्जा भनेको बाँड्ने चीज होइन। जसले कमाएर तिर्न सक्ने क्षमता हुन्छ, उसलाई कर्जा दिने हो। अध्ययनको क्रममा कत्तिको संघर्ष गर्नुपर्यो ? घरबाट काठमाडौं आउँदा दाल, चामल र दुई हजार रुपैयाँ बोकेर आएको थिएँ। सुरुदेखि नै ट्युसन पढाएर पैसा कमाउन थालें। यसपछि घरबाट पैसा माग्नै परेन। आफैंले कमाउ न थालेकाले पैसाको दुःख भएन। कुलतमा नलागेकाले होला, पैसा धेरै खर्च पनि हुँदोरैनछ। ट्युसन पढाएको आम्दानीले मज्जासँग खर्च पुग्थ्यो। बैंकको सीईओसँगै २७ वटा बैंकको संघकै नेतृत्व सम्हाल्नु भएको छ। तपाईं नै किन चुनिनुभयो ? यो पनि भाग्यले नै जुरायो। उपाध्यक्षपछि अध्यक्ष हुने प्रचलन थियो। त्यतिबेला उपाध्यक्षमा नेपाल एसबीआई बैंकका सीईओ अनुकूल भट्टनागर संघको उपाध्यक्ष हुनुहुन्थ्यो। तर उहाँ भारती मूलको नागरिक भएकाले अध्यक्षमा नेपाली मूलको हुनुपर्ने भनियो। अघिल्लो कार्यसमितिमा सदस्य थिएँ। त्यतिबेलाको कार्यसमितिमा केही थिइनँ। साथीहरूले अध्यक्ष बनाउनुभयो। चालु आर्थिक वर्षको मौद्रिक नीति कत्तिको चित्तबुझ्दो छ ? गतवर्षझैं कोभिडकै लहरबिच मौद्रिक नीति आयो। अझै पूर्णरूपमा सबै व्यवसाय खुलेका छैनन्। यसो हँुदा गत वर्ष जे नीति आयो त्यसैको निरन्तरता छ। यो राम्रो नीति हो। डिजिटल बैंकिङलगायत ऐन संशोधनका विविध पक्षहरू पनि राम्रा छन्। कर्जापुँजीनिक्षेप (ससीडीी) अनुपात खारेज गरेर ९० प्रतिशतसम्मको कर्जा निक्षेप (सीडी) अनुपात कायम गर्ने भनेको छ। यसले उल्लेख गरेको परिपत्रमा भाषा स्पष्ट भएर आउला। सरकारले ल्याएका विभिन्न कर्जा कार्यक्रमले केही असर गरेको छ। ब्याज अनुदानमा प्रवाह गर्ने सहुलियतपूर्ण कर्जा अनिवार्य दिनुपर्छ। अहिले बैंकको लोनेवल फन्ड अलिकति घट्छ कि भन्ने देखिन्छ तर चिन्ता दूर भएको छ। गभर्नरले लोनेवल फन्ड घट्दैन बरु बढ्छ भनेकाले ब्याजदरमा दबाब नपर्ने र स्रोत नघट्ने गरी परिपत्र आउने विश्वास गरेको छु। बैंकरहरू ससीडीी खारेजकै पक्षमा थिए नि, होइन र ? हो। ससीडीी र सीडी रेसियो टर्न ओभर रेसियो जस्तो हो। यसबाट कति निक्षेपको कति कर्जा गयो भन्ने नाप गर्ने हो तर यो खारेज गरेर नेट एलडी रेसियो होस् भन्ने चाहेका थियौं। संसारभर टू सेन्समा तरलता नाप्नलाई लिक्विडिटी कभरेज रेसियो, नेट स्टेबल फन्डिङ रेसियो लागू हुन्छ। बैंक तथा वित्तीय संस्थासम्बन्धी व्यवस्था वासल३ अनुसार लागू गर्न भनेका थियौं। यो संसारभर चलेकाले राख्दा अन्तर्राष्ट्रिय मान्यता पनि भएकाले उपयुक्त ठानेका हौं। तर सीसीडी खारेज गरेर सीडी लागू गर्दा तरलताको अनुपात टूसेन्समा नभएकाले अलमल्लिने भयो। त्यसोभए सो नीतिले कत्तिको वित्तीय स्थायित्व कायम होला ? अहिले कोभिड प्रभावितलाई केन्द्रित गरेर जुन क्षेत्रको कर्जामा राहतस्वरूप रिल्याक्सेसन दिएको छ। यो कूल कर्जाको ५६ प्रतिशत मात्रै हो। मौद्रिक नीति सार्वजनिक भएपछि केहीले वक्तव्य निकालेका थिए। उनीहरूको आशय वित्तीय क्षेत्र खत्तम हुन्छ भनेका थिए। तर त्यस्तो देख्दिनँ। केन्द्रीय बैंकले वित्तीय क्षेत्रलाई बलियो बनाउन कर्जा नोक्सानी व्यवस्था (प्रोभिजन) १३ प्रतिशत गरेको छ। बैंकहरूसँग पर्याप्त पुँजीकोष छ। यसकारण वित्तीय क्षेत्र बर्बादहुँदैन। कोभिड प्रभावितलाई दिइने राहतलाई निरन्तरता दिएको छ। साथै प्रोभिजनिङ जस्ता व्यवस्थाले अहिले बैंकहरूको नाफामा कत्तिको प्रभाव पर्यो ? अहिलेसम्म वाणिज्य बैंकको ३७ खर्ब रुपैयाँ बराबरको कर्जा थियो। सो व्यवस्थाले यसमा १० अर्ब रुपैयाँ हाराहारीमा बैंकहरूले थप प्रोभिजन राख्नु पर्यो। यसो हँुदा लाभांश दिने क्षमता केही पनि कम हुनु स्वाभाविक हो। तर अहिले असल वर्गमा छुट्याएको १३ प्रतिशतको कर्जा नोक्सानी व्यवस्थाले बैंकको नाफामा धेरै असर परेको छैन। हामीले कूलकर्जाको १५ प्रतिशत साना तथा मझौला उद्योग (एसएमई) कर्जा दिनुपर्छ। यस्ता कर्जामा आधार दर (वेस रेट)मा दुई प्रतिशतभन्दा बढी ब्याजदर कायम गर्न नपाइने व्यवस्था छ। यो व्यवस्थाले अब आउने नाफामा प्रभाव पर्छ। मुलुकमा आयात बढेको छ। राजश्व पनि बढेको छ। यो बढ्नुको कारण बैंकहरूले एकदमै राम्रोसँग कर्जा प्रवाह गरेका छन्। यसो हुँदा पनि २७ वाणिज्य बैंकको नाफा राम्रै देखिएको छ। यो कसरी सम्भव भयो ? सञ्चालनमा रहेका २७ वाणिज्य बैंकहरूले आर्थिक वर्ष (आव) २०७७७८ को वार्षिक प्रतिवेदनअनुसार ६३ अर्ब ३७ करोड रुपैयाँ हाराहारीमा नाफा गर्न सफल भएका छन्। यसबीच बैंकहरूले व्यवसायको आकार बढाउँदा पनि खुद ब्याज आम्दानी अधिकांश बैंकको घट्दा नाफामा दबाब परे पनि शेयर लगानीबाट कमाउन सफल भएका हुन्। बैंकहरूको नियमित आम्दानीबाट भन्दा पनि अन्य सञ्चालन आम्दानी भयो। अधिकांश बैंकले शेयरमा लगानी गरेकाले यसलाई बेचेर राम्रो आम्दानी गरेका थिए। यसबाट कमाउन सम्भव भएको हो। यस पटक शेयरमा भर परे पनि अर्को पटक यो घट्यो भने बैंकको हालत जे पनि हुनसक्छ। बैंकहरूले कर्जाको ब्याजदर एकल अंकमा कायम राखेर ऋणीलाई सहज बनाएको र अर्थतन्त्र चलायमान बनाउन सम्भव भएकाले यस वर्ष कर्जाको रिकभरी पनि राम्रो रह्यो। तस्बिर : दीपेन श्रेष्ठ कोभिडको प्रभाव बैंकिङ क्षेत्रको कहाँ कहाँ पर्यो ? बैंकसँग अन्तरसम्बन्धित हुने क्षेत्रहरूमा समेत परेको प्रभावलाई कम गर्न कस्तो भूमिका रह्यो ? मुलुकमा आयात बढेको छ। राजश्व पनि बढेको छ। यो बढ्नुको कारण बैंकहरूले एकदमै राम्रोसँग कर्जा प्रवाह गरेका छन्। तर केही क्षेत्र जस्तै पर्यटन, यातायात, उड्ड्यन लगायत अझै माथि उठ्न गाह्रो भएको छ। पर्यटन आउने होटलहरू माथि उठ्ने स्थिति छैन। यस्ता क्षेत्रलाई बैंकहरूले राहत दिएका छन्। समग्रमा कूल कर्जा प्रवाहको औसत ४ प्रतिशत हाराहारीका कर्जाहरू पुनर्तालिकीकरण तथा पुनर्संरचना गरेका छन्। यसले व्यवसायीलाई राहत मिल्यो। तर बैंकको प्रोभिजन बढ्यो। सरकारको नीतिले बैंकमा प्रभाव परेको छ ? सरकारले ल्याएका विभिन्न कर्जा कार्यक्रमले केही असर गरेको छ। ब्याज अनुदानमा प्रवाह गर्ने सहुलियतपूर्ण कर्जा अनिवार्य दिनुपर्छ। यसले धेरै असर त गर्दैन। अन्य कर्जाको तुलनामा यसबाट आम्दानीमा केही कमी हुन्छ। यस्ता सहुलियतपूर्ण कर्जा सरोकारवाला सबैको पहुँचमा नपुगेको सुनिन्छ नि ? नेपाल राष्ट्र बैंकको तथ्यांकअनुसार सबै सहुलियतपूर्ण कर्जा शीर्षकमा राम्रै बढेको छ। ऋणीको संख्याको आधारमा २०० प्रतिशत बढेको छ। कृषि कर्जा ४० प्रतिशत बढेको छ। केन्द्रीय बैंकले उर्जा, कृषि, लघु तथा साना उद्यम लगायतको क्षेत्रमा ल्याएको नीतिअनुसार बैंकहरूले काम गरेका छन्। बैंकहरू सही दिशामा छन्। सहुलियत कर्जाअन्तर्गत कृषि र महिला उद्यमी शीर्षकमा अधिक प्रवाह भए पनि युवालक्षित कार्यक्रममा किन कर्जा गएन त ? कर्जा भनेको बाँड्ने चीज होइन। जसले कमाएर तिर्न सक्ने क्षमता हुन्छ, उसलाई कर्जा दिने हो। यो जस्तोलाई पायो त्यस्तालाई दिने होइन। त्यसैले जो योग्य छ उसलाई त दिएका छौं। समग्रमा सहुलियतपूर्ण कर्जा पहिलाको भन्दा करिब २०० प्रतिशतले बढी पाए। कसैले कर्जा लिन तोकिएको सीमा पूरा गर्न सक्दैनन् र बैंकलाई ढुक्क बनाउन सक्दैनन्। उनीहरूले त कर्जा पाएनन् भनेर अन्यथा लिनु भएन। अहिलेसम्म वाणिज्य बैंकको ३७ खर्ब रुपैयाँ बराबरको कर्जा थियो। सो व्यवस्थाले यसमा १० अर्ब रुपैयाँ हाराहारीमा बैंकहरूले थप प्रोभिजन राख्नु पर्यो। सहुलियत कर्जा आफ्नालाई र राजनीति पहुँच हुनेलाई दिने गरेको भन्ने टिप्पणी पनि सुनिन्छ नि। कतिपय ठाउँमा कमी कमजोरी होला। हामीले यसलाई सुधार्नु पर्ने होला। यसमा अन्यथा भन्दिनँ। तर तथ्यांकहरू हेर्दा एकदम राम्रो प्रगति भएको देखिन्छ। हाम्रा कमीकमजोरी औंल्याइदिनु भयो भने सुधार्दै जानेछौं। कोभिडपछि बैंकहरूको तर्फबाट सामाजिक संस्थागत उत्तरदायित्व (सीएसआर)मा कस्तो योगदान रह्यो ? बैंकहरूले ब्याजदरमा छुट दिएकै कारण कर्जा र निक्षेपको ब्याजदर अन्तर (स्प्रेड दर) ५ प्रतिशतभन्दा बढी थियो। तर यो साढे तीन प्रतिशतमा झरिसक्यो। मुलुकका लागि बैंकहरूको यो नै ठूलो सीएसआर हो। अर्को सीएसआर बैंकहरूले कुल नाफाको एक प्रतिशत गर्दै आएका छन्। बैंकअनुसार आआफ्नो ढंगले योगदान गरेका छन्। साथै, बैंकर्स संघले पनि स्वास्थ्य मन्त्रालयसँग समन्वय गरिरहेको छ। बाल अस्पतालहरूमा वार्डहरू बनाउने भनेर लागिरहेका छौं। यसमा बैंकर्स संघको कार्यकारी निर्देशक अनिल शर्माले संयोजन गरिरहनु भएको छ। कोभिडको तेस्रो लहर आयो भने बच्चाहरूलाई असर गर्न सक्छ भन्ने भएकाले यसतर्फ लागिएको हो। सीएसआरकै रकमले बैंकर्स संघले पनि छुट्टै अस्पताल बनाउने योजना थियो। यो कहाँ पुग्यो ? यो योजना अध्ययनकै क्रममा छ। बैंकको एकमुष्ट सीएसआरबाट अस्पताल बनाउने भनेर रहर गर्यौं। तर यो गाह्रो काम रहेछ। यसबारे अझै निष्कर्षमा पुग्न सकेका छैनौं। डिजिटल कारोबारमा ह्याकरबाट धम्कीसमेत आउन थालेको सुनिन्छ। यसबाट बच्न बैंकहरूले के गर्ने ? डिजिटल बैंकिङ प्रविधिमा आधारित हुन्छ। ह्याकरको जोखिम हुने कारण यही हो त्यसैले सुरक्षा कडा बनाउनु पर्छ। तथापि चोरले जहिले पनि एक कदम अगाडि बढेर चोर्ने प्रयास गर्छ। यसैले हामी पनि चोरभन्दा प्रहरी बलियो बनाउने प्रयास छौं। सूचना प्रविधि (आईटी) क्षेत्र जोखिम हुने भएकाले यसलाई राष्ट्र बैंकले अपरेसन रिस्कमा राखेको हुन्छ। यस्ता जोखिमलाई न्यूनीकरण गर्ने प्रयास जारी हुन्छ। बैंकहरूले सुरक्षामा लगानी बढाउँदै लगेका छन्। अर्थतन्त्रलाई सबल बनाउन यहाँको दूरदृष्टि के छ ? अहिले विदेशी विनिमय सञ्चिति पनि राम्रै छ। अमेरिकी डलरमा यस्तो सञ्चिति ११ महिनामा ११ अर्ब ७१ करोड पुगेको छ। आर्थिक वर्ष २०७७७८ को ११ महिनाको आयातलाई आधार मान्दा बैकिङ क्षेत्रसँग रहेको विदेशी विनिमय सञ्चिति १११ महिनाको वस्तु आयात र १०१ महिनाको वस्तु तथा सेवा आयात धान्न पर्याप्त रहने देखिन्छ। यस्तो बेलामा अर्थतन्त्रलाई चलायमान बनाउनु छ। भौतिक पूर्वाधारमा एकदमै जोड दिन जरुरी छ। बाटोघाटो, कृषि, उर्जा, पर्यटनजस्ता सम्भावनाका क्षेत्रमा जोड दिनुपर्छ। जस्तै: दार्जिलिङमा कलकत्तादेखिका विद्यार्थी पढ्न जान्छन्। नैनीतालमा दिल्लीदेखि पढ्न जान्छन्। विहार तथा उत्तरी प्रदेशका मान्छे पढ्न जाने नेपालको डाँडो हुनुपर्ने हो। त्यसैले नेपालका डाँडालाई शैक्षिक पर्यटन बनाउन सक्छौं। लुम्बिनीलाई यसमा बढाउन सक्छौं। सगरमाथामा जान ट्रेकिङ रुटलाई समस्यामा नपारी अर्को गाडी जाने बाटो बनाए धेरै पर्यटक नेपाल भित्रिन्थे। सगरमाथाको चुचुरोमा नपुगे पनि फेदबाट हेरे मात्र संसारका सबैको रहर पूरा हुने थियो। स्वदेशी उत्पादनलाई प्रवद्र्धन गर्न बैंकहरू कत्तिको सजग छन् ? यस्ता उत्पादनलाई प्रवद्र्धन गर्न राज्यमार्फत हेरिनुपर्छ। बैंक पनि नाफामुखी संस्था हो। नाफा गर्नुपर्छ। जसरी अहिले राज्यले सहुलियतपूर्ण कर्जा भनेर हेरेको छ। यस्ता ब्याजमा सहुलियत वाणिज्य बैंकले दिने होइन, यसमा राज्यको भूमिका हुनुपर्छ। बैंकहरू शेयर होल्डरले खोलेकाले नाफा खोज्छन्। यसमा सानिमा बैंक कत्तिको सजग छ ? प्रविधिलाई एकदमै जोड दिन भनेरै प्रविधि विभागको प्रमुख असिस्टेन्ट सीईओ तहको साथी हुनुहुन्छ। सो विभागमा धेरै प्रवन्धक छन्। प्रविधिलाई मात्र जोड दिएर हुँदैन भनेर यसको सुरक्षामा पनि जोड दिन थालेका छौं। यसका लागि पनि वरिष्ठ तहका साथी राखेका छौं। सानिमा बैंकको वार्षिक वित्तीय प्रतिवेदनले वित्तीय सुचकांकमा कुन स्थान हासिल गर्न सफल भयो त ? बैंकको पुँजी पर्याप्तता अनुपात साढे १३ प्रतिशत हाराहारीमा छ। यस्तै बैंकको निष्कृय कर्जा ०१६ प्रतिशत छ। यस्तो कर्जा सबैभन्दा कम हुने दोस्रो बैंकको रूपमा देखिएको छ। यसैगरी, आधार दर ६३४ प्रतिशत छ। रिटर्न अन इक्विटी १८ प्रतिशतको हाराहारी छ। यो राम्रो हो। हामीसँग लगानी योग्य पुँजी क्षमता (लिक्विडिटी) पनि २२१५ प्रतिशत छ। यसलाई राम्रो मान्नुपर्छ। हामीसँग कूल निक्षेपको व्यक्तिगत निक्षेपले बैंक कत्तिको स्थायित्व छ भन्ने देखाउँछ। यसमा ६३४१ प्रतिशत छ। सम्भवतः यो अनुपात राष्ट्रिय वाणिज्य बैंकपछि सानिमाको उच्च हो। यस्तै बैंकको लाभांश क्षमता चुक्तापुँजीको १७ रुपैयाँको हाराहारीमा छ। केन्द्रीय बैंकले तोकेअनुसारको कर्जा सीमा पुर्याउनु भएको छ त ? साना तथा मझौला उद्यम (एसएमई) बाहेक सबैमा सीमा पुर्याएका छौं। बैंकको पहुँच कहाँसम्म पुर्याउनु भएको छ ? बैंकले मुलुकभर १०३ कार्यालयमार्फत काम गरिरहेको छ। केही बैंक आक्रामक रूपमा शाखा विस्तारमा छन्। आठ वर्षमा हामीले औसतमा वर्षमा १० कार्यालय विस्तार गर्यौं। मुख्य ठाउँमा शाखा खोलेका छौं। सात लाखको हाराहारीमा निक्षेप कर्ताहरूसँग जोडिन पाएका छौं। ग्राहकले सानिमा बैंक नै किन रोज्ने ? बैंकको पुँजी, तरलता, कर्जा, निक्षेपको गुणस्तर सबै हिसाबले अब्बल छ। हामीले राम्रो सेवा दिइरहेका छौं। कर्जालगायत अन्य सेवाको विषयमा पनि ढिलासुस्ती हुँदैन। अझै सुधार गर्नुपर्ने पक्ष छन्।"
पार्टीको एकताको पक्षमा उभिन एमालेका ९ नेताको अपिल (विज्ञप्तिसहित),"काठमाडौं : माधवकुमार नेपालनिकट रहेका नेकपा एमालेका ९ नेताहरूले पार्टीको एकता र विधिसम्मत सञ्चालनको पक्षमा उभिन, धैर्य र सकारात्मक भूमिका निर्वाह गर्न अपिल गरेका छन्। बिहीबार साँझ संयुक्त अपिल जारी गर्दै उनीहरूले नेपाललाई नयाँ पार्टी दर्ताको प्रक्रियाबाट पछि हट्न आह्वान गरेका छन् । अन्तिम समयमा पार्टी विभाजनमा साथ नदिने युवराज ज्ञवाली, अष्टलक्ष्मी शाक्य, भीम रावल, घनश्याम भुसाल, भीम आचार्य, गोकर्ण विष्ट, योगेश भट्टराई, सुरेन्द्र पाण्डे र रघुजी पन्तले संयुक्त वक्तव्य जारी गरेका हुन्। एमालेका दोस्रो तहका अधिकांश नेता नयाँ गठन भएको एमाले समाजवादीको दल दर्ता गर्दा सहभागी भएका छैनन्। उनीहरुले पार्टीलाई विभाजन र तहसनहस हुनबाट बचाउन यसअघि कार्यदलस्तरमा भएको १० बुँदे सहमतिको तत्काल कार्यान्वयनमा जोड दिएका छन्। पार्टी विभाजनले कसैको हित नगर्ने भएकोले अलग पार्टी दर्ताको प्रक्रियामा संलग्न नेता र कार्यकर्तालाई त्यस्तो प्रक्रिया रोकी पार्टी एकताको लागि तत्पर हुन आह्वान गरेका छन्। उनीहरुले पार्टी अध्यक्षको हैसियतले पार्टीको हितमा अधिकतम् लचिलो हुँदै वरिष्ठ नेता नेपाललगायत १४ जनालाई गर्ने भनिएको कारबाही लगायत सबै प्रकारका कारबाही रद्द गर्न आग्रह गरेका छन्। उनीहरुले पार्टीमा देखा परेका मतभेदहरुलाई विधिसम्मत ढंगले छलफल गरी समस्या तथा अन्तरविरोधहरुलाई हल गर्नु सबैको कर्तव्य भएको बताएका छन्। उनीहरुले राजनीतिक दल सम्बन्धि अध्यादेशले नेकपा (एमाले) मा मात्र संकट आउने नभई सम्पूर्ण राजनीतिक पार्टीहरुमा समेत प्रभाव पार्ने र राजनीति अनिश्चयको दलदलमा फस्ने खतरा भएकोले अध्यादेशलाई तत्काल फिर्ता गर्न माग गरेका छन्। उनीहरुले अध्यादेशपछि विभाजित पार्टीको एकताका सबै उपायको खोजी र अवलम्बनमा क्रियाशील रहेको धारणा राखेका छन्। नेपालमा देखा परेको दल विभाजन र राजनीतिक अस्थिरतालाई ध्यानमा राखी नेपालको संविधान निर्माणका समयमा राजनीतिक दलहरुकाबीच राजनीतिक स्थायित्वका लागि दलविभाजन सम्वन्धी ऐनमा ४० प्रतिशत केन्द्रीय सदस्य र ४० प्रतिशत संसदका सदस्य रहनु पर्ने व्यवस्थालाई वर्तमान देउवा सरकारले संशोधन गरी २० प्रतिशत केन्द्रीय सदस्य वा संसदका सदस्यहरुले दलविभाजन गर्नपाउने गरी अध्यादेश मार्फत ऐन संशोधन गरेको छ । यसले नेपालको राजनीतिमा फेरि पनि अस्थिरता निम्त्याउने स्थिति बनेकोछ । यसबाट राजनीतिक स्थायित्व, राष्ट्रिय स्वाधीनता, हित, स्वाभिमान र समृद्धिको लागि गरिने सम्पूर्ण कदमहरुमा धक्का लाग्नसक्ने छ ।, वक्तव्यमा भनिएको छ, यसले नेकपा (एमाले) मा मात्र संकट आउने नभई सम्पूर्ण राजनीतिक पार्टीहरुमा समेत प्रभाव पार्ने र राजनीति अनिश्चयको दलदलमा फस्ने खतरा भएकोले यस अध्यादेशलाई तत्काल फिर्ता गर्न माग गर्दछौं । अध्यादेश पछि विभाजित पार्टीको एकताका लागि हामी सम्भव सबै उपायको खोजी र अवलम्बनमा क्रियाशील छौं । मंगलबार सरकारले राजनीतिक दलसम्बन्धी अध्यादेश राष्ट्रपतिसमक्ष पेश गरेको थियो। बुधबार राष्ट्रपति विद्यादेवी भण्डारीबाट राजनीतिक दलसम्बन्धी अध्यादेश जारी भएको हो। अध्यादेश पछि देशकै ठूलो पार्टी नेकपा एमाले र जनता समाजवादी पार्टी (जसपा) विभाजन भएको छ। सरकारले पार्टी विभाजन गर्न केन्द्रीय समिति वा संसदीय दलमध्ये कुनै एउटामा २० प्रतिशत भए पुग्ने व्यवस्था गरेरअध्यादेश ल्याएको थियो। यस अगाडि संसदीय दल र केन्द्रीय कमिटी दुबैमा ४० प्रतिशत संख्या पुर्याउनुपर्ने प्रावधान रहेकोले त्यसलाई संशोधन गर्न अध्यादेश ल्याइएको हो। अध्यादेशलाई लिएर सत्तारूढ गठबन्धनका नेता र प्रमुख प्रतिपक्ष दल नेकपा एमालेले विरोध गरिरहेका छन्। संवैधानको मर्म र भावना विपरीत दल विभाजनलाई सहज बनाउन र प्रतिपक्षीको भूमिकालाई निषेध गर्न अध्यादेश ल्याइएको भन्दै नागरिक स्तरबाट समेत यसको आलोचना भएको छ।"
"प्रवेशपत्रका आधारमा कक्षा ११, १२ र विश्वविद्यालयका विद्यार्थीलाई आजबाट खोप दिइने","काठमाडौं : काठमाडौंमा शुक्रबारबाट कक्षा ११ र १२ रु विश्वविद्यालयका विद्यार्थीलाई खोप दिइने भएको छ। १८ वर्ष पूरा भएका ११ र १२ कक्षाका विद्यार्थी र विश्वविद्यालय तहको परीक्षाको प्रवेशपत्र लिएका विद्यार्थीलाई भेरोसेलको पहिलो मात्राको खोप लगाइने काठमाडौं महानगरपालिकाले जनाएको छ। भदौं ४,५ र ८ गते बिहान १० बजेदेखि ५ बजेसम्म काठमाडौ महानगरपालिकाले तोकिएका वडाका खोप केन्द्र तथा अस्पतालहरुमा सो खोप उपलब्ध गराइने महानगरपालिकाको सहरी स्वास्थ्य विभागका प्रमुख हरि कुँवरले जानकारी दिए। आफ्नो उमेर र परिचय खुल्ने कागजातसहित नजिकको खोप केन्द्रमा गई स्वास्थ्य मापदण्ड पूरा गरेर खोप लगाउन आग्रह गरिएको छ। ४० वर्ष माथिकालाई भेरोसेलको पहिलो मात्रा काठमाडौँ महानगरपालिकाले शुक्रबारबाट लगाउने चिनियाँ खोप भेरोसेलको पहिलो मात्रा ४० वर्ष वा सो भन्दा माथिका उमेर समूहलाई पनि लगाउने जनाएको छ। स्वास्थ्य विभागका प्रमुख कुँवरका अनुसार कोभिड१९ विरुद्धको भेरोसेल खोपको पहिलो मात्रा लगाउनका लागि खोप केन्द्र तय गरेको छ। त्यसमा यसअघि लगाउँदै आएका केन्द्रसँगै आठ केन्द्र थप गरिएको छ। यसअघि खोप लगाइँदै आएका महानगरपालिकाको ३२ वडाका खोप केन्द्रसँगै राधास्वामी आइसोलेशन सेन्टर, सशस्त्र प्रहरी बल अस्पताल, वीर अस्पताल, त्रिवि शिक्षण अस्ताल, निजामती कर्मचारी अस्पताल, परोपकार प्रसूति तथा स्त्रीरोग अस्पताल, नेपाल प्रहरी अस्पताल र वीरेन्द्र सैनिक अस्पताललाई पनि यसपटक खोप केन्द्रका रुपमा विस्तार गरिएको छ।"
अफगानिस्तानको अड्को,"अमेरिकी सेना फिर्ताले तालिवानको शक्ति र अफगान राज्यको कमजोरीलाई उजागर गरेको छ । संयुक्त राज्य अमेरिकाको सेना अफगानिस्तान प्रवेश गरेको झन्डै २० वर्षपछि सरकार नराम्रोसँग ढलेको छ। राष्ट्रपति असरफ घनीले देश छाडेका छन्। सेना लड्ने इच्छाशक्ति गुमाएर असफल बनिसकेको छ। क्रूर र उत्तेजित तालिवानले पहिले नै कठोर कानुनी प्रणाली स्थापित गरिसकेको थियो। आफ्नो अधिकारअन्तर्गतका क्षेत्रहरूमा महिलाको अधिकार नियन्त्रित गर्यो। अहिले काबुल कब्जा गरेको छ। त्यहाँका जनता एक नयाँ मानवीय संकटमा डुबेका छन्। अमेरिकी सेना र कुटनीतिज्ञहरू बाहिर निस्कन हारगुहार मागिरहेका छन्। अल कायदा सहयोगी तालिवान अब राजनीतिमा पूर्ण शक्तिशाली नभए पनि सिंहझैं बलियो भएर उदाएको छ। अफगानिस्तानको अहिलेको अवस्थाका लागि धेरैले अमेरिकी राष्ट्रपति जो बाइडेनको सेना फिर्ता बोलाउने निर्णयलाई नै दोषी ठहर्याएका छन्। तर तालिवानको लामो समयदेखि सञ्चित शक्ति र अफगान राज्यको मौलिक कमजोरी नै यसका कारण बनेका छन्। तालिवानले यो अन्तिम लडाइँका लागि वर्षौंदेखि मैदान तयार पारेको थियो। तालिवान लडाकुहरूले नजिकैका सहरसहित देशभरका जिल्लामा गहिरो पदछाप छाड्दै अन्ततः तीमाथि नियन्त्रण कायम गर्यो। हालैका दिनमा सहरी आक्रमणहरूका लागि आफूलाई बलियो बनायो। तालिवान लडाकुहरूले अफगान सेनाहरूबाट ठूलो मात्रामा हातहतियार बरामद गरे। उनीहरू लागू औषधको व्यापार गरेभन्दा बढी आर्थिक स्रोत जुटाउन सफल भए जसले एक धनी सशस्त्र समूहलाई अझै धनी बनायो। तालिवानको यो वर्तमान प्रगति भने कतै सार्वजनिक भएको छैन। सन् २०१४ मा नाटो युद्ध औपचारिक रूपमा समाप्त भएयता अफगान सेनाहरूले कुनै प्रशिक्षण, सल्लाह र वासिंटनको डलरबिना नै आतंकवादविरुद्धको संघर्षमा अगाडिबाटै नेतृत्व गरिरहे। अफगान सेनाको सबैभन्दा प्रभावकारी लडाइँ इकाईको रूपमा रहेको अफगानिस्तानको विशेष बलको समेत यसमा अत्यधिक प्रयोग गरियो। हालैका वर्षमा तालिवानको आक्रमण तिब्र हुँदै जाने क्रममा पैदल सिपाहीहरू पर्याप्त अपकरणबिनै संघर्ष गरिरहे। उनीहरूले पारिश्रमिक पनि प्रायः पाएनन्। यसले भ्रष्टाचार हुन थाल्यो र सेनाको मनोबल घट्यो। आतंकवाद विरोधी रणनीति विकास गर्न सधैं संघर्षरत सेनाले सरकारबाट थोरै मात्रै समर्थन पाएका थिए। अफगानिस्तानको अस्थिरता अमेरिकाको पनि अस्थिरता हो। वासिंटनले अफगानिस्तानको यो अस्तिरता हटाउन चाहन्थ्यो। तर यसको कारण दान गर्नुु नभई निजी स्वार्थका लागि हुन्थ्यो। वाइडेनको सेना फिर्ता लिने घोषणाले अफगानिस्तानको वर्तमान संकटमा मलजल पुर्यायो। उनको घोषणाले तालिवान र उसका सहयोगीहरूमा एक महत्वपूर्ण प्रभाव पार्यो। विदेशी सेनाको उपस्थिति लामो समयदेखि इस्लामी उग्रवादी समूहरूका लागि एक अन्तर्निहित पीडा बनेको थियो। साउदी माटोमा अमेरिकी सेनाको उपस्थितिप्रतिको ओसामा विन लादेनको घृणाले नै अलकायदा जन्माएको थियो। अमेरिकी सेना फिर्ताले तालिवानलाई उर्जा दिएको थियो। लामो समयसम्म अमेरिकी सेनाको मेजवानी गरिरहेकोे अफगान राज्यविरुद्धको लडाइँमा पनि यसलाई प्रेरित गर्यो। गत अप्रिलयता अलकायदासहित बीस सशस्त्र समूहहरू तालिवानसँग मिलेर लडेका थिए। वाइडेनले सेना फिर्ता लिने घोषणा अफगानिस्तानको सेनाका लागि त्यति नै अपमानजनक थियो जति तालिवानका लागि अवसर थियो। पहिले नै दुखी रहेका उनीहरूलाई महत्वपूर्ण अमेरिकी सुरक्षा जाल गुमाउने डर थियो। सहरहरूमा प्रवेश गर्नबाट लडाकुहरूलाई रोक्न एक शक्तिशाली उपकरण एयर पावर सपोर्टदेखि सैन्य उपकरणहरू सन्तुलनमा राख्न प्राविधिक विशेषज्ञता आफूले गुमाउने पनि उनीहरूमा त्रास थियो। बलियो सरकारी नेतृत्व र एक स्पष्ट रणनीतिबाट वञ्चित उनीहरूको तालिवानी प्रगतिका सामु केही लागेन। आत्मसर्मपण गर्दै तालिवानलाई नेतृत्व हस्तान्तरणमा सहजीकरण गरिदिए। अमेरिकी सेना फिर्ताले तालिवानको शक्ति र अफगान राज्यको कमजोरीलाई उजागर गरेको छ। तर यी दुवै वाइडेनको निर्णयभन्दा धेरै पहिलेदेखि एकअर्काका आरोपी थिए। यी कारक तत्वहरूलाई चाँडै सम्बोधन गर्ने काममा वासिंटनको असक्षमताले त्यहाँको प्रमुख नीतिको असफलता झल्काउँछ। जे होस्, यो विषय ध्यान दिन लायक छ कि बाइडेनले फिर्ता नलिने निर्णय गरेका भए पनि अफगानिस्तान गहिरो अस्थिरतामा डुब्न सक्थ्यो। ट्रम्प प्रशासनसँग सन् २०२० मा गरेको सम्झौताअनुसार फौज फिर्ता गर्ने प्रतिवद्धताबाट पछि हट्ने अमेरिकी निर्णयप्रति तालिवानले राम्रो प्रतिक्रिया देखाउन सक्दैन थियो। उसले अफगान सेनाविरुद्ध नयाँ आक्रमण सुरु गथ्र्यो। अमेरिकी सेनाको उपस्थिति तालिवानमाथि न त कुनै रोकावट थियो न त सीमा अस्तिर बनाउने विषय। हालैका वर्षमा अफगानिस्तानले नागरिक हताहतको कीर्तिमान तोड्नुका साथै नागरिक समाजविरुद्ध निरन्तर लक्षित हत्या अभियानको सामना गर्नुपर्यो। गत मार्चमा बाइडेनले फिर्ता लिनुभन्दा हप्तौं अगाडि तालिवानले धेरै क्षेत्र नियन्त्रणमा लिइसकेको थियो। देशमा अमेरिकी सेनाले प्रवेश गरेयताको कुनै पनि समयभन्दा अहिले तालिवानले धेरै क्षेत्र नियन्त्रणमा लिएको छ। जे होस्, यो फिर्ताले निम्त्याएको राजनीतिक, सैन्य, सुरक्षा र मानवीय संकटको गम्भीरतालाई कम आँकलन गर्न भने मिल्दैन। अफगानिस्तानको अस्थिरता अमेरिकाको पनि अस्थिरता हो। वासिंटनले अफगानिस्तानको यो अस्तिरता हटाउन चाहन्थ्यो। तर यसको कारण दान गर्नुु नभई निजी स्वार्थका लागि हुन्थ्यो। तालिवानको प्रभुत्व रहेको सरकार अमेरिकी सुरक्षाको हितमा प्रत्यक्ष खतरा बन्ने थियो। यसले अलकायदाजस्ता अन्तर्राष्ट्रिय आतंकवादी समूहहरूलाई बल प्रदान गथ्र्यो। यदि युद्ध पुनः सुरु भई यसले तिब्रता लियो भने क्षेत्रीय फाटोको खतरा हुन्छ। शरणार्थीको प्रवाह, लागूपदार्थको व्यापार, सीमापार आतंकवाद आदिले सीमा क्षेत्रमा स्थायित्वको अमेरिकी लक्ष्य प्रभावित बन्न सक्छ। अमेरिकासँग निसन्देह नीतिगत विकल्प सीमित छ। फिर्ता भएका अमेरिकी सेनाहरूले अमेरिकाबाट अधिकांश लाभ उठाएका थिए। वासिंटनले तालिवानको व्यवहारलाई प्रभावित पार्न सेना फिर्तामा ढिलाइ गर्ने चेतावनी दिन सक्दैनथे। अहिले तालिवान नियन्त्रणमा छ। वासिंटनले नयाँ तालिवान शासनलाई मान्यता दियो भने मात्र अमेरिकाले अफगानिस्तानलाई निरन्तर आर्थिक सहायता दिने वाचा पूरा हुनसक्छ। र यदि यो भयो भने पनि धेरै अमेरिकी कूटनीतिज्ञहरूको प्रस्थानले यस सहायताको निरीक्षणका प्रयासलाई जटिल बनाउनेछ। वासिंटनको पहिलो प्राथमिकता अफगानिस्तानको मानवीय संकट टार्नुमै केन्द्रित हुनुपर्छ। तर यसमा वासिंटन मौन देखिन्छ। यसले विस्थापित अफगानीहरूलाई सहयोग गर्ने शरणार्थी संगठनहरू र अफगान महिला समूहहरूका लागि कोष बढाउनु पर्छ। यसले अमेरिकी सेनाका लागि काम गर्ने अफगानीहरूको निकासीलाई छिटोभन्दा छिटो पार लगाउनुपर्छ। अमेरिका प्रस्थान गर्न लागेको विमानमा झुन्डिएका मानिसको भीडका दृष्यहरू निकै डरलाग्दा थिए र तिनलाई उपेक्षा गर्न सकिँदैन। अमेरिकाले तालिवानसँग वैधताको खेल पनि खेल्नुपर्छ। किनकि उसका लागि लाभ उठाउने यो मात्र एक साधन हो। ट्रम्प प्रशासनसँगको सम्झौतापछि तालिवानले अन्तर्राष्ट्रिय मान्यता पाएको थियो। विदेशी कुटनीतिज्ञसँग अनगिन्ति बैठक र धेरै मिडिया साक्षात्कारहरू सञ्चालन गरेर आफ्नो नयाँ वैधानिकताको यसले पूर्ण सदुपयोग गर्यो। तालिवानले बल प्रयोग गरेर सत्ता कब्जा गरेमा यसले वैधता गुमाउने विषयमा वाइडेन प्रशासनले पहिले चेतावनी दिएको थियो। हाल तालिवानले कुनै पनि बल प्रयोग नगरी काबुलमा सत्ता लिएको छ। तालिवानले क्रूरता प्रदर्शन गरिरहन्छ। गैरतालिवानी तेनाहरूलाई नयाँ प्रशासनमा ल्याउन अस्वीकार गर्छ। युद्धविरामको विरोध गर्छ, शरणार्थी र आवश्यकतामा परेका अन्य वर्गको पहुँचलाई अस्वीकार पनि गर्छ भने वासिंटनले नयाँ सरकारलाई मान्यता दिनु हुँदैन। तालिवानले अहिलेसम्म मुक्तिका लागि धेरै अवसर प्राप्त गरिसकेको छ। सन् २०२० को सम्झौतापछि यसले हिंसा घटाउन अस्वीकार गर्यो वा कुनै सार्थक शान्ति वार्तामा भाग लिन मानेन। यसले आत्मसमर्पण गर्ने सिपाहीहरूको बद(लाको भावसहित हत्या गर्यो। तालिवान प्रायः शान्तिको कुरा गर्छन्। तर वार्तामा आउनुभन्दा उनीहरूले यस विषयलाई ठट्टामा मात्रै सीमित राखे। यदि आवश्यक पर्यो भने वासिंटनले तालिवानलाई वैधताको लाभबाट वञ्चित गर्नुपर्छ। यसले तालिवानलाई मिडियामा छाउनबाट बन्द गर्न त सक्दैन। तर तालिवान नेताहरूसँगको भेटघाट अस्वीकार गर्न सक्छ। अन्य सरकारलाई पनि यस्तै गर्न आग्रह गर्न सक्छ। यसले अफगानिस्तानका छिमेकीलाई तालिवान नियन्त्रित सीमा क्षेत्रहरूसँगको ब्यापार बन्द गर्न दबाब दिन सक्छ। वास्तवमा अमेरिकाले तालिवानको कथित वैधानिकताको चाहनालाई परिक्षणमा राख्न संकोच गर्नुहुँदैन। वासिंटनको सेना फिर्तापछिको सक्रियतालाई अतिरञ्जित गर्नु हुँदैन। चीनसँग रणनीतिक प्रतिस्पर्धा, विश्वको अन्यत्र आतंकवादको खतरा र जलवायु परिवर्तनजस्ता अन्य प्राथमिकतामा ध्यान केन्द्रित गर्न चाहने वाइडेन प्रशासनले बताएको छ। अन्ततः अमेरिका अफगानिस्तानको स्क्रिप्ट बाहिर लेखिनेछ। क्षेत्रीय खेलाडीहरू प्रमुख भूमिकाहरूमा देखिनेछन्। यीमध्येका चीन, इरान र रुस शीर्ष अमेरिकी प्रतिद्वन्द्वी हुन्। तर उनीहरूले पनि वासिंटनकै जस्तो कम आतंकवाद सहितको स्थीर अफगानिस्तानको चाहना राख्छन्। अमेरिकाले अफगानिस्तानका छिमेकीसँग एक शिखर सम्मेलनको आयोजना गर्नुपर्छ। सम्भावित क्षेत्रीय फाटोलाई कसरी न्यूनीकरण गराउन सकिन्छ भन्नेमा यो सम्मेलन लक्षित हुनुपर्छ। कम्तिमा अमेरिकाले यति त गर्न सक्छ। अलजजिराको सहयोगमा ।"
बागमतीमा नेपाल पक्षले पाए प्रदेश प्रमुख : यादवचन्द्र शर्मालाई सिफारिस,"हेटौंडा : सरकारले बागमती प्रदेश प्रमुख यादवचन्द्र शर्मालाई सिफारिस गरेको छ। बिहीबार बसेको मन्त्रीपरिषद् बैठकले बागमती प्रदेश प्रमुख विष्णु प्रसाईलाई हटाएर शर्मालाई नियुक्त गर्न राष्ट्रपतिसमक्ष सिफारिस गरेको हो। शर्मा माधव नेपाल २०६५ मा प्रधानमन्त्री हुँदा प्रमुख स्वकीय सचिव थिए। उनी नेता नेपालको सचिवालयमा लामो समयदेखि काम गर्दै आइरहेका छन्। नेकपा एमाले विभाजन लगत्तै प्रसाईलाई हटाएर सरकारले यादवलाई प्रदेश प्रमुख सिफारिस गरेको हो। प्रसाई नेकपा एमालेका अध्यक्ष केपी शर्मा ओली निकट हुन्। एमाले विभाजनपछि नेपाल पक्षलाई सत्तामा जिम्मेवारी दिन थालिएको हो। प्रधानमन्त्री शेरबहादुर देउवा नेतृत्वको सरकारमा सत्ताको जिम्मेवारी पाउने नेपाल पक्षका उनी पहिलो व्यक्ति हुन्। नेकपा एमाले समाजवादीका अध्यक्ष नेपालले आफ्ना विश्वास पात्र शर्मालाई केपी शर्मा ओलीको प्रधानमन्त्री कार्यकालमा राजदूत बनाउने प्रयास गरेका थिए। तर ओलीले उनको सट्टामा निकटकै एमाले नेता बंशीधर मिश्रलाई बंगलादेशको राजदूत बनाएका थिए। पदमुक्त भएका प्रसाईलाई ओली नेतृत्वको तत्कालिन सरकारको सिफारिसमा राष्ट्रपति विद्यादेवी भण्डारीले २०७६ कात्तिक १८ गते बागमती प्रदेश प्रमुख नियुक्त गरेका थिए। झापाको मेची नगर नगरपालिकाको मेयरमा पराजित भएका थिए। उनी २०५४ सालमा झापा जिल्ला विकास समितिको उपसभापति थिए। गत असार २८ गते शेरबहादुर देउवा प्रधानमन्त्री नियुक्ति भएयता सरकारले चार जना प्रदेश प्रमुख फेरेको छ। गण्डकीमा पृथ्वीमान सिंह गुरुङ, लुम्बिनीमा अमिक शेरचन र प्रदेश २ मा हरिशंकर मिश्रलाई प्रदेश प्रमुख नियुक्त गरिसकेको छ। गण्डकीका गुरुङ र प्रदेश २ का मिश्र नेपाली काँग्रेस निकट हुन्। यस्तै लुम्बिनीका शेरचन माओवादी निकट हुन्। अब एमाले अध्यक्ष ओली नेतृत्वको सरकारले नियुक्त गरेका प्रदेश एक, सुदूरपश्चिम र कर्णाली प्रदेश प्रमुख मात्र हटाउन बाँकी छ।"
देशकै ठूलो मानवनिर्मित तालमा चल्न थाल्यो जेटबोट,"सर्लाही : सर्लाहीको वाग्मती नगरपालिका १२ स्थित मानवनिर्मित ठूलो मानिएको भरत तालमा जेटबोट चल्न थालेको छ। ताल निर्माणको कार्य पूर्णरुपमा नसकिए पनि असार १० गतेदेखि तालमा जेटबोट सञ्चालनमा ल्याइएको छ। पूर्वपश्चिम लोकमार्गदेखि करिब दुई किलोमिटर दक्षिणतर्फ रहेको सो मानवनिर्मित तालमा ३५ सिटे जेटबोट सञ्चालनमा ल्याइएको छ। वाग्मती नगरपालिकाका प्रमुख भरतकुमार थापाका अनुसार मोटरबोट सञ्चालनमा आएदेखि सो ताल पर्यटकीय केन्द्र बनेको छ। यहाँ यो ताल हेर्न र जेटबोट चढ्न देशका विभिन्न ठाउँबाट दैनिक सयौँ आन्तरिक तथा बाह्य पर्यटक आउने गरेका छन्। नगर प्रमुख थापाको विशेष पहलमा करिब १२१ बिघा क्षेत्रफलमा निर्माण गरिएको यस तालको गहिराइ ४५ फिट छ। गर्मीयाममा यहाँ मोटरबोट चढेर आनन्द लिन र मनोरञ्जनका लागि स्थानीय र वरपरका जिल्लाका पर्यटक यहाँ आउन थालेका छन्। बिदाको दिन परिवारसहित ठूलो सङ्ख्यामा आन्तरिक पर्यटक यहाँ आउने गरेको पाइन्छ। यस तालमा हंसराज प्रजातिको हाँस पालिएको छ र आगामी दिनमा माछापालन गरिने नगरपालिकाले योजना बनाएको छ। नगरपालिकाभित्रका करिब एक हजार २०० बेरोजगार युवालाई रोजगारी दिने योजनाका साथ तालको निर्माण शुरु गरिएको नगर उपप्रमुख लीलाकुमारी मोक्तानले जानकारी दिए। उनका अनुसार नगरको अर्थोपार्जनका लागि ताल महत्वपूर्ण स्रोत बन्न सक्छ। यस ताललाई व्यवस्थित गर्दै बगैँचा, पार्क र वनभोजस्थलका रुपमा पनि विकास गरिने योजना नगरपालिकाको छ। यहाँ मोटरबोट सवार भएर केही समय घुम्दा पोखराको फेवाताल जत्तिकै मनोरञ्जन प्राप्त भएको जिल्ला प्रशासन कार्यालय सर्लाहीका सहायक प्रमुख जिल्ला अधिकारी भुमेश्वर पोख्रेलले बताए। बिदाका दिन आफू पनि मनोरञ्जन गर्न तालमा घुम्न आउने गरेको र गर्मी मौसममा तालमा बोट चढेर घुम्दा पोखराको फेवातालको झल्को मेटिने गरेको उनको अनुभव छ। अझै तालका बीचमा बन्दै गरेको रिसार्ट (होटल प्यालेस)ले रानिपोखरी र पोखराको फेवातालबीचमा रहेको ताल बराहीको याद आउने उनले बताए। अझ मानवनिर्मित यस ताल टिकटक बनाउने ठाउँका रूपमा समेत प्रख्यात हुँदै आएको छ। यहाँ आउने करिब ९० प्रतिशत पर्यटकले रमणीय वातावरण देखेर टिकटक बनाएर फर्किने गरेका छन्। कलकल बग्ने वाग्मती नदी र छेउमा बन्दै गरेको रेलको लिगले हरेक पर्यटकको मन लोभ्याउने गर्दछ। यस तालको हालसम्मको कूल लागत करिब रु ३० करोड अनुमान गरिएको भए पनि लागत खर्च सार्वजनिक गरिएको छैन। सोही तालको अध्ययन अवलोकन भ्रमणमा आएका तनहुँको देवघाट गाउँपालिकाका अध्यक्ष दुर्गाबहादुर थापाले वाग्मती नगरपालिकाका नगरप्रमुख थापासँग भेट गरी पर्यटन क्षेत्रको विकासका विषयमा छलफल गरेका छन्। सो तालमा नेपाल सिट एण्ड बोट बिल्डिङ कम्पनीद्वारा उत्पादन गरिएका राइनोज, फिस्टेल, जेट बोट नामका मोटर बोट सञ्चालन हुने नेपाल सिट एण्ड बोट बिल्डिङ कम्पनीका अध्यक्ष लेखनाथ पौडेल जानकारी दिए। साथै ३०० सिट क्षमताको तीनतले मिनी क्रुजको पनि डिजाइन भइरहेको र यसमा २६ वटा डिलक्स कोठा, रेष्टुरेन्ट र सेमिनार हल रहने बताइएको छ। उक्त क्रुजमा जापान र चीनमा बनेका इञ्जिन जडान गरिनेछ। यस ताल र यसको वरपरको पर्यटकीय विकासको अध्ययन र अवलोकन भ्रमणका लागि देशका विभिन्न पालिकाका जनप्रतिनिधिहरु आउने गरेका छन्।"
धुपीलाबाट रुपिला हुँदै लार्केला पास गर्ने नयाँ पर्यटकीय पदमार्ग (तस्बिरसहित),"गोरखा : कोभिड १९ को महामारी र निषेधाज्ञाका कारण पर्यटन व्यवसाय चौपट भइरहेका बेला गोरखामा नयाँ पदमार्ग खोज अध्ययन गरिएको छ। प्रसिद्ध मनास्लु पदमार्गलाई पछ्याउँदै धुपीला पासबाट रुपिला पास हुँदै लार्केला पाससम्मको पदमार्गको सम्भाव्यता अध्ययन गरिएको हो। कोभिड महामारीबाट मुक्त भएलगत्तै सो पदमार्गमा पर्यटकलाई भ्रमण गराउने गरी नयाँ पदमार्गको सर्भे गरिएको वुद्ध हिमाल पर्यटन विकास समितिका अध्यक्ष धनबहादुर गुरुङले बताए। अजिरकोट गाउँपालिकाको सहयोगमा भच्चेक बजारबाट सिरानडाँडा, निम्चेपोखरी, नागेपोखरी, दूधपोखरी हुदै धुपिला पास गर्ने नयाँ पदमार्ग खोजी गरिएको उनले बताए। ५,१०६ मिटर उचाइमा रहेको लार्केला पास र ४,७२० मिटर अग्लो रुपिला पास गरेर यसअघि पनि विदेशी पर्यटक मनास्लु सर्किट पदयात्रा गर्थे। हाम्रो सातदिने यात्राले ४,६८० मिटर अग्लो धुपिला पास पनि पत्ता लगाएको छ, उनले भने, अब सबैभन्दा छोटो अवधिमा तीन अग्ला भञ्ज्याङ पास गर्न सकिने पदमार्ग बन्ने भएको छ। पदमार्गमा निम्चेपोखरी, नागेपोखरी, दूधपोखरी र नारदपोखरी जस्ता ठूला प्राकृतिक ताल पनि आकर्षणको रुपमा रहेको उनले बताए। सिरानडाँडाबाट करिब १० किलोमिटर दुरीको ३३०० मिटर उचाइमा नागे पोखरी छ। मुहान नभएको तर आकाशको पानी संकलन भएर बनेको यो ताललाई गुरुङ तथा तामाङ भाषामा नाक्यू पोखरी नामाकरण गरिएको हो। पछि अपभ्रंश भई नेपाली भाषामा नागेपोखरी बनाइएको स्थानीय प्रमुख लामा लोमा मिङ्ग्युर शेर्पाले जानकारी दिए। आकाशको जल नागको पनि अमृत भएकाले नागे पोखरी भन्न पनि मिल्ने भएकाले आफूले पोखरीमा नागको प्रतिमा स्थापना गरेको उनले बताए।यातायातको सुविधाबाट नजिक रहेर पनि ३३०० मिटर उचाइको हावापानीमा प्राकृतिक तालको अवलोकन गर्न सकिने यो उत्कृष्ठ पर्यटकीय स्थल रहेको वुद्ध हिमाल पर्यटन विकास समितिका अध्यक्ष गुरुङ बताउँछन्। समुद्री सतहबाट ३३०० मिटर उचाइमा रहेको नागेपोखरी। त्यहाँबाट निम्चेपोखरी र इतिहासमा चर्चित गोरखा र लम्जुङको सीमानामा रहेको दूधपोखरी पुगेर अर्को ठूलो नारद पोखरी पुग्न सकिन्छ। दूधपोखरी चेपे नदीको मुहान हो भने नारदपोखरी दरौँदी नदीको मुहान हो। यो पोखरी समुद्री सतहबाट ४,१२५ मिटर उचाइमा रहेको छ। दूधपोखरी र नारद पोखरीमा जनैपुर्नेका दिन ठूलो मेला लाग्ने गर्छ भने नागेपोखरीमा नागपञ्चमीको दिनमा मेला लाग्छ। यो पदमार्गबाट विभिन्न पाटन, माडी, झोर, थली, भेँडीगोठ, अमूल्य, बहुमूल्य जडिबुटी, डाँफे, कस्तुरीको अवलोकन गर्दै धुपिला पास गर्न सकिन्छ। यसअघि धुपीझोर भनेर चिनिने सो भञ्ज्याङलाई रुपिला नजिकै रहेकाले धुपिला भनेर चिनाउन सकिने गुरुङले बताए। धुपिलाको उचाइ ४,६८० मिटर अग्लो छ। भच्चेकबाट पहिलो बास नागेपोखरीमा हुन्छ। दोस्रो बास तपीमाडी(३,८००)मा हुन्छ। यहाँबाट दूधपोखरीको अवलोकन गरी फेरि यहीँ आएर तेस्रो बास बस्न सकिन्छ, उनले भने, त्यसपछिको चौथोबास पाउखोलामा हुन्छ। पाँचौँ बास नारदपोखरीमा हुन्छ, छैठौँबास रुपिला फेदी(मिर्चाखोला)मा हुन्छ। त्यहाँबाट सात दिनमा बारपाक पुग्न पनि सकिन्छ, रुपिला पास गर्नका लागि रुपिला बेसक्याम्पमा पुग्न पनि सकिन्छ। रुपिला पास गरेर मनास्लु पर्यटकीय पदमार्गमा मिसिन पनि सकिने वा बारपाक हुदै काठमाडौँ फर्कन पनि सकिने उनले बताए। काठमाडौँबाट आएर सात, आठ दिनमै यति धेरै प्राकृतिक तालतलैया तथा अन्य हिमाली दृष्यको अवलोकन गर्दै पास तथा पदयात्रा गर्न सकिने यो उत्कृष्ठ र भर्जिन पदमार्ग भएको उनले बताए। पदमार्गमा अजीरकोट गाउँपालिकाको सहयोगमा सिरानडाँडादेखि करिब २० किलोमिटर ठूलोमिदुसम्म पदमार्ग निर्माण गरिएको छ। तीन ठाउँमा खानेपानीका धारा, विश्रामगृह निर्माण गरिएको छ। बाँकी ठाउँमा बाटोलगायतका पूर्वाधार निर्माण गर्नुपर्ने छ। धुपिला, रुपिला हुदै लार्केला पास गर्ने नयाँ पदमार्गको अध्ययन टोली। बाँकी पदमार्गको सर्भेका लागि हालसालै गाउँपालिकाका दुईजना प्राविधिकसहितका टिमले सात दिने पदयात्रा सम्पन्न गरेको पर्यटन विकास समितिले जनाएको छ। नागेपोखरीदेखि नारदपोखरीसम्म पदमार्ग बनाउन सके सो क्षेत्र पर्यटकको रोजाइमा पर्ने धेरै सम्भावना रहेको सर्भेमा खटिएका इञ्जिनियर अञ्जन क्षत्रीले जानकारी दिए। बारपाक गाउँदेखि नारदपोखरीसम्म भने पर्यटन बोर्डको सहयोगमा यसअघि नै पदमार्ग निर्माण गरिसकिएको छ। छोटो अवधिमै धेरै प्राकृतिक विविधताको अवलोकन गर्न सकिने र एडभेञ्चर ट्रेकिङ गर्न सकिने सम्भावना रहेको उनको भनाइ छ।"
कर्णालीको गरिबी अन्त्य नगरी राष्ट्रको गरिबी अन्त्य हुँदैन,"काठमाडौं : अर्थमन्त्री जनार्दन शर्माले बहुआयामिक गरिबीको दर सबैभन्दा धेरै रहेको कर्णाली प्रदेशको विकास बिना समग्र राष्ट्रको गरिबी अन्त्य नहुने भएकोले त्यसतर्फ लगानी बढाउन बैंक तथा वित्तीय संस्थाहरूलाई आग्रह गरेका छन्। कर्णाली प्रदेश आर्थिक मामिला तथा योजना मन्त्रालयले बिहीबार काठमाडौंमा आयोजना गरेको कर्णाली प्रदेशमा प्रत्येक घर स्वरोजगार कार्यक्रम विषयक अन्तरक्रिया कार्यक्रमलाई सम्बोधन गर्दै मन्त्री शर्माले यस्तो बताएका हुन्। बहुआयामिक गरिबी दर सबैभन्दा धेरै रहेको कर्णाली प्रदेश, सुदूरपश्चिम प्रदेश र प्रदेश नं २ को गरिबी अन्त्य नगरी राष्ट्रको गरिबी अन्त्य हुँदैन। कर्णालीको गरिबी अन्त्य गर्ने कार्यक्रम प्रदेशको कार्यक्रम होइन राष्ट्रिय कार्यक्रम हो, उनले भने, त्यसको लागि लगानी गर्नु बैंकहरूको पनि राष्ट्रिय दायित्व हो। राष्ट्रिय योजना आयोगले हालै सार्वजनिक गरेको सन् २०१९ सम्मको तथ्याङ्कअनुसार कर्णाली प्रदेशमा बहुआयामिक गरिबी दर ३९५ प्रतिशत रहेको छ। यस्तै सुदुरपश्चिम प्रदेशमा २५५ प्रतिशत र प्रदेश नं २ मा बहुआयामिक गरिबी दर २४५ प्रतिशत रहेको छ। गरिबी अन्त्यको सुरुवात कृषि र कृषिजन्य उत्पादन वृद्धिको अभियानबाट गर्न सकिने भन्दै मन्त्री शर्माले किसानको मेलामा गएर ऋण सहायता बाँड्ने र खलोमा गएर असुल गर्ने नीति अवलम्बन गर्नुपर्नेमा जोड दिए। कर्णाली प्रदेश सरकारले अघि सारेको प्रत्येक घर स्वरोजगार कार्यक्रम को सही कार्यान्वयन भएमा ५ देखि ७ वर्षभित्र गरिबी अन्त्य हुने उनले विश्वास व्यक्त गरे। कार्यक्रममा कर्णाली प्रदेशका मुख्यमन्त्री महेन्द्रबहादुर शाहीले प्रत्येक घर स्वरोजगार कार्यक्रम मा ऋण लगानी गर्न बैंकहरूलाई आग्रह गर्दै त्यसको लागि चाहिने भौतिक पूर्वाधार, कृषि तथा पशु बीमा, उत्पाादित वस्तुको ढुवानी तथा बजारीकरण, अनुगमन र सहजीकरणको जिम्मेवारी प्रदेश सरकारले लिने प्रतिबद्धता व्यक्त गरे। पूर्वमन्त्री शक्ति बस्नेतले देश विकासको लागि र लगानीकर्ताहरूको नाफाको लागि कर्णाली प्रदेश भर्जिन ल्याण्ड भएकोले ढुक्क भएर लगानी गर्न बैंक तथा वित्तीय संस्थाहरूलाई आग्रह गरे। ठूलो भूगोल र प्रशस्त साधन स्रोत भएको कर्णालीमा गरिएको लगानीको राम्रो प्रतिफल प्राप्त हुने उनले बताए। कर्णाली प्रदेशका आर्थिक मामिला तथा योजनामन्त्री गोपाल शर्माले प्रत्येक घर स्वरोजगार कार्यक्रम गरिबीमा डुबेका त्यहाँका जनतालाई हात समातेर माथि उठाउने कार्यक्रम भएकोले त्यसमा हातेमालो गर्न बैंकहरूलाई आग्रह गरे। कार्यक्रममा राष्ट्रिय बाणिज्य बैंक लिमिटेडका प्रमुख कार्यकारी अधिकृत किरणकुमार श्रेष्ठ, नेपाल बैंक लिमिटेडका उपकार्यकारी निर्देशक समता पन्त, एनएमबी बैंकका अध्यक्ष पवन गोल्यान र प्रमुख कार्यकारी अधिकृत सुनिल केसी, प्राइम कमर्सियल बैंकका संचालक गजेन्द्र विष्ट, मेगा बैंकका एसएमई कर्जा प्रमुख जनक भट्टराई, ग्लोबल आइएमई बैंकका सुरेन्द्र रेग्मी, नबिल बैंकका लीलाप्रसाद ओझालगायतले प्रत्येक घर स्वरोजगार परियोजना राम्रो लागेको भन्दै प्रदेश सरकारबाट कर्जा सुरक्षणको सुनिश्चितता र भौतिक पूर्वाधार उपलब्ध भएमा लगानी गर्न आफूहरू तयार रहेको बताए।"
पूर्वाञ्चल विश्वविद्यालयको शिक्षण अस्पताल लथालिंग,"विराटनगर : मोरङको सुन्दररहैँचा नगरपालिका७ मा बस्ने ३९ वर्षीय उत्तम राईको खुट्टा टेक्नै नहुने गरी दुख्यो। छेउकै पूर्वाञ्चल विश्वविद्यालयको शिक्षण अस्पतालमा पुग्दा चिकित्सकले नसा खुम्चिएको भन्दै थेरापीका लागि सिफारिस गरे। दुई दिनसम्म धाउँदा पनि थेरापी गराउन भने पाएनन्। फिजियो थेरापी विभागमा कोही भेटिएनन्, राईले भने, दुखाई सहन नसकेपछि थप उपचारका लागि इटहरी गएँ। अस्पतालको अवस्था र त्यहाँ कार्यरतहरुको लापरबाही देखेर आफूलाई उदेक एवं वैराक लागेको उनले सुनाए। अस्पतालमा सबै सेवा सञ्चालनमा रहेको भनिएको छ, राई भन्छन्, तर ४० रूपैयाँ तिरेर ओपीडी (बहिरंग विभाग)को टिकट काट्ने बिरामी उपचारविहीन बनेर फर्कनुपर्छ। अझ ओपीडी सेवा त दिउँसो १२ नबज्दै बन्द हुने गरेको उनले सुनाए। सुन्दररहैँचा७ की निशा पराजुलीको घर अस्पतालबाट लगभग सय मिटरजति दक्षिणतर्फ मात्रै पर्छ। दुई दिनको बच्चालाई ज्वरो आएपछि उनले उपचारका लागि पुर्याइन्। तर थर्मल गन (ज्वरो नाप्ने उपकरण)को ब्याट्री सकिएको भन्दै स्वास्थ्यकर्मीले शिशुको तापक्रम नै लिएनन्। जबकि थर्मल गनमा प्रयोग हुने ब्याट्रीको मूल्य १५ रूपैयाँ मात्रै पर्छ। घरछेउको अस्पतालसँग बच्चाको तापक्रम लिने हैसियत पनि रहेनछ, उनले भनिन्, उपचार नपाइने भएपछि फर्काएर ल्याएँ। त्यसपछि पराजुलीले बच्चालाई उपचारका लागि लगभग ३५ किलोमिटर टाढा रहेको विराटनगरको कोसी अस्पतालमा पुर्याउनु पर्यो। आँगन मै अस्पताल भएपनि उपचार पाइँदैन। भर परेर बसियो भने फसियो, उनले भनिन्, बिरामीको अवस्था झन् बिग्रदै जान्छ। टाढाका अस्पताल पुग्नु पर्दा समय र पैसाको जोहो गर्न मुस्किल हुन्छ। कोही बिरामी हुँदा बचाउनु छ भने त्यहाँ त नलगे पनि हुने पराजुलीले बताइन्। भनिन्, अस्पताल खुल्दा खुसीयाली मनाएका हामी अहिले उपचार नपाएर हैरानी बेहोर्दै छौँ। अस्पतालबाट सेवा नपाअउँदा राई र पराजुलीजस्ता दैनिक सैयौँ बिरामीले समस्या भोगिरहेका छन्। राजनैतिक खिचातानीको कोपभाजनमा परेर स्वार्थपूर्ण रूपमा सञ्चालन भइरहेको पूर्वाञ्चल विश्वविद्यालयको केन्द्रीय कार्यालय रहेकै स्थान सुन्दरहरैँचा७ गोठगाउँस्थित अस्पतालको अवस्था व्यवस्थापकीय कमजोरीका कारण निक्कै दयनीय बन्दै गइरहेको छ। सुरुमा अस्पताल टेक्नेवित्तिकै बिरामीलाई अन्त लैजानुभन्दा रहेछन्, स्थानीय मधन जिसीले भने, आँगनमै अस्पताल हुँदा पनि सर्वसाधारण स्वास्थ्य उपचार नपाएर ठूलो समस्या झेलिरहेका छन्। उनका अनुसार सहनै नसक्ने गरी पेट दुखेर जाँदा उपचार पाउन तीन दिन लाग्यो। पहिलो दिन डाक्टरले भिडियो एक्सरेको सिफारिस गरे। तत्काल आउनुपर्ने रिपोर्ट भोलिपल्ट मात्रै पाइयो, जिसीले भने, त्यसपछि डाक्टर भेटिएनन्। पर्सिपल्ट मात्रै डाक्टरले रिपोर्ट हेरेर औषधि लेखिदिए। उनका अनुसार लगभग बिहान ११ बजेतिर मात्रै अस्पताल आइपुग्ने डाक्टरहरु आधा घण्टा पनि नबस्ने गरेको पाइयो। विशेषज्ञ चिकित्सकीय सेवा उपलब्ध छ भनिएको अस्पतालकै बेहालत हुँदा बिरामीले उपचार पाउने सम्भावना नै छैन, उनी भन्छन्, त्यहाँ त बिरामी नलगेकै बेस। अवस्था जटिल बनिसक्दा पनि बेलैमा उपचार नपाउने गलत थिती अस्पतालमा बसाइएको जिसीले सुनाए। पूर्वाञ्चल विश्वविद्यालयले संचालन गरेको अस्पतालको आकस्मिक कक्षमा खाली अवस्थामा रहेका बेड। अस्पतालमा ९ जना विशेषज्ञ चिकित्सक, ४ जना मेडिकल अफिसर, १९ जना नर्सिङ कर्मचारी छन्। दिशा, पिसाब, रगत, थाइरोइट, मधुमेह लगायत परीक्षण गर्ने व्यवस्थित प्रयोगशाला (ल्याब) र एक्सरे, भिडियो एक्सरे, फिजियो थेरापी एवं इसिजी सेवा पनि छ। भिडियो एक्सरेका लागि १ जना विशेषज्ञ चिकित्सक र ल्याब टेक्निसीयनसहित ६ जना प्राविधिकको व्यवस्था गरिएको छ। अस्पतालमा छाला तथा यौन रोग, बाल रोग, हाडजोर्नी, बाथ तथा नशा रोग, प्रसूति तथा स्त्रीरोग, नाक, कान एवं घाँटी रोग, फिजिसीयन र आँखा रोग विभागको सेवा छ। तर आकस्मिक कक्षमा भर्ना नै लिइँदैन। वर्षौदेखि उपचार नपाउँदा बिरामीले ठूलै हण्डर बेहोर्नु परिरहेको स्थानीय अर्जुन पराजुलीले बताए। तत्काल केही भएर उपचारका लागि जाँदा डाक्टर भेटिँदैनन्, उनले भने, साह्रै लापरबाही र बेथिती छ। पराजुलीका अनुसार प्राय अस्पतालभित्रको ल्याबमा समस्या आएको देखाइन्छ। बाहिरका ल्याबमा महँगो पैसा तिरेर परीक्षण गराउनु पर्छ, उनले भने, यसले निजी ल्याबसँग अस्पतालको मिलेमतो प्रष्ट हुन्छ। पराजुलीले निजी स्वास्थ्य संस्था र ल्याबहरुसँगको मिलेमतोले अस्पतालको सेवा प्रभावकारी नबनेको बताए। चिकित्सक र कर्मचारीले बाहिर बढी ध्यान दिँदा अस्पताल पुग्ने बिरामी भने मार्कामा परिरहेको उनको गुनासो छ। उनका अनुसार २४ घण्टा नै सेवा उपलब्ध गराउनुपर्ने अस्पतालको आकस्मिक विभाग बिहान ७ बजे खोलेर साँझ ७ बजे बन्द गरिन्छ। प्राविधिकविहीन अवस्थामा खाली रहेको अस्पतालको ल्याब। गत सोमबार पुग्दा पराजुलीले भनेजस्तै अस्पतालमा ठूलै लापरबाही पाइयो। ओपीडी खुला रहेपनि चिकित्सक भेटिएनन्। आकस्मिक कक्षमा केही नर्सिङ कर्मचारी थिए। बिरामी भर्ना नलिइँदा सबै बेड खाली। तीन घण्टासम्म ल्याब प्राविधिकविहीन हुँदा परीक्षण गराउन नपाएर बिरामी छटपटाइरहेका थिए। बिरामी भर्ना गराउने वार्डसमेत नभएको अस्पतालमा कुनै शल्यक्रिया हुँदैन। सडकमा निश्चित समय तोकेर चलाइएका क्लिनिकजसरी चिकित्सक र कर्मचारी राखेर अस्पताल संचालन भइरहेको एक कर्मचारीले बताए। बिरामी भर्नाको कुरै छाडौँ। सामान्य समस्याको पनि उपचार हुँदैन, उनले भने, चिकित्सक, स्वास्थ्यकर्मी र ल्याबका कर्मचारीको मनपरी चलिरहेको छ। व्यवस्थित बनाउनेतिर कसैको ध्यान नजाँदा अस्पतालमा काम गर्छु भन्न पनि लाजमर्दो भइसक्यो।उल्टै कोरोना महामारी लगायतको कारण देखाउँदै सेवामा संकुचन ल्याइएका सूचना टाँसेर अस्पतालले बिरामीलाई हतोत्साही बनाइरहेको उनको भनाइ छ। अस्पतालमा सुन्दरहरैँचा, बेलबारी, केराबारीसमेतका स्थान र उत्तरी मोरङबाट दैनिक तीन सय जनासम्म बिरामी उपचार एवं स्वास्थ्य परीक्षणका लागि आउँछन्। तर थोरै समयसम्म मात्रै उपलब्ध हुने चिकित्सकबाट उपचार पाउने सम्भावना नरहेको ती कर्मचारीले बताए। विशेषज्ञ चिकित्सक, स्वास्थ्यकर्मी, कर्मचारी, प्राविधिक र उपकरणसमेत भएको अस्पतालको सेवा भने व्यवस्थापकीय कमजोरीको सिकार बनेको छ। साह्रै लथालिंग अवस्थामा नाम मात्रैको अस्पताल चलिरहेको छ। विश्वविद्यालयले एमबीबीएस शैक्षिक कार्यक्रम संचालन गर्न २०६५ सालमा अस्पताल खोलेको हो। तर पदाधिकारीको स्वार्थले अहिलेसम्म शिक्षण अस्पतालको रूपधारण गर्न नसकेको बताइएको छ। विश्वविद्यालयको प्राथमिकता मेडिकल कलेज (शिक्षण अस्पताल) हो, स्रोतले भन्यो, तर मापदण्ड पूरा गरेर अहिलेसम्म आवश्यक प्रक्रिया अघि बढाइएको छैन। अस्पताल भनेर खोलिसकेपछि बिरामीलाई गुणस्तरीय एवं प्रभावकारी सेवा भने दिनुपर्ने हुन्छ। स्रोतका अनुसार विश्वविद्यालयको वर्षैपिच्छेको निती तथा कार्यक्रममा आगामी वर्ष शिक्षण अस्पतालका रूपमा विकास गर्ने लक्ष्य राखिएको हुन्छ। तर बजेट छुट्याइँदैन, न त कुनै नीति नै बनाइन्छ। विद्यार्थी भर्ना गरेर शिक्षण अस्पताल संचालनका लागि २०६२ देखि नै पूर्वाधार तयार गरिएको भए पनि अहिलेसम्म काम भएकै छैन, विश्वविद्यालयका एक कर्मचारीले भने, यहाँभन्दा ठूलो असक्षमता अरु हुनै सक्दैन। उनका अनुसार तत्कालीन उपकुलपति जगतबहादुर केसीका पालामा पहिलो पटक २०६२ सालमा एमबीबीएस कक्षा संचालनका लागि विद्यार्थी भर्नाको प्रवेश परीक्षा लिइएको थियो। २०६२०६३ को जनआन्दोलन सफल भएसँगै पदाधिकारी नै विदा भएपछि त्यस्ता कुनै प्रयाससम्म भएका छैनन्। अहिलेको अस्पताल त्यसको तीन वर्षपछि खुलेको हो। ती कर्मचारीका अनुसार प्राथमिकतामा शिक्षण अस्पताल नपर्दा ठूलो आम्दानीको अवसरसमेत गुमिरहेको छ। पारामेडिकलअन्तर्गतको शैक्षिक कार्यक्रम बीएससी नर्सिङ र बीएन चलाइएको छ। तर आफ्नो अस्पताल व्यवस्थित नहुँदा विद्यार्थीलाई प्रयोगात्मक कक्षाका लागि कोसी अस्पताल पठाउनुपर्दा ठूलो धनराशि खर्च भइरहेको कर्मचारीको भनाइ छ। शिक्षण अस्पतालका लागि जनशक्ति, ल्याबदेखि प्रयोगात्मक कक्ष सबै विश्वविद्यालयसँगै छन्, स्रोतले भन्यो, तर मापदण्ड पूरा नगरिँदा अहिलेको अस्पताल जागिर खाने थलो मात्रै भइरहेको छ। स्रोतका अनुसार पदाधिकारीले निजी स्वास्थ्य संस्थाको सहयोगी बनेर आर्थिक चलखेल गरिरहँदा यस्तो अवस्था आएको हो। चिकित्सा शिक्षा ऐनअनुसार शिक्षण अस्पताल चलाउन सय बेडको अस्पताल हुनुपर्नेमा त्यो पनि संचालन हुन सकेको छैन। एक कर्मचारीका अनुसार बिरामीलाई प्रभावकारी सेवा दिन नसकेको अस्पतालकै नाममा विश्वविद्यालयले वार्षिक चार करोड रूपैयाँसम्म खर्च गरिरहेको छ। शिक्षण अस्पतालका लागि भने कुनै कार्ययोजना, लक्ष्य र कार्यक्रम विश्वविद्यालयसँग छैन, ती कर्मचारीले भने, वर्षौदेखिको शिक्षण अस्पतालको सपना गन्तव्यबिनाको हिँडाइजस्तै भयो। उनका अनुसार इच्छाशक्तिको अभाव एवं व्यवस्थापन र नेतृत्वको कमजोरीले बिरामीकै उपचार मात्रै गराइरहेको अस्पताल पनि धराशायी बनिरहेको छ। अस्पतालका प्रशासन प्रमुख धीरेन्द्र मल्लिकले कोरोना महामारीका कारण बिरामी भर्ना गरेर उपचार गराउन नसकिरहेको स्वीकार गरे। ओपीडी दिउँसो १२ बजेसम्म र आकस्मिक सेवा दैनिक १२ घण्टा मात्रै चल्छ, मल्लिकले भने, रात्रिकालीन सेवा दिन नसकिएकाले कर्मचारी र चिकित्सकले पनि तोकिए अनुसार मात्रै काम गर्छन्। जटिल समस्या भएका बिरामीलाई भर्ना लिनुको साटो केही समय चिकित्सकको निगरानीमा राखेर ठूला स्वास्थ्य संस्थामा रेफर गर्नुको विकल्प नभएको उनले बताए। मल्लिकले ल्याबको सेवा भने प्रभावकारी रहेको दाबी गरे। अस्पतालका निर्देशक डा विपेश आचार्यले विभिन्न समस्याले अस्पताल सुधार गर्न गाह्रो भइरहेको बताए। सबै पक्षसँग छलफल गरेर सुधार्ने प्रयासमा छौँ, उनले भने, तर समय लाग्छ। डा आचार्य गत साउन १५ मा निर्देशक नियुक्त भएका हुन्। एक वर्षसम्म खाली रहेको उक्त पदमा त्यसअघि पनि उनी नै निर्देशक थिए।"
१४ सांसदलाई निष्कासनको सूचना टाँस्न माग गर्दै एमाले सांसद् सभामुखको कार्यकक्षमा,"काठमाडौं : माधव नेपालसहित १४ सांसदलाई निष्कासनको सूचना टाँस्न माग गर्दै एमालेका सांसदले सभामुखको कार्यकक्षबाहिर धर्ना दिएका छन्। सिंहदरबारस्थित सभामुख कक्षबाहिर शान्ता चौधरी, खगराज अधिकारी, लालबाबु पण्डित, महेश बस्नेत, गोकुल बाँस्कोटा सहितका केही सांसदले शुक्रबार धर्ना दिएका हुन्। यद्यपि एमालेका सांसद् कार्यकक्षमा आएको जानकारी सचिवालयबाट पाएसँगै आज सभामुख अग्नि सापकोटा कार्यालय नजाने भएका छन्। सापकोटा कार्यालयमा नआएपछि सभामुखको च्याम्बरमा जारी धर्ना स्थगित गरेर सांसद फर्किएका छन्। चौधरीले आज हामीसँग सभामुखले फेस गर्न नचाहेको बताइन्। विगतमा २४ घण्टाभित्रै सूचना टाँस गरिएको भएपनि लामो समयसम्म सभामुखले निष्कासनको सूचना टाँस्न अटेरी गरेको बताइन्। उनले भनिन्, उहाँ कुनै दलको कार्यकर्ता होइन, एउटा संस्था हो। उहाँ जुन पदमा आसिन हुनुहुन्छ, त्यसको गरिमा भुल्दै हुनुहुन्छ। सभामुख सापकोटाले एमालेको पत्रअनुसार कारबाही प्रक्रिया अघि बढाए ती १४ जनाको सांसद पद जान्छ। तर, सभामुखले आलटाल गरिरहेर त्यसअघि नै आयोगले नेपाल पक्षको दललाई मान्यता दिए सबैको पद सुरक्षित हुनेछ। १४ जना सांसदको कारबाही प्रक्रियाले राष्ट्रिय राजनीति र संसदीय अंकगणितमा भिन्न अवस्था ल्याउने निश्चित छ। विपक्षी एमाले छिटो कारबाही गरेर उनीहरूको पद खारेज गर्न सभामुख सापकोटामाथि दबाब दिइरहेको छ। प्रमुख सचेतक विशाल भट्टराईको नेतृत्वको टोलीले बिहीबार सभामुख सापकोटालाई भेटेर पार्टीको पत्रअनुसार कारबाही गर्न आग्रह गरेको थियो। सभामुखले निर्णय गरेर पद रिक्त भएको सूचना छिटो टास्नुपर्छ, भट्टराईले अन्नपूर्ण पोस्ट्सँग भने, ७२ घण्टासम्म पनि उहाँ (सभामुख) ले कुनै प्रतिक्रिया नदेखाउँदा हामीले गम्भीर आपत्ति जनाएका छौं। पार्टी, व्यक्ति वा राजनीतिक अवस्था हेरेर निर्णय गरेमा हाम्रो पार्टीलाई सह्य हुने छैन, विद्रोह गर्ने अवस्था नआओस् भनेका छौं। समाजवादी पार्टीको निर्णयअनुसार सरिता गिरीको पद २४ घण्टामा गएको नजिर अनुसार सभामुखले १४ जनामाथि कारबाही गर्नुपर्ने एमालेको तर्क छ। यस्तै माओवादी केन्द्रको निर्णयअनुसार सभामुखले टोपबहादुर रायमाझी, लेखराज भट्ट, प्रभु साह, गौरीशंकर चौधरीको हकमा ४८ घण्टामा कारबाहीको सूचना टाँस गरेका थिए। प्रतिनिधिसभा नियमावलीअनुसार संसद बैठक बसेको बेला बैठकमा र बैठक नबसेको बेला सूचना पार्टीमा सांसद पद रिक्तको सूचना टाँस गर्नुपर्छ। नियमावलीको नियम २१२ मा सांसदको पद रिक्तसम्बन्धी व्यवस्था छ। नियमावलीअनुसार कुनै दलले आफ्ना सांसदलाई कारबाही गरेको कति दिनमा सभामुखले निर्णय गर्नुपर्छ भन्ने समय किटान छैन। कारबाहीमा परेका सांसद कोको हुन् क"
सप्तकोसीले कटान गरेको श्रीलंका टापुको क्षति मूल्यांकन गर्न समिति गठन,"धरान : सप्तकोसी नदीको बाढीले बगाएको श्रीलंका टापुको क्षति मूल्यांकन गर्न छानविन समिति गठन गरिएको छ। श्रीलंका टापुको बस्ती जोखिम शिर्षककमा अन्नपूर्ण पोस्टमा समाचार प्रकाशित भएपछि जिल्ला प्रशासन कार्यालय सुनसरीले क्षतिको मूल्यांकन गर्न छानविन समिति गठन गरेको प्रमुख जिल्ला अधिकारी उमेशकुमार ढकालले जानकारी दिए। सप्तकोसीको बीच भागमा पर्ने श्रीलंका टापुमा आएको बाढीले सुनसरीको बराहक्षेत्र नगरपालिका वडा नम्बर ६ र ९ को दर्जनौ मानव बस्ती र खेती योग्य जमिन बगाएको छ। बाढीको त्रासका कारण यहाँका सयौं घरपरिवार विस्तापित हुने अवस्था सिर्जना भए पश्चात अन्नपूर्ण पोस्ट डटकम र अन्नपूर्ण पोस्ट दैनिकले प्राथमिकताका साथ समाचार प्रकासित गरेको थियो। अन्नपूर्ण पोस्ट्मा समाचार प्रकाशित भएपश्चात जिल्ला प्रशासन कार्यालय सुनसरीको ध्यानाकर्षण भएको र क्षतिको मूल्यांकन गर्न छानविन समिति गठन गरिएको प्रमुख जिल्ला अधिकारी ढकालले छानकारी दिए। कोसीले बगाएको घर, खेतकोस्थलगत निरीक्षण गरी क्षतिको मूल्यांकन गर्न सुनसरी मोरङ सिंचाई आयोजनाका प्रमुख भिलानन्द यादवको संयोजकत्वमा चार सदस्य समिति गठन गरिएको छ। समितिको सदस्यमा कोसी बक्राहा नदी सिंचाई आयोजनाका प्रमुख कैलाश श्रेष्ठ, भुआर्जन कार्यालय विराटनगरका प्रमुख भविन्द्र घिमिरे र जलश्रोत तथा सिंचाई विकास डिभिजन कार्यालय सुनसरीका इन्जिनियर देबकृष्ण साह छन्। प्रजिअ ढकालले टोलीको प्रतिवेदनका आधारमा भारत पक्षलाई क्षतिपूर्ति उपलब्ध गराउन र सप्तकोसीको पश्चिम क्षेत्रमा तटबन्ध निर्माण गर्न पत्रचार गर्ने जानकारी दिएका छन्। सप्तकोसीको बाढीको चपेटामा परेको श्रीलंका टापु। सप्तकोसीको पश्चिम क्षेत्रमा भारतले तटबन्द निर्माण नगरेका कारण श्रीलंका टापुका एक हक हजारभन्दा बढी घर परिवार बाढीको उच्च चपेटामा परेका छन्। यस पटक मात्र सप्तकोसी नदीले एक किलोमिटर चौडाई र ९ किलो मिटर लम्बाई कटान गर्दा २ हजार ५ सय विघा खेति योग्य जमिन गुमाउनु परेको बराहक्षेत्र नगरपालिका वडा नम्बर ६ का वडा सदस्य श्यामबहादुर लिम्बुले बताएका छन्। उनले सप्तकोसी नदीको बाढी नियन्त्रण गर्न तटबन्दको काम अगाडी नबढाइए श्रींलका टापुका ५ हजार भन्दा बढि सर्बसाधारण विस्तापित हुने बताएका छन्। सप्तकोसीले सुनसरीको बराहक्षेत्र नगरपालिका, कोसी गाँऊपालिका, उदयपुरको बेलका नगरपालिका र सप्तरीको कङकालिनी हनुमाननगर नगरपालिका, कोलारी तिलाठी र छिन्नमस्ता नगरपालिकामा ५० हजार विघाभन्दा जमिन कटान गरेको सम्पर्क तथा भुआर्जन कार्यालय कोसी आयोजनाका भुआर्जन अधिकृत सन्तोष लिम्बुले बताए। २०२२ सालमा सप्तकोसी नदीमा ब्यारेज निर्माण भएसंगै भारतले कोसी ब्यारेजमा आफु अनुकुल मात्र ढोका खोल्ने गर्दछ। जसका कारण सुनसरी, सप्तरी र उदपुरको मानव बस्ती डुवान पारेर सर्वसाधारणहरुलाई त्रासमा बस्न बाध्य पारिएको श्रीलंका टापुका कोसी पिडित सन्तोष चन्द्रबंसीले बताए। कोसीले घरखेत बगाएर विस्तापित बनाउँदा समेत यतिका दिन सम्म पनि सरकारले क्षतिपुर्ति नदिएका कारण जिवन यापनमा नै गंभिर समस्या परेको उनको गुनासो छ। नेपालका तत्कालिन राजा महेन्द्र शाह र भारतका तत्कालिन प्रधानमन्त्री जहरुलाल नेहरुले कोसी ब्यारेज निर्माण गर्न र आसपासका बासिन्दालाई कोसीको बाढीका कारण विस्थापित गरे भारत सरकारले क्षतिको मूल्यांकनका आधारमा राहत र क्षतिपूर्ति उपलब्ध गराउने सम्झौता गरेका थिए।"
"ट्रकको ठक्करबाट पैदल यात्रीको मृत्यु, शव बुझ्न अस्वीकार","विराटनगर : विराटनगर महानगरपालिका७ मा ट्रकको ठक्करबाट बिहीबार राति पैदल यात्रीको मृत्यु भएको छ। रंगेलीविराटनगर सडक खण्डमा पूर्वबाट उत्तरतर्फ मोडिदै गरेको ना ७ ख ३१३ नम्बरको ट्रकले ठक्कर दिँदा पैदल हिँडिरहेका विराटनगर७ का ५५ वर्षीय जनक बस्नेतको मृत्यु भएको मोरङ प्रहरीका प्रवक्ता डीएसपी दीपक श्रेष्ठले जानकारी दिए। उनका अनुसार दुर्घटनामा परेर गम्भीर घाइते भएका बस्नेतको गोल्डेन अस्पतालमा उपचारका क्रममा राति ९:३५ बजेतिर मृत्यु भएको हो। प्रहरीका अनुसार ट्रकले दिउँसो २ बजेतिर ठक्कर दिँदा बस्नेतको देव्रे खुट्टा भाँचिएको थियो। प्रहरीले ट्रक चालक काभ्रे घर भएका २८ वर्षीय दीपक श्रेष्ठलाई नियन्त्रणमा लिएर घटनाका बारेमा अनुसन्धान थालिएको जनाएको छ। प्रहरीका अनुसार साँघुरो बाटोमा ट्रक मोड्ने क्रममा दुर्घटना भएको हो। दुर्घटनामा परेर मृत्यु भएका बस्नेतको शव बुझ्न आफन्त र परिवारका सदस्यले अस्वीकार गरेका छन्। बिरामीलाई आवश्यक पर्ने रगत ढिलो मागिएको र उपचारमा अस्पतालले लापरबाही गरेको भन्दै उनीहरुले मृतकको शव बुझ्न नमानिरहेको प्रहरीले जनाएको छ। आफन्त र परिवारका सदस्यले राति केहीबर अस्पताल परिषरमा होहल्ला एवं कर्मचारीसँग वादविवाद पनि गरेका थिए। गोल्डेन अस्पतालका प्रशासकीय अधिकृत सन्तोष मेहताले उपचारमा कुनै पनि लापरबाही नभएको बताए। दुर्घटनामा परेर गम्भीर घाइते भएका बस्नेतलाई दिउँसो ४ बजेतिर थप उपचारका लागि आईसीयूमा भर्ना गरियो। त्यतिबेला घाइतेको खुट्टाबाट अत्याधिक रक्तश्राव भइरहेको थियो, उनले भने, उपचारमा आवश्यक परेपछि चिकित्सकले दिउँसो ४:३० बजेतिर रगत मगाए। तर परिवारका सदस्यले रगत नै ढिलो ल्याइदिएपछि घाइतेलाई बचाउन सकिएन। उनका अनुसार डाक्टरले मागेको लगभग तीन घण्टा ढिलो गरेर साँझ ७:३० बजेतिर मात्रै ल्याइएपछि रगत चढाउन ढिलो भएर घाइतेको मृत्यु भएको हो। मेहताले समयमै रगत प्राप्त नभएको र अत्याधिक रक्तश्रावले शरीरमा रगतको मात्रा कम भएका कारण घाइतेलाई बचाउन नसकिएको बताएका छन्।"
सर्वोच्चद्वारा भारतसँग द्वीपक्षीय श्रम सम्झौता गर्न आदेश,"काठमाडौं : सर्वोच्च अदालतले भारतमा काम गर्ने श्रमिकको मानव अधिकार संरक्षण गर्न आदेश दिएको छ। भारतमा काम गर्न जाने श्रमिकलाई विभेद नगर्न भनिएको छ। मानव अधिकारका लागि जनमञ्च (पिपुल फोरम)ले दायर गरेको रिटमा सर्वोच्चले आदेश दिदैँ भारत जाने कामदारका लागि अनिवार्य बीमा गर्ने र क्षतिपुर्तिका लागि कल्णाणकारी कोष निर्माण गर्न भनेको हो। संघीय र प्रदेश सरकारबाट नीतिगत र कानुनी व्यवस्था गर्न पनि निर्देशन दिइएको छ। सर्वोच्च अदालतका न्यायाधिश दिपककुमार कार्कीको एकल इजलासले उत्प्रेषण समेत भएको सार्वजनिक सरोकारको मुद्धामा कारण देखाउ आदेश जारी गरेको हो। श्रमविज्ञ सोम लुईटेलले भारतीय श्रमिकको व्यवस्थापन गर्न सरकार चुक्न नहुने बताए। सरकारले सर्वोच्चको आदेश पालना नगरी सुखै छैन, उनले भने। सर्वोच्चले भारतका लागि श्रम सहचारीको नियुक्ति गर्न आदेश दिएको छ। ५ हजारभन्दा बढी श्रमिक रहेको देशमा श्रम सहचारी नियुक्त गर्नुपर्ने व्यवस्था छ। तर भारतमा ३० औं लाख श्रमिक भएको अवस्थामा पनि श्रम सहचारी नियुक्त गरिएको छैन। भारतमा कार्यरत कामदारको हक अधिकार रक्षाका लागि भारतसँग द्वीपक्षीय श्रम सम्झौता गर्न सर्वोच्चले आदेश दिएको हो। भारत जाने श्रमिकलाई स्थानीय निकाय वा प्रत्यर्थी २ का सीमा कार्यालयमा दर्ता गर्ने व्यवस्था गर्न भनेको छ। भारत जाने कामदारका लागि नेपाली राष्ट्रियता झल्कने परिचयपत्र अनिवार्य गर्न भनिएको छ। भारत जाने कामदारका लागि सूचना संप्रेषणमा गाउँपालिका र नगरपालिकामार्फत कार्यक्रम विकास गर्नुपर्नेमा जोड दिइएको छ । भारतका बैंक तथा वित्तिय संस्थासँग नेपाली कामदारले पठाउने रेमिट्यान्स कारोबारका लागि नेपाल राष्ट्र बैंकमार्फत पहल गर्न आदेश दिइएको छ। भारतबाट फर्केका कामदारहरुका लागि स्थानीय सरकार सञ्चालन सम्बन्धी ऐन २०७४ को दफा ११ बमोजिम पुनः एकीकरण कार्यक्रम सञ्चालन गर्न सर्वोच्चले आदेश दिएको छ। वैदेशिक रोजगार ऐनले वैदेशिक रोजगारमा जाने कामदारले अनिवार्य श्रम स्वीकृति गर्नुपर्ने, अभिमुखिकरण तालिम दिने, बीमा गराउने, रोजगार करार गरेर मात्र कामदार पठाउने, सिप तालिम, मृत्यु, अंगभगं आर्थिक सहायता प्रदान गर्ने, आपतमा पर्दा उद्धार गर्ने, फर्केका कामदारलाई पुनः एकीकरण कार्यक्रम गर्ने व्यवस्था गरेको छ। गन्तव्य देशहरुसँग श्रम सम्झौता गरि कामदारको संरक्षण गर्ने प्रयास गरिएका छन्। तर भारत जाने कामदारका लागि यी कुनै संरक्षण उपलब्ध छैनन। भारतमा जाने कामदारको बीमा नहुने, उनीहरुका लागि छुट्टै कल्याणकारी कोषको व्यवस्था नहुने, दुर्घटना, मृत्युमा क्षतिपुर्ति नपाउने, रोजगार करार बिना काममा लगाउने प्रवृति छ। बैंकिङ माध्यमबाट नेपाल पैसा पठाउन नसकिने, कामदारको सम्पत्ति बाटोमा लुटपाट हुने तथा परिचयपत्र र रोजगार करारको अभावका कारण तलब सुविधा नपाउँदा न्यायबाट वञ्चित हुने जस्ता समस्या भोगी रहेका छन्। निड्स नेपाल कञ्चनपुरले २०१७ मा गरेको सर्वेक्षण अनुसार रोजगारीका श्रमिकको पारिश्रमिक कम हुने गरेको पाइएको थियो। साहुले जति दिन्छन्, त्यती लिने गरेका छन् प्रतिवेदनमा भनिएको थियो। भारतमा काम गर्ने श्रमिकको तथ्यांक यकिन छैन। तर ३० लाख श्रमिक कार्यारत भएको बताइन्छ। भारतमा पनि अदक्ष श्रमिक धेरै छन्। व्यवसाय र स्वरोजगार गर्ने केही भएपनि मौसमी रोजगारी गर्नेको संख्या अधिक छ। कोभिडको समयमा भारतबाट ७ लाख बढी श्रमिक स्वदेश फर्किएका छन्। १५ औं योजनाको कार्यनितीमा भारतमा रोजगारीको लागि जाने कामदारले स्थानीय तहमा दर्ता हुने, परिचयपत्र जारी गर्ने र विमा, कल्याण्कारी कोषमा आबद्ध गराउने कानुनी व्यवस्था कार्यान्वयन गरिनेछ भनि उल्लेख गरिएको छ। तर सरकारले व्यवस्थित गर्न अझै चासो देखाएको छैन। सरकारले आव २०७१७२ मा भारतमा रहेका श्रमिकको विषयमा अध्ययन गर्न १५ लाख बजेट विनियोजन गरेको थियो। तर अध्ययन हुन सकेन। भारतबाट रेमिट्यान्स पठाउन पनि समस्या छ। कुल रेमिट्यान्सको झण्डै १४ प्रतिशत भारतबाटै आउने गरेको छ। तर श्रमिकले रेमिट्यान्स पठाउन झन्झट बेहोर्नुपरेको छ। नगद बोकेर आउन पनि समस्या छ। रेमिट्यान्स सहज गर्न अन्तर देशिक बैंकिङ कारोबारमा सहज गराउनुपर्ने श्रमविज्ञहरुले जोड दिएका छन्। भारतमा रोजगारीको लागि करिब २ सय वर्षअघिदेखि जाने चलन सुरु भएपनि भारत आवातजावतको अभिलेख कतै पनि भेटिंदैन। भारतमा श्रम गर्न जाने श्रमिकले जोखिमपूर्ण श्रम गर्न बाध्य हुने गरेको अध्ययनले देखाएको छ।"
हत्यारालाई कारबाहीको माग गर्दै विरोध प्रदर्शन,"मलंगवा : सर्लाहीको लालबन्दी नगरपालिका १७ रानीगंजकी १४ वर्षीया किशोरी प्रियंका भुजेलको हत्यारालाई कारबाहीको माग गर्दै स्थानियबासीले विरोध प्रदर्शन गरेका छन् । स्थानीयबासीले प्रहरी प्रशासन र जनप्रतिनिधिले घटनामा चासो नलिएको भन्दै मलंगवास्थित जिल्ला प्रशासन कार्यालयमा शुक्रबार आएर नाराबाजी गरेका हुन् । पीडितलाई अबिलम्ब न्याय दिनुपर्छ भन्दै आफूहरु विरोध प्रदर्शनमा उत्रेको स्थानीय युवा नेता शिवहरी गौतमले जानकारी दिए। १४ वर्षीया किशोरीलाई बलात्कारपछि हत्या गरिएको भन्दै पक्राउ परेकालाई हदैसम्मको कारबाही गरिनुपर्ने, अपराधिलाई सार्वजनिक गर्नुपर्ने, कल डिटेलको अधारमा अनुसन्धानलाई अगाडि बढाउनु पर्ने, भिसियार र पोष्टमार्टमा रिपार्ट कुनै किसिमको गडबडी नहोस् भन्दै चार सुत्रिय माग राखेर जिल्ला प्रशासन कार्यालयमा ज्ञापन पत्रसमेत बुझाएका गौतमले बताए । आफूहरुको मागलाई सुनवाई गरिएन, हत्यारालाइ सार्वजनिक गरि कारबाही नगरिए थप आन्दोलन गर्ने चेतावनी स्थानियबासीले दिएका छन् । पीडित परिवारले अहिलेसम्म प्रियंकाको शव बुझ्न मानेको छैन् । बुधबार पोष्टमार्टम गरिएको शव अहिले पनि जिल्ला अस्पताल मलंगवामामै राखिएको छ । दोषीलाई कारबाही नगरिएसम्म शव नबुझ्ने परिवारजनले बताएका छन् । साउन ३१ गतेदेखि बेपता भएकी भुजेलको शव भदौ १ गते लालबन्दी ६ स्थित कालिन्जोर खोलामा गाडिएको अवस्थामा फेला परेको थियो । प्रहरीले घटनामा संलग्न रहेको आरोपमा दुईजनालाई पक्राउ समेत गरेको छ । पक्राउ पर्नेहरुमा लालबन्दी नगरपालिका १७ रानीगंजकै १८ वर्षीय किशन साह र १९ वर्षीय अनिष दहाल रहेको जिल्ला प्रहरी कार्यालय सर्लाहीका प्रहरी उपरीक्षक संतोष सिंह राठौरले जानकारी दिए। जिल्ला अदालतबाट ५ दिनको म्याद लिई अनुसन्धान भइरहेको उनले बताए। राठौरले भने, 'कुनै पनि हालतमा दोषीलाई उम्किन पाउँदैन् । अनुसन्धान भइरहेको छ । घटनामा जो जो दोषी छन् सबैलाई पक्राउ गरि कारबाही गर्छौं ।' भुजेलका बुवाले बलात्कार र हत्याको अभियोगमा किटानी जाहेरीसमेत दिएका छन् ।"
शिक्षामा विश्व बैंकको ऋण,"काठमाडौं : विश्व बैंकले नेपालको उच्च शिक्षामा विशिष्टताको प्रवद्र्धन कार्यक्रम का लागि ६० मिलियन अमेरिकी डलर (करिब ७ अर्ब रुपैयाँ) बराबरको सहुलियतपूर्ण ऋण सहायता उपलब्ध गराउने भएको छ। विहीबार अर्थ मन्त्रालयमा आयोजित समारोहमा नेपाल सरकारको तर्फबाट अर्थ सचिव मधुकुमार मरासिनी र विश्व बैंकको तर्फबाट नेपालसहित माल्दिभ्स र श्रीलंकाका लागि कन्ट्री डाइरेक्टर फारिस हदादजेर्भोसले सम्झौतापत्रमा हस्ताक्षर गरेका छन्। कार्यक्रमले नेपालको उच्च शिक्षामा सुधार गर्न, सिकाइमा सूचना प्रविधिको प्रयोग बढाउन, र पिछडिएका तथा जोखिममा रहेका विद्यार्थीलाई शैक्षिक संस्थामा पहुँच बढाउन सहयोग पुग्ने विश्वास गरिएको छ। हस्ताक्षर कार्यक्रममा अर्थ सचिव मरासिनीले कोभिड१९ महामारीका कारण शिक्षा प्राप्त गर्नबाट बञ्चित भएका विद्यार्थीहरू यो कार्यक्रमबाट लाभान्वित हुने बताए। युवाहरूको क्षमता अभिवृद्धि तथा विकासमा लगानी गर्ने सरकारको विशेष प्राथमिकता हो, सचिव मरासिनीले भने, यो कार्यक्रमले मुलुकभर कोरोनाका कारण उच्च शिक्षा प्राप्त गर्नबाट बञ्चित भएकालाई पुनः शिक्षासँग जोडिन मद्दत गर्नेछ। विश्व बैंकका कन्ट्री डाइरेक्टर फारिसले गुणस्तरीय उच्च शिक्षालाई पहुँच योग्य, समावेशी तथा श्रम बजारको आवश्यकतासँग सान्दर्भिक गराउन आवश्यक रहेको भन्दै कार्यक्रमले नेपालको पुनरुत्थानशीलतालाई सुदृढ बनाउन महत्वपूर्ण योगदान हुने विश्वास व्यक्त गरे।"
"एमाले समाजवादीले पाउन थाल्यो राजनीतिक नियुक्ति, रेल्वे कम्पनीको महाप्रबन्धकमा झा नियुक्त",काठमाडौं : सरकारले रेल्वे कम्पनीको महाप्रबन्धकमा निरञ्जन झालाई नियुक्ति गरेको छ। बिहीबार बसेको मन्त्रिपरिषद् बैठकले माधवनिकट युवा संघ नेपालका उपाध्यक्ष झालाई नियुक्त गर्ने निर्णय गरेको हो। कांग्रेस सभापति शेरबहादुर देउवा नेतृत्वको सरकार गठनमा निर्णायक भूमिका खेलेको माधव पक्षको एमाले समाजवादीको भागमा नेपाल रेल्वे कम्पनी लिमिटेडको महाप्रबन्धक पद परेको हो। झा सप्तरीको राजविराज नगरपालिका१ निवासी हुन्। यसअघि तत्कालीन प्रधानमन्त्री केपी शर्मा ओली नेतृत्वको सरकारले रेल्वे कम्पनीको महाप्रबन्धकमा गुरु भट्टराईलाई नियुक्ति दिएको थियो। देउवा नेतृत्वको सरकार बनेपछि उनलाई स्पष्टीकरण सोधिएको थियो। भट्टराईले स्पष्टीकरण नदिई राजीनामा दिएका थिए। एमाले फुटाएसँगै नेपाल पक्षले धमाधम राजनीतिक नियुक्ति पाउन थालेको छ। बिहीबारकै मन्त्रिपरिषद् बैठकले बागमती प्रदेशको प्रदेश प्रमुख विष्णुप्रसाद प्रसाईंलाई हटाएर नेपालको सिफारिसमा यादव शर्मालाई नियुक्त दिएको थियो। उनी पनि माधव निकट नेता हुन्।
एसिडको घाउमा मलम लागेन,"नेपालमा एसिड अर्थात् तेजाब आक्रमणका घटना केलाउँदा अवस्था उदेकलाग्दो छ। सम्बन्धमा सामान्य मनमुटाव र रिसको आवेगकै कारण अपराध भएका छन्। यसबाट पुरुषभन्दा महिला बढी पीडित छन्। एसिडको शारीरिक, मनोसामाजिक र मानसिक असर महिलाले जीवनभरि भोगिरहनुपर्छ। जुन पीडा लेखेर र भनेर सकिँदैन। जीवन कष्टकर बन्छ। कानुनी बाटो मजबुत नहुँदा पीडितले वर्षौंदेखि न्याय नपाएका उदाहरण समाजमा धेरै भेटिन्छन्। आक्रमणपछि उपचार गराउन अझै समस्या छ। एकपटकको उपचारले मात्रै नहुने भएकाले वर्षौंसम्म करोडौं खर्चिनु पर्ने बाध्यता त छ नै, आर्थिक संकट पनि उतिकै पर्छ। पीडकलाई सजाय र पीडितलाई क्षतिपूर्ति समयमा नहुँदा पर्ने मानसिक असरको लेखाजोखा छैन। समाजमा पनि उच्च शिर बनाएर हिँड्न गाह्रो महसुस पीडितले गर्छन्। विभिन्न प्रयोजनका लागि एसिड खरिद गरिने भए पनि यसको प्रयोग केही वर्षयता महिला हिंसामा पनि हुने गरेको छ। यो सहजै पाइने हतियार बनेको छ। प्रहरीको तथ्यांक हेर्दा पछिल्लो आठ वर्षमा दुई दर्जन महिला र पुरुषमाथि एसिड आक्रमण भएका छन्। यसमा पुरुषको तथ्यांक महिलाको भन्दा कम छ। यो तथ्यांक छिमेकी राष्ट्रहरूको तुलनामा नेपालमा निकै कम हो। तर एसिड आक्रमणले पीडितमाथि हुने घाउ र पीडा उसका लागि आकाशले थिचेसरह हो। त्यसैले तथ्यांकलाई भन्दा पनि यो घटनाले पीडितमा परेको प्रभावलाई हेरेर कानुन बनाई सजायको व्यवस्था हुनु आवश्यक देखिन्छ। पीडितहरूको भनाइ पनि यो नै हो। एसिड आक्रमणका घटना बढ्दा सरकारी कार्यशैलीको आलोचना धेरै वर्ष भयो। ढिलै गरेर भए पनि गत वर्ष एसिड आक्रमण गर्नेलाई कडा दण्डको व्यवस्था भएको कानुन सरकारले बनायो। तेजाब तथा अन्य घातक रासायानिक पदार्थसम्बन्धी अध्यादेश २०७७ र फौजदारी कसुर तथा फौजदारी कार्यविधिसम्बन्धी केही ऐन संशोधन गर्ने अध्यादेश २०७७ ले एसिडको गैरकानुनी प्रयोग र दुरुपयोगलाई रोक्न बल पुगेको छ। यी दुई अध्यादेशले एसिड आक्रमणकारीलाई चर्को सजायको व्यवस्था मात्र गरेको छैन, एसिड आक्रमणबाट अंगभंग भएका तथा अन्य प्रकारका समस्या भोग्न बाध्य पारिएकालाई संरक्षणको दायित्वसमेत बोकेको छ। तर, कानुनमा लेखिएको व्यवस्था अक्षरशः कार्यान्वयन भएको छैन। पीडित अझै पनि न्यायको खोजीमा दौडिएका छन्। कतै अदालतले एसिड छ्याप्नेलाई मात्रै दोषी ठहर गर्दा पीडित सन्तुष्ट छैनन्। आफ्नै श्रीमान्बाट एसिड आक्रमणमा परेकी धनुषाकी आरती साह प्रश्न गर्छिन्, एसिड छ्याप्ने मात्रै दोषी कि बिनालाइसेन्स बेच्ने पनि ? प्रश्नको जवाफ उनले पाइनन्। किनकि उनको घटनामा फैसला यस्तै भयो। एसिडले ज्यान नलिए पनि कहिल्यै नमेटिने घाउ दिएकाले यस्तै प्रश्नका उत्तर नपाउँदा घाउ अझै चर्किएको उनी सुनाउँछिन्। आरतीको प्रश्न गम्भीर र सोचनीय छ। एसिड छ्याप्नेले सजाय पाउँदा बेच्नेले उन्मुक्ति पाइरहेकै छन्। नयाँ कानुनी व्यवस्थाले तेजाब आक्रमणकारीलाई मात्र होइन, त्यसको कारोबार गर्नेलाई समेत कानुनी दायरामा ल्याएको छ। तर अझै पनि बजारमा छ्याप्पछ्याप्ती अनाधिकृत एसिड बेच्ने पसल खुल्लै छन्। एसिड तथा तेजाब प्रयोग गरी ज्यान लिएमा, अंगभंग गराएमा पीडकलाई २० वर्षसम्म जेल र १० लाख रुपैयाँ क्षति भराउने नयाँ कानुनले व्यवस्था गरेको छ। एसिड प्रहार मात्रै गरे पनि पीडकलाई न्यूनतम पाँच वर्ष जेल र एक लाख रुपैयाँ जरिवाना गराइने छ। अनुमतिबिना एसिडको बिक्रीवितरण गर्नेलाई ५० हजारदेखि एक लाख रुपैयाँसम्म जरिवाना र तीन महिनादेखि एक वर्षसम्म कैद सजायको व्यवस्था गरेको छ। गैरकानुनी बिक्री वितरण र आक्रमण रोक्न सरकारले लिएको यो सकारात्मक पहल प्रशंसनीय छ। कानुनमा लेखिएको यो व्यवस्था मात्रै अक्षरशः कार्यान्वयन गराउन सक्ने हो भने एसिड आक्रमणलाई निरुत्साहित गर्न र पीडितलाई अभिभावकीय भूमिका निर्वाह गराउन योभन्दा प्रभावकारी व्यवस्था अरू हुनै सक्दैन।"
देवकोटा संग्रहालयको शिलान्यास,"काठमाडौं : काठमाडौं महानगरपालिका३०, मैतीदेवीमा रहेको महाकवि लक्ष्मीप्रसाद देवकोटाको कविकुञ्जलाई महाकवि देवकोटा संग्रहालयका रूपमा पुनर्निर्माण गर्ने कामको थालनी भएको छ। बिहीबार नेपाल प्रज्ञा प्रतिष्ठानका कुलपति गंगाप्रसाद उप्रेतीले संग्रहालय पुनर्निर्माणको शिलान्यास गरेका छन्। शिलान्यासअघि मैतीदेवी मन्दिरमा प्रज्ञा प्रतिष्ठानबाट क्षमापूजासमेत गरिएको थियो। नेपाल प्रज्ञा प्रतिष्ठानले महाकवि देवकोटा संग्रहालय पुनर्निर्माण गर्न लागेको हो। कुलपति उप्रेतीले जनसरोकारको विषय बनेको महाकवि देवकोटा संग्रहालयलाई पुरानै स्वरूपमा भूकम्प प्रतिरोधी आधुनिक प्रविधिको प्रयोग गरी पुनर्निर्माण गरिने बताए। राष्ट्रिय गौरवका रूपमा रहेको संग्रहालयको पुनर्निर्माण एक वर्षभित्रै सम्पन्न गरी सञ्चालनमा ल्याउने छौं, कुलपति उप्रेतीले भने। शिलान्यास कार्यक्रममा उपकुलपति डा जगमान गुरुङ, सदस्यसचिव प्रा जगतप्रसाद उपाध्याय, प्राज्ञ परिषद्का सदस्य प्राडा योगेन्द्रप्रसाद यादव, प्राडा हेमनाथ पौडेल, प्राडा उषा ठाकुर, माया ठकुरी, प्राडा गोपीन्द्र पौडेल, लक्ष्मी माली र डा देवी नेपाल, प्राज्ञ सभा सदस्य, कामनपा३० का अध्यक्ष दलबहादुर कार्की, महाकवि देवकोटा पुत्र डा पद्मप्रसाद देवकोटा, माइली छोरी अम्विकादेवी रिमाललगायतका परिवारजनको उपस्थिति थियो। प्रज्ञा प्रतिष्ठानले महाकवि लक्ष्मीप्रसाद देवकोटाको कविकुञ्जलाई संग्रहालय बनाउन अढाई करोड रुपैयाँमा १२ आना एक दाम जग्गा र घर किनेको थियो। महाकवि देवकोटाको सो घर विसं २००० सालमा बनेको हो।"
मिस अफगानको बिकिनी विवाद,काबुल : अहिले सारा विश्वको ध्यान अफगानिस्तानले तानेको छ। बिद्रोही तालिवानले सत्ता कब्जा गरेपछि संसारभर हलचल चलेको छ। केही दिनदेखि देश छाड्न विमानस्थलमा मानिसको भीड लागिरहेको छ। देश छाड्न नचाहनेहरूले घरका झ्याल र ढोकामा कालो रंग लगाउने र महिलाहरूले थन्क्याएर राखेको बुर्का झिकेर लगाउन थालेका छन्। यसअघि फेसनेवल पहिरनमा देखिने अफगानी महिलाहरू अहिले बुर्कामा अनुहार लुकाउन थालेका छन्। यस्तै आपत् मिस अफगानिस्तान भिदा समदजैलाई पनि आइपरेको थियो। मोडल तथा अभिनेत्रीसमेत रहेकी भिदाको जन्म सन् १९७८ मा काबुलमा भएको थियो। त्यसबेला अफगानिस्तानमा फेसन निकै चलेको थियो। यस्तैमा भिदा पनि ग्लामर क्षेत्रमा आकर्षित भएकी थिइन् र उनले त्यसलाई नै आफ्नो करियर पनि बनाइन्। सन् २००३ मा मिस अफगानिस्तानको उपाधि जितेकी उनले त्यही वर्ष मिस अर्थमा पनि सहभागिता जनाएकी थिइन्। मिस अर्थमा उनले रातो बिकिनीमा र्याम्प वाक गरेकी थिइन्। त्यसपछि उनी विवादमा मुछिइन्। अफगानिस्तानमा उनको ठूलो विरोध भयो। भिदाले बिकिनी लगाएको विषय अफगानिस्तानको सर्वोच्च अदालतसम्म पुगेको थियो। सर्वोच्च अदालतले पनि उनको रबैयाको आलोचना गरेको थियो। अंग प्रदर्शन स्लामिक कानुन र अफगान परम्पराविपरीत भएको ठहर सर्वोच्च अदालतले गरेको थियो।
एमालेका १४ सांसदको पद लुकामारीमा,"काठमाडौं : माधव नेपालसहित १४ सांसदलाई कारबाही गरेर एमालेले भदौ १ मा सभामुख अग्नि सापकोटालाई पत्र पठायो। तर, नेपालसहित उनी पक्षधर सांसदहरूले एमालेबाट अलग हुँदै बुधबार नयाँ पार्टी गठनको निवेदन निर्वाचन आयोगमा दिए। अब आयोगले पहिले निर्णय गर्छ कि, सभामुख सापकोटाले कारबाही प्रक्रिया अघि बढाउँछन् भन्ने चासोको विषय छ। सभामुख सापकोटाले एमालेको पत्रअनुसार कारबाही प्रक्रिया अघि बढाए ती १४ जनाको सांसद पद जान्छ। तर, सभामुखले आलटाल गरिरहेर त्यसअघि नै आयोगले नेपाल पक्षको दललाई मान्यता दिए सबैको पद सुरक्षित हुनेछ। १४ जना सांसदको कारबाही प्रक्रियाले राष्ट्रिय राजनीति र संसदीय अंकगणितमा भिन्न अवस्था ल्याउने निश्चित छ। विपक्षी एमाले छिटो कारबाही गरेर उनीहरूको पद खारेज गर्न सभामुख सापकोटामाथि दबाब दिइरहेको छ। प्रमुख सचेतक विशाल भट्टराईको नेतृत्वको टोलीले बिहीबार सभामुख सापकोटालाई भेटेर पार्टीको पत्रअनुसार कारबाही गर्न आग्रह गरेको थियो। सभामुखले निर्णय गरेर पद रिक्त भएको सूचना छिटो टास्नुपर्छ, भट्टराईले अन्नपूर्ण पोस्ट्सँग भने, ७२ घण्टासम्म पनि उहाँ (सभामुख) ले कुनै प्रतिक्रिया नदेखाउँदा हामीले गम्भीर आपत्ति जनाएका छौं। पार्टी, व्यक्ति वा राजनीतिक अवस्था हेरेर निर्णय गरेमा हाम्रो पार्टीलाई सह्य हुने छैन, विद्रोह गर्ने अवस्था नआओस् भनेका छौं। समाजवादी पार्टीको निर्णयअनुसार सरिता गिरीको पद २४ घण्टामा गएको नजिर अनुसार सभामुखले १४ जनामाथि कारबाही गर्नुपर्ने एमालेको तर्क छ। यस्तै माओवादी केन्द्रको निर्णयअनुसार सभामुखले टोपबहादुर रायमाझी, लेखराज भट्ट, प्रभु साह, गौरीशंकर चौधरीको हकमा ४८ घण्टामा कारबाहीको सूचना टाँस गरेका थिए। प्रतिनिधिसभा नियमावलीअनुसार संसद बैठक बसेको बेला बैठकमा र बैठक नबसेको बेला सूचना पार्टीमा सांसद पद रिक्तको सूचना टाँस गर्नुपर्छ। नियमावलीको नियम २१२ मा सांसदको पद रिक्तसम्बन्धी व्यवस्था छ। नियमावलीअनुसार कुनै दलले आफ्ना सांसदलाई कारबाही गरेको कति दिनमा सभामुखले निर्णय गर्नुपर्छ भन्ने समय किटान छैन। सभामुख सापकोटाले यस विषयमा विज्ञहरूसँग परामर्श गरिरहेको उनको सचिवालयले जनाएको छ। कानुन र संवैधानिक विज्ञसँग सभामुखज्यूले छलफल र परामर्श गरिरहनुभएको छ, उनका प्रेस सल्लाहकार श्रीधर न्यौपानेले भने। एमाले प्रमुख सचेतक भट्टराई भने नियम उल्लंघन गरेबापत पार्टीले आफ्ना सांसदलाई कारबाही गरिसकेपछि सभामुखले थप समय लगाउनुपर्ने कुनै कारण नभएको बताए। अर्कातिर एमालेले गरेको कारबाही अवैध भएको दाबी गर्दै १४ जना सांसदका तर्फबाट सभामुखलाई पत्र पठाइएको छ। हामीलाई कारबाही गर्यौ भनिएको निर्णय नै अवैध छ भनेर सभामुखलाई पत्र पठाएका छौं, सांसद विरोध खतिवडाले भने।"
अजितको मध्यम प्रदर्शन,"काठमाडौं : वर्ल्ड यू२० जुनियर एथलेटिक्स च्याम्पियनसिपमा नेपालका अजितकुमार यादवले मध्यम प्रदर्शन गरेका छन्। केन्याको नौरबीमा बुधबार भएको पुरुष तीन हजार मिटर दौडमा अजितले व्यक्तिगत प्रदर्शन भने सुधार गर्न सकेनन्। अजितले निर्धारित दुरी नौ मिनेट १५२७ सकेन्डमा पूरा गरेका थिए। १६ खेलाडी सहभागी प्रतिस्पर्धामा अजित १४औं स्थानमा रहे। लामो समय बिरामी भएर पूर्ण रुपमा ठिक भइनसकेकाले दौड पूरा गर्नु नै महत्वपूर्ण भएको उनका प्रशिक्षक धनीराम चौधरीले बताए। अजितले सोचेभन्दा राम्रो प्रदर्शन गरे। उनी पूर्ण रुपमा फिट थिएनन्, प्रशिक्षक चौधरीले भने, दौड पूरा गर्दैनन् कि जस्तो लागेको थियो। तर, उनले दौड पूरा गरे। उनले लामो तयारी गर्न नपाएको र अजित पनि बिरामी भएकाले सोचे अनुरुपकै नतिजा आएको जानकारी दिए। केन्या आउनु अघि उनी बिरामी थिए। औषधि खाएर केन्या आएका थिए्, प्रशिक्षक चौधरीले भने, यहाँको अल्टिच्युट पनि धेरै रहेछ। यी सबै कारणका बाबजुद पनि उनले दौड पूरा गर्न सफल भए। सन् २०१९ मा हङकङमा भएको तेस्रो एसियाली युथ एथलेटिक्स च्याम्पियनसिपमा उनले तीन हजार मिटरमा स्वर्ण जितेका थिए। हङकङमा उनले निर्धारित दूरी आठ मिनेट ३०३२ सेकेन्डमा पूरा गरेका थिए। अजितले आफ्नै नाममा रहेको जुनियर राष्ट्रिय कीर्तिमान पनि सुधार गरेका थिए। राष्ट्रिय खेलकुद परिषद्ले आयोजना गरेको विद्यालयस्तरीय राष्ट्रपति रनिङ सिल्डमा अजितले आठ मिनेट ४४९ सेकेन्डको जुनियर राष्ट्रिय कीर्तिमान बनाएका थिए। तीन हजार मिटर दौडको सिनियरमा भने यो कीर्तिमान ज्ञानबहादुर बोहराको नाममा छ। सन् १९९९ मा भारतको नयाँ दिल्लीमा भएको एथलेटिक्स च्याम्पियनसिपमा उनले आठ मिनेट २३५९ सेकेन्डको कीर्तिमान बनाएका थिए। अन्तर्राष्ट्रिय एथलेटिक्स महासंघ (आईएएएफ) द्वारा मान्यता प्राप्त र एसियाली एथलेटिक्स महासंघले आयोजना गर्ने अफिसियल एसियाली च्याम्पियनसिपमा नेपाली खेलाडीले जितेको यो पहिलो स्वर्ण पदक हो। ४५ वर्षअघि सन् १९७३ मा फिलिपिन्सको मनिलामा भएको एसियाली ट्रयाक एन्ड फिल्ड च्याम्पियनसिपमा जितबहादुर केसीले म्याराथनमा कांस्य पदक जितेका थिए। त्यो अन्तर्राष्ट्रिय प्रतियोगितामा नेपालले जितेको पहिलो पदक पनि हो। एसियन जुनियर एथलेटिक्स च्याम्पियनसिपमा स्वर्ण जितेको आधारमा अजित विश्व च्याम्पियनसिपमा छनोट भएका हुन् । अजितले यसै महिना भारतको पञ्जाबमा भएको १९औं यू२० फेडेरेसन कप (अल इन्डिया जुनियर एथलेटिक्स च्याम्पियनसिप) मा सहभागिता जनाएका थिए।"
निष्क्रिय कर्जा उठाउन बैंकलाई चुनौती,"काठमाडौं : वाणिज्य बैंकले समय नपुग्दै ऋण लिएकालाई भुक्तानी गर्न भनेर अत्याउँदै आएका छन्। ऋणीलाई सामान्य अवस्थाबाहेक महिना नपुग्दै ब्याज, किस्ता र साँवा भुक्तानी गर्न फोन र म्यासेजमार्फत अत्याउने गरेको गुनासो ऋणीहरूबाट आउन थालेको छ। यता बैंकका कर्मचारीलाई पनि महिनैपिच्छे त्यस्तो ब्याज, किस्ता र साँबा भुक्तानी उठाउन दबाब हुन्छ। ऋण लिएपछि तिर्नैपर्छ। तर, ऋण लिएर वर्षौंसम्म नतिर्दा समग्रमा बैंकहरूको कर्जा निस्कृय तथा खराबमा परिणत हुन्छ। नेपाल राष्ट्र बैंकले बैंकको कुल कर्जाको ५ प्रतिशतभन्दा बढी कर्जा खराब भए त्यस्ता बैंकलाई समस्याग्रस्त भनेर घोषणा गर्ने व्यवस्था छ। यसैले जति कम बैंकका निस्क्रिय कर्जा (एनपीएल) त्यति राम्रो बैंक भन्ने सामान्य बुझाइ छ। पछिल्लो समयमा बैंकहरूको एनपीएल अधिक देखापरेको छैन। कोभिड प्रभावितलाई कर्जाको साँवा, किस्ता र ब्याज तिर्ने अवधि थपिएका कारण अधिकांश वाणिज्य बैंकको एनपीएल अघिल्लो वर्षको तुलनामा घटेको छ। सञ्चालनमा रहेका २७ वाणिज्य बैंकको आर्थिक वर्ष २०७७।७८ को वार्षिक प्रतिवेदनअनुसार २१ वणिज्य बैंकको एनपीएल नियन्त्रणमा आएको छ। तर, ५ बैंकको यस्तो एनपीएल निक्कै बढेको छ। बैंकको वार्षिक वित्तीय प्रतिवेदनअनुसार समग्रमा यस्तो कर्जा औसत ०३७ प्रतिशत विन्दुले घटेर औसत १३६ प्रतिशतमा सीमित छ। आर्थिक वर्ष २०७६।७७ असारको तुलनामा आव २०७७।७८ को सोही अवधिमा एनपीएलको दर घट्दै गएर औसत १३६ प्रतिशतमा सीमित रहेको छ। यो अवधिसम्म बैंकको ३६ खर्ब ९३ अर्ब ५२ करोड ७८ लाख ३८ हजार रुपैयाँ कर्जामा लगानी छ। कुल कर्जामध्ये ५० अर्ब २३ करोड १९ लाख ७९ हजार रुपैयाँ बराबरको कर्जा भने समयमा नतिर्दा निष्क्रिय बनेको छ। एनपीएलको अवस्था क्रमशः घट्दै गए पनि सबैभन्दा बढी एनपीएल सरकारी स्वामित्वको राष्ट्रिय वाणिज्य बैंकको छ। गत आवमा उक्त बैंकको एनपीएल ३०७ प्रतिशत थियो। एनपीएलको अवस्था क्रमशः घट्दै गए पनि सबैभन्दा बढी एनपीएल सरकारी स्वामित्वको राष्ट्रिय वाणिज्य बैंकको छ । गत आवमा उक्त बैंकको एनपीएल ३०७ प्रतिशत थियो । अघिल्लो वर्ष यसको एनपिएल ४०८ प्रतिशत थियो । यसैबीच १०१ प्रतिशतले घटेको छ । बैंकका नायव प्रमुख कार्यकारी अधिकृत (डीसीईओ) सिए कविराज अधिकारीले धेरै पुरानो कर्जा भएकाले पनि सबैभन्दा बढि निस्क्रिय कर्जा देखिएको बताए । यद्यपि पछिल्लो समय यसको दर घट्दै गएको छ । गत आर्थिक वर्ष २०५६।५७ तिर व्यवस्थापन खराव भएका कारण कुल कर्जाको ६० प्रतिशतसम्म निस्क्रिय कर्जा हुन पुगेको थियो । केन्द्रीय बैंकले कोभिड प्रभावितलाई खराब कर्जामा गणना गर्न नपर्ने व्यवस्था गरेकाले सहज भएको डीसीईओ अधिकारीको भनाइ छ । तर, केही प्रभाव अन्य ऋणीलाई पनि परेकाले खराब ऋण चाहेजस्तो घट्न नसकेको उनले बताए । गत आवको वार्षिक वित्तीय विवरणअनुसार दोस्रोमा बढी एनपीएल सिटिजन्स बैंक इन्टरनेसनलको देखिएको छ । उक्त बैंकको एनपीएल अघिल्लो वर्षको भन्दा बढी छ । अघिल्लो वर्ष १ ५५ प्रतिशत रहेकोमा अहिले बढेर बढेर २७७ प्रतिशत पुगेको छ । बैंकका डेपुटी सीईओ राजेन्द्रलाल श्रेष्ठले केन्द्रीय बैंकले साउन मसान्तसम्म सार्वजनिक गर्ने समय थपे पनि बैंकले साउन १५ मै सार्वजनिक गरेकाले एनपीएल बढेको जानकारी दिए । हामीले १५ दिनपछि गरेको भए ऋणीहरूलाई किस्ता, ब्याज तथा साँवा तिर्ने समय हुन्थ्यो । यसले एनपीएलको दर बढ्न सक्दैन्थ्यो, उनले बताए । योसँगै ५ बैंकको एनपीएल दर अघिल्लो वर्षको तुलनामा बढेको देखिएको छ । यसमा मेगा, लक्ष्मी, स्ट्याण्डर्ड चार्टर्ड, माछापुच्छे छन् । सबैभन्दा कम एनपीएल एभरेष्ट र सानिमा बैंकको देखिएको छ । उक्त बैंकहरूको क्रमशः ०१२ र ०१६ प्रतिशत छ । यसैगरी १ प्रतिशतभन्दा कम एनपीएल देखिएको बैंकमा नेपाल एसबीआई, एनआईसी एसिया, हिमालयन, माछापुच्छे, नबिल, स्ट्याण्डर्ड चार्टर्ड बैंक छन् । यस्तै २ प्रतिशतभन्दा कम हुनेमा सिभिल, कुमारी, सिद्धार्थ, प्राइम, लक्ष्मी, मेगा, सनराइज, ग्लोबल आईएमई, नेपाल बंगलादेश, बैंक अफ काठमाडौं, प्रभु, नेपाल क्रेडिट एण्ड कमर्स, कृषि विकास बैंक र सेञ्चुरी बैंक छन् । यसबाहेकका नेपाल बैंक, एनएमबी, नेपाल इन्भेष्टमेन्ट, सिटिजन्स र राष्ट्रिय वाणिज्य बैंकको एनपीएल भने २ प्रतिशतभन्दा माथि छ । कस्तोलाई निस्क्रिय कर्जा (एनपिएल)मा छुट्ट्याइन्छ ? बैंक तथा वित्तीय संस्थामार्फत प्रवाह भएका कर्जाहरू ऋणीले तोकिएको समयमा नतिर्दा निस्क्रिय हुन जान्छ । यसलाई विभिन्न ४ क्षेत्रमा विभाजन गरिएको छ । ३ महिनादेखि ६ महिनासम्म भाखा नाघेको कर्जा सापटलाई कमशल कर्जा, ६ महिनादेखि बढीमा १ बर्षसम्म भाखा नाघेको कर्जा सापटलाई शंकास्पद कर्जा र १ बर्षभन्दा बढी अवधीले भाखा नाघेको कर्जा सापटलाई खराब कर्जा अन्तर्गत राखिएको छ ।"
प्रदेश १ मा शेरधन सरकार संकटमा,"विराटनगर : नेकपा (एमाले)बाट माधवकुमार नेपाल समूह छुट्टिएपछि प्रदेश १ सरकारको नेतृत्व गरिरहेका मुख्यमन्त्री शेरधन राई संकटमा परेका छन्। नेकपा एमाले अध्यक्ष केपी शर्मा ओली पक्षले सांसद संख्याका आधारमा बहुमत पुयाउन सक्ने सम्भावना छैन। प्रदेश सरकार ढल्ने निश्चित बनेसँगै प्रदेशमा नयाँ मुख्यमन्त्रीको खोजी सुरु भएको छ। स्रोतका अनुसार लामो समयसम्मको पार्टी विवादसँगै नेपालले दर्ता गरेको नयाँ दल नेकपा (एमाले समाजवादी)को पक्षमा एमालेका १५ सांसद देखिएका छन्। उनीहरूले नयाँ दल रोज्दा प्रदेश सरकार ढल्ने निश्चित बनेको बताइएको छ। यसअघि १९ जना सांसद नेपालको पक्षमा रहेको दाबी गरिएको थियो। मुख्यमन्त्री राईका प्रेस सल्लाहकार धु्रव सुवेदीले अहिले नै सरकार परिवर्तनको अनावश्यक हल्ला चलाइएको बताए। नयाँ दल दर्ता भएपछि २१ दिनसम्म सांसदले पार्टी रोज्न पाउँछन्, उनले भने, त्यतिबेला मात्रै अहिलेको सरकार रहने वा नरहने भन्ने यकिन हुन्छ। त्यस्तै, पार्टी नै विभाजन भइसकेपछि प्रदेश सरकार अब नरहने एमाले समाजवादीका नेता एवं प्रदेश सांसद राजेन्द्र राईले बताए। उनले भने, केही समय लागे पनि अहिलेको सरकार ढालेर नयाँ गठबन्धन सरकार बनाउँछौँ। प्रदेश १ मा नेपालले नेतृत्व गरेको एमाले समाजवादीले नै सरकारको नेतृत्व गर्न पाउने सम्भावना छ। त्यसो हुँदा राजेन्द्र राई नै मुख्यमन्त्री बन्ने लगभग निश्चित छ। यसअघि नेपाललाई साथ दिँदै आएका भीम आचार्य मुख्यमन्त्रीका दाबेदार थिए। उनले नेपालको साथ छोडेपछि नयाँ गठबन्धन सरकारको नेतृत्वका लागि राई दाबेदार बनेका हुन्। ओली पक्षले विभाजनको पक्षमा उभिएका आचार्यलाई नै अब मुख्यमन्त्रीका लागि प्रस्ताव गर्ने सम्भावना रहे पनि उनैले नमानिरहेको स्रोतले बतायो। पूर्वसामाजिक विकासमन्त्री जीवन घिमिरे पनि मुख्यमन्त्रीको लाइनमा थिए। केही दिनभित्रै मुख्यमन्त्री शेरधन राईले विश्वासको मत लिनुपर्ने नभए अविश्वासको प्रस्ताव ल्याएर हटाउने बताउँछन्, राजेन्द्र राई। स्रोतका अनुसार एमाले समाजवादी पनि भीम आचार्यलाई आफूतिर तानेर मुख्यमन्त्री बनाउने प्रयत्नमा छ। एमाले समाजवादीले नेतृत्व नपाए नयाँ सरकारमा कांग्रेसलाई फाइदा हुन्छ। कांग्रेसले नेतृत्व गर्नुपर्ने अवस्था आए पार्टी संसदीय दलका नेता राजीव कोइराला मुख्यमन्त्री बन्नेछन्। तर, प्रधानमन्त्री शेरबहादुर देउवा, एमाले समाजवादीको नेतृत्व गरेका माधवकुमार नेपाल र नेकपा (माओवादी केन्द्र)का अध्यक्ष पुष्पकमल दाहाल प्रचण्ड बीच भएको सहमतिअनुसार एमाले समाजवादीले नै प्रदेश १ मा नयाँ बन्ने सरकारको नेतृत्व पाउने सम्भावना रहेको स्रोतले बतायो। स्रोतका अनुसार उनीहरूबीच सुदूरपश्चिम, लुम्बिनी र कर्णाली प्रदेशमा माओवादी, वाग्मतीमा कांग्रेस र प्रदेश १ मा एमाले समाजवादीले सरकारको नेतृत्व गर्ने सहमति यसअघि नै भइसकेको थियो। एमाले समाजवादीका नेता राईले पनि आफ्नै दलले सरकारको नेतृत्व पाउने बताए। माओवादीका एक नेताले प्रदेश १ मा आफ्नो पार्टीले सरकारको नेतृत्वका लागि दाबी नगर्ने बताए। प्रदेशका आन्तरिक मामिला तथा कानुनमन्त्री एवं सरकारका प्रवक्ता हिक्मतकुमार कार्कीले पार्टी एकताका लागि सबै विकल्प खुला गर्दै अघि बढिने बताए।"
अफगानिस्तानको अड्को,"अमेरिकी सेना फिर्ताले तालिवानको शक्ति र अफगान राज्यको कमजोरीलाई उजागर गरेको छ । संयुक्त राज्य अमेरिकाको सेना अफगानिस्तान प्रवेश गरेको झन्डै २० वर्षपछि सरकार नराम्रोसँग ढलेको छ। राष्ट्रपति असरफ घनीले देश छाडेका छन्। सेना लड्ने इच्छाशक्ति गुमाएर असफल बनिसकेको छ। क्रूर र उत्तेजित तालिवानले पहिले नै कठोर कानुनी प्रणाली स्थापित गरिसकेको थियो। आफ्नो अधिकारअन्तर्गतका क्षेत्रहरूमा महिलाको अधिकार नियन्त्रित गर्यो। अहिले काबुल कब्जा गरेको छ। त्यहाँका जनता एक नयाँ मानवीय संकटमा डुबेका छन्। अमेरिकी सेना र कुटनीतिज्ञहरू बाहिर निस्कन हारगुहार मागिरहेका छन्। अल कायदा सहयोगी तालिवान अब राजनीतिमा पूर्ण शक्तिशाली नभए पनि सिंहझैं बलियो भएर उदाएको छ। अफगानिस्तानको अहिलेको अवस्थाका लागि धेरैले अमेरिकी राष्ट्रपति जो बाइडेनको सेना फिर्ता बोलाउने निर्णयलाई नै दोषी ठहर्याएका छन्। तर तालिवानको लामो समयदेखि सञ्चित शक्ति र अफगान राज्यको मौलिक कमजोरी नै यसका कारण बनेका छन्। तालिवानले यो अन्तिम लडाइँका लागि वर्षौंदेखि मैदान तयार पारेको थियो। तालिवान लडाकुहरूले नजिकैका सहरसहित देशभरका जिल्लामा गहिरो पदछाप छाड्दै अन्ततः तीमाथि नियन्त्रण कायम गर्यो। हालैका दिनमा सहरी आक्रमणहरूका लागि आफूलाई बलियो बनायो। तालिवान लडाकुहरूले अफगान सेनाहरूबाट ठूलो मात्रामा हातहतियार बरामद गरे। उनीहरू लागू औषधको व्यापार गरेभन्दा बढी आर्थिक स्रोत जुटाउन सफल भए जसले एक धनी सशस्त्र समूहलाई अझै धनी बनायो। तालिवानको यो वर्तमान प्रगति भने कतै सार्वजनिक भएको छैन। सन् २०१४ मा नाटो युद्ध औपचारिक रूपमा समाप्त भएयता अफगान सेनाहरूले कुनै प्रशिक्षण, सल्लाह र वासिंटनको डलरबिना नै आतंकवादविरुद्धको संघर्षमा अगाडिबाटै नेतृत्व गरिरहे। अफगान सेनाको सबैभन्दा प्रभावकारी लडाइँ इकाईको रूपमा रहेको अफगानिस्तानको विशेष बलको समेत यसमा अत्यधिक प्रयोग गरियो। हालैका वर्षमा तालिवानको आक्रमण तिब्र हुँदै जाने क्रममा पैदल सिपाहीहरू पर्याप्त अपकरणबिनै संघर्ष गरिरहे। उनीहरूले पारिश्रमिक पनि प्रायः पाएनन्। यसले भ्रष्टाचार हुन थाल्यो र सेनाको मनोबल घट्यो। आतंकवाद विरोधी रणनीति विकास गर्न सधैं संघर्षरत सेनाले सरकारबाट थोरै मात्रै समर्थन पाएका थिए। अफगानिस्तानको अस्थिरता अमेरिकाको पनि अस्थिरता हो। वासिंटनले अफगानिस्तानको यो अस्तिरता हटाउन चाहन्थ्यो। तर यसको कारण दान गर्नुु नभई निजी स्वार्थका लागि हुन्थ्यो। वाइडेनको सेना फिर्ता लिने घोषणाले अफगानिस्तानको वर्तमान संकटमा मलजल पुर्यायो। उनको घोषणाले तालिवान र उसका सहयोगीहरूमा एक महत्वपूर्ण प्रभाव पार्यो। विदेशी सेनाको उपस्थिति लामो समयदेखि इस्लामी उग्रवादी समूहरूका लागि एक अन्तर्निहित पीडा बनेको थियो। साउदी माटोमा अमेरिकी सेनाको उपस्थितिप्रतिको ओसामा विन लादेनको घृणाले नै अलकायदा जन्माएको थियो। अमेरिकी सेना फिर्ताले तालिवानलाई उर्जा दिएको थियो। लामो समयसम्म अमेरिकी सेनाको मेजवानी गरिरहेकोे अफगान राज्यविरुद्धको लडाइँमा पनि यसलाई प्रेरित गर्यो। गत अप्रिलयता अलकायदासहित बीस सशस्त्र समूहहरू तालिवानसँग मिलेर लडेका थिए। वाइडेनले सेना फिर्ता लिने घोषणा अफगानिस्तानको सेनाका लागि त्यति नै अपमानजनक थियो जति तालिवानका लागि अवसर थियो। पहिले नै दुखी रहेका उनीहरूलाई महत्वपूर्ण अमेरिकी सुरक्षा जाल गुमाउने डर थियो। सहरहरूमा प्रवेश गर्नबाट लडाकुहरूलाई रोक्न एक शक्तिशाली उपकरण एयर पावर सपोर्टदेखि सैन्य उपकरणहरू सन्तुलनमा राख्न प्राविधिक विशेषज्ञता आफूले गुमाउने पनि उनीहरूमा त्रास थियो। बलियो सरकारी नेतृत्व र एक स्पष्ट रणनीतिबाट वञ्चित उनीहरूको तालिवानी प्रगतिका सामु केही लागेन। आत्मसर्मपण गर्दै तालिवानलाई नेतृत्व हस्तान्तरणमा सहजीकरण गरिदिए। अमेरिकी सेना फिर्ताले तालिवानको शक्ति र अफगान राज्यको कमजोरीलाई उजागर गरेको छ। तर यी दुवै वाइडेनको निर्णयभन्दा धेरै पहिलेदेखि एकअर्काका आरोपी थिए। यी कारक तत्वहरूलाई चाँडै सम्बोधन गर्ने काममा वासिंटनको असक्षमताले त्यहाँको प्रमुख नीतिको असफलता झल्काउँछ। जे होस्, यो विषय ध्यान दिन लायक छ कि बाइडेनले फिर्ता नलिने निर्णय गरेका भए पनि अफगानिस्तान गहिरो अस्थिरतामा डुब्न सक्थ्यो। ट्रम्प प्रशासनसँग सन् २०२० मा गरेको सम्झौताअनुसार फौज फिर्ता गर्ने प्रतिवद्धताबाट पछि हट्ने अमेरिकी निर्णयप्रति तालिवानले राम्रो प्रतिक्रिया देखाउन सक्दैन थियो। उसले अफगान सेनाविरुद्ध नयाँ आक्रमण सुरु गथ्र्यो। अमेरिकी सेनाको उपस्थिति तालिवानमाथि न त कुनै रोकावट थियो न त सीमा अस्तिर बनाउने विषय। हालैका वर्षमा अफगानिस्तानले नागरिक हताहतको कीर्तिमान तोड्नुका साथै नागरिक समाजविरुद्ध निरन्तर लक्षित हत्या अभियानको सामना गर्नुपर्यो। गत मार्चमा बाइडेनले फिर्ता लिनुभन्दा हप्तौं अगाडि तालिवानले धेरै क्षेत्र नियन्त्रणमा लिइसकेको थियो। देशमा अमेरिकी सेनाले प्रवेश गरेयताको कुनै पनि समयभन्दा अहिले तालिवानले धेरै क्षेत्र नियन्त्रणमा लिएको छ। जे होस्, यो फिर्ताले निम्त्याएको राजनीतिक, सैन्य, सुरक्षा र मानवीय संकटको गम्भीरतालाई कम आँकलन गर्न भने मिल्दैन। अफगानिस्तानको अस्थिरता अमेरिकाको पनि अस्थिरता हो। वासिंटनले अफगानिस्तानको यो अस्तिरता हटाउन चाहन्थ्यो। तर यसको कारण दान गर्नुु नभई निजी स्वार्थका लागि हुन्थ्यो। तालिवानको प्रभुत्व रहेको सरकार अमेरिकी सुरक्षाको हितमा प्रत्यक्ष खतरा बन्ने थियो। यसले अलकायदाजस्ता अन्तर्राष्ट्रिय आतंकवादी समूहहरूलाई बल प्रदान गथ्र्यो। यदि युद्ध पुनः सुरु भई यसले तिब्रता लियो भने क्षेत्रीय फाटोको खतरा हुन्छ। शरणार्थीको प्रवाह, लागूपदार्थको व्यापार, सीमापार आतंकवाद आदिले सीमा क्षेत्रमा स्थायित्वको अमेरिकी लक्ष्य प्रभावित बन्न सक्छ। अमेरिकासँग निसन्देह नीतिगत विकल्प सीमित छ। फिर्ता भएका अमेरिकी सेनाहरूले अमेरिकाबाट अधिकांश लाभ उठाएका थिए। वासिंटनले तालिवानको व्यवहारलाई प्रभावित पार्न सेना फिर्तामा ढिलाइ गर्ने चेतावनी दिन सक्दैनथे। अहिले तालिवान नियन्त्रणमा छ। वासिंटनले नयाँ तालिवान शासनलाई मान्यता दियो भने मात्र अमेरिकाले अफगानिस्तानलाई निरन्तर आर्थिक सहायता दिने वाचा पूरा हुनसक्छ। र यदि यो भयो भने पनि धेरै अमेरिकी कूटनीतिज्ञहरूको प्रस्थानले यस सहायताको निरीक्षणका प्रयासलाई जटिल बनाउनेछ। वासिंटनको पहिलो प्राथमिकता अफगानिस्तानको मानवीय संकट टार्नुमै केन्द्रित हुनुपर्छ। तर यसमा वासिंटन मौन देखिन्छ। यसले विस्थापित अफगानीहरूलाई सहयोग गर्ने शरणार्थी संगठनहरू र अफगान महिला समूहहरूका लागि कोष बढाउनु पर्छ। यसले अमेरिकी सेनाका लागि काम गर्ने अफगानीहरूको निकासीलाई छिटोभन्दा छिटो पार लगाउनुपर्छ। अमेरिका प्रस्थान गर्न लागेको विमानमा झुन्डिएका मानिसको भीडका दृष्यहरू निकै डरलाग्दा थिए र तिनलाई उपेक्षा गर्न सकिँदैन। अमेरिकाले तालिवानसँग वैधताको खेल पनि खेल्नुपर्छ। किनकि उसका लागि लाभ उठाउने यो मात्र एक साधन हो। ट्रम्प प्रशासनसँगको सम्झौतापछि तालिवानले अन्तर्राष्ट्रिय मान्यता पाएको थियो। विदेशी कुटनीतिज्ञसँग अनगिन्ति बैठक र धेरै मिडिया साक्षात्कारहरू सञ्चालन गरेर आफ्नो नयाँ वैधानिकताको यसले पूर्ण सदुपयोग गर्यो। तालिवानले बल प्रयोग गरेर सत्ता कब्जा गरेमा यसले वैधता गुमाउने विषयमा वाइडेन प्रशासनले पहिले चेतावनी दिएको थियो। हाल तालिवानले कुनै पनि बल प्रयोग नगरी काबुलमा सत्ता लिएको छ। तालिवानले क्रूरता प्रदर्शन गरिरहन्छ। गैरतालिवानी तेनाहरूलाई नयाँ प्रशासनमा ल्याउन अस्वीकार गर्छ। युद्धविरामको विरोध गर्छ, शरणार्थी र आवश्यकतामा परेका अन्य वर्गको पहुँचलाई अस्वीकार पनि गर्छ भने वासिंटनले नयाँ सरकारलाई मान्यता दिनु हुँदैन। तालिवानले अहिलेसम्म मुक्तिका लागि धेरै अवसर प्राप्त गरिसकेको छ। सन् २०२० को सम्झौतापछि यसले हिंसा घटाउन अस्वीकार गर्यो वा कुनै सार्थक शान्ति वार्तामा भाग लिन मानेन। यसले आत्मसमर्पण गर्ने सिपाहीहरूको बद(लाको भावसहित हत्या गर्यो। तालिवान प्रायः शान्तिको कुरा गर्छन्। तर वार्तामा आउनुभन्दा उनीहरूले यस विषयलाई ठट्टामा मात्रै सीमित राखे। यदि आवश्यक पर्यो भने वासिंटनले तालिवानलाई वैधताको लाभबाट वञ्चित गर्नुपर्छ। यसले तालिवानलाई मिडियामा छाउनबाट बन्द गर्न त सक्दैन। तर तालिवान नेताहरूसँगको भेटघाट अस्वीकार गर्न सक्छ। अन्य सरकारलाई पनि यस्तै गर्न आग्रह गर्न सक्छ। यसले अफगानिस्तानका छिमेकीलाई तालिवान नियन्त्रित सीमा क्षेत्रहरूसँगको ब्यापार बन्द गर्न दबाब दिन सक्छ। वास्तवमा अमेरिकाले तालिवानको कथित वैधानिकताको चाहनालाई परिक्षणमा राख्न संकोच गर्नुहुँदैन। वासिंटनको सेना फिर्तापछिको सक्रियतालाई अतिरञ्जित गर्नु हुँदैन। चीनसँग रणनीतिक प्रतिस्पर्धा, विश्वको अन्यत्र आतंकवादको खतरा र जलवायु परिवर्तनजस्ता अन्य प्राथमिकतामा ध्यान केन्द्रित गर्न चाहने वाइडेन प्रशासनले बताएको छ। अन्ततः अमेरिका अफगानिस्तानको स्क्रिप्ट बाहिर लेखिनेछ। क्षेत्रीय खेलाडीहरू प्रमुख भूमिकाहरूमा देखिनेछन्। यीमध्येका चीन, इरान र रुस शीर्ष अमेरिकी प्रतिद्वन्द्वी हुन्। तर उनीहरूले पनि वासिंटनकै जस्तो कम आतंकवाद सहितको स्थीर अफगानिस्तानको चाहना राख्छन्। अमेरिकाले अफगानिस्तानका छिमेकीसँग एक शिखर सम्मेलनको आयोजना गर्नुपर्छ। सम्भावित क्षेत्रीय फाटोलाई कसरी न्यूनीकरण गराउन सकिन्छ भन्नेमा यो सम्मेलन लक्षित हुनुपर्छ। कम्तिमा अमेरिकाले यति त गर्न सक्छ। अलजजिराको सहयोगमा ।"
अजितको मध्यम प्रदर्शन,"काठमाडौं : वर्ल्ड यू२० जुनियर एथलेटिक्स च्याम्पियनसिपमा नेपालका अजितकुमार यादवले मध्यम प्रदर्शन गरेका छन्। केन्याको नौरबीमा बुधबार भएको पुरुष तीन हजार मिटर दौडमा अजितले व्यक्तिगत प्रदर्शन भने सुधार गर्न सकेनन्। अजितले निर्धारित दुरी नौ मिनेट १५२७ सकेन्डमा पूरा गरेका थिए। १६ खेलाडी सहभागी प्रतिस्पर्धामा अजित १४औं स्थानमा रहे। लामो समय बिरामी भएर पूर्ण रुपमा ठिक भइनसकेकाले दौड पूरा गर्नु नै महत्वपूर्ण भएको उनका प्रशिक्षक धनीराम चौधरीले बताए। अजितले सोचेभन्दा राम्रो प्रदर्शन गरे। उनी पूर्ण रुपमा फिट थिएनन्, प्रशिक्षक चौधरीले भने, दौड पूरा गर्दैनन् कि जस्तो लागेको थियो। तर, उनले दौड पूरा गरे। उनले लामो तयारी गर्न नपाएको र अजित पनि बिरामी भएकाले सोचे अनुरुपकै नतिजा आएको जानकारी दिए। केन्या आउनु अघि उनी बिरामी थिए। औषधि खाएर केन्या आएका थिए्, प्रशिक्षक चौधरीले भने, यहाँको अल्टिच्युट पनि धेरै रहेछ। यी सबै कारणका बाबजुद पनि उनले दौड पूरा गर्न सफल भए। सन् २०१९ मा हङकङमा भएको तेस्रो एसियाली युथ एथलेटिक्स च्याम्पियनसिपमा उनले तीन हजार मिटरमा स्वर्ण जितेका थिए। हङकङमा उनले निर्धारित दूरी आठ मिनेट ३०३२ सेकेन्डमा पूरा गरेका थिए। अजितले आफ्नै नाममा रहेको जुनियर राष्ट्रिय कीर्तिमान पनि सुधार गरेका थिए। राष्ट्रिय खेलकुद परिषद्ले आयोजना गरेको विद्यालयस्तरीय राष्ट्रपति रनिङ सिल्डमा अजितले आठ मिनेट ४४९ सेकेन्डको जुनियर राष्ट्रिय कीर्तिमान बनाएका थिए। तीन हजार मिटर दौडको सिनियरमा भने यो कीर्तिमान ज्ञानबहादुर बोहराको नाममा छ। सन् १९९९ मा भारतको नयाँ दिल्लीमा भएको एथलेटिक्स च्याम्पियनसिपमा उनले आठ मिनेट २३५९ सेकेन्डको कीर्तिमान बनाएका थिए। अन्तर्राष्ट्रिय एथलेटिक्स महासंघ (आईएएएफ) द्वारा मान्यता प्राप्त र एसियाली एथलेटिक्स महासंघले आयोजना गर्ने अफिसियल एसियाली च्याम्पियनसिपमा नेपाली खेलाडीले जितेको यो पहिलो स्वर्ण पदक हो। ४५ वर्षअघि सन् १९७३ मा फिलिपिन्सको मनिलामा भएको एसियाली ट्रयाक एन्ड फिल्ड च्याम्पियनसिपमा जितबहादुर केसीले म्याराथनमा कांस्य पदक जितेका थिए। त्यो अन्तर्राष्ट्रिय प्रतियोगितामा नेपालले जितेको पहिलो पदक पनि हो। एसियन जुनियर एथलेटिक्स च्याम्पियनसिपमा स्वर्ण जितेको आधारमा अजित विश्व च्याम्पियनसिपमा छनोट भएका हुन् । अजितले यसै महिना भारतको पञ्जाबमा भएको १९औं यू२० फेडेरेसन कप (अल इन्डिया जुनियर एथलेटिक्स च्याम्पियनसिप) मा सहभागिता जनाएका थिए।"

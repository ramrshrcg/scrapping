शीर्षक,विवरण
पेट्रोलको मूल्य फेरि बढ्यो,"काठमाडौं: नेपाल आयल निगमले पेट्रोलियम पदार्थको मूल्य फेरि बढाएको छ। भारतीय आयल कर्पोरेसनबाट मूल्य बढेर आएको भन्दै निगमले पेट्रोल, डिजेल र मट्टितेलको मूल्य बढाएको हो। निगमका अनुसार पेट्रोलको भाउ प्रतिलिटर ५ रुपैयाँले वृद्धि भएको छ भने डिजेल र मट्टितेलको मूल्य पनि प्रतिलिटर ५ रुपैयाँले बढेको छ। नयाँ मूल्य अनुसार पेट्रोलको प्रतिलिटर १५५ रुपैयाँ पर्नेछ भने डिजेल तथा मट्टितेलको मूल्य प्रतिलिटर १३८ रुपैयाँ पर्नेछ। आज राति १२ बजेदेखि लागू हुनेगरी मूल्य वृद्धि भएको निगमले जनाएको छ। खाना पकाउन प्रयोग हुने एलपी ग्यासको मूल्य भने यथावत राखिएको छ।"
सरकारी छाप कीर्ते गर्ने १२ जना पक्राउ,"काठमाडौं: काठमाडौँ महानगरपालिका१२ त्रिपुरेश्वरस्थित राहदानी विभागमा कीर्ते सरकारी छाप प्रयोग गरी छिटो राहदानी बनाई दिने प्रलोभन देखाई ठगी गरेको पाइएको छ। प्रहरी वृत्त कालीमाटीका अनुसार यसरी कीर्ते गरेको फेला परेपछि १२ जनालाई पक्राउ गरी अनुसन्धान अगाडि बढाइएको छ। पक्राउ पर्नेमा काठमाडौँको गोङ्गबु बस्ने रोल्पाका २९ वर्षीय अमृत थापा, सोही ठाउँ बस्ने प्रज्वल खड्का, काठमाडौँको सामाखुशी बस्ने बागलुङका रञ्जित कार्की, काठमाडौँको मनमैजु बस्ने म्याग्दीका ३३ वर्षीय रामजी परियार, काठमाडौँको गोङ्गबुकी गोमा बजगाईँ र सोही ठाउँ बस्ने पाल्पाका जीवनकुमार श्रेष्ठ छन्। त्यस्तै काठमाडौँको गौशाला बस्ने रामेछापका ३७ वर्षीय मिठे मगर, ललितपुरका रमेश बजगाईँ, काठमाडौँको माछापोखरी बस्ने काभ्रेपलाञ्चोकका सन्दीप मैनाली, काठमाडौँको धुम्बाराही बस्ने सिन्धुलीका अभिषेक मगर, काठमाडौँको सिनामङ्गल बस्ने दैलेखका निरञ्जन तिवारी र काठमाडौँको कलङ्की बस्ने धादिङका मदन तामाङ पनि पक्राउ परेको प्रहरी प्रधान कार्यालयले जनाएको छ। प्रहरीले उनीहरूको साथबाट कीर्ते गरिएका चार थान विभिन्न सरकारी कागजात, मोबाइल १४ थान तथा विभिन्न सरकारी एवं निजी छाप २० थान थान बरामद गरेको छ।"
विद्यालय भवनको शिलान्यास,"सन्धिखर्क : अर्घाखाँचीको सन्धिखर्क नगरपालिका६ नरपानी जगतको विद्या विनय आधारभूत विद्यालयमा निर्माण हुन थालेको नव निर्मित भवनको शिलान्यास गरिएको छ। आज वैदिक विधिपूर्वक पूजाआजा गरी सन्धिखर्क नगरपालिकाका नगर प्रमुख कमलप्रसाद भुसालले भवनको शिलान्यास गरेका हुन्। पंडित ज्ञानराज न्यौपानेद्धारा पूजाआजा गरी निर्माण हुन थालेको भवनको शिलान्यास गरिएको हो। भवनको शिलान्यास गर्दै नगर प्रमुख भुसालले शिक्षाको क्षेत्रमा भौतिक पुर्बाधारहरु निर्माणमा नगरपालिका लागि परेको बताउदै गुणस्तरीय शिक्षा दिन शिक्षक, अभिभावक र विद्यार्थी सबै लाग्नु पर्ने बताए। नरपानीलाइ अर्घाखाँचीकै प्रमुख पर्यटकीय स्थल बनाउने गरी नगरपालिकाले काम गरिरहेको जानकारी दिए। ६ वटा कोठा र शौचालयसहित निर्माण हुन लागेको भवन २ करोड ५४ लाख ७८ हजार ९ सय ५१ रुपैयाँमा निर्माण हुन थालेको नगरपालिकाका प्रमुख प्रशासकीय अधिकृत नारायण अर्यालले बताए। भवन निर्माणको जिम्मा लुम्विनी प्रतिभा खनाल जेभीले पाएको छ । शिलान्यास कार्यक्रममा सन्धिखर्क नगरपालिका वडा नम्वर ६ का वडा अध्यक्ष कृष्ण बहादुर आचार्य, वडा सदस्य मिना सुनारलगायतको उपस्थिति रहेको थियो।"
"राप्रपाले बनायो उम्मेदवार छनोट मापदण्ड, स्थानीय चुनावमा को को लड्न पाउँछन् ?","काठमाडौं : राष्ट्रिय प्रजातन्त्र पार्टी (राप्रपा)ले स्थानीय तहको निर्वाचनका लागि उम्मेदवार छनोट मापदण्ड बनाएको छ। बुधबार बसेको केन्द्रीय पदाधिकारी बैठकले पारित गरेको स्थानीय तह निर्वाचन निर्देशिका२०७८ मा उम्मेदवार छनोट मापदण्ड उल्लेख गरिएको छ। जसमा उम्मेदवार छनोट गर्दा सम्बन्धित तहमा लोकप्रिय, उच्च नैतिक चरित्र भएको, सामाजिक क्षेत्रमा क्रियाशील, विकास निर्माण र रचनात्मक कार्यमा सक्रिय रहेको, विगतका निर्वाचनमा पार्टी र पार्टीका उमेदवारका पक्षमा सक्रियतापूर्वक कार्य गरेको, पार्टीद्वारा सञ्चालन गरिएका विभिन्न कार्यक्रम, अभियान र आन्दोलन लगायतका गतिविधिमा सक्रिय भूमिका निर्वाह गरेको, प्रचलित कानुनले उम्मेदवार हुन योग्य भएको र सुशासनमा प्रतिबद्धता हुनुपर्ने उल्लेख छ। त्यसैगरी पार्टीको सक्रिय सदस्य नरहेको तर कुनै राजनीतिक दल राप्रपामा समाहित भएको, एकीकरण भएको, अन्य राजनीतिक दलमा सक्रिय भइ निर्वाचनका बेला राप्रपामा प्रवेश गरि निर्वाचनमा उमेदवार बन्न चाहेको अवस्थामा सम्बन्धित स्थानीय तह परिचालन समितिले निर्णय गरेबमोजिम हुने व्यवस्था गरिएको छ। उम्मेदवार छनोट गर्न वडा तहको सम्बन्धित जिल्ला अध्यक्षको अध्यक्षतामा गठित उम्मेदवार छनोट समितिले, नगरपालिकाका प्रमुख, उपप्रमुख र गाउँपालिकाका अध्यक्ष र उपाध्यक्ष पदको उम्मेदवारको निर्णय सम्बन्धित प्रदेश अध्यक्षको अध्यक्षतामा गठित उम्मेदवार छनोट समितिले र उपमहानगरपालिका, महानगरपालिकाका प्रमुख, उपप्रमुख केन्द्रले छनोट गर्ने निर्णय गरिएको छ। निर्देशिकामा केन्द्रीय तहमा र प्रदेश, जिल्ला, प्रतिनिधि सभा निर्वाचन क्षेत्रमा गठन गरिने स्थानीय तह निर्वाचन परिचालन समितिको काम, कर्तव्य र अधिकार निर्धारण गरिएको छ।"
राप्रपा नेपालले 'तीर' लाई किन बनायो चुनाव चिन्ह ?,"काठमाडौं : राष्ट्रिय प्रजातन्त्र पार्टी(राप्रपा) नेपालले अगामी स्थानीय तहको चुनावमा चुनाव चिन्ह 'तीर' पाएको छ। राप्रपा नेपालका अध्यक्ष कमल थापाले चुनाव चिन्ह 'तीर' पाएको फेसबुक मार्फत जनाएका छन्। उनले फेसबुकमा लेखेका छन्, 'राप्रपा नेपालको चुनाव चिन्ह ""तीर"" सनातन संस्कृति एवं पौराणिक मान्यतामा ""तीर"" लाई शक्ति, बहादुरी र लगनशीलताको प्रतिक मानिन्छ। अहिले हामीलाई चाहिएको त्यहिँ हो। ""तीर"" मा प्राप्त हुने प्रत्येक मत सकारात्मक परिवर्तनको आधार हुनेछ।' त्यस्तै राप्रपा नेपालका प्रवक्ता रहेका सुरेश अचार्यले लेखेका छन्, 'राप्रपा नेपालले निर्वाचन आयोगबाट चुनाव चिन्ह ""तीर"" पाएको छ। ""तीर"" को सनातन हिन्दुधर्म, सँस्कृति र प्रकृति पूजनमा गहन महत्व रहेको छ। यो चुनाव चिन्हसनातन धर्म पुनस्थापना गर्ने राप्रपा नेपालको कार्यनीतिको कार्यान्वयनमा महत्वपूर्ण रहने विश्वास बढाएको छ।' थापा नेतृत्वको राप्रपा नेपालको यस अघि चुनाव चिन्ह गाई रहेको थियो। पशुपति शमशेर जबरा नेतृत्वको राप्रपासँग पार्टी एकता भएपछि राप्रपा बन्दा चुनाव चिन्ह हलो राखिएको थियो।"
करण केसीको उत्कृष्ट ब्याटिङमा नेपालको रोमाञ्चक जित,"काठमाडौं : आईसीसी क्रिकेट विश्वकप लिग टू अन्तर्गत आज भएको एकदिवसीय सिरिजमा नेपालले पपुवा न्यूगीनी(पीएनजी)लाई ४ बल बाँकी छदै २ विकेटले हराएको छ। पपुवा न्यूगीनी(पीएनजी)ले नेपाललाई जितका लागि दिएका २०५ रनको लक्ष्य पछ्याँउदै नेपालले ४९२ ओभारमा ८ विकेट गुमाउँदै २१० रन जोडेको हो। नेपाली समयानुसार बिहान ११:१५ बजे देखि युएईको सारजाह मैदानमा भएको खेलमा पीएनजीले टस जितेर ब्याटिङ् रोजेको थियो। पीएनजी ५० ओभर खेल्दै ८ विकेटको क्षतिमा २०४ रन जोडेको थियो। खराब सुरुआत गरेको नेपालको जितमा रोहित पौडेल र आरिफ शेखले शतकीय साझेदारी इनिङ्स खेले। रोहितले ५८ रन जोड्दा आरिफले ५३ रन बनाएका थिए। पीएनजीका नोरम्यान भानुवा, रिले हेकुरे र एली नाओले २२ विकेट लिए। पीएनजीका लागि चार्ल्स अमिनीले ५९ रनको अर्धशतकीय इनिङ खेले। उनले ८२ बल खेल्दै ७ चौका प्रहार गरेका थिए। यस्तै ओपनर टोनी उराले २७ तथा लेगा सियकाले २५ रन बनाए। चाद सोपरले ३५, नोरमान भानुले २३ असद भालाले १९ रन बनाउनु बाहेक अन्य खेलाडीले दोहोरो अंक जोड्न सकेनन्। नेपालका सोमपाल कामीले सर्वाधिक ३ विकेट लिए। यस्तै सन्दीप लामिछाने, ज्ञानेन्द्र मल्ल र आरिफ शेखले समान ११ विकेट लिए। नेपालले दोस्रो खेलमा शुक्रबार युएईसँग खेल्नेछ। यस्तै नेपालले तेस्रो खेल युएईविरुद्ध नै मार्च २१ तारिखमा खेल्नेछ। सन्दीप लामिछानेको कप्तानीमा रहेको नेपालले पीएनजीलाई हराएर सुखद सुरुवात गरेको छ।"
"जापानको फुकुसिमामा ७३ रेक्टरस्केलको शक्तिशाली भूकम्प, सुनामीको चेतावनी",टोक्यो: जापानको उत्तरी क्षेत्रमा शक्तिशाली भूकम्प गएको छ। जापानस्थित मौसम विज्ञान एजन्सीका अनुसार फुकुसिमामा मंगलबार राति साढे ११ बजे ७३ रेक्टरस्केलको भूकम्प गएको हो। भूकम्पपछि जापानको उत्तरी क्षेत्रमा सुनामीको चेतावनी दिएको छ। मियागी र फुकुसिमा क्षेत्रमा सुनामी आउने चेतावनी दिइएको हो। राष्ट्रिय प्रसारक एनएचकेका अनुसार भूकम्पका कारण २० लाख बढी मानिस बिजुलीबाट प्रभावित भएका छन्। जापानको राजधानी टोकियोमा समेत बिजुली गएको अन्तर्राष्ट्रिय सञ्चारमाध्यमहरुले उल्लेख गरेका छन्।
स्कुलमा बालबालिकाको होली (फोटो फिचर),काठमाडौं: काठमाडौंको भोटेबहालस्थित दीप हाइ स्कुलले होली पर्व मनाएको छ। होली पर्वको एक दिनअघि स्कुलले होली पर्व मनाएको हो। होली पर्वलाई खुसीयाली र पारस्परिक मित्रता बढाउने उत्सवका रुपमा मनाउने गरिन्छ। हेर्नुस् सरोज वैजुको तस्बिर
प्रगतिशीलको पक्षमा निर्वाचन परिणाम आउँछ : वरिष्ठ अधिवक्ता अधिकारी,"काठमाडौं : वरिष्ठ अधिवक्ता एवं आसन्न नेपाल बार एशोसिएशनको निर्वाचनमा प्रगतिशील तथा पेशागत कानुन व्यवसायी संगठन (पीपीएलए)को तर्फबाट अध्यक्षका उम्मेद्वार वरिष्ठ अधिवक्ता विष्णुमणी अधिकारीले आउँदो निर्वाचन प्रगतिशीलहरुको पक्षमा आउनेमा आफू विश्वस्त रहेको बताए। प्रगतिशील तथा पेशागत समूहको चुनाबी प्रचारप्रसारका क्रममा चितवनका कानून व्यवसायीहरुलाई सम्बोधन गर्दै वरिष्ठ अधिवक्ता अधिकारीले सो कुरा बताएका हुन्। स्वतन्त्र, निपक्ष र सक्षम न्यायपालिकाको स्थापना आजको आवश्यकता हो, न्यायपालिका भित्रका विकृति, विसंगति र भ्रष्ट्राचार अन्त्य गर्नु हाम्रो कर्तव्य हो, न्यायपालिका भित्रको भ्रष्ट्राचार, बेथिति र विकृतिमा शून्य सहनशीलताको नीतिप्रति हामी हिजो पनि प्रतिबद्ध थियौँ, आज पनि छौँ र भोलि पनि रहनेछौँ, वरिष्ठ अधिवक्ता अधिकारीले भने। प्रगतिशिल कानुन व्यवसायीहरुले आसन्न नेपाल बार एशोसिएशनको निवार्चनका लागि प्रदेश नं १ र मधेस प्रदेशमा आफ्नो चुनावी प्रचारप्रसारका कार्यक्रम सम्पन्न गरेका छन्। प्रदेश नं १ का जिल्ला अदालत बार एशोसिएशन र उच्च अदालत बार एशोसिएशनहरुमा प्रगतिशील तथा पेशागत समूहको चुनावी कार्यक्रम सम्पन्न गरेको प्रचारप्रसार अभियानमा संलग्न महासचिवका उम्मेद्वार अधिवक्ता केदार कोइरालाले बताए। प्रदेश नं १ का झापा, मोरङ, सुनसरी, धनकुटा जिल्ला अदालत बार एशोसिएशन र विराटनगर उच्च अदालत बार एशोसिएशन, मधेस प्रदेशका सप्तरी, सिराह, धनुषा, महोत्तरी, सर्लाही, रौतहट, बारा, पर्सा जिल्ला अदालत बार एशोसिएशन, जनकपुर उच्च अदालत बार एशोसिएशन, राजविराज उच्च अदालत बार एशोसिएशनका झण्डै ३ हजार कानुन व्यवसायीहरुसँग भेटघाट गरिएको छ, भेटपश्चात प्रगतिशीलको प्रतिबद्धताप्रति कानुन व्यवसायीहरु उत्साहित पायौँ, महासचिवका उम्मेदवार कोइरालाले भने।"
"प्रचण्डको गृहजिल्लामा रेखा थापा राप्रपाको चुनावी कमाण्डर, झापाको जिम्मा विक्रम पाण्डेलाई","काठमाडौं : राष्ट्रिय प्रजातन्त्र पार्टी (राप्रपा)ले स्थानीय तहको निर्वाचन तयारीका लागि देशभर केन्द्रीय प्रतिनिधि खटाएको छ। बुधबार बसेको केन्द्रीय पदाधिकारी बैठकले निर्वाचन केन्द्रीत कार्यक्रम सञ्चालन गर्न, जिल्ला कार्य समितिको बैठक गराउन, जिल्लाको संगठनात्मक अवस्था, उम्मेदवार छनोट, विभिन्न अभियानका लागि केन्द्रीय प्रतिनिधि खटाउने निर्णय गरेको छ। राप्रपाले नेकपा माओवादी केन्द्रका अध्यक्ष पुष्पकमल दाहाल प्रचण्डको गृहजिल्ला चितवनको चुनावी कमाण्डर अभिनेत्री रेखा थापालाई तोकेको छ। केन्द्रीय सदस्यसमेत रहेकी थापाले चितवनको कमाण्ड सम्हाल्दै चुनावी प्रचारमा होमिने छिन्। त्यसैगरी एमाले अध्यक्ष केपी ओली एवं राप्रपा अध्यक्ष राजेन्द्र लिङ्देनकै गृहजिल्ला झापाको जिम्मेवारी उपाध्यक्ष विक्रम पाण्डेलाई दिइएको छ। चितवनमा प्रचण्डलाई चुनौती दिने पाण्डेले ओलीको प्रभाव रहेको झापामा राप्रपाको पक्षमा माहोल सिर्जना गर्नेछन्। प्रवक्ता ज्ञानेन्द्र शाही कालिकोटमा खटिनेछन्। प्रधानमन्त्री एवं कांग्रेस सभापति शेरबहादुर देउवाको गृहजिल्ला डडेल्धुरामा प्रेम बलायरलाई खटाइएको छ। माधव नेपालको गृहजिल्ला रौतहटमा रामप्रताप साह (भोला)लाई खटाइएको छ। स्थानीय तहको निर्वाचन केन्द्रीत कार्यक्रम सञ्चालन गर्न, जनजागरण, आफ्नो टोलमा पुगौं, घरदैलो अभियान र जनताको माझमा राप्रपा कार्यक्रम सञ्चालन गर्न केन्द्रीय प्रतिनिधि खटाउने निर्णय गरिएको प्रवक्ता मोहन श्रेष्ठले जानकारी दिए। उनकाअनुसार चैत २८ गते देशका सबै जिल्लाका सदरमुकाममा एकैदिन जनताको माझमा राप्रपा, घरदैलो अभियानको शुभारम्भ गरिनेछ। जिल्लाका सदरमुकाममा गरिने शुभारम्भ कार्यक्रम गर्दा साना ठूला आमसभा, कोणसभा गरिनेछ। जिल्ला खटाइएका केन्द्रीय प्रतिनिधि : विक्रम पाण्डे झापा, राजेन्द्र गुरुङ्ग उदयपुर, रविन चाम्लिङ्ग सोलुखुम्बु, अर्जुन राई ओखलढुङ्गा, राम थापा मोरङ्ग, भक्ति प्रसाद सिटौला इलाम, गोपाल प्रसाद पौडेल पाँचथर, हरि प्रसाद घिमिरे तेह्रथुम, सगुनसुन्दर लावती ताप्लेजुङ्ग, गोपाल दाहाल धनकुटा, प्रल्हाद प्रसाद साह सुनसरी, पदम बहादुर तामाङ भोजपुर, दिनेश कुमार साह संखुवासभा, मोहन प्रसाद यादव धनुषा, शत्रुघन महासेठ सप्तरी, रामप्रताप साह (भोला) रौतहट, मनोज मल्ल ठकुरी महोत्तरी, भरत गिरी सर्लाही, विरेन्द्र प्रसाद लाल कर्ण सिराह, राजनारायण प्रसाद साह पर्सा, किशोर बहादु कार्की बारा, बुद्धिमान तामाङ नुवाकोट, रोशन कार्की काठमाडौं, भुवन पाठक भक्तपुर, प्रकास रिमाल धादिङ्ग, विक्रम बहादुर थापा ललितपुर, रविन्द्र प्रताप शाह सिन्धुपाल्चोक, दिपक कुमार राई रसुवा, भरत प्रसाद पाठक दोलखा, रेखा थापा चितवन, रिना गुरुङ्ग मकवानपुर, प्रविण कुमार थोकर रामेछाप, हेमजंग गुरुङ्ग नवलपुर, डा महेन्द्र बहादुर कार्की गोरखा, मोहन श्रेष्ठ तनहुँ, भिम प्रसाद गौचन बाग्लुङ्ग, रामराजा कोइराला लमजुङ्ग, पञ्चराम गुरुङ्ग कास्की, हिक्मतजंग कार्की अर्घाखाँची, ध्रुब बहादुर रायमाझी गुल्मी, निलकण्ठ काफ्ले नवलपरासी, प्रदिप कुमार उदय कपिलवस्तु, मेनुका खाँड केसी स्याङजा, प्रेम बहादुर भण्डारी बर्दिया, डा धवल शम्शेर राणा दाङ, गीता बस्नेत बाँके, दिपक कुवँर क्षेत्री म्याग्दी, धन बहादुर बुढा जुम्ला, ज्ञानेन्द्र शाही कालिकोट, मुकुन्द श्याम गिरी दैलेख, कुन्ती कुमारी शाही सुर्खेत, धनसुर शाही जाजरकोट, जनक बहादुर सिंह रुकुम पश्चिम, धर्मराज जोशी कैलालाी, जयन्त चन्द कञ्चनपुर, तीर्थराज चटौत दार्चुला, पूर्ण बहादुर चन्द बैतडी, बसन्ती शाही अछाम, प्रेम बलायर डडेल्धुरा, गोविन्द खडायत डोटी, विजय खडका सिन्धुली, उदय पोखरेल पर्वत, ऋषिराज देवकोटा सल्लान, मिना स्वर्णकार रुकुम पूर्व, दामोदर भण्डारी रोल्पा, ध्रुब बहादुर प्रधान रुपन्देही, भरत चन्द पाल्पा, देवी पौडेल घिमिरे प्यूठान, जेम्स हिराचन मुस्ताङ, भुजुङ गुरुङ्ग मनाङ ।"
मुस्ताङमा जलवायु परिवर्तनको प्रभाव बढ्दै,"जोमसोम : हरितगृह ग्याँस उत्सर्जनका कारण मुस्ताङ जिल्लामा खाद्य सुरक्षा तथा जीविकोपार्जनमा प्रभाव पर्दै गईरहेको बुधबार एक कार्यक्रमका सहभागीहरुले बताएका छन्। मुस्ताङको जोमसोममा आयोजित पुनरुत्थानशीलता विश्लेषण तथा जीविकोपार्जन सम्बन्धी विस्तृत अध्ययनकार्यशाला गोष्ठिमा मुस्ताङका सरोकारवालाहरुले जलवायु परिवर्तनको असर बढ्दै गईरहेको र यसले यहाँको खाद्य सुरक्षामा नकारात्मक प्रभाव बढ्दै गईरहेको उल्लेख गरेका हुन्। मुस्ताङका ५ स्थानीय तहका जनप्रतिनिधि, खाद्य सुरक्षासँग जोडिएका बिषयगत कार्यालय, नागरिक समाज, सुरक्षा निकाय, उद्योग वाणिज्य संघ र पत्रकार लगायतको सहभागीता रहेको उक्त कार्यक्रममा सहभागीले जलवायु परिवर्तनले कृषि, पशुपालन, पर्यावरण, जैविक विविधता, स्थानीयको सामाजिक सभ्यता र प्राकृतिक सौन्दर्यतामा प्रतिकुल असर पर्न थालेको बताएका छन्। मुस्ताङमा स्याउ खेतीले बसाई सर्न थालेको, स्याउँका बोटहरुमा विभिन्न रोग संक्रमण देखा पर्न थालेको, कृषि उपजको उत्पादन घट्दै गईरहेको र परम्परागत खेती धरासायी हुने अवस्था सृजना हुन थालेको कार्यक्रमका सहभागीले जनाएका छन्। उनीहरुले विगतकोस्मरण गर्दै २०४० को दशकमा मुस्ताङको कुञ्जो, टिटी, ताक्लुङ, छयो र लेते लगायतका स्थानमा स्याउ खेती हुने गरेको पाईएपनि अहिले त्यहाँ स्याउ खेती पूर्णरुपमा लोप भईसकेको अध्ययन टोलीलाई बताएका छन्। पछिल्लो समय जलवायु परिवर्तनका कारण असमान प्रकारको हिमपात हुने, तापक्रम बढेसंगै रोग संक्रमण देखा पर्ने, अतिवृष्टि र अनावृष्टि हुने र जलवायुकै कारण खेतीयोग्य जमिन नष्ट हुँदै गईरहेको नागरिक समाजका अगुवा चन्द्रबहादुर थकालीले जानकारी दिए। उनले स्याउ खेती हुने स्थानमा अहिले सुन्तला, ओखर, आरुबखडा आदी खेती हुने गरेको जनाए। यस्तै जलवायु परिवर्तनका कारण मुस्ताङमा चालु वर्ष नै दुई पटकसम्म हिमपात हुँदा दर्जनौ याकचौरी पुरिंदा यहाँका किसानले लाखौंको घाटा व्यहोर्न परेको उनीहरुको कथन छ। जलवायुकै कारण खाद्य सुरक्षामा नकारात्मक असर पर्दा मुस्ताङका किसानलाई जीविकोपार्जनमा चुनौती बन्न थालेको कृषि ज्ञान केन्द्र मुस्ताङका प्रमुख प्रकाश बस्तोकोटीले ध्यानआर्कषण गराए। उनले जलवायुकै कारण कृषि क्षेत्रमा नकारात्मक प्रभाव बढ्न थालेको र यसका लागि जलवायु अनुकुलन क्षमता वृद्धि गर्नुपर्ने सुझाव पेश गरे। उनले मुस्ताङमा तापक्रम बढ्दै जाँदा उपल्लो मुस्ताङमा स्याउ खेतीले बसाई सार्न पुगेको सुनाए। राष्ट्रिय योजना आयोगको आयोजना तथा प्रदेश नीति तथा योजना आयोगको समन्वयमा मुस्ताङको जोमसोममा पुनरुत्थानशीलता विश्लेषण तथा जीविकोपार्जन सम्बन्धी विस्तृत अध्ययनसम्बन्धी एकदिने कार्यशाला भएको हो। यस कार्यशालाका लागि सयुक्त राष्ट्र संघ विश्व खाद्य कार्यक्रमका राष्ट्रिय निर्देशक रोबर्ड कास्कासहितको टोली मुस्ताङ आएको हो। उनीहरुले उपल्लो मुस्ताङको लोमान्थाङ र वारागुङ मुक्तिक्षेत्रमा पुगेर अनौपचारिक रुपमा पुनरुत्थानशीलता विश्लेषण तथा जीविकोपार्जन सम्वन्धि अध्ययन गरे। उनीहरुले विभिन्न खाद्य सुरक्षा सम्वन्धि प्रश्न राखेर अध्ययन गरेको कार्यक्रम संयोजक बिष्णु आचार्यले जानकारी दिए। अध्ययन टोलीले मुस्ताङका पालिकास्तरमा खाद्य सुरक्षामा पुगेको संकट र पुनरुत्थानशीलता विश्लेषण गर्न अध्ययन गरिएको उनले बताए। कार्यक्रम संयोजक आचार्यले पुनरुत्थानशीलता विश्लेषण तथा जीविकोपार्जन सम्वन्धी अध्ययन गण्डकी प्रदेशको कास्की, गोर्खा, मनाङ, पर्वत, म्याग्दी, बाग्लुङ आदी जिल्लामा सम्पन्न भईसकेको जानकारी दिए।"
राजर्षि जनक कपको उद्घाटन खेलमा हिमालयन शेर्पा विजयी,"मलंगवा : सर्लाहीको बागमती नगरपालिकामा जारी छैठौं राजर्षि जनक कप फुटबल प्रतियोगिताको पहिलो दिनको खेलमा नेपाल आईस हिमालयन शेर्पा फुटबल क्लब काठमाण्डौले ध्रुवतारा फुटबल क्लब दमक झापालाई १० ले पराजित गरेको छ। बागमतीस्थित स्वर्गीय सन्तोष श्रेष्ठ स्मृती फुटबल मैदानमा भएको खेलमा हिमालयन शेर्पाले धु्रवतारालाई पराजित गरेको आयोजक बागमती युवा क्लबले जनाएको छ। हिमालयन सेर्पाको लागि खेलको ६८ औँ मिनेटमा सुरेश कुमालले गरेको गोलनै पहिलो दिनको खेलको निर्णायक साबित भयो। पहिलो हाफमा बराबरी खेलेका हिमालयन शेर्पा मध्यान्तर पछि निकै आक्रामक देखिएका थिए। पहिलो हाफमै राम्रो अवसर पाएका धु्रबताराले मौकालाई सदुपयोग गर्न नसकेपछि हिमालन शेर्पा खेल जित्न सफल भएको थियो। प्रतियोगितामा हिमालयन शेर्पाका लागि गोल गरेका कुमार म्यान अफ दि म्याच घोषित भएका छन्। जितसँगै हिमालयन शेर्पा क्वाटरफाईनलमा प्रबेश गरेको छ। यस्तै बिहीवारको प्रतियोगितामा विभागिय नेपाल पुलिस क्लव र नव जनजाग्रिती युवा क्लव सिमरा भिड्ने भएका छन्। मधेस प्रदेशकै सर्वाधिक पुरस्कार राशीको यस प्रतियोगितामा आयोजक बागमती युवा क्लब र एउटा विदेशी क्लब गरी १२ वटा टिमले सहभागिता जनाएका छन्। प्रतियोगितामा नेपाल पुलिस क्लब, सशस्त्र प्रहरीको एपिएफ क्लब, मछिन्द्र फुटबल क्लब, हिमालयन शेर्पा क्लब, न्यूरोड टिम एनआरटी, नव जनजागृति युवा क्लब सीमरा, सुदूरपश्चिम११ धनगढी, केबीए ग्लोबल फुटबल क्लब चितवन, धु्रवतारा स्पोटिङ क्लब दमक र विदेशी टिम एभिनिर फुटबल क्लब क्यामरुनले भाग लिएका छन्। प्रतियोगिताको बिजेताले राजर्षि रनिङ सिल्ड नगद १० लाख १ हजार र उपबिजेताले सिल्ड ५ लाख ५ सय पुरस्कार प्राप्त गर्ने छन्।"
हिंसा अन्त्यका लागि विश्वब्यापी सन्धिको आह्वान,"काठमाडौं : काठमाडौंमा आयोजित दुई दिने दक्षिण एसियाली महिला सम्मेलन ६ बुँदे घोषणापत्र जारी गर्दै सम्पन्न भएको छ। सम्मेलनको समापन गर्दै सर्वोच्च अदालतकी न्यायाधिश सपना प्रधान मल्लले महामारी र जलवायु परिवर्तनजस्ता प्रकोपबाट महिला र किशोरीहरुमाथि हुने असरलाई कम गर्न यस्ता सम्मेलनले सहयोग पुर्याउने बताइन्। सम्मेलनमार्फत महिला र किशोरीहरुविरुद्धको हिंसा अन्त्यका लागि दक्षिण एसियाली महिला अधिकारकर्मीहरुले विश्वब्यापी सन्धिको आह्वान गरेका छन्। नेपाल, अफगानिस्तान, बंगलादेश, भारत, पाकिस्तान र श्रीलंकाका बरिष्ठ महिला अधिकारकर्मीहरु सहभागी दुई दिने सम्मेलनमा महिला र किशोरीविरुद्धको हिंसा अन्त्यका लागि नयाँ अन्तर्राष्ट्रिय मानकको लागि तत्काल आब्हान गर्ने सहमति भएको हो। सम्मेलनले महिला हिंसा अन्त्यको पहलको लागि पाचौं विश्व महिला सम्मेलनको पनि माग गरेको छ।राष्ट्रिय मानव अधिकार आयोग, राष्ट्रिय महिला आयोग, महिला गैरसरकारी संस्था महासंघ र एभ्री वुमन संस्थाको संयुक्त आयोजनामा मंगलबारबाट काठमाडौंमा सुरु भएको दक्षिण एसियाली महिला सम्मेलनको दोस्रो दिन सम्मेलनमा उपस्थित प्रतिनिधिहरुले हिंसालाई सम्बोधन गर्न नयाँ र ब्यापक बाध्यकारी मानकलाई तुरुन्तै लागु गर्न हर सम्भव प्रयासका लागि दक्षिण एसियाली राष्ट्रका सरकारहरुलाई आह्वान गरेका छन्। दक्षिण एसियाबाट विश्वमा प्रतिध्वनि गर्दै महिला र किशोरीविरुद्धको हिंसालाई सम्बोधन गर्न विश्वब्यापी मानकहरु शिर्षकको सम्मेलनमा एभ्री वुमन संस्थाकी सीईओ लिजा स्यानोनले भनिन्, नेपालमा महिला अधिकारका लागि गौरवपूर्ण इतिहास छ। यो अत्यावश्यक छ कि नयाँ विश्वब्यापी मानकको लागि पहिलो पहलकदमी नेपालबाट होस्। यसमा नेपालले दक्षिण एसियाको नेतत्व गर्नेछ। वर्तमान प्रणालीमा रहेको नियमात्मक, भौगोलिक र कार्यान्वयको खाडललाई पूरा गर्ने क्रममा विश्वब्यापी उपकरणले महिला तथा किशोरीविरुद्ध हुने हिंसा प्रतिको संरक्षण, रोकथाम, दण्ड र दृष्टिकोणमा परिवर्तन ल्याउने सम्मेलनको निष्कर्ष छ। सम्मेलनकी वक्तामध्येकी भारतीय महिला अधिकारकर्मी मिरा खन्नाले भनिन्, यसले कठोर र कानुनी रुपमा बाध्यकारी ढाँचा सिर्जना गर्नेछ जसले पृथ्वीमा प्रत्येक राष्ट्रलाइ प्रमाणमाआधारित हस्तक्षेपहरु गर्न र विश्वलाई प्रगती अनुगमन गर्न सक्षम बनाउनेछ। एउटा नयाँ अन्तराष्टिय सम्झौताले महिला र किशोरीको जीवनलाई सदाको लागि परिवर्तन गर्नेछ ,सम्मलेनको आयोगकमध्येकी महिला गैरसरकारी संस्था महासंघकी अध्यक्ष शशी अधिकारीले बताइन्। सम्मेलनले जारी गरेको घोषणापत्रमा महिला र किशोरीविरुद्ध हुने हिंसाको डरलाग्दो प्रभाव र त्यसमा पनि महामारीजस्ता प्रकोपले दक्षिण एसिया र विश्वमा नै झनै असर बढाउने कुरा पहिचान गरिएको छ। सम्मेलन मार्फत् मानव अधिकारको उल्लंघन र जनस्वास्थ्य संकटको सबैभन्दा गहिरो प्रभाव महिला र किशोरीमा हुने गरेको कुरालाई पनि जोड दिइएको छ। मानव विकासको हरेक पाटोमा हिंसाको प्रभावको ठूलो असर रहने कुरालाई सम्मेलनमा उठाइएको छ। दक्षिण एसियाका सरकारहरुले हिंसालाई सम्बोधन गर्न ल्याएको कानूनी प्रावधान र त्यसलाई कार्यान्वयन गर्न बनेका रणनीतिको प्रशंसा गरिएको छ।"
एमालेबाट निर्वाचित वडा अध्यक्ष कांग्रेस प्रवेश,"काभ्रेपलाञ्चोक: धुलिखेल नगरपालिका८ का वडा अध्यक्ष निराजन जंगम नेकपा एमाले छाडेर नेपाली कांग्रेस पार्टीमा प्रवेश गरेकाछन्। एमालेबाट निर्वाचित वडा अध्यक्ष जंगमलाई जिल्ला सभापति तिर्थ लामाले धुलिखेलमा पार्टी सदस्य दिएर कांग्रेस पार्टीमा प्रवेश गराएको कांग्रेस जिल्ला सचिब गुणराज मोक्तनले जानकारी दिए। कांग्रेस पार्टी प्रवेश गरिएको जंगम एमाले जिल्ला सदस्यमा खुल्लातर्फबाट एक महिना अघि मात्र निर्वाचित भएका थिए। पछिल्लो समय नगरपालिका मेयर अशोककुमार ब्यन्जुसँगको टकराबले एमाले जिल्ला सदस्य एवं वडा अध्यक्ष बुधबार कांग्रेसमा प्रवेश गरेका हुन्। बुधबार बनेपामा भएको एक कार्यक्रममा नेपाल उद्योग वाणिज्य महासंघका केन्द्रीय सदस्य सुरकृष्ण बैद्य, नेपाल सरकारका पूर्व सहसचिव उद्धव थापा, जनता समाजवादी युवा संगठनका केन्द्रीय उपमहासचिव सुनिल लामा नेपाली कांग्रेस पार्टीमा प्रवेश गरिएको जिल्ला सचिब मोक्तनले जानकारी दिए।"
एनआइसी एसियाको सर्वश्रेष्ठ तलब बचत खाता खोल्दा पाइन्छ यी २४ फाइदा,"काठमाडौं: ग्राहकहरूलाई आकर्षक फाइदाहरू दिएर सधैं चर्चामा आउने गरेको एनआइसी एसियाले अर्को आकर्षक योजना ल्याएको छ। कर्मचारी तलब खाताका लागि एनआइसी एसियाले फाइदासहितको आकर्षक योजना ल्याएको हो। यो योजना अन्य बैंकहरूको तुलनामा अत्यधिक फाइदा रहेको एनआइसी एसियाले जनाएको छ। एनआइसी एसिया बैंकमा तलब खाता खोल्नेले आकर्षक ब्याजदरमात्रै होइन, आकर्षक अन्य फाइदाहरू प्रदान गर्ने जनाएको छ। बैंकका प्रमुख कार्यकारी अधिकृत (सिइओ) रोशन न्यौपानेले नाफा कमाउने उद्देश्यभन्दा पनि ग्राहकको फाइदालाई मध्यनजर गर्दै तलब खाता योजना ल्याएको बताए। खाता खोल्ने ग्राहकहरूले ३ प्रकारका सर्वश्रेष्ठ बीमाका फाइदाहरू, ३ प्रकारका सर्वश्रेष्ठ कर्जासम्बन्धी फाइदाहरू र १८ प्रकारका अन्य अतुलनीय सर्वश्रेष्ठ फाइदाहरू पाउने उनले बताए। बैंकले यसअघि ल्याएका बचत खाता योजनाहरू निकै फाइदाजनक भएको र ती योजनाहरूको सफलतापछि नै बैंकले एकपछि अर्को योजनाहरू ल्याएको सिइओ न्यौपानेले बताए। तलब खातामा हुने फाइदा अन्य कुनै पनि बैंकहरूले नदिने सिइओ न्यौपानेको दाबी छ। एनआइसी एसियाका अनुसार तलब खातामा पनि तीन प्रकारका श्रेणीहरू छन्। ती हुन् एनआइसी एसिया गुडबिल एम्बेसडर, द प्राइड अफ एनआइसी एसिया र द पार्टनर अफ एनआइसी एसिया। तीनमध्ये जुनसुकै खाता खोले पनि शून्य मौज्दातमै खाता खोल्न सकिने र ८०३ प्रतिशत ब्याजदर पाइने बैंकले जनाएको छ। कति कर्मचारी भए खाता खोल्न सकिन्छ? एनआइसी एसिया बैंकले जति जना कर्मचारी भए पनि यो खाता खोल्न सकिने व्यवस्था गरेको छ। तीनमध्ये एनआइसी एसिया गुडबिल एम्बेसडर श्रेणीमा खाता खोल्नका लागि कर्मचारी संख्या ५० भन्दा बढी हुनुपर्ने बैंकले जनाएको छ। ५ देखि ४९ जनासम्म कर्मचारी भएकाले द प्राइड अफ एनआइसी एसिया श्रेणीमा खाता खोल्न सकिने र १ जनादेखि ४ जनासम्म कर्मचारी भएका कार्यालये द पार्टनर अफ एनआइसी एसिया श्रेणीमा खाता खोल्न सकिने बैंकले जनाएको छ। खाता खोल्नेलाई ५ वर्षसम्म निःशुल्क सेवा एनआइसी एसिया बैंकमा तलब खाता खोल्नेहरूले बीमा फाइदा, कर्जा फाइदा, विभिन्न सेवामा लाग्ने शुल्कहरूमा छुटलगायतका आकर्षक फाइदा पाउने सिइओ न्यौपानेले बताए। उनका अनुसार बैंकले बीमातर्फ मात्रै तीन वटा फाइदा उपलब्ध गराउने छ। यस खाताको गुडबिल एम्बेसडर श्रेणीमा खातावाला एवं निजले मनोनित गरेका अन्य ३ जना व्यक्तिहरुको प्रतिव्यक्ति २१ लाखसम्मको तीन प्रकारका बीमा फाइदा प्राप्त गर्ने उनले बताए। त्यस्तै तलब खाता खोल्ने आफ्ना ग्राहकहरूलाई एनआइसी एसिया बैंकले गुडबिल एम्बेसडर श्रेणीमा ४० लाख रुपैँयाको दुर्घटना बीमा र ४० लाख रुपैँया बराबरकै घातक रोग बीमा फाइदा पाउने छन्। यसबाहेक बैंकले औषधि उपचारका लागि बीमा फाइदा उपलब्ध गराउने बैंकले जनाएको छ। बैंकले दिएको जानकारीअनुसार गुडबिल एम्बेसडर श्रेणीका ग्राहकलाई औषधि उपचारतर्फ ४ लाख रुपैँयासम्मको बीमा फाइदा उपलब्ध गराउने छ। जसमा ओपीडीका लागि ८० हजार रुपैँयासम्म र अस्पताल भर्ना भएमा ३ लाख २० हजार रुपैँयासम्मको बीमा फाइदा उपलब्ध गराउने छ। बीमा फाइदाको अवधि ५ वर्षका लागि रहने र यो फाइदा श्रेणीअनुसार तोकेका अन्य व्यक्तिहरुले समेत पाउने बैंकले जनाएको छ। यो फाइदा नियामक निकायको निर्देशन वा सम्बन्धित बीमा कम्पनीको नीतिबमोजिम जुनसुकै बेला परिवर्तन वा रद्द भने हुनसक्ने बैंकले जनाएको छ। सम्पत्ति अभिवृद्धिको फाइदा बैंकले बीमा फाइदासँगै सम्पत्ति अभिवृद्धि फाइदासमेत यस्तो खातामा उपलब्ध गराउने छ। तलब खाताका तीनवटै श्रेणीमा ५ वर्षका लागि डिम्याट खाता र मेरो सेयरमा लाग्ने शुल्क निःशुल्क उपलब्ध गराउने छ भने पोर्टफोलियो म्याजेनमेन्ट सेवामा ५ वर्षका लागि ५० प्रतिशत छुट प्रदान गर्ने बैंकले जनाएको छ। कर्जासम्बन्धी फाइदै फाइदा एनआइसी एसिया बैंकमा तलब खाता खोल्नेहरूले कर्जामा समेत राम्रो फाइदा पाउने बताइएको छ। बैंकले दिएको जानकारीअनुसार पूर्व स्वीकृत कर्जा सीमा (३ महिनाको औसत मौज्दातको गुणना)का आधारमा पाउनेछन्। यसको ब्याजदर पनि बेसरेटमा थप १ प्रतिशतमात्रै प्रिमियम लिने बैंकले जनाएको छ। त्यस्तै फाइदाको प्रशासनिक शुल्क पनि ०२५ प्रतिशतमात्रै लाग्ने र तीनवटै श्रेणीमा समान फाइदा पाइने बैंकले जनाएको छ। डिजिटल एण्ड ट्रान्जेक्सन बैंकिङ एनआइसी एसिया बैंकमा तलब खाता खोल्नेहरूले डेबिट कार्ड, मोबाइल बैंकिङ र इन्टरनेट बैंकिङ पनि ५ वर्षका लागि निःशुल्क पाउनेछन्। क्रेडिट कार्डको पनि ५ लाख रुपैँयासम्मको सीमा बैंकले उपलब्ध गराउनेछ भने क्रेडिट कार्डमा आबद्ध भएको र जारी भएको शुल्क निःशुल्करुपमै उपलब्ध गराउने बैंकले जनाएको छ। त्यसैगरी क्रेडिट कार्ड वार्षिक शुल्क, प्रिपेड डलर कार्ड, ई(कमर्स सुचारु, चेक प्रोसेसिङ (प्रति महिना), आरटीजीएस साथै आइपीएसकनेक्ट आइपीएस पनि ५ वर्षका लागि पूरै निःशुल्क दिने बैंकले जनाएको छ। लकर शुल्क पाँच वर्षका लागि शतप्रतिशत निःशुल्क र लकर मार्जिनमा भने पूरै शतप्रतिशत निःशुल्क उपलब्ध हुने बताइएको छ। युएसडी, जीबीपी, युरो, क्याडलगायतका विदेशी मुद्रा सटहीमासमेत बैंकले फाइदा दिने बताएको छ। त्यसैगरी एटीएमहरूबाट नगद झिकेको वा ब्यालेन्स चेक गरेको स्वदेशी बैंकहरूमा पाँच वर्षका लागि निःशुल्क उपलब्ध हुने बैंकले जनाएको छ। सेवा ढिलो भए बैंकले जरिवाना तिर्ने एनआइसी एसिया बैंकले सेवा प्रवाहको ग्यारेन्टीसमेत लिने भएको छ। बैंकले प्रदान गर्ने फाइदाहरू निश्चित समय तोक्ने र तोकिएको समयमा बैंकले ग्राहकलाई फाइदा दिन नसके जरिवाना तिर्ने बताएको छ। जसअनुसार अब बैंकले आफूले ढिलाई गरे ग्राहकलाई नै जरिवाना तिर्ने बताएको छ। ग्राहकहरू भनेको हाम्रो देवतासरह हुनुहुन्छ, हामीले ढिला गर्दा हामी पनि सजायको भागिदार बन्नुपर्छ। हामी ग्राहकप्रति पूर्ण उत्तरदायी छौं, सीइओ न्यौपाने भन्छन्, बैंकको निर्धारित सेवा प्रवाह समयभन्दा बढी समय सेवाका लागि प्रतिक्षा गर्नुपरेको अवस्थामा हामी क्षतिपूर्ति दिन्छौं। यस्तो अभ्यास बैंकिङ क्षेत्रकै लागि नयाँ भएको बैंकको दाबी छ। बैंक आफ्ना ग्राहकप्रति कति जिम्मेवार छ भन्ने कुरा देखाउनका लागि पनि यस्तो अभ्यास गरिएको सीइओ न्यौपानेले बताए। उनका अनुसार सेवा प्रवाहका लागि बैंकले तोकेको समयको ५० प्रतिशत समयभित्रै सेवा प्रदान गर्नेछ। निर्धारित समयभन्दा बढी समय लागेमा वा ग्राहकले धेरैबेर कुर्नुपरेमा प्रतिघटना १० रुपैँयाका दरले जरिवाना तिर्ने बैंकले जनाएको छ। यसका लागि डेडिकेटेड रिलेशनसी म्यानेजर समेत उपलब्ध रहेको बैंकले जनाएको छ।"
विश्वका प्रमुख भाषाहरु पढाउँदै मध्यपश्चिम विश्वविद्यालय,"सुर्खेत : मध्यपश्चिम विश्वविद्यालय (एमयू)ले विश्वका प्रमुख भाषाहरु पढाउने भएको छ। अब सुर्खेतमै विश्वका प्रमुख भाषाको पठनपाठन सुरु गर्न लागिएको एमयूले जनाएको छ। अंग्रेजी, चिनियाँ, अरबियन, फ्रेन्च, स्पेनिस र रसियन भाषाहरुको पठनपाठन गर्न लागिएको विश्वविद्यालयका उपकुलपति प्राडा नन्दबहादुर सिंहले बताए। यस्तै कोरियन, जापानिज र जर्मन भाषापनि पढाइ हुनेछ। पछिल्लो समय जापान, कोरिया र जर्मन लगायतका देश नेपाली युवाहरुको पहिलो रोजाइमा पर्दछन्। यी देशमा नेपालीहरु अध्ययन तथा रोजगारीका लागि जाने गरेका छन्। त्यस्तै ग्रिक, ल्याटिन, संस्कृत र नेपाली भाषाको पनि पढाइ हुनेछ। विश्वको संस्कृति र सभ्यतालाई विश्वभर चिनाउने उद्धेश्यले भाषाको पढाइ सुरु गर्न लागिएको विश्वविद्यालयले जनाएको छ। प्राज्ञिक ज्ञान तथा सीप आर्जनका लागि छुट्टाछुट्टै हिसावमा पठनपाठन हुनेछ। शैक्षिक कार्यक्रम अन्तरगत सेमेष्टर प्रणालीमा पढाइ हुनेछ भने वैदेशिक रोजगारीमा जानका लागि विशेष प्याकेजमा पठनपाठन हुनेछ। सम्बन्धीत भाषा सिकेपछि विश्वविद्यालयले प्रमाणपत्र उपलब्ध गराउने छ। न्यूनतम एसएलसी पास गरेका विद्यार्थीले भाषाहरु पढ्न पाउने छन्। विश्वविद्यालयले पहिलो चरणमा कोरियन भाषाबाट पठनपाठन सुरु गर्नेछ। कोरियन भाषाको पठनपाठनका लागि भर्ना लिन आवेदन माग गरिएको विश्वविद्यालय अन्तर्गतको विश्वप्यापी भाषा तथा व्यवसायिक सीप विकास केन्द्रका निर्देशक चित्रबहादुर खत्रीले जानकारी दिए। कोरियाका दुई जना प्राध्यापकले कोरियन भाषा पढाउने छन्। दुबै जना कोरियन प्राध्यापक सुर्खेत आइपुगेका छन्। वर्ष दिनभित्रै अन्य भाषाको पनि पठनपाठन थालिने छ। विश्वविद्यालयले अन्य भाषाका पाठ्यक्रम तयारी गरिरहेको छ। राजदुतावासको सहयोगमा अन्य भाषाको पाठ्यक्रम तयारी भइरहेको निर्देशक खत्रीले जनाए। अंग्रेजी भाषाको अध्ययनअध्यापनका लागि अमेरिकी राजदूतावाससँग सहकार्य गरिएको छ। कोरियन भाषालगत्तै अंग्रेजी भाषाको पठनपाठन पनि सुरु गर्ने विश्वविद्यालयको तयारी छ। विश्वविद्यालयले विभिन्न व्यवसायिक सीप पनि सिकाउने भएको छ। विश्व भाषा तथा व्यावसायिक सीप विकास केन्द्रबाट विश्वका भाषाहरुको पठनपाठन र व्यवसायिक सीप पनि सिकाइने विश्वविद्यालयका उपकुलपति प्राडा सिंहले जानकारी दिए। आधुनिक विश्वको मागलाई मध्यनजर गरेर विश्वका भाषासँगै व्यवसायिक सीप सिकाइने छ। केन्द्रले पहिलो चरणमा लेखा, परराष्ट्र र कम्प्युटर सम्बन्धि सीपहरु सिकाउने छ। यसबाट सीप भएका तर प्रमाणपत्र नभएका व्यक्तिहरुले बढी लाभ लिनेछन्। यस्ता व्यक्तिको हकमा सीप परीक्षण गरेर मात्रै विश्वविद्यालयले भर्ना लिनेछ। निश्चित तह पास गरेपछि विश्वविद्यालयले प्रमाणपत्र उपलब्ध गराउने छ। सीप विकास कार्यक्रम अन्तरगत द्वन्द प्रभावित र मुक्तकमैया तथा कमलहरीले बढी प्राथमिकता पाउने विश्वविद्यालयले जनाएको छ। न्यूनतम शुल्कमा व्यवसायिक सीप र भाषाको पठनपाठन हुनेछ।"
गठबन्धनको आश गरेर चुनाव जित्ने सोंच दिमागबाट हटाऔं : प्रचण्ड,"काठमाडौं: नेकपा माओवादी केन्द्रका अध्यक्ष पुष्पकमल दाहाल प्रचण्डले गठबन्धन गरेरमात्र चुनाव जित्न नसकिने बताएका छन्। माओवादी केन्द्रको उपत्यका विशेष समन्वय समिति, सम्पर्क समन्वय समिति र प्रवास समन्वय समितिको बुधबार आयोजित प्रशिक्षण कार्यक्रममा बोल्दै प्रचण्डले गठबन्धनको आश गरेर चुनाव जित्ने सोंच नराख्न पार्टीपंक्तिलाई आग्रह गरेका हुन्। प्रचण्डले भने, गठबन्धनको आश गरेर चुनाव जितौला र खाउँला भन्ने दिमागबाट हटाइदिनुस्। आफ्नै खुट्टामा, आफ्नै तागतको बलमा चुनाव जित्छौं भन्ने आत्मविश्वासको साथ हामी अगाडि बढ्नुपर्छ। एमसीसीका कारण माओवादीलाई सिध्याउन खोजेको उनले आरोप लगाए। एमसीसीले पार्टी फुट्ने भन्दै खुसी भएका थिए। तर, हामी सँगै कार्यक्रममा हिडिरहेका छौं। त्यसैले अहिले दिमागबाट गठबन्धन हटाइदिनुस्, बरु जनतामाझ जाउँ, घाइते, वेपत्ता, शहीद परिवारमा जाऔं। अबको दुई महिना हरेक दिन जनतामाझ जाने संकल्प गरौं, उनले भने। अध्यक्ष प्रचण्डले केपी शर्मा ओलीको कार्यशैलीका कारण नेकपाको एकता टिक्न नसकेको आरोप लगाए। उनले भने, ओलीले नायक हुने अवसर गुमाए। प्रतिक्रान्ति गरेर एकीकृत हुँदै गरेको कम्युनिस्ट आन्दोलनमा विभाजन ल्याएर खलनायक भए। सबैभन्दा पहिला आफ्नै खुट्टामा उभिएर निर्वाचन जित्ने माओवादी नीति भएको उनको भनाइ थियो।"
जनकपुरधाममा मासु तथा मदिरा विक्री वितरणमा रोक,"जनकपुरधाम : जनकपुरधाममा दुई दिन मासु तथा मदिराको विक्री वितरणमा रोक लगाएको छ। बुधवार जिल्ला प्रशासन कार्यालय धनुषाले एक सूचना जारी गर्दै चैत ३ र ४ गते जनकपुरधाम क्षेत्रभित्र मासु तथा मदिरा विक्री वितरण र सेवनमा निषेध गरिएको प्रमुख जिल्ला अधिकारी सुरेन्द्र पौडेलले जानकारी दिए। १५ दिने मिथिला मध्यमा परिक्रमा बिहिवार जनकपुरधाम आउँदैछ। यसकै लागि चैत ३ र चैत ४ गते सूर्योदय देखि सूर्यास्त सम्मका लागि जनकपुरधाम क्षेत्रमा मासु मदिरा विक्रि वितरण तथा सेवन निषेधित गरिएको छ। बिहीबार परिक्रमायात्रीहरु जनकपुरधाम फर्कनेछन् भने चैत ४ गते अर्थात शुक्रवार अन्तरगृह परिक्रमा गर्नेछन्। अन्तरगृह पक्रिमाको भोलि पल्ट शनिबार जनकपुरधाममा होली मनाइने छ। त्यस्तै प्रशासनले होली पर्व मनाउने नाममा जथाभावी रंग दल्ने, लोला हान्ने, बाटो ढुकेर बटुवालाई रंग लगाउने, बाटो अवरोध गरी सवारी साधनबाट रकम असुल्ने जस्ता कार्य नगर्न सचेत गरेको छ। प्रजिअ पौडेलले लागुऔषध, मदिरा, भांग अन्य उत्तेजक पदार्थ खाई सवारीसाधान चलाउन, हुलहुज्जत गर्न र चर्को स्वरमा बाजा बजाउन तथा डिजे सञ्चालन गर्नसमेत प्रतिबन्ध लगाएको जनाए। जिल्ला प्रशासनको सूचना उल्लंघन गरेमा प्रचलित कानून अनुसार कारवाही गरिने जनाइएको छ।"
नाबालिका भाञ्जीलाई करणी गरेको आरोपमा एक पुरुष पक्राउ,गोरखा : भाञ्जी नाता पर्ने १३ वर्षिया बालिकालाई करणी गरेको आरोपमा प्रहरीले एक पुरुषलाई पक्राउ गरेको छ। शहीदलखन गाउँपालिका८ ढोडेनी चिसापानीका २९ वर्षका युवकलाई मंगलबार पक्राउ गरिएको प्रहरी निरीक्षक धर्मबहादुर अधिकारीले बताए। ती पुरुषले गत फागुन १९ गते बालिकालाई करणी गरेको भन्दै बालिकाको आमाले जिल्ला प्रहरी कार्यालय गोरखामा जाहेरी दिएपछि अभियुक्तलाई पक्राउ गरी मुद्दा दर्ता भएको हो। प्रहरीले उनीविरुद्ध बुधवार गोरखा जिल्ला अदालतमा मुद्धा दर्ता गरी सात दिनको म्याद थप गरेर अनुसन्धान गरिरहेको प्रहरी निरीक्षक अधिकारीले बताए।
"होलीमा १३ सय बढी ट्राफिक परिचालन, ६८ स्थानमा विशेष चेकजाँच हुने","काठमाडौं: महानगरीय ट्राफिक प्रहरी महाशाखाले होली विशेष सुरक्षा योजना सार्वजनिक गरेको छ। काठमाडौं उपत्यकामा १३ सय बढी ट्राफिक प्रहरी खटाइने योजना छ। होली मनाउँदा सवारी नियम तोड्ने खालका गतिविधि नियन्त्रण गर्न तथा दुर्घटना रहित होली पर्व बनाउनका लागि महाशाखाले ट्राफिक व्यवस्थापनको योजना तयार गरी आफ्नो जनशक्ति परिचालन गर्ने भएको हो। महाशाखाका प्रमुख प्रहरी वरिष्ठ उपरीक्षक उमेशराज जोशीले सबै ट्राफिक इकाई तथा इन्चार्जहरूलाई ट्राफिक व्यवस्थापन कडा बनाउन निर्देशन दिए। फागु पूर्णिमाको अवसरमा हुने सवारी व्यवस्थापनको विभिन्न चुनौतीहरू तथा खतराहरूलाई यथार्थपरक विश्लेषण र मूल्याङकन गरेर प्रविधि उपकरणहरुको समुचित उपयोग गर्नेगरी विशिष्टिकृत ट्राफिक प्रहरी परिचालन गर्न लागेका छौं, एसएसपी उमेशराज जोशीले भने, बिहानैदेखि प्रहरी नायब उपरीक्षकको नेतृत्वमा २ वटा अनुगमन टोली, १४ वटा मोबाइल टोली, सवारी साधन अभिलेख व्यवस्थापन टोली र मोटरसाइकलमा थप ट्राफिक प्रहरी परिचालन गरिने छ। अवाञ्छित तरिकाले सवारी साधनको प्रयोग गर्ने, तीव्र गति र जिकज्याक गरी मोटरसाइकल चलाउनेमाथि विशेष निगरानी गर्नेगरी महाशाखाले सुरक्षा योजना तयार गरेको जनाएको छ। मादक पदार्थ सेवन गरी मोटरसाइकल हुइक्याउने, मोटरसाइकलमा हेल्मेट नलगाउने, मोटरसाइकलमा तीनजना भन्दा बढी सवार गरी चलाउने, सवारी साधनको प्रयोग गरी महिलाहरूलाई लक्षित गरी रङ लोला हान्ने र अभद्र व्यवहार गर्ने, ठूलो आवाज निकाल्ने र मोडिफाई गरी सवारी चलाउने, सवारी चालक अनुमति पत्र नभएकाहरूले सवारी साधन चलाउने, ट्राफिक नियम विपरीत सवारी चलाउनेमाथि विशेष निगरानी गर्नेगरी महाशाखाले सुरक्षा योजना तयार गरेको जनाइएको छ। महाशाखाले होली पर्वलाई दुर्घटनारहित बनाउन उपत्यकाका विभिन्न नाकासहित ६८ स्थानमा विशेष चेकजाँचको व्यवस्था मिलाएको छ भने बिहानैदेखि मापसे परीक्षण कडाईका साथ सुरु गर्ने भएको छ।"
"थप ८२ जनामा कोरोना संक्रमण, मृत्यु शून्य",काठमाडौं : पछिल्लो २४ घन्टामा थप ८२ जनामा कोरोना संक्रमण देखिएको छ। ६ हजार १७५ नमूना परीक्षणमा ८२ जनामा संक्रमण देखिएको हो। स्वास्थ्य तथा जनसंख्या मन्त्रालयका अनुसार ४७ सय ९० नमूनाको पीसीआर र १३ सय८५ नमूनाको एन्टिजेन विधिबाट परीक्षण गरिएको थियो। जसमध्ये पीसीआरबाट ४१ र एन्टिजेनबाट ४१ गरी ८२ नमूनाको रिपोर्ट पोजिटिभ आएको हो। बुधबार कोरोनाबाट कसैको पनि मृत्यु भएको छैन। मन्त्रालयका अनुसार बुधबार थप २१३ जना कोरोनामुक्त भएका छन्। हाल कोरोना सक्रिय संक्रमितको संख्या ४५७४ रहेको छ।
"अदालतलाई गुटबन्दीको सिकार बनाउन महाभियोगमा लिङ्गरिङ, यसको भण्डाफोर गर्छौं: एमाले","काठमाडौं : नेकपा एमालेका अध्यक्ष केपी शर्मा ओलीले प्रधानन्यायाधीश चोलेन्द्र शमशेर जबराविरुद्ध महाभियोग प्रस्ताव हठातमा ल्याइएको बताएका छन्। एमाले संसदीय दलको बैठकमा अध्यक्ष ओलीले गठबन्धनबाट महाभियोगलाई लिङ्गरिङ गर्ने काम भएको भन्दै यसको भण्डाफोर गर्ने बताएका हुन्। ओलीको भनाई उदृत गर्दै एमाले प्रमुख सचेतक भट्टराइले भने, महाभियोगलाई जतिसक्यो लिङ्गरिङ गर्ने, एकदमै ढिलो गर्ने महाभियोग पास या फेल हुनका लागि अवसर नै प्रदान नगर्ने ध्येयका साथ उहाँहरु अगाडि बढिरहनुभएको छ। यस्तो बेलामा नेकपा एमालेले यसलाई नङग्याउने, भण्डाफोर गर्ने काम गर्छ। उनले थपे, महाभियोग प्रस्ताव दुइतिहाई छैन भन्ने जान्दा जान्दै हठातमा ल्याउनुभएको थियो। जसरी भए पनि सम्मानित सर्वोच्च अदालतलाई गिजोल्ने र अदालतलाई गुटबन्दीको सिकार बनाउने काम भयो। अदालतलाई सधैभरी अस्थिरता बनाउन चाहने उहाँहरुको दुराशयका कारण महाभियोग आएको छ। जनताका समस्या बारेमा यो अधिवेशनमा छलफल गर्ने प्रयास नभएको बताए। बैठकपछि एमाले प्रमुख सचेतक भट्टराइले सत्ता गठबन्धननले आफ्ना उद्देश्य पूरा गर्ने हेतुले मात्रै संसद बैठक डाँकेको बताए। उनले भने, १९ पटक डाकिएको बैठकमा ११ दिन बैठक बस्यो। सत्ता गठबन्धननले आफ्ना उद्देश्य पूरा गर्ने हेतुले बैठक गर्यो। संसदीय प्रणालीमा वेल घेराउ र नाराबाजीका बीच कहि पनि बैठक अघि बढ्दैन। अहिलेको गठबन्धन र सभामुखले जबरजस्त संसद चलाउने प्रयास गर्नुभयो।"
सरकारी छाप कीर्ते गरेको आरोपमा १२ जना पक्राउ,"काठमाडौं : सरकारी छाप कीर्ते गर्ने कार्यमा संलग्न १२ जना पक्राउ परेका छन्। काठमाडौं महानगरपालिका१२ त्रिपुरेश्वरस्थित रहेको राहदानी विभागमा सरकारी छाप कीर्ते प्रयोग गरी छिटो पासपोर्ट बनाई दिने प्रलोभन देखाई ठगी गरी गरेको आरोपमा प्रहरीले उनीहरुलाई पक्राउ गरेको जनाएको छ। पक्राउ पर्नेमा रोल्पा माडी गाउँपालिका१ घर भई हाल गोंगबु, मिलन टोल बस्दै आएका २९ वर्षिय अमृत थापा सोही ठेगना भएका २४ वर्षिय प्रज्वल खड्का, बाग्लुङ बाग्लुङ नगरपालिका८ घर भई हाल सामाखुशी बस्ने ३० वर्षिय रञ्जित कार्की, म्याग्दीको बेनि नगरपालिका५ घर भई हाल बालाजु बस्ने ३३ वर्षिय रामजी परियार रहेका छन्। त्यस्तै ललितपुर महांकाल३ घर भई हाल नयाँ बसपार्क बस्दै आएकी ३६ वर्षिय गोमा बजगाई, पाल्पा पूर्ब खोला गाउँपालिका५ घर भई हाल गोंगबु मिलन टोल बस्दै आएका ३३ वर्षिय जीवन कुमार श्रेष्ठ, रामेछाप गागल गाउँपालिका८ घर भई हाल गौशाला बस्ने ३७ वर्षिय मिठे मगर, ललितपुर महांकाल गाउँपालिका२ घर भई हाल मानिखेल बस्दै आएका रमेश बजगाई, काभ्रेपलाञ्चोक कटुन्जेबेशी गाउँपालिका४ घर भई हाल माछापोखरी बस्दै आएका २५ वर्षिय सन्दिप मैनाली, सिन्धुली दुधौली नगरपालिका६ घर भई हाल धुम्बाराही पिपलबोट बस्ने २१ वर्षिय अभिषेक मगर, दैलेख आठबीस नगरपालिका३ घर भई हाल सिनामङ्गल बस्दै आएका २२ वर्षिय निरञ्जोन तिवारी र धादिङ थाक्रे गाउँपालिका४ घर भई हाल कलंकी बस्ने वस्दै आएका २४ वर्षिय मदन तामाङ रहेको प्रहरीले जनाएको छ। पक्राउ परेका उनीहरुको साथबाट १४ थान मोबाइल, विभिन्न सरकारी एवम् निजि कार्यालयहरुको छाप तथा कीर्ते गरिएका बिभिन्न सरकारी कागजपत्रहरूसहित बरामद गरिएको हो।"
प्रदेश यातायात मन्त्रीहरुको पोखरा भेलाले गर्यो २२ निर्णय,"पोखरा : सातवटै प्रदेशका भौतिक पूर्वाधार तथा यातायात सेवा व्यवस्थापन हेर्ने मन्त्रालयहरुको पोखरामा भएको २ दिने भेलाले सबै प्रदेशमा एकै खाले सवारी साधन कर, दस्तुर र जरिवाना हुने गरी आपसी समन्वयमा संघीय ऐनमा व्यवस्था गर्न माग गरेको छ। गण्डकी प्रदेशको भौतिक पूर्वाधार तथा यातायात मन्त्रालयको आह्वानमा जुटेका प्रदेश मन्त्री तथा सचिवहरुले उक्त मागसहित २२ बुँदे सामूहिक निर्णय गरेका हुन्। भेलामा मधेशबाहेक सबै प्रदेशका मन्त्रीहरु सहभागी भएका थिए। मधेसबाट उक्त मन्त्रालयका सचिव दीपकुमार दास सहभागी रहे। भेला चैत १ बाट सुरु भएर २ गते सकिएको हो। संयुक्त बैठक भनेर डाकिएको भेलामा नेपाल सरकारकी भौतिक पूर्वाधार तथा यातायात मन्त्री रेणुकुमारी यादव पनि सहभागी भइन्। गण्डकी प्रदेशका भौतिक पूर्वाधार, सहरी विकास तथा यातायात व्यवस्था मन्त्री कुमार खड्का, प्रदेश १ का यातायात व्यवस्था तथा सञ्चार मन्त्री उपेन्द्रप्रसाद घिमिरे, बागमती प्रदेशका श्रम, रोजगार तथा यातायात मन्त्री घनश्याम दाहाल, लुम्बिनी प्रदेशकी श्रम, रोजगार तथा यातायात व्यवस्था मन्त्री पुर्मती ढेंगामगर, कर्णाली प्रदेशका भौतिक पूर्वाधार तथा सहरी विकास मन्त्री पदमबहादुर रोकाया, सुदूरपश्चिम प्रदेशका भौतिक पूर्वाधार विकास मन्त्री दीर्घबहादुर सोडारी बैठकमा सहभागी रहे। मन्त्रीहरुले बैठकको निर्णयमा हस्ताक्षर गरेका छन्। भेलाले एक प्रदेशमा दर्ता भई अर्को प्रदेशमा सञ्चालनमा रहेका सवारी साधन सवारी धनी वा संस्था सवारी साधन प्रयोग भएको प्रदेशको भएमा उसको प्रमाणको आधारमा सोहि प्रदेशमा कर तिर्ने र नवीकरण गर्न सक्ने गरी संघीय कानुनमा व्यवस्था गर्न पहल गर्ने निर्णय गरेको छ। सबै प्रदेशमा अनलाइन विधिबाट सवारी कर तिर्ने प्रणाली लागु नहुँदासम्म यो व्यवस्था गर्न सहमति गर्ने,निर्णयमा भनिएको छ, आपसी समन्वयमा सबै प्रदेशमा एकै प्रकारको एकीकृत भीआरएस प्रणाली लागु गर्न यातायात व्यवथा विभागले पहल गर्ने। ब्लुबुक नवीकरण गर्ने र कर तिर्ने कार्य एकै मितिमा हुने गरी व्यवस्था गर्न आआफ्नो प्रदेशको प्रदेश सवारी तथा यातायात व्यवस्था ऐनमा संशोधन गर्न पहल गर्ने बैठकको निर्णय छ। सवारी साधन सम्बन्धी करजरिवानाहरू प्रदेशको एकल अधिकार क्षेत्रभित्र पर्ने भएकाले ट्राफिक प्रहरीले उठाउने जरिवाना र सबै प्रदेशहरुमा इम्बोस्ड नम्बर जडान कार्य अनिवार्य रुपमा लागु गरी इम्बोस्ड नम्बर जडान वापत उठ्ने राजस्व प्रदेश राजस्व खातामा जम्मा गर्ने गरी एकरुपता कायम गर्न संघीय सरकारलाई अनुरोध गर्ने बैठकको अर्काे निर्णय छ। भीआरएसईडीएलभीआरएस डाटाबेस र प्रशासनिक अधिकार भएको युजर एक्सेस यातायात व्यवस्था विभागले प्रदेशलाई हस्तान्तरण गर्ने संयुक्त बैठकले गरेको छ। प्रदेशको मन्त्रालयले अन्तर्गतका कार्यालयहरुलाई कनेक्ट गर्ने तथा आआफ्नो प्रदेशका भीआरएस डाटा प्रदेशमा सञ्चित गरी राख्ने गरी मिलाउने र उक्त सफ्टवेयर प्रणालीहरुको सुरक्षा प्रणाली मजबुत बनाई संघ र प्रदेशको आआफ्नो काम कार्यबाही सुरक्षित गर्न बैठकका सबै सहमत भएका छन्। ईडीएलभीआरएसमा अहिले कुनै समय २४ घन्टै सर्भर डाउन हुने समस्या देखिएको छ। कहिले काहीँ २४ दिन सिस्टम डाउन हुने समस्या पनि छ। लुपहोल र अफिस भिजिट डाटा अर्को कुनै कार्यालयबाट सिफ्ट गर्ने मिल्ने समस्या समाधानका लागि सफ्टवेयरमा आवश्यक परिमार्जन र विकासका लागि यातायात व्यवस्था विभागले पहलकदमी लिने बैठकको निर्णय छ। यातायात व्यवस्था विभागले स्मार्ट लाइसेन्स प्रिन्टिङका लागि पेन्डिङ स्मार्ट लाइसेन्सको छपाइ सिघ्ररुपमा गरी वितरणका लागि सम्बन्धित कार्यालयमा पठाउने व्यवस्था गर्ने भएको छ। यातायात व्यवस्था विभागले प्रदेशका कार्यालयहरुलाई सहयोग गर्न जिम्मेवारीसहितको डेडिकेटेड फोकल पर्सन यथाशीघ्र तोक्ने पनि बैठकको निर्णय छ।"
अर्थतन्त्र इतिहासमै नराम्रो गरी भाँसिएको अवस्था छ : ओली,"काठमाडौं : प्रमुख प्रतिपक्षी दल नेकपा एमालेका अध्यक्ष केपी शर्मा ओलीले नेपालको अर्थतन्त्र इतिहासमै नराम्रो गरी भाँसिएको अवस्थामा पुगेको बताएका छन्। एमाले संसदीय दलको बैठकमा अध्यक्ष ओलीले देशको अर्थतन्त्र धरमराएको बताएका हुन्। ओलीको भनाई उदृत गर्दै एमाले प्रमुख सचेतक विशाल भट्टराइले भने, मुलुकले राष्ट्रिय गौरवका आयोजनाहरुमा पछिल्लो समयमा ठोस प्रगति हाँसिल गर्न सकेको छैन। यस्तो अवस्थामा एमाले चुप लागेर बस्न सक्दैन। एमालेले यसलाई शशक्त प्रतिवाद गर्छ। ओलीले यो चुनावमा ६५ देखि ७० प्रतिशत सीटमा एमालेले विजयी हाँसिल गर्ने दाबी गरे। एमाले देशभरी एक्लै चुनाव लड्ने बताउँदै उनले भने, सबै स्थानीय तहमा एमालेले जित्छ। तसर्थ जनताको मन जित्नुपर्छ। हामीले आसनग्रहण खोज्ने होइन। योग्यतम उम्मेदवार खडा गरेर विजयी प्राप्त गर्नुपर्छ।"
सुर्खेतका ४६ बस्तीमा बिजुली पुर्याइँदै,"सुर्खेत : नेपाल विद्युत प्राधिकरणले सुर्खेतमा विद्युतीकरणलाई तीव्रता दिएको छ। गाउँगाउँमा विद्युत विस्तार गर्ने योजनाका साथ प्राधिकरणले एकैपटक जिल्लाका ४६ भन्दा बढी गाउँमा बिजुली पुर्याउन लागेको हो। ग्रामीण विद्युतीकरण कार्यक्रम अन्तरगत जिल्लाका ति बस्तीहरुमा विद्युतीकरण गरिने नेपाल विद्युत प्राधिकरण सुर्खेत वितरण केन्द्रले जनाएको छ। सुर्खेतको पश्चिम क्षेत्रमा विजौरादेखि लगामसम्म विद्युतीकरण गरिनेछ। लगाम सुर्खेतको सबैभन्दा दुर्गम क्षेत्र मानिन्छ। त्यहाँ चालु आर्थिक वर्षभित्र ११ केभीए लाइन विस्तार गरिने सुर्खेत वितरण केन्द्रका प्रमुख युवराज रावतले जानकारी दिए। त्यस्तै सिम्ता गाउँपालिकाका विभिन्न सात वटा गाउँमा विद्युत विस्तार गर्न लागिएको छ। गाउँपालिकाको वडा नं ६ अन्तरगतका चौर, लिसाडाँडा, गुमानेहुँदै गोमी, गजौडा, दमेना, आलीदेखि बजेडाआलीसम्म लाइन विस्तार गर्न लागिएको हो। चालु आर्थिक वर्षभित्रै गुर्भाकोट नगरपालिकाका विभिन्न पाँच वटा बस्तीमा विद्युतीकरण गरिनेछ। वडा नं १ को भुल्के हुँदै राम्रीकाँडा, वडा नं ९ को बोटेचौरबाट भानुखोला र नाडेकोटमा पनि चालु आर्थिक वर्षमै विद्युत लाइन विस्तार गरिने सुर्खेत वितरण केन्द्रले जनाएको छ। त्यस्तै भेरीगंगा नगरपालिकाका विभिन्न १९ वटा बस्तीमा विद्युतीरकण गर्न लागिएको छ। वडा नं ८ अन्तरगतका धारापानीबाट भण्डारीटोलसम्म, झिङ्नीखोला, ठूलोपानी, राजीगाउँ, पाँडुले, ठकुरीटोल, मदानेचौर, श्रीचौर र बेल्चौर, वडा नं ७ को रामघाट हुँदै वडा नं ६ को पुरनघाटमा विद्युत पुर्याइने छ। त्यस्तै पञ्चपुरी नगरपालिकाको च्यूरीखेतदेखि हाँसेगाउँ, बराहताल गाउँपालिकाको वडा नं ८ भट्टेघारीदेखि चेपाङसम्म, जनज्योति स्कुलदेखि गिद्धमारे, साजपानी, उँदोखोला, कुनाखेत, धुलेचौर र दमारटोल लगायतका क्षेत्रमा पनि लाइन विस्तार गर्ने लागिएको हो। यस्तै वीरेन्द्रनगरको अमृतडाँडादेखि देउतीबज्यै, ढोडेखाली नौलोकटेज नजिक, बुद्धबुद्धीमा पनि ११ केभीए विद्युतलाइन विस्तार गरिनेछ। सुर्खेतमा विद्युतीकरणका लागि दर्जनभन्दा बढी स्थानमा ट्रान्सफर्मर राखिने छ। सिम्ता गाउँपालिकाको वडा नं ५ बजेडाआलीमा, गुर्भाकोटको वडा नं ८ को वडा कार्यालय, भण्डारीटोल, कुइने र तल्लो झिङ्नी, वडा नं १ को राम्रीकाँडामा ट्रान्सफर्मर राखिने छ। त्यस्तै भेरीगंगाभित्र रामघाट, गोप्रे, गोलखट, टिम्मुरे, बराहतालको गिद्धमारे र साजपानीमा पनि ट्रान्सफर्मर राखिने सुर्खेत वितरण केन्द्रले जनाएको छ। ती स्थानमा चालु आर्थिक बर्षभित्रै ट्रान्सफर्मर राखिने छ। विद्युतीकरणकालागि प्राधिकरणले सात करोड बजेट विनियोजन गरेको छ। जसमध्ये विजौराबाट लगामसम्म लाइन विस्तारका लागि ८५ लाख, सिम्ता गाउँपालिका क्षेत्रभित्र विद्युतीकरण र ट्रान्सफर्मरका लागि २५ लाख, वीरेन्द्रनगरका विभिन्न बस्तीमा लाइन विस्तार र ट्रान्सफर्मरका लागि एक करोड १५ लाख, गुर्भाकोट नगरपालिका क्षेत्रका लागि ७३ लाख, बराहताल क्षेत्रका लागि एक करोड २५ लाख, पञ्चपुरीको लागि ८५ लाख, भेरीगंगा नगरपालिका क्षेत्रमा दुई वटा आयोजनाका लागि एककरोड एकलाख विनियोजन भएको छ।"
गभर्नर नै गाउँमा लगेर जनताका अगाडि पञ्जाबका मुख्यमन्त्रीले लिए सपथ,काठमाडौं : आम आदमी पार्टीका नेता भगवन्त मानले पञ्जाबको मुख्यमन्त्रीमा पद तथा गोपनियताको सपथ लिएका छन्। हालै सम्पन्न विधानसभा निर्वाचनमा दुईतिहाइ बहुमत हासिल गर्दै पञ्जाबमा कंग्रेस आईलाई विस्थापित गरेको आम आदमीले मानलाई १७औं मुख्यमन्त्री बनाएको हो। मानको सपथ नै सामान्य रुपमा गरिएको छ। आम आदमी पार्टीका संस्थापक एवं दिल्लीका मुख्यमन्त्री अरविन्द केजरीवालको उपस्थितिमा आम जनताको उपस्थितिमा एक गाउँमा सपथ गराइएको छ। सपथका लागि राज्यपाल (गभर्नर)लाई गाउँमै लगिएको थियो। सामान्यता सपथ गभर्नरकै कार्यालयमा हुन्थ्यो। तर आम आदमीले पञ्जाबमा जनताकै बीचमा सपथ गराएको हो। आप नेता मानलाई पञ्जाबको नवांशहर नगरपालिकास्थित क्रान्तिकारी योद्धा भगत सिंहको पुर्ख्यौली गाउँ खटकर कलनमा राज्यपाल बनवारी लाल पुरोहितले पद तथा गोपनियताको सपथ खुवाएका हुन्। सपथ समारोहमा पहेँलो पगरी र पहेँलो दुपट्टा लगाएर हजारौं नागरिक उपस्थित थिए। पहेँलो पशोक लगाउन मुख्यमन्त्री मानले नै अपील गरेका थिए। शहीद भगत सिंहको पहेँलो पगडीको सम्मानमा उनले यो अपील गरेका हुन्। उनी आफैं पनि पहेँलो पगडी लगाएर उपस्थित थिए। सपथ समारोहमा कुनै पनि भीआईपीलाई आमन्त्रण नगरिएको बीबीसी हिन्दीले जनाएको छ। पञ्जाबमा आम आदमी पार्टीले कुल ११७ मा ९२ सीट जितेको थियो।
यस्तो हुँदैछ फेवाताल किनारमा होली उत्सव तयारी,"पोखरा : पर्यटकीय सहर पोखराको फेवाताल किनारमा पर्यटकलाई लक्षित गरी फागु पूर्णिमा मनाइने भएको छ । पर्यटकलाई फागुपूर्णिमा र यसको महत्व बारेमा जानकारी दिँदै फागु पर्व मनाउन होली उत्सवको अयोजना गरिएको हो । होली उत्सव पर्यटकलाई नेपालको संस्कृतिक विविधता र फागुपूर्णिमाको बारेमा जानकारी गराउने र अबीर उपलब्ध गराएर सुरु हुनेछ । उत्सवमा सहभागी पर्यटकसँगै पर्यटन व्यवसायीले एक आपसमा अबीर दलेर होली उत्सव मनाइने आयोजक रेष्टुरेण्ट एण्ड वार एशोसियसन अफ नेपाल (रेवान) पोखराका अध्यक्ष लक्ष्मण बरालले बताए । पञ्चेबाजा बजाएर नाचगान गर्दै फेवाताल किनारको तीन किलो मिटर क्षेत्रमा उत्सवको रुपमा होली मनाइने रेवान पोखराका उपाध्यक्ष नरेश भट्टराईले बताए । गत वर्ष कोरोना संक्रमणका कारण होली उत्सव रोकीएको थियो । कोरोना संक्रमण कम्जोर भएको र सरकारले पनि मेला महोत्सव आयोजना गर्न दिएकोले यस वर्ष होली उत्सव मनाउन लागिएको उपाध्यक्ष भट्राईले बताए । उत्सवले पोखरामा रहेका पर्यटकलाई नेपाली संस्कृतिको बारेमा जानकारी हुने र मनोरञ्जन पनि मिल्ने भएकाले सबै पर्यटन व्यवसायीको पनि सहभागीत रहने पोखरा पर्यटन परिषदका अध्यक्ष गोपीबहादुर भट्टराईले बताए । तेस्रो लहरको कोरोना संक्रमण घटेसँगै आन्तरिक, भारतीय र तेस्रो मुलुकका पर्यटक पनि आउने क्रम सुरु भएको छ । यसैले पनि पर्यटकका लागि महोत्सव महत्वपूर्ण रहने आयोजकको विश्वास छ ।"
माओवादी केन्द्र लुम्बिनी प्रदेश समितिले पायो पूर्णता,"काठमाडौं : नेकपा (माओवादी केन्द्र) लुम्बिनी प्रदेश समितिले पूर्णता पाएको छ। प्रथम पूर्ण बैठकबाट सुदर्शन बराल मगरको नेतृत्वमा समितिले पूर्णता पाएको हो। अध्यक्ष मगरसँगै उपाध्यक्षमा दुर्गा थारु कबिर, लुमाकान्त न्यौपाने (सागर), वीरबहादुर खत्री चयन भएका छन्। त्यसैगरी सचिवमा कृष्ण अधिकारी (प्रकाश) चयन भएका छन्। सह सचिवमा अक्कलबहादुर बम, काशीराम यादव, पार्वती विक चयन भएका छन्। कोषाध्यक्षको जिम्मेवारी निर्दोष अलिले पाएका छन्। पुसमा सम्पन्न माओवादीको आठौं महाधिवेशनपछि चैतमा आएर लुम्बिनी प्रदेश कमिटीले पूर्णता पाएको हो।"
शिक्षक अध्यापन अनुमतिपत्रको परीक्षामा अब वस्तुगत प्रश्न मात्रै सोधिने,काठमाडौंः शिक्षक सेवा आयोगले निम्न माध्यमिक र माध्यामिक तहको अध्यापन अनुमतिपत्रको लिखित परीक्षाको पाठ्यक्रम २०७८ सार्वजनिक गरेको छ। अध्यापन अनुमतिपत्रको परीक्षामा वस्तुगत प्रश्नमात्र सोध्ने शिक्षक सेवा आयोगले जनाएको छ । यसअघि आयोगले एक सय पूर्णाङकको अध्यापन अनुमतिपत्रको परीक्षामा ४० प्रतिशत वस्तुगत र ६० प्रतिशत विषयगत प्रश्न सोध्ने गरेको थियो । परीक्षामा १०० पूर्णाङक राखिएको छ भने ५० पूर्णाङक उत्तिर्णांक राखिएको छ ।
श्रम स्वीकृति नभएका ११ जनालाई न्युजिल्यान्ड जान रोक,"काठमाडौं: न्युजिल्यान्ड हिँडेका ११ जनालाई अध्यागमन कार्यालयले प्रस्थान अनुमति दिन अस्वीरका गरेको छ। सिंगापुर एयरलायन्सबाट मंगलबार न्युजिल्यान्ड हिँडेका उनीहरुको यात्रा शंकास्पद देखिएपछि प्रस्थान अनुमति नदिएको अध्यागमन स्रोतले जानकारी दिएको छ। उनीहरु 'वर्किङ भिसा'मा न्युजिल्यान्ड हिँडेको भए पनि यात्राको उद्देश्य पुष्टि गर्न नसकेको बताइएको छ। 'वर्किङ भिसामा जाँदा कि त श्रम स्वीकृत लिएको हुनुपर्छ वा सम्बन्धित देशको कम्पनीबाट श्रम सम्झौता हुनु्पर्छ। यी सबै जनाले त्यस्तो डकुमेन्ट पेस गर्न सकेनन्,' अध्यागमन स्रोतले अन्नपूर्णसँग भन्यो। अध्यागमन कार्यालयका अनुसार प्रस्थान अनुमति नपाउनेहरुमा कास्कीका प्रकाश श्रेष्ठ, हेमन्दबहादुर बस्याल, विमलराज पण्डित, सञ्जय खनाल, रञ्जु क्षेत्री, मोरङका बिकल राई, झापाका सु्रेन्द्र बुढाथोकी, रुपेश चुडाल, रुपन्देहीका नबिन गौतम, बाग्लुङका हरिकृष्ण केसी र मनिस चन्द रहेका छन्। त्यस्तै मंगलबारै युएई हिँडेका ८ जना, कम्बोडिया हिँडेका २ जना, भारत र पाकिस्तान हिँडेका एकएक जनालाई समेत अफलोड गरिएको अध्यागम कार्यालयले जनाएको छ। युएई हिँड्नेमा ४ जना बंगाली नागरिकसमेत रहेको बताइएको छ।"
भारतले फेरि पेट्रोलियम पदार्थको मूल्य बढेको नयाँ सूची पठायो,"काठमाडौं : इन्डियन आयल कर्पोरेशन (आइओसी) ले नेपाल आयल निगमलाई पेट्रोलियम पदार्थको नयाँ मूल्यसूची पठाएको छ । आइओसीबाट बुधबार प्राप्त नयाँ मूल्यमा विभिन्न शीर्षकका कर थपिँदा पेट्रोलियम पदार्थको खरिद मूल्य अहिलेसम्मकै उच्च अवस्थामा पुगेको निगमले जनाएको छ । आइओसीबाट प्राप्त मूल्यमा सरकारले लगाएको कर थपिँदा पेट्रोलको खरिद मूल्य प्रतिलिटर १८२ रुपैयाँ ८१ पैंसा, डिजेल प्रतिलिटर १६९ रुपैयाँ ४४ पैंसा, मट्टितेल प्रतिलिटर ११३ रुपैयाँ ४९ पैंसा, हवाई इन्धन (आन्तरिक) प्रतिलिटर १३१ रुपैयाँ ९४ पैंसा, हवाई इन्धन (अन्तर्राष्ट्रिय) प्रतिलिटर ११४ रुपैयाँ ५१ पैसा र एलपी ग्यास प्रतिसिलिण्डर दुई हजार २४० रुपैयाँ ३४ पैसा पुगेको निगमले जनाएको छ । पेट्रोलियम पदार्थको बिक्रीबाट चैत महिनामा मात्रै १० अर्ब ६१ करोड नोक्सानी हुने निगमको प्रक्षेपण छ । निमगलाई मार्च १६ देखि ३१ सम्म पेट्रोलियम बिक्रीबाट पाँच अर्ब ३० करोड ९८ लाख घाटा हुने बताइएको छ । सो अवधिमा पेट्रोलको बिक्रीबाट एक अर्ब सात करोड ९८ लाख, डिजेलको बिक्रीबाट तीन अर्ब १६ करोड ७२ लाख र एलपी ग्यासको बिक्रीबाट एक अर्ब २६ करोड ३७ लाख नोक्सानी हुने अनुमान गरिएको निगमका प्रवक्ता विनितमणि उपाध्यायले जानकारी दिए। निगमलाई मट्टितेल र हवाई इन्धनको बिक्रीबाट सामान्य नाफा हुनेछ । १५ दिनमा मट्टितेलको बिक्रीबाट एक करोड ५० लाख, हवाई इन्धन (आन्तरिक) बाट एक करोड १३ लाख र हवाई इन्धन (अन्तर्राष्ट्रिय) बाट १७ करोड ५३ लाख नाफा हुने प्रवक्ता उपाध्यायको भनाइ छ । मट्टितेल र हवाई इन्धनको बिक्रीबाट हुने नाफाले निगमको घाटा न्यूनीकरणमा उल्लेख्य योगदान गर्न सकेको छैन । आइओसीबाट आज प्राप्त मूल्यमा कर थपिँदा पेट्रोलमा प्रतिलिटर ३२ रुपैयाँ ८१ पैंसा, डिजेलमा ३६ रुपैयाँ ४४ पैंसा र एलपी ग्यासमा प्रतिसिलिण्डर ६६५ रुपैयाँ ३४ पैंसा घाटा रहेको निगमको भनाइ छ । मट्टितेलमा प्रतिलिटर १९ रुपैयाँ ५१ पैसा, हवाई इन्धन (आन्तरिक) मा चार रुपैयाँ छ पैंसा र हवाई इन्धन (अन्तर्राष्ट्रिय) मा प्रतिलिटर ४३ रुपैयाँ ८४ पैंसा नाफा रहेको निगमले जनाएको छ । १५ दिनमा पेट्रोल ३२ हजार ९१५ किलोलिटर, डिजेल ८६ हजार ९१० किलोलिटर, मट्टितेल ७७० किलोलिटर, हवाई इन्धन (आन्तरिक) दुई हजार ७७९ किलोलिटर, हवाई इन्धन (अन्तर्राष्ट्रिय) चार हजार किलोलिटर र एलपी ग्यास १८ लाख ९९ हजार २७८ सिलिण्डर खपत हुने निगमको आँकलन छ । काठमाडौं उपत्यकामा पेट्रोलको खुद्रा बिक्री मूल्य प्रतिलिटर १५०, डिजेल र मट्टितेलको प्रतिलिटर १३३, हवाई इन्धन (आन्तरिक) को प्रतिलिटर १३६, हवाई इन्धन (अन्तर्राष्ट्रिय) को प्रतिलिटर अमेरिकी डलर १२९ र एलपी ग्यासको बिक्री मूल्य प्रतिसिलिण्डर एक हजार ५७५ रहेको छ । सरकारले भन्सार विन्दुमै पेट्रोलियम पदार्थको आयातमा विभिन्न शीर्षकको कर उठाउने गरेको छ । सरकारले पेट्रोलमा प्रतिलिटर ५९ रुपैयाँ ४८ पैसा, डिजेलमा प्रतिलिटर ४२ रुपैयाँ १६ पैंसा, मट्टितेलमा प्रतिलिटर १३ रुपैयाँ ३६ पैसा, हवाई इन्धन (आन्तरिक) मा प्रतिलिटर १९ रुपैयाँ ४९ पैंसा, हवाई इन्धन (अन्तर्राष्ट्रिय) मा दुई रुपैयाँ आठ पैंसा र एलपी ग्यासमा प्रतिसिलिण्डर २८० रुपैयाँ ३० पैंसा कर उठाउँदै आएको छ । भन्सारले पेट्रालियम पदार्थमा भन्सार तथा प्रज्ञापन शुल्क, सडक मर्मत शुल्क, प्रदूषण शुल्क, मूल्य अभिवृद्धि कर (भ्याट) र मूल्य स्थिरीकरण कोष शुल्क उठाउँछ । त्यसबाहेक ढुवानी भाडा, निगमको प्रशासनिक एवं बिक्री खर्च, बीमा, प्राविधिक नोक्सानी र बिक्रेताको मुनाफा जोडेर पेट्रोलियम पदार्थको बिक्री मूल्य निर्धारण हुने गरेको छ । रासस"
एमालेसँग तालमेलको ढोका खुलै छः वर्षमान पुन,"कपिलवस्तु : नेकपा माओवादी केन्द्रका नेता वर्षमान पुन अनन्तले आफूहरुले एमालेसँग चुनावी सहकार्यको ढोका बन्द नगरेको बताएका छन्। पुनले संघ, प्रदेश र स्थानीय तह निर्वाचनमा वर्तमान सत्ता गठबन्धन आवद्ध कांग्रेस, एकीकृत समाजवादी र संघीय समाजवादीसँग तालमेलमा जोड दिने तर, एमालेसँग पनि ढोका बन्द नराख्ने नीति आफूहरुको रहेको बताए। सत्ता गठबन्धनका दलहरुबीचमै चुनावी तालमेल गर्नेमा हाम्रो जोड रहन्छ, पार्टीको लुम्बिनी प्रदेश बैठकलाई बुधबार सम्बोधन गर्दै पुनले भने, एमालेसँग पनि ढोका बन्द छैन। यद्यपि माओवादी एक्लै निर्वाचन लड्न सक्षम रहेको उनको भनाइ थियो। चुनावी तालमेल र सहकार्यलाई अस्वीकार गर्दैनौं, तर आफ्नै बलमा चुनाव लड्न सक्षम छौं, पुनले भने। उनले बहुमत स्थानीय तह जितेका कांग्रेस एमालेका जनप्रतिनिधि भ्रष्टाचारमा लिप्त भएको आरोप लगाए। तर, माओवादीले जितेका स्थानीय तहमा राम्रो र नमुनायोग्य काम भएको उनको दाबी थियो। कार्यसम्पादनमा उत्कृष्ट पाँच पालिकामध्ये तीन पालिका माओवादीले जितेका भएबाट पनि माओवादीले स्थानीय तहमा राम्रो गरेको प्रमाणित हुने उनले जिकिर गरे। देशभर उत्कृष्ट ठहरिएका पाँचमध्ये तीन हामीले जितेका पालिका भएका छन्, यसले पनि हाम्रो क्षमता दर्शाउँछ, उनले भने। माओवादीले जितेका ११६ वटै पालिकामा अन्य दलले जितेकाभन्दा राम्रो काम भएको दाबी उनले गरे। माओवादी लुम्बिनी अध्यक्षमा बराल नेकपा माओवादी केन्द्रको लुम्बिनी प्रदेश अध्यक्षमा सुदर्शन बराल मगर चुनिएका छन्। सो पार्टीको बुधबार कपिलवस्तुमा बसेको प्रदेश समितिको पहिलो पूर्ण बैठकले बराललाई सर्वसम्मत अध्यक्ष चयन गरेको हो। यस्तै दुर्गा थारु र लुमाकान्त न्यौपाने उपाध्यक्ष, कृष्ण अधिकारी सचिव, अक्कलबहादुर बम र काशीराम यादव सहसचिव तथा पार्वती विक कोषाध्यक्ष चुनिएका छन्।"
राष्ट्रिय सुरक्षा नीतिको प्रभावकारी कार्यान्वयन गर्न प्रधानमन्त्रीको निर्देशन (तस्बिरहरु),"काठमाडौं : प्रधानमन्त्री शेरबहादुर देउवाले मुलुकको आन्तरिक र बाह्य सुरक्षा चुनौतीको वस्तुनिष्ठ विश्लेषणमा राष्ट्रिय सुरक्षा परिषद्ले अग्रणी भूमिका निर्वाह गरेको बताएका छन्। सुरक्षा परिषद् सचिवालयको २१औं वार्षिकोत्सवका अवसरमा सिंहदरबारमा आयोजित समारोहमा प्रधानमन्त्री देउवाले राष्ट्रिय सुरक्षा नीतिको प्रभावकारी कार्यान्वयन गर्न परिषद्लाई निर्देशन दिए। संविधानले नेपालको समग्र राष्ट्रिय हित, सुरक्षा प्रतिरक्षासम्बन्धी नीति तर्जुमा गर्दा तथा नेपाली सेनाको परिचालन तथा नियन्त्रण गर्न नेपाल सरकारलाई सिफारिस गर्ने दायित्व राष्ट्रिय सुरक्षा परीषद्लाई दिएको छ, उनले भने, यस्तो महत्वपूर्ण संवेदनशील भूमिका भएको परिषद्ले आफ्नो जिम्मेवारी अत्यन्त निष्ठा र इमान्दारिताका साथ सम्पादन गरेको छ। राष्ट्रको आन्तरिक सुरक्षा, प्रतिरक्षा चुनौतीजस्ता संवेदनशील विषयलाई उच्च महत्व र प्राथमिकतामा राखी काम गर्न उनको निर्देशन थियो। संविधानमा निर्दिष्ट भएबमोजिम राष्ट्रिय, क्षेत्रीय तथा अन्तर्राष्ट्रिय समसामयिक सुरक्षा परिस्थितीलाईसमेत मुल्यांकन गर्दै राष्ट्रिय सुरक्षाका दृष्टिले परिषद्ले गहन जिम्मेवारी निर्वाह गर्दै आएको छ, उनले भने। प्रधानमन्त्री देउवाले राष्ट्रिय सुरक्षा नीतिको प्रभावकारी कार्यान्वयनका लागि एकीकृत कार्यायोजना सम्बन्धित मन्त्रालयमा पठाइसकिएको जानकारी दिँदै कार्यान्वयन गर्न आवश्यक रहेको बताए। कार्ययोजना कार्यान्वयन अनुगमनको जिम्मेवारीसमेत परिषद् सचिवालयलाई छ। यस गहन जिम्मेवारीलाई प्राथमिकताका साथ पूरा गर्छ भन्ने सचिवालयबाट अपेक्षा गरेको छु, उनले भने।"
जनावर मार्न राखिएको बन्दुकको गोली लागेर मृत्यु,डडेल्धुरा : जंगली जनावर मार्नका लागि राखिएको भरुवा बन्दुकको गोली लागेर एकजना मृत्यु भएको छ। मंगलबार राती गन्यापधुरा गाउँपालिका५ स्थित पटौरा सामुदायिक वनमा जङ्गली जनावर मार्नका लागि भरुवा बन्दुकको पासो थापेका गन्यापधुरा४ का ४५ वर्षीय दलबहादुर पानलाई सोही बन्दुकको गोली लाग्दा मृत्यु भएको प्रहरीले जनाएको छ । जिल्ला प्रहरी कार्यालयका अनुसार दलबहादुरको डडेल्धुरा अस्पताल लैजाँदै गर्दा बाटोमा मृत्यु भएको हो । शव अस्पतालमा राखिएको बताइएको छ । त्यस्तै घटनामा संलग्न रहेको हुनसक्ने भन्दै प्रहरीले अन्य चारजनालाई नियन्त्रणमा लिइ आवश्यक अनुसन्धान गरिरहेको जनाएको छ । नियन्त्रणमा लिइएकाको परिचय भने प्रहरीले खुलाएको छैन ।
तीन महिनापछि भारतले पठायो राजदूत शर्माको एग्रिमो,काठमाडौं : नेपालबाट राजदूत सिफारिस भएको तीन महिनापछि भारतले शंकर शर्माको नाममा सहमति पठाएको छ। भारतीय विदेश मन्त्रालयले मंगलबार शर्मालाई राजदूत स्वीकार गर्दै कुटनीतिक सहमति (एग्रिमो) पठाएको हो। परराष्ट्र मन्त्रालय स्रोतकाअनुसार एग्रिमोका लागि पत्राचार गरेको ९६औं दिनमा फागुन १ गते भारतले सहमति जनाएको हो। मन्त्रालयले मंसिर २४ गते एग्रिमोका लागि भारतीय विदेश मन्त्रालयमा पत्र पठाएको थियो। शर्मा बेलायतका लागि ज्ञानचन्द्र आचार्य र अमेरिकाका लागि श्रीधर खत्रीसँगै कात्तिक ११ मा मन्त्रिपरिषद्बाट भारतका लागि नेपाली राजदूतमा सिफारिस भएका थिए। संसदीय सुनुवाइ समितिले सुनुवाइ गरेर मंसिर २२ गते तीनै जनालाई अनुमोदन गरेको थियो। अनुमोदनपछि परराष्ट्रले सम्बन्धित देशमा एग्रिमोका लागि पत्राचार गरेको थियो। सबैभन्दा पहिला बेलायतले एग्रिमो पठाएको थियो। त्यसपछि अमेरिकाले एमसीसी अनुमोदन भएकै दिन एग्रिमो पठाएको थियो। नजिकको छिमेकीले भने सबैभन्दा पछि मंगलबार पठाएको हो। एग्रिमो आएसँगै राष्ट्रपति विद्यादेवी भण्डारीले नियुक्त गरेर सपथ ग्रहण गराउने छिन्।
दलका सदस्य भए म्यादी प्रहरीमा रोक,"काठमाडौं : राजनीतिक दलको सदस्यता लिएका व्यक्तिले म्यादी प्रहरीको आवेदन दिन नपाउने भएका छन्। स्थानीय तह निर्वाचनका लागि प्रहरी प्रधान कार्यालयले मंगलबार १ लाख म्यादी प्रहरीका लागि दरखास्त अह्वान गरेको छ। वैशाख ३० गते हुने निर्वाचनमा ४० दिनका लागि म्यादी प्रहरी भर्ना गर्न लागिएको हो। १८ वर्षदेखि ५४ वर्ष उमेरका नेपाली नागरिकले म्यादी प्रहरीका आवेदन दिन सक्ने प्रहरी प्रधान कार्यालय अन्तर्गतको मानवस्रोत एवं प्रशासन विभाग नक्सालले अह्वान गरेको दरखास्तमा उल्लेख छ। नैतिक पतन देखिने फौजदारी अभियोगमा कसूरदार नठहरिएका, समान्य लेख पढ् गर्नसक्नेले दरखास्त दिन सक्ने नेपाल प्रहरीका प्रवक्ता विष्णुकुमार केसीले बताए।। चैत ६११ गतेसम्म जिल्ला प्रहरी तथा काठमाडौं उपत्यकाका लागि महानगरीय प्रहरी परिसरमा आवेदन दिन सकिन्छ। उनीहरूले नेपाल प्रहरीको जवान सरह २२ हजार ६८० रुपैयाँ तल पाउने छन्। रासन र पोसाक भत्ताको पनि व्यवस्था गरिएको छ। नेपाली सेना, नेपाल प्रहरी, सशस्त्र प्रहरीबाट अवकाश प्राप्त, पूर्ववन रक्षकहरू, विदेशी राष्ट्रका सुरक्षा निकायमा काम गरेर सेवा निवृत्त नेपाली नागरिक तथा विगतका निर्वाचनमा म्यादी प्रहरीका रूपमा काम गरेकाहरूलाई विशेष प्राथमिकतामा राखिएको छ।"
किसानलाई क्षतिपूर्तिको माग राख्दै प्रधानमन्त्रीलाई ज्ञापनपत्र,"गुलरिया : बेमौसमी वर्षाका कारण आएको बाढी र डुवानबाट क्षती ब्यहोरेका बर्दियाका किसानहरुलाई उचित क्षतीपूर्तिको मागगर्दै जिल्ला प्रशासन कार्यालय बर्दियामार्फत प्रधानमन्त्रीलाई ज्ञापनपत्र वुझाईएको छ। नेपाल कम्युनिष्ट पार्टी (एमाले) नगर कमिटी गुलरियाले किसानलाई न्यायोचित राहतको मागसहित जिल्ला प्रशासन कार्यालय बर्दियामार्फत प्रधानमन्त्रीलाई ज्ञापनपत्र बुझाइएको हो। किसानहरुको बालीनालीमा भएको नोक्सानीको क्षतीपूर्ति उपलब्ध गराउन माग गर्दै जिल्ला प्रशासन कार्यालय बर्दियामार्फत प्रधानमन्त्रीलाई ज्ञापन पत्र पठाएको नेकपा एमाले गुलरिया नगरकमिटिका अध्यक्ष अमरबहादुर खड्काले बताए। कार्तिकको पहिलो साता बर्दियामा अविरल वर्षासँगै आएको बाढी र डुवानले कृषिमा क्षती पुगेपनि किसानहरुले समयमा क्षतीपूर्ति पाएका छैनन्। केही पालिकामा राहत प्रकृया सुरु भएपनि क्षतीपूर्तिकोलगत संकलन कार्यमा ढिलाई हुँदा अन्य पालिकाका किसानहरुले राहत पाउन सकेका छैनन्। सरकारले साना किसानलाई ६५ प्रतिशत, मझौला किसानलाई ३० प्रतिशत र ठूला किसानहरुलाई २० प्रतिशत राहण घोषणा गरेको थियो। ज्ञापनपत्र मार्फत साना किसानलाई शत प्रतिशत, मझौला किसानलाई ८० प्रतिशत र ठूला किसानलाई ५० प्रतिशत राहतको माग गरिएको खड्काले बताए। साना किसानहरुको सबै कर्जा छुट गर्नुपर्ने, कृषि कर्जा उपलब्ध गराउनु पर्ने, मल, खाद, विउ निःशुल्क उपलब्ध गराउनु पर्ने, अनिवार्य विमाको ब्यवस्था हुनुपर्ने माग हाम्रो छ। अध्यक्षले भने उत्पादनमा आधारित अनुदान प्रणालीलाई कार्यान्वयनमा ल्याउने ब्यवस्था मिलाउँदै कृषि उपजहरुको सहज बजारीकरण सुनिश्चित गर्न सरकारसँग जोडदार माग गर्छौ। एमाले नगर कमिटिले नेता कार्यकर्ताहरु क्षतीपूर्तिको मागसहित जिल्ला प्रशासन कार्यालयको गेट अगाडी नाराबाजी गरेका हुन्। आफ्ना मागहरु अविलम्व पूरा गर्न उनीहरुले सरकारलाई दवाव दिएका छन्। जिल्ला प्रशासन कार्यालयले प्राप्त ज्ञापन पत्र तत्काल प्रधानमन्त्रीको कार्यालयमा पठाउने प्रतिवद्धता गरेको छ।"
नेपाललाई २०५ रनको लक्ष्य,काठमाडौं : आईसीसी क्रिकेट विश्कप लिग टू अन्तर्गतको एकदिवसीय सिरिजमा पपुवा न्यूगीनी(पीएनजी)ले नेपाललाई जितका लागि २०५ रनको लक्ष्य दिएको छ। नेपाली समयानुसार बिहान ११:१५ बजे देखि युएईको सारजाह मैदानमा भइरहेको खेलमा पीएनजीले टस जितेर ब्याटिङ् रोजेको थियो। पीएनजी ५० ओभर खेल्दै ८ विकेटको क्षतिमा २०४ रन जोडेको हो। अहिले नेपालले ब्याटिंग गरिरहेको छ। सन्दीप लामिछानेको कप्तानिमारहेको नेपालले पीएनजीलाई हराएर सुखद सुरुवात गर्न चाहान्छ।
प्रज्ञा भवनमा माओवादी केन्द्रको वैचारिकराजनीतिक प्रशिक्षण (फोटोफिचर),"काठमाडौं : नेकपा माओवादी केन्द्रको वैचारिकराजनीतिक प्रशिक्षण कार्यक्रम सुरु भएको छ। बुधबार उपत्यका विदेश प्रदेश कमिटी र सम्पर्क समन्वय प्रदेश कमिटीलाई लक्षित गर्दै प्रज्ञाभवन कमलादीमा कार्यक्रम सुरु भएको हो। कार्यक्रममा अध्यक्ष पुष्पकमल दाहाल 'प्रचण्ड', शिक्षा मन्त्री देवेन्द्र पौडेल, नारायणकाजी श्रेष्ठ लगायतका नेताहरु सहभागी रहेका छन्। माओवादीले स्थानीय तहको निर्वाचनलाई केन्द्रित गरेर नेता कार्यकर्तालाई प्रशिक्षण दिन थालेको छ। तस्बिर : सरोज बैंजु"
"नेकपा फुकुवाको एक वर्ष, प्रधानमन्त्री देउवालाई भेटेर प्रकाण्डले पोखे गुनासो","काठमाडौं: नेत्रविक्रम चन्द विप्लव नेतृत्वको नेकपा र तत्कालीन सरकारबीच सहमति भएको एक वर्ष पूरा भएको छ। केपी शर्मा ओली प्रधानमन्त्री भएका बेला नेकपा र सरकारबीच तीन बुँदे सम्झौता पत्रमा हस्ताक्षर भएको थियो। त्यसलगत्तै नेकपामाथिको प्रतिबन्ध फुकुवा भएको थियो। विसं २०७७ फागुन २० मा भएको सहमतिअनुसार विप्लव समूहका नेता कार्यकर्ताहरूमाथि लगाइएका मुद्दा फिर्ता गर्ने, विप्लव नेतृत्वको नेकपाले आफ्ना सबै राजनीतिक क्रियाकलाप शान्तिपूर्णरूपमा गर्ने भनिएको थियो। सहमति भएको एक वर्ष बितिसक्दा पनि केही बुँदाहरु कार्यान्वयन नभएको भन्दै नेकपा असन्तुष्ट छ। नेकपाका प्रवक्ता खड्गबहादुर विश्वकर्मा प्रकाण्डले सरकारसँग भएको सहमति कार्यान्वयन नभएको बताए। अहिले पनि विप्लवका कार्यकर्ताहरु हिरासतमा छन् भने केहिको मुद्दा खारेज भएको छैन। तत्कालीन प्रधानमन्त्री ओलीज्यू नेतृत्वमा रहेका बेला सहमति भए पनि उहाँले अगाडि बढाउनु भएन, उनले अन्नपूर्णसँग भने। सरकारसँग भएको सहमति कार्यान्वयन हुनुपर्ने मुख्य माग रहेको उनले बताए। माग कार्यान्वयन गर्न सरकार गम्भीर नभएपछि नेकपाले सरकारको ध्यानाकर्षण गराइरहेको छ। पटकपटक प्रधानमन्त्री र गृहमन्त्रीसँग भेटे पनि आश्वासनमात्रै पाउने गरेको नेकपाले बताएको छ। नेकपाले सम्झौता कार्यान्वयन नहुनु राष्ट्रिय राजनीति, नेपालको राजनीतिक आन्दोलन र नेपाली जनताका निम्ति धोकाजस्तै भएको र यो विडम्वनापूर्ण भएको बताएको छ। आजका मितिसम्म बन्दी नेता कार्यकताहरु रिहा नहुनु र मुद्दा खारेज नहुनुले हाम्रो पार्टी, बन्दी नेता कार्यकर्ताहरु, उहाँका परिवारजन र नेपाली जनतामा आक्रोस र चिन्ता पैदा भएको छ। यो विषयलाई गम्भीरताका साथ लिन जरुरी छ, प्रकाण्डले भने। उनले तीन बुँदेमा पहिलो नम्बरमै बन्दीको रिहाइ र मुद्दाको खारेजी भएको स्मरण गराउँदै सरकारबाट भइरहेको ढिलासुस्तीलाई लिएर आपत्ति जनाए। बन्दी रिहाइका लागि विशेष कार्यदल बनाउनुपर्ने विप्लव नेकपाको माग छ। प्रधानमन्त्री देउवा र प्रकाण्डबीच भेटवार्ता प्रधानमन्त्री शेरबहादुर देउवा र नेकपाका प्रवक्ता प्रकाण्डबीच बुधबार भेटवार्ता भएको छ। भेटवार्तामा गृहमन्त्री बालकृष्ण खाँण र गृहसचिव टेकनारायण पाण्डेसमेत सहभागी थिए। तीन बुँदे सहमति कार्यान्वयन सम्बन्धमा बन्दी रिहा गर्ने र नेताकार्यकर्ताको मुद्दा खारेजीको विषयलाई तदारुकता प्रदान गर्नेबारे छलफल भएको बताइएको छ। रिहाइ हुन बाँकी रहेका नेताकार्यकर्ताका विषयलाई छिट्टै टुंगो लगाउने बताइएको छ।"
मानव बेचबिखन तथा ओसारपोसार मुद्दाका फरार प्रतिवादी पक्राउ,जनकपुरधाम : प्रहरीले मानव बेचविखन तथा ओसारपसार र अपहरण मुद्दाका प्रतिवादीलाई पक्राउ गरी सार्वजनिक गरेको छ । धनुषा प्रहरीले मानव बेचबिखन तथा ओसारपोसार र अपहरण मुद्दाका फरार दुई प्रतिवादीलाई पक्राउ गरेको जिल्ला प्रहरी कार्यालय धनुषाले जनाएको छ । पक्राउ पर्नेमा जनकपुरधाम उपमहानगरपालिका १३ बस्ने ४२ वर्षीय रामजी पासमान र उनकी ३२ वर्षीया श्रीमति विभा पासमान रहेकी छिन् । मानव बेचबिखन तथा ओसारपसार र अपहरण मुद्दामा जिल्ला अदालत धनुषाको २०७७ माघ २२ गतेको फैसलाले प्रतिवादी रामजीलाई २२ वर्ष कैद र २ लाख ५० हजार रुपैयाँ जरिवाना तथा विभालाई १७ वर्ष कैद तथा १ लाख ५० हजार जरिवाना हुने गरी फैसला सुनाएको थियो । अदालतको फैसलापछि फरार रहेका दुबैजना प्रतिवादीलाई मंगलबार जनकपुरधाम उपमहानगरपालिका १३ बाट पक्राउ गरिएको जिल्ला प्रहरी कार्यालय धनुषाका प्रवक्ता प्रहरी नायव उपरीक्षक जितेन्द्र बस्नेतले जानकारी दिए । पक्राउ परेका दुबैजनालाई जिल्ला अदालतमा उपस्थित गराई अदालतको आदेशनुसार कारागार कार्यालय झुम्का सुनसरी पठाइने उनले बताए ।
एनआरएनए फुटको संघारमा,"काठमाडौं : गैरआवासीय नेपाली संघ (एनआरएनए) चरम विवादका कारण फुटको संघारमा पुगेको छ। यसमा पूर्वअध्यक्ष शेष घले र अध्यक्षका उम्मेदवार डा बद्री केसीबीचको टकराब मुख्य कारक रहेको जानकार बताउँछन्। जसकारण नयाँ नेतृत्व चयन गर्न छुट्टाछुट्टै निर्वाचन कार्यतालिका सार्वजनिक भएको छ। प्रमुख संरक्षक घलेले मार्च २२ र २३ गतेको मिति तोकेका छन्। एनआरएनए फुटको संघारमा संस्थापनले यसअघि नै मार्च २४ र २५ को मिति तय गरेको थियो। उपाध्यक्ष डा केसी र रविना थापा गरी दुई समूहले संस्थापनको तालिकाबमोजिम उम्मेदवारी दर्ता गरेका छन्। अध्यक्षका अर्का आकांक्षी कुल आचार्य समूहले भने समस्या समाधान नगरी निर्वाचन तय गरेको भन्दै उम्मेदवारी दिएको छैन। आचार्य यसअघि अध्यक्ष पदमा पराजित भएका थिए। संस्थापन पक्ष भने दोस्रोपटक पनि हार्ने भएपछि आचार्यले उम्मेदवारी नदिएको बताउँछ। संघका महासचिव डा हेमराज शर्मा सहमतिका लागि अधिकतम लचिलो हुने बताउँछन्। संस्थापन पक्ष मिलेरै जानुपर्छ भनेर सुरुदेखि लचिलो हुँदै आएको छ, महासचिव डा शर्मा भन्छन्, एनआरएनएलाई एक बनाउन सबै पक्षमा छलफल भइरहेको छ। शुक्रबार साँझसम्म उम्मेदवारको मनोनयनको समय तोकिएको थियो। ५१ पदमा ६१ जनाको उम्मेदवारी परेको छ। तर, यही बेला घलेले १०औं महाधिवेशन तयारीका लागि भन्दै उपाध्यक्ष सोनाम लामा संयोजक र अर्का उपाध्यक्ष मन केसी सहसंयोजक रहेको समिति बनाएका हुन्। संघका अध्यक्ष कुमार पन्तले आइतबार प्रेस विज्ञप्ति जारी गर्दै पूर्वअध्यक्ष घलेले चालेको कदम अदालतको आदेशविपरीत भएको बताए। विधानविपरीत निर्वाचन गर्नगराउन खोजी संघलाई विभाजन उन्मुख अवस्थामा पुयाउनु खेदजनक छ, पन्तले भनेका छन्। अन्तर्राष्ट्रिय समन्वय परिषद्को ८२औं बैठकले संरक्षकपरिषद् र उच्चस्तरीय समिति खारेज गरिसकेको विज्ञप्तिमा उल्लेख छ। विधानले पूर्वअध्यक्षलाई कुनै पनि कार्यकारी अधिकार नदिएको जनाइएको छ। छुट्टाछुट्टै निर्वाचन कार्यतालिका सार्वजनिक संस्थापन एकातिर, घले पक्ष अर्कातिर दुई समूहले दिए उम्मेदवारी, आचार्य पक्ष अडानमै विवादकै कारण चार मुलुकबाट आएन शुल्क संघका सल्लाहकारसमेत रहेका आचार्यले भने संस्थापन विधान मिचेर मतदाताको समस्या समाधान नगरी निर्वाचन प्रक्रियामा गएको बताउँछन्। ८० प्रतिशतभन्दा बढीको समर्थनसहित प्रमुख संरक्षकलाई निर्वाचनको जिम्मा दिएका हौं, आचार्य भन्छन्, संघ बचाउनका लागि यो सही कदम हो। संस्थापनले तय गरेको निर्वाचन स्वीकार नगर्ने आचार्यको भनाइ छ। आचार्यले संरक्षक परिषद्लाई पहल गरेर निर्वाचन तालिका सार्वजनिक गर्न लगाएका थिए। संरक्षक समिति जुन बेला चाहिने हो, त्यति बेला खारेज गरियो, उनी भन्छन्, संघको हितका लागि सबै प्रक्रिया टेकओभर गरेर बचाउन अनुरोध गरेको हुँ। निर्वाचनमा गएकोलाई बाहिर राख्ने, नगएकालाई प्रवेश गराउन नमिल्ने उनको भनाइ छ। भन्छन्, रबिनाजीसँग गम्भीर छलफल नगरी सहमति हुँदैन। जनवरीमै तय भएको निर्वाचन आचार्य समूहले समर्थन नगरेपछि सरेको थियो। निर्वाचन मिति तय हुँदै धकेलिँदै आएको छ। परराष्ट्र मन्त्रालयले निर्वाचन नगर्न निर्देशन दिएको थियो। उक्त निर्देशनविरुद्ध संस्थापन पक्ष उच्च अदालत पाटन पुगेको थियो। अदालतले निर्वाचन गर्न आदेश दिएको थियो। को कसको पक्षमा ? डा केसीलाई रोक्न घलेले आचार्यलाई अघि सारेको जानकार बताउँछन्। आचार्यलाई पूर्वअध्यक्ष देवमान हिराचनको पनि समर्थन छ। डा केसीलाई जीवा लामिछाने, भवन भट्ट, रामप्रसाद थापा, उपेन्द्र महतोको साथ देखिन्छ। उपाध्यक्षहरू सोनाम लामा र मन केसी आचार्यको पक्षमा देखिएका छन्। अधिकांश पदाधिकारी डा केसीको पक्षमा रहेको दाबी गरिएको छ। राष्ट्रिय समन्वय समिति पनि पक्ष विपक्षमा उभिएका छन्। संस्थापक अध्यक्ष डा उपेन्द्र महतोसँग पनि घलेको टकराव रहेको जनाइएको छ। घलेले श्रीमती जमुना घलेलाई एनआरएनए अध्यक्ष नबनाएको बदला लिन केसीको नेतृत्वलाई अस्वीकार गरेको संस्थापन पक्षको आरोप छ। विवादकै कारण अमेरिका, बेलायत, जापान र अस्ट्रेलियाले एनआरएनए अन्तर्राष्ट्रिय समन्वय समितिलाई शुल्क बुझाएका छैनन्। उनीहरू सुरुदेखि आचार्यको पक्षमा देखिैँदै आएका छन्। उम्मेदवारी दर्ता गराएका रबिनासहित २३ जना कांग्रेस आबद्ध उम्मेदवार हुन्। तर, कांग्रेस आचार्यको पक्षमा उभिएपछि पछि हट्नुपरेको संस्थापन पक्षको दाबी छ। कांग्रेसले आचार्यलाई नै आधिकारिक उम्मेदवार भन्दै जिताउन उच्चस्तरका नेता नै परिचालन गरेको छ। कांग्रेस प्रवक्ता डा प्रकाशशरण महतले व्यक्तिको चाहनाले एनआरएनए विभाजन र विखण्डन हुन नहुने पक्षमा रहेको बताए। सदस्यता नियमसंगत नभएको गुनासो थियो, प्रवक्ता डा महतले भने, छिट्टै समझदारी होस्। एनआरएनए विभाजनको परिस्थिति देखा परेको भन्दै प्रवक्ता डा महतले सुझावसल्लाह दिने काम भइरहेको बताए। दुई अध्यक्ष बनाउन गृहकार्य आचार्य र डा केसीलाई दुई अध्यक्ष बनाएर सहमति गर्ने गृहकार्य सुरु भएको छ। त्यस्तै एक जनालाई अध्यक्ष र अर्को जनालाई सहअध्यक्ष बनाएर जाने विषयमा पनि छलफल भएको छ। यसअघि दुई वर्षे कार्यकालमा एकएक वर्ष कार्यकाल बाँड्ने विषयमा पनि छलफल भएको थियो। अन्य विवाद यथावत् भएकै कारण उक्त विषय सेलाएको थियो। निर्वाचनका लागि ३ हजार ६ सय मतदाता छन्। उच्चस्तरीय समितिका संयोजक घलेले एक हजार मतदाताको सूची हटाउनुपर्ने माग गर्दै आएका छन्। संस्थापन पक्षले भने उक्त मतदाता सूची नहट्ने जनाउँदै आएको छ। दुई अध्यक्ष बनाउने त एनआरएनएको इतिहासमा ऐतिहासिक बदनामी हुने विषय हो, एक गैरआवासीय नेपाली भन्छन्, पार्टीको भ्रातृसंगठन बनाउने महत्वकांक्षाले एनआरएनएमा समस्या सिर्जना भयो। एनआरएनएमा सहमतिका जुटाउन कांग्रेस नेताहरू पूर्णबहादुर खड्का, महामन्त्री गगन थापा र परराष्ट्रमन्त्री नारायण खड्का सक्रिय भएका छन्। सहमतिको प्रयास जारी रहे पनि प्रक्रियामा नै नआएका व्यक्तिलाई कसरी दिने प्रश्न उठे पनि संभावना नकार्न नसकिने गैरआवासीय नेपाली बताउँछन्। सहमतिका लागि उम्मेदवारहरू केसी र थापा बाधक नबन्ने बताउँदै आएका छन्। परराष्ट्र मन्त्रालयकी प्रवक्ता सेवा लम्सालले एनआरएनएको विवाद लामो समयदेखि सुनिँदै आएको बताइन्। सम्बन्धित व्यक्तिहरू नै मिलेर आउनुपर्ने प्रवक्ता लम्सालको भनाइ छ।"
नागरिकता अध्यादेशविरुद्धका सबै रिट खारेज,"काठमाडौं : सर्वोच्च अदालतले नागरिकता अध्यादेशविरुद्धका सबै रिट खारेज गरेको छ। बुधबार बसेको संवैधानिक इजलासले तत्कालीन केपी ओली नेतृत्वले सरकारले ल्याएको नागरिकता ऐन संशोधनसम्बन्धी अध्यादेशविरुद्ध परेका ६ वटा रिट खारेज गरेको हो। जसपाको तत्कालीन महन्थ ठाकुर समूह (हाल लोसपा)लाई सरकारमा सामेल गराउन तत्कालीन प्रधानमन्त्री केपी ओलीले दोस्रोपटक प्रतिनिधिसभा विघटन गरेर नागरिकता अध्यादेश ल्याएका थिए। संसद्मा विचाराधीन नागरिकता विधेयक अलपत्र पारेर अध्यादेश ल्याउनु असंवैधानिक भन्दै वरिष्ठ अधिवक्ता बोर्णबहादुर कार्की, अधिवक्ता वीरभद्र जोशी, अधिवक्ता विष्णुकुमारी गिरी, अधिवक्ता रामबहादुर शाही, अधिवक्ता कुलबहादुर बोगटी र मौलिक जरोकिलो पार्टीको तर्फबाट उपमहासचिव लक्ष्मण पोखरेलले प्रधानमन्त्री तथा मन्त्रिपरिषद्को कार्यालय तथा राष्ट्रपति कार्यालयसमेतलाई विपक्षी बनाई रिट दायर गरेका थिए। रिटमा प्रारम्भिक सुनुवाइ गर्दै प्रधानन्यायाधीश चोलेन्द्र शम्शेर जबरा नेतृत्वको संवैधानिक इजलासले जेठ २७ गते अध्यादेशको औचित्य नभएको ठहर गर्दै कार्यान्वयन नगर्न अन्तरिम आदेश दिएको थियो। बुधबार कायममुकाय प्रधानन्यायाधीश दीपककुमार कार्की र न्यायाधीशहरू मीरा खड्का, हरिकृष्ण कार्की, ईश्वरप्रसाद खतिवडा र आनन्दमोहन भट्टराईको इजलासले अध्यादेश निष्क्रिय भएकाले रिट निवेदन खारेज गरेको हो।"
मोटरसाइकलको ठक्करबाट वृद्धाको मृत्यु,उदयपुर : उदयपुरको बेलका नगरपालिका६ मा बुधबार मोटरसाईकलको ठक्करबाट एक वृद्धाको ज्यान गएको छ। मदन भण्डारी लोकमार्गको उदयपुर खण्डमा स७प८६९२ नम्बरको मोटरसाइकलको ठक्करबाट सोही नगरपालिका३ की ७६ वर्षीया वृद्धा राममाया आलेको मृत्यु भएको हो। बिहान ११:०० बजे पैदलयात्रा गर्नेक्रममा तीव्रगतिमा गुडेको मोटरसाइकलले वृद्धालाई ठक्कर दिँदा घाइते भएको जिल्ला प्रहरी कार्यालयका डिएसपी बेदप्रसाद गौतमले जानकारी दिए। घाईते आलेको उपचारको क्रममा रामपुरस्थित बेलका अस्पतालमा निधन भएको प्रहरीले जनाएको छ। प्रहरीले मोटरसाईकल चालक त्रियुगा नगरपालिका७ का २० वर्षीय बिष्णु भट्टराईलाई नियन्त्रणमा लिएको छ। उनलाई इलाका प्रहरी कार्यालय रामपुरको हिरासतमा राखी अनुसन्धान सुरु गरिएको डीएसपी गौतमले जानकारी दिए।
आरोप प्रमाणित गर्न गाउँपालिका प्रमुखको चुनौती,विराटनगर : मोरङको कटहरी गाउँपालिकाका प्रमुख राम कुमार कामतले आफू माथि लगाएको आरोप प्रमाणित गर्न चुनौती दिएका छन्। पछिल्लो समय कटहरी गाउँपालिका प्रमुख कामतले आफू खुशी आर्थिक अपचलन गर्न संस्थागतरुपमा भ्रष्टचार गरेको भन्दै माओवादी केन्द्रले आरोप लगाउदै आएका छन्। आफू माथि लगाएको आरोपको अनुसन्धान गर्न अख्तियार दुरुपयोग अनुसन्धान आयोगमा जानु पर्नेमा चरित्र हत्या गर्न उद्धेश्यले माओवादी केन्द्र कटहरी गाउँपालिका अध्यक्ष एवं वडा नम्बर २का वडा अध्यक्ष किशोर पाण्डेले राजनीतिक प्रोपगन्डा गर्न लागेकाले मानमाहीको मुद्दा दिने तयारी गरेको बताए । उनले भने मैले भ्रष्टचार गरेको पाइएको छ भने अख्तियार जानुस तर सम्बन्धीत निकायमा नगएर गलत प्रचारबाजी गरेर चरित्र हत्या गर्न मिल्दैन। उनले आफू माथि लगाएको गलत आरोपबारे पार्टीको नेतृत्व र कानुन व्यवसायसंग छलफल गरेर मुद्दा दिन लागेको उनले बताए। गाउँपालिकाको कार्यालयबाट ठेक्का प्रक्रिया लगायतका कामहरु विधिसम्मत र प्रक्रियागत तवरले भइरहेकाले दाबी गर्दे उनले भनेगलत भएको पाइएको छ भनेकारवाही गर्ने निकायमा जान कसले रोकेको छ। सुरुदेखि गाउँपालिकाको हरेक निर्णयमा सहमति जनाउदै हस्ताक्षर गर्ने माओवादी केन्द्रका गाउँपालिका अध्यक्ष एवं वडा नम्बर २का वडा अध्यक्ष किशोर पाण्डे स्थानीय तहको निर्वाचन नजिकिदै जादाँ गुमेको जनाधार बटुल्न नाटक सूरु गरेको उनले बताए। गाउँपालिकामा पत्रकारहरुसँगको कुराकानीमा उनले विगत केही दिन आइरहेका समाचारमा कुनै सत्यता नभएको र राजनीतिक प्रोपगन्डा मात्र भएको बताए। केही व्यक्तिले आफ्नो निहित राजनितिक स्वार्थ लागि भ्रामक प्रचार गरेर पालिकालाई बदनाम गराउन खोजेको गाउँपालिकाका अध्यक्ष रामकुमार कामतले दाबी गरे। पालिकाले बालुवा र भरौट बिक्री कर संकलन सम्बन्धमा बोलपत्र आव्हान गरी ठेक्काका सबै पक्रिया पर्र्याएकाले यस विषयमा विवाद गर्नु आवश्यक नभएको कामतले दावी गरे । गाउँपालिकाको आठौं बैठकले धरौटी र्फिता गर्ने निर्णयअनुसार दोश्रो कबोल अंक पेश गर्ने उरी निमार्ण सेवा विराटनगरलाई धरौटी बापतको रकम फिर्ता गरेको उनले बताए। अहिले विरोध गर्नेले फिर्ता गर्न पटकपटक निर्णय गर्नुपर्ने बताएको उनले जानकारी दिए। आगामी स्थानीय निर्वाचनलाई लक्षित गर्दै नेकपा माओवादीका वडाअध्यक्षले कपोकल्पित र भ्रामक समाचार फैलाएर आफू र नेपाली कांग्रेसलाई बदनाम गर्न खोजेको बताए।
नीति कथा : नबुझी बोल्दा,"लगभग ३५ वर्षका एक युवक बुवासँग यात्रा गर्दै थिए। उनीहरू रेलबाट आफ्नो घरतर्फ लाग्दै थिए। दुवैजना रेलको झ्यालबाट बाहिरका दृश्यहरू हेरिरहेका थिए। रेल आफ्नै गतिमा निरन्तर दौडिरहेको थियो। क्रमशः दृश्यहरू परिवर्तन भइरहने भएकाले दुवैजना एकोहोरो बाहिर हेरेर रमाइरहेका थिए। कहिले सहर त कहिले गाउँका दृश्य आउँथे जान्थे। कहिले समुद्र त कहिले पहाडका दृश्यले सायद दुवैलाई तानिरहेको थियो। छोराले बुवालाई भने, बुवा ! ती रुखहरू हेर्नुहोस् त। तिनीहरू त पछाडि दौडिन्छन्। उनीसँगै बसिरहेका बुवा मुस्कुराए। उनले बडो उत्साहपूर्वक जवाफ फर्काए। रेल अगाडि बढिरहँदा पर देखिने दृश्यहरू पछाडि दौडिइरहेको दृश्य वास्तवमै सामान्य थियो। तर यो कुरा सुनेर रेलमै यात्रा गरिरहेका एक समूह युवा ती युवाले बुवालाई सोधेको र उत्तर दिएका कुरा सुनेर हाँस्न थाले। युवक पुनः चिच्याए। बुवा ! ऊ पर आकाशमा बादलहरू देख्नुभयो ? ती त हामीसँगै परपर सरिरहेका छन् है, उनले भने। युवाको समूह फेरि बेजोडले हाँस्यो। युवाको समूहले आफूहरूलाई गिल्ला गरेको बुझेर बाबु र छोरा दुवैले नराम्रो माने। समूहका एकले भने, तपाईं छोरालाई राम्रो डाक्टरकहाँ लैजानुहोस्। बुवा मुस्कुराए र भने, वास्तवमा हामी भर्खरै अस्पतालबाटै आउँदैछौं। मेरो छोरो जन्मजात आँखा देख्दैनथ्यो। आज उसले दृष्टि पाएको छ। खिल्ली उडाइएको विषय गम्भीर तब बन्यो जब उनीहरूले यथार्थ सुने। सबै युवक चुप लागे। आफूहरूले गरेको गल्ती महसुस गरे। आफ्नो काँचो व्यवहार देखेर आफैं लाज माने। आइन्दा कहिल्यै कसैमाथि अन्याय नगर्ने वाचा गरे। नैतिक शिक्षा : सबैजना तपाईंलाई केही थाहा नभएको विषयहरूमा पनि व्यवहार गरिरहेका हुन्छन्। तर, मानिस चिन्नु र कुरा बुझ्नुअघि कसैप्रति अन्याय हुने व्यवहार नदेखाउनोस्।"
चैतभित्रै मेलम्चीको पानी काठमाडौं पुर्याउने गरी काम गर्न मन्त्री चौधरीको निर्देशन,"सिन्धुपाल्चोक : खानेपानी मन्त्री उमाकान्त चौधरीले यही चैत मसान्तभित्र मेलम्चीको पानी काठमाडौं पुग्ने गरी काम गर्न मेलम्ची खानेपानी विकास समिति तथा सम्बद्ध सबै निकायलाई निर्देशन दिएका छन्। बुधबार सुन्दरीजल सुरुङ हुँदै मेलम्ची खानेपानी आयोजनाको मुहानस्थल अम्बाथान पुगेका मन्त्री चौधरीले जनशक्ति तथा अन्य प्राविधिक सहयोग थप आवश्यक परे सरकारले सहयोग गर्ने भन्दै चैत मसान्तसम्म जसरी पनि पानी काठमाडौं पुर्याउने सरकारी लक्ष्य पूरा गर्न खानेपानी विकास समिति र ठेकेदार कम्पनी सिनो हाइड्रोलाई निर्देशन दिएका हुन्। मन्त्री चौधरीसँगै हेलम्बु गाउँपालिकाका अध्यक्ष निमा ग्याल्जेन शेर्पा, मेलम्ची खानेपानी विकास समितिका कार्यकारी निर्देशक वासुदेव पौडेललगायत सहभागी थिए । निरीक्षणका क्रममा मन्त्री चौधरीले केही दिनअघि ठेकेदारले केही समय काम रोकेको भन्दै उनले भुक्तानी समयमै गर्न सरकार तयार रहेको तर कुनै पनि बहानामा काम ढिलो हुन नहुने बताइ। मन्त्री चौधरीले डलरमा रकम भुक्तानी गर्न केही समय लागेको तर नेपाली रुपैयाँ सरकारले ठेकेदारलाई सम्झौताअनुसार भुक्तानी गरिरहेको पनि सो अवसरमा स्पष्ट पारे। स्थानीय प्रभावित, बाढी प्रभावितको मागमा मन्त्रालय, खानेपानी विकास समिति र सरोकारवाला सरकारी निकाय सकारात्मक रहेको उनले बताए। मन्त्री चौधरीले भने,' सबैका उचित माग पूरा हुन्छन्, यसतर्फ सरकार सजग छ, तर काम बन्द गर्ने काम कसैले पनि गर्नु हुँदैन, कुनै पनि हालतमा सरकारले तोकेको समय यही महिनाभित्रै काठमाडौँ पानी पुर्याउनुपर्छ ।' उनले ठेकेदार कम्पनीले काम सुरु गरेको ९० दिनभित्र काम सक्ने सम्झौता गरेकाले त्यहीअनुसार काम हुनुपर्नेमा जोड दिए। उनले हाल जारी रहेको कामको गति चित्तबुझ्दो रहेको पनि बताए। मेलम्ची खानेपानी विकास समितिका सिनियर डिभिजनल इन्जिनियर पदमबहादुर कुँवरले अम्बाथान पोर्टल अडिटमा सोचेभन्दा बढी गेग्रान थुप्रिएकाले व्यवस्थापनमा केही समय बढी लागेको बताए। उनले सरकारको लक्ष्यअनुसार चैत मसान्तसम्म पानी काठमाडौँ लैजाने गरी काम भइरहेको जानकारी दिए। मुहानमा थुप्रिएको पहिरो र गेग्रान सरसफाइको काम ७० प्रतिशत सकिएको जानकारी उनले बताए। हेलम्बु गाउँपालिकाका अध्यक्ष निमा ग्याल्जेन शेर्पाले स्थानीय बाढी प्रभावितलाई घर बनाउन पाँच लाखले नपुग्ने भन्दै रकम थप गर्न सरकारसँग आग्रह गरे। उनले सामाजिक उत्थान कार्यक्रमको रकम सम्बन्धित पालिकामा पठाउन पनि आग्रह गरे। काठमाडौं आइसकेको मेलम्ची खानेपानी आयोजनामा गएको बर्सातको बाढीले क्षति पुर्याएको थियो । त्यसपछि सो आयोजना हालसम्म नै ठप्प रहेको छ । रासस"
जलवायु परिवर्तनका आयाम,"बुझेर अथवा नबुझेर जलवायु परिवर्तनका कुरा हुन थालेका छन्। सर्वसाधारणले जसरी बोले पनि विज्ञले यसबारे किटानीका साथ विज्ञानमा टेकेर बोल्नुपर्छ। ३० वर्षयताको तथ्यांकलाई केलाउँदा पृथ्वीको सतहको तापक्रममा परिवर्तन देखियो भने त्यो जलवायु परिवर्तन हो। तर, ३० वर्षको तथ्यांक नभइकन बोलियो भने त्यो जलवायु परिवर्तनको प्रभाव नहुन पनि सक्छ। अरू नै कुनै कुराको प्रभाव पनि हुन सक्छ। जलवायु परिवर्तन शब्दले के जनाउँछ भने मानिसका क्रियाकलापका कारण पृथ्वीको सतहमा भएको तापक्रमको वृद्धि हुन्छ। जसले वातावरणमा हुने परिवर्तन देखाउँछ। जस्तै, पानी पर्र्नेे, समयमा घटबढ हुने, कतै सुक्खा हुने, कतै धेरै पानी पर्ने जस्ता घटना जलवायु परिवर्तनका कारणले भएका हुन सक्छन्। तर यी कुरा प्राकृतिक कारणले पनि हुन्छन्। यस्तो प्राकृतिक कारणले भएको जुन परिवर्तन छ अथवा मौसममा जुन परिवर्तन हुँदैछ, त्यसलाई जलवायु परिवर्तन भन्न पाइँदैन। अहिलेको जलवायु परिवर्तन भनेको मानिसको क्रियाकलापका कारण बढेको वातावरणीय प्रभाव हो। जसका कारण पानी पर्ने पद्धतिमा परिवर्तन आयो। पहिरो वा बाढीजस्ता प्राकृतिक विपत्तिहरूमा तीव्रता आयो। यसो भएको छ भने त्यसलाई जलवायु परिवर्तन भन्न सकियो। मानिसका क्रियाकलापका कारण पृथ्वीमा तापक्रम बढेको हुनु पर्यो। मुख्य कुरा तापक्रम वृद्धि नै हो। मानिसले गरेका क्रियाकलापबाट पृथ्वीको सतहमा तापक्रम बढ्दैछ। त्यो तापक्रम बढेका कारण जलवायुमा प्रभाव पर्यो भने त्यो चाहिँ जलवायु परिवर्तनको प्रभाव हो। अहिलेको अवस्था चलनचल्तीको जलवायु परिवर्तनको प्रभाव हो। विभिन्न तथ्यांकले पनि तापक्रम बढिराखेको कुरालाई पुष्टि गरेका छन्। विगतसँग तापक्रम दाँजेर हेर्दा नेपालमा तराईभन्दा हिमालतिर धेरै बढेको तथ्यांकहरूले देखाउँछ। यसरी तापक्रम बढ्दा नेपालमा त्यसको प्रभाव पानी पर्ने पद्धतिमा परेको छ। पहिला पहिला सिमसिमे वर्षा हुन्थ्यो। हप्ता दिनसम्म पनि पानी परिराखेको हुन्थ्यो। अचेल त्यस्तो हुँदैन। पानी अचानक कुनै एक ठाउँमा पर्छ। त्यो घैला फुटाएर पानीको छाँगो जस्तो हुन्छ। कुनै एक ठाउँमा खपिनसक्नुसँग पर्छ। केही पर पानी नै परेको हुँदैन। पछिल्लो समय यसरी खण्डवृष्टि धेरै हुन थालेको छ। यो एउटा प्रभाव हो। तर वर्षभरिमा पर्ने जति पानी हो, त्यो पानी त्यति नै परिराखेको छ। त्यसमा घटबढ भएको छैन। पहिला पानी सबैतिर वितरण भएर पथ्र्यो भने अहिले कुनै निश्चित ठाउँमा बढी पर्ने भएको छ। अरू ठाउँमा थोरै पर्ने भएको छ। त्यसको नतिजा खडेरीको समस्या देखिएको छ। जलवायु परिवर्तनबाट देखिएको अर्को प्रभाव भनेको पहिलापहिला तराईमा असारदेखि भदौ तीन महिनासम्म जहिले पनि धान रोप्न सकिन्थ्यो। अहिले धानको बीउ त्यति लामो समयसम्म रोप्न सकिँदैन। कतिपय ठाउँमा खानेपानीका मूलहरू सुक्न थालेका छन्। पहाडको ठाउँमा खानेपानीको मूल सुकेपछि बसाईं सर्नुबाहेक अर्को विकल्प नै हुँदैन। नजिकैबाट पानी ल्याउने स्रोत पनि हुँदैन। यसले विपद् निम्त्याउन थालेको छ। जुन नदीलाई आधार मानेर सिँचाइका लागि कुलो खनेर खेती गरिन्थ्यो। त्यो नदीकै पानी घट्न थालेको छ। पहिला जति पानी थियो अहिले छैन। नतिजा सिँचाइ गर्न पानी पुगेन। एकातिर पानीको अभाव छ भने अर्काेतिर कतिपय ठाउँमा धेरै पानी परेर बाढीले खपिनसक्नु छ। दुःख थपिएको छ। पहिलापहिला कल्पना नगरिएका बाढीहरू अहिले पुनः देखिन थालेका छन्। खास गरेर बाढीको समस्याबाट कसरी जोगाउने ती नदी किनारका बस्तीहरूलाई ? समस्या ठूलो देखा परेको छ। माथि हिमाल तात्न थालेको हुनाले हिउँ सधैंको भन्दा छिटो पग्लन थाल्यो र हिमपोखरीमा पानीको मात्रा पनि बढ्न थाल्यो। धेरै पानी भएपछि पोखरीले थाम्न नसकेर पोखरीको किनारा फुटेर ठूलाठूला बाढी आउन थालेका छन्। यसले तल्लो तटीय क्षेत्रका मान्छेलाई समस्यामा पार्ने एउटा कुरा छ। अर्को, ती हिमतालहरू हामीले सजिलैसँग गएर निरीक्षण गर्न सक्दैनौं। एकदम विकट ठाउँमा छन्। यी ताल कहिले फुट्छन् ? के स्थिति भइराखेको छ ? भनेर निरीक्षण गरिराख्नुपर्ने हुन्छ। तर, त्यहाँ मान्छे जान सक्ने स्थिति नै हुँदैन, छैन। यस्तो परिस्थितिलाई विज्ञानका विविध उपाय प्रयोग गरेर त्यो ताल कसरी बढ्दैछ ? कहिले फुट्ने सम्भावना छ ? आदि विषयमा सोधिखोजी गर्नुपर्ने हो। जलवायु परिवर्तन कि संकट ? जलवायु संकट सामना गर्न भुइँकेरा प्रभावकारी जलवायु अनुकुलित योजना आवश्यक जलवायु परिवर्तनको बढी असर महिलामा जलवायु परिवर्तन खतराको घण्टी जलवायु परिवर्तन संकटसँगै अवसर इसिमोडले हिमतालहरूका बारेमा अध्ययन गरेर कुन कुन ताल सम्भावित खतरामा छन् ? भनेर सूची प्रकाशित गरेको छ। खासमा, राज्यको आफ्नै निकायले पनि यसका लागि अध्ययन, अनुसन्धान गर्नुपर्ने हो। अहिले स्थानीय, प्रदेश र संघीय सरकार पनि छन्। संघीय सरकारले सबैतिर नभ्याए पनि प्रदेश र स्थानीय सरकारले ती हिमतालहरू कुन कुन हुन् भनेर निरीक्षण गर्नुपर्छ। सम्भावित खतरा भयो भने कसरी बच्ने विज्ञहरूसँग परामर्श गर्नुपर्छ। सर्वसाधारण जनतालाई पूर्वसूचना दिएर सजग गराउनु उनीहरूको कर्तव्य हो। बाढी आउन तल्लो तटीय क्षेत्रसम्म केही समय लाग्छ। त्यतिबेरसम्म सुरक्षित ठाउँमा मानिसलाई सार्न सकिन्छ। यस्ता कुरामा स्थानीय र प्रदेश सरकारले अहं भूमिका खेल्नुपर्छ। हिमाल तात्न थालेकाले हिउँ सधैंको भन्दा छिटो पग्लन थाल्यो। हिमपोखरीमा पानीको मात्रा पनि बढ्न थाल्यो। धेरै पानी भएपछि पोखरीले थाम्न सक्दैन। जलवायु परिवर्तनबाट देखिएको अर्को प्रभाव भनेको पहिलापहिला तराईमा असारदेखि भदौ तीन महिनासम्म जहिले पनि धान रोप्न सकिन्थ्यो। अहिले धानको बीउ त्यति लामो समयसम्म रोप्न सकिँदैन। यो साउनमा रोप्ने हो। त्योभन्दा अगाडि रोप्यो भने पनि त्यति राम्रो उब्जनी दिँदैन। त्योभन्दा पछाडि भदौतिर रोप्यो भने पनि उब्जनी दिँदैन। पहिला असारको अन्तिम वा साउनमा पानी मज्जाले पथ्र्यो र खेती गरिन्थ्यो। अहिले जलवायु परिवर्तनका कारण त्यो पानी दुई हप्ता ढिलो भइदियो वा चाँडो भइदियो भने सोहीअनुरूप धान रोप्न पनि दुई हप्ता ढिलो वा चाँडो भयो भने बाली राम्रो हुँदैन। जुन बीउबिजन प्रयोग गरिराखेका छौं, त्यो बीउमा परिमार्जन वा परिवर्तन गर्नुपर्ने आवश्यकता देखिएको छ। पानी ढिलो पर्यो र ढिलो रोप्यौं भने पनि उब्जनी दिन सक्ने हुनुपर्यो। सुक्खा भइहालेछ अचानक भने पनि त्यो सुक्खालाई ग्रहण गर्न सक्ने खालको बीउ हुनुपर्यो। सुक्खा सहन नसक्ने बीउ पर्यो र सबै मर्यो भने समस्या थपिन्छ। यसरी धानको बीउलाई अथवा बालीनालीको बीउलाई जलवायु परिवर्तनसँग सापेक्षित रूपमा मिल्ने गरी परिमार्जन वा परिवर्तन गर्नुपर्ने आवश्यकता छ। केही अनुसन्धान सरकारका सरोकारवाला निकायले गरेकै होलान्। तर, सार्वजनिक रूपमा किसानले बुझ्ने गरी बाहिर प्रकाशनमा आएका छैनन्। बीउको कुरा कतिसम्म समस्या हुन्छ भने आफ्नो देशमा उत्पादन गर्न सकेनौं अथवा विदेशबाट ल्याउनु पर्ने बीउ छ भने त्यो बीउ हाम्रो देशको हावापानीसँग नमिल्न सक्छ। हावापानी नमिलेको बीउबाट कालान्तरमा उब्जनी नदिन सक्छ। जलवायु परिवर्तनको प्रभावलाई न्यूनीकरण गर्न सरकारले पहिलो प्राथमिकता कृषिलाई दिनुपर्छ। बीउ आफ्नै देशमा उत्पादन हुनेगरी प्रविधि भिœयाउनु पर्छ। भूमिगत जलको पुनर्भरणको व्यवस्था पनि सुनिश्चित गर्नुपर्छ। बाढीका कारण नदी किनारलाई प्रभाव पार्ने भएकाले त्यहाँका बस्तीहरूलाई सुरक्षित ठाउँमा एकीकृत बस्तीको रूपमा स्थानान्तरण गर्नुपर्छ। सुरक्षित ठाउँको अभाव खट्कियो भने विज्ञको परामर्श लिएर पहाड काटेर एकीकृत बस्ती बनाउने ठाउँको व्यवस्था गर्नुपर्छ। विज्ञहरू भन्छन्, नदीमा ठूलो बाढी आयो भने दायाँ र बायाँ किनारामा कतिसम्म प्रभाव पार्छ ? हिसाब गर्नुपर्छ। बाढी प्रभावित क्षेत्रभित्र भएका गाउँबस्तीलाई सुरक्षित ठाउँमा सार्नुपर्छ। अहिले घर बनाउन स्थानीय सरकारको स्वीकृत नभई पाइँदैन। नक्सामा देखाइएको बस्ती बसाउन योग्य ठाउँमा मात्र घर बनाउन स्वीकृति दिने परिपाटी बसाउन सके मात्र पनि धनजनको सुरक्षा हुन्छ। जलवायु परिवर्तनको स्थिति बुझ्न आगामी दिनमा तापक्रम के कसरी घटबढ हुन्छ र पानी के कति परिरहेको छ भन्ने तथ्यांक आवश्यक पर्छ। खण्डवृष्टि, अतिवृष्टि र खडेरीका घटनाहरू देशका कुन भागमा छन् भन्ने बुझ्नु जरुरी छ। त्यसका लागि सरकारी विद्यालयहरूमा आकाशबाट परेको पानी नाप्न मिल्ने उपकरण स्थापना गर्नुपर्छ। विज्ञान पढाउने शिक्षकसँग समन्वय गरेर विद्यार्थीलाई सिकाउने र तथ्यांक उपलब्ध गर्न सहयोग गर्ने वातावरण सरकारले बनाउनु पर्छ। प्रत्येक वर्ष तथ्यांक संकलन गर्दै जाँदा तीन दशक वा ३० वर्षपछि पानी घट्दैछ कि बढ्दैछ भनेर प्रत्येक स्थानीय सरकारलाई थाहा हुन्छ। त्यही ठाउँमा तापक्रम पनि मापन गर्ने उपकरण राखेर तथ्यांक राख्ने हो भने यो पनि रेकर्डमा हेर्न सकिन्छ। नगरपालिकाको भवनमा पनि यस्ता उपकरण राख्न सकिन्छ। यसले नीति निर्माण गर्नसमेत सजिलो हुुन्छ। अहिले गाउँघरतिर जताततै बाटो खन्ने चलन छ, डोजर लगाएर। ती बाटाहरूमा प्राविधिकको सल्लाह पनि लिएको हुँदैन। सल्लाह लिए पनि त्यसअनुसारको काम गरिन्न। त्यसरी बाटो खन्दा के देखिएको छ भने जमिनभित्र हिँड्ने पानी भूमिगत जलको बाटो काटिन्छ वा भूमिगत पानीको वहावलाई अवरोध पुर्याइन्छ। जसकारण खानेपानीका स्रोतहरू सुक्छन्। बाटो बनाएपछि ठूलाठूला ट्रकहरू हिँडछन्। त्यहाँको माटो थिचिन्छ र जमिनभित्रको पानी हिँड्ने बाटो बदलिन्छ। वा अर्कैतिर जान खोज्छ। जान नपाएको अवस्थामा पहिरो जान सुरु हुन्छ। यसरी खानेपानीका मूलहरू सुक्नुमा जलवायु परिवर्तनका साथै बाटो खन्ने कुराले पनि प्रभाव पारेको छ। वास्तवमा, सडक खन्ने कुरा इन्जिनियरिङ र विज्ञानमा आधारित भएर काम गर्ने कुरा हो। सडक खन्दा पनि प्राविधिक जनशक्ति त्यहाँ राखेर सम्भावित समस्या के आउँछ ? कताबाट खन्यो भने समस्या हुन्न वा थोरै हुन्छ। देखिएको समस्यालाई कसरी निराकरण गर्न सकिन्छ। प्राविधिक बसेर छलफल अध्ययन, अनुसन्धान गरेर उनीहरूकै निरीक्षणमा मात्रै सडक खन्नुपर्छ। संसारको चलन यही हो। जताततै जथाभावी सडक बनाउँदा धेरै ठाउँमा पहिरोको समस्या भएको हो। परापूर्वकालदेखि नै पितापुर्खाले गाउँठाउँमा पोखरी खनेर संरक्षण गरेर राखेका थिए। पोखरीको पानीले जमिनभित्रको भूमिगत जललाई पुनर्भरण गथ्र्यो। गाईबस्तुलाई चाहिने पानीको आवश्यकता पनि टाथ्र्यो। वरिपरिको हावाको आद्रतालाई पनि नियमित गथ्र्यो। वर्षाको पानीलाई आफूमा समाहित गरेर बाढीपहिरोलाई नियन्त्रण गथ्र्यो। अझ महत्त्वपूर्ण कुरा त गाउँमा आगलागी हुँदा यही पानीले आगो निभाउन सकिन्थ्यो। त्यसैले जलवायु परिवर्तनको नकारात्मक प्रभावलाई न्यूनीकरण गर्न प्रत्यक्ष स्थानीय सरकारहरूले आआफ्नो क्षेत्रमा भएका पोखरीहरूको स्याहारसम्भार गर्ने र आवश्यक ठाउँमा नयाँ पोखरी खन्ने काम गर्नु आवश्यक देखिन्छ। यी र यस्ता विषयमा गम्भीर हुन सके मात्र जलवायु परिवर्तनको नकारात्मक न्यूनीकरण गर्न सकिन्छ।  भट्टराई, भूगर्भशास्त्रका प्राध्यापक हुन्।"
आईसीसी महिला विश्वकप क्रिकेट : इंग्ल्याण्डले भारतलाई ४ विकेटले हरायो,नयाँ दिल्ली : आईसीसी महिला विश्वकप क्रिकेटमा इंग्ल्याण्डले भारतलाई ४ विकेटले पराजित गरेको छ । टस जितेर पहिले बलिङ गर्ने निर्णय गरेको इंग्ल्याण्डले भारतीय महिला टोलीलाई १३४ रनमा अलआउट गरेको थियो । यसपछि इंग्ल्याण्डले ३१२ ओभरमा ६ विकेटको क्षतिमा १३६ रन बनाएर भारतीय टोलीलाई पराजित गरेको थियो । विश्वकपमा भारतले अहिलेसम्म खेलेका ४ खेलमा २ खेलमा जित र २ हार बेहोरेको छ ।
स्वास्थ्य सुरक्षाको ख्याल गर्दै होली मनाउन स्याङ्जा प्रहरीको सुझाव,"स्याङ्जा : जिल्ला प्रहरी कार्यालय स्याङ्जाले फागु पर्वका दिन संयमितभई होली मनाउन सुझाव दिएको छ। बुधवार जारी प्रेस बिज्ञप्तिमार्फत कार्यालयले हिन्दु धर्मालम्बीहरुको पवित्र पर्व होलीको शुभकामनासहित स्वास्थ्य सुरक्षाकोसमेत ख्याल राख्न सुझाव दिएको हो। प्रहरी नायब उपरिक्षक राजेन्द्रप्रसाद अधिकारीद्धारा हस्ताक्षरित ११ बुदें बिज्ञप्तिमा होलीका दिन घरपरिवार भन्दा बाहिर गएर समूहमा भेला भई नखेल्न, आफना घरका छत, बरण्डा, झयाल आदीबाट जबरजस्तीगरी रंगरोगन, लोला, पिच्करी, नहान्न, मादक पदार्थ सेवनगरी २ जनाभन्दा बढी एउटा मोटसाइकलमा चढेर नहिड्न, मानव स्वास्थ्यलाई प्रतिकुल असर पार्ने गरी होली नखेल्न, हुलिया नै नचिनिने गरी विभिन्न रंगरोगन नलगाउन, होलीको नाममा सार्वजानिक कार्यक्रमहरु नगर्न, मादक पदार्थ सेवन गरी सवारी नचलाउन, मोटरसाईकलमा हेलमेट अनिवार्य लगाउन, ट्राफिक नियमको पालना गर्न लगायतका बुँदाका सुझाव छन। यसैगरी सडक तथा बाटोमा हिँडेका व्यक्तिहरुलाई उनीहरुको ईच्छा विपरित रंग नलगाउन, होलीको नाममा समुदायमा शान्ति भंग हुने, होहल्ला गर्ने कार्य नगर्न, पर्वको नाममा धार्मिक साम्प्रदायिक सदभावमा खलल पुग्ने खालका क्रियाकलाप नगर्न, महिलालाई लक्षित गरी इच्छा विपरित रंगलगाउने, पिचकिरी हान्ने तथा हैरानी तथा सताउने लगायतका क्रियाकलाप नगर्न अनुरोध गर्दै माथि उल्लेखित बुदाँ विपरित भए गरेमा प्रचलित कानुन बमोजिम कारबाही हुनेसमेत प्रहरी प्रवक्ता अधिकारीको भनाई छ। फागु पूर्णिमाको अवसरमा मनाईने होली अर्थात फागु पहाडी भेगमा बिहीवार मनाईदै छ भने तराई भेगमा पर्सी मनाईने भएको छ।"
झुटो विवरण पेश गरी दोस्रो पटक नागरिकता लिने पक्राउ,गोरखा : जिल्ला प्रशासन कार्यालय गोरखाबाट दोस्रो पटक नागरिकता लिएको आरोपमा पूजा ढकाल पक्राउ परेकी छन् । खोप्लाङ गाविस ४ का गाइने सार्कीको छोरी भनेर झुटो विवरण पेश गरी पूजा सार्कीको नामबाट नागरिकता लिएकी पोखरा महानगरपालिका ६ बैदामकी २८ वर्षीय ढकाललाई पक्राउ गरिएको जिल्ला प्रहरी कार्यालय गोरखाले जनाएको छ । उनले २०६७ साल मंसीर ८ गते जिल्ला प्रशासन कार्यालय कास्कीबाट पूजा ढकालको नाममा र २० दिनपछि २०६७ साल मंसीर २८ को मितिमा जिल्ला प्रशासन कार्यालय गोरखाबाट पूजा गैरे सार्कीको नाममा नागरिकता लिएको खुलेको प्रहरी निरीक्षक धर्म अधिकारीले जानकारी दिए । उनीविरुद्ध बुधबार दोहोरो नागरिकतासम्बन्धी कसुरमा गोरखा जिल्ला अदालतमा मुद्दा दर्ता गरी सात दिनको म्याद लिइ थप अनुसन्धान सुरु गरिएको इन्स्पेक्टर अधिकारीले बताए ।
"सेयर बजारमा फेरि दोहोरो अंकको गिरावट, कारोबार रकम साढे २ अर्बमा सिमित","काठमाडौं : कारोबारको चौथो दिन बुधबार सेयर बजारमा दोहोरो अंकको गिरावट आएको छ। आज नेप्से परिसूचक १९६५ अंकले ओरालो लागेर २६३१३२ विन्दुमा अडिएको छ। नेप्से ओरालो लागेसँगै कारोबार रकम पनि घटेको छ। यसदिन २३१ कम्पनीको ४९ लाख ६७ हजार ४७१ कित्ता सेयर २ अर्ब ५७ करोड ४ लाख १ हजार १८८ रुपैयाँमा खरिदबिक्री भयो। यसअघि मंगलबार पनि सेयर बजार दोहोरो अंकले घटेको थियो। नेप्से परिसूचक १७१५ अंकले घटेर २६५०९७ विन्दुमा अडिएको थियो। मंगलबार २२९ कम्पनीको ६५ लाख २९ हजार २६ कित्ता सेयर ३ अर्ब ३६ करोड ४२ लाख २९ हजार १७५ रुपैयाँमा खरिदबिक्री भएको थियो। बुधबार एउटा मात्र कम्पनी इमर्जीङ नेपालको सेयर सकारात्मक सर्किट लेभलमा कारोबार भयो। कारोबार रकमका आधारमा नेपाल दूरसंचार कम्पनी अग्रस्थानमा रह्यो। सो कम्पनीको १६ करोड ३६ लाख भन्दा बढीको सेयर कारोबार भयो। यस्तै, १२ करोड २४ लाख बढीको सेयर कारोबार गरी गरिमा विकास बैंक दोस्रो स्थानमा रह्यो। कारोबारमा आएका १३ समूहमध्ये ३ समूहको मात्रै सूचक बढेको छ। होटल तथा पर्यटनको २०९, निर्जीव विमाको ०६४ र सामूहिक लगानीको ००२ प्रतिशतले सेयर मूल्य बढेको हो। आज अन्य समूहको सर्वाधिक २४७ प्रतिशतले सूचक घटेको छ। यस्तै, व्यापार समूहको १४२, विकास बैंकको १३१ र वित्तको १३३ प्रतिशतले सूचक घट्दा लगानीको ०५४, जीवन विमाको ०३९, लघुवित्तको ०१८ र बैंकिङको ०७ प्रतिशतले सूचक ओरालो लागेको हो।"
एनआरएन विवाद : संस्थालाई अहित गर्नेलाई कारवाहीको चेतावनी,"काठमाडौं : गैरआवासीय नेपाली संघले संस्थालाई अहित हुने कुनै पनि गतिविधिमा संलग्न भएमा कारवाही गर्ने चेतावनी दिएको छ । संघका प्रवक्ता डिबी क्षेत्रीद्वारा जारी विज्ञप्तिमा अहित गर्नेलाई विधान बमोजिम कारवाहीको प्रकृय समेत अघि बढाइने उल्लेख गरिएको छ । उपाध्यक्ष सोनाम लामाले संघको विरुद्धमा सामानन्तर सम्मेलनको आयोजना गरिएको भन्दै भ्रामक पत्राचार गर्ने र गलत सूचना प्रवाह गरेको देखिएकाले त्यस्ता गतिविधिप्रति सचेत रहन् सदस्यहरुलाई अपिल गरिएको छ । लामालाई संघको लेटरप्याड, लोगोलगायत संस्थाका सदस्यहरुको व्यक्तिगत विवरणको दुरुपयोग नगर्न सचेत गराइन्छ,' विज्ञप्तिमा उल्लेख छ । संघको नयाँ नेतृत्व चयनका लागि निर्वाचनका अधिकांश प्रक्रियाहरु सम्पन्न भएको बताइएको छ । आगामी २४ र २५ तारिखमा मतदान गर्ने तयारी निर्वाचन समितिले गरेको छ । संघको महाधिवेशन तथा विश्व सम्मेलनको तयारीका लागि संघका अध्यक्ष कुमार पन्त काठमाडौंमा सक्रिय छन् ।"
"एमालेले बोलायो संसदीय दलको बैठक, के छन् एजेण्डा ?","काठमाडौं : नेकपा एमालेले संसदीय दलको बैठक बोलाएको छ। बुधबार दिउँसो ३ बजे संसद भवनको ल्होत्से हलमा संसदीय दलको बैठक बोलाएको एमालेका प्रमुख सचेतक विशाल भट्टराईले जानकारी दिए । दिउँसो ३ बजे संसदीय दलको बैठक बोलाइएको छ। उनले अन्नपूर्णसँग भने, बैठकमा समसामयिक विषयमा छलफल हुनेछ। अध्यक्ष केपी शर्मा ओलीले विशेष सम्बोधन गर्दै एमालेका सांसदलाई निर्देशन पनि दिनुहुनेछ। सरकारको सिफारिसमा मंगलबार रातिबाट राष्ट्रपति विद्यादेवी भण्डारीले संघीय संसदको दुबै सदनको चालू अधिवेशन अन्त्य गरेकी छन्। आजको बैठकमा सरकारले अन्त्य गरेको संसदको अधिवेशनका विषयमा छलफल हुने भट्टराईको भनाई छ। एमालेले सरकारले आकस्मिक रुपमा संसद् अधिवेशन अन्त्य गरेकोप्रति शंका व्यक्त गरेको छ। भट्टराईले एमालेका सांसदहरुलाई जिल्लाजिल्लामा पठाउने र स्थानीय निर्वाचनको विषय पनि बैठकमा छलफल हुने बताए । प्रधानन्यायाधीशविरुद्धको महाभियोग अब के हुन्छ? राष्ट्रपतिद्वारा संसद अधिवेशन अन्त्य वैशाखसम्म झुन्ड्यो प्रधानन्यायाधीश जबराविरुद्धको महाभियोग सत्ता गठबन्धनले प्रधानन्यायाधीश जबराविरुद्ध महाभियोग प्रस्ताव दर्ता गरेको थियो। सभामुखको भूमिकामाथि प्रश्न उठाउँदै संसद् अवरोध गरिरहेको विपक्षी एमाले पनि महाभियोग सिफारिस समितिमा बसेको थियो। तर, सरकारले प्रधानन्यायाधीश जबराविरुद्धको महाभियोग प्रस्ताव सिफारिस समितिमै नपुर्याई संसद्को हिउँदे अधिवेशन अन्त्य गरेको छ। संसद्ले फागुन २२ गते ११ सदस्यीय महाभियोग सिफारिस समिति बनाएको थियो। उक्त समितिमा प्रस्ताव पुगेको भए तीन महिनाभित्र सभासमक्ष प्रतिवेदन दिइसक्नुपर्ने थियो। प्रतिनिधिसभा नियमावलीको नियम १६१ (२) मा महाभियोग प्रस्ताव दर्ता भएको मितिले सात दिनपछिको कुनै बैठकमा छलफल हुने गरी सभामुखले दिन र समय तोक्नेछ, उल्लेख छ। सोही नियमको उपनियम (६) मा महाभियोगको प्रस्तावमाथि छलफल भएपछि मात्रै सभामुखले उक्त प्रस्तावलाई महाभियोग सिफारिस समितिमा पठाउने व्यवस्था छ। तर, फागुन १ गते संसद्मा दर्ता भएको प्रस्तावमाथि छलफल नै भएन।"
जनकपुरधाममा महामुर्ख खोजिंदै,"जनकपुरधाम : होकिनकाके हात कनक पिचकारी, किनकाके हात अबिर झोरी! एकपक्षको यो स्वरमा लय मिलाउँदै रामजीके हात कनक पिचकारी, सीयाजीक हातमें अबिर झोरीहो खेलैय होरी!! जोगिरा सरर  को जवाफ फर्कन्छ। फागु गीत सुनिन छाडेको बेलामा मिथिला नाट्यकला परिषद्ले संस्कृतिको संरक्षण स्वरुप परम्परागत संस्कृतिलाई बचाउन प्रत्येक वर्ष झैं 'होरी महोत्सव' आयोजना गर्ने भएको छ। होलीको अवसरमा होरी गायन प्रतियोगिता र महामुर्ख सम्मलेनको आयोजना गर्दैछ। मिनापले प्रत्येक वर्ष आयोजना गर्दै आएको होरी गायन प्रतियोगिता र महामुर्ख सम्मेलन क्रमशः चैत ३ र ४ गते दुई दिन हुने भएको छ। होरीजोगिरा गायन प्रतियोगितामा विभिन्न १० टिम सहभागी हुने सचिव सन्दिप साहले जानकारी दिए। गायन प्रतियोगितामा धनुषाको गिद्धा, बेलापटी, बेला, गेरुवाही, जमुनीवास, धनुषाधाम, महोत्तरीको पिपरा, विश्वम्भरपुर र सप्तरी सहितको टिमले सहभागिता जनाएको छ। जोगिरा गायन प्रतियोगितामा सहभागी हुने शीर्ष तीन टिमलाई सम्मानसहित पुरस्कार र अन्यलाई सान्तवना शिल्ड प्रदान गरिने जनाएको छ। महामुर्ख सम्मेलनको प्रारम्भ जनकपुरधाममा मनाइने होली महोत्सवको प्रमुख आकर्षणमध्ये महामुर्ख सम्मेलन एक हो। महामूर्ख सम्मेलन नेपालको विभिन्न स्थानमा हुँदै जनकपुरधाममा यसले निकै उचाइ पाएको छ। तर यसको प्रारम्भ विरगंजबाट भएको थियो। मैथिली साहित्य परिषद विरगंजमा २०५० सालमा पहिलोपटक महामुर्ख सम्मेलनको आयोजना गरिएको थियो। पहिलो पटकको महामूर्ख लाला माधवेन्द्र जी भएका थिए। महामूर्ख सम्मेलन प्रकृतिको कार्यक्रम भारतमा पनि पहिलेदेखि नै हुँदै आएको छ। फागु पर्वको मुख्य आकर्षणको रुपमा रहेको महामुर्ख सम्मेलनका लागि जनकपुरधाममा महामुर्खको खोजी युद्धस्तरमा भइरहेको छ। मिनापले महामुर्खका लागि करिब दुई दर्जन विशिष्ट व्यक्तिहरुको सूची तयार पारेको जनाएको छ। मधेश प्रदेशका पूर्व प्रदेश प्रमुख रत्नेश्वर लाल कायस्थ, भाषा वैज्ञानिक डा भोगेन्द्र यादव, डा रामदयाल राकेश, डा भोगेन्द्र झासहित कुनै एक जनालाई महामुर्खको उपाधी प्रदान गर्ने योजना रहेको आयोजकले बताए। त्यस्तै अन्य १ दर्जनलाई अन्य उपाधी प्रदान गरिन लागिएको हो। विसं २०६१ बाट महामूर्ख सम्मेलन आरम्भ भएको हो। २०६१ सालमा महामूर्खको उपाधी मैथिली कवि नरेश ठाकुर, २०६२ मा तत्कालीन नेकपा एमालेका नेता शीतल झा, २०६३ मा तत्कालीन जनकपुर नगरपालिकाका मेयर हरिबहादुर बिसी, २०६४ मा तत्कालीन सदभावना पार्टीका नेता ओमकुमार झा, २०६५ मा वरिष्ठ साहित्यकार डा राजेन्द्र विमल, २०६६ मा पूर्व मन्त्री नेकपाका नेता रामचन्द्र झा, २०६७ मा नेपालका चर्चित राजनीतिक विश्लेषक सिके लाल, २०६८ मा साहित्यकार रामभरोष कापडि़ भ्रमर, २०६९ मा नेपाली काँग्रेस प्रदेश नम्बर २ को संसदीय दलका नेता रामसरोज यादव, २०७० मा राष्ट्रिय जनता पार्टीका नेता डा विजयकुमार सिंह, २०७१ मा नेकपाका नेता एवं प्रदेशसभा सदस्य शत्रुधन महतो, २०७२ मा मसानघाटको स्वरुप परिवर्तन गरी आधुनिक स्वर्गद्वार बनाएर चर्चा बटुलेका पवन सिंघानियालाई महामुर्खको उपाधी प्रदान गरिएको थियो। त्यस्तै २०७३ सालमा सप्तरीको मलेठमा तत्कालीन नेकपा एमालेले गरेको मेची महाकाली अभियानको क्रममा प्रहरीको गोली लागी ५ जनाको मृत्यु भएपछि अन्तिम समयमा होली महोत्सव कार्यक्रम नै मिनापले स्थगित गरेको थियो। २०७५ मा महामुर्खको उपाधी पूर्व राष्ट्रियसभा सदस्य एवं राजपाका उपाध्यक्ष वृषेशचन्द्र लाललाई प्रदान गरिएको थियो। यस्तै मधेश प्रदेशका मुख्यमन्त्री मो लालबाबु राउत, महजोडी हरिवंश आचार्य र मदनकृष्ण श्रेष्ठ महामुर्ख घोषित भएका थिए।"
"प्रत्येक मिनेट ५५ बालबालिका शरणार्थी बन्न बाध्य, हालसम्म ३० लाख युक्रेनीले देश छाडे","किभ : युक्रेनमा रुसी आक्रमणपछि युरोप शरणार्थीले भरिएको छ। यसले युक्रेनी बालबालिकालाई पनि असर गरेको छ। युनिसेफका प्रवक्ता जेम्स एल्डरका अनुसार युक्रेनमा युद्ध सुरु भएदेखि हालसम्म ३० लाख मानिस युक्रेनबाट भागेका छन्। तीमध्ये आधा बालबालिका छन्। युद्ध सुरु भएदेखि हरेक मिनेट ५५ बालबालिका शरणार्थी बन्न बाध्य छन्। अर्थात्, लगभग हरेक सेकेन्ड एक बच्चा शरणार्थी बन्छ। धेरै बालबालिकाले आमा र दाजुभाइसँग कठिन यात्रा गर्नु परेको छ। उनीहरुलाई के भयो भनेर कसरी बुझाउने भन्नेमा यी बालबालिकाका अभिभावक अन्योलमा छन्। केही केटाकेटीलाई उनीहरू छुट्टीमा गएको भनी बहाना बनाएको उनीहरुका अभिभावकले बताए। कतिपयलाई आफ्ना घर सुरक्षित नभएको र देशको रक्षा गर्न बाबा देशमै बस्नुपर्छ भनी बताइयो। रुसी आक्रमणपछि युक्रेनका ४४ करोड नागरिकमध्ये झण्डै ३० लाखले देश छाडेका छन्। दैनिक भास्कर"
"एनएमबिको भिडियो अकाउन्ट ओपनिङमा डिम्याट, मेरो सेयर र सीआरएन सुविधा अनलाइनबाटै","काठमाडौं : एनएमबि बैंकले भिडियो केवाइसी, भिडियो कलमा आधारित खातासँगै डिम्याट, मेरो शेयर र सिआरएन पनि अनलाइनबाट सुविधा लिन सकिने योजना ल्याएको छ । ग्राहकहरूले एनएमबि बैंकमा भिडियो कल मार्फत अनलाइन नयाँ खाता खोल्न यस डिजिटल सेवा प्रयोग गरेर आफ्नो केवाइसी विवरणहरू अपडेट गर्न सक्नेछन्। एनएमबि बैंकले ग्राहकहरूका लागि नेपालमा डिजिटल बैंकिङको अनुभवमा परिवर्तनको सुरुवात गरेको हो। ग्राहकहरुले अब मोबाइल र इन्टरनेट बैंकिङको परम्परागत उपयोगको परिधिभन्दा माथि उठेर बैंकसम्म नआइकनै बैंकिङ गतिविधिहरु संचालन गर्न सक्ने बैंकले जानकारी दिएको छ। हालको परिवेशमा यस प्रकारको सेवाले ग्राहकहरूका लागि घरमै बसी सहज ढंगले, पारदर्शिता, त्रुटिरहित र कागजविहीन बैंकिङ सेवा पाउनेछन्। एनएमबि बैंक द फाइनान्सियल टाइम्स लन्डनको द ब्यान्कर पत्रिकाबाट एसियाकै सर्वोत्कृष्ट बैंकको उपाधी बैंक अफ द इयर एसिया २०२१अवार्डबाट सम्मानित भएको छ। एनएमबि बैंकले सन् २०१७, २०१८, २०२० र २०२१ का लागि पनि उक्त पत्रिकाबाट चार पटक नेपालकै उत्कृष्ट बैंकको सम्मान बैंक अफ द इयर नेपाल पनि प्राप्त गरिसकेको छ । एनएमबि बैंकले हाल देशभरी २०१ शाखा, १३९ एटीएमहरू, १० एक्सटेन्सन काउन्टरमार्फत उच्चस्तरीय सेवा प्रदान गर्दै आइरहेको छ ।"
बजेटको तयारीमा सरकार,"काठमाडौं : अर्थ मन्त्रालयले २०७९८० को बजेट निर्माणको गृहकार्य थालेको छ। मंगलबार कृषिसँग सम्बन्धित सरोकारवालासँग अन्तरक्रिया गरेको थियो। कार्यक्रममा अर्थसचिव मधुकुमार मरासिनीले बजेट निर्माण सुरु भएको सन्देश दिन छलफल गरिएको जानकारी दिए। प्रत्येक नीति कार्यक्रम र बजेटमा कृषि क्षेत्रलाई उच्च प्राथमिकतामा राखे पनि उत्पादन वृद्धि हुन नसकेको तथा आयात बढेकाले कृषिमैत्री नीति र बजेट तर्जुमाका लागि सहयोग गर्न आग्रह गरे। छलफललाई सम्बोधन गर्दै अर्थमन्त्री जनार्दन शर्माले कृषिलाई पहिलो प्राथमिकतामा राखेर सुझाव संकलनको सुरुवात कृषिबाट गरिएको बताए। आगामी बजेटमा कृषिमा अनुदान होइन, किसानलाई प्रोत्साहनको नीति लिइनेछ। यसका लागि कस्तो नीति, कार्यक्रम र बजेट बनाउँदा ठिक होला भनेर छलफल राखिएको हो उनले भने। कृषिमा पर्याप्त बजेट विनियोजन हुने भए पनि किसान तहसम्म पुगेर कार्यान्वयन नहुँदा समस्या आएको उनको भनाइ थियो। उनले भने, कृषि बिमा गर्नेलाई प्रिमियममा ८० प्रतिशत अनुदान दिने नीति र कार्यक्रमअनुसार बजेटसमेत विनियोजन भएको छ तर धेरै किसानलाई भेट्दा यस्तो नीति नै थाहा नभएको र लाभसमेत नपाएको गुनासो सुनेको छु। छलफलमा नेपालको माटो सुहाउँदा नीति बनाउन, निर्यातमा सहजीकरण गर्न, बिनाधितो ५० लाख रुपैयाँसम्मको कृषि कर्जा उपलब्ध गराउन, भूउपयोग नीति कार्यान्वयन गर्न, न्यूनतम समर्थन मूल्य तोकेपछि कार्यान्वयनको जिम्मेवारी सरकारले लिन, उत्पादकत्व बढाउन, खान पुग्ने उत्पादन बढाउन, लगानीअनुसार प्रतिफलयोग्य बनाउन, अनुसन्धान बढाउन सुझाव दिइएको थियो। बजेट लेख्न समिति मन्त्रालयले यसअघि नै बजेट मस्यौदा लेखन समिति गठन गरेको छ। समितिको संयोजकमा राजस्व व्यवस्थापन महाशाखा प्रमुख भूपाल बराल छन्। बजेट तथा कार्यक्रम महाशाखा प्रमुख चक्रबहादुर बुढा, अन्तर्राष्ट्रिय आर्थिक सहायता समन्वय महाशाखा प्रमुख ईश्वरी अर्याल, आर्थिक नीति विश्लेषण महाशाखा प्रमुख महेश आचार्य र वित्तीय संघीयता समन्वय महाशाखा प्रमुख बाबुराम सुवेदी सदस्य छन्। समितिलाई संसद्को दुवै सदनमा पेस गरिने विनियोजन विधेयकको सिद्धान्त र प्राथमिकताको मस्यौदा तयार गर्ने र २०७९०८० को बजेट वक्तव्यको मस्यौदा तयार गरी पेस गर्ने कार्यक्षेत्र तोकिएको छ।"
राष्ट्रपति जेलेन्सकीलाई भेट्न युरोपेली नेताहरूको खतरनाक रेल यात्रा,"किभ : युक्रेनरुस युद्ध चर्किएसँगै युक्रेनको साथमा उभिनका लागि पोल्याण्डदेखि किएभसम्मको रेल यात्रा गरेर पुगेका तीन जना युरोपेली नेताहरूको युक्रेनले प्रशंसा गरेको छ। मङ्गलवार साँझ किएभमा कर्फ्यु लागु रहेकै बेला पोल्याण्ड, स्लोभेनिया र चेक गणतन्त्रका प्रधानमन्त्रीहरूले युक्रेनी राष्ट्रपति भोलोदिमिर जेलेन्सकीसँग भेट गरेका थिए। 'हामी तपाईँहरूको साहसी लडाइँको प्रशंसा गर्छौँ,' भेटपछि सामाजिक सञ्जाल ट्विटरमा पेत्र फियालाले लेखे, 'हामीलाई थाहा छ तपाईँहरूको हाम्रो जीवनका लागि पनि लडिरहनु भएको छ। तपाईँहरू एक्लो हुनुहुन्न। हाम्रा देशहरू तपाईँका साथमा छन्।' पोल्याण्डका प्रधानमन्त्री मातेउस मोराभिएत्सकीले आफूहरूले युक्रेन गुमाए युरोप अहिलेको जस्तै नहुने बताए मोराभिएत्सकी, फियाला र स्लोभेनियाका यानेस यान्सा गत फेब्रुअरी २४ तारिखमा रुसले आक्रमण सुरु गरेयता युक्रेनका राष्ट्रपति भोलोदिमिर जेलेन्सकीलाई भेट्ने प्रथम अन्तर्राष्ट्रिय नेता हुन्। 'तपाईँहरूको भ्रमण युक्रेनको लागि समर्थनको शक्तिशाली अभिव्यक्ति हो,' जेलेन्सकीले किएभ पुगेका नेताहरूको समूहलाई भनेको बताइएको छ। किएभमा युरोपका तीन नेताहरूसँग छलफल भइरहेका बेला ठूलो विस्फोटनको आवाज सुनिएको थियो। युक्रेन पुगेका नेताहरूले आफूहरूसँग कुनै निश्चित म्यान्डेट नरहेको तर फ्रान्समा गत हप्ता भएको युरोपेली सङ्घको सम्मेलनका क्रममा उल्लेख गरिएका कारण ब्रसल्सका नेताहरूलाई भ्रमणको जानकारी रहेको बताए। बीबीसी"
नवलपुर सबस्टेसन सञ्चालन,"काठमाडौं : सरकार र नेपाल विद्युत् प्राधिकरणको संयुक्त लगानीमा सर्लाहीको नवलपुरमा निर्माण भएको १३२३३ केभी सबस्टेसन सञ्चालनमा आएको भएको छ। सर्लाहीको विद्युत् आपूर्तिलाई भरपर्दो तथा गुणस्तरीय बनाउन र नयाँ उद्योगलाई विद्युत् उपलब्ध गराउन सबस्टेसनले सहयोग गर्ने अपेक्षा लिइएको छ। ऊर्जामन्त्री पम्फा भुसालले मंगलबार सबस्टेसनको उद्घाटन गरिन्। उज्यालोका लागि मात्र नभएर खाना पकाउन, सिँचाइ गर्न, उद्योग कलकारखाना चलाएर विद्युत् खपत बढाउन भुसालले आग्रह गरिन्। सरकारले सिँचाइको विद्युत् महसुल घटाएको उनको भनाइ थियो। विद्युत प्रयोग गरी सिँचाइ गरेर उत्पादन बृद्धि गरौं। खेत बाँझो नराखौं, उनले भनिन्, ऊर्जाको प्रयोग गरी उद्योग खोलौं। मुलुकभित्रै रोजगारीको सिर्जना गरौं । ऊर्जा सचिव देवेन्द्र कार्कीले सर्लाहीबाट बत्ती जाने धेरै गुनासो आउने गरेकामा अब त्यस्ता समस्या समाधान भएको बताए। सरकारले महसुल घटाएकाले चोरी नियन्त्रणमा सहयोग गर्न उनले आग्रह गरे। प्राधिकरणका कार्यकारी निर्देशक कुलमान घिसिङले मधेस प्रदेशको विद्युत् आपूर्ति सुधार गर्न सबैभन्दा बढी लगानी भइरहेको उल्लेख गरे। प्राधिकरणले सिँचाइ, औद्योगिक, खानेपानीलगायत घरायसी ग्राहकलाई सहुलियत दिएको बताए। सबस्टेसन सञ्चालनमा आएपछि प्राविधिक चुहावट घटेको छ। बस्टेसनमा १३२३३ केभी, ६३ एमभीए र ३३११ केभी, १६ एमभीए क्षमताका दुईवटा ट्रान्सफर्मर राखिएको छ।"
चिसा कुरा,"सायद पोहोरपरारको जाडोको सम्झना नरहेर हो कि यस पटक ज्यादै जाडो महसुस भइरहेको बताइरहेका थिए सबैले। भन्थे घाम पनि चिसो छ यसपालि। सिरकभित्र गुटमुटिँदा पनि सिरेटोले छोए जस्तो ! यतिसम्म कि हिटर बाल्दा होस् या आगो बालेर ताप्दा पनि जाडो कम भएको छैन भन्नेसम्म सुनियो। पानी छोए, चिसो। तात्तातो चिया सुर्काउँदा पनि चिसै। मानौं, तातो वस्तु अब बाँकी केही छैन संसारमा, सबैको समाप्ति भइसक्यो। एकदिन बिहानकै कुरो। दुई साथी हुन् क्यार, एकापसमा कुराकानी गर्दै थिए। तिनको अनुहार नचिने पनि तिनका स्वर नठम्याए पनि तिनका कुरा चाहिँ प्रष्टसँग सुनें। भनूँ सुन्न पुगें। सुन्न पुग्नुको खास कारण थियो। के थियो भने उनीहरूको वार्ताको विषय विशेष थियो। विशेष यस अर्थमा कि उनीहरूको कुरागराई मलाई चिसो लाग्यो। भनूँ उनीहरूको कुराले मेरो मनमा चिसो पस्यो। यसरी चिसो पस्नुको खास कारण के थियो भने उनीहरूले गरेको कुराकानीको विषयवस्तु। जसले मनलाई चिसो बनायो। मन खिन्न बनाउने, अझ चिन्तित बनाउने खालको थियो भनेर नै भनूँ। उनीहरूबीचको मुख्य संवाद यस्तो थियो : पहिलो : थाहा पायौं ? राजनीतिले त कोल्टे फेदै छ रे नि ! दोस्रो :तिमीले पनि सुन्यौ ? मैले पनि गाइँगुइँ सुनेको, गठबन्धन टुट्दै छ रे होइन ? पहिलो : यस्तो गहिरो गठबन्धन ! किन टुट्न लाग्या होला ? दोस्रो : त्यही त। बल्लबल्ल देशको विकासले गति लिन थाल्याथ्यो। पहिलो :तर सजिलै टुट्ला र ? पाँचपाँचवटाको गठबन्धन ! दोस्रो :टुटेपछि टुटिगयो नि ! एउटाले मात्रै साथ छोडिदियो भने कुरै खत्तम, लाताकलुतुक भएर ढलिहाल्छ नि सरकार ! दोस्रो :बर्बादै हुने भो नि ! यत्ति सुन्न भ्याएँ। उनीहरूको कुराले अनुमान गरेको थिएँ, दुवै राजनीतिक कार्यकर्ता हुन्। वास्तवमा, अलिक कमजोर मुटु भएका कुनै कार्यकर्ताले यो कुरा सुनेको भए उसको मन भरंग हुन्थ्यो। सायद लडी नै पो हाल्थ्यो कि ! सूर्य उदाएर पनि त्यति उज्यालो नभएको त्यो वातावरणमा कमसेकम भाउन्न भएर उसको सामु पूरै अँध्यारो छाउँथ्यो। हुन पनि उनीहरूको कुराकानीको विषय थियो नै त्यस्तो। बल्लबल्ल गठबन्धनको बलियो सरकार बनेर देशमा सुव्यवस्था कायम हुन लागिरहेको यस्तो अवस्थामा गठबन्धन टुट्ने हल्ला के सानो कुरो हो र ? मन्त्रीज्यूहरू स्वयं कम्मर कसेर भ्रष्टाचार हटाउन लागिपर्नु भएको छ। विगतमा कुनकुन ठाउँमा केकस्तो अनियमितता भएका छन्, ती सबको अनुसन्धान गरेर सम्बन्धितहरूलाई कडा कारबाही गरिने घोषणा गर्नु भएको छ। सिमानामा वर्षौंदेखि विवाद भइआएकै हो, त्यसतर्फ समय बिताउनुभन्दा देशभित्रको जग्गाजमिनमा रेस्टुरेन्ट, उद्योगधन्दा स्थापना गरेर लुट्नेहरूविरुद्ध जाइलाग्नु प्रथम कर्तव्य भएको छ। यसका लागि छानबिन समिति गठन गरेर हुन्छ कि आफ्नै प्रत्यक्ष निगरानीमा तत्काल फायर गर्ने उर्दी जारी गर्नु भएको छ। दोस्रो पक्षको ठेकेदारीलाई अन्त गरेर आफ्ना ठेकेदारहरूलाई ठेकेदारी दिन पाए विश्वासिलो पनि भयो। कि कसो ? यस्तो अवस्थामा गठबन्धन टुट्नु भनेको देशको विकास गर्लामगुर्लुम ढलेर अधोगतितर्फ धकेलिनु हो। त्यति मात्रै भए त हुन्थ्यो, पास हुनै लागेको एमसीसीको समेत कार्यान्वयन नहुने भयो। त्यसो भएपछि देशको हालत खत्तम हुने भएन ? अर्कोतर्फ, कोरोनाको त्रास संसारभरि फैलिएको बेला हाम्रो देशमा भने कोरानाविरुद्धको खोप लाखौंलाख मात्रामा छ्यालब्यालै भएको समाचार सरकारको हवाला दिँदै रेडियोटेलिभिजनहरूले बताएकै थिए। मान्छेहरू भन्छन् अनुदान प्राप्त खोपको कुनै हिसाबकिताब नै भएन। त्यसको दुरुपयोग भयो। वास्तवमा त्यस्तो कहाँ हो र ? थाहै छैन कसैलाई पनि, हिसाबकिताब त त्यसको पो हुन्छ जसको हिसाब ल्याएको ठाउँमा बुझाउनुपर्छ। सरकार भन्छ उपयोग गरिएको छ, त्यसमा कुनै कैफियत भएको छैन। हुन पनि आरोप लगाइए जस्तो खोपको कहाँ दुरुपयोग भएको छ र ? भित्री रूपबाट पैसाको चलखेल भएको रहेछ भने पनि देशभित्रै त भएको हो। यस्तो कुरो नबुझिएको मात्रै हो। चलखेल भएको पैसा जतासुकै पुगोस्, फाइदा देशलाई नै भएको हो क्यारे। उहाँहरू के यस देशका नागरिक होइन र ? सित्तैमा पाइएको खोपबाट सम्पत्ति आर्जन गरे देशको अर्थतन्त्रमा टेवा पुर्याउन सकेकोमा गर्व पो गर्नुपर्छ त ! खोइ कुरो बुझेको ? हाम्रो संस्कार अलिक कुरो नबुझी हावै हावामा दौडिने खालको छ क्या ! एक देशभक्त नागरिकको हैसियतले म भने अलिक सचेत छु। साँच्चै, चिसो पसेको छ मनमा। कतै, हुँदाखाँदाको गठबन्धन टुट्यो भने?"
तारागाउँको ३५ रोपनी हडप्न चलखेल,"काठमाडौं : सरकारले २०२६ सालमा तत्कालीन नेपाल महिला संगठन काठमाडौंका नाममा बौद्धको ३ सय ४७ रोपनी ९ आना जग्गा अधिग्रहण गरेको थियो। त्यहीमध्ये बाँकी ३५ रोपनी तारागाउँ विकास समितिका नाममा छ। उक्त जग्गा फेरि व्यक्तिकै नाममा पार्न चलखेल भइरहेको पाइएको छ। समितिका तत्कालीन अध्यक्ष नारदकुमार लुइँटेल यसमा मुछिएका छन्। उनीविरुद्ध उजुरी परेपछि अख्तियार दुरुपयोग अनुसन्धान आयोगले छानबिन गरिरहेको छ। यो जग्गासम्बन्धी मुद्दा सर्वोच्च अदालतमा पनि विचाराधीन रहेको पाइएको छ। तर, सर्वोच्चकै तत्कालीन न्यायाधीश शारदाप्रसाद पण्डित र राजेन्द्रकुमार भण्डारीको संयुक्त इजलासले २०६२ सालमै मुद्दा दोहोर्याउन अस्वीकार गरेको थियो। सरकारले २०२६ सालमा बौद्धमा अधिग्रहण गरेको जग्गामध्ये ३५ रोपनीसम्बन्धी मुद्दामा सर्वोच्च अदालतले निस्सा प्रदान गर्न अस्वीकार गरेको आदेश (बायाँ) र त्यही मुद्दामा २०७२ मा तत्कालीन न्यायाधीश चोलेन्द्रशमशेर जबराले जारी गरेको कारण देखाउ आदेश। अन्नपूर्ण पोस्ट्लाई प्राप्त त्यस बेलाको आदेशमा लेखिएको छ, यसमा पुनरावेदन अदालत पाटनबाट मिति २०५६१०३ मा भएको फैसलामा न्याय प्रशासन ऐन २०४८ को दफा १२ को उपदफा (१) को खण्ड (क) र (ख)को अवस्था विद्यमान रहेको नदेखिँदा मुद्दा दोहोर्याई हेर्ने निस्सा प्रदान गर्न मिलेन। कानुनबमोजिम गर्नू। सर्वोच्चले निस्सा दिन नमिल्ने भनेको विषयमा पुनरावलोकन हुँदै नहुने एक कानुनविद् बताउँछन्। तर, तत्कालीन न्यायाधीश चोलेन्द्रशमशेर जबराको एकल इजलासले २०७२ कात्तिक २३ गते विपक्षीका नाममा आदेश गर्यो। जबराले यसमा के कसो भएको हो ? निवेदकको मागबमोजिमको आदेश किन जारी हुनु नपर्ने हो ? कुनै आधार कारण भए सबुद प्रमाणसहित लिखित जवाफ पेस गर्न भनेका थिए। उक्त विषयमा ३४ पटक पेसी तोकिएको पाइएको छ। सर्वोच्चका प्रवक्ता विमल पौडेलका अनुसार गत असोज १७ गते निर्णय फाइल झिकाउने आदेश भएको छ। तारागाउँमा रवीन्द्र कला तारागाउँ रिजेन्सी होटल : सरकारी सम्पत्ति जोगाउन फेरि छानबिन तारागाउँको जग्गा भाडा सम्झौता रद्द हुने हायात रिजेन्सी होटल र तारागाउँ जग्गा विवाद प्रतिवेदन संसदीय समितिमा : अपारदर्शी निर्णय भएको ठहर विवादास्पद व्यक्ति नै तारागाउँमा सदस्यसचिव सर्वोच्चले टुंग्याइसकेको मुद्दामा कुन उद्देश्यले पुनः सर्वोच्चमै दर्ता भई कारबाही अघि बढेको हो भन्ने थाहा नभएको समिति अध्यक्ष प्रल्हाद न्यौपाने बताउँछन्। सरकारले अधिग्रहण गरिसकेको उक्त जग्गा समितिको सम्पत्ति भएको अध्यक्ष न्यौपानेको भनाइ छ। यो जग्गासम्बन्धी मुद्दा सर्वोच्च अदालतमा पनि विचाराधीन रहेको पाइएको छ। तर, सर्वोच्चकै तत्कालीन न्यायाधीश शारदाप्रसाद पण्डित र राजेन्द्रकुमार भण्डारीको संयुक्त इजलासले २०६२ सालमै मुद्दा दोहोर्याउन अस्वीकार गरेको थियो। २०६२ सालको असारमै निस्सा प्रदान गर्न नमिल्ने भनेको मुद्दालाई २०७२ कात्तिकमा आएर फेरि कसरी यो निवेदन सर्वोच्चमा दर्ता भयो ?, न्यौपाने भन्छन्, दर्ता भएको महिनामै आदेश जारी हुनु पनि आश्चर्यजनक छ। मुआब्जा लिएको ३६ वर्षपछि सात वादीले २०६२ सालमा सर्वोच्चमा उक्त ३५ रोपनी भोगचलनका लागि मुद्दा दोहोर्याइ पाऊँ भन्दै निवेदन हालेका थिए। जसमा शक्तिशमशेर थापा, टीकाशमशेर थापा, गीता थापा, चिरन्जीवीशमशेर थापा, विजया थापा, उमादेवी थापा र सूर्यबहादुर राई छन्। जग्गा अधिग्रहणको विषय करिब ४ दशकअघि नै सल्टिएको देखिन्छ। तर, जग्गा फिर्ता गराउने भन्दै समितिका तत्कालीन अध्यक्ष लुइँटेलले कमिसन लिएको उजुरी अख्तियारमा परेको छ। अधिग्रहण गरिएको जग्गा पुनः व्यक्तिगत गर्ने नजिर बसाउने नियत देखिएको जानकार बताउँछन्। सर्वोच्चको आदेशसँगै समितिका तत्कालीन अध्यक्ष लुइँटेलले गृह मन्त्रालय र जिल्ला प्रशासन कार्यालय काठमाडौंलाई आवश्यक कागजात उपलब्ध गराइदिन निवेदन दिएका थिए। सम्बन्धित कार्यालयहरूले आवश्यक कागजात २०४६ सालमै नष्ट भएको पत्र पठाएका थिए। बाजेको पालामा मुअब्जा बुझेका कागजात नष्ट भएकोलगायत कारण मुद्दा जित्न सजिलो हुने देखेर लुइँटेलसहितको समूहले जग्गा विवाद ब्युँत्याएको स्रोतको भनाइ छ। लुइँटेल समिति अध्यक्ष बनेपछि यो विवाद उचालेको देखिन्छ। पुनः सो मुद्दालाई उठाएर आवश्यक कागजात जम्मा गर्न सदस्यसचिवमै भए पनि लुइँटेल समिति छिरेको स्रोतको दाबी छ। मन्त्रिपरिषद्को २०४९ मंसिर ५ गतेको बैठकले अधिग्रहण गरिएको जग्गामध्ये १ सय ५० रोपनी हायात रिजेन्सीलाई प्रतिरोपनी १० लाखका दरले सेयर लगानी गर्ने निर्णय गर्यो। समितिले ६ रोपनी खानेपानी संस्थानलाई भाडामा दिएको छ। १ सय ४८ रोपनी हायातलाई दिएको छ। टुसालस्थित ६ रोपनीमा पासाङ ल्हामु शेर्पाको सालिक राखिएको छ। बाँकीमध्ये ३५ रोपनी समितिको नाममै छ। प्रमाण नभएको आधार बनाउँदै ५० वर्षपछि आएर सरकारले गरेको अधिग्रहणलाई खारेज गराई व्यक्तिको नाममा पार्न चलखेल भइरहेको स्रोत बताउँछ।"
रुसले मारियोपोलको अस्पताल कब्जा गर्दै चिकित्सकसहित ४०० जना बन्धक बनाएको युक्रेनको दावी,मस्को : रुस र युक्रेनबीच तनाव सुरु भएको आज २१ दिन पुग्यो। रुसले लगातार युक्रेन सहरको नागरिक बस्तीमा बमबारी जारी राखेको छ। आक्रमणमा धेरै भारतीयहरू फसेका थिए। उनीहरुलाई रुसी सहरबाट पनि फिर्ता ल्याइएको छ । खेरसनमा फसेका ३ जना भारतीयलाई सिम्फेरोपोल र मस्को हुँदै सुरक्षित स्थानमा ल्याइएको जनाएको छ। रूसले मारियोपोलको सबैभन्दा ठूलो अस्पताल कब्जा गरेको छ। यहाँका उपमेयरले रुसी सेनाले चिकित्सक र बिरामीसहित ४०० जनालाई बन्धक बनाएको बताएका छन्। उनीहरुलाई बाहिर निस्कन दिइएको छैन । युक्रेनले युद्धमा करिब १३ हजार ५०० रुसी सैनिक मारिएको दाबी गरेको छ । धेरै सैन्य उपकरणहरू पनि नष्ट भएको जनाएको छ। रुसी सेनाको बढ्दो आक्रमणका बीच युक्रेनका राष्ट्रपति जेलेन्स्कीले सम्झौताको संकेत गरेका छन् । उनले भने रुसले विरोध गरिरहेको अमेरिकी नेतृत्वको नेटो सैन्य गठबन्धनको सदस्य नहुने कुरा देशले स्वीकार गर्नुपर्छ। दुई देशबीचको युद्धमा अहिलेसम्म ३ जना पत्रकारले ज्यान गुमाएका छन्। अमेरिकी टिभी च्यानल फक्स न्यूजका वरिष्ठ फोटो पत्रकार पियरे जाकारेभस्की र युक्रेनी पत्रकार अलेक्जान्ड्रा कुभशिनोभको युक्रेनमा समाचार संकलनका क्रममा मृत्यु भएको हो। रुसको गोलीबाट उनको कारमा क्षति पुगेको थियो । सोही क्रममा फक्स न्यूजका पत्रकार बेन्जामिन हल घाइते भएका छन् । यसअघि रुसी आक्रमणमा अमेरिकी पत्रकार ब्रेन्ट रेनाउडको मृत्यु भएको थियो भने उनका सह पत्रकार जुआन एरेडोन्डो घाइते भएका थिए ।
फोटोन टुनल्याण्डको जब्बर गाडी आउँदै,"काठमाडौं : पछिल्लो समय अत्यधिक मात्रामा ग्राहकले रुचाएको फोटोन टुनल्याण्डको नयाँ गाडी नेपाली बजारमा आउने भएको छ । टुनल्याण्ड इ प्लस गाडी केहि समय भित्रै नेपाली बजारमा आउने नेपालका लागि फोटोन मोटर ग्रुपको आधिकारिक विक्रेता एमएडब्लू वृद्धि कमर्सियल भेहिकल प्रालिले जानकारी दिएको हो । कुन स्पेसीफिकेसनको भन्ने विषयमा कम्पनीले अहिले धेरै कुरा खुलाएको छैन । कम्पनीका सेल्स हेड नबिन आचार्यले पावर,लुक्स र पफर्मेन्समा जब्बर गाडी आउने बताए । उनले भने,'जसरी फोटोन टुनल्याण्डले चिनियाँ गाडी प्रति मानिसहरुले हेर्ने नजर परिवर्तन गरेको छ, यस विश्वासलाई फोटोन कायम राख्ने छ।' कम्पनीले यसमा २० लिटर क्षमताको डिजेल इन्जिन दिएको छ । उक्त इन्जिनले १४८ हर्स पावर प्रदान गर्ने छ भने अधिकतम टर्क ३२० एनएम रहेको छ । ट्रान्समिसन ६ फरवार्ड १ रिजर्ब सिस्टम भएकाले माइलेज पनि उत्कृष्ट रहने कम्पनीले जनाएको छ । पावर,लुक्स र पफर्मेंसका कारण लोकप्रिय बन्दै गएको फोटोनले पछिल्लो समय आफ्नो डिलर र सर्भिस सेन्टर पनि आक्रामक रुपले वृद्धि गरिरहेको छ ।"
राष्ट्रिय टोलीमा फर्किए इरिक्सन,लन्डन : डेनमार्कका मिडफिल्डर क्रिस्टियन इरिक्सनले राष्ट्रिय टोलीमा पुनरागमन गरेका छन्। डेनमार्कले नेदरल्यान्ड्स र सर्बियाविरुद्धको मैत्रीपूर्ण खेलका लागि घोषणा गरेको टोलीमा इरिक्सनले लामो समयपछि स्थान बनाएका हुन्। उनी सन् २०२० पछि पहिलो पटक राष्ट्रिय टोलीमा परेका हुन्। डेनमार्कले मार्च २६ मा नेदरल्यान्ड्स र मार्च २९ मा सर्बियासँग मैत्रीपूर्ण खेल खेल्दै छ। सन् २०२० को युरोकप फुटबल खेलका क्रममा इरिक्सन हृदयघात भएर मैदानमै ढलेका थिए। समूह चरणअन्तर्गतको फिनल्यान्डविरुद्धको खेलको ४३औं मिनेटमा उनी मैदानमै ढलेपछि संसारभरका फुटबलप्रेमी स्तब्ध भएका थिए। २९ वर्षीय इरिक्सनलाई तत्कालै मैदानमा सीपीआर दिइएको थियो। १५ मिनेट बेहोस भएका उनको शरीरमा मुटुको गति नियन्त्रण गर्ने स्वचालित यन्त्र इम्प्लान्टेबल कार्डियोभर्टर डेफिब्रिलेटर (आईसीडी) जडान गरिएको थियो। उनको जीवन रक्षाको कामना गर्दै संसारभरका फुटबलप्रेमीले कामना गरेका थिए। हृदयघात भएको करिब आठ महिनापछि उनी प्रशिक्षणमा फर्किएका थिए। त्यही क्रममा इन्टर मिलानबाट रिलिज भएपछि इरिक्सन गत जनवरीमा प्रिमियर लिग क्लब ब्रेन्टफोर्डमा आवद्ध भएका थिए। ब्रेन्टफोर्डले उनलाई यस सिजनको अन्तिमसम्मका लागि अनुबन्ध गरेको छ। प्रिमियर लिग क्लब टोट्टनहामका पूर्व खेलाडी इरिक्सन ब्रेन्टफोर्डको जर्सीमा मैदान उत्रिँदा रंगशालामा उपस्थित सबैले ताली बजाएर स्वागत गरेका थिए।
सडकमा सुरुङ युग,"नेपाललाई एउटा सानो अन्डरपास बनाउन आठ वर्ष लाग्यो। राजधानीको कलंकीस्थित चक्रपथमा निर्माण गरिएको उक्त अन्डरपास मात्र आठ सय मिटर छ। अझ विदेशी चीनको सहयोगमा बनाइएकाले चाँडो सम्पन्न भएको भन्न सकिन्छ अन्यथा कति समय लाग्थ्यो भन्न सकिन्न। विश्व सन्दर्भ हेर्ने हो भने हालसम्मको सबैभन्दा लामो सुरुङ मार्ग नर्वेमा छ। ल्यार्डल टनेल नामको उक्त सुरुङ मार्गको लम्बाइ २४५१ किलोमिटर छ। नेपालको सन्दर्भमा काठमाडौंको कोटेश्वरदेखि काभ्रेको धुलिखेलसम्म लामो। कोटेश्वरबाट धुलिखेल पुग्ने औसत समय एक घण्टा तर सडक र जामका कारण दुई घण्टासम्म लाग्ने गर्छ। जबकि ल्यार्डल टनेलमा प्रतिघण्टा ८० किलोमिटरको हिसाब गर्दा पनि मात्र १८ मिनेट लाग्छ। करिब एक मिनेट पनि नलाग्ने कलंकी अन्डरपास बनाउन आठ वर्ष लाग्यो तर नर्वेले सन् १९९५ बाट थालेर पाँच वर्षमै विश्वकै लामो सुरुङ मार्ग सम्पन्न गर्यो। यतिबेला नागढुंगानौबिसे (सिस्ने खोला) सुरुङ मार्ग निर्माणाधीन छ। २ किलोमिटर ६ सय मिटर लामो उक्त सुरुङ पनि जापानको एक कम्पनीले जिम्मा लिएको छ। २०७६ कात्तिकमा सुरु गरिएको यो सुरुङ साढे तीन वर्ष (४२ महिना) मा सम्पन्न गर्ने भनिए पनि एक वर्ष दुई महिना अलमलमै बित्यो। समयमै गुणस्तरीय ढंगले सम्पन्न भएपछि सम्भवत :प्रयोगका हिसाबले यो नेपालकै पहिलो सुरुङ मार्ग हुनेछ। हुन त यसअघि मकवानपुर जिल्लाको चुरियामाईमा ६ सय मिटर लामो सुरुङ मार्ग बनेको थियो। रोचक र गर्व गर्न सकिने पक्ष त के भने १९७४ सालमै नेपाली डिजाइनर, जनशक्ति र लगानीमा यसको निर्माण भएको हो। सुन्दा पत्याउन हम्मे पर्छ तर यो सुरुङ मार्ग दक्षिण एसियामै पहिलो हो। स्विस भूगर्भविद् टोनी ह्यागन सन् १९५० मा चुरियामाई पुगेपछि लेखेको पुस्तक दि हिमालयन किङ डम अफ नेपालमा उक्त सुरुङ देख्दा आठौं आश्चर्यमा परेको उल्लेख गरेका थिए। सुरुङ मार्गमा एसियामै इतिहास रचेको नेपालले शताब्दी बित्दा पनि यसमा फड्को मार्न सकेन। यसबीच राजनेता र कर्मचारी प्रशासनको अदूरदर्शिताका कारण तीन करोडभन्दा बढी नेपाली र लाखौं विदेशी पर्यटकले सडक यात्रामा सधैं सास्ती व्यहोरिरहेका छन्। ढिलै भए पनि नेपाल सडक सञ्जालको सुरुङ युगमा प्रवेश गरेको छ। अब नेपाल सरकारले क्रमश :पूर्वपश्चिम र उत्तारदक्षिण राजमार्गहरूमा सुरुङ मार्ग निर्माण गर्दै जानुपर्छ। संसारभर जहाँसुकै ठाउँमा पनि भौगोलिक अवस्थाअनुसार सुरुङ मार्ग बनाउने चलन छ। सडकको दूरी छोट्ट्याउने यो एउटा भरपर्दो उपाय हो। नेपाल जस्तो मुलुकका लागि खासगरी बाढीपहिरोले कुनै असर नपुर्याउने विकल्प सुरुङ मार्गले दिनेमा दुईमत हुँदैन। बर्खा, हावाहुरी, चट्याङ आदिमा यो सहज हुन्छ। जलवायु परिवर्तनले विश्व तापमानमा अस्वाभाविक वृद्धि भएको छ। सुरुङ मार्गले वातावरणीय प्रदूषणसमेत कम हुन्छ। हवाई वा स्थल युद्ध भएको खण्डमा पनि सुरुङ मार्गले सुरक्षा दिन्छ। ट्राफिक जामबाट बच्ने उत्तम उपाय पनि हो यो। अझ भीडभाड हुने सहर (नगरपालिका, उपमहानगरपालिका र महानगरपालिका) मा यसले समयको बचतसँगै यात्रामा झन्झट न्यून गराउँछ। गाउँतर्फ हेर्ने हो भने पहाडी भूभागमा घण्टौं लाग्ने यात्रा केही मिनेटमै गर्न सकिन्छ। खासगरी दुई नाका जोड्न यस्ता मार्गको भूमिका अहं हुन्छ। सुरुङ मार्ग बनाउँदा महँगो जग्गा कम खर्च हुन्छ भने मुआब्जामा पनि सरकारको लगानी कम हुन्छ। सवारी धनीदेखि चालकसम्मलाई हरहिसाबले यो किफायती र सहज हुन्छ। यस्ता अनगिन्ती फाइदा भए र सय वर्षअघि इतिहास रच्न सफल भए पनि नेपाल यसमा धेरै पछि परेको छ। ढिलै भए पनि नेपाल सडक सञ्जालको सुरुङ युगमा प्रवेश गरेको छ। नागढुंगाखानीखोला र फास्ट ट्र्याकमा तीन ठाउँमा थालिएका कामले सुरुआती संकेत राम्रो भएको मान्न सकिन्छ। अब नेपाल सरकारले क्रमश :पूर्वपश्चिम र उत्तरदक्षिण राजमार्गहरूमा सुरुङ मार्ग निर्माण गर्दै जानुपर्छ। यो समयको माग र आवश्यकता हो। विकासको प्रतिबिम्ब र नेपालकै चिनारी पनि हो। स्थानीय त के प्रदेश सरकारको जोडबलले पनि खासै नभ्याउने सुरुङ मार्ग संघीय सरकारकै बलबुताले मात्र भ्याउने अवस्था छ। विदेशी अभ्यास हेर्दा पनि सुरुआती चरणमा अधिकांश देशले विदेशी अनुदान, जनशक्ति र सामग्रीको प्रयोग गरेकै देखिन्छ। त्यसैले नेपाल सरकारले पनि यसमा हिच्किचाउनु पर्ने कुनै कारण छैन। बरु निर्माणाधीन पूर्वपश्चिम राजमार्गहरू मध्यपहाडी र मदन भण्डारीमा सुरुङ मार्गहरू बनाउन सकेको भए सडक सञ्जालमा सुनमा सुगन्ध हुने थियो। अझै पनि यी राजमार्गका केही स्थानमा सुरुङ मार्ग बनाउने सन्दर्भमा सरकारले आफूलाई सच्याउन सक्छ। सुरु लगानी केही बढी देखिए पनि समग्रमा हेर्दा सुरुङ मार्गमा अरू सडकभन्दा कम लगानी पर्ने पुष्टि भइसकेको छ। सुरुङ खन्नुअघिको भौगर्भिक संरचनाको भने विस्तृत अध्ययन अनुसन्धान गर्नुपर्छ। सरकारले प्राविधिक जनशक्तिका लागि आजैदेखि थप सोच र योजना बनाउनुपर्ने देखिन्छ। सरकार राजधानी काठमाडौं प्रवेशका लागि नागढुंगाबाहेक तीन स्थानमा सुरुङ मार्ग बनाउने योजनामा छ। टोखाछहरे, थानकोटचित्लाङ र धुलिखेलसूर्यविनायक सुरुङ मार्गको तयारी देखिन्छ। बर्सेनि समस्या भइरहने बुटवलको सिद्धबाबामा एक किलोमिटर २ सय ४० मिटर लम्बाइ हुने गरी प्रक्रिया अघि बढाइएको छ। बर्खासँगै सुक्खा पहिरोसमेत गइरहने यो ठाउँ असुरक्षित मात्र होइन, धनसँगै जनको पनि थुप्रै क्षति भएकाले सुरुङको विकल्प छैन। सरकारले काठमाडौंको नयाँबानेश्वर चोकमा अन्डरपास, काठमाडौंको तीनकुनेजडीबुटी, ललितपुरको गोदावरीदेखि काभ्रेको मानेचौर, सिन्धुलीको खुर्कोटचियाबारी, कैलालीको खुटियाबीपीनगरदिपायल, मकवानपुरको कुलेखानीभीमफेदी, बुटवलनारायणगढको दाउन्ने खण्ड, धरानलेउती, मझिमटारशक्तिखोरजोगीमारा, नुवाकोटको बेत्रावतीघट्टेखोला (रसुवा) र दोलखाको लामाबगरमा सुरुङ मार्ग बनाउने भएको छ। यस्ता दर्जनौं ठाउँमा सुरुङ मार्गको सम्भावना नेपालसँग छ। नेपाल सडक सञ्जालको सुरुङ युगमा प्रवेश गरेको प्रमाण निर्माधाणीन सुरुङ मार्गहरूले पनि गरेका छन्। तत्कालीन प्रधानमन्त्री केपी शर्मा ओलीले नागढुंगाखानीखोला सुरुङ उद्घाटन गर्दै नेपाल टनेल प्रविधिमा प्रवेश गरेको बताएका थिए। अब नेपालसँग योजनामा सूचना तथा सञ्चार प्रविधिलाई विकासमा जोडेर अघि बढ्नुको विकल्प छैन। बजेटका दृष्टिले समस्या भए दाता परिचालनसँगै सरकारले बहुवर्षीय योजना बनाउनुपर्छ। गुणस्तरीय कार्य र समयमै सम्पन्न गर्न सरकार सुरुङ मार्ग निर्माणमा ग्लोबल टेन्डरमा जानुपर्छ। सुरुङ सडकका अलावा विद्युत्, ग्यास, तेल, पानी, रेलवे आदिमा प्रयोग हुन्छ। त्यसो त नेपालले विद्युत् (झन्डै २०० किलोमिटर) र पानीका लागि सुरुङ बनाए पनि रेल, तेल र ग्यासका लागि बाँकी छ। भौतिक पूर्वाधार विकासका दृष्टिले सुरुङ मार्गमा नेपालले कायापलट गर्ने सम्भावना छ। किनकि अघिल्लो सरकारले मुलुकमा सम्भावना देखिएका १७ सुरुङ मार्गको पहिचान गरी भौगर्भिक अध्ययन अघि बढाएको छ। पूर्वाधारमा लगानी आवश्यकताका आधारमा गर्नुपर्छ, नाफा कति भयो भनेर होइन। नेपालले विगतदेखि सुरुङ मार्गलाई देश विकाससँग जोडेर काम गर्न सकेको भए नेपालले विकासका सूचकमा फड्को मारिसक्थ्यो। सुरुङ मार्गलाई सुरक्षित बनाउनु पहिलो चुनौती हो। सुरुमै ठूलो लगानी गर्नुपर्ने भएकाले धेरै ठूलो उपलब्धि हुने ठाउँमा मात्र सरकारले लगानी गर्नुपर्छ। असाध्यै चलनचल्तीका सडकमा मात्र यस्तो काम हुनुपर्छ। सुरुङ मार्ग प्रयोगमा आउन थाले पनि चलिआएका सडक वैकल्पिक मार्ग हुन्छन् तर पनि तिनलाई चुस्त दुरुस्त बनाइराख्नु पर्छ। अब बन्ने सुरुङ मार्ग अन्तर्राष्ट्रिय स्तरका हुनुपर्छ। सुरुङ बनाइएका राजमार्गमा सेवा केन्द्र (रोडसाइड सर्भिस स्टेसन) बनाउनु पर्छ। सुरुङ सुरु र अन्त्य भएपछिका नदी हुन् वा खोला, नयाँ पुल निर्माण गर्नुपर्छ। लोडसेडिङ हुन नदिन र बीचमा सवारीसाधन बिग्रिए तत्काल समस्या समाधान गर्नेमा सचेत हुनुपर्छ। विदेशतिर सुरुङ मार्ग र राजमार्गमा गाडी बिग्रिए पनि बस्न दिँदैनन्, तुरुन्त व्यवस्थापन गर्छन्। अबको एकदेखि डेढ दशक नेपालले सुरुङ मार्गमा छलाङ मार्न सक्नुपर्छ। यसबीच आफ्नै इन्जिनियर, प्राविधिक जनशक्ति, सामग्रीउपकरण र लगानीमा अब्बल हुने वातावरण पनि बनाउनु पर्छ। बढ्दो सहरी र यातायातको चापलाई व्यवस्थित र सरल बनाउन सुरुङ मार्गले सहजीकरण गर्नेछ। काममा परिपक्वता प्राप्तिका लागि सुरुङको आयुबारे भूगर्भविद्सँग परामर्श लिनु आवश्यक देखिन्छ। सुरुङमार्गको बारम्बार निरीक्षण गर्नुपर्छ। सडक र सुरुङको स्याहारसम्भार गर्ने काम नितान्त भिन्न हुन्छ। राजमार्ग हेर्ने सरकारी निकायसँग सुरुङ हेर्ने प्राविधिक जनशक्ति नहुन सक्छ। भए तिनलाई अध्ययन, भ्रमण र तालिमको व्यवस्था गरिनुपर्छ। सरकारले प्राविधिक जनशक्तिका लागि आजैदेखि थप सोच र योजना बनाउनुपर्ने देखिन्छ। विज्ञले नेपालका पहाड नयाँ र कान्छा हुन् भन्ने कुरो सत्य नभएको किटान गरेकाले जस्तोसुकै माटो वा चट्टान भएका ठाउँमा सुरुङ बनाउन सकिने तर्क गरेका छन्। सुरुङ खन्नुअघिको भौगर्भिक संरचनाको भने विस्तृत अध्ययन अनुसन्धान गर्नुपर्छ। संघीयतापछि जनप्रतिनिधिले डोजर लगाएर सडक खनेजसरी सुरुङ निर्माण गरियो भने बुद्धिमानी भइँदैन। सुरुङमै काम गर्नेको छुट्टै संयन्त्रविभाग नै चाहिन्छ। यो किनभने नेपाली जनशक्तिले मात्र बनाएको राष्ट्रिय राजमार्ग आजसम्म मुलुकमा छैन। नेपालीले मात्र बनाएको चुरियामाई सुरुङ मार्ग अपवाद हो। त्यहीबेला अर्थात् सय वर्षअघिदेखि सुरुङ र सँगै सडकमा लागि परेको भए नेपालका सडक सञ्जाल र सुरुङ त के विदेशमा समेत नेपाली जनशक्तिको बजार व्यापक भइसक्थ्यो। कृष्णभीर र सिद्धबाबाजस्ता कैयौं ठाउँका सडक भरपर्दा हुन्थे, पहिरोको समस्या कम हुन्थ्यो। सुरुङ मार्गका लागि पर्याप्त बिजुली चाहिने भएकाले जलस्रोतमा विश्वकै दोस्रो धनी देश नेपालले अर्को छलाङ मार्न सक्थ्यो। पछुताउनुपर्ने पक्ष, सय वर्षबीचका कुनै सरकारले नेपाल सुरुङ मार्गमा जानुपर्छ भनेर निर्णय गर्नलिन सकेन। ७० प्रतिशत भूभाग पहाडी भएको एसियाली मुलुक जापानले हालसम्म २७ हजार ४९५ किलोमिटर रेल मार्ग बनाएकोमा ३ हजार ८ सय १३ किलोमिटर सुरुङ मार्ग छ। जबकि नेपालमा ८३ प्रतिशत भूभाग पहाड र हिमाल छ। विकासमा छलाङ मार्न सुरुङ मुख्य विकल्प हो। सुरुङले सडक सीधा र यात्रा सुरक्षित हुने साथै पेट्रोलियम पदार्थ र समयको कम खपत हुने भएकाले प्रयोगकर्ताको मुख्य छनोटमा पर्छ। छिमेकी चीन सुरुङ मार्गमा विश्वमा नमुना छ। उसले रेलमार्गमा १६ हजार ३ सय ३१, राष्ट्रिय राजमार्गमा १५ हजार ९ सय ४० र भूमिगत रेलमा ४ हजार ५ सय ११ गरी कुल ३६ हजार ७ सय ४२ किमि सुरुङ निर्माण गरिसकेको छ। नेपालको सन्दर्भमा हेर्दा पूर्वपश्चिम कुल सडक लम्बाइभन्दा झन्डै ३ गुणा बढी सुरुङ मार्ग चीनसँग छ। पूर्वाधारमा लगानी आवश्यकताका आधारमा गर्नुपर्छ, नाफा कति भयो भनेर होइन। नेपालले विगतदेखि सुरुङ मार्गलाई देश विकाससँग जोडेर काम गर्न सकेको भए नेपालले विकासका सूचकमा फड्को मारिसक्थ्यो।"
पूर्वी नेपालका मौलिक लोकभाका,"काठमाडौं : नेपाल प्रज्ञा प्रतिष्ठानले पूर्वी नेपालका लोकभाकाहरू कृति प्रकाशन गरेको छ। पछिल्लो समयमा ऐतिहासिक महत्वका गुणात्मक मूल्य राख्ने नयाँ तथा पुराना कृतिहरूको लगातार प्रकाशन गर्दै आएको प्रतिष्ठानले प्रदेश १ मा पर्ने १४ ओटा जिल्लामा रहेका सम्पूर्ण जातजातिहरूमा प्रचलित १५५ ओटा मौलिक लोकभाकाहरूलाई एकै ठाउँमा समेटेर प्रकाशन गरेको छ। लोकसाहित्य र संस्कृतिका अन्वेषक दिलेन्द्र मुकारुङ राईको संकलन, लेखन तथा सम्पादनमा तयार भएको कृतिमा पूर्वी नेपालको लोकजीवन, लोकसंस्कृति र त्यससँग सम्बन्धित मौलिक लोकभाकाहरूका बारेमा विस्तृतमा जानकारी दिइएको छ। नेपाल प्रज्ञाप्रतिष्ठान, साहित्य (लोकवार्ता र बालसाहित्य) विभागको अनुसन्धान तथा प्रकाशन परियोजनाअन्तर्गत तयार गरिएको यस कृतिले लोकगीत, लोकसंगीत वा लोकभाकाहरूप्रति चासो राख्नेलाई बौद्धिक खुराक प्रदान गरेको छ। पाँच भागमा विभाजित कृतिको पहिलो भागमा पूर्वी नेपालको भौगोलिक तथा सामाजिक परिचय दिइएको छ भने दोस्रो भागमा पूर्वी नेपालका मौलिक लोकभाकाहरूका सम्बन्धमा भएका पूर्वकार्यहरूका बारेमा विस्तृत खोज तथा अनुसन्धानात्मक सामग्री प्रस्तुत गरिएको छ। तेस्रो भागमा पूर्वी नेपालका मौलिक लोकभाकाहरूको उदाहरणसहित प्रवृत्तिगत विश्लेषणसमेत गरिएको छ। यस क्रममा राई, लिम्बू, सुनुवार, तामाङ, शेर्पा, लाप्चा, मगर, गुरुङ, नेवार, धिमाल, थारू, दर्जी, खसआर्यलगायतका जाति तथा लोकसंस्कृति र जीवनपद्धतिसँग जोडिएका मौलिक लोकभाकाहरूका साथै अरुण उपत्यकाले उत्पादन गरेका लोकभाकाहरू र देशभक्ति तथा सामाजिक जागरणमा आधारित लोकभाकाहरू पनि सन्दर्भ र स्रोतसहित प्रस्तुत गरिएका छन्। चौथो भागमा पूर्वी नेपालका मौलिक लोकभाकाहरूमा समेटिएका विशेषताहरूको समालोचनात्मक चर्चा गरिएको छ भने पाँचौं भागमा सम्बन्धित अध्ययनको निष्कर्ष प्रस्तुत गरिएको छ। लोकवार्ताअन्तर्गत लोकसाहित्य सिद्धान्त, प्रज्ञा नेपाली लोककथा युद्धबन्दी गोर्खालीका लोकभाका र कथा, नेपाली लोकरामायणका विविध रूप, नेपाली लोकविश्वास तथा बालसाहित्यअन्तर्गत प्रज्ञा नेपाली बालकथा, प्रज्ञा नेपाली बालगजल, युगकवि सिद्धिचरणका बालकविता जस्ता ऐतिहासिक महत्वका कृतिहरू प्रकाशन भइसकेका छन्।"
युद्धमा १३ हजार ५०० बढी रूसी सेनाको मृत्यु भएको युक्रेनको दावी,"किभ : रूसी सशस्त्र फौजले युक्रेनविरुद्ध युद्ध सुरु गरेदेखि ४०४ रूसी ट्याङ्कर ध्वस्त गरेको र १३,५०० भन्दा बढी रूसी सेनाको मृत्यु भएको युक्रेनको विदेश मन्त्रालयले मङ्गलबार जानकारी गराएको छ। रूसले यस सम्बन्धमा युक्रेनी भनाइको खण्डन गर्दै युद्धमा धेरै रूसी सेनाको मृत्यु भएको समाचार सम्प्रेषण गरेर आफ्ना नागरिकलाई शान्त्वना दिनका लागि उक्त दावी गरेको तर युक्रेनले भनेजति सङ्ख्यामा युक्रेनमा रूसी सुरक्षाकर्मीको मृत्यु नभएको बताएको छ। युक्रेनी परराष्ट्र मन्त्रालयको तथ्याङ्कअनुसार युद्धका क्रममा विभिन्न प्रकारका एक हजार २७९ रूसी हातहतियार, लडाकू विमान, ९५ हेलिकोप्टर, १५० तोपका टुक्रा र ६४ एमएलआर, ३६ एन्टिएअरक्राफ्ट, ६४० गाडी र ६० भवनहरूलगायतका बन्दोबस्तीका समान ध्वस्त भएका छन्। मस्कोले युक्रेनबाट स्वतन्त्र भएको घोषणा गर्दै आएका डोनेट्स्क र लुहान्स्कलाई स्वतन्त्र गणतन्त्रको रूपमा मान्यता दिएको तीन दिनपछि सैन्य कारबाही थालेको मङ्गलबार २० दिन पुगेको छ। यसैबीच युक्रेनी राजधानी किभमा रूसी सेना प्रवेश गरेपछि युद्धमा सर्वसाधारणको मृत्यु नहोस् भनी सहरी क्षेत्रमा लगाइएको निषेधाज्ञा आदेशलाई मार्च १७ (चैत्र ३) गतेसम्मका लागि थप गरेको छ। रासस"
अमेरिकी सिनेटद्वारा राष्ट्रपति पुटिनलाई युद्ध अपराधी घोषणा,"वासिङटन डिसी : अमेरिकी संसदको माथिल्लो सदन सिनेटले रुसी राष्ट्रपति भ्लादिमिर पुटिनलाई युद्ध अपराधी घोषणा गर्ने प्रस्तावलाई सर्वसम्मतिले अनुमोदन गरेको छ। अमेरिकी सिनेट भित्रका प्रत्येक पार्टीका सदस्यहरूले हेगको अन्तर्राष्ट्रिय फौजदारी अदालतबाट युक्रेनमा आक्रमण गर्ने पुटिनको निर्णयको छानबिनको माग गर्दै प्रस्ताव पारित गरेका छन्। डेमोक्र्याटिक सिनेटर चक शुमरले मंगलबार मतदान अघिको भाषणमा पुटिनलाई युक्रेनमा भएका 'अत्याचार'का लागि जिम्मेवार ठहराउनुपर्ने बताए। बिल पेश गर्ने रिपब्लिकन सिनेटर लिन्डसे ग्राहमले एक विज्ञप्ति जारी गर्दै भने, 'हाम्रो अर्को कदम भनेको हाम्रो बेलायती र अन्य सहयोगीहरूसँग मिलेर युद्ध अपराधमा संलग्न रूसी सैन्य एकाइहरू र कमाण्डरहरूको बारेमा सार्वजनिक जानकारी प्रदान गर्ने सूचना सेल सिर्जना गर्ने हो।' उनीहरूलाई लज्जित गराउने अभियान चलाइने उनले बताए। बीबीसी"
चिनियाँ कम्पनीद्वारा बुटार बेलिब्रिज निर्माणको काम अलपत्र,"गोरखा : पृथ्वीराजमार्गको चुमखोला र गोरखाको बुटार जोड्ने गरी निर्माण गर्न लागिएको बेलिब्रिजको काम एक चिनियाँ कम्पनीले डेढ महिनादेखि अलपत्र पारेको छ। हुबेइसुइजोङ कम्पनीले बेलिब्रिज निर्माणको काम दुई महिना गरेर अलपत्र बनाएको स्थानीय सिताराम रसाइलीले जानकारी दिए। निर्माणाधीन सुपर त्रिशुली जलविद्युत आयोजनाको सामान ढुवानी गर्न आयोजक कम्पनी व्लु इनर्जी प्रालिले सो चिनियाँ कम्पनीलाई जिम्मा दिएको थियो। एकसय मिटर लामो बेलिब्रिज सो कम्पनीले ११ करोड रुपैयाँ लागतमा निर्माणको जिम्मा लिएको थियो। दुई महिनाजति काम गरेर सरसामान सबै उठाएर लगे, रसाइलीले भने। बेलिब्रिज बनेपछि जलविद्युत आयोजनाको सामान ढुवानी गर्न र गोरखाको गण्डकी र शहीदलखन गाउँपालिकाका बासिन्दालाई त्रिशुली नदी वारपार गर्न सहज हुने लक्ष्य राखिएको थियो। तर पुल निर्माणको काम अलपत्र भएपछि स्थानीयबासी निराश छन्। २०७१ सालमा पक्की पुल बन्न थालेको थियो। पप्पु कन्स्ट्रक्शनले त्यो पुल अलपत्र बनायो, नेकपा माओवादी केन्द्रका गण्डकी गाउँपालिका प्रमुख सिताराम रसाइली भन्छन्, फेरि अहिले बेलिब्रिज बन्न थालेको थियो। अलिअलि भने पनि राहत हुन्छ जस्तो लागेको थियो। पप्पु त भाग्यो, भाग्यो, यो काम पनि छाडेर ठेकेदार कम्पनी गयो। यसले हामीलाई निरास बनाएको छ। ड्रिल गर्ने र सामान्य तयारीको काम गर्दागर्दै हुबेइस्वीजोङ कम्पनीले काम छाडेको ब्लुइनर्जी कम्पनीका सञ्चालक निरञ्जन रेग्मीको भनाइ छ। दुई महिनामा आठवटा ड्रिलिङ गरेका थिए। भौगर्भिक अध्ययनको काम गरे। डिजाइनको काम भइरहेको थियो तर रातारात सामान बोकेर गए, रेग्मीले भने, हामीले बोलाएको बैठकमा पनि आउँदैनन्। फेब्रुअरी २८ तारिखसम्म वैँक ग्यारेण्टीको काम गर्न भनेका थियौँ, त्यो पनि गरेनन्। दुखद भयो। दुतावासले काम नगर्न भनेकाले काम छाडेको प्रतिक्रिया सो कम्पनीले दिएको उनले बताए। चाइनिज कम्पनीले धोका दिएपछि एएनके र माछापुच्छ्रे कम्पनीलाई सो बेलिब्रिज बनाउन मौखिक रुपमा जिम्मा दिएको उनले बताए। हुबेइस्वीजोङ कम्पनीले भने सामान्य कारणले काम छाडेको तर पुन सुचारु गर्न आफूहरु तयार रहेको जनाएको छ। पहिले मौखिक समझदारीको आधारमा काम सुरु गरेका थियौँ। लिखित सम्झौता गर्न ब्लुइनर्जीसित आयोजना निर्माण गर्ने इजाजत थिएन, सो कम्पनीका रजत सिँहले भने, दुई कम्पनीका आधिकारिक व्यक्तिहरुको बैठक भएपछि पुन काम सुचारु हुन्छ।"
युक्रेनलाई अमेरिकाले १३ अर्ब डलर सुरक्षा सहायता दिने,वासिङटन डिसी : अमेरिकाले रुससँग युद्धरत युक्रेनलाई १३ अर्ब डलरभन्दा बढी सहायता दिने भएको छ। अमेरिकी राष्ट्रपति जो बाइडेनले युक्रेनलाई १३ अर्ब डलर भन्दा बढीको सुरक्षा सहायता समावेश एक विधेयकमा हस्ताक्षर गरेका छन्। रुसी राष्ट्रपतिको युक्रेनमाथिको आक्रमणले विश्वका सबै मानिसलाई एकीकृत बनाएको र अमेरिकी संसद्मा पनि डेमोक्रयाट र रिपब्लिकनहरूलाई एक ठाउँमा उभ्याएको उनले बताए। नेटोको आपत्कालीन बैठकमा भाग लिन बाइडेन आगामी साता युरोप जाने भएका छन्। बीबीसी
भाषणको भय,"सामाजिक सभा तथा कार्यक्रम, मानिसको समूह वा यस्ता परिस्थितिहरूमा भीडले चियाउने, हेर्ने वा मूल्यांकन गर्ने सम्भावना हुन्छ। त्यस्ता ठाउँहरूमा जान वा सहभागी हुन डराउनु भनेको एक प्रकारको मानसिक समस्या हो। जसलाई सोसल फोबिया अर्थात् सामाजिक भय भनिन्छ। यस्तो फोबियाबाट ग्रस्त मानिसलाई सधैं चिन्ता हुन्छ कि अरू मानिसले उसलाई कमजोर, मूर्ख तथा घटिया आदि नठानोस्। त्यसैले सामाजिक फोबियाबाट पीडित व्यक्तिले सामाजिक कार्यक्रममा जान, भोजभतेरमा खान र पिउन, अगाडि सरेर बोल्न तथा भाषण गर्न डराउँछन्। सकेसम्म यस्तो अवस्थाबाट तर्किन्छन्। यदि भयजन्य परिस्थितिहरू सामना गर्नुपर्यो भने निकै चिन्तित हुन्छन्। उनीहरूलाई घबराहटको दौरा (पैनिक अटैक) पनि आउन सक्छ। सन् २००४ मा साहित्यतर्फको नोबेल पुरस्कार विजेता अस्ट्रियाकी नारीवादी लेखिका अल्फ्रिडे जेलनिक पुरस्कार सम्मान कार्यक्रममा सहभागी भइनन्। किनकि उनी भीडबाट निकै हड्बढाउँथिन्। वास्तवमा उनी सामाजिक भयको सिकार थिइन्। उनी मात्र होइन, विश्वका थुप्रै हस्तीसमेत सामाजिक भयबाट ग्रस्त थिए, छन्। सामाजिक भयको सुरुआत प्राय :किशोरावस्थामा विकसित हुन्छ। स्कुलफोबिया पहिचान गर्ने महŒवपूर्ण थलो हो। सधैं पछाडिको मेचमा बस्ने, बोल्न डराउने, प्रश्न सोध्न हिच्किचाउने, नबुझे पनि बुझे भन्ने, अतिरिक्त क्रियाकलापमा भाग नलिने विद्यार्थीलाई पहिचान गरेर समयमै उपचार गर्नु आवश्यक हुन्छ। सामाजिक भयका अनेक लक्षण हुने भए पनि मुख्य लक्षण यस्ता छन्। सभा, सामाजिक कार्यक्रम, विवाह पार्टी तथा मानिसबीच जान हिच्चकिचाउनु तथा डराउनु। यस्ता परिस्थितिको सामना गर्नुपर्दा बैचनी हुनु, धड्कन बढ्नु, सास फुल्नु तथा दिमाग शून्य भएजस्तो महसुस हुनु। यस्ता परिस्थितिहरूबाट फिर्ता हँुदा उपर्युक्त लक्षणहरू कम हुनु। आँखामा आँखा मिलाएर बातचित गर्न नसक्नु। बातचित गर्दा घबराउनु, आवाज तथा हातखुट्टामा कम्पन पैदा हुनु तथा आत्मविश्वास कमी महसुस हुनु। अन्य मानिसहरूको माँझमा केही विशेष कार्यहरू जस्तै :खानेकुरा खानपिउन तथा लेख्न कठिनाइ महसुस हुनु। मञ्चमा गएर दर्शकको सामाना गर्न तथा बोल्न नसक्नु। यस्ता समस्याहरूको कारण व्यक्तिको जीवनशैली सीमित हुनु। उपर्युक्त लक्षणहरू यस रोगबाट पीडित अलगअलग व्यक्तिहरूमा लक्षणको गम्भीरता कम वा बढी हुुन सक्छ। यदि उपर्युक्त अधिकांश लक्षण देखा परे भने त्यसलाई सामान्य सामाजिक भय भनिन्छ। सामाजिक भयबाट ग्रस्त नेता, अध्यापक तथा कलाकारको जीवन ज्यादै कठिनाइपूर्ण हुन्छ। उनीहरू फोबियाका कारण सधैं तनाव, अन्तद्र्वन्द्व र कुण्ठाको जीवन बाँच्न बाध्य हुन्छन्। सामाजिक भयका अनेक कारणहरू हुन्छन्। कतिपय व्यक्तिमा यस फोबिया आमाबाबुको जिन्सबाट आउने गर्छ र यसले अनुकूल वातावरण पाउनासाथ यो रोग छोराछोरीमा देखा पर्छ। यस्ता व्यक्तिका नातागोतामा समेत फोबिया हुने सम्भावना बढी हुन्छ। तर, सामाजिक भयको प्रमुख कारण मानसिक हो। व्यक्तिको अवचेतन मनमा रहेका चिन्ताका कारण अधिकांश फोबिया देखिन्छन्। सामाजिक भयको उपचार सम्भव छ। जतिसुकै कडा खालको सामाजिक भय पनि उपचारबाट ठिक हुन्छ। औषधि तथा साइकोथेरापी सामाजिक भयका प्रमुख उपचार विधिहरू हुन्। सामाजिक भयबाट ग्रस्त व्यक्तिलाई प्रशान्तक औषधिहरू (ट्र्यांक्लिाइजर) निकै लाभकारी हुन्छन्। तर कतिपय व्यक्तिमा फोबियासँगै अन्य मानसिक लक्षणहरू पनि देखा पर्ने गर्छन्। यदि सामाजिक भयका रोगीमा यस्ता लक्षणहरू पनि देखिएका छन् भने फोबियाको उपचारसँगै यस्ता रोगहरूको पनि उपचार आवश्यक हुन्छ। अन्यथा सामाजिक भय पूर्णरूपमा ठिक हँुदैन। यस्तो अवस्थामा औषधिसँगै साइकोथेरापीको प्रयोग बढी प्रभावकारी हुन्छ। सामाजिक भयको उपचारमा कग्निटिभ बिहाभियर थेरापी (सीबीटी) रामबाँण मानिन्छ। यसले मानिसको व्यवहार तथा आफूप्रति तथा अरूप्रतिको सोचले मानसिक स्वास्थ्यमा कस्तो असर गर्छ भन्ने कुरा अध्ययन गर्छ। सोच तथा व्यवहार परिर्वतन गरी मानसिक स्वास्थ्य कायम राख्ने प्रयास गर्छ। सामाजिक भयको उपचारमा विभिन्न किसिमका सीबीटी टेक्निकहरू अपनाइने गरिन्छ। कडा खालको सामाजिक भयको उपचारका लागि मनोचिकित्सक तथा मनोवैज्ञानिक सहयोग आवश्यक हुन्छ। सामाजिक भयको उपचार माइमोसनल फ्रिडम टेक्निक (ईएफटी) पनि निकै प्रभावकारी देखिएको छ। सामाजिक भय यस्तो मानसिक समस्या हो, जसले प्रतिभाशाली मानिसलाई समेत खुम्चाएर राख्छ। सामाजिक भयबाट ग्रस्त अति प्रतिभाशाली मानिससमेत घुटुघुटु आँसु पिएर बाँच्न बाध्य छन्। त्यसैले यस रोगप्रति सजग हुनुपर्छ। अधिकांश सामाजिक भयको सुरुआत बाल्यकालदेखि हुने हुँदा परिवारका वरिष्ठ सदस्यहरूले बालबालिकालाई भुलाउन तथा तर्साउन डर देखाउनु हुँदैन। बालबालिकालाई भूतप्रेत तथा राक्षस आदिका डरलाग्दा कथा तथा यस्ता टीभी कार्यक्रमबाट टाढा राख्नुपर्छ। पारिवारिक वातावरण एकदम डररहित तथा सौर्हाद्रमय बनाउनुपर्छ। घर तथा स्कुलमा बालबालिकाको व्यवहार तथा चालचलनको ख्याल राख्नुपर्छ। यदि सन्तान कुनै बाहिरी मानिस आएको बेलामा भित्र जाने, आँखामा आँखा मिलाएर कुरा नगर्ने, धेरै लजाउने, कक्षामा पछिल्लो मेचमा बस्ने, शिक्षकलाई प्रश्न नसोध्ने, अघि सरेर नबोल्ने तथा एक्लै खेल्ने प्रकृतिका भएको खण्डमा तुरुन्त मनोचिकित्सक तथा मनोवैज्ञानिकसँग सम्पर्क गर्नु ठिक हुन्छ। अन्यथा जीवनमा ठूलो मूल्य चुकाउनु पर्दैन। बानियाँ साइकोथेरापिस्ट हुन्।"
"गद्दी बैठक सर्वसाधारणका लागि खुला, १०० वर्ष पुराना तस्बिर प्रदर्शनीमा","काठमाडौं : हनुमानढोका दरबार सङ्ग्रहालय विकास समितिले गद्दी बैठकको तल्लो तलामा एकीकरणदेखि लोकतन्त्र स्थापनासम्मका तस्बिर प्रदर्शनी सुरु गरेको छ । गद्दी बैठकसँगै फोटोग्राफरहरू दीर्घमान चित्रकार, गणेशमान चित्रकार र किरणमान चित्रकारले खिच्नुभएका १०० वर्षभन्दा पुराना तस्बिर पनि प्रदर्शनीमा राखिने भएको छ । ऐतिहासिक तस्बिरहरुको प्रदर्शनी हेर्न दैनिक सयौँ स्वदेशी एवं विदेशी पर्यटक हनुमानढोका दरबार क्षेत्रमा आउने गरेका छन् । यसअघि माघ दोस्रो साता सुरु गर्न लागिएको प्रदर्शनी कोरोना महामारीको तेस्रो लहर बढेपछि स्थगित गरिएको थियो । कोरोना महामारी कम भएपछि गत फागुन २७ गते शुक्रबारदेखि प्रदर्शनी सुरु गरिएको हनुमानढोका दरबार हेरचाह अड्डाका कार्यालय प्रमुख सन्दीप खनालले जानकारी दिए । प्रदर्शनीको उद्घाटन गर्नुहुँदै संस्कृति, पर्यटन तथा नागरिक उड्ययन मन्त्रालयका सचिव महेश्वर न्यौपानेले यस्ता गतिविधिले विदेशी एवं स्वदेशी पर्यटकलाई सम्पदास्थलमा आकर्षण गर्ने बताए । प्रदर्शनीमा नेपाल एकीकरण अभियानमा पृथ्वीनारायण शाहले प्रयोग गर्नुभएका हातहतियारलगायत दस्तावेज एवं प्रजातन्त्र स्थापना, पुनःस्थापनाका विभिन्न घटनाक्रमका तस्बिरको प्रतिलिपि राखिएको छ । प्रदर्शनीले त्यसबेलाको अवस्था जान्न सहयोग गर्ने विश्वास गरिएको छ । यो प्रदर्शनीसँगै गद्दी बैठक पनि सर्वसाधारणका लागि खुला गरिएको छ । सङ्ग्रहालय प्रवेशकै टिकटले विशेष प्रदर्शनी र गद्दी बैठकमा पनि जान दिइएको छ । विसं २०७२ वैशाख १२ गतेको भूकम्पअघि केही दिन गद्दी बैठक हल सर्वसाधारणका लागि खुला गरिएको थियो । भूकम्पसँगै बन्द रहेको गद्दी बैठक सात वर्षपछि सर्वसाधारणका लागि खुला गरिएको हो । पृथ्वीवीरविक्रम शाह राजा हुँदासम्म विशिष्ट विदेशी पाहुनाको स्वागत एवं ओहोदाको प्रमाणपत्र प्रस्तुत गर्न गद्दी बैठक उपयोग गरिन्थ्यो । राजदरबार नारायणहिटी सरेपछि गद्दी बैठक इन्द्रजात्रामा राष्ट्राध्यक्ष, सरकार प्रमुखलगायत विशिष्ट व्यक्ति आएर बस्ने स्थलका रूपमा उपयोग हुने थालेको थियो । गद्दी बैठकमुनिको तल्लो तलामा भने विशिष्ट व्यक्तित्वका चालक एवं सुरक्षाकर्मी बस्ने स्थलका रूपमा प्रयोग गरिँदै आएको छ । संस्कृति, पर्यटन तथा नागरिक उड्ययन मन्त्रालय र पुरातत्व विभागसँग समन्वय गरेर गद्दी बैठक खुला गरिएको हनुमानढोका दरबार हेरचाह अड्डाले जनाएको छ । गद्दी बैठकको तल्लो तलामा नेपाल एकीकरणदेखि प्रजातन्त्र स्थापना एवं पुनःस्थापनाकालका कागजपत्र, दस्तावेज पनि प्रदर्शनी गरिएको छ ।"
एमालेमा महानगरका उम्मेदवार केन्द्रले तोक्ने,"काठमाडौं : नेकपा एमालेले महानगरपालिका र उपमहानगरपालिकाको प्रमुखउपप्रमुखको उम्मेदवारी छान्ने अधिकार केन्द्रलाई दिने निर्णय गरेको छ। पार्टीको सचिवालयले जिल्ला र प्रदेश कमिटीको सिफारिसमा महानगर र उपमहानगर प्रमुख र उपप्रमुख उम्मेदवार छान्ने अधिकार केन्द्रीय कमिटीलाई निर्णय गरेको हो। अध्यक्ष केपी शर्मा ओली निवास बालकोटमा बसेको सचिवालय बैठकले गाउँपालिकाका अध्यक्ष र उपाध्यक्ष तथा नगरपालिकाका प्रमुख र उपप्रमुखको उम्मेदवार प्रदेश कमिटीले टुग्याउने निर्णय गरिएको पार्टी उपमहासचिव एवं प्रचार विभाग प्रमुख पृथ्वीसुब्बा गुरुङले बताए। उनका अनुसार गापा अध्यक्ष र उपाध्यक्ष तथा नपाका प्रमुख र उपप्रमुखको उम्मेदवार जिल्ला कमिटीको सिफारिसमा प्रदेश कमिटीले निर्णय गर्नेछ। सचिवालय बैठकले स्थानीय तहको निर्वाचनमा उम्मेदवार सिफारिस र निर्णय गर्ने मापदण्डसमेत पारित गरेको छ। एमालेको केन्द्रीय कमिटी बैठक चैत ९ र १० गते बस्ने भएको छ। गुरुङका अनुसार सचिवालय बैठकले केन्द्रीय कमिटी बैठक आह्वान गर्ने निर्णय गरेको छ। वैशाख ३० मा हुने स्थानीय तहको निर्वाचनको पूर्वतयारी गर्न केन्द्रीय कमिटी आह्वान गरिएको उनले बताए। उनका अनुसार चैत ७ गते पोलिटब्युरो समितिको बैठक र १३ गते स्थायी कमिटीको बैठक बस्नेछ। बैठकमा अध्यक्ष केपी ओलीले राजनीतिक प्रतिवेदन पेस गर्ने बताइएको छ। ६०७० प्रतिशत एमाले एक्लै जित्छ अध्यक्ष केपी शर्मा ओलीले आगामी चुनावमा एमाले एक्लैले जित्ने दाबी गरे। अखिल नेपाल महिला संघको आयोजनामा भएको कार्यक्रममा बोल्दै अध्यक्ष ओलीले भने, पाँच दलीय गठबन्धन भएर लडुन् कि १५ दल भएर लडुन्। आगामी निर्वाचनमा एमाले एक्लैले ६०७० प्रतिशत जित्छ। अहिले सत्तारुढ दलका जनप्रतिनिधि एमालेमा प्रवेश गरिरहेको ओलीले बताए। मेयर, उपमेयर, वडाध्यक्ष एमालेतिर प्रवेश गरिरहेका छन्, उनले भने, त्यसकारण हामी निश्चित रूपमा जित्छौं। यो अनुमानका भरमा, हौसला बढाउन भनेको होइन यथार्थ आधारमा भनेको हो। सत्ता गठबन्धनमा रहेका पाँचवटै दलबीच तालमेल भए पनि एमालेले चुनाव जित्ने ओलीको दाबी छ। एक्लाएक्लै आए त कर्याककुरुक पार्छौं, उनले भने, सबै मिलेर आउँदा पनि त झन् मर्याकमुरुक पार्छौं। उनले नेपालमा अहिले परमादेशबाट गठबन्धन र अर्को जनादेश गरी २ ओटा राजनीतिक धार रहेको बताए। अध्यक्ष ओलीले महिला प्रमुख र उपप्रमुखहरूले तुलनात्मक रूपमा स्वच्छता र सफलताका साथ सम्पन्न गरेको बताए। अहिले देशभर महिला अधिकांश उपप्रमुख छन्। एक तह प्रमोसन पाउनु राम्रो हुन्छ भन्ने माग छ। महिला प्रमुख भएका ठाउँमा निरन्तरता होस् र महिला उपप्रमुखले माथिल्लो तहमा टिकट पाउने अवस्था नभए पनि अहिलेको पदमा कायमै राखियोस् भन्ने पनि छ, ओलीले भने, महिलाहरू उप मात्र होइन प्रमुखमा राम्रो संख्या हुनुपर्छ। यो कुरामा पार्टी गम्भीर छ। तर, अस्वस्थ क्याम्पेन नचल(ाउनुस्। उनले ३३ प्रतिशतको प्रावधान पनि आफ्नै पार्टीको देन रहेको दाबी गरे। ओलीले माधवकुमार नेपालको पार्टी नाम मात्रैको कम्युनिस्ट भएको बताए। उनले भने, दुई तिहाइको हैसियतमा रहेको कम्युनिस्टलाई हटाएको पार्टी कम्युनिस्ट हुन्छ ? प्रतिक्रियावादीलाई भोट हाल्न पछिल्लो ढोकाबाट जाने, यस्तालाई कम्युनिस्ट भन्न मिल्दैन। उनले मधेस सरकारको बेटी बचाउँ कार्यक्रमलाई साइकल पचाउँ कार्यक्रम भएको भन्दै आलोचना गरे। उनले भने, साइकल वितरण भएन, हिसाब मिलान मात्र भयो। एमाले निकट कर्मचारी संगठनका कोइराला नेपाल निजामती कर्मचारी संगठनको अध्यक्षमा लेखनाथ कोइराला सर्वसम्मत निर्वाचित भएका छन्। संगठनको ११औं राष्ट्रिय अधिवेशनबाट कोइरालाको नेतृत्वमा नयाँ कार्यसमिति निर्वाचित भएको छ। उपाध्यक्षमा रेमन्त गौतम, प्रभास साह र भवानी दाहाल चुनिएका छन्। महासचिवमा जीवन काफ्ले, उपमहासचिवमा रामचन्द्र अधिकारी, कृष्णबहादुर केसी, युवाचन्द्र घिमिरे, विजया सुवेदी निर्वाचित भएका छन्। त्यस्तै, वामदेव ओली, देवेन्द्र ढकाल, तेजप्रकाश भण्डारी, सूर्यबहादुर कुँवर, पुरुषोत्तम रायमाझी, विष्णुकुमारी अधिकारी सचिवमा चयन भएका छन् भने कोषाध्यक्षमा गणेशप्रसाद आचार्य चुनिएका छन्।"
किन दोहोरिन्छ छुवाछूतको घटना ?,"काठमाडौं : मोरङ बेलबारीकी एक दलित बालिकालाई पैसा चोरेको निहुँमा हात बाँधियो। मोसो दल्दै सिस्नु लगाइयो। २०७४ असोज १९ गतेको घटना हो यो। बालिकालाई बजार घुमाउँदै गर्दा इलाका प्रहरी बेलबारीको गस्ती टोलीले उद्धार गर्यो। स्थानीयवासीले बालिकालाई साढे ७ सय रुपैयाँ चोरेको आरोप लगाएका थिए। घरभित्र पसेको वा चोरेको अभियोगमा बालिकालाई यातना दिँदै कुटपिट गर्नु मानवताविरुद्धको अपराध भएको बताउँछिन् वरिष्ठ अधिवक्ता सबिता बराल। भन्छिन्, घरभित्र पसेको वा दही चोरेको कार्यलाई अपराधको श्रेणीमा राखेर यातना दिनु अनुचित हो। बालबालिकालाई नाम्लोले बाँधेर राख्ने, कुट्ने व्यक्ति नै अपराधी हो। मानव मर्यादा विरुद्धको कसूर हो। रामेछापको मन्थली नगरपालिकामा दही चोरेको अभियोगमा रातभर बन्धक बनाएर यातना दिइएको बताउँछन् राष्ट्रिय दलित आयोगका अध्यक्ष देवराज विश्वकर्मा। पीडकसहित यातनामा संलग्न सबै व्यक्तिलाई कानुनअनुसारको सजाय दिनुपर्छ, अध्यक्ष विश्वकर्मा भन्छन्, प्रहरी, प्रशासनसँग समन्वय गरिरहेका छौं। घटनाको विषयमा आयोगको गम्भीर ध्यानाकर्षण भएको छ। पीडित पक्षले जाहेरी ल्याइनसकेकाले कुन मुद्दामा अनुसन्धान अघि बढाउने भन्ने टुंगो भइनसकेको जनाइएको छ। तर, यस मुद्दामा पीडितको जाहेरी वा पीडकको किटानी हुनुपर्दैन। हामीले यस विषयमा पनि प्रहरीसँग कुरा गरिरहेका छौं, अध्यक्ष विश्वकर्मा भन्छन्। नेपालको संविधानमा मौलिक हकअन्तर्गत छुवाछूत तथा भेदभावविरुद्धको हक छ। जसअन्तर्गत कुनै पनि व्यक्तिलाई निजको उत्पत्ति, जातजाति, समुदाय, पेसा व्यवसाय तथा शारीरिक अवस्थाको आधारमा कुनै पनि निजी तथा सार्वजनिक स्थानमा कुनै पनि प्रकारको भेदभाव गर्न नपाउने उल्लेख छ। जातीय तथा अन्य सामाजिक छुवाछूत तथा भेदभाव (कसूर र सजाय) ऐन, २०६८ छ। त्यस्तै सबै किसिमका जातीय भेदभाव उन्मूलन गर्नेसम्बन्धी अन्तर्राष्ट्रिय महासन्धि १९६५, मुलुकी अपराध संहिता २०७४ विरुद्धको कार्य हो। आयोगका अध्यक्ष विश्वकर्मा नेपाली समाजमा अझैं अन्धविश्वास कायम रहेको बताउँछन्। समाजमा कूरीति एवं कुसंस्कार व्याप्त छ। त्यसकारण घटनाहरू दोहोरिरहेका छन्। राज्यले संविधान, कानुनको कार्यान्वयन गर्नुपर्छ। जनचेतना फैलाउनुपर्छ, उनी भन्छन्, घटना नदोहोरिन नदिन सरकारलाई आवश्यक सुझाव र सिफारिस गरिरहेका छौं। सर्वोच्च अदालतका पूर्वन्यायाधीश बलराम केसीका अनुसार संविधानका मौलिक हक र मानव अधिकारसम्बन्धी महासन्धिमा नेपाल पक्ष राष्ट्र हो। संविधान, कानुन एवं महासन्धिहरू देखाउनका लागि होइन। एकएक गरी क्रमशः कार्यान्वयनका लागि हो, पूर्वन्यायाधीश केसी भन्छन्, ती कार्यान्वयन नभएर सरकार निदाएर बसेकाले यस खालका घटनाहरू बारम्बार दोहोरिएका हुन्। पूर्वन्यायाधीश केसीका अनुसार संविधान एवं कानुनमा भएका विषयलाई तत्कालै कार्यान्वयन गर्नुपर्छ। यस खालका घटनालाई अल्पकालीन र दीर्घकालीन रूपमा हेर्नुपर्छ। यो संविधानको मौलिक हकका साथै राजनीतिक तथा नागरिक अधिकारसम्बन्धी महासन्धि, भेदभावविरुद्धको महासन्धि र बाल अधिकारसम्बन्धी महासन्धिको उल्लंघन भयो, पूर्वन्यायाधीश केसी भन्छन्, जाहेरी दर्ता भइरहनु पर्दैन। सर्वोच्च अदालतले न्यायिक सक्रियता देखाउँदै यो घटनाको विषयलाई लिएर महान्यायाधिवक्ता र प्रहरी महानिरीक्षकलाई बोलाउनुपर्छ। यस खालका घटना नदोहोरिन ढिला नगरी अनुसन्धान गर्नुपर्छ। सबक सिकाउन पनि फौजदारी अभियोगमा मुद्दा चलाउन अनुसन्धान गर्नुपर्छ। संविधान, कानुन कार्यान्वयन नगर्ने हो भने कानुनी प्रावधान मृत अक्षर सरह हुने उनी बताउँछन्। रुढिवादी, पितृसत्तात्मक जातभातका अपराधहरू कानुन बनाएर मात्र हुँदैन। सरकारले खास गरी महिला तथा बालबालिका मन्त्रालयले विद्यार्थीहरूको पाठ्यक्रममा नै समावेश गर्नुपर्छ, पूर्वन्यायाधीश केसी भन्छन्, बालअधिकारसम्बन्धी महासन्धि, भेदभावविरुद्धको महासन्धि र नेपालको मौलिक हकका बारेमा पाठ्यक्रममा समावेश गरी बालबालिकालाई आफ्नो हक र मानवअधिकारका बारेमा सचेत गराउनुपर्छ। मानवअधिकार आयोग, महिला आयोगका साथै दलित आयोग सक्रिय हुनुपर्छ। के छ सजाय ? जातीय तथा अन्य सामाजिक छुवाछूत र भेदभाव (कसूर र सजाय) ऐन, २०६८ को दफा ७ (१)मा सजायसम्बन्धी व्यवस्था छ। (क) दफा ४ को उपदफा (२), (३), (४), (५), (६) वा (७) बमोजिमको कसूर गर्ने व्यक्तिलाई तीन महिनादेखि तीन वर्षसम्म कैद र ५० हजार रुपैयाँदेखि २ लाख रुपैयाँ जरिवाना, (ख) दफा ४ को उपदफा (८), (९), (१०), (११), (१२) वा (१३) बमोजिमको कसूर गर्ने व्यक्तिलाई दुई महिनादेखि दुई वर्षसम्म कैद र २० हजार रुपैयाँदेखि १ लाख रुपैयाँसम्म जरिवाना, (ग) जातीय तथा अन्य सामाजिक छुवाछूत तथा भेदभाव गर्न मद्दत गर्ने, दुरुत्साहन गर्ने, उक्साउने वा त्यस्तो कार्य गर्न उद्योग गर्ने व्यक्तिलाई मुख्य कसूरलाई हुने सजायको आधा सजाय। (क१) दफा ४ बमोजिमको कुनै कसूरमा सजाय पाएको व्यक्तिले पुनः सोही दफाबमोजिमको कसूर गरेमा त्यस्तो व्यक्तिलाई पटकैपिच्छे उपदफा (१)को खण्ड (क) वा (ख) मा उल्लिखित सजायको दोब्बर सजाय हुनेछ। (२) सार्वजनिक पद धारण गरेको व्यक्तिले उपदफा (१) बमोजिमको कसूर गरेमा निजलाई सो उपदफामा उल्लिखित सजायमा ५० प्रतिशत थप सजाय हुनेछ। नेपालको संविधान प्रस्तावना वर्गीय, जातीय, क्षेत्रीय, भाषिक, धार्मिक, लैंगिक विभेद र सबै प्रकारका जातीय छुवाछूतको अन्त्य गरी आर्थिक समानता, समृद्धि र सामाजिक न्याय सुनिश्चित गर्न समानुपातिक समावेशी र सहभागितामूलक सिद्धान्तका आधारमा समतामूलक समाजको निर्माण गर्ने संकल्प गर्दै; २४ छुवाछूत तथा भेदभाव विरुद्धको हक ः (१) कुनै पनि व्यक्तिलाई निजको उत्पत्ति, जात, जाति, समुदाय, पेसा, व्यवसाय वा शारीरिक अवस्थाको आधारमा कुनै पनि निजी तथा सार्वजनिक स्थानमा कुनै प्रकारको छुवाछूत वा भेदभाव गरिने छैन। (२) कुनै वस्तु, सेवा वा सुविधा उत्पादन वा वितरण गर्दा त्यस्तो वस्तु, सेवा वा सुविधा कुनै खास जात वा जातिको व्यक्तिलाई खरिद वा प्राप्त गर्नबाट रोक लगाइने वा त्यस्तो वस्तु, सेवा वा सुविधा कुनै खास जात वा जातिको व्यक्तिलाई मात्र बिक्री वितरण वा प्रदान गरिने छैन। (३) उत्पत्ति, जात, जाति वा शारीरिक अवस्थाको आधारमा कुनै व्यक्ति वा समुदायलाई उच्च वा नीच दर्शाउने, जात, जाति वा छुवाछूतको आधारमा सामाजिक भेदभावलाई न्यायोचित ठान्ने वा छुवाछूत तथा जातीय उच्चता वा घृणामा आधारित विचारको प्रचारप्रसार गर्न वा जातीय विभेदलाई कुनै पनि किसिमले प्रोत्साहन गर्न पाइने छैन। (४) जातीय आधारमा छुवाछूत गरी वा नगरी कार्यस्थलमा कुनै प्रकारको भेदभाव गर्न पाइने छैन। (५) यस धाराकोप्रतिकूल हुने गरी भएका सबै प्रकारका छुवाछूत तथा भेदभावजन्य कार्य गम्भीर सामाजिक अपराधका रूपमा कानून बमोजिम दण्डनीय हुनेछन् र त्यस्तो कार्यबाट पीडित व्यक्तिलाई कानुनबमोजिम क्षतिपूर्ति पाउने हक हुनेछ।"
पञ्जाबको मुख्यमन्त्रीमा भगवन्त मानले आज सपथ लिने,"पञ्जाब : आम आदमी पार्टीका नेता भगवन्त मानले आज पञ्जाबको मुख्यमन्त्रीको सपथ लिने भएका छन् । भगवन्त मानको सपथ ग्रहण समारोह पञ्जाबको नवानसहरस्थित भगत सिंहको जन्मभूमि खटकर कलानमा हुनेछ। कार्यक्रममा कोही भिआइपीलाई निमन्त्रणा नगरिएको खबर बीबीसीमा छ । उक्त कार्यक्रममा उपस्थित हुन सर्वसाधारणलाई अपिल गरिएको छ । तर, यो सपथ ग्रहण समारोहमा दिल्लीका मुख्यमन्त्री अरविन्द केजरीवाल सहभागी हुनेछन् । सोही क्रममा पञ्जाबका गभर्नर बनवारीलाल पुरोहित पनि सपथ लिन खटकर कलान पुगेका छन् । भगवन्त मानले आफ्नो सपथ ग्रहण समारोहमा पुरुषलाई पहेँलो पगडी र महिलाले पहेँलो सल लगाउन आग्रह गरेका छन् । भगत सिंहको पहेँलो पगडीलाई ध्यानमा राखेर यो अपील गरिएको हो । भगवन्त मान आफैं पनि पहेँलो पगडी लगाउँछन् । पञ्जाब विधानसभा चुनावमा आम आदमी पार्टीले पूर्ण बहुमत ल्याएको छ । पार्टीले पञ्जाबमा ११७ सिटमध्ये ९२ सिट जितेको थियो । योसँगै कांग्रेसले १८, भाजपाले २ र अकाली दलले ३ सिट पाएका छन् ।"
घरभित्र पसेको निहुँमा दलित बालिकालाई यातना,"रामेछाप : नेपालको संविधानले छुवाछूत तथा भेदभावविरुद्धको हकको व्यवस्था गरेको छ। धारा २४ (१) मा लेखिएको छ, कुनै पनि व्यक्तिलाई निजको उत्पत्ति, जात, जाति, समुदाय, पेसा, व्यवसाय वा शारीरिक अवस्थाको आधारमा कुनै पनि निजी तथा सार्वजनिक स्थानमा कुनै प्रकारको छुवाछूत वा भेदभाव गरिने छैन। तर, समाजमा जातीय छुवाछूत कायमै रहेको मन्थली नगरपालिका१३ भलुवाजोरमा भएको घटनाले देखाएको छ। स्थानीय शेरबहादुर श्रेष्ठले आफ्नो घरमा प्रवेश गरेको भनी छिमेकी १३ वर्षीया सरिता नेपालीलाई यातना दिएका छन्। श्रेष्ठले सोमबार अपराह्न ४ बजेदेखि मंगलबार मध्याह्न १२ बजेसम्म २१ घण्टा थाममा अबोध बालिकालाई नाम्लोले बाँधेर राखेका हुन्। अमानवीय ढंगले कपाल, खुट्टा र हातमा पनि डोरीले बाँधेको पीडित नेपालीले बताइन्। बालिकाले श्रेष्ठको घरमा छिरी भाँडोमा राखेको दही खाएको, घरवालाले देखेपछि ढाडमा लौरोले हिर्काएको पीडित पक्ष बताउँछ। जनप्रतिनिधिले छोडिदिन अनुरोध गर्दा आरोपितले दलित घरभित्र पसेर अछुतो बनाइदिएकाले घर चोख्याउने खर्च नदिएसम्म नछोड्ने अडानमा बसेका थिए। बालिकाले घरभित्र पसेर दही चोरेकाले बाँधेर राखिएको श्रेष्ठको भनाइ थियो। आपूले छोडिदिन अनुरोध गर्दा घर अछुतो भएकाले घरको जिम्मा लिनुपर्ने, रुद्रिपूजा लगाइदिनुपर्ने भन्दै छोड्न नमानेको मन्थली६ की सदस्य भक्तमाया श्रेष्ठले बताइन्। बालिकालाई बाँधेर राखेको सूचनाका आधारमा घटनास्थल पुगेका प्रहरीले नाम्लो फुकाउन लगाएका थिए। प्रहरीले खुस्काउन भनेपछि मात्र बालिकालाई बाँधेको नाम्लो घरधनी भगवती श्रेष्ठले फुकाइदिएकी थिइन्। बाबा नभएको र गरिबीको कारण पीडितकी आमाले पीडकको घरमै सहयोग मागेर गुजारा चलाउँदै आएकी थिइन्। पीडितकी आमा मोबाइल नबोक्ने र आफ्नो जीविकोपार्जनका लागि मन्थली आएका कारण तत्काल परिवारमा कसैलाई सम्पर्क गर्ने अवस्था भएन। यो घटनाको खबर सुनेपछि हेर्न जाँदा हात, कम्मर र खुट्टामा बाँधेर बस्नसमेत अप्ठेरो हुने गरी राखेको भेटिएको पीडितका ठूलोबुवा सार्के नेपालीले बताए। छोड्न अनुरोध गर्दा घर चोख्यान, रुद्रिपूजाको गर्न लाग्ने खर्च नदिएसम्म नछोड्ने भनेपछि गाउँलेलाई घटनाबारे जानकारी गराएको नेपालीले बताए। घरको थाममा बाँधेर सिस्नु लगाउँदै लौरोले कुटपिट गरेको पीडितले बताइन्। बाँधेर राखिएकाले राति शौचालय जान पनि अप्ठ्यारो भएको उनले सुनाइन्। शौचालय जाँदा घरधनीले बाँधेकै अवस्थामा लगेका थिए। पीडित दुई दिनअघि मात्र रजस्वला भएकी पाइएको छ। २१ घण्टासम्म घरबाहिर बाँधेर राख्दा उनको शरीरमा झिंगा भन्किरहेको थियो। संविधान, कानुन एवं महासन्धिहरू देखाउनका लागि होइन, एकएक गरी क्रमशः कार्यान्वयनका लागि हो। ती कार्यान्वयन नभएर सरकार निदाएर बसेकाले यस खालका घटना बारम्बार दोहोरिएका हुन्। बलराम केसी, सर्वोच्च अदालतका पूर्वन्यायाधीश स्थानीय जनप्रतिनिधिले यस्तो काम गर्नु हुन्न भन्दा आरोपितले नमानेको दलित अधिकारकर्मी सरोज कटुवाल बताउँछन्। भन्छन्, सुरुमा पीडित बालिकाको अवस्था देख्दा कसैको पनि आँसु रोकिएन। जातीय भेदभाव गरी नाबालिकालाई यातना दिने श्रेष्ठलाई प्रहरीले नियन्त्रणमा लिएको छ। श्रेष्ठमाथि अनुसन्धान थालिएको जिल्ला प्रहरी कार्यालय रामेछापका डीएसपी राजकुमार थिङले बताए। घरभित्र पसेको वा दही चोरेको कार्यलाई अपराधको श्रेणीमा राखेर यातना दिनु अनुचित हो। बालबालिकालाई नाम्लोले बाँधेर राख्ने, कुट्ने व्यक्ति नै अपराधी हो। मानव मर्यादाविरुद्धको कसूर हो। सविता बराल, वरिष्ठ अधिवक्ता समाजमा जरो गाडेको जातीय विभाजन र सामन्ती सोचले गर्दा यस्ता अप्रिय घटना हुने गरेको दलित अगुवा बताउँछन्। दलित अगुवा गम्भीरराज दंगाल भन्छन्, जबसम्म यो भाइरसका रूपमा रहेको जातीय छुवाछूत अन्त्य हुँदैन तबसम्म राज्यको कानुन अपूर्ण हुन्छ। किन दोहोरिन्छ छुवाछूतको घटना ? यो घटनाले कानुनी राज्यको महसुस नगराएको मानवअधिकार संरक्षण सञ्जाल रामेछापका संयोजक पाण्डव प्रसाईंले बताए। नेपालको कानुन जीवित रहेको र न्याय मरेको छैन भने पिडकलाई कानुनले तोकेको सजाय हुनुपर्छ, संयोजक प्रसाईंले भने। आफू कानुन र राज्यले गर्ने कारबाहीको प्रतीक्षामा रहेको उनले बताए। त्यसबाट पनि पीडितले न्याय नपाए दलित आयोग र मानवअधिकार आयोगमा यो मुद्दा उठाउने उनको भनाइ छ। जनप्रतिनिधिले छोडिदिन अनुरोध गर्दा आरोपितले दलित घरभित्र पसेर अछुतो बनाइदिएकाले घर चोख्याउने खर्च नदिएसम्म नछोड्ने अडानमा बसेका थिए। यस्ता घृणित कार्य निर्मूल नभएसम्म समतामूलक समाजको निर्माण कल्पनामा मात्र सीमित हुने उनले बताए। राजनीतिक आडमा यो मुद्दा ओझेलमा पारेको खण्डमा मानवअधिकारवादी चुपचाप नबस्ने उनको भनाइ छ। बालिका कक्षा ४ मा अध्ययनरत रहेको र इमानदार छात्रा भएको शिक्षक प्रल्हाद सुवेदीले बताए। नेपालको संविधान प्रस्तावना वर्गीय, जातीय, क्षेत्रीय, भाषिक, धार्मिक, लैंगिक विभेद र सबै प्रकारका जातीय छुवाछूतको अन्त्य गरी आर्थिक समानता, समृद्धि र सामाजिक न्याय सुनिश्चित गर्न समानुपातिक समावेशी र सहभागितामूलक सिद्धान्तका आधारमा समतामूलक समाजको निर्माण गर्ने संकल्प गर्दै; २४ छुवाछूत तथा भेदभाव विरुद्धको हक : (१) कुनै पनि व्यक्तिलाई निजको उत्पत्ति, जात, जाति, समुदाय, पेसा, व्यवसाय वा शारीरिक अवस्थाको आधारमा कुनै पनि निजी तथा सार्वजनिक स्थानमा कुनै प्रकारको छुवाछूत वा भेदभाव गरिने छैन। (२) कुनै वस्तु, सेवा वा सुविधा उत्पादन वा वितरण गर्दा त्यस्तो वस्तु, सेवा वा सुविधा कुनै खास जात वा जातिको व्यक्तिलाई खरिद वा प्राप्त गर्नबाट रोक लगाइने वा त्यस्तो वस्तु, सेवा वा सुविधा कुनै खास जात वा जातिको व्यक्तिलाई मात्र बिक्री वितरण वा प्रदान गरिने छैन। (३) उत्पत्ति, जात, जाति वा शारीरिक अवस्थाको आधारमा कुनै व्यक्ति वा समुदायलाई उच्च वा नीच दर्शाउने, जात, जाति वा छुवाछूतको आधारमा सामाजिक भेदभावलाई न्यायोचित ठान्ने वा छुवाछूत तथा जातीय उच्चता वा घृणामा आधारित विचारको प्रचारप्रसार गर्न वा जातीय विभेदलाई कुनै पनि किसिमले प्रोत्साहन गर्न पाइने छैन। (४) जातीय आधारमा छुवाछूत गरी वा नगरी कार्यस्थलमा कुनै प्रकारको भेदभाव गर्न पाइने छैन। (५) यस धाराकोप्रतिकूल हुने गरी भएका सबै प्रकारका छुवाछूत तथा भेदभावजन्य कार्य गम्भीर सामाजिक अपराधका रूपमा कानून बमोजिम दण्डनीय हुनेछन् र त्यस्तो कार्यबाट पीडित व्यक्तिलाई कानुनबमोजिम क्षतिपूर्ति पाउने हक हुनेछ।"
कांग्रेस एक्लै चुनावी अभियानमा,"काठमाडौं : नेपाली कांग्रेसको एक महिने घरघर जाऔं, कांग्रेस जिताऔं अभियान सुरु भएको छ। वैशाख ३० गते हुने स्थानीय तहको चुनावको तयारीका कांग्रेसले उक्त घरदैलो अभियान सुरु गरेको हो। आइतबारदेखि सुरु भएको अभियान चैत २९ गतेसम्म हुने भएको छ। कांग्रेसका केन्द्रीय सदस्यहरू सबै जिल्लामा गएर चुनाव आयो भन्दै कांग्रेस जगाउन जनताका घरदैलोमा पुगेका छन्। यद्यपि, चुनावमा भने एक्लै जाने कि गठबन्धनमा यसबारे ठोस निर्णय भने बनाइसकेको छैन। कांग्रेसका महामन्त्री विश्वप्रकाश शर्माले चैतको तेस्रो साता बस्ने केन्द्रीय समिति बैठकले गठबन्धनका विषयमा निर्णय गर्ने बताए। टोल, वडा तहबाट आएको राय र सुझावअनुसार गठबन्धन गर्ने नगर्ने टुंगो लाग्छ, उनले भने, यो अभियान जनतामाझ गएर कांग्रेस र एमसीसीबारेका भ्रम चिर्न गरिएको हो। त्यस्तै, कांग्रेस प्रवक्ता प्रकाशशरण महतले स्थानीय तहमा फोकस हुन जरुरी भएकोले जनताका घरदैलोमा पुग्न खोजेको बताए। कांग्रेसले ७७ जिल्लामा ७७ केन्द्रीय सदस्य पठाएको छ भने प्रदेश कार्यसमितिहरूले पनि प्रतिनिधि खटाएका छन्। चुनावमा गठबन्धनमै जाने कि नजाने निर्णय पछि हुन्छ घरदैलो अभियान चैत २९ गतेसम्म हुने प्रधानमन्त्री एवं कांग्रेस सभापति शेरबहादुर देउवाले स्थानीय चुनाव निर्धारित समयमै हुनेमा कुनै शंका नगरी जनताका घरदैलामा पुग्न केन्द्रीय सदस्यहरूलाई आग्रह गरेका थिए। गठबन्धन दलहरूप्रति उग्र हुने काम छैन। प्रमुख प्रतिपक्ष एमालेको विरोधमा पनि नखनिनुहोस्, बैठकमा देउवाले भनेका थिए। एमसीसी सम्झौताका विषयमा उठेका भ्रम निवारण र पार्टीको महाधिवेशनका बेला तल्ला तहसम्मै भएको गुटगत प्रवृत्ति मेट्ने प्रयास हुने उपसभापति धनराज गुरुङले बताए। अभियानका लागि पठाइएका नेताहरू टोलदेखि वडावडामा पुगेर कांग्रेस जिताउने अभियानमा लागिपरेको शीर्ष नेता कृष्णप्रसाद सिटौलाले बताए। कांग्रेस नेता रमेश लेखकले चुनावी गठबन्धनका विषयमा पछि निर्णय हुने बताए। उपसभापति पूर्णबहादुर खड्का भन्छन्, चुनावमा गठबन्धन गर्ने कि नगर्ने भन्नेबारे पहिलो चरणको अभियान सकिएपछि मात्र कांग्रेसको धारणा आउँछ। चुनावी अभियानअन्र्तगत इलाम पुगेकी कांग्रेस नेता शरिता प्रसाईं कांग्रेसमा जनलहर ह्वात्तै बढेको बताउँछिन्। प्रधानमन्त्री तथा पार्टी सभापति शेरबहादुर देउवाले फागुन २६ गते वीरगन्जमा आयोजित एक कार्यक्रममा गठबन्धन गरेर जाने संकेत दिएका थिए। गठबन्धनका साथीहरूलाई बेवास्ता गर्ने भन्ने कुरा हुँदैन। स्थानीय तहदेखि चुनावमा गठबन्धनका साथीहरूसँग छलफल हुन्छ।"
"जाजरकोटमा एम्बुलेन्स दुर्घटना, पाँच जना घाइते",जाजरकोट : जाजरकोटमा बिरामी बोकेको एम्बुलेन्स दुर्घटना हुँदा पाँच जना घाइते भएका छन् । भेरी नगरपालिका २ बाहुनथानाबाट जिल्ला अस्पताल आउँदै गर्दा भेरी नगरपालिका २ स्याउलिबजार नजिक भे १ च २४०२ नम्बरको एम्बुलेन्स दुर्घटनामा परेको हो । घाइते ५ जनालाई प्रहरीले उद्दार गरी जिल्ला अस्पताल ल्याउँदै गरेको प्रहरी प्रमुख डिएस्पी मधुकुमार थापाले बताए । घाइतेको अवस्था खतरामुक्त रहेको थापाले बताए ।
वैशाखसम्म झुन्ड्यो प्रधानन्यायाधीश जबराविरुद्धको महाभियोग,"काठमाडौं : सरकारले प्रधानन्यायाधीश चोलेन्द्रशमशेर जबराविरुद्धको महाभियोग प्रस्ताव सिफारिस समितिमै नपुर्याई संसद्को हिउँदे अधिवेशन अन्त्य भएको छ। अब अर्को अधिवेशन नबोलाउँदासम्म उक्त प्रस्ताव अघि बढ्दैन। वैशाख अन्तिम साता मात्रै बजेट अधिवेशन बोलाउने चलन छ। झन्डै दुई महिना महाभियोगको कुनै प्रक्रिया अघि नबढ्ने संघीय संसद्का अधिकारी बताउँछन्। विपक्षी एमालेले भने यसलाई सरकारको गैरजिम्मेवारीको पराकाष्ठा भनेको छ। विगतमा हामीलाई महाभियोग सिफारिस समितिमा बसेन भन्यो र हामी बस्यांै, एमाले संसदीय दलका उपनेता सुवास नेम्बाङले भने, हामी समितिमा बसेपछि कामै गर्न नदिई अधिवेशन अन्त्यको निर्णय गर्यो। यो गैरजिम्मेवारको पराकाष्ठा हो। संसद्ले फागुन २२ गते ११ सदस्यीय महाभियोग सिफारिस समिति बनाएको थियो। उक्त समितिमा प्रस्ताव पुगेको भए तीन महिनाभित्र सभासमक्ष प्रतिवेदन दिइसक्नुपर्ने थियो। प्रतिनिधिसभा नियमावलीको नियम १६१ (२) मा महाभियोग प्रस्ताव दर्ता भएको मितिले सात दिनपछिको कुनै बैठकमा छलफल हुने गरी सभामुखले दिन र समय तोक्नेछ, उल्लेख छ। सोही नियमको उपनियम (६) मा महाभियोगको प्रस्तावमाथि छलफल भएपछि मात्रै सभामुखले उक्त प्रस्तावलाई महाभियोग सिफारिस समितिमा पठाउने व्यवस्था छ। तर, फागुन १ गते संसद्मा दर्ता भएको प्रस्तावमाथि छलफल नै भएन। सत्ता गठबन्धनले प्रधानन्यायाधीश जबराविरुद्ध महाभियोग प्रस्ताव दर्ता गरेको थियो। सभामुखको भूमिकामाथि प्रश्न उठाउँदै संसद् अवरोध गरिरहेको विपक्षी एमाले पनि महाभियोग सिफारिस समितिमा बसेको थियो। तर, प्रस्तावमाथि संसद्मा छलफल नभएका कारण समितिमा पुग्नै दिइएन। फागुन २९ गतेको प्रतिनिधिसभा बैठकमा पेश भएको प्रस्तावमाथि छलफलका लागि बुधबारको समय निर्धारण गरिएको थियो। तर, उक्त बैठक अगावै सरकारले अधिवेशन अन्त्यको निर्णय गरेको हो। कानुन, न्याय तथा संसदीय मामिलामन्त्री दिलेन्द्र बडुले महाभियोगसम्बन्धी प्रस्तावका केही प्रक्रिया पूरा भइसकेको बताए। बाँकी प्रक्रिया अधिवेशनले पूरा गर्ने मन्त्री बडुको भनाइ छ। संसद्को गतिरोध अन्त्य गर्नुहोस्, छलफल गरौं भनेर प्रमुख विपक्षीसँग सरकारले पटकपटक आग्रह गरेको थियो, मन्त्री बडुले भने, तर संसद्मा छलफलको वातावरण नबनेपछि सबै दलको सहमतिमा अधिवेशन अन्त्य गरिएको हो। महाभियोग प्रस्तावबारे अध्ययन गर्न ११ सदस्यीय सिफारिस समिति गठन गरिएको थियो। समितिमा एमालेका ४, कांग्रेसका २, माओवादी केन्द्रका २, एकीकृत समाजवादी, जसपा र लोसपाका ११ जना समिति सदस्य छन्। समितिले काम थालेको तीन महिनाभित्र प्रतिवेदन पेस गरिसक्नुपर्ने नियमावलीमा छ। समितिको प्रतिवेदन प्राप्त भएपछि प्रतिनिधिसभामा निर्णयार्थ पेस हुन्छ। उक्त प्रस्ताव पारित हुन दुईतिहाइ बहुमत चाहिन्छ। तर, सत्ता गठबन्धनसँग हाल दुईतिहाइ बहुमत छैन। कुनै पदाधिकारीको विरुद्धमा यस परिच्छेदबमोजिम प्रस्तुत प्रस्तावमा छानबिन गरी महाभियोग प्रमाणित हुन्छ भन्ने ठहरका साथ महाभियोग सिफारिस समितिले पेश गरेको प्रतिवेदन प्रतिनिधिसभाको तत्काल कायम रहेको सम्पूर्ण सदस्य संख्याको दुईतिहाइ बहुमतबाट पारित भएमा सम्बन्धित पदाधिकारी पदमुक्त हुनेछ, नियमावलीको नियम १६६ (६) मा उल्लेख छ। २ सय ७५ सदस्यीय प्रतिनिधिसभामा हाल २ सय ७१ जना सांसद छन। दुईतिहाइका लागि १ सय ८१ मत चाहिन्छ। विपक्षी एमाले एक्लैसँग ९८ जना सांसद छन्। एमालेबाहेक सबै दल मिल्दा पनि १ सय ७४ मात्रै हुन्छन्। एमालेको समर्थनबिना महाभियोग प्रस्ताव पारित हुने स्थिति छैन। यस्तै सरकारले केही दिनयता संसद्मा विचाराधीन नागरिकता विधेयकलाई अघि बढाउन राजनीतिक सम्वाद र छलफल तीव्र पारेको थियो। तर, संसद् अधिवेशन नागरिकता विधेयक पनि पर टरेको छ। मन्त्रिपरिषद्को मंगलबार बसेको बैठकले गरेको सिफारिसअनुसार राष्ट्रपतिबाट संघीय संसद्का दुवै सदनको चालू अधिवेशन मंगलबार राति १२ बजेदेखि अन्त्य भएको संघीय संसद्का महासचिव डा भरतराज गौतमले सूचनामा जनाएका छन्। मन्त्रिपरिषद्को मंगलबारको बैठकले अधिवेशन अन्त्य गर्न राष्ट्रपति विद्यादेवी भण्डारीसमक्ष सिफारिस गरेको सञ्चार तथा सूचना प्रविधिमन्त्री ज्ञानेन्द्रबहादुर कार्कीले बताए।"

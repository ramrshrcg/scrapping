शीर्षक,विवरण
ग्यासको मूल्य वृद्धिको विरुद्ध लेबनानका राजमार्ग अवरुद्ध,बेरुत: लेबनानमा ग्यासको मूल्य वृद्धिको विरुद्धमा मुख्य राजमार्गहरूमा यातायात सेवा अवरुद्ध गरिएको छ। ट्याक्सी र मिनि बसका चालकहरूले राजधानी बेरुत र महत्वपूर्ण सहरहरूमा आवतजावत गर्ने मुख्य राजमार्गहरू अवरुद्ध गरेका हुन्। ग्यासको मूल्य वृद्धि हुँदा अन्य क्षेत्रको समेत महङ्गी बढेकाले मूल्य वृद्धि तत्काल फिर्ता लिनुपर्ने उनीहरूको माग छ। साथै देशको आर्थिक अवस्थामा समेत सुधार हुन नसकेकाले सरकारले अर्थतन्त्र सुधारका कार्यक्रमहरू ल्याउनुपर्नेमा समेत उनीहरूले जोड दिएका छन्। पटकपटक विभिन्न आन्दोलन गर्दै आइरहेका ट्याक्सी तथा मिनि बस चालकहरूले स्थानीय समयअनुसार विहान ५ बजेदेखि बिहान १० बजेसम्म देशभरका मुख्यमुख्य सडकहरूमा यातायात अवरुद्ध गरेका थिए ।
प्रसिद्ध गोरु जुधाई मेला स्थगित,"नुवाकोट : महामारीकोरुपमा रहेको कोरोनाका कारण नुवाकोटकोे गोरु जुधाई मेला स्थगित भएको छ। नुवाकोटकै पहिचानको रुपमा रहेको प्रसिद्ध गोरु जुधाई मेला कोरोनाको तेश्रो भेरियण्टका कारण रोकिएको हो। मेला सन्चालनको लामो अवधिमा पहिलो पटक गोरु जुधाई मेला रोकिएको हो। प्रत्येक वर्ष माघे सङ्क्रान्तिका दिन नुवाकोटको तारुकाको चन्दानीलगायतका स्थानमा गरिदै आएको नुवाकोटको चर्चित गोरु जुधाइ मेला यस वर्ष ओमिक्रोनका कारण नहुने भएको छ। कोभिड१९को सङ्क्रमण तीव्र गतिमा फैलिरहेको भन्दै गोरु जुधाइ मेला स्थगित गरिएको हो । पहिलो पटक नुवाकोटको पहिचानको रुपमा रहेको गोरु जुधाई मेला रोकिदा सर्वसाधारण तथा संस्कृतिप्रेमीहरु भने चिन्तित भएका छन्। सरकारले २५ जनाभन्दा बढी भेला भएर मेला, पर्व तथा कार्यक्रमहरु भौतिकरूपमा उपस्थित हुन नमिल्ने भएकाले मेला स्थगित गरिएको आयोजक तारुका चन्दनी माघे सङ्क्रान्ति गोरु जुधाई संरक्षण संस्थाका अध्यक्ष सूर्यमान श्रेष्ठले जानकारी दिए। श्रेष्ठले भनेयस ऐतिहासिक पर्व गोरु जुधाइ स्थगित हुँदा पर्न गएको क्षतिप्रति कृषक महानुभाव तथा दर्शकवर्गमा क्षमा चाहन्छौं। नुवाकोटको विभिन्न स्थानमा हुँदै आएको गोरु जुधाई मेलाको लागि गोरु दर्ता गराउने काम प्रायः स्थानमा सकिएको अवस्थमा मेला स्थगित भएको हो। प्रत्येक वर्ष माघ १ गते नुवाकोटको तारुका(तारकेश्वर गाउँपालिका), बेत्रावती(विदुर नगरपालिका), पञ्चकन्या, लिखु, तादी गाँउपालिकालगायतका स्थानमा गोरु जुधाई प्रतियोगिता हुँदै आएको थियो। अन्य स्थानको भन्दा नुवाकोटको तारुकाको गोरु जुधाई पृथक र महत्वपूर्ण रहँदै आएको छ। बेत्रावतीको गोरु जुधाई मेला पनि विशेष र चर्चित रहेको छ। यस पटकको तारुका र वेत्रावतिको गोरु जुधाईलाई मेलालाई आयोजकहरुले विशेष र भब्य बनाएको भएपनि कोरोनाका कारण रोकिएको हो। तारुका चन्दनीमा गरिने गोरु जुधाई मेला व्यवस्थापन समिति गठन गरेर गोरु दर्ता गर्ने कार्य भइरहेको क्रममा आकस्मिकरुपमा मेला स्थगित गर्नुपरेको आयोजकले जनाएको छ। माघे सङ्क्रान्तिमा नुवाकोटको शिवपुरी गाउँपालिकास्थित सेरा बगरमा गोरु जुधाउने मेला पनि स्थगित भएको छ। गत वर्ष विविध कार्यक्रमसहित मनाइएको गोरु जुधाउने मेला यस वर्ष भने कोरोनाका कारण स्थगित भएको सेराबगर विकास समाजका अध्यक्ष अभियान आचार्यले बताए। गतवर्ष जिल्लाका सेराबगरसहित विभिन्न स्थानमा ३१ हल गोरु जुधाइएको थियोे। जिल्ला प्रशासन कार्यालय नुवाकोटले कोरोना संक्रमण बढ्दै गएकाले २५ जनाभन्दा बढी भेला नहुनु भन्ने निर्देशनले मेला तथा उत्सव रोक्न बाध्य हुनुपरेको अध्यक्ष आचार्यले बताए। नुवाकोटको तारकेश्वर गाउँपालिका(तारुका), कपिलेश्वर गाउँपालिका(कबिलासपन्चकन्या), शिवपुरी गाउँपालिका(शेराबगर), तादी गाउँपालिकाको सातबिसे लगायतका स्थानहरुमा स्थानीय तथा राष्ट्रिय कलाकारहरुको उपस्थितीमा राजनीतिक दलका केन्द्रीय नेताहरुको आतिथ्यतामा गोरु जुधाई तथा मनोरन्जनात्मक कार्यक्रमहरु गर्ने तयारी भएपनि कोरोनाका कारण मेला स्थगित भएको हो।"
"अष्ट्रेलियाको तापक्रम अहिलेसम्मकै उच्च, बाल यौन दुर्व्यवहार तीन गुणाले बढ्यो",क्यानबेराः अष्ट्रेलियामा सबैभन्दा तातो दिन मापन भएको छ। अष्ट्रेलियाको तटीय सहरको तापक्रम बिहीबार ५०७ डिग्री सेल्सियस पुगेसँगै त्यहाँ हालसम्मकै तातो दिन मापन भएको हो। पश्चिमी अष्ट्रलियाको तटीय सहर अन्स्लोमा ५०७ डिग्री सेल्सियस पुगेको हो। जुन सन् १९६२ मा गरिएको तापक्रम मापन नजिक पुगेको त्यहाँको मौसम विभागले जनाएको छ। त्यहाँको तापक्रम शुक्रबारदेखि कम हुने अनुमान गरिएको छ। पश्चिमी अष्ट्रेलियाका विभिन्न क्षेत्रमा लागेको डढेलोका कारण तापक्रम बढेको हुनसक्ने अनुमान गरिएको छ। अन्य समयमा अनस्लोको औसत तापक्रम ३६५ सेल्सियस हुने गरेको त्यहाँको मौसम विभागले जनाएको छ। क्यानडामा खोप नलगाएका पिताले आफ्ना सन्तान भेट्न नपाउने ओट्वाः कोभिड१९ विरुद्ध खोप नलगाएका एक पिताले आफ्ना सन्तान भेट्न नपाउने भएका छन्। खोप नलगाएका पितालाई भेट्नु सन्तानको रुचिविपरित भएको भन्दै पिताले आफ्ना सन्तानलाई भेट्न नपाउने भएका हुन्। छुट्टीको समयमा पिताले खोप नलगाएका कारण सन्तानलाई भेट्ने समय सारेको सार्यै गरेको र सोही कारण पिताले आफ्ना सन्तानलाई फेब्रुअरीसम्म भेट्न नपाउने भएको बीबीसीमा समाचार छ। परिवारिक कानुन हेर्दै आएका त्यहाँका क्यानडाको क्युविक प्रान्तका अधिवक्ताहरुको समूहले सो निर्णय गरेको बताइएको छ। पिताले कोभिडविरुद्ध खोप नलगाउने निर्णय नगरेसम्म उनलाई आफ्ना सन्तान भेट्नबाट वञ्चित गराइने बताइएको छ। फ्रान्समा दशककै ठूलो शैक्षिक हड्ताल पेरिसः फ्रान्स सरकारले एक दशकयताकै ठूलो शैक्षिक हड्ताल सामना गर्नुपरेको छ। सरकारले चालेको कोभिड१९ कदमविरुद्ध बिहीबार देशभरका ७५ प्रतिशतभन्दा बढी शिक्षकहरुले हडतालमा उत्रिएसँगै सरकारले सो सामना गर्नुपरेको हो। सरकारले कोभिड१९ को नाममा चालेको कदमका कारण शिक्षा क्षेत्रमा गहिरो समस्या उत्पन्न भएका कारण फ्रान्सका ७५ प्रतिशतभन्दा बढी शिक्षकहरु हड्तालमा उत्रिएको बताइएको छ। सरकारले चालेको कदमविरुद्ध देशभर सञ्चालित प्राथमिक तहका विद्यालयहरु बन्द हुनुपर्ने हडतालमा उत्रिएका शिक्षकहरुको माग छ। सो संख्यामा शिक्षकहरु आन्दोलनमा उत्रिदाँ फ्रान्सका आधाभन्दा बढि प्राथमिक विद्यालय बन्द हुने अनुमान गरिएको छ। शिक्षकहरु विद्यालय बन्द गरेर हडतालमा उत्रिएको गार्जियनमा समाचार छ। हैटीमा भूकम्प गएको १२ वर्षपछि पीडितलाई सम्मान पोर्ट औ प्रिन्सः हैटी सरकारले भूकम्प गएको १२ वर्षपछि भूकम्प पीडितलाई सम्मान गरेको छ। सरकारले बुधबार भूकम्पमा परी ज्यान गुमाउने र पीडितहरुलाई १२ वर्षपछि सम्मान गरेको हो। हैटीका प्रधानमन्त्री एरियल हेन्री र उनको सरकारका अन्य अधिकारीहरुले बुधबार भूकम्पमा परी ज्यान गुमाएकाहरुको सम्झनामा बनेको स्मारक भ्रमण गरेका थिए। भ्रमणपश्चात सरकारले १२ वर्षपछि भूकम्प पीडितहरुलाई क्षतिपूर्ति दिने र पुर्ननिर्माण गर्ने प्रतिबद्धता जनाएको छ। हैटीमा १२ वर्षअघि अर्थात् सन् २०१० जनवरी १२ मा ७० म्याग्निच्युडको भूकम्प गएको थियो। सो विनाशकारी भूकम्पमा परी करिब ३ लाख १६ हजार मानिसले ज्यान गुमाएको आँकलन गरिएको थियो। भूकम्पका कारण करिब १ लाखभन्दा बढी भवनहरु पूर्णरुपमा भत्किएका थिए भने २ लाखभन्दा बढी भवनमा क्षति पुगेको थियो। भूकम्पपछिको पुर्ननिर्माणको नाममा त्यहाँ बिलियनभन्दा बढी रकम खर्चिए पनि हालसम्म पुर्ननिर्माण नभएको बताइएको छ। पीपीई अभाव झेलेका स्वास्थ्यकर्मीलाई क्षतिपूर्ति दिन स्पेन अदालतको आदेश म्याड्रिडः स्पेनको अदालतले पीपीईको अभाव झेलेका स्वास्थ्यकर्मीलाई क्षतिपूर्ति दिन आदेश दिएको छ। स्पेनको क्षेत्रीय अदालतले कोभिड१९ महामारीको समयमा पीपीई अभाव झेलेका स्पेनका स्वास्थ्यर्कीलाई क्षतिपूर्ति दिन आदेश दिएको हो। कोभिड१९ को पहिलो चरणमा पीपीई अभाव भोगेका त्यहाँका प्रत्येक स्वास्थ्यकर्मीलाई क्षतिपूर्ति बापत ४९ हजार युरो जरिवाना दिन अदालतले बुधबार आदेश दिएको हो। महामारीको समयमा पीपीई र अन्य स्वास्थ्य उपकरणको अभाव भोगेको भन्दै स्पेनको एलिकान्त प्रान्तका चिकित्सकहरुको संगठनले स्थानीय सरकारविरुद्ध मुद्दा दायर गराएको थियो। पीपीई अभावमा उपचारमा खटिएका स्वास्थ्यकर्मीलाई क्षतिपूर्ति हुनुपर्ने उनीहरुको माग थियो। बुधबार त्यहाँको अदालतले पीपीई अभावमै कोभिड१९ का विरामीको उपचारमा खटिएका १५३ स्वास्थ्यकर्मीलाई जनही ५ हजार युरोदेखि ४९ हजार युरोसम्म क्षतिपूर्ति दिन आदेश दिएपछि चिकित्सक संगठनको जित भएको अन्तर्राष्ट्रिय मिडियामा खबर छ। जर्मन अदालतद्वारा पूर्व सिरियाली कर्णेललाई आजीवन जेल सजाय बर्लिनः जर्मनको एक अदालतले पूर्व सिरियाली कर्णेललाई आजीवन कारागारको सजाय सुनाएको छ। दशकअघि सिरियाको राजधानी दमास्कसमा मानवियताविरुद्ध अपराध गरेको आरोपमा पूर्व सिरियाली कर्णेल अन्वार रस्लानलाई जर्मनको कोब्लेन्ज अदालतले बिहीबार सो सजाय सुनाएको हो। एक दशकअघि सिरियाली राष्ट्रपति बशर अल असदको सरकारको समयमा जारी एक वर्ष लामो गृह युद्धको समयमा पूर्व कर्णेल रसलानले सिरियाली नागरिकविरुद्ध अमानविय कदम चालेको आरोप लागेको थियो। सरकार र रसलानको नेतृत्वमा सर्वसाधारण र त्यहाँका ४ हजारभन्दा बढी कैदीलाई यातना र अनावश्यक दुःख दिएको आरोप लागेका उनलाई अदालतले आजीवन काराबासको सजाय सुनाएको हो। कर्णेल र सरकारमाथि सो अपराधको आरोप लागेको सो मुद्दा संसारकै पहिलो मुद्दा भएको बताइएको छ। कर्णेल रसलानले दिएको यातनाका कारण सन् २०११ को समयमा ५८ कैदीहरुको ज्यान गएको समेत बताइएको छ। श्रीलंकाका जेल प्रमुखलाई मृत्युदण्डको सजाय कोलम्बोः एक श्रीलंकन जेल प्रमुखलाई त्यहाँको अदालतले मृत्युदण्डको सजाय सुनाएको छ। कारागारमा २७ कैदीको ज्यान जानेगरी घटना घटाएको भन्दै कारागार आयुक्त एमिल लमहेवाजलाई श्रीलंकाको कोलम्बो उच्चले मृत्युदण्डको सजाय सुनाएको हो। २७ कैदीको ज्यान लिएको आरोप लागेका कारागार आयुक्त लमहेवाज र प्रहरी कमान्डर मोजेज रंगाजिवामाथि कोलम्बो उच्च अदालतमा मुद्दा चलिरहेको थियो। सो नरसंहारको आरोप लागेका प्रहरी कमान्डरलाई भने अदातले सफाइ दिइ जेलबाट छुटाएको थियो। श्रीलंकाको राजधानी कोलम्बोस्थित सन् २०१२ मा वालिकाडा कारागारमा गोली चलेको थियो। सो गोलीबारीमा २७ कैदीको ज्यान गुमेको थियो। उत्तर कोरियालाई हतियारमा सघाउने कार्यक्रममाथि अमेरिकाको प्रतिबन्ध वासिङ्टनः उत्तर कोरियाको हतियार विकासमा सघाउने विभिन्न सहयोगी कार्यक्रममाथि अमेरिकाले प्रतिबन्ध लगाएको छ। अमेरिकाको ट्रेजरी विभागले बुधबार हतियार विकासमा उत्तर कोरियालाई सघाउने रुस र चीनमा रहेका हतियार कम्पनीमाथि प्रतिबन्ध लगाएको हो। उत्तर कोरियाले पछिल्लो समय लगातार गरेको क्षेप्यास्त्र प्रक्षेपणपश्चात अमेरिकाले रुस र चीनमा रहेका सातवटा कम्पनीमाथि प्रतिबन्ध लगाएको हो। उत्तर कोरियाको हतियार विकासमा सहयोग पुर्याउँदै आएका चीनमा रहेका चार वटा र रुसमा रहेका पाँचवटा सहयोगी कम्पनीमाथि अमेरिकाले बुधबारदेखि प्रतिबन्ध लगाएको घोषणा गरेको हो। उत्तर कोरियाले प्रतिबन्धित कार्यक्रमलाई अवैधरुपमा निरन्तरता दिएकाले सो निर्णय गरिएको ट्रिजरी डिपार्टमेन्टका उपसचिव ब्रायन नेल्सनले प्रेस विज्ञप्तिमार्फत भनेका छन्। बाल यौन दुर्व्यवहारका लागि अहिलेसम्मकै खराब वर्ष बन्यो सन् २०२१ लण्डनः इन्टरनेट एवं अनलाइनबाट हुने बाल यौन दुर्व्यवहारको लागि सन् २०२१ सबैभन्दा खराब वर्ष बनेको छ। विश्वव्यापी कोरोना महामारीका कारण लागेको लकडाउनका कारण सन् २०२१ मा अनलाइनमार्फत् बाल यौन दुर्व्यवहार तीन गुणाले बढेको हो। इन्टरनेट वाच फाउन्डेसन (आइडब्ल्युएफ)ले सो तथ्य पत्ता लगाएको हो। आइडब्ल्युएफका अनुसार सन् २०२१ म बाल यौन दुर्व्यवहार सबैभन्दा बढी भएको छ। सन् २०२१ मा यौनका लागि करिब २ लाख ५२ हजारभन्दा बढी बालबालिकाका तस्बिरहरु र भिडियो सामग्री दुरुपयोग भएका छन्। जुन अघिल्लो वर्षको तुलनामा तीन गुणा बढी भएको आइडब्ल्युएफले जनाएको छ। अघिल्लो वर्ष त्यस्ताखाले तस्बिर र भिडियो प्रयोग भएका थिए। संयोजनः अस्मिता खड्का
स्टिकर छपाई अब नेपालमै,"काठमाडौंः अर्थमन्त्री जनार्दन शर्माले अन्तः शुल्क स्टिकरको सुरक्षित मुद्रण नेपालमै गर्न निर्देशन दिएका छन्। काभ्रेको पनौतिस्थित आइटी पार्कमा जडान हुँदै गरेको सुरक्षण मुद्रण प्रिन्टिङ प्रेसको बिहीबार निरीक्षण गर्दै उनले अर्थ मन्त्रालयलाई आवश्यक स्टिकर तत्कालै उपलब्ध गराउन सुरक्षण मुद्रण केन्द्रलाई निर्देशन दिएका हुन्। हामीलाई करिब तीन अर्ब पिस स्टिकर चाहिँदो रहेछ । त्यो तीन अरब स्टिकर छाप्न यस्ता मेसिन कति चाहिन्छन्, तत्काल ल्याएर जडान गर्न आग्रह गर्छु मन्त्री शर्माले भने, कमसेकम अर्थ मन्त्रालयलाई आवश्यक पर्ने स्टिकर उपलब्ध गराउनुहोस्। उनले अब एक वर्षको अवधिमा मन्त्रालयलाई आवश्यक पर्ने परिमाणको स्टिकर छाप्न सक्नेगरी व्यवस्था गर्न निर्देशन दिए। जडान हुँदै गरेका अत्याधुनिक मेसिनले नोटबाहेक अन्य सबै किसिमका मुद्रण गर्ने जानकारी आफूलाई दिइएको बनाउँदै उनले यसको ठूलो बजार समेत रहेको उल्लेख गरे। उनले बैंक, यातायात, मालपोतलगायतका विभिन्न क्षेत्रको काम यसले पाउनसक्ने बताए। आफूले सुरक्षण प्रिन्टिङ प्रेसमा नाफा मात्रै देखेको जिकिर गर्दै मन्त्री शर्माले यसको लागि सरकार लगानी गर्न नहिच्किचाउने बताए। धेरै ठूलो व्यापार यसले गर्न सक्ने भएकाले यसमा लगानी भनेको नाफाका लागि हो, उनले भने, यहाँ मैले घाटा देखिन। नाफा मात्रै हुने ठाउँमा लगानी गर्न सरकारले पनि हिच्किचाउनुपर्छ जस्तो मलाई लाग्दैन। उनले नेपालमा कुनै पनि हालतमा चोरी नहुने तथा नक्कली स्टिकर बनाउन नमिल्ने स्तरको सुरक्षित स्टिकर छाप्नुपर्ने आवश्यकता औंल्याउदै अब सुरक्षण मुद्रण केन्द्रले सो परिपूर्ति गर्नेमा विश्वास व्यक्त गरे। यसबाट अरबौँको राजस्व चुहावटलाई नियन्त्रण गर्नसकिने विश्वास उनले व्यक्त गरे। यहाँ प्रिन्ट गरेर अरबौँको फाइदा मात्र गर्ने होइन, अरबौँको राजस्व थप असुल हुने पनि देखिन्छ। अहिले मन्त्रालयले अन्तः शुल्क स्टिकरबाट करिब एक खर्ब बराबरको राजस्व उठाउने गरेको छ, उनले भने, यस्ता स्टिकरले सुशासन कायम गर्नसमेत सहयोग गर्न।"
एमाले उदयपुरको एक नोट अभियान,"उदयपुर : नेकपा एमाले उदयपुरले कार्यकर्ता संरक्षणका लागि १ नोट अभियान सञ्चालन गर्ने भएको छ। आठौँ अधिवेशनबाट निर्वाचित कमिटीले बिहीबार सदरमुकाम गाईघाटमा आफ्नो तीन वर्षे कार्यकालको कार्ययोजना सार्वजनिक गर्न पहिलो पटक आयोजना गरेको पत्रकार सम्मेलनमा कोष स्थापना गरेको जनाएको हो। तीन वर्षे कार्यकालमा कम्तिमा २० वटा बुँदामा काम गर्ने गरी तयार पारिएको कार्ययोजनामा कार्यकर्ताको उपचार र संरक्षणका लागि कम्तिमा १ करोड पुर्याउने लक्ष्यसाथ कोष स्थापना गरिएको जनाइएको छ। पत्रकार सम्मेलनमा बोल्दै पार्टी अध्यक्ष परमेश्वर घिमिरेले कार्यकर्ता सामान्य बिरामी हुँदासमेत अरुको हात फैलाउनु पर्ने परम्पराको अन्त्य गर्न पहिलोपटक कोषको स्थापना गरिएको बताए। उनले भने,एक संगठित सदस्य बराबर प्रतिमहिना एक नोट जम्मा गर्ने गरी हामीले योजना बनाएका छौ, जुन तल्लो कमिटीसम्म पुग्नेछ। यसरी जम्मा भएको रकम कार्यकर्ता संरक्षणका लागि आवश्यकता र औचित्यका आधारमा खर्च गरिने उनले बताए। घिमिरेले टोलटोलमा पार्टी, घरघरमा सदस्यता अभियान सञ्चालन गरी ३० हजार संगठित सदस्य बनाउने, व्यवस्थित कार्यालय व्यवस्थित संरचना, व्यवस्थित संगठन, तीन महिनासम्म पार्टी प्रवेश अभियान सञ्चालन गरिने बताए। पुस २३ गतेबाट सुरु भएको नेकपा एमालेको जिल्ला अधिवेशनले पाँच दिन लगाएर घिमेरको अध्यक्षतामा सर्वसहमत १ सय १७ जनाको जिल्ला कमिटी गठन गरेको हो। अधिवशेनमा ९ सय ५१ जना प्रतिनिधि रहेका थिए। कमिटीको उपाध्यक्षमा कटारी नगरपालिकाका मेयर ज्ञानेन्द्र श्रेष्ठ, सचिवमा कालुमान लामा र उपसचिवद्धयमा भरतबहादुर थापा, टेकबहादुर राउत रहेका छन्।"
ओमिक्रोन भेरियन्टलाई राष्ट्रपतिले नै 'स्वागतयोग्य' भनेपछि,ब्राजिल: ब्राजिलका राष्ट्रपति जयर बोल्सोनारो विभिन्न अभिव्यक्तिका कारण विवादमा आइरहन्छन्। उनी फेरि एक अभिव्यक्तिका कारण विवादमा तानिएका छन्। हालसालै उनले कोरोना भाइरसको नयाँ भेरियन्ट ओमिक्रोनलाई स्वागतयोग्य भेरियन्टको रुपमा चित्रण गरेका छन्। उनले ओमिक्रोन भेरियन्ट नै अन्तिम हुनसक्ने भन्दै स्वागतयोग्य रहेको बताएका हुन्। पछिल्लो समय ब्राजिलमा दैनिक कम्तिमा ७० हजारका दरले संक्रमित बढिरहेका छन्। तर राष्ट्रपति बोल्सोनारो लकडाउन लगाउने सोँचमा छैनन्। उनले आफू लकडाउनविरुद्ध लागिपर्ने बताएका छन्। उनको यो अभिव्यक्तिका कारण अहिले सवर्त्र चर्चाको विषय बनेको छ। विश्व स्वास्थ्य संगठनले पनि ओमिक्रोनलाई हल्कारुपमा नलिन आग्रह गरिरहेका बेला राष्ट्रपति बोल्सोनारो अभिव्यक्तिले झन् जटिलता थप्ने बताइएको छ। ''
"ललितपुर चौतारीको अध्यक्षमा आचार्य, सचिवमा दुलाल","ललितपुर : प्रेस चौतारी ललितपुरको अध्यक्षमा विएम आचार्य सर्वसम्मत चयन भएका छन्। ललितपुरको कुमारीपाटीमा विहीबार आयोजित पाँचौ जिल्ला अधिवेशनले आचार्यलाई अध्यक्षमा चयन गरेको हो। कार्यसमितिको सचिवमा अशोक दुलाल, उपाध्यक्षमा शान्ति घिमिरे, नवीन लुइटेल, सहसचिवमा अविन लिम्बु, सन्तोष दाहाल, कोषाध्यक्षमा इश्वर महर्जन सर्वम्मत चयन भएका छन्। सदस्यहरुमा सुभानु आचार्य, कल्याण पौडेल, लक्ष्मण दुलाल, सुरेश तामाङ, रवि महर्जन, ज्ञान बहादुर महर्जन, रेखा खुलाल, संगम श्रेष्ठ, नरेन्द्र चालिसे, विद्धान कुलुङ चयन भएका छन्। अधिवेशनमा निवर्तमान कार्यसमितिका सहसंयोजक अशोक दुलालले स्वागत मन्तव्य दिँदै ललितपुरको पत्रकारितालाई अघि बढाउन स्थानीय पत्रकारितालाई पत्रकारितालाई प्रवद्र्धन गर्नुपर्ने बताए । कार्यक्रममा पत्रकार इश्वरराज ढकाललाई सम्मान गरिएको थियो भने नवनिर्वाचित ललितपुर एमालेका जिल्ला र पालिका कार्यसमितिका पदाधिकारीहरुलाई सम्मान गरिएको थियो ।"
चार्टर फ्लाइटमा भएको अनियमितता छानबिन गर्न समिति गठन,"काठमाडौं: संस्कृति, पर्यटन तथा नागरिक उड्डयन मन्त्रालयले कोरोना महामारीको समयमा खाडी मुलुकमा काम गर्ने नेपाली श्रमिकको हवाइ उद्धार गर्न गरिएको चार्टर फ्लाइटमा भएको अनिमियताका विषयमा आज एक छानबिन समिति गठन गरेको छ। मन्त्रालयका सहसचिव होमप्रसाद लुईंटेलको संयोजकत्वमा तीन सदस्यीय छानबिन समिति गठन गरिएको हो। समितिका सदस्यमा मन्त्रालयका उपसचिव टेकनारायण पौडेल तथा नेपाल नागरिक उड्डयन प्राधिकरणका निमित्त महानिर्देशक प्रेमनाथ ठाकुर रहेका छन्। आजै गठन भएको उक्त समितिले शुक्रबारदेखि आफ्नो कामको थालनी गर्ने संयोजक लुईंटेलले बताए। उक्त समितिलाई १० दिनभित्रमा प्रतिवेदन पेस गर्न समय तोकिएको छ।"
"नागरिकता बनाइदिन घुस, वडाध्यक्षविरुद्ध मुद्दा",काठमाडौं : स्याङ्जाको भिरकोट नगरपालिका९का वडाध्यक्ष भिम बहादुर गुरुङ र वडा सदस्य कुलबहादुर गुरुङ विरुद्ध विशेष अदालतमा मुद्दा दायर भएको छ। उनीहरुले नागरिकता बनाई दिने प्रयोजनको लागि सेवाग्रहीसँग घुस रकम मागेको पुष्टि भएको अख्तियार दुरुपयोग अनुसन्धान आयोगले जनाएको छ। अख्तियार दुरुपयोग अनुसन्धान आयोगले उनीहरुविरुद्ध भ्रष्टाचार निवारण ऐन बमोजिमको कसुरमा बिगो १ लाख ३५ हजार कायम गरी विशेषमा मुद्दा दायर गरेको छ। जनप्रतिनिधि गुरुङद्धयले आर्थिक प्रलोभनमा परी दोहोरो नागरिकता बनाउन झुट्टा विवरणको आधारमा बदनियतपूर्वक गलत सिफारिस गरिदिएको पुष्टि हुन आएको अख्तियारले जनाएको छ।
प्रधानमन्त्री मोदीद्वारा मुख्यमन्त्रीहरुसँग छलफल,"काठमाडौं: भारतका प्रधानमन्त्री नरेन्द्र मोदीले देशका सबै प्रदेशका मुख्यमन्त्रीहरूसँग छलफल गरेका छन्। छलफलका क्रममा उनले सबै प्रदेशमा कोरोनाभाइरसको महामारीको अवस्थाका बारेमा छलफल गरेको अधिकारीहरूले जनाएका छन्। मणिपुरका मुख्यमन्त्री जोरामथांगाले सामाजिक सञ्जाल ट्वीटरबाट दिएको जानकारी अनुसार प्रधानमन्त्री र मुख्यमन्त्रीहरुका बीचमा भिडियोमार्फत् छलफल भएको हो। छलफलका क्रममा प्रधानमन्त्री मोदीले महामारी नियन्त्रणका लागि उपयुक्त कामहरु सबैले आआफ्नो ठाउँबाट गर्नु पर्नेमा जोड दिएका थिए। कोरोनाभाइरस र त्यसको नयाँ भेरियन्टको रुपमा देखिएको ओमिक्रोन आइरसको महामारी तिव्र रुपमा फैलिन थालेपछि प्रधानमन्त्री र मुख्यमन्त्रीहरुबीचको छलफल भएको हो। प्रधानमन्त्री मोदीले जिल्ला तहमा स्वास्थ्य संरचनाहरुको विकास, निर्माण तथा विस्तार पनि बढाउन आह्वान गरेका थिए। स्वास्थ्य संरचनाहरु पर्याप्त नहुँदा विरामीहरुले सेवा नपाउने र महामारी थप फैलिइ थप क्षति हुने भएकाले स्वास्थ्य सेवा प्रवाह गर्ने संरचनाको निर्माण पर्याप्तरुपमा हुनुपर्ने प्रधानमन्त्री मोदीको जोड दिए। भारतमा पछिल्लो २४ घण्टामा थप दुई लाख ४७ हजार ४१७ जना कोरोनाभाइरसबाट सङ्क्रमित भएको तथ्यांक सार्वजनिक भएको छ। त्यसअघि बुधबार सार्वजनिक गरिएको विवरणमा भारतमा पछिल्लो २४ घण्टामा एक लाख ९४ हजार ७२० जना नयाँ सङ्क्रमित थपिएको जनाइएको थियो। महामारीको प्रभाव सवैभन्दा बढी अहिले पनि महाराष्ट्र प्रदेशमा देखिएको छ भने दोस्रो धेरै सङ्क्रमित दिल्ली प्रदेशमा रहेका छन्। भारतमा सक्रिय सङ्क्रमित र नयाँ सङ्क्रमित दुवैको सङ्ख्या तीव्र रूपमा बढ्दै गएको भन्दै चिन्ता व्यक्त गरिएको छ।"
नुवाकोटमा फेरि बढे सक्रिय संक्रमित,"नुवाकोट : तीन साता अगाडि शून्य संक्रमित भइसकेको नुवाकोटमा फेरि सक्रिय संक्रमितको संख्या बढिरहेको छ। १२ स्थानीय तह रहेको नुवाकोटमा बिहीवार एकैदिन ५ जना सक्रिय संक्रमित थपिएको जिल्ला स्वास्थ्य कार्यालयका वरिष्ठ जनस्वास्थ्य प्रशासक महेन्द्रध्वज अधिकारीले जानकारी दिए। उनका अनुसार नुवाकोटमा ५ स्थानीय तहमा मात्र शून्य संक्रमित रहेका छन्। पहाडि संरचना रहेको नुवाकोटमा २५ जनाको एन्टिजेन परिक्षण गरिएकोमा ५ जनामा संक्रमण पुष्टि भएको छ। ६ जना संक्रमित पन्चँकन्या गाउंपालिकामा, ४४ जना संक्रमित शिवपुरी र तादी गाउँपालिकामा, विदुर नगरपालिकामा २ जना, सुर्यगढी, किस्पाङ र तारकेश्वर गाउँपालिकामा एकएक जना कोरोनाका सक्रिय संक्रमितको संख्या रहेको छ। हालसम्म नुवाकोटमा तीनहजार तीनसय ८८ जना महिलासहित आठहजार चारसय नौ जना कुल संक्रमित पुष्टि भइसकेका छन्। नुवाकोटमा हालसम्म कोरोनाका कारण ५२ जनाले ज्यान गुमाएको जिल्ला स्वास्थ्य कार्यालय नुवाकोटले जनाएको छ। कार्यालयका अनुसार ५१ जनाको कोरोनाको दोश्रो भेरियण्टवाट ज्यान गएको हो। दुई साता अगाडि नुवाकोट पूर्ण कारोनामुक्त भएको थियो। नुवाकोटमा बिहीवार २५ जनाको एन्टिजेन परिक्षण गरिएकोमा ५ जनामा कोरोना संक्रमण पुष्टि भएको हो। सक्रिय संक्रमितहरु १९ जना सबै होम आइसोलेसनमा रहेको स्वास्थ्य कार्यालय नुवाकोटले जानकारी दिएको छ। नुवाकोटमा कोरोनाबाट निको हुनेहरुको संख्या ८ हजार ३ सय ३८ जना पुगेको स्वास्थ्य कार्यालयले जनाएको छ।"
विद्युत प्राधिकरणका सबस्टेसन प्रमुख १ लाख ४० हजार घुससहित पक्राउ,"काठमाडौं: नेपाल बिद्युत प्राधिकरण काठमाडौं, ग्रिड महाशाखा सव (स्टेसन पाटन, ललितपुरका सव(स्टेसन प्रमुख (सुपरभाइजर, पाँचौ तह) सोम प्रसाद पहाडी घुससहित पक्राउ परेका छन्। अख्तियार दुरुपयोग अनुसन्धान आयोगले १ लाख ४० हजार घुसहित उनलाई पक्राउ गरेको हो। अख्तियारको पहाडीलाई सेवाग्राहीबाट घुस लिइसकेको अवस्थामा नियन्त्रण गरेको पवक्ता एवं सहसचिव नारायण प्रसाद रिसालले जानकारी दिए। उनका अनुसार उक्त घुस रकमसहित कार्यालय परिसरबाट नियन्त्रणमा लिई थप अनुसन्धान भइरहेको छ।"
टाइगर कप भलिबल : त्रिभुवन आर्मी क्लब विजयी,"पोखरा : पोखरामा जारी दोस्रो टाइगर कप आमन्त्रित खुल्ला क्लब महिला तथा पुरुष भलिबल च्याम्पियनसिप अन्तर्गत विहिबारको खेलमा पुरुषतर्फ विभागीय त्रिभुवन आर्मी क्लब र टिपटप हेल्प नेपाल स्पोर्ट्स क्लवले लगातार जित निकालेमा छन्। पोखरा रंगशालास्थित भलिबल कोर्टमा भएको खेलमा आर्मीले साविक विजेता गण्डकी प्रदेशमाथि ३१ को सेटमा जित निकाल्दै फाइनल पुग्ने सम्भावना बलियो बनाएको छ। उता हेल्प नेपाल स्पोर्ट्स क्लबले पनि विभागीय टीम एपिएफ क्लबलाई ३१ को सेटमा पराजित गर्दै फाइनल यात्रालाई सुरक्षित बनाएको छ। त्रिभुवन आर्मी क्लबवले साविक उपाधि विजेता गण्डकी प्रदेशलाई पहिलो सेट २५१५ ले जित्दा दोस्रो सेट भने २०२५ ले गुमाएको थियो। तर तेस्रो सेट २५१५ ले नै आफ्नो पक्षमा पार्दै खेलमा फर्किएको थियो। प्रतिष्पर्धात्मक बनेको चौथो सेटमा आर्मीले २६२४ को जित निकाल्न सफल बन्यो। जितसँगै आर्मीको तीन खेलबाट ६ अंक पुगेको छ। आर्मीसँग पराजित भएपछि गण्डकी प्रतियोगिताबाट बाहिरिएको छ। गण्डकीको ३ खेलबाट ३ अंक रहेको छ। उक्त खेलमा आर्मीका मानबहादुर श्रेष्ठ म्यान अफ दि म्याच र आर्मीकै इश्वर थापा उत्कृष्ट डिफेण्डर घोषित भएका छन्। अर्काे खेलमा टिप टप हेल्प नेपाल स्पोर्ट्स क्लबले विभागीय नेपाल एपिएफ क्लबलाई २३२५, २५२०, २५१५ र २५१९ ले आफ्नो पक्षमा पार्दै फाइनलको यात्रालाई जिवित बनाएको छ। जितसँगै हेल्प नेपालको तीन खेलबाट ७ अंक पुगेको छ। प्रतियोगितामा एपिएफको लगातर चौथो पराजय हो। उक्त खेलमा टिप टपका विनित कुमार म्यान अफ दि म्याच हुँदै ५ हजार नगद हात पारे भने दिपक थापा उत्कृष्ट डिफेण्डर भएका छन्। शुक्रबार हुने खेलबाट नै फाइनल पुग्ने दुई टोलीको टुंगो लाग्ने प्राविधिक संयोजक तथा अन्तर्राष्ट्रिय रेफ्रि तहल सिंह थापा मगरले जनाएका छन्। महिलातर्फको प्रतिस्पर्धामा आयोजक टाइगर ग्रुप विभागिय टोली नेपाल आर्मीसंग ३१ सेटले पराजय भएको छ। उक्त खेलमा टाइगर ग्रुपकी कभिषा ओमन अफ दि म्याच हुँदा आर्मीकी पुष्पा चौधरी वेष्ट डिफेण्डर भइन्। महिलातर्फको आर्को खेल लाइट प्रोटेष्टका कारण अवरुद्ध बनेको छ। न्यू डायमण्ड र विभागिय टोली नेपाल पुलिस क्लब विचको खेलमा न्यू डायमण्ड २१ सेटले अगाडी रहेको अवस्थामा खेल अवरुद्ध बनेको आयोजकले बताएका छन्।"
नेपालमा पहिलो पटक कोभिड१९ खोप प्रभावकारिताको अध्ययन,"नेपालमा मिर्गौला प्रत्यारोपण गरेका व्यक्तिहरुमा कोभिड१९ खोपको प्रभावकारिताबारे गरिएको एक अध्ययन अन्तर्राष्ट्रिय पियर रीभ्युड जर्नलमा प्रकाशित भएको छ। अक्सफोर्ड युनिभर्सिटीले पत्ता लगाएको कोभिसिल्ड (अक्सफोर्ड, एस्ट्राजेनेका, भ्याक्सिन) खोप लगाएका तीन जना मिर्गौला प्रत्यारोपण गरेका ब्यक्तिहरुमा दोस्रो डोज खोप लगाएपश्चात उक्त खोपको प्रभावकारिताबारे अध्ययन भएको थियो। अध्ययनको नतिजा अनुसार कोभिशिल्डको दोस्रो डोजलगायका सबै मिर्गौला प्रत्यारोपण व्यक्तिहरुमा कोभिड१९ भाइरसविरुद्ध पर्याप्त मात्रामा एन्टीबडी (न्युट्रलाइजिंग एन्टीबडी) निर्माण भएको उक्त अध्ययनको नतिजाले बताएको छ। सहिद धर्मभक्त राष्ट्रिय प्रत्यारोप केन्द्रको एक रिपोर्टअनुसार प्रत्येक वर्ष तीन हजार जना नेपालीहरुको मिर्गौला फेल भएको तथा सोमध्ये ३५० भन्दा धेरैले मिर्गौला प्रत्यारोपण गरेको प्रतिवेदनले जनाएको छ। मिर्गौला प्रत्यारोपण गरेका व्यक्तिहरु तथा अन्य दीर्घ रोगीहरु (मधुमेह, क्यान्सर, दमका रोगी तथा मुटुरोगी) हरुमा कोभिड १९ संक्रमण तथा जटिलताको जोखिम उच्च रहेको हुन्छ। अतः उक्त दीर्घ रोगीहरु तथा रोग प्रतिरोधात्मक क्षमता कमजोर भएका ब्यक्तिहरुमा कोभिड१९ को खोपले काम गरेको छ या छैन अथवा खोपको प्रभावकारिताको लेभल कति छ भनेर विश्वमा विभिन्न अन्तर्राष्ट्रिय अध्ययन अनुसन्धान भए पनि नेपालमा यस किसिमको पहिलो अध्ययन भएको हो। सो अध्ययन त्रिभुवन विश्वविद्यालय शिक्षण अस्पताल, इन्टरनल मेडिसिनका विभागीय प्रमुख तथा नेफ्रोलोजिष्ट प्राडा महेशराज सिग्देलको सुपरिवेक्षणमा भएको थियो। नेपालको मिर्गौला प्रत्यारोपण गरिएका व्यक्तिहरुमा खोपको प्रभावकारिताको नतिजा विश्वका अन्य अनुसन्धानहरुको नतिजाभन्दा फरक रहेको पाइएको छ। अन्य अध्ययनहरुको रिपोर्ट अनुसार केवल ४ प्रतिशतदेखि ४८ प्रतिशत मिर्गौला प्रत्यारोपण गरेका व्यक्तिहरुमा मात्र कोभिड१९ खोपको पूर्ण प्रभावकारिता रहेको तथा कोभिड१९ भाइरसविरुद्ध एन्टीबडीको निर्माण भएको बताइएको छ। अमेरिकामा जेनसेन एण्ड जेनसेन खोप लगाएका मिर्गौला प्रत्यारोपण गरिएका व्यक्तिहरुमा भएको अध्ययन अनुसार केबल १६ प्रतिशतमा मात्र न्युट्रलाइजिंग एन्टीबडीको निर्माण भएको त्यहाँको अध्ययनको नतिजाले बताएको छ। भारतमा गरिएको अध्ययन अनुसार खोप लगाएका मिर्गौला प्रत्यारोपण गरेका चार जना व्यक्तिहरुमा भएको अध्ययनअनुसार दुई जनालाई कोभिड१९ को जटिलता भएको, एक जनाको मृत्यु भएको तथा एक जनाको कोभिड१९ निको भएपश्चात सामान्य रहेको तेहाको अध्ययनको रिपोर्टले जनाएको छ। कोभिड१९ को दोस्रो डोज खोप लगाएका तीन जना प्रत्यारोपण गरेका व्यक्तिहरुमध्ये दुई जनालाई कोभिड१९ को मध्यम लक्षणसहितको संक्रमण पश्चात निको भएको तथा उनीहरुको स्वास्थ्य अवस्था सामान्य रहेको हुँदा कोभिड१९ को खोपले कमजोर प्रतिरोधात्मक क्षमता भएका ब्यक्तिहरुलाई समेत कोभिड१९ को जटिलता र गम्भीरताबाट जोगाउन सक्छ भनेर अध्ययनको निस्कर्ष रहेको छ। उक्त अध्ययनले कोभिशिल्डबाहेक अन्य कोभिड१९ विरुद्धका खोपहरु (भेरोसिल, फाइजर, जोन्सन एण्ड जोन्सन आदि)को प्रभावकारिताबारे अध्ययन गरिनुपर्ने, देशव्यापी सेरोलोजिकल नमुना लिएर कमजोर प्रतिरोधात्मक क्षमता भएका ब्यक्तिहरु तथा दीर्घ रोगीहरुमा नियमितरुपमा कोभिड१९ खोपको प्रभावकारिताबारे अध्ययनबाट आएको नतिजाले सरकारलगायत सम्बन्धित निकायलाई कोभिड१९ राेकथामका लागि आवश्यक निर्णय लिन ठोस प्रमाण उपलब्ध हुने भनेर सुझावहरु पेस गरेको छ। (मेडिकल अनुसन्धानविद् रानाभाट यस अध्ययनका प्रमुख अनुसन्धानकर्ता हुन्।)"
अतिरिक्त शुल्क लिएको प्रमाण लिएर भोलि म कहाँ आउनुस : शिक्षा मन्त्री पौडेल,"काठमाडौं : शिक्षा, विज्ञान तथा प्रविधि मन्त्री देवेन्द्र पौडेल सिनामंगलस्थित काठमाडौं मेडिकल कलेज पुगेका छन। अतिरिक्त शुल्क लिएको विषय बाहिर आएपछि मन्त्री पौडेल बिहीबार काठमाडौं मेडिकल कलेज पुगेका थिए। सो अवसरमा मन्त्री पौडेलले कलेज प्रशासनसंग पनि अतिरिक्त शुल्क किन लिएको भन्दै प्रश्न गरेका थिए। मन्त्री पौडेलले पीडित विद्यार्थीलाई आश्वासन दिदै भने, अतिरीक्त शुल्क लिएको प्रमाणसहित एक जना प्रतिनिधि आउनुस्। सरकारले तोकेको भन्दा बढी शुल्क लिन मिल्दैन। लिएको प्रमाण पुष्टि भए कारबाही हुन्छ।"
सुनिल बिसीको 'डबल रोल' सार्वजनिक,"काठमाडौं : सर्जक सुनिल बिसीको 'डबल रोल' गीत सार्वजनिक भएको छ। सर्जक बिसीकै शब्द तथा संगीत रहेको गीतमा गायक शिव परियारको स्वर रहेको छ। बिहीबार सर्जक बिसीले आफ्नै युटुयुब च्यानल मार्फत सार्वजनिक गरेको गीतलाई बिक्रम चौहानले निर्देशन गरेका छन् भने गीतको म्युजिक भिडियोमा नम्रता सापकोटा, दिनेश खडायत र अभि लामाले अभिनय गरेका छन्। प्रकाश खडकाको छायांकनमा रहेको म्युजिक भिडियोको गीतमा विशाल निरौलाले एरेन्ज गरेका छन। मारुनी स्टुडियोमा रेकर्डिङ्ग भएको गीतको म्युजिक भिडियो बि स्टार फिल्मसले बजारमा ल्याएको हो। सर्जक बिसीका यसभन्दा अगाडी सिन्दुरको धर्को, रुवाने हजार, घोषणा जस्ता चर्चित गीत बजारमा सार्वजनिक भइसकेका छन्।"
"केएमसीमा शिक्षा मन्त्री पौडेल, अतिरिक्त शुल्क बारे ध्यानाकर्षण","काठमाडौं : शिक्षा, विज्ञान तथा प्रविधि मन्त्री देवेन्द्र पौडेल सिनामंगलस्थित काठमाडौं मेडिकल कलेज पुगेका छन्। अतिरिक्त शुल्क असुल्दै आएको केएमसीमा शिक्षा मन्त्री पौडेल पुगेका हुन्। उनले मेडिकल कलेजमा पुगी कलेज प्रशासनसंग छलफल गरेका छन्। सो कलेजले विद्यार्थीबाट ६ लाख रुपैंयासम्म अतिरिक्त शुल्क लिदैं आएको छ। अहिलेपनि पीडित विद्यार्थीहरु आन्दोलनमा छन्।"
एकैदिन ३ हजार ५५३ जनामा कोरोना संक्रमण,काठमाडौं: नेपालमा एकैदिन ३ हजार ५५३ जनामा कोरोना संक्रमण थपिएको छ। स्वास्थ्य तथा जनसंख्या मन्त्रालयका अनुसार देशभरि १५०८१ जनाको नमुना परीक्षण गर्दा यी संक्रमति देखिएका हुन्। मन्त्रालयका अनुसार पीसीआर परीक्षणबाट २९२२ र एन्टिजेन परिक्षणबाट २७१ जनामा संक्रमण देखिएको हो। त्यस्तै पछिल्लो २४ घन्टामा थप २७१ संक्रमित कोरोनामुक्त भएका छन् भने थप एक संक्रमितको मृत्यु भएको छ। नेपालमा सक्रिय संक्रमितको संख्या ह्वातै बढेको छ। मन्त्रालयका अनुसार सक्रिय संक्रमितको संख्या १४ हजार ३४० पुगेको छ। बुधबार ३०७५ जनामा कोरोना संक्रमण देखिएको थियो।
खोप नलगाएका मानिसहरूका लागि ओमिक्रोन 'खतरनाक',"काठमाडौं: कोभिड१९ को ओमिक्रोन भेरियन्ट विशेष गरी खोप नलगाएका व्यक्तिहरूका लागि 'खतरनाक भाइरस' भएको विश्व स्वास्थ्य संगठन (डब्ल्यूएचओ) का महानिर्देशक टेड्रोस अधानोम गेब्रेयससले बुधबार उल्लेख गरेका छन्। 'यद्यपि ओमिक्रोन डेल्टाभन्दा कम गम्भीर भाइरस हो। तर विशेषगरी खोप नलगाएकाहरूका लागि भने यो खतरनाक नै हुन्छ,' टेड्रोसले कोभिड१९ बारे पत्रकार सम्मेलनमा उक्त कुरा बताएका छन्। उनले यसको सङ्क्रमण दर तीव्र रहेको र सबैतिर फैलिएकाले सतर्क रहन समेत आग्रह गरेका छन्। डब्ल्युएचओ प्रमुखले अफ्रिकाको कोभिड खोपको दरलाई उल्लेख गर्दै भने, 'अफ्रिकामा ८५ प्रतिशतभन्दा बढी मानिसहरूले खोपको एक खुराक प्राप्त गर्न बाँकी छ। हामीले यो अन्तरलाई बन्द नगरेसम्म हामी महामारीको तीव्र चरण समाप्त गर्न सक्दैनौं।' 'हामी प्रगति गर्दैछौं, डिसेम्बरमा, कोभ्याक्स अन्तरेगत नोभेम्बरमा पठाइएको डोजको संख्या दोब्बर भन्दा बढी पठाउँछौं र आगामी दिनमा एक अर्ब खोप डोज पठाउने प्रयास गर्छौं,' उनले भने। उनले गत वर्ष हामीले भोगेका केही आपूर्ति अवरोधहरू अहिले सहज हुन थालेको तर यस वर्षको मध्यसम्ममा प्रत्येक देशको ७० प्रतिशत जनसङ्ख्यालाई खोप लगाउने लक्ष्यमा पुग्न अझै लामो यात्रा गर्न बाँकी रहेको समेत उल्लेख गरेका छन्। ९० देशले अझै ४० प्रतिशत लक्ष्यमा पुग्न सकेका छैनन् र तीमध्ये ३६ देशले आफ्नो जनसंख्याको १० प्रतिशतभन्दा कम खोप लगाएका छन्,' उनले थपे। 'डब्लुएचओ र हाम्रा साझेदारहरूले यी देशहरूलाई नेतृत्व र समन्वयमा, आपूर्ति दृश्यताको कमी, प्रदान गरिएका खोपहरूको छोटो शेल्फलाइफ, सीमित कोल्ड चेन क्षमता, खोप आत्मविश्वास, स्वास्थ्यकर्मीको अभाव, र प्रतिस्पर्धी प्राथमिकताहरूमा सामना गर्ने अवरोधहरू हटाउन सक्रिय रूपमा समर्थन गरिरहेका छन्,' डब्ल्युएचओ प्रमुखले बताएका छन्।"
बाटो खनिरहेको स्काभेटर पहिरोमा पुरिदा ३ बेपत्ता,"धादिङ : उत्तरी धादिङको रुवीभ्याली गाउँपालिक१ पुरुमा बाटो खनिरहेको स्काभेटर माथि पहिरो खस्दा पहिरोमा पुरिएर ३ जना बेपत्ता भएका छन्। रुवीभ्याली गाउँपालिका१ पूरुबाट लिङ्जो गाउँ जाने सडकको नयाँ ट्रयाक खोल्ने क्रममा उक्त पहिरो खसेको स्थानीयले जानकारी दिएका छन्। पहिरोमापरी सिन्धुपाल्चोक घर भएका स्काभेटर चालक आकाश तामाङ, सहचालक राजु तामाङ र स्थानीयवासी धन तामाङ पुरिएर बेपत्ता भएको जिल्ला प्रहरी कार्यालय धादिङले जानकारी दिएको छ। घटनाको खबर पाउने बित्तिकै उद्धारको लागि हेलिकप्टरबाट नेपाली सेना, नेपाल प्रहरी र शसस्त्र प्रहरीको टोली परिचालन गरिएको छ। सुरक्षाकर्मीहरुको संयुक्त टोली घटनास्थल पुगेर खोजी कार्य सुरु गरेपनि एकदमै साँघुरो ठाउँमा दुर्घटना भएको र सुख्खा पहिरो झर्ने क्रम जारी रहेकाले खोजी कार्यमा कठिनाइ भइरहेको स्थानीय शिक्षक टेक बहादुर घलेले जानकारी दिए। घटनास्थलमा रहेका प्रहरी निरीक्षक रमेश थापालाइ उदृत गर्दै जिल्ला प्रहरी कार्यालय धादिङका सूचना अधिकारी डिएसपी जागेश्वर भण्डारीले भने, पहिरोमा पुरिएको स्काभेटरको केही भाग देखिएको छ। बेपत्ता भएकाहरुको अवस्था भने पूरै अज्ञात रहेको छ। सुरक्षाकर्मीहरुको टोलीले जोखिम हेरेर ढुङगा पल्टाउने, सम्भावित ठाउँमा खोज्ने काम गरिरहेको छ। पहिरो पन्छाउने त्यस्तो कुनै यान्त्रिक उपकरण पनि नभएको र तत्काल लैजान पनि सम्भव नभएकाले प्रहरी र स्थानीयहरुको हातहातैको सहयोगमा खोजी कार्य जारी रहेको भण्डारीले जानकारी दिए। घटनास्थल रुवीभ्याली गाउँपालिकाको केन्द्र सेर्तुङ अवइबाट ५ घण्टाको पैदल दूरीमा पर्छ। उक्त स्थानमा पहिले घोडेटो बाटो मात्रै रहेको र अहिले गाउँपालिकाको सहयोगमा सडकको ट्रयाक खोल्ने काम भइरहेको वडा अध्यक्ष मेन घलले जानकारी दिए। गएको असारमा पनि रुवीभ्यालीकै सेर्तुङको आदा खोलामा पहिरोले स्काभेटर पुर्दा डोजर चालक सिन्धुपाल्चोक जिल्लाका राजु पराजुली र रुवीभ्याली गाउँपालिका५ का जोजो तामाङको मृत्यु भएको थियो। उक्त समयमा पनि ३ दिनपछि पहिराले पुरिएको अवस्थामा मृतकहरुको शव प्रहरीले फेला पारेको थियो।"
अमेरिका लैजाने भन्दै बेचबिखन गर्ने पक्राउ,"काठमाडौं : अमेरिका लैजाने भन्दै बेचबिखन गर्ने एक जना पक्राउ परेका छन्। बिहीबार प्रहरी प्रधान कार्यालय मानव बेचविखन अनुसन्धान ब्युरोले एक सूचना जारी गर्दै काठमाडौंस्थित तारकेश्वर नगरपालिका२ काभ्रेस्थलीबाट सुधा देवकोटालाई प्रहरीले पक्राउ गरी काठमाडौं जिल्ला अदालतको आदेश बमोजिम पूर्पक्षका लागि थुनामा राखिएको जनाएको छ। देवकोटाले अमेरीका जानको लागि एक जनालाई नेपाली सताईस लाख खर्च लाग्छ, मासिक तीन लाख तलब हुन्छ भनि प्रलोभनमा पारी सात हजार अमेरिकी डलर बराबरको रकम पटक पटक साट्न लगाई उन्नाईस लाख दश हजार रुपैयाँ लिएर त्रिभुवन अन्तराष्ट्रिय विमानस्थलबाट ईण्डोनेसियाको बाली तथा जाकार्तामा पुऱ्याई बोलेभिया हुँदै अमेरीका जाने भनि जाकार्ताको एयरपोर्टमा पुऱ्याउँदा सेटीङ नमिलेको भनि फर्काएको र पटकपटक विभिन्न अपठ्यारोमा पारेको प्रहरी प्रधान कार्यालयले जारी गरेको सूचनामा उल्लेख छ।"
सबै आआफैं उम्मेदवार बनेपछि म अलग्गीएर बस्न बाध्य भए : कांग्रेस नेता पौडेल,"स्याङ्जा : नेपाली कांग्रेसका वरिष्ठ नेता रामचन्द्र पौडेलले स्याङ्जा कांग्रेसका नेता तथा कार्यकर्तालाई २ वटा प्रश्नको उत्तर खोज्न आग्रह गरेका छन। नेपाली कांग्रेस स्याङ्जाद्धारा आयोजित कार्यकर्ता भेटघाट कार्यक्रममा बोल्दै नेता पौडेलले नेपाली नागरिकलाई आशावादी बनाउने सन्देश के हुन्? र, अन्र्तघातबाट कसरी मुक्त पाइन्छ? भन्ने बारे उत्तर खोज्न सुझाव दिए। गण्डकी प्रदेशका शिक्षा तथा सामाजिक विकास मन्त्री मेखलाल श्रेष्ठका बुवाको निधनको समवेदना दिन बिहीवार भीरकोट आएका बेला आयोजित कार्यक्रममा बोल्दै नेता पौडेलले धेरै अघिदेखि सन्त नेता कृष्णप्रसाद भट्टराईलाई हराउनेदेखि सुरु भएका अन्र्तघातका कारण अब खोजी हुन जरुरी रहेको उनले बताए। आफूअहिले जवाफ दिने ठाउँमा नरहेको र समग्र नेता तथा कार्यकर्ताले यसका जवाफ खोज्नुपर्ने समय आएको उनको भनाई छ। चौधौं महाधिवेशनको मिशन रुपान्तरणको बनायौं। रुपान्तरण गरौं भन्नेहरु नै सबै आआफैं उम्मेदवार बनेपछि म अलग्गीएर बस्न बाध्य भए। उनले थपे,रुपान्तरणको विषयमा प्रश्न उठ्न थालेपछि इमान्दारितापूर्वक अलग भएँ। पार्टीको आन्तरिक निर्वाचनमा जितहार जे भए पनि अबदेखि आपसी सदभाव कायम राख्दै अघि बढ्नुको विकल्प नरहेकोमा उनको जोड छ। महाधिवेशन सकिए पनि ठूलठूला चुनौतीका पहाडहरु हाम्रा सामु खडा छन्। नेपाली कांग्रेस कठिन चुनौतीको घडीमा छ। उनले अगाडि भने,लोकतन्त्रको लडाई अझैं जारी छ। कार्यक्रममा नेपाली कांग्रेस स्याङ्जाका सभापति राजु थापा, सचिव दामोदर लम्साल लगायतले जिल्लामा कांग्रेसको सुदृढीकरणका लागि विशेष अभियानका साथ अघि बढ्ने बताए।"
नेप्सेमा उच्च अंकको वृद्धि,"काठमाडौं: धितोपत्र बजारमा सेयर कारोबार मापक नेप्से परिसूचक आज पनि उच्च अंकले वृद्धि भएको छ। नेपाल स्टक एक्सचेञ्जका अनुसार कारोबार मापक नेप्सेमा ५४१२ अंकले उकालो लागेर दुई हजार ८५७७५ मा पुगेको छ। त्यस्तै ठूला कम्पनीको कारोबार मापन गर्ने सेन्सेटिभ परिसूचक ८९४ अंकले वृद्धि भइ ५३०८३ मा पुगेको छ। कूल २२४ कम्पनीको एक करोड १८ लाख ३४ हजार २१६ कित्ता सेयर रु ६ अर्ब ६६ करोड ९७ लाख ४८ हजार ५६८ मूल्यमा खरिद बिक्री भए। आजको कारोबारपछि बजार पूँजीकरण रु ४० खर्ब ३७ अर्ब १२ करोड ७२ लाख २० हजारको हाराहारीमा पुगेको छ। कारोबार भएका १३ उपसमूहमध्ये आज अन्य उपसमूहको मात्रै सेयर मूल्यमा गिरावट देखिएको छ। सो उपसमूह ३४१ अंकले ओरालो लाग्दा बैंकिङ ९८७, व्यापार ८३४५, होटल तथा पर्यटन ३५६९, विकास बैंक १४७६५, जलविद्युत् १५८४७, वित्त ९२५९, निर्जीवन बीमा २८८५६, उत्पादन १२७३३, लघुवित्त १७४३४, जीवन बीमा ३४९६१, सामूहिक लगानी कोष ०१५ र लगानी ३०५ अंकले उकालो लागेको छ। कारोबारका आधारमा माथिल्लो तामाकोसी शीर्ष स्थानमा छ। सो कम्पनीको रु ३४ करोड ३१ लाख ४३ हजार २४५ बराबरको कारोबार भयो। त्यस्तै अपिपावर कम्पनी रु २३ करोड २३ लाख ३० हजार ९७०, नेपाल पूर्वाधार बैंक रु २२ करोड २९ लाख ११ हजार ७१७, एचआइडिसीएल रु २१ करोड ९४ लाख ६४ हजार ६६८ र हिमालयन डिस्टिलरी रु १४ करोड ४९ लाख ९२ हजार ३३४ बराबरको कारोबार भई शीर्ष पाँचभित्र पर्न सफल भए। नेप्सेका अनुसार मध्य भोटेकोसी जलविद्युत् कम्पनी ९९८, माउण्टेन हाइड्रो ९४४, कर्णाली डेभलपमेन्ट बैंक ९३५, शिवश्री हाइड्रोपावर ९०१ र आइसिएफसी फाइनान्सका लगानीकर्ताले ८५४ प्रतिशतले कमाए। त्यस्तै नबिल डिवेञ्चर २०३, एनआइसी एशिया सेलेक्ट फण्ड १४१, नारायणी डेभलपमेन्ट बैंक ११९, राष्ट्रिय बीमा कम्पनी एक तथा स्ट्याण्डर्ड चार्टर्ड बैंकका लगानीकर्ताले ०९९ प्रतिशतले गुमाए।"
सोलुखुम्बुमा पत्रकारमाथि हातपात गर्ने तीन जना पक्राउ,"सोलुखुम्बु : सोलुखुम्बुमा समाचार संकलनमा खटिएका पत्रकारमाथि आक्रमण गर्ने तीन जना पक्राउ परेका छन। गत मंसिर १४ गते सोलुखुम्बु कांग्रेस अधिवेशनको रिपोटिङमा खटिएका पत्रकारहरुलाई हातपात गर्ने तीनै जना युवा पक्राउ परेको प्रहरीले जनाएको छ। पक्राउ पर्नेहरुमा नेपाल विद्यार्थी संघ सोलुखुम्बुका उपाध्यक्ष जिवन बस्नेत, कांग्रेसका क्षेत्रीय प्रतिनिधि प्रदिप बस्नेत र नेविसंघ माप्यदुधकोशी अध्यक्ष विभुषण राई रहेका छन्। उनीहरुले रिपोटिङमा खटिएका अन्नपूर्ण सोलुखुम्बु संवाददाता सुबास दर्नाल र रमन बनमाथि हातपात गरेका थिए। उनीहरु विरुद्ध पिडित पत्रकारद्वारा अभद्र व्यवहार अन्र्तगत मुद्धा दायर गरेका छन्। घटना लगत्तै तिनै जना फरार भएका थिए। तर बुधबार जिवन बस्नेत माप्यदुधकोशी गाउँपालिका४ स्थित घरबाटै पक्राउ परेपछि विहिबार अन्य दुई जना पनि सम्पर्कमा आएको जिल्ला प्रहरी कार्यालय सोलुखुम्बुले जनाएको छ। पक्राउ परेका तीनै जना अहिले प्रहरीको हिरासतमा रहेका छन्।"
राजनीतिक कार्टुन भएका पुस्तक प्रतिबन्ध,सिंगापुरः सिंगापुर सरकारले राजनीतिक कार्टुनमा आधारित पुस्तकमाथि प्रतिबन्ध लगाएको हो। धार्मिक कारण देखाउँदै सरकारले त्यस्ता पुस्तकमाथि प्रतिबन्ध लगाएको हो। सिंगापुरको सामाजिक विकास मन्त्रालयले बुधबार सो प्रतिबन्धको घोषणा गरेको हो। त्यस्ताखाले पुस्तकमा आपत्तीजनक सामग्री हुने भन्दै त्यहाँको सरकारले सो प्रतिबन्ध लगाएको बताइएको छ। सामाजिक विकास एवं समाज कल्याणमन्त्री मसागोस जुल्किफ्लिका अनुसार पुस्तकमा कार्टुन प्रकाशन गर्न र आपत्तिजनक सामग्री समावेश गर्न मनाही गरिएको छ। यदि कसैले अभिव्यक्ति स्वतन्त्रताको नाममा सो कार्य अघि बढाएमा कानुनी कारबाही हुनेसमेत मन्त्रीले बताएका छन्।
यौन दुर्व्यवहार आरोपमा अमेरिकाले गर्यो नेपाली युवकलाई निष्काशन,"काठमाडौं: अमेरिकाले यौन दुर्व्यवहार गरेको आरोपमा एक नेपाली युवकलाई निष्काशन (डीपोर्ट) गरेको छ। एक नाबालिगकलाई यौन दुर्व्यवहार गरेको भन्दै अमेरिकाले २२ वर्षीय युवकलाई निष्काशन गरेको हो। अमेरिकी सुरक्षाकर्मीले ती युवकलाई बिहीबार काठमाडौं ल्याएको छ। क्युआर ६८६ उडान नम्बरको कतार एयरको जहाजबाट उनलाई बिहीबार अपरान्ह काठमाडौं ल्याइएको हो। अमेरिकी सुरक्षा निकायले कार्की थरका ती व्यक्तिलाई न्युयोर्कबाट कतार हुँदै काठमाडौंसम्म ल्याएका हुन्। नेपालस्थित अमेरिकी दूतावासले नक्सालस्थित प्रहरी प्रधान कार्यालयलाई पत्र लेखी ती नेपाली नागरिकलाई निष्काशन गरिएकोबारे जानकारी गराएको छ। यौन दुर्व्यवहारको आरोपमा एक नेपाली अमेरिकाबाट निष्काशन भएका छन्। यहाँको दूतावासले हामीलाई यसबारे जानकारी गराएको छ,' प्रहरी उच्च स्रोतले अन्नपूर्णलाई भन्यो, 'ती नेपालीलाई अमेरिकी सुरक्षाकर्मी स्वयंले काठमाडौंसम्म ल्याएका हुन्। नेपालस्थित अमेरिकी दूतावासले प्रहरी प्रधानकार्यालयलाई यसबारे लिखित जानकारी गराएको प्रहरी उच्च स्रोतले बतायो। अमेरिका बस्दै आएका कार्की थरका ती नेपालीले नाबालागिकलाई यौन दुर्व्यवहार गरेपछि त्यहाँका सुरक्षाकर्मीले नियन्त्रणमा लिएर अनुसन्धान गरेको थियो। अनुसन्धानपछि उनलाई नेपाल फर्काइएको थियो। (नोट: आरोपित युवकको पूरा नाम हामीले गोप्य राखेका छौं। ती व्यक्तिको सम्पूर्ण विवरण हामीसँग हुँदाहुँदै पनि समाज र उनको परिवारमा पर्न जाने नकारात्मक असरलाई मध्यनजर गर्दै सार्वजनिक नगरेका हौं सम्पादक)"
प्रधानमन्त्री कप क्रिकेट : सुदूरपश्चिम विजयी,"काठमाडौं : प्रधानमन्त्री कप राष्ट्रिय टीट्वान्टी क्रिकेट प्रतियोगितामा सुदूरपश्चिम प्रदेश विजयी भएको छ। कीर्तिपुरस्थित त्रिवि क्रिकेट मैदानमा आज भएको समूह ए अन्तर्गतको खेलमा सुदूरपश्चिमले कर्णाली प्रदेशलाई ४७ रनले पराजित गर्दै प्रतियोगितामा पहिलो जित हासिल गरेको हो। यसअघि सुदूरपश्चिम नेपाल पुलिस क्लबसँग दुई रनले पराजित भएको थियो। सुदूरपश्चिमले दिएको १५४ रनको चुनौती पछ्याउने क्रममा कर्णाली १९ दशमलब १ ओभरमा सबै विकेट गुमाउँदै १०६ रनमा समेटियो। कर्णालीका कप्तान रवीन्द्र शाहीले सर्वाधिक ३५ रनको योगदान दिए। उनले ४३ बल खेल्दै चार चौका हाने। अर्जुन घर्तीले २४ बलमा तीन चौका र एक छक्काको मद्दतमा ३० रन जोडे। बलिङतर्फ सुदूरपश्चिमका शेर मल्लले सर्वाधिक ४ विकेट लिए। हेमन्त धामीले दुई तथा आदित्य महता, गजेन्द्र बोहरा र विकास आग्रीले एकएक विकेट लिए। त्यसअघि टस हारेर ब्याटिङ गरेको सुदूरपश्चिमले निर्धारित २० ओभरमा ८ विकेट गुमाउँदै १५३ रन जोड्यो। सुदूरपश्चिमका लागि अर्जुन साउदले सर्वाधिक ३२ रनको योगदान गरे। उनले २३ बल खेल्दै चार चौका र एक छक्का प्रहार गरे । वसन्त कार्कीले २८, दीपक बोहराले २५ र खडग बोहराले २२ रनको योगदान दिए। बलिङतर्फ कर्णालीका प्रकाश जैसीले सर्वाधिक ३ विकेट लिए। रवीन्द्र शाही र दिवान पुनले दुईदुई तथा दिनेश अधिकारीले एक विकेट लिए। तीन खेल खेलेको कर्णालीको यो दोस्रो हार हो। यसअघि कर्णाली त्रिभुवन आर्मी क्लबसँग ६३ रनले पराजित भएको थियो। कर्णालीले प्रदेश नं १ लाई भने ३१ रनले पराजित गरेको थियो।"
शितलहरबाट बचाउन दलित समुदायका बालबालिकालाई स्वीटर प्रदान,महोत्तरी : शितलहरले गर्दा यहाँका जनजीवन प्रत्यक्ष रुपमा प्रभावित भएपछि जिल्ला विपद् व्यवस्थापन समितिले दलित समुदायका छात्रछात्राहरुलाई न्यानोकपडा वितरण गरेको छ। विहीबार जिल्लाका औरही नगरपालिका२स्थित जान्हवी आधारभुत चेवकट र जनता आधारभूत विद्यालय फूलवरीयाका बालविकासतर्फका दलित सुमदायका बालवालिकाहरुलाई समितिले न्यानो स्वरुप स्वीटर वितरण गरिएको हो। जिल्लास्थित सामुदायिक विद्यालयका दलित समुदायका बालबालिकालाई चिसोबाट बचाउनका लागि विपद् व्यवस्थापन समितिमार्फत उनीहरुलाई स्वीटर वितरण गरिएको हो। संघीय सरकारमार्फत प्राप्त अनुदानअन्र्तगत जिल्लाभरिका विद्यालयमा गई छात्रछात्रालाई स्वीटर वितरण गरिने प्रमुख जिल्ला अधिकारी बासुदेव दाहालले बताए। प्रमुख जिल्ला अधिकारी दाहालले चिसोले गर्दा खासगरी बालबालिकाहरु नराम्ररी प्रभावित भएपछि उनीहरुलाई जिल्ला विपद् व्यवस्थापनकोतर्फबाट स्वीटर वितरण गरिएको जानकारी दिए। चिसोको समयमा अन्य समुदाय तथा वर्गलाई बचाउनुपर्ने आवश्यक भएकोले सबैको सकारात्मक सहयोग लिई स्थानीय सरकारको सकारात्मक भूमिकामा आउनुपर्नेमा प्रमुख जिल्ला अधिकारी दाहालले जोड दिएका हुन्। त्यस्तै आज नै जिल्लाको लोहरपट्टी नगरपालिकाका २ वटा सामुदायिक विद्यालयमा पनि सो समितिकोतर्फ स्वीटर वितरण गरेका थिए।
सरकार तत्काल लकडाउन गर्ने पक्षमा छैन : स्वास्थ्य मन्त्री,"काठमाडौं : स्वास्थ्य तथा जनसंख्या मन्त्री विरोध खतिवडाले सरकार तत्काल लकडाउन गर्ने पक्षमा नरहेको बताएका छन्। बिहीबार किर्तिपुर अस्पतालमा आयोजित कार्यक्रममा बोल्दै उनले यस्तो बताएका हुन्। मन्त्री खतिवडाले भने, सुरक्षाका मापदण्डहरु कडाइका साथ पालना गर्नुपर्ने देखिन्छ,अहिले सरकारले लकडाउन सम्बन्धमा गृहकार्य केही गरेको छैन।"
कास्की र मोरङमा पनि सक्रिय संक्रमित ५ सय नाघ्यो,"काठमाडौंः काठमाडौं उपत्यकासहित मोरङ र कास्कीमा पनि संक्रिय संक्रमितको संख्या ५ सय नाघेको छ। स्वास्थ्य तथा जनसंख्या मन्त्रालयका अनुसार मोरङ र कास्कीमा सक्रिय संक्रमित संख्या ५ सय बढी पुगेको हो। यसअघि काठमाडौं, भक्तपुर र ललितपुरमा सक्रिय संक्रिमितको संख्या ५ सयभन्दा बढी थियो। पछिल्लो केही दिनयता कोरोना संक्रमितको संख्या बढेको छ।"
त्रिभुवन अन्तर्राष्ट्रिय विमानस्थलमा कडाइ,"काठमाडौं: आन्तरिक तथा अन्तर्राष्ट्रिय हवाई यात्रुको बढी जमघट हुने त्रिभुवन अन्तर्राष्ट्रिय विमानस्थलमा स्वास्थ्य सावधानीमा कडाइ गरिएको छ। कोभिड१९ महामारीको जोखिम नियन्त्रणका लागि विमानस्थलले स्वास्थ्य मापदण्डको पूर्णरूपमा पालना गर्दै विमानस्थल प्रवेश गर्ने भिजिटरलाई कडाइ गरेको हो। अन्तर्राष्ट्रिय उडानमा जाने यात्रुलाई बिदाइ वा स्वागतका लागि जाने भिजिटर पासमा कडाइ गरिएको छ। अत्यावश्यकलाई मात्रै त्यस्तो पास दिइने गरिएको छ। विमानस्थलका महाप्रबन्धक बोलाप्रसाद गुरागाईँले कोभिड महामारीको सम्भावित जोखिम नियन्त्रणका लागि भिजिटर पासमा कडाइ गरी स्वास्थ्य मापदण्ड पालनालाई प्रभावकारी बनाइएको बताए। 'विमानस्थलमा जाने भिजिटरको पास पूर्ण बन्द गरिएको होइन, अत्यावश्यकबाहेकलाई प्रवेशमा कडाइ गरिएको हो, यसले केही हदसम्म विमानस्थलमा भीडभाड कम हुने र महामारीको जोखिम पनि कम हुने अपेक्षा गरिएको छ,' उनले भने। पछिल्ला दिनमा निरन्तर कोभिडका सङ्क्रमित बढिरहेका छन्। प्रतिकूल मौसमका कारण उडान सामान्य प्रभावित हुँदा विमानस्थलमा यात्रुहरुको भीड लाग्ने गरेको विमानस्थलले जनाएको छ। यस्तो समस्या अहिले आन्तरिक र अन्तर्राष्ट्रिय दुवै उडानमा भएको छ। आन्तरिकतर्फ विशेषगरी हिमाली र तराईका कतिपय विमानस्थलमा बिहान उडान ढिलो हुँदा विमानस्थलको टर्मिनलमा यात्रु खचाखच हुने गरेको छन्। भीडभाड बढेपछि विमानस्थलले स्वास्थ्य मापदण्ड पालनामा कडिकडाउ गरेको छ। मास्क अनिर्वाय, स्यानिटाइजरको प्रयोग र दूरी कायम गर्न विमानस्थलले कर्मचारी तथा यात्रु वर्गमा अनुरोध गरेको छ। त्रिअविबाट हाल आन्तरिकतर्फ १० हेलिकोप्टरसहित १९ वायुसेवा कम्पनीले उडान सेवा दिइरहेका छन् भने अन्तर्राष्ट्रियमा दुई नेपालीसहित २० वायुसेवा प्रदायकले उडान भर्दै आएका छन्। विमानस्थलका महाप्रबन्धक गुरागाईँका अनुसार अन्तरराष्ट्रियमा १७ वटा नियमित र बाँकी चार्टर्ड गरी दैनिक २५ देखि ३० उडान हुने गरेका छन्। दुवैतर्फ गरी ५० देखि ६० उडान हुने गरेको छ। त्यस्तै आन्तरिकमा दैनिक ३०० हाराहारी उडान हुने गरेको छ। कोभिड१९ संकट व्यवस्थापन समन्वय केन्द्र (सिसिएमसी) को निर्णयअनुरुप आगामी माघ ७ गतेदेखि विमानस्थलमा पुग्ने यात्रुलाई अनिवार्यरुपमा कोभिडविरुद्धको खोप लगाएको कार्ड साथमा संलग्न हुने व्यवस्था मिलाउने निर्णय गरेको थियो। अन्तर्राष्ट्रिय उडानका यात्रुले ७२ घण्टे पिसीआर नेगेटिभ रिपोर्ट देखाउनुपर्ने हुन्छ। आन्तरिक उडानको हकमा माग ७ गतेदेखि हवाई यात्रुले खोप कार्ड देखाएर मात्रै हवाईयात्रा गर्न पाउनेछन्। कोभिड सङ्क्रमण बढेसँगै विमानस्थल कार्यालयले पुस २७ गते विज्ञप्ति जारी गर्दै अति जरुरी अवस्थामा बाहेक भी पास उपलब्ध नहुने निर्णय भएको जनाएको थियो। विमानस्थलमा भीडभाड हुने भएकाले जरुरी अवस्थामा बाहेक बिदाइ र स्वागतका लागि विमानस्थल नआउनसमेत सर्वसाधारणमा अनुरोध गरेको छ। हवाईयात्राका दौरानसमेत आवश्यक मापदण्ड पालना गर्न आग्रह गरेको छ। यता अध्यागमन विभागले पनि अत्यावश्यक नपरेसम्म विदेश यात्रा नगर्न सबैमा अनुरोध गरेको छ। विभागले पुस २८ गते ट्राभल एडभाइजरी जारी गर्दै नयाँ भेरियन्टको सङ्क्रमणको जोखिम भएका मुलुकहरूमा नेपालबाट यात्रा गर्ने योजना बनाएका व्यक्तिहरूले अति आवश्यक अवस्थाबाहेक यात्रा नगर्न अनुरोध गरेको हो।"
ब्लाइन्ड डेटमा गएकी महिला केटाको घरमा फसिन्,"हङकङः ब्लाइन्ड डेटमा गएकी एक चिनियाँ महिला अचानक लागेको लकडाउनपछि केटाकै घरमा फसेकी छन्। ब्लाइन्ड डेटमा केटा भेट्न गएकी ३० वर्षीया चिनियाँ महिला लकडाउन लागेको थाहा नपाएपछि केटाकै घरमा थुनिएकी हुन्। वाङ थर भएकी ती महिला मध्य चीनको जेनझाउ घर भएकी हुन्। घरमा बिहेको दबाब आएपछि जनवरी ६ मा ब्लाइन्ड डेटमार्फत् केटा भेट्न र केटासँग परिचित हुन उनी केटाको घरमा गएको सीएनएनमा समाचार छ। बुढ्यौली लाग्न थाल्यो भन्दै बिहेको लागि मेरो परिवारका मानिसले मलाई १० वटा केटा चिनाइदिसके। कुनै पनि चित्त नबुझेपछि परिवारले नै रोजेकामध्ये पाँचौं केटाले मलाई आफ्नो घर बोलाएको थियो। केटाबारे बुझ्न र उसको क्षमता देख्न म उसको घर पुगेको थिए। तर सरकारले एक्कासी लगाएको लकडाउनका कारण म केटाकै घरमा अड्किनु परेको छ, ती महिलाले सामाजिक सञ्जालमा भिडियो पोष्ट गर्दै भनेकी छन्। केटाको घरमा साँझको खाना खाएपछि घर फर्किने बेलामात्र आफूले लकडाउनबारे थाहा पाएको ती महिलाले बताएकी छन्। हालः आफू केही दिनको लागि भनिएको लकडाउनमै फसेको उनले बताएकी छन्।"
५० शैयाको सरुवा रोग अस्पताल बन्दै,"सुर्खेत : सुर्खेतको भेरीगंगा नगरपालिकास्थित छिन्चुमा ५० शैयाको सरुवा रोग अस्पताल निर्माणका लागि आवश्यक प्रक्रिया सुरु भएको छ। संघीय सरकारको योजना अनुसार कर्णाली प्रदेश सरकारले प्रक्रिया थालेको हो। प्रदेश सरकारको आग्रहपछि भेरीगंगा नगरपालिकाले जग्गाको व्यवस्थापन गर्न लागेको छ। नगरपालिकाले छिन्चुमा सरुवा रोग अस्पताल निर्माणको प्रक्रिया अगाडि बढाइएको जनाएको छ। अस्पतालका लागि जग्गा प्राप्तिको प्रक्रिया अगाडि बढेको मेयर भूपेन्द्रबहादुर चन्दले बताए। नगरपालिका कार्यालय नजिकै खुला चौर छ, त्यही ठाउँमा अस्पताल निर्माणको योजनामा छौँ चन्दले भने,अस्पतालका लागि जग्गा नगरपालिकाको नाममा ल्याउने प्रक्रिया सुरु भयो। आठ विगाह क्षेत्रफलमा अस्पताल निर्माण हुने उनले बताए। अस्पताल निर्माणका लागि जग्गा नगरपालिकाको नाममा पास गरिदिनका लागि डिभिजन वन कार्यालय सुर्खेतलाई अनुरोध गरिएको छ। अस्पतालका लागि प्रस्तावित क्षेत्र छिन्चुजाजरकोट सडक खण्डसँग जोडिएको छ। सडकको सहज पहुँच भएका कारण प्रस्तावित क्षेत्र अस्पताल निर्माणका लागि उपयुक्त हुने नगरपालिकाको दाबी छ। अस्पताल निर्माण गर्ने भनिएको ठाउँ ठूलो र सडकसँग जोडिएको छ मेयर चन्दले भने, वनले जग्गा दिएको खण्डमा यही बर्षभित्र नै भौतिक संरचना निर्माणका काम सुरु हुन्छन्। वन कार्यालयले अस्पताल बनाउने अनुमति दिएको खण्डमा छिट्टै डीपीआर लगायतका कामहरु सुरु गर्ने नगरपालिकाको तयारी गरेको छ। जग्गाको टुंगो लाग्नेवित्तिकै भौतिक संरचना निर्माणको लागि रकम उपलब्ध गराउने प्रदेश सरकारले प्रतिबद्धता दिएको छ। केही दिनअघि मुख्यमन्त्री जीवनबहादुर शाहीले स्थलगत अनुगमन गर्दै अस्पताल निर्माणका लागि प्रदेश सरकारले बजेटको व्यवस्था गर्ने बचन दिएका हुन्। छिटो जग्गाको टुंगो लगाउन र चालु आर्थिक वर्षमै भौतिक पूर्वाधार निर्माणका कामहरु अगाडि बनाउन मुख्यमन्त्रीले नगरपालिकालाई निर्देशन दिएका छन्। यस्तै छिन्चुमै ट्रमा सेन्टर स्थापनाका लागि पनि प्रस्ताव गरिएको छ। नगरपालिकाले सरुवा रोग अस्पतालसँगै सोही क्षेत्रमा ट्रमा सेन्टर स्थापनाको प्रस्ताव गरेको हो। वडा नं १२को स्वास्थ्यचौकीलाई संरचना थप गरेर ट्रमा सेन्टरको रुपमा विकास गर्न प्रस्ताव गरिएको नगरपालिकाले जनाएको छ। प्रदेश सरकारले सरुवा रोग अस्पतालको प्रस्ताव ल्याएको छ, हामीले त्यही ठाउँमा ट्रमा सेन्टर पनि बनाऔं भने प्रस्ताव गरेका छौँ चन्दले भने, तत्काललाई वडा स्वास्थ्यचौकीलाई नै स्तरोन्नति गरेर ट्रमा सेन्टर सञ्चालन गर्ने र सरुवा रोग अस्पताल बनेपछि ट्रमा सेन्टर पनि सञ्चालन गर्न प्रस्ताव गरेका छौँ। छिन्चुजाजरकोट सडक खण्डमा हुने दुर्घटनाका घाइतेलाई तत्काल उपचार गर्न सहज हुने भन्दै नगरपालिकाले ट्रमा सेन्टरको स्थापनाको प्रस्ताव गरेको हो।"
अस्पतालमा कोरोना संक्रमितको चाप बढ्यो,"काठमाडौंः स्वास्थ्य तथा जनसंख्या मन्त्रालयले काठमाडौं उपत्यकाका तीन जिल्ला कोरोना संक्रमणको उच्च जोखिममा रहेको जनाएको छ। मन्त्रालयले काठमाडौं, भक्तपुर र ललितपुरलाई 'रेड जोन'मा राखेको छ। ५ सय बढी सक्रिय संक्रमित रहेको जिल्लाई मन्त्रालयले रेड जोनमा राख्ने गरेको छ। देशभरि कोरोनाको कूल १६९ संक्रमणदरमध्ये काठमाडौंमा उच्च रहेको मन्त्रालयद्वारा जारी तथ्यांकमा उल्लेख छ। पछिल्लो तथ्यांकअनुसार देशभरि दैनिक तीन हजार बढी संक्रमित भेटिन थालेका छन्। तीमध्ये आधाजति काठमाडौं उपत्यकाकै हुने गरेका छन्। बुधबार संक्रमित ३ हजार ७५ मध्ये १४९८ काठमाडौं उपत्यकाका रहेका थिए। यी तथ्यांक हेर्दा उपत्यकामा कोरोना संक्रमितको संख्या बढ्दो क्रममा रहेको छ। यसैबीच काठमाडौंमा रहेका शुक्रराज ट्रपिकल तथा सरुवा रोग अस्पताल, त्रिवि शिक्षण अस्पताल, सिभिल अस्पताल, नेपाल एपीएफलगायत अस्पतालमा संक्रमितको चाप बढ्न थालेको छ। ती अस्पतालमा संक्रमित विरामीको संख्या बढे पनि गम्भीर बिरामी भने पुगेका छैनन्। स्वास्थ्य मन्त्रालयका प्रवक्ता डा संगिता कौशल मिश्रले संक्रमितको संख्या बढ्दै गएको भन्दै जनस्वास्थ्यका मापदण्ड पालना गर्न आवश्यक रहेको बताइन्। भौतिक दूरी, मास्कको समूचित प्रयोग र व्यक्तिगत सरसफाईमा विशेष ध्यान दिनुपर्छ। संक्रमणदर बढ्दै गएकाले विशेष सावधानी अपनाउन आवश्यक छ, उनले भनिन्। तेस्रो लहरको संकेत संक्रामक रोग विशेषज्ञ प्राडा जनक कोइरालाले कोरोना संक्रमितको संख्या बढ्दै गएकाले यो तेस्रो लहर हो कि होइन भन्ने कुरा यो लहर सकिएपछि आँकलन गर्न सकिने बताए। तेस्रो लहर, दोस्रो लहर, पहिलो लहर भनेर जुन भनिन्छ। यसलाई इपिडिमियोलोजिकल कर्भ भनिन्छ। पहिले बढेर जान्छ फेरि घट्छ। ग्राफमा प्लट गर्दा देखिने कर्भ हो। तर यो तेस्रो लहर हो कि होइन भन्नेचाहिँ यो सकिएपछि मात्रै पक्का गर्न मिल्छ,' उनले भने। उनले कोरोना संक्रमण ह्वातै बढेकाले यसलाई तेस्रो लहरको रुपमा अन्दाज गर्न सकिए पनि एकीनका साथ भन्न नमिल्ने बताए।"
लोकसेवा आयोगसँग सम्बन्धित मुद्दा हेर्दाहेर्दैमा,"काठमाडौं : कर्मचारी समायोजन र लोकसेवा आयोगका परीक्षाहरूसँग जोडिएका मुद्दाको बिहीबार भएको सुनुवाइ हेर्दाहेर्दैमा राखिएको छ। पटकपटक स्थगित मुद्दामाथि विहीबार सर्वोच्च अदालतका न्यायाधिश सपना मल्ल प्रधान, आनन्द मोहन भट्टराई र नहकुल सुवेदीको इजलासमा सुनुवाइ तोकिएको थियो। लोकसेवा आयोग र कर्मचारी समायोजनसँग जोडिएका विभिन्न २४ थान मुद्धालाई एकै ठाउँमा राखेर बिहीबार सुनुवाई प्रारम्भ भएको थियो। सो मुद्धा नटुंगिदा लोकसेवा परीक्षाको अन्तिम नतिजा पर्खिएका विद्यार्थीहरु मारमा परेका छन्।"
गुपचुपमा प्राविधिक शिक्षा ऐन ल्याइँदै,"काठमाडौं : शिक्षा, विज्ञान तथा प्रविधि मन्त्रालयले प्राविधिक शिक्षा तथा व्यावसायीक तालिम परिषद्(सिटीइभिटी)लाई खारेज गरी नयाँ प्राविधिक शिक्षा ऐन ल्याउने तयारी थालेको छ। सिटीइभिटीको स्वायत्त अधिकारलाई खुम्च्याउने गरी ऐन ल्याउने तयारी गरेको हो। स्वायत्त निकाय(परिषद्)ले आफूलाई आवश्यक पर्ने जुनसुकै विनियमावली बनाइ लागू गर्ने व्यवस्था भए पनी ल्याउन थालिएको ऐनमा परिषद्को अधिकार खुम्च्याइ मन्त्रालयले गर्नुपर्ने भनिएको छ। सरकारले गुपचुपमा प्राविधिक शिक्षा तथा व्यावसायीक तालिम परिषद् ऐन, २०४५ लाई प्रतिस्थापन गर्ने गरी प्राविधिक तथा व्यावसायीक शिक्षा र सिप विकास तालिम ऐन २०७८ ल्याउन लागेको हो। अहिले विधेयकको फाइल राय परामर्शको लागि अर्थ मन्त्रालयमा अड्किएको छ। परिषद्को निर्देशक वा सो सरहको पदमा कार्यरत कर्मचारी वा नेपाल शिक्षा सेवाको राजपत्राङ्कीत प्रथम श्रेणीको अनुभव भएको व्यक्ति वा प्राविधिक तथा व्यावसायीक शिक्षा र सिप विकास तालिमको क्षेत्रमा कम्तीमा १५ वर्षको अनुभव प्राप्त गरेको हुनुपर्ने भनिएको छ। यसले गर्दापनि परिषद्को कार्यकारी अधिकार प्राप्त व्यक्ति शिक्षा मन्त्रालय मातहत रहनेछन्। यसअघिको ऐनमा उपाध्यक्ष, सदस्य सचिवको व्यवस्था गरीएको थियो। प्राविधिक शिक्षा तथा व्यावसायीक तालिम परिषद्का उपाध्यक्ष खगेन्द्र अधिकारीले सरोकारवालासंग छलफलनै नगरी ऐन ल्याउन खोजिएको बताए। उनले भने, यो ऐन लुकीछिपी ल्याउने तयारी गरीएको छ। सिटिइभिटी प्राज्ञिक स्थल हो। तर, प्राइभेट कम्पनि जस्तो बनाइन खोजिदैंछ। रातारात ऐन ल्याउने पर्यत्न गर्नु उपयुक्त हुँदैन। सिटिइभिटीको अधिकार खुम्च्याइने गरी ल्याउन थालिएको ऐन पश्चगामी छ। ऐनमा विदेशी शिक्षालायसंग सहकार्य गर्न सकिने उल्लेख छ। जसमा नेपालमा सञ्चालन नभएका प्राविधिक तथा व्यावसायीक शिक्षा र सीप विकास तालिम सम्बन्धि कार्यक्रम विदेशी प्राविधिक शिक्षण संस्था तथा तालिम प्रदायक संस्थासंग सहकार्य गरी सञ्चालन गर्न सकिने उल्लेख छ। यो ऐनको अधिनमा रहि प्रदेश सरकारले आफ्नो प्रदेशभित्र प्राविधिक शिक्षालय स्थापना तथा सञ्चालन गर्न सक्नेछ। प्राविधिक तथा व्यावसायीक शिक्षा तीन वर्षे डिप्लोमा र सो सरहको उपाधि कायम हुने गरी शैक्षिक कार्यक्रमको रुपमा सञ्चालन हुने भनिएको छ। यस्तै कुनै विषयको शैक्षिक कार्यक्रम सञ्चालन गर्न अनुमति लिएका प्राविधिक शिक्षालयले स्थानीय आवश्यकताको आधारमा सम्बन्धित निकायको अनुमति लिई विषय परिवर्तन गरी नयाँ शैक्षिक कार्यक्रम सञ्चालन गर्नसक्ने उल्लेख छ। प्राविधिक शिक्षासम्बन्धि ऐनमा राष्ट्रिय व्यावसायीक योग्यता प्रारुप, मापदण्ड, प्राविधिक शिक्षालयको स्थापना तथा परीक्षा नियन्त्रण कार्यालयको व्यवस्था गरीएको छ। प्राविधिक तथा व्यावसायीक शिक्षाको परीक्षा सञ्चालन र व्यवस्थापनको लागि परिषद् अन्तर्गत् रहने गरी परीक्षा नियन्त्रण कार्यालयको स्थापना हुने भनिएको छ। परिषद्ले औपचारीक, अनौपचारीक, वैकल्पिक तथा परम्परागत पेसाको माध्यमबाट प्राप्त ज्ञान र सिपको योग्यता निर्धारण गर्नेछ भनिएको छ। यस्तै, सार्वजनिक वा निजी विद्यालयले सम्बन्धित निकायको अनुमति लिई प्राविधिक तथा व्यावसायीक शिक्षाका कार्यक्रम सञ्चालन गर्न सक्ने भनिएको छ। ऐनमा परिषद्को प्रशासकिय प्रमुखकोरुपमा काम गर्ने गरी प्रमुख कार्यकारी अधिकृतको व्यवस्था गरीएको छ। प्रमुख कार्यकारी अधिकारीको पदावधि ४ वर्ष हुने भनिएको छ। प्रमुख कार्यकारी अधिकारीको योग्यता ४० वर्ष र मान्यता प्राप्त शिक्षण संस्थाबाट स्नातकोत्तर उपाधि प्राप्त गरेको भनिएको छ। यस्तै ऐनमा हालको प्राविधिक प्रशिक्षण प्रतिष्ठान(टीआइटिआई) खारेज गरी प्राविधिक प्रशिक्षण केन्द्रको अवधारणा अघि सारीएको छ। सार्वजनिक तथा निजि क्षेत्रका लागि आवश्यकपर्ने प्राविधिक जनशक्तीको क्षमता अभिवृद्धि तथा व्यावसायीक शिक्षा र सीप विकास सम्वन्धमा अनुसन्धान तथा नवप्रवर्तनका कार्यहरु गर्न परिषद् अन्तर्गत् एक राष्ट्रियस्तरको प्राविधिक प्रशिक्षण केन्द्र रहने भनिएको छ। यस्तै गुणस्तर सुनिश्चितता र प्रत्यायन(एक्रेडिटेसन)को व्यवस्था गरिएको छ।"
जर्मनीमा एक दिनमा अहिलेसम्मकै धेरैमा कोरोना सङ्क्रमण,सिन्ह्वा : जर्मनीमा अहिले दिन प्रतिदिन कोभिड १९ का सङ्क्रमितको संख्या बढ्दै गएको छ। यहाँका स्वास्थ्य अधिकारीहरुले सो कुराको जानकारी दिएका छन्। ती अधिकारीहरुका अनुसार बुधबार मात्र यहाँ त्यस अघिको २४ घन्टामा ८० हजार ४३० जना संक्रमित भेटिएका छन्। यो संख्या यहाँ कोरोना भाइरसको संक्रमण सुरु भएदेखिकै एकै दिनमा देखिएको यो सबैभन्दा धेरै संख्या हो। यहाँका अधिकारीहरुले जर्मनीमा ठूलो संख्याका नागरिकले खोप लगाइसकेको बताएका छन्। उनीहरुका अनुसार यहाँ ७२ प्रतिशतभन्दा बढी नागरिकले दुवै मात्रा खोप लगाएका छन्। त्यस्तै यहाँका करिब तीन करोड ७० लाख नागरिकले खोपको बुस्टर डोज पनि लगाएका छन्। तर पनि पछिल्लो समयमा यहाँका ठूलो संख्याका नागरिकमा सङ्क्रमण बढ्दै गएको पाइएको छ। उता युरोपका धेरै देशमा पछिल्लो समयमा कोरोनाको सङ्क्रमण बढ्दै गएको विश्व स्वास्थ्य सङ्गठन (डब्लूएचओ) ले जनाएको छ। सो संगठनले आगामी आठ साताभित्र यूरोपको आधाभन्दा बढी जनसंख्यामा कोभिड सङ्क्रमित हुने चेतावनी दिएको छ। कोभिडको नयाँ भेरियन्ट ओमिक्रोन फैलिएसँगै युरोपका विभिन्न देशमा सङ्क्रमण दर ह्वात्तै बढिरहेका बेला डब्लूएचओको चेतावनी आएको हो।पश्चिमबाट पूर्व फैलिएको ओमिक्रोनको लहरले सम्पूर्ण युरोप नराम्रोसँग प्रभावित भएको डब्लूएचओका हान्स क्लुगीले बताए।
पैंतालिस वर्षपछि तोकियो औषध नियन्त्रण अधिकारी,"काठमाडौं : लागुऔषध नियन्त्रण ऐन, २०३३ जारी भएको ४५ वर्षपछि सो ऐनमा रहेको प्रावधानबमोजिम पहिलोपटक औषध नियन्त्रण अधिकारी तोकिएको छ। गृहमन्त्री बालकृष्ण खाँणको पहलमा नेपाल सरकार, मन्त्रिपरिषद्को यही पुस २१ गतेको बैठकले सो निर्णय गरेको गृह मन्त्रालयको लागुऔषध नियन्त्रण शाखाका प्रमुख उपसचिव गोकर्णप्रसाद उपाध्यायले जानकारी दिए। सरकारले मन्त्रालयको लागुऔषध नियन्त्रण शाखाका शाखा प्रमुख र सबै जिल्ला प्रशासन कार्यालयका एकएक जना सहायक प्रमुख जिल्ला अधिकारीलाई औषध नियन्त्रण अधिकारी तोक्ने निर्णय गरेको छ। यसअघि मन्त्रालयमा मुख्य औषध नियन्त्रण अधिकारीका रूपमा नीति, योजना, अनुगमन तथा मूल्याङ्कन महाशाखाका प्रमुखलाई तोकिएको थियो। ऐनमा आवश्यकतानुसार एउटा वा बढी औषध नियन्त्रण अधिकारी, नायब औषध नियन्त्रण अधिकारी तथा अन्य अधिकारी तोक्न सक्ने व्यवस्था छ। मुलुकमा लागुऔषध प्रयोग, ओसारपसार, बिक्री वितरणका घटना तथा समस्या बढ्दै गएसँगै सर्वसाधारणको सदाचार, स्वास्थ्य, सुविधा र आर्थिक हित कायम राख्न उक्त व्यवस्था गरिएको उपाध्यायले बताए। यसअघि मन्त्रालयमा रहेको लागुऔषध नियन्त्रण शाखा र नेपाल प्रहरीको लागुऔषध नियन्त्रण ब्यूरोबाट भइरहेका प्रयास र क्रियाकलाप अपर्याप्त देखिएकाले मन्त्रालयअन्तर्गतका ७७ वटै जिल्ला प्रशासन कार्यालयलाई थप सक्रिय बनाउँदै लागुऔषधको कारोबार र प्रयोग नियन्त्रण गर्न औषध नियन्त्रण अधिकारी तोकिएको मन्त्रालयले जनाएको छ। औषध नियन्त्रण अधिकारीलाई लागुऔषधको नियन्त्रण र रोकथामका लागि सचेतना फैलाउने, लागुऔषध भित्रिने नाकामा अनुगमन गर्ने, प्रदेश र स्थानीय तहसँग समन्वय गर्ने, सोसम्बन्धी गतिविधिको मन्त्रालयमा रिर्पोटिङ गर्नेलगायत जिम्मेवारी तोकिएको छ।"
"भारतमा एकैदिन थपिए करिब साढे दुई लाख कोरोना संक्रमित, ४८१ जनाको मृत्यु","नयाँ दिल्ली : भारतमा पछिल्लो २४ घन्टामा थप २ लाख ४७ हजार ४१७ जनामा कोरोना भाइरस (कोभिड१९) संक्रमित थपिएका छन्। नयाँ संक्रमित थपिएसँगै सक्रिय संक्रमितको संख्या ११ लाख १७ हजार ५३१ पुगेको छ। भारतका पाँच राष्ट्रमा सबैभन्दा बढी कोरोना संक्रमण फैलिरहेको छ। पछिल्लो २४ घन्टामा महाराष्ट्रमा मात्रै ४६ हजार ७२३ नयाँ संक्रमित थपिएका छन्। यसका साथै दिल्लीमा २७ हजार ५६१, पश्चिम बंगालमा २२ हजार १५५, कर्नाटकमा २१ हजार ३९० र तमिलनाडुमा १७ हजार ९३४ जनामा संक्रमण देखिएको हो। पछिल्लो २४ घन्टामा कोरोनाबाट ४८१ जनाले ज्यान गुमाएका छन्। योसहित भारतमा कोरोनाबाट मृत्यु हुनेको संख्या ४ लाख ८४ हजार ८५९ पुगेको हो। पछिल्लो २४ घन्टामा केरलामा कोरोनाबाट ३०० जना र दिल्लीमा ४० जनाको मृत्यु भएको छ। यस्तै पछिल्लो २४ घन्टामा ८४ हजार ८२५ जना कोरोनामुक्त भएका छन्। देशमा कोरोनाबाट निको हुनेको संख्या ३ करोड ४७ लाख १५ हजार ३६१ पुगेको छ। भारतमा कोरोनाको नयाँ भेरियन्ट ओमिक्रोनबाट संक्रमित हुनेको संख्या ५ हजार नाघेको छ। हाल भारतमा ओमिक्रोन संक्रमितको संख्या ५ हजार ४८८ पुगेको हो।"
दुई वर्षमा बन्नुपर्ने पुल साँढे ६ वर्षमा आधा मात्रै,"जोमसोम : हिमाली जिल्ला मुस्ताङ र डोल्पा जोड्ने कालीगण्डकी नदीमा निर्माणधिन पाक्लिङएक्लेभट्टी ट्रस पुलको भौतिक प्रगती ४० प्रतिशत मात्र देखिएको छ। साँढे ६ वर्ष अघि निर्माण सुरु गरिएको पुलको काम जम्मा आधा मात्र भएको पूर्वाधार विकास कार्यालय मुस्ताङले जनाएको छ। संघीयता अघि साविक जिल्ला विकास समितिले पुल बनाउने ठेक्का सम्झौत गरेकोमा निर्माण कम्पनी र ठेकेदारको ढिलासुस्तीले पुल निर्माण अलपत्र पर्दै आईरहेको थियो। ईलाईट शंकरमाली जेभी काठमान्डौंले २०७२ साल असार ३१ गते साविक जिल्ला विकास समितिसंग ११ करोड ७५ लाख लागतमा ठेक्का सम्झौता गरेको थियो। मुस्ताङको वारागुङ मुक्तिक्षेत्रस्थित कालीगण्डकी नदीमा १ सय २० मिटर लम्बाई र ७ दशमलव २ सेमी चौडाई रहने गरी एक्लेभट्टीपाक्लिङ ट्रस मोटरेबल पुलको काम अघि बढाईएको थियो। त्यससमय पूर्व सांसद महेन्द्र शेरचनले पुलको शिलन्यास गरेका थिए। बौद्ध परम्परा अनुसार लामा राखेर पूजापाठगरी स्थानीयवासीको रोहबरमा पूर्व सांसद शेरचनले शिलन्यास गरेका थिए। पुलको सम्झौता अवधि २ वर्षको थियो। कालिगण्डकी नदी माथि डोल्पा जोड्ने निर्माणधिन पुल बनेमा पश्चिमतर्फको साङ्ता,फल्याक, धाकार्जुङ र पाक्लिङ लगायतका स्थानीयलाई आवतजावत तथा मालसामान ढुवानीमा सजिलो हुन्थ्यो। तर, निर्माण कम्पनीको ढिलाईले लामो समय बितिसक्दा समेत अझै पुल नबन्दा स्थानीय सास्ती भोग्न बाध्य छन्। डोल्पा जोड्ने पुलको दाँयाबाँया २ वटा एबुमेन्ट र बीचको २ वटा पायर फाउन्डेसन उठिसकेको छ। सरोकारवाला र कम्पनीबीचको आन्तरिक रस्साकस्सी चलेपनि कहिलेकाही आशिंक पुलको काम हुन्थ्यो। पछिल्लो समय पुलमा फलामे ट्रस राख्नका लागि निर्माण सामाग्री सम्बन्धित स्थानमा ढुवानी भईसकेको पूर्वाधार विकास कार्यालय मुस्ताङका सूचना अधिकारी रविन चोख्यालले जानकारी दिए। पुलको ४ वटै फाउन्डेसन पिल्लर उठिसकेको र ट्रस राखेर ढलान गर्ने काम बाँकी रहेको उनले बताए। यस्तै, पुलको पिल्सरसहित ट्रस राखेर ढलान गरिसकेपछि दुबैतर्फ एप्रोज रोड बिस्तारको काम बाँकी रहने छ। पुलको पाक्लिङतर्फ १ सय ३० मिटर चट्टान काटेर एप्रोज गर्नुपर्ने हुन्छ। तर, यो सम्झौता साविक जिविसले नगरेकाले निर्माण कम्पनीसंंग बिस्तृत अध्ययन गरी भेरियसन अर्डरको रिपोर्ट मन्त्रालयमा पठाईने सूचना अधिकारी चोख्यालको भनाई छ। यसका लागि कन्ट्रक्सनसंंग पत्रचार भएको उनले बताए। यता पूर्वाधार विकास कार्यालय कोरोना कहर, हिमपात र चिसो लगायतका कारणले पुल निर्माणमा ढिलाई भएको उल्लेख गरेको छ। कार्यालयले मुख्य काम सकिएकाले चाँडै पुलको बाँकी काम सम्पन्न हुने दावी गरेको छ। किन ढिलासुस्ती भयो मुस्ताङडोल्पा जोड्ने पुल ? संघीयतापछि गण्डकी प्रदेश अन्तर्गत पूर्वाधार विकास कार्यालय म्याग्दीले पुल बनाउने जिम्मा लिएको हो। कार्यालयले पुलको जिम्मा लिएपनि प्राविधिक कारणले लामो समयसम्म काम अघि बढ्न सकेको थिएन। सुरुआती चरणमा पुलको काम गर्दैगर्दा निर्माण कम्पनीले डिजाईन र माटो परिक्षण नगरी यसको विस्तृत परियोजना प्रतिवेदन डिपिआर तयार गरेको भन्दै डिपिआरको डकुमेन्ट माग गरेको थियो। निर्माण कम्पनीले पुल निर्माण स्थलको माटो परीक्षण गरिएको प्रतिवेदन नपाएपछि काम अघि नबढाउने भनेको थियो। निर्माण कम्पनीले पुलको भौगर्भिक प्राविधिक अध्ययन बिना पुलको ठेक्का खुलाएको भन्दै यसले आर्थिक भार पर्ने देखिएको र त्यसको उचित क्षतिपूर्ति कम्पनीलाई दिनुपर्ने माग राखेको थियो। निर्माण कम्पनी र सरोकारवाला निकायबीच सहमती नहुँदा पुल निर्माणको काम रोकिएको थियो। स्थानीयले यथाशिघ्र पुलको काम अघि बढाई विकासको कामलाई गति दिनुपर्ने भन्दै पटकपटक धर्ना र डेलिगेशन मार्फत दबाव दिएका थिए। तर निर्माण कम्पनीले क्षतिपूर्ती सुनिश्चित नभएसम्म काम नगर्ने अडान लिएको थियो। पूर्वाधार विकास कार्यालयले पुलको काम अघि बढाउन कम्पनीलाई पत्रचार गरी निर्माण सामाग्री र जनशक्ति जुटाउन ताकेता गरिरह्यो तर पुलको काम अघि बढ्न सकेन। पटकपटकको ताकेतापछि पनि काम अघि नबढेपछि कम्पनीलाई कारबाही प्रक्रिया अघि बढाईएको थियो। कार्यालयले कम्पनीसंग ठेक्का रद्द गर्ने प्रक्रिया सुरु गयो। निर्माण कम्पनीले पुलको डिजाईन र सर्वे गलत भएको दावी गरेको थियो भने लोकल रोड ब्रिज प्रोगामका प्राविधिकले पुल डिजाईन र सर्वे सही भएको दावी गरेका थिए। पूर्वाधार विकास कार्यालयले कम्पनीको बैङ्क मोबिलाईजेशन बापत लिएको १ करोड ७१ लाखसमेत फिर्ता लिएको थियो। हचुवाको भरमा पुलको डिपिआर गरेको र त्यसले कम्पनीलाइ आर्थिक व्ययभार पर्ने भन्दै न्यायिक सुनुवाईको माग कम्पनीले राखेको थियो। पुलको न्यायिक छानबिनका लागि कम्पनीले नेफका निकायमा पुगेको थियो। अहिले पुलको मुद्धा सर्वोच्च अदालतमा विचाराधिन छ। तीन वर्षअघि पूर्वाधार विकास कार्यालय म्याग्दीले पुलको साविक डिजाईन ठिक भएको र यसलाई कुनै परिवर्तन गर्न नपर्ने भएकाले पूर्व सहमती अनुसार काम गर्न कम्पनीलाई ताकेता गरेको थियो। पत्रमा क्षतिपूर्तिको माग गर्नुको अर्थ नरहेको उल्लेख गरेको थियो।"
कोभिडविरुद्ध १२ वटा खोप लगाएको दाबी गर्ने भारतीयलाई कारबाही,"नयाँ दिल्ली : कोभिड १९ विरुद्ध १२ वटा खोप लगाएको दाबी गर्दै आएका एक भारतीय नागरिकविरुद्ध कारबाही हुने भएको छ । आफूले १२ वटा कोभिड खोप लगाएको दाबी गर्दै आएका भारत विहार राज्यका ब्रह्मादेव मण्डलविरुद्ध कारबाही हुने भएको हो । भारत सरकारले खोप नियम दुरुपयोग गरेको भन्दै ८४ वर्षीय मण्डलविरुद्ध कारबाही गर्ने बताएको छ । मण्डलले कोभिड १९ विरुद्ध गत वर्ष फेब्रुअरीमा पहिलो खोप लगाएका थिए । त्यसपछि आफूमा भएका अन्य स्वास्थ्य समस्यामा सुधार आएको भन्दै उनले थप ११ वटा कोरोना खोप लगाएको दाबी गरेका थिए । सो दाबी गरेका उनलाई प्रहरीले पक्राउ गरेको छ भने उनीविरुद्ध सार्वजनिक नियम उल्लंघन गरेको, छलेको र ढाटेको अभियोगमा भारतको कानुनअन्र्तगत कारबाही गरिने बताइएको छ।"
सर्वोच्चले पुनरवहाली गराएका १४ जनप्रतिनिधिविरुद्ध प्रचण्डको रिटमाथि सुनुवाइ हुँदै,"काठमाडौं : सर्वोच्च अदालतले पुनरवहाली गराएका १४ जना जनप्रतिनिधिविरुद्ध माओवादी अध्यक्ष पुष्पकमल दाहाल प्रचण्डले दायर गरेको रिटमाथि आज सुनुवाइ हुँदैछ। न्यायाधीशहरू दीपककुमार कार्की, ईश्वरप्रसाद खतिवडा र कुमार रेग्मीको पूर्णइजलासमा प्रचण्डको रिटमाथि सुनुवाइ हुँदैछ । प्रचण्डले गत साउन ७ गते अन्तरिम आदेश खारेजको माग गर्दै अदालतमा रिट दायर गरेका थिए। तत्कालीन माओवादीबाट निर्वाचित भएका तर, पछिल्लो समय एमालेमा प्रवेश गरेका उनीहरूलाई साधारण सदस्यबाटै हटाइएको थियो। माओवादीले २ नगर प्रमुख,६ उपप्रमुख,१ नगरपालिका सदस्य, १ गाउँपालिका अध्यक्ष, ४ वडाअध्यक्ष गरी १४ जनालाई कारबाही गरेको थियो। माओवादीले निष्कासन गरेको आधारमा निर्वाचन आयोगले उनीहरुलाई पदमुक्त गरेको सूचना सार्वजनिक गरेको थियो। निवार्चन आयोगको सो निर्णयविरुद्ध उनीहरु सर्वोच्च पुगेका थिए। रौतहटको मौलापुर नगरपालिका प्रमुख रिना कुमारी साह, रौतहटकै कटहरिया नगरपालिका प्रमुख सियाराम कुशवाहा कारबाहीमा परेका छन्। यस्तै, रौतहटको देवाही गोनाही नगरपालिका उपप्रमुख परिनया देवी, मौलापुर नगरपालिका उपप्रमुख गौरीशंकरप्रसाद जयसवाल, फतुवा विजयपुर नगरपालिका उपप्रमुख कान्ति देवी, माधवनारायण नगरपालिका उपप्रमुख सिमल साह निर्वाचन आयोगको निर्णयविरुद्ध अदालत गएका थिए। पछि उनीहरु सबैजनालाई अदालतले विभिन्न मितिमा अन्तरिम आदेश जारी गर्दै पुनर्वहाली गरेको थियो। अदालतको सो निर्णय खारेजको माग गर्दै अध्यक्ष प्रचण्डले सर्वोच्च अदालतमा रिट दर्ता गरेका थिए।"
होल्डिङ सेन्टर व्यवस्थापनमै अन्योल,"महेन्द्रनगर : कञ्चनपुरको भीमदत्त नगरपालिका१८ सालघारीमा निर्माणाधीन एक हजार बेड क्षमताको होल्डिङ सेन्टरको काम ९० प्रतिशत पूरा भएको छ। निर्माण कम्पनीले तत्काल ३ सय बेड तयारी अवस्थामा राखेको छ भने डेढ सय बेड तयार हुँदैछ। तर, उक्त होल्डिङ सेन्टरको व्यवस्थापन कसले गर्ने भन्नेमै अन्योल देखिएको छ । संक्रमितहरूको बसोबासदेखि उनीहरूको खानपिन र स्वास्थ्यकर्मी कहाँबाट परिचालन हुने र यसको व्यवस्थापन कसले गर्ने भन्ने केही स्पष्ट छैन। होल्डिङ सेन्टरको व्यवस्थापनका लागि स्थानीय सरकारले प्रदेश सरकारको भरमा छ भने प्रदेश सरकारले केन्द्र सरकारको मुख ताकेको छ। कोरोनाको तेस्रो लहर सुरु भइसक्दासमेत कोरोना महामारी र यसको नियन्त्रण व्यवस्थापनमा अन्योलता देखिएको छ। पछिल्लो एक सातायता भारतबाट आउने नेपालीमा दिन प्रतिदिन कोरोना संक्रमण बढ्दै गएको छ। भारतबाट दैनिक ७८ सय नेपाली घर फर्किरहेका छन्। आइतबार गड्डाचौकी नाकामा १८ जनामा र सोमबार २९ जनामा संक्रमण पुष्टि भएको छ। एक सातामा संक्रमित हुनेको संख्या १ सय पुगेको छ। हेल्थ डेस्क गड्डाचौकीका अनुसार महेन्द्रनगरबाट दिल्लीमैत्री बस सेवामा घर फर्किनेहरू बढी संक्रमित भेटिन थालेका छन्। सुदूरपश्चिम प्रदेशका सामाजिक विकासमन्त्री लालबहादुर खड्काले कैलाली र कञ्चनपुरमा निर्माणाधीन होल्डिङ सेन्टरलाई तत्काल सञ्चालनमा ल्याएर संक्रमितलाई राख्ने तयारी भइरहेको बताए। उनले होल्डिङ सेन्टरको व्यवस्थापन कसले गर्ने अन्योल भएकाले स्थानीय तह र संघ सरकारसँग समन्वय गरिरहेको बताएका छन्। होल्डिङ सेन्टर कसले कसरी सञ्चालन र व्यवस्थापन गर्ने भन्ने अन्योल देखिएको छ, उनले भने, यसको छिटो समाधानका लागि हामी संघ र स्थानीय तहसँग छलफलमा छांै। होल्डिङ सेन्टर निर्माणको जिम्मा पाएको हनुमान कन्सट्रक्सन प्रालिले तत्कालका लागि ३ सय बेड तयारी अवस्थामा राखेको बताएको छ। १ हजार क्षमताको होल्डिङ सेन्टरको काम यही पुस मसान्तभित्र सक्नुपर्ने भए पनि बजेट भुक्तानी नहुँदा काम गर्न नसकिएकोे निर्माण कम्पनीका लक्ष्मण सापकोटाले बताए। कामअनुसारको भुक्तानी हुन नसक्दा केही ढिलाइ भएको हो, उनले भने, यही पुस मसान्तभित्र काम सक्नुपर्ने भए पनि ९० प्रतिशत काम मात्रै सकिएको छ । महेन्द्रनगरस्थित महाकाली प्रादेशिक अस्पतालमा कोरोना संक्रमित भरिन थालेका छन्। नाकामा संक्रमण देखिएकालाई अस्पतालमै राख्ने गरिएको छ। तर, होल्डिङ सेन्टर सञ्चालन भएपछि लक्षण देखिएका वा स्वास्थ्यमा समस्या भएकालाई मात्रै अस्पतालमा राख्ने र अन्यलाई होल्डिङ सेन्टरमा राखिने तयारी भइरहेको कञ्चनपुरका प्रमुख जिल्ला अधिकारी रामप्रसाद पाण्डेयले बताए।"
कर्पोरेट ब्याडमिन्टन खेलले नयाँ खेलाडी उत्पादनमा सघाउँछ : महानिरीक्षक खनाल,"काठमाडौं : सशस्त्र प्रहरीका महानिरीक्षक शैलेन्द्र खनालले ब्याडमिन्टल प्रतियोगिताले नयाँ खेलाडी उत्पादनमा सघाउने बताएका छन्। बिहीबार अन्नपूर्ण पोस्ट् कर्पोरेट ब्याडमिन्टनको आठौं संस्करणको उद्घाटन समारोहलाई सम्बोधन गर्दै उनले खेलबाट राष्ट्रिय तथा अन्तर्राष्ट्रिय क्षेत्रमा नेपाललाई संसार सामू चिनाउनलाई ठूलो योगदान गर्ने दाबी गरेका हुन्। उनले भने, अन्नपूर्ण मिडियाबाट अन्तराष्ट्रियस्तरको प्रतियोगिता हुन लागिरहेको छ उनले भने, यसबाट राष्ट्रिय तथा अन्तराष्ट्रिय खेलाडी उत्पादन भइरहेको छ। यसले नेपाललाई संसार सामू चिनाउनलाई ठूलो योगदान पुर्याएको मैले महसुस गरेको छु। खनालले खेलको उद्घाटन गर्दै अन्नपूर्ण पोस्ट् कर्पोरेट ब्याडमिन्टनको आठौं संस्करणको खेलको सफलताको शुभकामना दिए। उनले कर्पोरेट ब्याडमिन्टन खेलले नयाँ अन्तर्राष्ट्रियस्तरका खेलाडीलाई उजागर गर्ने र खेलाडीको खेललाई अगाडि बढाउने दाबी गरे। बिहीबार ललितपुरको कभर्ड हलमा सशस्त्र प्रहरीका महानिरीक्षक शैलेन्द्र खनालले पानसमा बत्ती बालेर र नेपाल प्रहरीका महानिरीक्षक शैलेश थापाले बिरुवामा पानी हालेर खेलको उद्घाटन गरेका हुन्। अन्नपूर्ण कर्पोरेट ब्याडमिन्टनको उद्घाटन समारोह (लाइभ)"
माघीमा तीन दिन सार्वजनिक बिदाको माग,"कञ्चनपुर : शुक्लाफाँटा नगरपालिकाका थारु समुदायले माघी पर्वका अवसरमा तीन दिन सार्वजनिक बिदा दिनुपर्ने माग अघि सारेका छन्। उनीहरुले सार्वजनिक बिदाको माग गर्दै नगरपालिका कार्यालय पुगेर नगर प्रमुखलगायतको ध्यानाकर्षण गराएका हुन्। आदिवासी जनजाति सङ्घ र नेपाल आदिवासी जनजाति महासङ्घमा आबद्ध पदाधिकारीले यही पुस ३०, आगामी माघ १ र २ गते बिदा दिन माग गरेका छन्। 'बुधबार नगर प्रमुख लगायतलाई भेटेरै माघी पर्व एवं थारु समुदायको नयाँ वर्ष थारु सम्वत् २६४५ को अवसरमा बिदा दिनुपर्ने लिखितरुपमै माग गरेका छौँ', आदिवासी जनजाति सङ्घका सभापति हवलदार चौधरीले भने, 'नगर प्रमुखले यसबारे सकारात्मक जफाव दिएका छन्।' नगर प्रमुख दिलबहादुर ऐरले थारु समुदायको महान पर्व माघीका अवसरमा नगरपालिकाभित्र बिदा दिने सम्बन्धमा कार्यपालिका सदस्यसँग छलफल गरी निष्कर्षमा पुगिने बताए। नगरपालिकामा बहुसङ्ख्यक थारु जनजातिको बसोबास रहेको छ। थारु समुदायले माघी पर्वलाई विशेष पर्वका रुपमा मनाउने गर्दछन्। यसै अवसरमा शुभकार्यको शुभारम्भ गर्ने गरिन्छ।"
अन्नपूर्ण कर्पोरेट ब्याडमिन्टन प्रतियोगिताको उद्घाटन समारोह (फोटोफिचर),"काठमाडौं : अन्नपूर्ण पोस्ट् कर्पोरेट ब्याडमिन्टन प्रतियोगिताको आठौं संस्करणको खेल बिहीबारबाट सुरु भएको छ। ललितपुरको कभर्ड हलमा सशस्त्र प्रहरीका महानिरीक्षक शैलेन्द्र खनालले पानसमा बत्ती बालेर र नेपाल प्रहरीका महानिरीक्षक शैलेश थापा क्षेत्रीले बिरुवामा पानी हालेर प्रतियोगिताको उद्घाटन गरेका हुन्। अन्नपूर्ण मिडिया नेटवर्कका अध्यक्ष क्यापटेन रामेश्वर थापाको सभापतित्वमा भएको उक्त कार्यक्रममा अन्नपूर्ण मिडिया नेटवर्कका चिफ मार्केटिङ अफिसर प्रनिल अर्यालले स्वागत गरेका थिए। कार्यक्रमका वक्ताहरुले खेल सफलताको शुभकामना दिएका छन्। प्रतियोगितामा दुई दर्जन कर्पोरेट हाउसका १ सय ५७ जना खेलाडीले सहभागिता जनाएका छन्। प्रतियोगितामा कर्पोरेटतर्फ मेन्स सिंगल, वुमन्स सिंगल र मेन्स डबल्समा प्रतिस्पर्धा हुनेछ। यसपटक विशेष विधातर्फ बैंक तथा इन्स्योरेन्स, अटोमोबाइल्स र कन्ट्रक्सन थपिएको छ। विशेष विधातर्फ मेन्स सिंगलको प्रतिस्पर्धा मात्रै हुनेछ। अन्नपूर्ण पोस्ट् इन्टरनेसनल कर्पोरेट ब्याडमिन्टन भव्य उद्घाटन अन्नपूर्ण पोस्ट् इन्टरनेसनल कर्पोरेट ब्याडमिन्टनको भव्य समापन अन्नपूर्ण पोस्ट् इन्टरनेसनल कर्पोरेट ब्याडमिन्टन : सम्पूर्ण तयारी पूरा अन्नपूर्ण पोस्ट् कर्पोरेट ब्याडमिन्टन प्रतियोगिताको भव्य उद्घाटन सकियो अन्नपूर्ण अन्तर्राष्ट्रिय कर्पोरेट ब्याडमिन्टन कर्पोरेट ब्याडमिन्टनको भव्य समापन अन्नपूर्ण पोस्ट् इन्टरनेसनल ब्याडमिन्टन बीडब्लूएफको क्यालेन्डरमा अन्नपूर्ण पोस्ट् ब्याडमिन्टनको तयारी पूरा, ११ देशका खेलाडी भिड्ने सुरु भयो अन्नपूर्ण पोस्ट् इन्टरनेसनल कर्पोरेट ब्याडमिन्टन, उद्घाटनका फोटोहरू अन्नपूर्ण कर्पोरेट ब्याडमिन्टन पुस अन्तिममा व्यवस्थापन पक्ष उत्कृष्ट छ अन्नपूर्ण कर्पोरेट ब्याडमिन्टन आजदेखि अन्नपूर्ण कर्पोरेट ब्याडमिन्टनको उद्घाटन समारोह (लाइभ) कर्पोरेट ब्याडमिन्टन खेलले नयाँ खेलाडी उत्पादनमा सघाउँछ : महानिरीक्षक खनाल अन्नपूर्ण कर्पोरेट ब्याडमिन्टन आजदेखि सुरु अन्नपूर्ण कर्पोरेट ब्याडमिन्टन प्रतियोगिताको उद्घाटन समारोह (फोटोफिचर) यसैगरी आमन्त्रित विधातर्फ संस्थाका अध्यक्ष, प्रमुख कार्यकारी अधिकृत र बोर्ड अफ डाइरेक्टर्सहरूको मेन्स सिंगल्सको मैत्रीपूर्ण प्रतिस्पर्धा पनि आयोजना हुनेछ। प्रतियोगितामा पहिलो, दोस्रो र तेस्रो स्थान हात पार्ने खेलाडीलाई सुनको मेडल प्रदान गरिने भएको छ। अन्नपूर्ण पोस्ट् इन्टरनेसनल कर्पोरेट ब्याडमिन्टन प्रतियोगिता छैटौं संस्करणबाट विश्व ब्याडमिन्टन महासंघ (बीडब्लूएफ) को वार्षिक क्यालेन्डरमा समावेश भएको थियो। नेपाल ब्याडमिन्टन संघको सहकार्यमा सञ्चालन हुँदै आएको यो प्रतियोगितालाई पहिलो पटक बीडब्लूएफले आफ्नो क्यालेन्डरमा समावेश गरेको हो। यस अगाडिका प्रतियोगितामा भारत, पाकिस्तान, बंगलादेश, अस्ट्रेलिया, मलेसिया, इरान, चाइनिज ताइपेईसहित ११ देशका खेलाडीको सहभागिता रहेका थिए। तस्बिरहरु : सुनीता डंगोल"
मोटरसाइकल दुर्घटनामा स्वास्थ्यकर्मीको मृत्यु,नुवाकोट: मोटरसाइकल दुर्घटनामा स्वास्थ्यकर्मीको ज्यान गएको छ । पासाङल्हामु मार्गअन्र्तगत वट्टारत्रिशूली सडकखण्डको बीचमा रहेको ढुंगेमा बिहीबार राती मोटरसाइकल दुर्घटना हुँदा २६ वर्षीय सशांक पाण्डेको ज्यान गएको हो । विदुर१ सिमुटार घर भइ वट्टारस्थित सन्जिवनी पोलिक्लिनिकमा कार्यरत पाण्डेको ज्यान गएको जिल्ला प्रहरी कार्यालय नुवाकोटले जनाएको छ। पाण्डेको उद्धार गरि त्रिशूली अस्पताल पुर्याउँदा पुर्याउँदै मृत्यु भएको प्रहरी नायव उपरीक्षक रुपेश खड्काले जानकारी दिए। शव पोष्टमार्टमका लागि नुवाकोट जिल्ला अस्पताल त्रिशूलीमा राखिएको छ । स्थानीयले घाइते अवस्थामा लडिरहेको देखेपछि प्रहरीलाई खबर गरेका थिए ।
जनमोर्चाको प्रदेश सम्मेलन सर्यो,काठमाडौं : राष्ट्रिय जनमोर्चाको प्रदेश सम्मेलन सरेको छ । सातै प्रदेशको सम्मेलन फागुन ६ र ७ गते हुने जनमोर्चाले जनाएको छ । यसअघि जनमोर्चाले प्रदेश सम्मेलन माघ १५ र १६ गते गर्ने निर्णय गरेको थियो। कोरोनाको तेस्रो लहरका कारण फागुनमा सारिएको जनमोर्चाले जनाएको छ ।
अन्नपूर्ण कर्पोरेट ब्याडमिन्टनको उद्घाटन समारोह (लाइभ),"काठमाडौं : अन्नपूर्ण पोस्ट् कर्पोरेट ब्याडमिन्टनको आठौं संस्करणको उद्घाटन समारोह जारी रहेको छ। अन्नपूर्ण मिडिया नेटवर्कका अध्यक्ष क्यापटेन रामेश्वर थापाको सभापतित्वमा बिहीबार आयोजित प्रतियोगितामा सशस्त्र प्रहरीका महानिरीक्षक शैलेन्द्र खनाल, नेपाल प्रहरीका महानिरीक्षक शैलेश थापालगायतको विशेष आतिथ्यता रहेको छ। ललितपुरको कभर्टहलमा उद्घाटन समारोह भएको हो। अन्नपूर्ण मिडिया नेटवर्कका चिफ मार्केटिङ अफिसर प्रनिल अर्यालले कोभिड१९ को सम्पूर्ण मापदण्ड पूरा गरेर प्रतियोगिता सञ्चालन गरिएको जानकारी दिए। उनका अनुसार प्रतियोगितामा दुई दर्जन कर्पोरेट हाउसका १ सय ५७ जना खेलाडीले सहभागिता जनाएका छन्। प्रतियोगितामा कर्पोरेटतर्फ मेन्स सिंगल, वुमन्स सिंगल र मेन्स डबल्समा प्रतिस्पर्धा हुनेछ। यसपटक विशेष विधातर्फ बैंक तथा इन्स्योरेन्स, अटोमोबाइल्स र कन्ट्रक्सन थपिएको छ। विशेष विधातर्फ मेन्स सिंगलको प्रतिस्पर्धा मात्रै हुनेछ। यसैगरी आमन्त्रित विधातर्फ संस्थाका अध्यक्ष, प्रमुख कार्यकारी अधिकृत र बोर्ड अफ डाइरेक्टर्सहरूको मेन्स सिंगल्सको मैत्रीपूर्ण प्रतिस्पर्धा पनि आयोजना हुनेछ। प्रतियोगितामा पहिलो, दोस्रो र तेस्रो स्थान हात पार्ने खेलाडीलाई सुनको मेडल प्रदान गरिने भएको छ। लेट्स प्ले सस्टेनेबिलिटी भन्ने नाराका साथ आयोजना हुने प्रतियोगिता जलवायु परिवर्तनको विषयमा केन्द्रित हुने चिफ मार्केटिङ अफिसर अर्यालले जानकारी दिए। अहिले सबैको चिन्ता जलवायु परिवर्तनप्रति छ, उनले भने, हामीले गर्ने कार्यक्रमहरू पनि जलवायु परिवर्तनको विषयमा केन्द्रित हुनेछ। प्रतियोगिताले कर्पोरेट हाउसबीच भाइचारा बढाउन पनि महत्वपूर्ण भूमिका खेल्ने उनले विश्वास व्यक्त गरे। प्रतियोगिताको व्यवस्थापनको जिम्मेवारी माइस इन्टरनेसनल सर्भिसले निर्वाह गर्नेछ। भिडियो"
लोसपामा फुट : मोरङमा दुई कार्यसमिति,"विराटनगर : लोकतान्त्रिक समाजवादी पार्टी(लोसपा)को मोरङमा दुईवटा जिल्ला कार्यसमिति गठन भएको छ। केन्द्रीय अध्यक्ष महन्थ ठाकुरले कसैसंग सल्लाह नगरी तत्कालिन उनको नेतृत्वमा रहेको तराई मधेश लोकतान्त्रिक पार्टीका जिल्ला अध्यक्ष मो कादिर अध्यक्ष भएको चिठी पठाएपछि अर्को जिल्ला कार्यसमिति गठन भएको हो। लोकतान्त्रिक पार्टी भएकोले सबैसंग सल्लाह गरेर जिल्ला अध्यक्ष चयन गर्न पटकपटक असन्तुष्ट नेता तथा अगुवा कार्यकर्ताहरुले केन्द्र कमिटीलाई पत्राचार गरेपनि कुनै जवाफ नआएपछि अर्को जिल्ला कमिटी इनामुल अन्सारीको अध्यक्षमा चयन भएको हो। इनामुल मधेश आन्दोलनका पुराना नेताको रुपमा चिनिन्छन्। २१ सदस्य केन्द्रीय कार्यकारणी समितिमा छलफल नगरी महन्थ ठाकुरले आफूखुशी जिल्ला कार्यसमिति चयन गरेको भन्दै प्रदेश २सहित अन्य प्रदेशमा नेता तथा कार्यकर्ताहरुले विरोध जनाउदै आएका छन्। विस २०७८ मंसिर २४ गते मो कादिर मोरङ जिल्ला अध्यक्ष भएको चिठी मोरङ आएको थियो। चिठी आएपछि अन्य अगुवा र मोरङबाट नेतृत्व गर्ने केन्द्रीय सदस्यहरुले सबैसंग छलफल गरेर जिल्ला अध्यक्ष चयन गर्ने केन्द्रीय कमिटिलाई दुई पटक पत्र पठाएको थियो। पत्रको जवाफ नआएपछि ईनामुल अन्सारीको अध्यक्षतामा माघ २४ गते ३१ सदस्य मोरङ जिल्ला कार्यसमिति चयन गरेको हो। यसअघि कादिर ३८ सदस्य जिल्ला कार्यसमिति बनाएको घोषणा गरेको थियो। अन्सारीले माघ २ गते अन्य पदाधिकारीको पदभार बाडिने बताए। पार्टीको आन्तरीक विद्यानमा कतै कल्पना नगरेको परिवेक्षसमेत केन्द्रीय अध्यक्ष ठाकुरले मोरङमा तोकेको छ। मोरङको परिवेक्षकमा अमरेन्द्र साहलाई तोकेको छ। जिल्लाको सबै क्षेत्रको अगुवा नेता तथा कार्यकर्ताहरुलाई बोलाएर अन्सारी अध्यक्ष बनाएको भन्दै दुई दिन अघि कादिरले प्रदेश १को मुख्यसचिव सत्यनारायण साह, उपाध्यक्ष कामेश्वर रौनियारसहित केन्द्रीय सदस्य एवंम अर्को कार्यसमितिको अध्यक्ष इनामुल अन्सारीलाई कारवाही गरेको जनाएको छ। पार्टी विधान विपरित गतिविधि गरेको भन्दै मो कादिर र परिवेक्षक साहले एक प्रेस विज्ञिप्ती जारी गरेर कारवाही गरेको जनाएको छ। अर्को जिल्ला अध्यक्ष अन्सारी जिल्ला अध्यक्षले प्रदेशका मुख्य सचिव एवंम केन्द्रीय सदस्यहरुलाई कारवाही गरेको अधिकार नभएको बताएका छन्। उनले भनेजिल्ला अध्यक्षले केन्द्रीय सदस्य र प्रदेशको मुख्य सचिवलाई कारवाही गर्नु लजास्पद हो। यसअघि पनि कादिर तत्कालिन राजपाले अपनाएको चक्रिय प्रणाली अनुसार दुईदुई महिनामा अध्यक्ष बनेर जिल्ला कमिटी चलाउने केन्द्रीय कमिटीको निर्णयलाई बेवास्ता गर्दै आफूनै अध्यक्ष रहेको भन्दै कार्यभार कसैलाई नदिदा ठूलो विवाद उत्पन्न भएको थियो। त्यतीखेर पनि दुई जिल्ला कार्यसमिति चयन भएको थियो। पछिल्लो पटक समाजवादी पार्टी र राजपा एकिकरण भएर बनेको जसपाको नेतृत्व नपाउँदा कादिरले समान्तर अर्को समिति गठन गरेका थिए।"
चीनले भुटानसँगको विवादित सीमामा २ सयभन्दा बढी संरचना बनाउँदै,नयाँ दिल्ली : चीन सरकारले भुटानसँग जोडिएको विवादित सीमामा २ सयभन्दा बढी संरचनासहितको बस्ती निर्माण गरिरहेको छ। सरकारले विभिन्न ६ वटा स्थानमा दुई तले भवनसहित अन्य संरचना अघि बढाइरहेको हो। स्याटालाइट तस्बिरले देखाएअनुसार चीनले विवादित क्षेत्रमा विभिन्न निर्माणधिन संरचना अघि बढाइरहेको रोयटर्सले जनाएको छ। चीनले भुटानको पश्चिमी सीमा क्षेत्रमा ति संरचना निर्माण गरिरहेको हो। स्याटेलाइट तस्बिरले देखाएअनुसार चीन सरकारले विवादित क्षेत्रमा सन् २०२० देखि संरचना निर्माण कार्य थालेको थियो । सो कार्य सन् २०२१ देखि तीब्र रुपमा अघि बढिरहेको छ।
स्वर्गको शयन कक्षबाट पृथ्वीका वाणी,"एकचोटी खाली पैतालाले माटो छोऊ। त्यहो माटो शिरमा लगाऊ। मेरो माटोमा धर्म छ, कर्म छ अनि स्वर्ग छ। चिन्न ढिलो नगर। स्थान : स्वर्गको उपल्लो तला समय : पुस २७, बिहान १:५ बजे। तिमी किन आयौ ? हजुरलाई भेट्नु थियो, तपाईंले भनेका दिव्य उपदेशहरू बुझ्न गाह्रो भो, अलिकति शंका पनि, त्यही भएर। बुढा, खाटको छेउमा बसी बखान्न थाले, तिमीहरू सबै छेउ सुनाई गयाको भया तमरा सन्तानलाई सुनाउला र तमरा सन्तानले हाम्रा सन्तानलाई सुनाउन र यो राजे थामि षानन्। जीवन उपयोगको कुण्ठालाई नजिकबाट त्याग गर्दै गर्दा मेरो माटो साक्षी राखी दक्षिण र उत्तरको विशाल ढुंगाको बीचमा ओजस्वी मोतीका बारेमा मेरा दिव्य आत्माले केही बोली छाडेको थिएँ। हजुर सञ्चै हुनुहुन्छ ? भन्ने मेरो प्रश्न नसकिँदै खद्दरको लवेदा मिलाउँदै बोल्दै गए म स्वर्गको उपल्लो कोटरीमा बसी नजिकबाट तिमीले रोपेका फूलका सुगन्धबाट प्रेरित भइरहेको छु। हामीले आज्र्याको माटोमा हुर्किएका सबै फूलप्रति मेरा प्रेम छ। मसँगै रणजित बस्न्यात, मानसिंह रोकाया, वीरभद्र पाठक एउटै घरमा छौं। नजिकै बिसे नगर्ची छिमेकी, भक्ति वा तल्लो तलामा छन्, अमर सिंह कहिलेकाहीँ भेट्न आउँछ। विराट थापा मप्रति कहिलेकाहीँ गुनासो पोख्छ। कालु पाण्डे, सुरप्रताप सञ्चै छन्। हाम्रा साथ लागेका, नलागेका सबैसँग भेट भई राख्या छ। यी सबैलाई भेटिरहँदा मलाई मेरो फूलबारी नबिग्रिएको जस्तो लाग्छ। बुढाले आफ्नो सञ्चो बिसञ्चोभन्दा देशको स्वास्थ्यसँगै राखी उत्तर दिए। मैले यो कुरा पहिले भन्न खोजेको थिएँ आउने सज्जनहरूसँग तर कालु पाण्डेले सबै ठिक हुन्छ भन्यो, बिसे नगर्चीले राम्रै हुँदैछ भन्यो मेरो मन मान्यो। आज यी सबै नभएको बेलामा मध्यरातको समय ताकी तिमीलाई भन्दै छु। रात निष्पट्ट थियो, दाहिने बायाँ दुईतीन जना घुरेका, पल्लो कोठामा बलेको बत्तीको मधुरो प्रकाश काठको फलेकबाट निधारमा ठोक्किइरहेको थियो। थोरै प्रकाशले समेत मेरो कल्पनाका राष्ट्र निर्माताको तेज लोभलाग्दो थियो। उनले थपे, म जन्मँदा कुनै कम्पन थिएन। आमा कौशल्यावती देवीको कोखबाट भाग्य स्वरूप गोरखनाथको आँगनमा झर्ने मौका पाएँ। मैले गोरखकाली डाँडामा नै राज्यको अनि राजाको पाठहरू सिकें। मेरा राज गुरुहरू नगरा बजाउने, पूजा लगाउने, हाम्रा दरबारमा भेटी, तुक चढाउन आउनेहरू नै थिए। साना राज्य हुनुका कारणले आधा पेट खानु परेको अनि त्यही आधा पेट समेत दक्षिणबाट दक्खल हुँदैछ भन्ने ज्ञान मलाई ओठमा रेखी बस्नुपूर्व नै बस्यो। हाम्रा राज्यमा चामल कम थिए तर कोटका भित्तामा ठडिएका जंगलमा प्रशस्त जडीबुटी थिए। मैले आफ्नो देशका जिनिस जडीबुटी देश लैजानु पर्छ र नगद ल्याउनु पर्छ भन्ने त्यही जंगलमै सिकेको हुँ। हामीलाई एकीकरणका दौरान कैयन रातहरू त्यही जंगलले पालेका छन्। कैयन युद्धका खतहरू त्यही जंगलले मेटाएको छु। अझ, जंगलमा भएका जीवले समेत सिपाहीको काम गरेको छ। नपत्याए, एकचोटी सिन्धुलीको माटोलाई टेकेर सोध। हाम्रा पुर्खा राम शाहले बनाउनु भएको चौतारीबाट नै मैले न्यायको कक्षा सिकेको हुँ। अन्याय मुलुकमा हुन नदिनु। निञा निसाफ बिगार्न्या भन्याका घुस दिने र घुस खान्या हुन्। ईन दुईको ता धन जीव गरी लियाको पनि पाप छैन, ई देशका महा सतुर हुन्। मैले त्यही आँगनमा बोध गरेका सत्य हुन्। उनी झन् निश्चयी देखिए। मलाई महाचतुर दक्षिणको समुद्रको बादशाहसँग मेरो माटो बचाउनु थियो। आफ्नै घरभित्र लडिरहेका भाइभाइबीचको झगडा सदाका लागि अन्त्य गराई एउटै मालामा बाँध्नु थियो। मैले त्यसैका लागि तरबार उठाएँ। मेरा तरबारले धेरैका टाउको छिनिए होलान्। धेरैका घरबार उडे होलान् तर मैले विशाल घर बनाएँ अनि छाडेर आएँ। मैले मेरा कार्य फत्ते गर्न सबै जात, जाति र समूहको घोडामा सवार भए ढिलो तर दरिलो। ढिला नै सही, तर मैले धोका खाइनँ। यत्तिका वर्षसम्म पनि माटोको माया पटक्कै नघटेको देख्दा मलाई ईश्यासँगै गर्व महसुस भइरहेको थियो। दुनियाँ जसरी खुसीराजी हुन्छन्, उसैलाई कजाई दिनुपर्छ भन्ने राष्ट्रिय ज्ञानले गर्दा नै मैले सबैको राज्य खोसिन, तिनैलाई फेरि झगडा नगर्ने अनि आफैं दुनियाँ खुसी राख्न छाडिदिए। बुढाले एकपटक खुईय काढे अनि आफ्नो निश्चल उद्देश्यलाई थप प्रष्ट्याउन थाले मेरा देशलाई एउटै मालामा बाँध्ने योजना कुनै क्रूर शासन या मेरो देशको वैभव स्थापित गर्नु थिएन। मैले समयको चापलाई बुझेको हुँ। मेरो उपदेश कुनै दिव्योपदेश वा देवताका वाणी होइनन्। ती त मैले जनजनको मन बुझ्दा, दक्षिणको त्रासदीबाट मेरो फूलबारी जोगाउँदा, जात, समुदाय वा भूगोल आदिलाई आधार मानी विभाजन भएको कयौं राज्यलाई एउटै मालामा गाँसिरहने प्रयास गर्दा पाएका अनुभव, बैरीको रखवाली गर्न लोभ लालचमा फस्न गएका इमान्दार मेरा फूलहरूको पीडाबाट बच्न मैले गरेका प्रयासहरूको निष्कर्ष हो। त्यो न त मैले ढुंगाले लेखेर दिएको छु। आज धेरै भइसक्यो म हिँडेको समय, मेरो माटो, मेरा जनका आकांक्षा, बुझाइ फरक भइसक्यो। म खराउसमेत नलगाई एकताको तरबार डुलाउँथें, आज एउटै कोठाबाट देशपरदेश हल्लाउने प्रविधि विकसित छ। हरेक चिज हरेक परिवेश आफ्नो अनुकूलतामा बुझ्दा भइहाल्छ। घुसले मेरो माटो जर्जर बनेको छ, जोगाइदेऊ। उत्तर र दक्षिणका ढुंगाहरूमा काँडा निस्किएको छ, घोचिरहेका छन्। त्यहाँ तिमीलाई घोच्छन् तर मेरो अनि मसँगै रहेका हरेकका आत्माबाट रगत बग्छ। बुढा एकछिन रोकिए, म थप सुन्न आतुर थिएँ। म एकपल पनि खेर फाल्न चाहन्थिनँ। बुढाले मेरा मनका कुरा बुझेछन् क्यारे, चिउँडोमा हात राखी गम्भीर भई भन्न थाले जति गाली गर्नु छ मलाई गर, आज पनि तर मेरो ध्येय सफा थियो। त्यसलाई स्वीकार गर हामी सबै त्यही कुरिरहेका छौं। म आज पनि यही भन्न चाहन्छु घुसले मेरो माटो जर्जर बनेको छ, त्यसबाट मेरो माटो जोगाइदेऊ। उत्तर र दक्षिणका ढुंगाहरूमा काँडा निस्किएको छ, तिमीलाई केही न केही घोचिरहेका छन्। त्यहाँ तिमीलाई घोच्छन् तर मेरो अनि मसँगै रहेका हरेकका आत्माबाट रगत बग्छ। रगतको पीडा मजस्तो सिपाहीले नबुझे कसले बुझ्छ ? मैले लडाइँमा चुकेन भन्या लोलोपोतो अनेक कलछल हुन्छ भनेको थिएँ, आज मेरा माटो माथि कलछल भइरहेको छ ब्युँझ। धन्न बुढासँग आजको रात भेट भयो। म त्यही माटोको जन्म लिएकोमा प्रकृति माथि धन्यवाद व्यक्त गरें मनमनै। बुढा गम खाएर फेरि भन्न थाले मैले मेरो मातृभूमिलाई मजबुत किल्ला भनेको छु। चारै बादशाह आए पनि भेद गर्न नसक्ने। मेरा भारदार पौरखी थिए, तिम्रा भारदार चाप्लुसीमा डुबे, भारदारमा सत्यता भएन भने तरबार चलाउन सक्दैन। मैले जाइकटक नगर्नू नै भनेको छु, कूटनीतिमा बढी जोड दिनू। परेमा तरबारलाई रगत बली दिन पछि नहट्नू। रैतीलाई हातहात गरी राख्नू। कूटनीतिमा चतुर्याईं गर्नू, भेद आज पनि आवश्यक छ। वाह ! कति गम्भीर अनि दूरदर्शी। लोभलाग्दो। सुनिरहँदा मेरा मनले पटकपटक ती जनहरूलाई सलाम गरिरह्यो। मैले कुलधर्म नछाड्नु आज पनि भन्छु। कुलधर्म हाम्रो संस्कार हो यसले मानवता अनि मानवीय धर्मको दायरा अझै फराकिलो बनाउँछ। जातविशेष मेरा लागि कर्म गर्ने स्वरूप थियो, अरू कर्म नै धर्म हो। मैले मेरा देशमा विदेशका महाजनलाई रोक्नु भनेको छु, यिनले हामीलाई झन् कंगाल बनाउँछन्। अरूले दिएको मिठोले बानी बिगार्छ। मेरै माटोमा सबैथोक छ, यसैको जगेर्ना गर। आज पनि देशको उन्नति के ले हुन्छ भनी गुमरामै छौं, यो माटो सुनको छ, जडीबुटीलाई ठाउँ देऊ। म पो राजा थिएँ, आज राजकाज तिमीहरूले चलाएका छौं। एक अर्थमा तिमीहरू मेरा ठाउँमा छौ। या भोलि त्यो ठाउँमा आउने बाटो खन्दै छौं। राज्य चलाउनेले बराबर न्याय गर्नुपर्छ। अन्याय हुन दिनु हुँदैन। लोभ र घुसले बिगार्छ। बुढा झन् गम्भीर देखिए। मैले अदालतमा जाँची डिष्टा राख्नु भनेको थिएँ। अहिले त सबै बिचारी माथि केके भाको देख्छु मेरा मन कुडिन्छ। मेरा माटो पानी सबै बिगारेका छौ। पानी भाको ठाउँमा खेती छैन, खेती हुने ठाउँमा घर छ। भनेको मान, एकदिन तिमी खाली हुन्छौ। खास्टाको पर्दा उघारी बाहिर हेरें, रातको तेस्रो प्रहर कटिसकेछ। बुढाले बिट मार्न खोजे जस्तो लाग्यो। आधा रात कटेछ, तिम्रा रात पनि मैले बिगारेँ। एकचोटी खाली पैतालाले माटो छोऊ। त्यहो माटो शिरमा लगाऊ। मेरो माटोमा धर्म छ, कर्म छ अनि स्वर्ग छ। चिन्न ढिलो नगर। कुखुराको डाँकसँगै राष्ट्रपिता अलप भए तर हामीलाई फेरि ब्युँझाएर गए। अग्रजलाई हामी सम्झिरहने छौं। तिमी थियौ र हामीसँग मेरो माटो अनि ओजस्वी चन्द्र सूर्य छ।"
अन्नपूर्ण कर्पोरेट ब्याडमिन्टन आजदेखि सुरु,"काठमाडौं : अन्नपूर्ण पोस्ट् कर्पोरेट ब्याडमिन्टन प्रतियोगिताको आठौं संस्करणको उद्घाटन भएको छ। बिहीबार ललितपुरको कभर्ड हलमा भएको प्रतियोगिताको सशस्त्र प्रहरीका महानिरीक्षक शैलेन्द्र खनालले पानसमा बत्ती बालेर र नेपाल प्रहरीका महानिरीक्षक शैलेश थापाले बिरुवामा पानी हालेर उद्घाटन गरेका हुन्। अन्नपूर्ण मिडिया नेटवर्कका अध्यक्ष क्यापटेन रामेश्वर थापाको सभापतित्वमा भएको उक्त कार्यक्रममा अन्नपूर्ण मिडिया नेटवर्कका चिफ मार्केटिङ अफिसर प्रनिल अर्यालले स्वागत गरेका थिए। उनले कोभिड१९ को सम्पूर्ण मापदण्ड पूरा गरेर प्रतियोगिता सञ्चालन गरिएको जानकारी दिए। कार्यक्रमका वक्ताहरुले खेलको सफलताको शुभकामना दिएका छन्। प्रतियोगितामा दुई दर्जन कर्पोरेट हाउसका १ सय ५७ जना खेलाडीले सहभागिता जनाएका छन्। प्रतियोगितामा कर्पोरेटतर्फ मेन्स सिंगल, वुमन्स सिंगल र मेन्स डबल्समा प्रतिस्पर्धा हुनेछ। यसपटक विशेष विधातर्फ बैंक तथा इन्स्योरेन्स, अटोमोबाइल्स र कन्ट्रक्सन थपिएको छ। विशेष विधातर्फ मेन्स सिंगलको प्रतिस्पर्धा मात्रै हुनेछ। ९७ जनाले गरे ब्याडमिन्टन निर्णायक कोर्स नेपाली ब्याडमिन्टनको स्तर बढ्दै छ व्यवस्थापन पक्ष उत्कृष्ट छ अन्नपूर्ण कर्पोरेट ब्याडमिन्टन आजदेखि अन्नपूर्ण कर्पोरेट ब्याडमिन्टनको उद्घाटन समारोह (लाइभ) कर्पोरेट ब्याडमिन्टन खेलले नयाँ खेलाडी उत्पादनमा सघाउँछ : महानिरीक्षक खनाल यसैगरी आमन्त्रित विधातर्फ संस्थाका अध्यक्ष, प्रमुख कार्यकारी अधिकृत र बोर्ड अफ डाइरेक्टर्सहरूको मेन्स सिंगल्सको मैत्रीपूर्ण प्रतिस्पर्धा पनि आयोजना हुनेछ। प्रतियोगितामा पहिलो, दोस्रो र तेस्रो स्थान हात पार्ने खेलाडीलाई सुनको मेडल प्रदान गरिने भएको छ। लेट्स प्ले सस्टेनेबिलिटी भन्ने नाराका साथ आयोजना हुने प्रतियोगिता जलवायु परिवर्तनको विषयमा केन्द्रित हुने चिफ मार्केटिङ अफिसर अर्यालले जानकारी दिए। अहिले सबैको चिन्ता जलवायु परिवर्तनप्रति छ, उनले भने, हामीले गर्ने कार्यक्रमहरू पनि जलवायु परिवर्तनको विषयमा केन्द्रित हुनेछ। प्रतियोगिताले कर्पोरेट हाउसबीच भाइचारा बढाउन पनि महत्वपूर्ण भूमिका खेल्ने उनले विश्वास व्यक्त गरे। प्रतियोगिताको व्यवस्थापनको जिम्मेवारी माइस इन्टरनेसनल सर्भिसले निर्वाह गर्नेछ।"
सुनचाँदी व्यवसाय कानुनको दायरामा हुनुपर्ने,"काठमाडौं : सुनचाँदी व्यवसायलाई सम्पूर्ण रुपमा कानुनी दायरामा ल्याउन सहज, सरल र विश्वसनीय कारोबार गर्नका लागि गृहमन्त्री बालकृष्ण खाँडले निर्देशन दिएका छन्। यसका साथै सुनचाँदी रत्न तथा आभुषणको जर्तीसम्बन्धी कार्यविधि परिमार्जन गर्नसमेत खाँडले सरोकारवालालाई निर्देशन दिए । सुनचाँदी व्यवसायी र सरकारी उच्च पदस्थ अधिकारीहरूसँगको छलफलमा जर्तीसम्बन्धी सरकारी कार्यविधिका कारण काम गर्न असहज भएको बताएपछि गृहमन्त्रीले यस्तो निर्देशन दिएका हुन्। गृहमन्त्रालयका सुरक्षा समन्वय महाशाखाका प्रमुख मुकुन्द निरौलालाई अहिले प्रचलनमा रहेको कार्यविधि परिमार्जनका लागि समन्वयकारी भुमिका निभाउन निर्देशन दिएका हुन्। विदेशबाट फर्कने व्यक्तिले ल्याउने काँचो सुन तथा सुनका गहनामा सरकारले कडाई गरेपछि व्यवसायीहरू रुष्ट बनेका छन्। ५० ग्रामसम्मका सुनका गहना ल्याउँदा हुने भन्सार छुट यथावत राख्न तथा विदेशबाट फर्कनेलाई विमानस्थलमा कडाइ नगर्नका लागि व्यवसायीले माग गरेका छन्। गृहमन्त्रालयमा बुधबार भएको सुनचाँदी व्यवसायमा आवद्ध विभिन्न संघसंस्थाका प्रतिनिधिबीचको छलफलमा सहभागीले सुनचाँदी व्यवसायप्रति सरकार लचिलो हुन माग गरेका छन्। छलफल कार्यक्रममा गृहमन्त्री बालकृष्ण खाँड, गृहसचिव टेकनारायण पाण्डे, नेपाल प्रहरीका महानिरिक्षक शैलेश थापा क्षेत्री, सशस्त्र प्रहरीका एआईजी रामचरण पौडेल, राजस्व अनुसन्धान विभागका महानिर्देशक प्रकाश पौडेल, भन्सार विभागका महानिर्देशक नारायणप्रसाद सापकोटा, आन्तरिक राजस्व विभागका महानिर्देशक शोभाकान्त पौडेललगायतको सहभागिता थियो। सुनचाँदी भन्नासाथ सरकारले अनुत्पादक व्यवसायको रुपमा हेर्ने गर्छ। वार्षिक रुपमा सरकारलाई अर्बौं राजस्व बुझाउने व्यवसायलाई उत्पादनमुलक बनाउन सरकारले के गर्देछ ? सुनचाँदी व्यवसायी महासंघका अध्यक्ष मालिकरत्न शाक्यले प्रश्न राखे। व्यवसायीको सुनचाँदी ओसारपसारमासमेत प्रहरीले सहयोग नहुने र प्रहरीले सुन देख्नै नहुने आरोप लगाए। व्यवसायीको तर्फबाट सुरेशमान श्रेष्ठ, ज्योत्स्ना श्रेष्ठ, रामप्रसाद विक, मणिरत्न शाक्यलगायतले सहज रुपमा सुनचाँदी व्यवसाय सञ्चालन गर्न पाउनुपर्ने माग गरेका थिए। कार्यक्रममा सहभागी व्यवसायीले धेरै सुन खरिद गर्ने ग्राहकको डिटेल्स राख्नुपर्ने सरकारी व्यवस्थाले व्यवसायीलाई असहज भएको बताएका थिए। नेपालभर २५ हजार सुनचाँदी व्यवसायीले दुई लाख बढी कामदारलाई रोजगारी दिएको बताउँदै सहभागीहरूले क्षमतावान कालीगढ विदेशबाट ल्याउनुपर्दा ज्याला तथा पारिश्रमिकको बहानामा १० देखी १५ अर्ब नेपाली रकम विदेशिने गरेको बताए। नेपाली कालीगढ उत्पादन गर्नका लागि सरकारले पहल गर्नुपर्ने उनीहरूको माग थियो। नेपाली सुनचाँदी बजारमा सिजनबाहेक हरेक दिन ३० देखी ३५ केजी सुन आवश्यक भएपनि राष्ट्रबैकले २० केजी मात्रै दिने हुँदा सँधै सुनको अभाव हुने गरेकाले तस्करी नरोकिएको उनीहरूको भनाइ थियो। छलफलमा विभिन्न सरकारी निकायका प्रमुखले कानुन अनुरुप हुने काममा आफुहरूले सहजीकरण गर्न तयार रहेको बताएका थिए। यसका साथै कारोबारका लागि सुनचाँदी ओसारपसार गर्दा आवश्यक कागजात र बिलबिजक लिएर हिँड्नका लागि पनि आग्रह गरेका थिए। कानुन अनुरुप भएका कारोबारमा सरकारले अप्ठ्यारो नपार्ने बताउँदै उनीहरूले ठुलो परिमाणको सुनचाँदी ओासरपसार गर्दा सुरक्षा निकायलाई जानकारी दिनुपर्ने बताए।"
काम गर्ने तरिका,"एकजना व्यक्ति सडकछेउ भिख मागिरहेका थिए। उनी आँखा देख्दैनथिए। अरूलाई स्पष्ट होस् र आफूलाई भरपूर सहयोग गरून् भनेर उनले आफू अगाडि एउटा सानो बोर्ड पनि झुन्ड्याएका थिए। बोर्ड नझुन्ड्याएसम्म उनले दिनभरिमा एकदमै थोरै मात्र रकम जुटाउँथे। त्यसले उनलाई खान पनि पुग्दैनथ्यो। दिनभर घाममा टट्टाएर बस्नु र धुवाँधूलो खानुलाई उनले नियति ठान्थे। बोर्डमा लेखिएको थियो म आँखा देख्दिनँ। कृपया, मेरो मद्दत गर्नुहोस्। कसैले उपाय सुझाइदिएपछि कसैको सहयोगबाट बोर्ड तयार पारेका थिए। कोसँग के बोल्ने वा बोल्ने कि नबोल्ने भनेर अल्मलिनु पर्दा उनले खासै सहयोग पाएका थिएनन्। बोर्ड राखेपछि भने दिउँसोसम्म ती व्यक्तिको भाँडामा केही रुपैयाँ जम्मा भएको थियो। विभिन्न किसिमका मानिस आए गए। थोरैले मात्र पैसा दिए। त्यही दिन, एक समय एकजना लेखक त्यहाँ आइपुगे। उनले भिख मागिरहेका मानिस र बोर्डमा आँखा पुयाए। बोर्डमा जे लेखिएको वाक्य पढे। उनले त्यसलाई मेटे। एकछिन सोचेर उनले अरू नै शब्द लेखिदिए। र केही रुपैयाँ दिएर त्यहाँबाट हिँडे। साँझमा लेखक फेरि त्यहीं आए। उनलाई अचम्म लाग्यो। ती व्यक्तिको भाँडामा त पहिलेभन्दा धेरै रुपैयाँ जम्मा भइसकेको रहेछ। भिख माग्ने ती व्यक्तिले बोर्डमा लेख्ने लेखक आएको गार्इंगुईं बुझे। उनले चाल पाएझैं गरी लेखकलाई सोधे तिमीले मेरो बोर्डमा के लेखिदिएका थियौ ? जसका कारण धेरै रुपैयाँ जम्मा भयो। लेखकलाई सहयोग गर्न पाएकोमा खुसी लाग्यो। लेखकले भने मैले खासै केही लेखेको थिइनँ, तिमीले लेखेकै कुरालाई अलि फरक ढंगले मात्र लेखेको थिएँ। ती व्यक्तिले फेरि सोधे त्यस्तो के लेखेका थियौ, भन्न मिल्छ ? लेखकले भने आजदेखि वसन्त ऋतु सुरु भयो, तर म भने वसन्तका रंगीचंगी फूलहरू देख्न सक्दिनँ। नैतिक शिक्षा : काम सबैले गर्छन्। गर्ने र पाउने परिणाम लगभग एक खालको हुन्छ। तर कुनै पनि काम गर्दा थोरै मात्र विवेक लगाउन सके परिणाम फरक आउनेछ।"
अन्नपूर्ण कर्पोरेट ब्याडमिन्टन आजदेखि,"काठमाडौं : अन्नपूर्ण पोस्ट् कर्पोरेट ब्याडमिन्टनको आठौं संस्करण बिहीबारदेखि सुरु हुँदैछ। प्रतियोगिताको सम्पूर्ण तयारी पूरा भएको अन्नपूर्ण मिडिया नेटवर्कका चिफ मार्केटिङ अफिसर प्रनिल अर्यालले जानकारी दिए। उनले कोभिड१९ को सम्पूर्ण मापदण्ड पूरा गरेर प्रतियोगिता सञ्चालन गरिने बताए। प्रतियोगिताको सम्पूर्ण तयारी पूरा भएको छ। हामीले कोभिड१९ को सम्पूर्ण गाइडलाइन्सलाई पूर्णरूपमा पालना गरेका छौं, उनले भने, उद्घाटन समारोहमा पनि २५ जनालाई मात्र सहभागी गराउने छौं। कभर्डहलमा प्रवेश गर्दा माक्स र खोप कार्डलाई पनि अनिवार्य गरेका छौं। उनले बुधबार भएको म्यानेजर मिटिङमा कोभिड१९ को सुरक्षा सतर्कताका बारेमा सबै खेलाडीलाई जानकारी गराएको जनाउँदै स्वास्थ्य मापदण्डलाई कडाइका साथ लागू गरिने बताए। उनका अनुसार प्रतियोगितामा दुई दर्जन कर्पोरेट हाउसका १ सय ५७ जना खेलाडीले सहभागिता जनाएका छन्। प्रतियोगितामा कर्पोरेटतर्फ मेन्स सिंगल, वुमन्स सिंगल र मेन्स डबल्समा प्रतिस्पर्धा हुनेछ। यसपटक विशेष विधातर्फ बैंक तथा इन्स्योरेन्स, अटोमोबाइल्स र कन्ट्रक्सन थपिएको छ। विशेष विधातर्फ मेन्स सिंगलको प्रतिस्पर्धा मात्रै हुनेछ। यसैगरी आमन्त्रित विधातर्फ संस्थाका अध्यक्ष, प्रमुख कार्यकारी अधिकृत र बोर्ड अफ डाइरेक्टर्सहरूको मेन्स सिंगल्सको मैत्रीपूर्ण प्रतिस्पर्धा पनि आयोजना हुनेछ। प्रतियोगितामा पहिलो, दोस्रो र तेस्रो स्थान हात पार्ने खेलाडीलाई सुनको मेडल प्रदान गरिने भएको छ। लेट्स प्ले सस्टेनेबिलिटी भन्ने नाराका साथ आयोजना हुने प्रतियोगिता जलवायु परिवर्तनको विषयमा केन्द्रित हुने चिफ मार्केटिङ अफिसर अर्यालले जानकारी दिए। अहिले सबैको चिन्ता जलवायु परिवर्तनप्रति छ, उनले भने, हामीले गर्ने कार्यक्रमहरू पनि जलवायु परिवर्तनको विषयमा केन्द्रित हुनेछ, उनले भने। प्रतियोगिताले कर्पोरेट हाउसबीच भाइचारा बढाउन पनि महत्वपूर्ण भूमिका खेल्ने उनले विश्वास व्यक्त गरे। प्रतियोगिताको व्यवस्थापनको जिम्मेवारी माइस इन्टरनेसनल सर्भिसले निर्वाह गर्नेछ।"

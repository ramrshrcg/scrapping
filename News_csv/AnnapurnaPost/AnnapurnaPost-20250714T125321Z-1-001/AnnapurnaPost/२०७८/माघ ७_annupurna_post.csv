शीर्षक,विवरण
विश्वव्यापी नेताहरुको रेटिङमा मोदी शीर्ष स्थानमा,"नयाँ दिल्लीः भारतीय प्रधानमन्त्री नरेन्द्र मोदी विश्वका नेताहरुको मूल्यांकन रेटिङ चार्टमा शीर्ष स्थानमा परेका छन्। अमेरिकी राष्ट्रपति जो बाइडेन र क्यानडेली प्रधानमन्त्री जस्टिन ट्रुडोलाई पछि पार्दै भारतीय प्रधानमन्त्री मोदीले शीर्ष स्थान हासिल गरेका हुन्। मर्निङ कन्सल्ट पोलिटिकल इन्टेलिजेन्सद्धारा बिहीबार साँझ सार्वजनिक भएको ग्लोबल लिडर अप्रुभल रेटिङ्समा मोदी शीर्ष स्थानमा परेका हुन्। सरकारको नेतृत्व सुधार र तीव्र कदम चालेको आधारमा मोदी शीर्ष स्थानमा रहेका हुन्। सन् २०२२ जनवरी १३ देखि १९ सम्मको तथ्यांकको आधारमा मर्निङ कन्सल्टले रेटिङ दिएको थियो। सो रेटिङमा मोदीले ७१ प्रतिशत अप्रुभल भोटिङ प्राप्त गरेर ५० प्रतिशत रेटिङ प्राप्त गर्दै शीर्ष स्थान हासिल गरेका छन् भने बेलायती प्रधानमन्त्रीले ६९ प्रतिशत डिसअप्रुभल भोटिङ प्राप्त गर्दै जम्मा २६ प्रतिशत रेटिङ पाएका छन्। अमेरिकाले ताइवानलाई अत्यधुनिक लडाकु विमान दिने वासिङ्टनः संयुक्त राज्य अमेरिकाले ताइवानलाई नवनिर्मित अत्यधुनिक लडाकु विमान उपलब्ध गराउने उपाय खोजिरहेको छ। चिनियाँ सेनाविच बढ्दो तनावकाबीच अमेरिकाले ताइवानको वायु रक्षा क्षमता बढाउन अत्यधुनिक लडाकु विमान उपलब्ध गराउने उपाय खोजेको हो। अमेरिकी अधिकारीहरुका अनुसार चीनलाई चुनौति दिन अमेरिकाले ताइवानको वायु रक्षा क्षमता बढाउन खोजेको हो। उनीहरुका अनुसार नवनिर्मित लडाकु विमान कसरी ताइवान पुर्याउने भन्नेबारे भने हालसम्म निर्णय भइसकेको छैन। अमेरिकाले ताइवानमा तीव्र क्षमताको ब्लक ७० एफ१६ एस लडाकु विमान पठाउने तयारी गरिरहेको रोयटर्समा खबर छ। सो विमानभन्दा अत्यधुनिक विमान भने अमेरिकाले सन् २०१६ को अन्त्यसम्ममा ताइवान पुर्याउने लक्ष्य राखेको समेत बताइएको छ। ताइवान सम्बन्धमा पछिल्लो समय चीन र अमेरिकाबीच दूरी बढेको छ। बर्ड फ्लु फैलिएपछि २५ लाख पंछी मार्न फ्रान्स सरकारको निर्देशन पेरिसः फ्रान्स सरकारले तीन हप्ताभित्रमा २५ लाख (२५ मिलियन) पंछी मार्न किसानलाई निर्देशन दिएको छ। चरामा बर्ड फ्लु संक्रमण बढेको भन्दै सरकारको कृषि मन्त्रालयले बिहीबार किसानलाई सो संख्यामा पंछी मार्न निर्देशन दिएको हो। करिब १२ लाख पंछी यसअघि नै मारिसकेको बताइएको छ। सो निर्देशनअनुसार देशमा भएका कुखुरा, हाँस, टर्की फार्महरुले ठूलो संख्यामा ती पंछीलाई तीन हप्ताभित्रमा मारिसक्नु पर्नेछ। फ्रान्सको कृषि मन्त्रालयका अनुसार बर्ड फ्लुका कारण लाखौं पंछी मार्नुपर्ने अवस्था आएकोले दक्षिणपूर्वी फ्रान्सका २२६ सहरका किसानलाई सो संख्यामा पंछी मार्न निर्देशन दिइएको हो। मन्त्रालयको तथ्यांकअनुसार बर्ड फ्लुका कारण यस वर्ष २१६ हाँस, कुखुरा र टर्की मरिसकेका छन्। जापानले कोभिड प्रतिबन्ध फराकिलो बनायो टोक्योः ओमिक्रोन संक्रमण बढेपछि जापान सरकारले कोभिड १९ प्रतिबन्ध फराकिलो बनाएको छ। जापानका मुख्य सहरहरुमा शुक्रबारदेखि लागू हुनेगरी सरकारले सो प्रतिबन्ध फराकिलो बनाएको हो। जपानको स्वास्थ्य मन्त्रालयले सो निर्णय गरेको हो। नयाँ प्रतिबन्धअनुसार राजधानी टोक्यो सहरलगायत जापानमा अन्य मुख्य सहरहहरुमा थप कडाइ गरिने छ। अत्यावश्यक सेवाबाहेक रेष्टुरेन्ट र बारहरु लगायत भिडभाग हुने अन्य सबै सेवा बन्द हुनेछन्। जपानमा ११ वर्षदेखि माथिका अधिकांश नागरिकहरुले कोभिड१९ विरुद्ध पूर्ण खोप लगाइसकेका छन्। जापानको स्वास्थ्य मन्त्रालयले शुक्रबार ५ देखि ११ वर्ष उमेर समूहका बालबालिकालाई फाइजर खोप लगाउन अनुमतिसमेत दिइसकेको छ। जपानमा पछिल्लो २४ घण्टामा मात्र ४७ हजार नयाँ संक्रमित थपिएका छन्। तालिवानले इमरान खानलाई आइएसको कठपुतली भनेपछि काबुलः अफगानिस्तानको तालिवान नेताले पाकिस्तानी प्रधानमन्त्री इमरान खानलाई आतंकवादी समूह आइएसको कठपुतली भनेको छ। अफगानिस्तानको राष्ट्रियता भंग गराउने प्रयास गर्न खोजेको भन्दै तालिवानका नेताले पाकिस्तानी प्रधानमन्त्री खानलाई आइएआइको कठपुतली भनेका हुन्। पाकिस्तानका प्रधानमन्त्री आइएसका कठपुतली हुन्, तालिवान सरकारका प्रवत्ताले स्थानीय टेलिभिजनसँग भनेका छन्, उनको जस्तो सरकारले इस्लामिक एमिराट्स अफगानिस्तानको राष्ट्रवादविरुद्ध अवरोध पुर्याउन खोज्दैछन्। उनले पाकिस्तान चाडै नै पतन हुने र पाकिस्तानको पतन नै खानको भाग्य हुनेसमेत बताएका छन्। तालिवानले करिब पाँच महिनाअघि देखि अफगानिस्तानको सत्ता चलाउँदै आएको छ। इराकमा आइएस बन्दुकधारीद्वारा ११ सैनिकको हत्या बग्दादः आतंकवादी समूह आइएसको सम्बन्धन प्राप्त दइश समूहद्वारा ११ सैनिकको हत्या भएको छ। इराकको राजधानी बग्दादको उत्तरी भेगमा सो समूहले ११ सैनिकको हत्या गरेको हो। इराकी सुरक्षा बलले अरब न्युजसँग बताएअनुसार इराकी सेना सुतिरहेको समयमा दइश बन्दुकधारीहरुले आक्रमण गरेका थिए। सो आक्रमणमा परी ११ सैनिक मारिएका हुन्। घटनाको विस्तृत विवरण भने अझै प्राप्त नभएको बताइएको छ। पछिल्लो समय दइश समूहले इराकी सेनालाई लक्षित गरी विभिन्न आक्रमण गरिरहेको छ। रंगभेदको आरोपमा दक्षिण अफ्रिकी क्रिकेट प्रशिक्षकमाथि कारबाही केप टाउनः दक्षिण अफ्रिकी क्रिकेट प्रशिक्षक मार्क बाउचर रंगभेदको आरोपमा कारबाहीमा परेका छन्। दक्षिण अफ्रिका क्रिकेट (सिएसए)द्वारा उनी कारबाहीमा परेका हुन्। पूर्व क्रिकेट खेलाडी पाउद आदम्सले क्रिकेट टिम प्रशिक्षक बाउचरमाथि रंगभेदको आरोप लगाएका थिए। सोही आधारमा गएको महिनादेखि उनीमाथि अनुसन्धान अघि बढेको थियो। उनीमाथि लागेको रंगभेद र दुराचारको आरोप पुष्टि भइनसकेपनि तत्कालका लागि उनलाई निलम्बनमा राखिएको सीएसएले जनाएको छ। पूर्व क्रिकेट खेलाडीसमेत रहेका बाउचर अफ्रिकी क्रिकेट टिमका प्रशिक्षक हुन्। हिमपातपछि तापक्रम घट्दा तीन सिरियाली बालबालिकाको मृत्यु आफ्रिनः भारी हिमपातपछि तापक्रम घट्दा तीन सिरियाली बालबालिकाको मृत्यु भएको छ। उत्तरपश्चिमी सिरियाको आफ्रिनस्थित सिरियाली शरणार्थी शिविर शेइख बिलाल क्याम्पमा हिमपातपछि तापक्रम घट्दा तीन बालबालिकाको मृत्यु भएको हो। सो क्याम क्षेत्रमा हिमआँधीसँगै १ फुटभन्दामाथिको हिमपात भएको छ। हिमपातपछि सो क्षेत्रको तापक्रम ४० वर्षयताकै न्युन रहेको बताइएको छ। हिमआँधीले त्यहाँका करिब ३६२ क्याम्पहरु भत्काएको र २ हजारभन्दा बढी मानिस प्रभावित बनेको बताइएको छ। हिमपातपछि तापक्रम माइनसमा झर्दा अन्य सयौ मानिसहरु जोखिममा रहेको अन्तर्राष्ट्रिय मानवीय सहायता संस्था केयरले जनाएको छ। केही दिनमा सो क्षेत्रको तापक्रम माइनस १४ डिग्री सेल्सियस पुग्ने अनुमान गरिएको छ। गृह युद्धका कारण आन्तरिकरुपमा विस्थापित बनेका सिरियाली नागरिकहरु बालबालिकासहित सो क्याम्पमा करिब हजारौं सिरियाली नागरिकहरु बस्दै आएका छन्। घानामा सुन खानी नजिकै विस्फोट हुँदा १७ को मृत्यु, ५ सय घर भत्किए बोगोसोः पश्चिम अफ्रिकी मुलुक घानामा खानीनजिकै विस्फोट हुँदा कम्तीमा १७ मानिसको मृत्यु भएको छ। घानाको बोगोसो सहरमा बिहीबार साँझ खानी विस्फोटक पदार्थ पड्किदा कम्तीमा १६ मानिसको मृत्यु भएको हो। खानी विस्फोटक पदार्थ बोकेको गाडी मोटरसाइकलसँग ठोक्किदाँ सो दुर्घटना भएको थियो। विस्फोटक पदार्थ पड्किदाँ सो क्षेत्र वरिपरिका करिब ५ सयभन्दा बढी भवनहरु भत्किएको र कम्तीमा ६० मानिस घाइते भएको अन्तर्राष्ट्रिय मिडियामा खबर छ। घानाको सैन्य बललाई घटनास्थलमा खटाइएको घानाका राष्ट्रपति नाना एकुफो एड्डोले बताएका छन्। विस्फोटक पदार्थ बोकेको गाडी क्यानडेली खानी कम्पनी किनरोसद्वारा घानामा सञ्चालित चिरानो सुनखानीतर्फ गइरहेको बताइएको छ। संयोजन : अस्मिता खड्का"
भारतीय रुपैयाँसहित एक जना पक्राउ,महोत्तरी : स्रोत नखुलेको भारतीय रुपैयाँसहित एक जना पक्राउ परेका छन्। स्रोत नखुलेको नगद ९ लाख ९६ हजार ४ सय भारतीय रुपैयाँ र ९ लाख ६० हजार भारतीय रुपैयाँ बराबरको चेकसहित भारत बिहार सितामढी सुरसण्ड बस्ने ३९ वर्षीय उदय कुमार साहलाई शुक्रबार बिहान पक्राउ गरेको प्रहरीले जनाएकोछ । भारतबाट नेपालतर्फ आउँदै गरेका उनलाई प्रहरी चौकी भिठ्ठामोडबाट खटिएको प्रहरीले जाँच गर्ने क्रममा झोलामा लुकाई ल्याउँदै गरेको उक्त भारतीय रुपैयाँ र चेकसहित फेला पारेको प्रहरीले जनाएको छ।
सरकारले पठायो पारासिटामोल : कुन प्रदेशमा कति ?,"काठमाडौं : स्वास्थ्य तथा जनसंख्या मन्त्रालयले सबै प्रदेशमा पारासिटामोल पठाएको छ । देशभर कोरोनाका बिरामी बढेसँगै पारासिटामोल अभाव भएको थियो। मन्त्रालयले शुक्रबार सातवटै प्रदेशमा पारासिटामोल पठाएको हो। मन्त्रालयका अनुसार सबै प्रदेशमा १ करोड ३३ लाख ४२ हजार ट्याब्लेट पारासिटामोल पठाएको हो । प्रदेश एकमा २७ लाख ६४ हजार, मधेश प्रदेशमा २१ लाख ३० हजार, बागमती प्रदेशमा १० लाख ९८ हजार ट्याव्लेट पारासीटामोल पठाएको छ । यस्तै, गण्डकी प्रदेशमा १८ लाख, लुम्बिनी प्रदेश २७ लाख ३० हजार, कर्णाली प्रदेशमा १० लाख २० हजार र सुदूरपश्चिम प्रदेशमा १८ लाख ट्याव्लेट पठाएको मन्त्रालयले जनाएको छ।"
क्याम्पसहरूले चिकित्सा शिक्षा अध्ययनमा बढी शुल्क लिएको विषयमा अनुसन्धान हुन्छ : गृहमन्त्री खाण,"काठमाडौँ : गृहमन्त्री बालकृष्ण खाणले एमबीबीएस, बीडीएस र बीएनएस अध्ययन गर्ने विद्यार्थीहरूसँग क्याम्पसहरूले चिकित्सा शिक्षा आयोगले तोकेको भन्दा बढी शुल्क लिएनलिएकोबारे अनुसन्धान गर्ने बताएका छन्। शुक्रबार गृह मन्त्रालयमा शिक्षा विज्ञान तथा प्रविधिमन्त्री देवेन्द्र पौडेल, विद्यार्थी संगठनका प्रतिनिधि र चिकित्सा शिक्षा अध्ययन गर्ने विद्यार्थीहरूसँग भएको छलफलमा गृहमन्त्री खाणले अनुसन्धानमा बढी शुल्क लिएको पाइएमा कानुन, ऐन र नियममा जस्तो प्रबन्ध छ त्यही अनुरुपको कारबाही सरकारले गर्ने बताएका हुन्। चिकित्सा शिक्षा अध्ययनमा देखिएका समस्या समाधान गर्ने दायित्व सरकारका हो। अहिले कलेज सञ्चालकहरूले बढी शुक्ल लिएको आरोप विद्यार्थीहरूले लगाइरहेका छन्। हामीले यस विषयमा अध्ययन गर्छौ, गृहमन्त्री खाणले भने, अनुसन्धानमा दोषी पाइएमा ऐन, कानुन र नियममा जस्तो व्यवस्था छ, त्यही अनुरुपको कारबाही सरकारले गर्छ। गृहमन्त्री खाणले कारबाही गर्दा कुनै आग्रह र पूर्वाग्रह नराखिने पनि स्पष्ट पारे। अनुसन्धानमा दोषी देखिए सरकारले आग्रह, पूर्वाग्रहभन्दा माथि उठेर सरकारले कारबाही गर्छ, गृहमन्त्री खाणले भने। विद्यमान कानुनको पालना गर्ने दायित्व सरकारको भएको भन्दै गृहमन्त्री खाणले त्यो कानुनको पालना गर्न सरकार प्रतिबद्ध रहेको बताए। विद्यमान कानुनको पालना गर्न सरकार प्रतिबद्ध छ। गल्ती गर्ने जो सुकै भएपनि कारबाही हुन्छ, उनले भने। चिकित्सा शिक्षामा देखिएको समस्यामा सरकार गम्भीर रहेको र छिट्टै निकास निकाल्ने उनले बताए। अहिले देखिएको समस्या समाधानमा सरकार गम्भीर भएर लागेको छ र छिट्टै निकास निकाल्छ। अहिलेको समस्या समाधान गर्ने मात्रै नभई भविष्यमा समेत समस्या नआउनेगरी समाधान गर्न हामी दृढ भएर लागिरहेका छौँ, गृहमन्त्री खाणले भने। उनले नेपाली नागरिकको सुरक्षा गर्नु र संविधानको पालना गर्ने सरकारको दायित्व भएको बताए। कलेज सञ्चालकहरूले चिकित्सा शिक्षा आयोगले निर्धारण गरेको शुल्क मान्नुपर्ने उनको भनाइ थियो। शिक्षा विज्ञान तथा प्रविधिमन्त्री पौडेलले नोबेल मेडिकल कलेज र काठमाडौँ मेडिकल कलेजले शिक्षा मन्त्रालयसहितका सरकारी निकायसँग आफैले गरेको सहमति उल्लंघन गरेको बताए। उनले राज्यका निकायलाई चुनौति दिने कलेज सञ्चालकहरूलाई कानुनी कारबाहीको दायरामा ल्याउनु पर्ने बताए। छलफलमा गृहसचिव टेकनारायण पाण्डेले कलेज सञ्चालकले ठगेको प्रमाणसहित प्रक्रिया पुर्याएर सम्बन्धित जिल्ला प्रशासन कार्यालयमा उजुरी दिएमा सरकारले कानुनी कारबाही गर्न पछि नहट्ने बताए। छलफलमा विद्यार्थी संगठनका नेताहरू र नोबेल र केएमसीमा अन्ययनरत विद्यार्थीहरुले कलेज सञ्चालकहरूले राज्यले निर्धारण गरेका ऐन, कानुन र नियमलाई ठाडै चुनौति दिएकाले कानुनी कारबाहीको दायरामा ल्याउनुपर्ने बताएका थिए ।"
नुवाकाेटमा एकै दिन बढे ५४ संक्रमित,"नुवाकोट : काठमाडौसंग जोडिएको नुवाकोटमा दैनिक रुपमा नयां भेरियण्टका कोरोना संक्रमितहरु वढिरहेका छन्। निको हुनेको तुलनामा संक्रमित हुनेहरु धेरै रहेको छन्। १२ स्थानीय तह रहेको नुवाकोटमा कोरोनाका सक्रिय संक्रमितको संख्या पौने तीन सय पुगेको छ। शुक्रबार एकै दिन २८ महिलासहित ५४ संक्रमित थपिएको स्वास्थ्य कार्यालय नुवाकोटले जनाएको छ। स्वास्थ्य कार्यालय नुवाकोटका अनुसार पछिल्लो २४ घण्टामा ५४ जनामा कोरोना संक्रमण पुष्टि भएसँगै जिल्लामा सक्रिय कोरोना संक्रमितको संख्या २ सय ६१ पुगेको छ। जसमध्ये एकसय ३१ जना महिला रहेको कार्यालयका सूचना अधिकारी उत्तमराज खनालले जानकारी दिए। पछिल्लो २४ घण्टामा ५३ जनाको आरटिपिसिआर र ३७ जनाको एन्टिजेन परिक्षण गर्दा ५४ जनामा कोरोना संक्रमण पुष्टि भएको हो। पछिल्लो २४ घण्टामा ४ जना मात्र कोरोना संक्रमित निको भएका छन्। संक्रमितमध्ये सबैभन्दा बढी विदुर नगरपालिकामा १४ महिलासहित २३ जनामा कोरोना संक्रमण पुष्टि भएको छ। यस्तै, सुर्यगढी, लिखु गाउँपालिकामा सातसात जना, शिवपुरीमा ५ जना, तादी गाउँपालिकामा सामान ४, किस्पाङमा तीन तथा वेलकोटगढीमा २ र पन्चकन्या गाउँपालिकामा १ जनामा कोरोना संक्रमण पुष्टि भएको छ। यससँगै नुवाकोटमा कोरोना संक्रमितको कुल तीनहजार ५ सय १८ महिलासहित ८ हजार ६ सय ६४ जना पुगेको छ। नुवाकोटमा हालसम्म कोरोना संक्रमणबाट ५२ जनाको मृत्यु भएको छ। जसमध्ये ५१ जनाको मात्रै कोरोनाको दोश्रो भेरियण्टवाट ज्यान गएको स्वास्थ्य कार्यालय नुवाकोटले जनाएको छ। नुवाकोटमा हालसम्म २९ हजार ६ सय २० जनाको आरटिपिसिआर परिक्षण गरिएको छ।"
मेलम्चीको पानी यसै वर्ष काठमाडौंमा ल्याउँछौं : प्रधानमन्त्री,"काठमाडौं: प्रधानमन्त्री शेरबहादुर देउवाले मेलम्चीको पानी यस वर्ष काठमाडौं ल्याउने बताएका छन्। राष्ट्रका नाममा सम्बोधन गर्दै प्रधानमन्त्री देउवाले बाढीका कारण अवरुद्ध बनेको मेलम्ची खानेपानी यसै वर्ष काठमाडौंमा ल्याउने दाबी गरे। उनले देशमा अत्यावश्यक वस्तुको कुनै अभाव नभएको बताए। सरकारको नेतृत्व गरेपछि आर्थिक समाजिक रुपान्तरणमा जोड दिएको छु। उत्पादनमुखी अर्थतन्त्रलाई जोड दिएको छु। आपूर्ति व्यवस्था सुधार गरी महँगी नियन्त्रणमा गरेको छु। भ्रष्टाचार नियन्त्रणमा काम भएका छन्। अत्यावश्यक वस्तुको कुनै अभाव छैन, सम्बोधनको क्रममा उनले भने। उनले अग्रपंक्तिमा काम गर्नेहरूलाई बुस्टर जोड लगाइरहेको र ६० वर्षमाथिका व्यक्तिलाई यसै महिनादेखि बुस्टर डोज लगाइने बताए। ११ वर्षमुनिका बालबालिकाहरूलाई पनि चाँडै खोप दिइने उनले बताए।"
स्थानीय तहको निर्वाचन मिति तोक्न सत्तारुढ दलले कानुनविद्सँग परामर्श गर्ने,काठमाडौं: सत्तारुढ दलले स्थानीय तहको निर्वाचनको मिति तोक्ने सहमति गरेको छ। बालुवाटारमा शुक्रबार बसेको उच्चस्तरीय राजनीतिक समन्वय समितिको बैठकले स्थानीय तहकै निर्वाचनको पक्षमा सहमति गरेको हो। त्यसका लागि सत्तारुढ दलले कानुनी परामर्श गरेर निर्णय लिने सहमति गरेको सहभागी एक नेताले बताए। यससँगै 'अर्ली इलेक्सन'को बहस समाप्त भएको छ। यसअघि माओवादी केन्द्रका अध्यक्ष पुष्पकमल दाहालले अर्ली इलेक्सनको प्रस्ताव गरेपछि सत्तारुढ दलमै विवाद उत्पन्न भएको थियो। प्रधानमन्त्री शेरबहादुर देउवाले पनि आजको सम्बोधनमा तीन तहकै निर्वाचन गराउन प्रतिबद्ध रहेको बताएका थिए। प्रमुख प्रतिपक्षी दल नेकपा एमालेले पनि स्थानीय चुनावको मिति तोक्न दबाब दिँदै आएको छ।
कोरोनाबाट बिपी प्रतिष्ठानमा तीनको मृत्यु,धरान: धरानस्थित बिपी कोइराला स्वास्थ्य विज्ञान प्रतिष्ठानमा पछिल्लो २४ घण्टामा कोरोना सङ्क्रमणबाट तीन जनाको ज्यान गएको छ। गत माघ ६ गते भर्ना भएको लहान१९ का ६२ वर्षीय पुरुषको उपचारको क्रममा आज मृत्यु भएको प्रतिष्ठानले जनाएको छ। फोक्सोमा समस्या भएर उहाँलाई बिहीबार प्रतिष्ठानमा भर्ना गरिएको थियो। बुधबार नै उहाँमा कोरोना पोजेटिभ देखिएको प्रतिष्ठानका सहप्रवक्ता डा चुरामणि पोखरेलले जानकारी दिए। त्यस्तै सिरहा नगरपालिका१ का ८० वर्षीय पुरुषको पनि शुक्रबार बिहान उपचारको क्रममा मृत्यु भएको प्रतिष्ठानले जनाएको छ। आन्द्रामा समस्या भएका उनको पुस २९ गते कोरोना सङ्क्रमण पुष्टि भएको थियो। प्रतिष्ठानको कोभिड अस्पतालमा सोही दिन भर्ना भएका ८० वर्षीय वृद्धको उपचारको क्रममा बिहीबार ११:३५ बजे मृत्यु भएको हो। त्यस्तै महोतरीका श्रीपुर३ का ३० वर्षीय युवकको बिहीबार राति ११ बजे उपचारको क्रममा मृत्यु भएको छ। माघ ५ गते पतिष्ठानमा भर्ना भएका ती युवकको सोही दिन कोरोना सङ्क्रमणको पुष्टि भएको थियो। उनीहरूको दाहसंकारका लागि शव व्यवस्थापनको काम भइरहेको सहप्रवक्ता पोखरेलले जानकारी दिए।
गण्डकीमा २ जना कोरोना संक्रमितको मृत्यु,पोखरा : गण्डकी प्रदेशका गोरखा र पर्वतमा कोभिड संक्रमणबाट ११ जनाको मृत्यु भएको छ। गएको सातायता संक्रमित मृत्युको रेकर्ड शुक्रबार दर्ज भएको हो। गण्डकीमा कोरोनाबाट मृत्यु हुने १ हजार ४ सय ३२ पुगेका छन्। पर्वतको कुश्मा नगरपालिका१३ की २३ वर्षीया महिलाको बिहीबार पोखरा स्वास्थ्य विज्ञान प्रतिष्ठानमा मृत्यु भएको थियो। उनमा बिहीबार नै कोरोना संक्रमणको पुष्टि भएको हो। बिहीबारै संक्रमण पुष्टि भएका गोरखा नगरपालिका११ का ४० वर्षीय पुरुषको सोही दिन मृत्यु भएको हो। गण्डकी प्रदेशमा बिहीबार ९ सय जनालाई कोभिड संक्रमण भएको गण्डकी प्रदेश स्वास्थ्य निर्देशनालयले जनाएको छ।
नेपाली कम्पनीसँग पारासिटामोल बनाउने कच्चा पदार्थ पर्याप्त स्टकमा छः विभाग,"काठमाडौंः औषधि व्यवस्था विभागले उत्पादक कम्पनीसँग पर्याप्त पारासिटामोल बनाउने कच्चा पदार्थ रहेको बताएको छ। अनुगमनका क्रममा विभागबाट एक औषधि उत्पादक कम्पनीको स्थलगत निरीक्षण गर्दा उक्त औषधिको कच्चा पदार्थको मौज्दात १२३७ केजी (करिब २४ लाख चक्की), बजार बिक्री वितरणको लागि पठाइएको चार लाख ५९ हजार चक्की, उत्पादनका क्रममा रहेको बिस लाख चक्की र प्राप्त हुने क्रममा रहेको कच्चा पदार्थ १७ हजार केजी (करिब तीन करोड चक्की बनाउन पुग्ने) रहेको विवरण प्राप्त भएको हो। विभागले शुक्रबार सार्वजनिक सूचना जारी गर्दै भनेको छ, केही दिन यता बजारमा पारासिटामोल फाइभ हन्ड्रेड एमजी चक्की औषधिको अभाव भनि विभिन्न सञ्चार माध्यममा प्रकाशन भएको समाचारप्रति यस विभागको गम्भीर ध्यानाकर्षण भएको छ। यस विभागमा दर्ता भएका यो औषधि उत्पादन गर्ने उत्पादक एवं थोक तथा खुद्रा फार्मेसीहरुमा अनुगमन गर्दा उत्पादन कार्य सुचारु रहेको एवं विक्री वितरण कार्य निरन्तर रहेको पाइएको छ। उत्पादकहरूसँग उपलब्ध कच्चा पदार्थ एवं पैठारी परिमाण बारेमा विवरण संकलनको कार्य भइरहेको छ। बजार व्यवस्था कायम राख्ने गरि उपलब्ध एवं थप कच्चा पदार्थको प्रबन्ध मिलाई उत्पादन कार्य सुचारु राख्न एवं विक्री वितरण कार्य निरन्तर राखी उपलब्धता सुनिश्चीत गर्न समेत विभागले सबै उत्पादक, पैठारीकर्ता एवं विक्री व्यवसायीहरुलाई निर्देशन दिइसकेको छ। विभागले स्वदेशी औषधि उत्पादकसंग यो औषधि बनाउने आवश्यक कच्चा पदार्थ र तयारी औषधिको विवरण माग गरेकोमा हालसम्म प्राप्त भएको विवरण अनुसार कच्चा पदार्थको मौज्दात १५ हजार ७६५ केजी र सोबाट करिब तिन करोड चक्की उत्पादन हन सक्ने वस्तुगत आधार र औषधि उत्पादन एवं विक्री वितरण कार्य निरन्तर एवं नियमित रहेकोले अभाव हने भ्रममा नपर्न सर्वसाधारणमा अपील गरेको छ।"
दुर्गमका बासिन्दालाई वीरेन्द्रनगरमा आवास गृह,"सुर्खेत : कर्णालीका नागरिकलाई प्रदेश राजधानी वीरेन्द्रनगर आउन सहज छैन। दुर्गमका नागरिकलाई उपचार र अन्य कामका लागि वीरेन्द्रनगर आउन खर्चिलो हुन्छ। भौगोलिक विकटता र आर्थिक अभावमा प्रदेश राजधानीको बसाई उनीहरुका लागि महँगो पर्दछ। यही समस्यालाई मध्यनजर गर्दै प्रदेश सरकारले वीरेन्द्रनगरमा आवास गृह निर्माण गर्ने भएको हो। भौगोलिक विकटता, यातायातको सहज पहुँच नहुनु र गाउँमै भरपर्दो उपचार सेवा नभएकै कारण हुम्ला, डोल्पा, मुगुु, कालिकोट र जुम्लाका नागरिक वीरेन्द्रनगर आउने गरेका छन्। यसका लागि उनीहरुले समय र पैसा दुबै खर्चिनुपर्ने अवस्था छ। जेनतेन प्रदेश राजधानी झरेपनि उनीहरुको वीरेन्द्रनगरबसाई महंगो छ। तर आर्थिक रुपमा विपन्न नागरिकलाई वीरेन्द्रनगरमा बस्न र औषधि उपचार गर्नै मुश्किल हुन्छ। यही कारण कर्णाली प्रदेश सरकारले राजधानीमा आउने दुर्गमका नागरिकलाई सस्तो र सहज रुपले बास दिनेगरी कर्णाली नागरिक अतिथि आवास गृह बनाउँदै छ। उक्त अथिति गृहमा मुख्यगरी उपचारका लागि दुर्गम जिल्लाबाट आएका विरामी र अन्य नागरिकले सस्तो दरमा बास बस्न पाउनेछन्। दुर्गमका नागरिक उपचारकै लागि वीरेन्द्रनगर आउँछन्, अन्य कामका लागि आउँदा पनि उनीहरुलाई समस्या हुने गरेको छ मुख्यमन्त्री जीवनबहादुर शाहीले भन्छन्, उनीहरुका लागि सरकार छ भन्ने अनुभूति दिलाउनुपर्ने छ, यसैका लागि वीरेन्द्रनगर नगरपालिकासँग समन्वय गरेर हामी आवास गृह निर्माण गर्छाै यसले दुर्गमका नागरिकलाई वीरेन्द्रनगर आउँदा महँगो खर्चमा होटलमा बस्नैपर्ने बाध्यता अन्त्य हुने उनको विश्वास छ। प्रदेश सरकारसँग आफ्नै जग्गा नभएका कारण वीरेन्द्रनगर नगरपालिकालाई आवास गृह निर्माणको जिम्मा दिन लागिएको प्रदेश सरकारले जनाएको छ। जसअन्तर्गत वीरेन्द्रनगर नगरपालिकाले वडा नं ६ स्थित राम मन्दिर रहेको जग्गामा आवास गृहका लागि प्रस्ताव गरेको छ। राम मन्दिर क्षेत्रमा अतिथि आवास गृह बनाउन प्रस्ताव भएको छ मेयर देवकुमार सुवेदीले भन्छन, प्रदेश सरकारबाट बजेट आएपछि अन्य काम अगाडि बढ्छ। आवास गृहका लागि जग्गा अभाव नहुने उनको भनाइ छ। आवास गृहमा विरामीसहित दुर्गमबाट आउने नागरिकले सेवा पाउने छन्। आवास गृह निर्माणका लागि प्रदेश सरकारले चालु आर्थिक वर्षमा पाँच करोड बजेट विनियोजना गरेको छ। सोही बजेट कार्यान्वयन गर्न प्रदेशले नगरपालिकालाई जिम्मा दिने तयारी गरेको छ। प्रदेशले बजेट नगरलाई बजेट दिएपछि जग्गाको एकीन गर्ने र पूर्वाधार निर्माण सुरु गर्ने नगरपालिकाको योजना छ। यस्तै प्रदेश सरकारले किरियापुत्री भनव पनि बनाउने भएको छ। वीरेन्द्रनगर२ उत्तरगंगा मन्दिर क्षेत्रमा किरियापुत्री भवन बनाउन लागिएको हो। भवन निर्माणका लागि प्रदेश सरकारले चालु आर्थिक बर्षमा एक करोड बजेट छुट्याएको छ।"
प्रधानमन्त्रीले भोलि ९ बजेका लागि बोलाए सर्वदलीय बैठक,काठमाडौं: प्रधानमन्त्री शेरबहादुर देउवाले सर्वदलीय बैठक बोलाएका छन्। शनिबार ९ बजेका लागि बैठक बोलाइएको प्रधानमन्त्रीका प्रेस विज्ञ गोविन्द परियारले जानकारी दिए। आगामी निर्वाचनलगायतका बिषयमा छलफल गर्न बैठक बोलाइएको बताइएको छ। आजै बसेको पाँच दलको बैठकले स्थानीय तहको निर्वाचनको मिति तोक्न कानुनविद्हरुसँग परामर्शन गर्ने निर्णय गरेको थियो। प्रधानमन्त्री देउवाले पनि राष्ट्रका नाममा सम्बोधन गर्दै एक वर्षभित्र तीनवटै तहको निर्वाचन सम्पन्न गर्ने बताएका थिए।
पुतलीबजारमा ८५ प्रतिशत अनुदानमा हाते ट्याक्टर वितरण,"स्याङ्जा : पुतलीबजार नगरपालिका र यूएनडीपीको आर्थिक, प्राविधिक सहयोग तथा सूर्यौदय क्लबको ब्यवस्थापनमा संञ्चालित कोभिड १९ आर्थिक सामाजिक प्रतिकार्य पहल सम्बन्धी कार्यक्रममा शुक्रबार हाते ट्याक्टर बितरण गरिएको छ। पुतलीबजार१० का ११ जना किसानलाई जनही ८५ प्रतिशत अनुदानमा हाते ट्याक्टर उपलब्ध गराइएको हो। ट्याक्टरको बजार मुल्य ४५ हजार छ। कार्यवाहक नगरप्रमुख ओमबहादुर खड्का र प्रमुख प्रशासकिय अधिकृत पुरुषोत्तम शर्माले हाते ट्याक्टर प्रदान गर्दै टयाक्टरको सही सदुपयोग गर्दे मौसमी तथा बेमौसमी कृषि उत्पादनमा जोड दिन किसानलाई सुझाव दिए। यसवर्ष पुतलीबजारमा ९३ वटा हाते ट्याक्टर बितरण गर्ने योजना रहेको क्लबका अध्यक्ष अनन्तकुमार श्रेष्ठले जनाए। उनले भने, पुतलीबजारका १४ वटा वडाका हरेक टोलमा एउटा हाते ट्याक्टर पुरयाउने र त्यहाँका किसानले कम मुल्यमा सो ट्याक्टरको उपयोग गर्न पाउन भन्ने उदेश्य हो। हिजोआज हलगोरुका विकल्पकारुपमा हाते ट्याक्टरको प्रयोग बढ्दो छ। ससाना गह्रादेखि ठूल्ठूला फाँटसम्म कम मूल्यमा सहजरुपमा जोत्न सकिने किसानको भनाई छ।"
दुई महानिर्देशक भएको औषधि व्यवस्था विभाग झन् थला पर्दै,"काठमाडौं: औषधिहरुको गुणस्तर, नियमन, अनुगमन गर्ने कार्यकारी संस्था हो औषधि व्यवस्था विभाग। विभागको कार्यक्षेत्र भनेको औषधि बजार सबलीकरण गर्ने र आम नागरिकमा औषधिको पहुँच सहज र सरलिकृत गर्ने हो। विभाग औषधि ऐन २०३५ बमोजिम स्थापना भएको हो। स्थापना भएको यति लामो समय बितिसक्दा पनि विभागले गति लिन सकेको छैन। कर्मचारीहरु विभागको उत्थानभन्दा पनि दैनिक १० देखि ४ समय विताउनमै सीमित देखिएको सेवाग्राहीको गुनासो छ। जनसुरक्षित, असरयुक्त र गुणयुक्त नभएको औषधिको उत्पादन, बिक्रीवितरण, निकासी पैठारी, संचय र सेवन मनाही गर्ने, औषधिको प्रयोग, उपयोगिता वा प्रभाकारिता सम्बन्धमा झुठा वा भ्रमात्मक प्रचार वा विज्ञापन गर्न नदिने र कसैले औषधिको प्रचार वा विज्ञापन गर्न चाहेमा औषधि ऐन २०३५ को प्रावधान अनुसार अनुमति दिने कार्य गर्ने, जनसुरक्षित असरयुक्त वा गुणयुक्त औषधिको उपलब्धताको अनुगमनका लागि जाँचबुझ तथा निरीक्षण गर्ने विभागको कार्यक्षेत्र हो। त्यस्तै औषधिको गुणस्तर यकिन गर्न औषधि प्रयोगशाला तथा अन्य प्रयोगशालाबाट औषधिको परीक्षण तथा विश्लेषण गराउने, औषधि उत्पादनका लागि उत्पादन अनुज्ञापत्र र बिक्री वितरण प्रमाणपत्र दिने, खुद्रा तथा थोक औषधि पसल खोल्न पसल दर्ता प्रमाणपत्र दिने तथा ती प्रमाणपत्रहरु नियमानुसार नवीकरण गर्ने, औषधिको प्रकृति हेरी चिकित्सकको प्रेस्क्रिप्सन बमोजिम र बिना प्रेस्क्रिप्सन बेच्न सकिने औषधिहरुको समूह विभाजन गर्ने काम हो विभागको। के यी कामहरु चुस्त दुरुस्त भएका छन्? सेवाग्राहीको गुनासो छ, कर्मचारीले समयमा काम गर्दैनन्। ढिलासुस्ती गरिदिन्छन्। कहिले त दिन नै बित्छ। इगभरनेन्स पद्यतिको प्रभावकारी सुरुवात अझै हुन सकेको छैन। देशभर २९ हजार ५८ फार्मेसी छन्, २५ हजार ब्राण्डका औषधि बजारमा छन्। जम्मा ११७ औषधिको मूल्य निर्धारण गरिएको छ। फार्मेसी नपढेकाले फार्मेसी चलाइरहेका छन्। विभागलाई प्रादेशिक संरचनामा रुपान्तरण गर्ने योजना अलमल छ। विभागको काठमाडौंसहित विराटनगर, वीरगञ्ज, नेपालगञ्ज, राष्ट्रिय औषधि प्रयोगशालामा गरी ११५ जनाको दरबन्दी भएकोमा अहिले ७६ जना मात्रै पदपूर्ति भएको छ। ६० अर्बको औषधि बजार, त्यसमा ७२ वटा स्वदेशी औषधि उद्योग (एलोपेथिक) र ४८ वटा आयुर्वेदिक औषधि उद्योग सञ्चालनमा रहेको, ४०० वटा विदेशी कम्पनीको औषधि आयात हुने गरेको, २५ हजार बढी औषधि पसल, २० हजार बढी औषधिको ब्राण्ड रजिष्ट्रर्ड र १५ हजार बढी फार्मासिस्ट व्यवासायीहरुको अनुगमन गर्ने जिम्मा ७६ जना कर्मचारीको भरमा छ। जो नेतृत्वमा आए पनि विभाग कछुवाको गतिमा छ। विभागका कर्मचारीहरुको काम दैनिक प्रशासनिक कार्यसञ्चालन, औषधि, औषधि पसल(दर्ता, अनुमति)बाहेक खासै हुन सकेको छैन। अहिले पनि अनुगमनको क्षेत्राधिकारका विषयमा औषधि व्यवस्था विभाग र उपभोक्ता हकहित संरक्षण विभागबीच विवाद छ। फर्मास्यूटिकल औषधिबारे पनि कसको क्षेत्राधिकार हुने भन्ने विषय प्रश्नमै सीमित छ। तर हाँसोलाग्दो कुरा, त्यही विभागका नेतृत्वकर्ता २ जना छन्, नारायणप्रसाद ढकाल र भरत भट्टराई। कसलाई कार्यकारी मान्ने विवाद छ। राजनीतिक अधिकारी मन्त्रालयको नेतृत्वमा आउँदा औषधि व्यवस्था विभाग पटकपटक टार्गेटमा पर्दै आएको छ। औषधि व्यवस्था विभाग जसरी यो अवस्थामा चलायमान हुनुपर्ने हो, औषधिको गुणस्तर कायम गर्न लाग्नुपर्ने हो या औषधिहरुको नियमन गर्न लाग्नुपर्ने हो त्यसो हुन सकिरहेको छैन। तर, स्वास्थ्य तथा जनसंख्या मन्त्रालयले विभागलाई गतिशिल बनाउन कुनै चासो दिएको देखिँदैन। बरु नेतृत्व परिवर्तनमै रमाउँछ स्वास्थ्य मन्त्रालय। गत पुस २७ मा स्वास्थ्य मन्त्रीस्तरीय निर्णय गर्दै कोभिड युनिफाइड अस्पतालमा (वीर अस्पताल)को प्रमुखमा सरुवा भए डा गुणराज लोहनी। तर, उनलाई आउन नदिन विरका कर्मचारीले चर्को दबाब दिए। डा लोहनी पनि विर जान भित्री मनदेखि इच्छुक थिएनन्। जसकारण पनि वीर अस्पतालका प्रमुख डा भुपेन्द्र बस्नेतनै कायम भयो। स्वास्थ्य मन्त्रालयले औषधि व्यवस्था विभागको महानिर्देशकमा गत पुस २७ मा भरत भट्टराई पठाएको छ। तर, हालका महानिर्देशक नारायण ढकालले कुर्सी छोडेका छैनन्। भट्टराई दिनहुँजसो विभागमा हाजिरी गरेर मन्त्रालय फर्किने गरेका छन्। विर अस्पतालकै नजिरमा टेकेर ढकाल पनि नेतृत्वमै रहेका छन्। यसअघि पनि भट्टराई नेतृत्वमा थिए। तर, उनले खासै सुधार गरेनन् नियमित प्रशासनिक कार्यसञ्चालन बाहेक। अहिलेका ढकाल पनि उल्लेखनीय काम गर्ने डिजीमा पर्दैनन्। यी दुवै दोहोरिएर पटकपटक डिजी भइरहनेमा पर्छन् तर, विभागको हालत जस्ताको त्यस्तै छ। औषधि व्यवस्था विभागका पूर्व महानिर्देशक वालकृष्ण खकुरेलले राजनीनिका कारण कर्मचारीतन्त्र अस्तव्यस्त भएको बताए। उनले अन्नपूर्णसँग भने, ठूलो पदमा बढुवा हुन चाकडी गर्नुपर्ने अवस्था छ। मेरिटबाट त कोही जान पाउँदैन। बढुवा, प्रमुख हुन नेता पक्रनुपर्छ, खकुरेलले भने, मन्त्रालयमा ११औं तहको दरबन्दी रहेको थियो। सो दरबन्दी हटाएकै कारण समस्या आएको हो। ११औं तहको दरबन्दी जनस्वास्थ्यमा कायम भयो। त्यसैकारण पनि अहिले समस्या आयो। नेपाल औषधि थोक व्यवसायी संघका अध्यक्ष शिवराज वास्कोटाले राजनीतिक स्वार्थको किचलोमा डिजी परिवर्तन गर्न नहुने बताए। उनले भने, 'स्वास्थ्य मन्त्रीस्तरीय हस्तक्षेपका कारण विभाग धरासयी भयो। स्वास्थ्य मन्त्री परिवर्तन हुनासाथ डिजी परिवर्तन हुने व्यवस्थाको अन्त्य हुनुपर्छ। यस विषयमा प्रधानमन्त्रीले हस्तक्षेप गर्नुपर्छ। राष्ट्रिय सभा निर्वाचनका क्रममा आचारसंहिता विपरित स्वास्थ्य मन्त्री वीरोध खतिवडाले स्वास्थ्य सेवातर्फ सरुवा गरेको स्वास्थ्यका अधिकारीहरु बताउँछन्। विभागको महानिर्देशकमा गत २०७८ भदौ १५ मा नारायण ढकालले जिम्मेवारी पाए। मंगलबार मन्त्रीस्तरीय निर्णयअनुसार ढकाललाई महानिर्देशक नियुक्त गर्ने निर्णय गरिएको थियो। यसअघि महानिर्देशकको रुपमा भरत भट्टराई थिए। २०७६ असोज ७ मा पनि विभागको महानिर्देशक पदमा पुनः नारायण ढकालले कार्यभार सम्हालेका थिए। सर्वोच्च अदालतको अन्तरिम आदेशअनुसार स्वास्थ्य मन्त्रालयले उनलाई महानिर्देशक पदको कार्यभार सम्हाल्न पत्र दिएको हो। स्वास्थ्यसेवा तर्फको कर्मचारी समायोजनअन्तर्गत मन्त्रालयले ११औँ तहमा कार्यरत उनलाई राष्ट्रिय औषधि प्रयोगशालाको प्रमुखमा पदस्थापना गरेको थियो। मन्त्रालयले दशौं तहका पानबहादुर क्षेत्रीलाई यसअधि निमित्त महानिर्देशकको जिम्मेवारी दिएको थियो। २०७५ फागुन ५ मा औषधि व्यवस्था विभाग (डीडीए)का महानिर्देशक नारायणप्रसाद ढकाललाई स्वास्थ्य मन्त्रालयले स्पष्टीकरण सोधेको थियो। ढकालले नियम मिचेर राष्ट्रिय औषधि प्रयोगशालामा निमित्त प्रमुख नियुक्त गरेको भन्दै स्वास्थ्य मन्त्रालयले स्पष्टीकरण सोधेको थियो। ढकालले २०७५ पुस ३० गते सिनियर डिभिजनल केमिष्ट शैलेस कुमार झालाई राष्ट्रिय औषधि प्रयोगशाला बबरमहलमा निमित्त प्रमुख नियुक्त गरेका थिए। निमित्त प्रमुख झालाई प्रयोगशालाको आर्थिक र प्रशासनिक अधिकारसमेत दिइएको थियो। निमित्तको जिम्मेवारीमा भएकालाई सामान्यतया आर्थिक अधिकार दिइँदैन। स्वास्थ्य मन्त्रालयले भरत भट्टराईलाईलाई २०७७ असोज २९ मा विभागको महाानिर्देशक नियुक्त गरेको थियो। भट्टराईलाई जिम्मेवारी दिएपछि उक्त स्थानमा रहेका नारायण ढकाललाई राष्ट्रिय औषधि प्रयोगशालामा पठाइएको थियो। महानिर्देशकको जिम्मेवारी पाएका भट्टराई २०७७ साउनमा ११औं तहमा बढुवा भएका थिए।"
कांग्रेसको १६ जिल्ला अधिवेशन पुनः स्थगित,"काठमाडौं: नेपाली कांग्रेसको १६ जिल्लाको अधिवेशन पुनःस्थगन भएको छ। यही माघ १५ गतेका निम्ति निर्धारण भएको अविधेशन कोरोना महामारीका कारण स्थगन भएको हो। नेपाली कांग्रेस केन्द्रीय निर्वाचन समितिको बिहीबारको बैठकको निर्णयअनुसार १६ जिल्ला कार्यसमितिको निर्वाचन अर्को निर्णय नभएसम्मका लागि स्थगन गरिएको केन्द्रीय निर्वाचन समितिका सचिव केशव रिजालले आज जारी गरेको प्रेस विज्ञप्तिमा जनाइएको छ। आम नागरिकको स्वास्थ्य सुरक्षालाई दृष्टिगत गरी सरकारले स्वास्थ्य सुरक्षा र सावधानी अपनाउन जारी गरेका आदेश तथा पार्टीका जिल्ला अधिवेशनका प्रतिनिधिलगायत जिल्ला कार्यसमितिको निर्वाचनमा प्रत्यक्ष रुपमा सहभागी हुने पार्टीका नेता एवम् कार्यकर्ता, निर्वाचन समितिका प्रतिनिधि, सुरक्षाकर्मी, सञ्चारकर्मी तथा स्वयम्सेवकलगायत सबैको स्वास्थ्यलाई ध्यानमा राखी अधिवेशन स्थगन गरिएको सचिव रिजालले वक्तव्यमा उल्लेख गरे। गत मङ्सिर २४ देखि २८ गतेसम्म १४औँ केन्द्रीय महाधिवेशन सम्पन्न गरे नेपाली कांग्रेसले १६ जिल्लाको अधिवेशन गर्न सकेको छैन। अधिवेशन गर्न बाँकी जिल्ला सप्तरी, सिरहा, धनुषा, महोत्तरी, सर्लाही, रौतहट, बारा र पर्सासहित सिन्धुली, मकवानपुर, सिन्धुपाल्चोक, चितवन, नवलपुर, बाँके र कैलाली हुन्।"
मधेस प्रदेशमा १४ जनामा देखियो ओमिक्रोन भेरियन्ट,"जनकपुरधाम: कोरोनाको नयाँ भेरियन्ट ओमिक्रोमन मधेस प्रदेशशमा पनि देखिएको छ। मधेस प्रदेशमा १४ जनामा कोरोनाको नयाँ भेरियन्ट ओमिक्रोन देखिएको स्वास्थ्य निर्देशनालय मधेश प्रदेशका निर्देशक विजय झाले जानकारी दिए। ५ सय २७ जना परीक्षण गर्दा १४ जनामा ओमिक्रोन भेरियन्ट देखिएको हो। पछिल्लो केही दिनदेखि मधेस प्रदेशमा कोरोना संक्रमनको दर बढेको छ। अहिले दिनहुँ सयौँको संख्यामा कोरोना संक्रमित थपिदै गएका छन्। बिहीबार प्रदेशको विभिन्न प्रयोगशालामा गरिएको परीक्षणमा २ सय ७ जनामा कोरोना संक्रमण देखिएको थियो। हालः यस प्रदेशमा १ हजार २ सय ११ जना कोरोनाको सक्रिय संक्रमित रहेका छन्। संक्रमितहरुमध्ये आइसीयुमा २ जना, एचडीयुमा ४ जना र बाँकी संक्रमित होम आइसोलेशनमा रहेका छन्।"
भिजिट भिसामा खाडी मुलुक र मलेसिया जान रोक,काठमाडौं: सरकारले भिजिट भिसामा खाडी मुलुक र मलेसिया जान रोक लगाएको छ। शुक्रबार गृह मन्त्रालयले उक्त जानकारी दिएको हो। बढ्दो कोरोना संक्रमणका कारण खाडी मुलुक र मलेसिया गई विचल्लीमा पर्ने नेपालीको संख्या बढेको भन्दै मन्त्रालयले भिटिज भिसामा भ्रमणमा जान रोक लगाएको गृह प्रवक्ता फडिन्द्रमणि पोखरेलले बताए। उक्त निर्णय माघ १० गतेदेखि अर्को आदेश जारी नभएसम्मको लागि लागू हुने बताइएको छ।
मकवानपुर जिल्लामा चल्ने ९७ टिपर कारबाहीमा,"काठमाडौं : मकवानपुर जिल्लामा चल्ने ९७ वटा टिपर कारवाहिमा परेका छन्। शुक्रबार मकवानपुरको हेटौडा उपमहानगरपालिका११स्थित पूर्वपश्चिम लोकमार्ग, वडा नं१ स्थित तिर्तिरेधारा तथा मनहरी गाउँपालिका६स्थित पूर्वपश्चिम लोकमार्गमा प्रहरीले गरेको चेकजाँचमा ओभरलोड बोक्ने ९७ वटा टिपरलाई कारवाहि गरिएको प्रहरीले जनाएको छ।"
बाँस झ्याङमा चिप्लिएर एक जनाको मृत्यु,विराटनगर : मोरङको केराबारी गाउँपालिका७मा बाँस झ्याङमा चिप्लिएर लड्दा शुक्रबार दिउँसो एक जनाको मृत्यु भएको छ। प्रहरीका अनुसार बाँस झ्याङमा काटेको बाँस त्यहाँबाट निकाल्ने क्रममा चिप्लिएर लड्दा ४३ वर्षीय ढकबहादुर राईको मृत्यु भएको हो। बाँस निकाल्ने क्रममा भिरालो जमिनबाट लडेका राईको घटनास्थलमै मृत्यु भएको प्रहरीले जनाएको छ। प्रहरीका अनुसार स्थानीय टंक बस्नेतको बाँस झ्याङमा काटेको बाँस बाहिर निकाल्ने क्रममा घटना भएको हो। शव पोस्टमार्टमका लागि धरानस्थित बीपी कोइराला स्वास्थ्य विज्ञान प्रतिष्ठान लगेर घटनाका बारेमा अनुसन्धान थालिएको जानकारी प्रहरीले दिएको छ।
राष्ट्रिय महिला हक्की प्रतियोगिताको उपाधि लागि सुदूरपश्चिम र आर्मी भिड्ने,"वीरगन्ज : वीरगन्जमा आयोजित चौथो सहाना प्रधान स्मृती राष्ट्रिय महिला हक्की प्रतियोगिताको उपाधिका लागि सुदूरपश्चिम प्रदेश र त्रिभुवन आर्मी क्लब भिड्ने भएका छन्। शुक्रबार वीरगन्जको आदर्शनगर भएका सेमीफाइनलमा खेलमा जित हात पार्दै दुवैले शनिबार उपाधिका लागि हुने फाइनल खेलमा स्थान पक्का गरेका हुन्। शुक्रबार भएको दोश्रो तथा अन्तिम सेमीफाइनल खेलमा मधेस प्रदेशलाइ २० गोल अन्तरले पाखा लगाउदै सुदूरपश्चिमले उपाधिका लागि फाइनलमा आर्मीसंगको भेट पक्का गरेको हो। सुदूरपश्चिमका लागि खेलको ५३औं मिनेटमा लक्ष्मी बम र ५६ औं मिनेटमा सुनिता नेगीले गोल गरेकी हुन्। उक्त खेलको वुमेन अफ दी म्याच नेगी नै घोषित भइन्। यसअघि शुक्रबार नै भएको पहिलो सेमीफाइनल खेलमा त्रिभुवन आर्मी क्लबले गण्डकी प्रदेशलाई ३० गोलले पराजित गर्दै फाइनलको यात्रा तय गरेको हो। एकपक्षिय खेलमा आर्मीका लागि खेलको १७ औं मिनेटमा सिता कुमारी चौधरी २५ औं मिनेटमा अन्जना चन्द ठकुरी र ४६ औँ मिनेटमा नीलीमा पाण्डेले गोल गरेका हुन्। पहिलो सेमीफाइनल खेलको वुमेन अफ दी म्याच आर्मीकी सिता कुमारी चौधरी घोषित भइन्। प्रतियोगितको उपाधिका लागि यी दुइ बिचको फाइनल खेल शनिवार दिउँसो २ बजे हुनेछ। त्यसअघि तेश्रो स्थानका लागि मधेस प्रदेश र गण्डकी प्रदेशबीचको खेल शनिबार बिहान ९ बजे देखि सुरु हुने नेपाल हक्की संघका वरिष्ठ उपाध्यक्ष अनिल शर्माले जानकारी दिए। सामाजिक संस्था सानो पाइलाको सहकार्यमा नेपाल हक्की संघले माघ ४ गते देखि आयोजना गरेको प्रतियोगितामा मधेस प्रदेश , प्रदेश नम्बर १, गण्डकी प्रदेश, लुम्बिनी प्रदेश, सुदूरपश्चिम प्रदेश र नेपाल आर्मी क्लबगरी ६ टिमले भाग लिएका हुन्। प्रतियोगितको उपाधि विजेताले नगद ५० हजार, उपविजेता टिमले नगद ३० हजार र तेश्रो हुने टिमले नगद १५ हजार रुपैयाँ पुरस्कार प्राप्त गर्ने सानो पाइलाका सन्चार संयोजक विवेक कर्णले जानकारी दिए।"
एक वर्षभित्र तीनवटै चुनाव : तर पहिले कुन? स्थानीय कि संसदीय !,"काठमाडौं: प्रधानमन्त्री शेरबहादुर देउवाले सरकारले एक वर्षभित्रै तीन वटै तहको चुनाव गराउने बताएका छन्। गठबन्धन सरकारको ६ महिनाको अवधि पूरा भएको अवसरमा प्रधानमन्त्री देउवा शुक्रबार राष्ट्रका नाममा सम्बोधन गर्दै समयमै निर्वाचन हुने दाबी गरे। सत्ता साझेदार दल माओवादी केन्द्रका अध्यक्ष पुष्पकमल दाहाल प्रचण्डले स्थानीय तहअघि नै प्रतिनिधिसभाको चुनाव गराउने प्रस्तावले अहिले चर्को बहसको रुप लिएको छ। निर्वाचन आयोगले पनि स्थानीय तहको निर्वाचन वैशाखमा गर्नैपर्ने र त्यसका लागि सरकारले माघ पहिलो सातामै मिति तोक्नुपर्ने आग्रह गर्दै आएको छ। तर गठबन्धन सरकारले न स्थानीय चुनावको मिति तय गर्न सकेको छ, न संसदीय चुनावमा जाने निर्णय नै। जसका कारण आम जनता अलमलमा परेको देखिन्छ। प्रमुख प्रतिपक्षी दल नेकपा एमालेले पनि सरकारले स्थानीय तहलाई जनप्रतिनिधिविहीन बनाउन नमिल्ने भन्दै निर्वाचन मिति तोक्न दबाब दिँदै आएको छ। प्रमुख प्रतिपक्षी दल र आम जनताको दबाब थेग्न नसकेरै प्रधानमन्त्रीले एक वर्षमा तीन तहकै चुनाव गराउन सरकार प्रतिबद्ध रहेको सुरुवातमै भने। त्यतिमात्र होइन, संसदमा जारी गतिरोध हटाउन पनि आफू प्रतिबद्ध रहेको बताए। हालै संसदको गतिरोध हटाउन प्रधानमन्त्री देउवा ओली निवास बालकोट पुगेका थिए। संसद गतिरोध हटाउन आग्रह गरे पनि एमालेले नेकपा एकीकृत समाजवादीका सांसदहरु उपस्थित हुन्जेल संसद अवरुद्ध गर्ने बताइसकेको छ। कि त सभामुख अग्निप्रसाद सापकोटाले राजीनामा दिनुपर्ने एमालेको अडान छ। सत्ता गठबन्धन सरकार यी दुबै कुरा असफल भइरहेको छ। यही असफलताले पनि प्रधानमन्त्री देउवालाई सरकार चलाउन थप संकट उत्पन्न भएको उनी निकट नेताहरु बताउँछन्। यही संकटका बीच प्रधानमन्त्री देउवाले स्थानीय तहको निर्वाचन मिति तय गर्नेछन् वा संसद भंग गरी संसदीय चुनाव आह्वन गर्नेछन्, केही दिनमा थाहा भइ नै हाल्नेछ।"
संसदभित्रको विवाद छिट्टै समाधान हुन्छ : प्रधानमन्त्री,काठमाडौं: प्रधानमन्त्री शेरबहादुर देउवाले संसदभित्रको विवाद छिट्टै समाधान गर्ने बताएका छन्। उनले राष्ट्रका नाममा सम्बोधन गर्दै संसदभित्रको विवाद सबै राजनीतिक दलहरुसँग परामर्श गरेर समाधान गर्ने बताए। उनले सरकारलाई एक वर्षभित्र तीन वटै तहको निर्वाचन गराउनुपर्ने जिम्मेवारी रहेको बताउँदै त्यो पनि निर्धारित समयमै सम्पन्न गर्ने प्रतिबद्धता जनाए। उनले सुरक्षाका मापदण्डको पूर्ण पालना गर्दै कोभिडविरुद्ध लड्नुपर्ने बताउँदै सजगता अपनाउन सबै नेपालीमा आग्रह गरे। कोभिड नियन्त्रणलाई रोकथाम गर्न खोप नै जरुरी रहेको बताउँदै खोप अभियान जारी रहेको बताउँदै उनले उपचार व्यवस्थालाई चुस्तदुरुस्त बनाएको उल्लेख गरे।
जाडोमा जेष्ठ नागरिकको पीडा : अगेँनाको डिलमा आगो तापेर रात बित्छ,"उदयपुर : ६७ वर्षअघि किनेको सिरक च्यातिएर छ्यान्द्राछ्यान्द्रा छ, जाडो धान्न नसकेपछि कैयौँ दिन अगेँनाको डिलमा आगो तापेर निन्द्रा पुर्याएको छु। रौतामाई गाउँपालिका४ का शारिरिकरुपले अशक्त (अपांग) ७५ वर्षिया बृद्धा गुणबहादुर मगरले गाउँपालिकाले आयोजना गरेको न्यानो कपडा वितरणमा भावुक हुँदै भने। उनी भन्छन्, यति भए त यो वर्षको जाडो कटाउँछु होला। त्यसअघि थपे, गरिब, अशक्त हुनु पनि केही रहेनछ, किन्ने पैसा छैन्, त्यसैले त्यहीँ छ्यान्द्राछ्यान्द्रा परेको सिरकले जाडो धान्दै आएको छु। अपांग उनी घरमा एक्लै बस्छन्। दुई भाई छोरा २० वर्षअघि नै छोडेर काठमाण्डौँ गएपछि भत्किएको सानो झुप्रो घरमा उनी बस्छन्। बुढेसकालमा छोरा र समुदाय कसैले नहरेको उनले गुनासो सुनाए। टालटुल गरेर बस्दै आएको घर पनि भत्किएकाले ओत लाग्नसमेत मुस्किल परेको उनले सुनाए। मगरजस्तै अन्य धेरै जेष्ठनागरिकको उही गुनासो थियो। सिरक वितरण गर्ने खबर सुनेपछि वडा नम्बर ८ मा पुगेका रौतामाई गाउँपालिका ज्येष्ठ नागरिक संजालका अध्यक्ष छत्रबहादुर मगरले भने, जाडोको बेला जेष्ठनागरिक बचाउन चर्को छ। घरमा परिवारसँग मिलेर बसेकाहरुको त त्यहीँ पनि ठिकै छ, उनले भने, परिवारबाट अपहेलित भएकाहरुको जनजीवन कष्टकर छ, त्यसैले त्यस्ता प्रति कार्यक्रम लक्षित हुनुपर्छ। कतिपय जेष्ठनागरिक राती सुत्दा ओढ्ने कपडा नभएपछि घरभित्र आगो बालेर रात काट्न बाध्य छन्, मगरले भने, पाखुरामा बल भएसम्म त्यहीँ मान्छे काम लाग्यो काम गर्न नसकेपछि वेवास्तामा छन्, यहीँरुपले जाडो बढ्ने हो भने कठ्याग्रिएर जीवन जान सक्छ। गाउँपालिकाद्धारा १ सय ४० जनालाई सिरक वितरण जेष्ठनागरिकको यहीँ समस्या देखेर रौतामाई गाउँपालिकाले सिरक वितरण अभियान सुरु गरेको छ। लैंगिक समानता तथा महिला शसक्तिकरण क्षेत्र अन्र्तगत ज्येष्ठ नागरिक लक्षित बजेटबाट गाउँपालिकाका ८ वटै वडाका ज्येष्ठ नागरिकलाई सिरक वितरण गरेको हो। गाउँपालिकाका उपाध्यक्ष कुमारी ठकुरीले जाडोमा जेष्ठनागरिकको अवस्था हेरेर सहयोग गरेको बताईन्। उनले भनिन्, गरिब, दलित, विपन्न, असाहय, अपांङ्ग, ज्येष्ठ नागरिकलाई प्राथामिकतामा राखेर सिरक वितरण गरेका हौ। बाहिर निस्कदा एकसरो न्यानो कपडा भएपनि घरभित्र ओढ्ने र ओछ्याउने नहुँदा जेष्ठनागरिक कठ्याङ्ग्रिन थालेको र स्वास्थयमासमेत असर पुग्ने गरेकाले कार्यक्रम अघि सारिएको उनले बताईन्। गाउँपालिकाका महिला, बालबालिका तथा जेष्ठनागरिक शाखाकी प्रमुख बबिता परियारले सबै वडाका गरी १ सय ४० जनालाई सिरक वितरण गर्ने गरी सुरु गरिएको बताईन्। उनले भनिन्, विपन्न जेष्ठ नागरिक घरबाट वाहिर निस्कन सकेका छैनन् त्यसैले सकेसम्म घरघरमै पुर्याई दिने लक्ष्यकासाथ अभियान सुरु गरेका छौ। जाडोको समयमा ज्येष्ठ नागरिक बढी प्रभावित हुने र कतिपय ज्येष्ठ नागरिकहरु संरक्षण विहिन अवस्थामा रहेकाले सहयोग गरिएको उनको भनाई छ। पछिल्लो समय जिल्लाको पहाडी क्षेत्रमा चिसो बढेसँगै जेष्ठनागरिकको दैनिकी कष्टकर बन्दै गएको छ। ग्रामिण भेगमा चिसो बताससँगै वाक्लो हुस्सु र हिउँ पर्न थालेपछि जाडोले जेष्ठनागरिकहरु घर बाहिर निस्कन सकेका छैनन्। चिसोकैकारण रातभर आगोबालेर अगेनाको डिलमा बृद्धबृद्धा सुत्न बाध्य भएको उनी बताउँछन्। २०६८ जनगणना अनुसार रौतामाई गाउँपालिकामा १ हजार ९३२ जना अर्थात रौतामाईको कुल जनसंख्याको ७६९ प्रतिशत ज्येष्ठ नागरिक रहेका छन्। ज्येष्ठ नागरिक सम्बन्धि ऐन २०६३ ले ६० वर्ष उमेर पूरा गरेका नेपाली नागरिकलाई ज्येष्ठ नागरिककोरुपमा सम्बोधन गरेको छ।"
प्रधानसेनापति शर्मा र पूर्वप्रधानसेनापति थापाको टकरावमा पेलिए उपरथी कार्की,"काठमाडौं : जंगी अड्डा भित्रको गुट उपगुटको लडाइँले उपरथी अनन्त कार्कीको पदावधि नथपिने भएको छ । तत्कालिन प्रधानसेनापति पूर्णचन्द्र थापाको नजिक भएकै कारण पहिलो वरियतामा भएपनि प्रधानसेनापति प्रभुराम शर्माले कार्कीको पदावधि थपका लागि सिफारिस गरेनन् । माघ २३ मा उनले अवकास पाउँदैछन् । प्रधानसेनापति शर्माले कार्कीभन्दा वरियतामा कनिष्ठ उपरथीहरु ताराध्वज पाण्डे र सीताराम खडकाको पदावधि थपका लागि सिफारिस गरेका थिए । पदावधि थपका लागि सिफारिसमा नपरेपछि उपरथी कार्कीले प्रधानमन्त्री, रक्षामन्त्रालय, सभामुख र राष्ट्रिय सभाका अध्यक्षलाई उजुरी दिएका थिए । प्रधानसेनापति प्रभुराम शर्माले पदावधि थप गर्न सिफारिस नगरेर आफूलाई अन्यायमा पारेको भन्दै कार्कीले प्रधानमन्त्री शेरबहादुर देउवासमक्ष लिखित उजुरी दिएका थिए । तर, उपरथी कार्कीको उजुरीमाथि कहिकतैबाट सुनुवाइ भएन । प्रधानमन्त्री कार्यालय स्रोतका अनुसार प्रधानसेनापति शर्माले सिफारिस गरेका पाण्डे र खडकाको पदावधि थप भएकाे छ । उपरथीको तीन वर्षे कार्यकाल सकिएपछि थप दुई वर्ष थप्न सकिने सैनिक ऐनमा उल्लेख छ । बाहिरबाट शान्त देखिने अंगी अड्डा भित्रभित्रै गुटउपगुटले जेलिएको स्रोतले बताएको छ। उपरथीहरुमध्ये पहिलो वरियतामा रहेका कार्कीलाई वेवास्ता गर्दै प्रधानसेनापति शर्माले उनीभन्दा कनिष्ट उपरथीलाई पदावधि थप गर्न सिफारिस गरेका हुन् । सेनाको ऐननियमावली, कार्यक्षमता, जेष्ठतालगायतको धज्जी उडाउँदै प्रधानसेनापति शर्माले मनोमानी र स्वेच्छाचारी ढंगले आफूलाई पदावधि थपका लागि सिफारिस नरेको कार्कीले दिएको उजुरीमा उल्लेख छ । पदावधि थप गर्नेनगर्ने अधिकार प्रधानसेनापतिको अधिकारको विषय भएपनि उनले न्यायसंगत रुपमा काम गरेनन, जंगी अड्डाका एक उपरथीले अन्नपूर्णसँग भने, पूर्वप्रधानसेनापति पूर्णचन्द्र थापाको नजिक भएकै कारण कार्कीको पदावधि थप नभएको हो । अन्य कारण केही छैन । चिफ सापले प्रतिसोध साँधे। उपरथी कार्की थापा प्रधानसेनापति रहँदा निकटमा रहेर काम गरेका सैनिक अधिकारी हुन् । उपरथी कार्कीलाई तत्कालिन प्रधानसेनापति थापाकाे निर्देशनमा शर्माविरुद्द गतिविधि गरेको आरोप लागेको छ । प्रधानसेनापति शर्मा र पूर्वप्रधानसेनापति थापाबीचको सम्बन्ध समेत चिसिएको छ । प्रधानसेनापति शर्मा र पूर्वप्रधानसेनापति थापा दुवैजना अहिले अव्यवसायिक ढंगले निकटवर्तीहरुसँग एकअर्काको चर्को आलोचना गर्दै हिँडने गरेका छन् । धेरै कारणहरुमध्ये शर्मा र थापाबीच चिसिएको सम्बन्धले पनि उपरथी कार्कीको पदावधि थप नभएको जंगी अड्डा स्रोतले बताएको छ । हाल उपरथी कार्की राष्ट्रिय प्रतिरक्षा निर्माण समितिको कार्यालयमा कार्यरत छन् ।"
सोलार लिफ्टमार्फत तीन गाउँमा सिँचाइ सुविधा पुर्याइदै,"दैलेख : जिल्लाको आठबीस नगरपालिका२ सिस्ने गाउँलाई कर्णाली राजमार्गले छिचोलेको छ। यो गाउँको तलपट्टी कर्णाली नदी बग्छ। नदी छेउमै रहेको सिस्ने गाउँ वर्षौदेखि सिँचाइ सुविधाबाट बञ्चित रहँदै आयो। सिँचाइ सुविधा नहुँदा कयौपटक स्थानीयले लगाएको तरकारी बारीमै सुक्यो। तर, वर्षौंसम्म नदीको पानी गाउँमा ल्याउने योजना बनेन्। सिँचाइ अभावले खेती गर्न समस्या भएपछि स्थानीय कृषकले समस्या समाधानका लागि पटकपटक विभिन्न निकायसँग हारगुहारसमेत गरे। स्थानीयको हारगुहार बल्ल सुनुवाई भएको छ। कर्णाली नदीको पानी सोलार लिफ्टमार्फत बस्तीमा ल्याएर गाउँमा सिँचाई सुविधा पुर्याउने गरी काम भईरहेको छ। डीसिए नेपालको सहयोगमा सोसेक नेपालमार्फत सञ्चालिन उत्थान र साकार परियोजना, आठबीस नगरपालिकाको संयुक्त लगानीमा सिस्ने गाउँमा सिँचाई सुविधा पुर्याउन लागिएको हो। परियोजनाको १८ लाख ९१ हजार, नगरपालिकाको दुई लाख ३९ हजार र स्थानीय उपभोक्ताको एक लाख ७८ हजार गरी २२ लाख ९८ हजार रुपैयाँ लागतमा सिस्ने गाउँमा सोलार लिफ्ट सिँचाइ योजना निर्माण भइरहेको हो। योजनाबाट स्थानीय ६३ घरपरिवार कृषकले सिँचाइ सुविधा पाउनेछन्। गाउँमा पहिलो पटक सोलार लिफ्ट मार्फत सिँचाइ योजना निर्माण भएपछि सिँचाइका लागि सहज हुने स्थानीय बताउँछन्। सिस्ने गाउँमात्र होइन, अछामको पञ्चदेवल विनायक नगरपालिका४ कुजेडा गाउँपनि कर्णाली नदी छेउमै पर्छ। उक्त गाउँका स्थानीय वर्षौदेखि तरकारी खेती गर्दै आएका छन्। तरकारी खेतीका लागि भरपर्दो सिँचाई सुविधा भने छैन्। उक्त गाउँमा पनि सोलार लिफ्ट सिँचाइ योजना निर्माण भइरहेको छ। परियोजनाको १२ लाख २६ हजार, नगरपालिकाको सात लाख ९३ हजार र स्थानीय उपभोक्ताको एक लाख ९९ हजार गरी २२ लाख आठ हजार रुपैयाँ लगानीमा कुजेडा बस्तीका लागि सोलार लिफ्ट सिँचाइ योजना निर्माण भइरहेको छ। उक्त योजनाबाट स्थानीय ६० बढी कृषकहरुले सिँचाइ सुविधा पाउनेछन्। सिस्ने र कुजेडा बस्तीसँगै दैलेखको दुल्लु नगरपालिका२ बडापोखरामा पनि ३२ लाख ४० हजार रुपैयाँ लागतमा सोलार लिफ्ट सिँचाइ योजना निर्माण भइरहेको छ। गाउँका ९८ कृषकलाई सिँचाइ सुविधा पुर्याउने लक्ष्यसहित निर्माण भईरहेको योजनामा परियोजनाको २२ लाख ५३ हजार, नगरपालिकाको सात लाख नौ हजार र स्थानीयको दुई लाख ७७ हजार रुपैयाँ लगानी रहेको सोसेक नेपालका उपकार्यकारी निर्देशक बसन्त श्रेष्ठले जानकारी दिए। सिँचाइ सुविधा पुगेपछि तीन वटै गाउँमा व्यवसायिक तरकारी खेती गर्ने कृषकहरु बढ्ने अपेक्षा गरिएको श्रेष्ठले बताए। अहिले तीन वटै गाउँमा सोलार लिफ्ट मार्फत सिँचाइ योजना निर्माणाधिन अवस्थामा रहेको श्रेष्ठले जानकारी दिएका छन्।"
बेनी अस्पतालमा आकस्मिक बाहेकका सेवा बन्द,"बेनी : म्याग्दीको बेनी अस्पतालको आकस्मिक बाहेकको सेवा एक हप्ताका लागि बन्द भएको छ। चिकित्सक र स्वास्थ्यकर्मी कोरोना भाइरसबाट संक्रमित भएको अस्पतालमा भिड ब्यवस्थापन गर्न माघ ९ गतेदेखि १५ गतेसम्म सेवा बन्द गरेको हो। अस्पतालमा कार्यरत १५ जना चिकित्सक र स्वास्थ्यकर्मीहरु कोरोना भाइरसको संक्रमण पुष्टि भएपछि आइसोलेशनमा बसेका छन्। एक हप्ताका लागि फिबर क्लिनिक(ज्वरोका बिरामी) र आकस्मिक बाहेकका सेवा बन्द गरिएको बेनी अस्पताल ब्यवस्थापन समितिका अध्यक्ष बेलबहादुर कटुवालले जानकारी दिए। जनशक्ति ब्यवस्थापन र भिड बढेकाले एक हप्ताका लागि ओपिडि सेवा बन्द गरेका हौ, उनले भने आकस्मिक र ज्वरोका बिरामीको उपचारलाई भने निरन्तरता दिएका छौ। ५० शैया क्षमताको बेनी अस्पतालले हाल ६४ शैया बराबरको सेवा दिइरहेको छ। कोरोना संक्रमितको उपचारका लागि २० शैया क्षमताको एचडियुसहितको आइसोलेशन सञ्चालन गरेको छ। म्याग्दीका साथै पर्वतको जलजला गाउँपालिकाका दैनिक एक सय जनाको हाराहारीमा सेवा लिने गरेका छन्। म्याग्दीमा हाल कोरोना भाइरसका सक्रीय संक्रमितको संख्या १५० जना पुगेको छ। शिक्षक र विद्यार्थीहरुमा कोरोना संक्रमण देखिन थालेपछि विहिबारदेखि जिल्लाभरका विद्यालय माघ १५ गतेसम्मका लागि बन्द भएका थिए। रघुगंगा गाउँपालिकाको कार्यालयको अत्यावश्यक बाहेकको सेवा माघ १२ गतेसम्मका लागि बन्द भएको छ। प्राकृतिक तातोपानीका कुण्ड र धार्मिक स्थलहरु माघ महिना भरका लागि बन्द भएको छ। जिल्ला प्रशासन कार्यालयले पालिका अनुसार आलोपालो गरेर सेवा दिन थालेको छ। सहायक प्रजिअ धिरेन्द्रराज पन्तले बेनी नगरपालिका, धवलागिरी र अन्नपूर्ण गाउँपालिकाका सेवाग्राहीलाई आइतबार, मंगलबार र बिहिबार, रघुगंगा, मंगला र मालिका गाउँपालिकाका सेवाग्राहीलाई सोमबार, बुधबार र शुक्रबार सेवा दिने समयतालिका बनाएको बताए। फैलिएको कोरोना संक्रमण नियन्त्रणका लागि भिडभाड हुन नदिनका लागि अत्यावश्यक सेवा बाहेक नागरिकता, राहदानी, राष्ट्रिय परिचयपत्र, नाबालक परिचयपत्र, संघसंस्था लगायत बिबिध सिफारिस सम्बन्धी सेवाका लागि पालो लगाइएको हो।"
काठमाडौं उपत्यकामा थपिए ५ हजार २९९ जना कोरोना संक्रमित,"काठमाडौं : काठमाडौं उपत्यकामा थप ५ हजार २९९ जनामा कोरोना भाइरस (कोभिड१९) संक्रमण पुष्टि भएको छ। स्वास्थ्य तथा जनसंख्या मन्त्रालयका अनुसार पछिल्लो २४ घन्टामा काठमाडौंमा ४२ सय ७९, भक्तपुरमा ४५३ र ललितपुरमा ५६७ जना कोरोना संक्रमित थपिएका हुन्। यस्तै पछिल्लो २४ घन्टामा देशभर १० हजार ७०३ जनामा कोरोना भाइरस (कोभिड१९) संक्रमण देखिएको छ। २३ हजार ९२ वटा नमूना परीक्षण गराउँदा १० हजार ७०३ जनामा संक्रमण देखिएको स्वास्थ्य तथा जनसंख्या मन्त्रालयले जनाएको छ। यस्तै, सोही अवधिमा कोरोनाबाट थप ३ जनाको मृत्यु भएको छ। मन्त्रालयका अनुसार पछिल्लो २४ घन्टामा थप ७६६ जना कोरोनामुक्त भएका छन्। हाल नेपालमा ६५ हजार ३७४ जना कोरोनाका सक्रिय संक्रमित छन्।"
कांग्रेसको १६ जिल्लाको अधिवेशन स्थगित,"काठमाडौं : कोरोना संक्रमण जोखिम बढ्दै गएपछि नेपाली कांग्रेसले १६ जिल्लाको अधिवेशन फेरि स्थगित गरेको छ। कांग्रेसको १४ औँ महाधिवेशनअन्तर्गत जिल्ला कार्यसमितिको निर्वाचन हुन बाँकी रहेका १६ जिल्लाको जिल्ला कार्यसमितिको अधिवेशन स्थगित गरिएको सचिव केशव रिजालले जानकारी दिए। उनका अनुसार स्थगित १६ जिल्लाको अधिवेशन अवस्था सामान्य बनेपछि नयाँ मिति तोकिनेछ। अधिवेशन माघ १५ गतेलाई तोकिएको थियो। शुक्रबार निर्वाचन समितिले विज्ञप्ति निकालेर अधिवेशन गर्न बाँकी जिल्लाको अधिवेशन स्थगित गरेको जनाएको हो। सप्तरी, सिरहा, धनुषा, महोत्तरी, सर्लाही, रौतहट, बारा, पर्सा, सिन्धुली, मकवानपुर, सिन्धुपाल्चोक, चितवन, नवलपुर, बाँके, कैलाली र अछाम जिल्लाको अधिवेशन स्थगित भएको हो ।"
"बाजुरामा कोरोना संक्रमण बढ्दै, छैन सुरक्षा मापदण्ड","बाजुरा : बाजुरामा कोरोना संक्रमीतको संख्या दिनहु बढ्दै गएका छन्। अहिले सदरमुकाम मार्तडीका प्रत्येक ठाउँमा कोरोना संक्रमणका बिरामीहरु छरिएर रहेका छन्। कोरोना संक्रमण दर प्रत्येक दिन बढ्दै गएको भएको भएपनि सुरक्षाका मापदण्डहरु भने कसैले प्रयोग गर्ने गरेको पाईएको छैन। जिल्ला अस्पताल बाजुराको तथ्याङ्कअनुसार एक हप्तामा १ सय ४९ जनाको पिसिआर परिक्षण गर्दा ३६ जनामा कोरोना पोजेटिभ देखिएको जिल्ला अस्पताल बाजुराका कोभिड सूचना अधिकारी चुडामणी पन्तले बताए। यो तथ्याङ्क बाजुरामा पहिलो र दोस्रो कोरोनाको भेरियन्टको तुलनमा अत्याधिक बढी भएको सूचना अधिकारी पन्तले बताए। जिल्लाका मुख्य नाकाहरुमा कडाई नहुँदा जिल्लामा संक्रमण दर बढ्दै गएको हुन सक्ने जिल्ला अस्पताल बाजुराले जनाएको छ। बाजुरामा गरिएको पिसिआरमा ४ देखि ७ जनामा कोरोना पोजेटिभ देखिने गरेको जिल्ला अस्पताल बाजुराले जनाएको छ। सदरमुकाम मार्तडीमा अझ यसको प्रभाव बढीरहेको देखिएको छ। कोरोना पोजेटिभ भएका धेरै जसो संक्रमीतहरु बजारमा डुलीरहँदा अझ थप कोरोना फैलिने डर भएकोले जिल्ला प्रशासनले कडाई गर्नुपर्ने देखिएको नागरिक समाजका अगुवाहरुले बताएका छन्। स्वास्थ्य कार्यालय बाजुराको तथ्याङ्क अनुसार हालसम्म जिल्लाभर ६३ जना संक्रमित रहेका जनाएको छ। जसमा बडिमालिका नगरपालिकामा ३७ जना, बुढिनन्दा नगरपालिकामा ५ जना, बुढिगंगा नगरपालिकामा १२ जना त्रिबेणी नगरपालिकामा ७ जना र हिमाली गाउँपालिका र खप्तड छेडेदह गाउँपालिकामा ११ जना रहेको स्वास्थ्य कार्यालय बाजुराले जनाएको छ। विहिबार गरिएको परिक्षणमा जिल्लाभर ३३ जनाको परिक्षण गर्दा १५ जनामा कोरोना पोजेटिभ देखिएको स्वास्थ्य कार्यालय बाजुराको तथ्याङ्क रहेको छ।"
कुखुरासहित ३ मोटरसाइकल बरामद,"मलंगवा : अवैधरुपमा भारतबाट नेपालतर्फ ल्याउँदै गरेको करिब ३ सय किलो जिउँदो बोइलर कुखुरा सशस्त्र प्रहरीले सर्लाहीको संग्रामपुर नाकाबाट बरामद गरेको छ। प्रहरीको आँखा छलेर नेपालतर्फ ल्याउँदै गरेको अवस्थामा सशस्त्र प्रहरी बल नेपाल नंं १० गणको टोलीले कुखुरा बरामद गरेको छ। मोटरसाइकलमा झुण्ड्याएर ल्याउँदै गरेको अवस्थामा प्रहरीले कुखुरा बरामद गरेको हो। गस्तीमा खटेको सशस्त्र प्रहरीलाई देख्ने बित्तिकै तस्करहरु मोटरसाइकल र कुखुरा छोडेर फरार भएको छ। कुखुरासहित बिआर ३० जे ६७२९, बिआर ०६ एसी ४२८३ र बिआर ३० टी १७५८ नम्बरको तिन मोटरसाइकलसमेत प्रहरीले बरामद गरेको छ। बरामद गरिएको कुखुरालाई बोर्डर आउट पोष्ट मलंगवामा ल्याई नष्ट गरिएको र मोटरसाइकललाई जिल्ला भन्सार कार्यालय मलंगवामा बुझाइएको सशस्त्र प्रहरी निरीक्षक उमेश कार्कीले जानकारी दिएका छन्। बेच्नका लागि तयारी अवस्थामा रहेको कुखुरालाई सरोकारबाला निकायको रोहबरमा खाल्डो खनि नष्ट गरिएको निरीक्षक कार्कीले बताए।"
"चीन, रुस र इरानद्वारा हिन्द महासागरमा संयुक्त सैन्य अभ्यास","दुबईः चीन, रुस र इरानका नौसेनाले संयुक्तरुपमा सैन्य अभ्यास गर्ने भएका छन्। तिनै मुलुकका नौसेनाले शुक्रबारदेखि संयुक्त अभ्यास गर्ने भएका हुन्। इरानको सैन्य बलले अर्ध सरकारी मिडिया आइएसएनएमार्फत् बिहीबार सो जानकारी दिएको हो। २०२२ मेरिन सेक्युरिटी बेल्ट नाम दिइएको तिनवटै मुलुकको सो संयुक्त सैन्य अभ्यास हिन्द महासागरको उत्तरी क्षेत्रमा हुने बताइएको छ। तीन देशका नौसेनाबीच हुन लागेको सो संयुक्त अभ्यास तेस्रो पटक हो। सो सैन्य अभ्यास आगामी चार दिनसम्म चल्ने बताइएको छ।"
जलवायु संकट सामना गर्न भुइँकेरा प्रभावकारी,"काठमाडौं: जलवायु संकट सामना गर्न इथियोपियाली भुइँकेरा प्रभावकारी हुने नयाँ अध्ययनले पत्ता लगाएको छ। वैज्ञानिकहरुले गरेको नयाँ अध्ययनले जलवायु संकटसँग लड्न भुइँकेरा प्रभावकारी हुने पत्ता लगाएको हो। वास्तवमा संसारमा विभिन्न प्रकारका केराहरु पाइने गर्छन्। इथियोपेली केराको नाममा समेत चिनिने भुइँकेरालाई अंग्रेजीमा इन्सेट प्लान्ट भनिन्छ। यस केरालाई मुलुकअनुसार स्थानीय नाममा पनि चिनिने गरिन्छ। नेपालमा भने भुइँकेराले परिचित इन्सेटलाई कतिपयले फल्स अर्थात खराब केरा पनि भन्ने गर्छन्। लामो समय खर्चेर कृषि सर्भे र उत्पादन शैलीको आधारमा वैज्ञानिकहरुले सो अध्ययन तयार पारेका थिए। गर्मी भेग अर्थात उच्च तापक्रम भएको क्षेत्र र कम मलिलो माटो भएको क्षेत्रमा समेत उत्पादन गर्न सकिने भएकाले जलवायु संकट सामना गर्न भुइँकेरा प्रभावकारी भएको इनभाइरोमेन्टल रिसर्च लेटर्समा प्रकाशित नयाँ अध्ययनमा उल्लेख छ। नयाँ अध्ययनका अनुसार उच्च तापक्रम हुने अफ्रिकालगायत संसारका अन्य भेगमा भुइँकेरा फलाउँदा सो क्षेत्रका करोडौं मानिसको जीवन रक्षक बन्ने वैज्ञानिकहरुले बताएका छन्। यो यस्तोखाले बाली हो जसले जलवायु संकटका कारण निम्तिएको खाद्य संकटसँग लड्न महत्वपूर्ण भूमिका खेल्ने देखिएको छ। खाद्य सुरक्षा र दीगो विकासमा भुइँकेरा वास्तवमै प्रभावकारी देखिएको छ, इथियोपियास्थित हवसा युनिभर्सिटीका डा वेन्डवेक एबेबेले भनेका छन्, हामीले बढ्दो तापक्रमका कारण चरम खडेरी लाग्ने क्षेत्रमा समेत सो केरा उत्पादन गरेर हरियाली र खाद्य सुरक्षा गर्न सक्छौं। इथियोपियालीहरुले भुइँकेरालाई फलफुलको रुपमा मात्र नभइ त्यसको डाठ र जराबाट रोटी र अन्य परिकारसमेत बनाउने गर्छन्। चामल, आलु र अन्य खाद्यान्न एवं तरकारीभन्दा फरकखाले क्यालोरिसमेत सो केराले प्रदान गर्ने गर्छ। त्यसैले इथियोपियाका एक भेगमा करिब २ करोड मानिसहरु पूर्णतया भुइँकेरामा निर्भर रहेको अन्वेषकहरुले बताएका छन्। त्यसैले जलवायु संकटका कारण झनै भोकमरी छाइरहने इथियोपिया, केन्या, रुवान्डा र युगान्डालगायत अन्य अफ्रिकी मुलुकहरुमा सो केरा त्यहाँका मानिसहरुका लागि बरदान साबित बन्ने नयाँ अध्ययनको अनुमान छ। सो केरा अफ्रिकी मुलुकको बाँझो जमिनमा रोपेर उत्पादन गर्ने हो भने पनि त्यसबाट १० करोड मानिसले आफ्नो खाद्य आपूर्ति गर्न सक्छन्। सो केराले जमिनको समेत रक्षा गर्न सघाउनेछ, सो अध्ययनका अन्वेषक डा जेम्स बोरेलले भनेका छन्, एकपटक सो केराको विरुवा रोपेमा ठूलो क्षेत्रमा त्यसको खेती गर्न सकिन्छ। त्यसले भोकमरी र वातावरण दुवैलाई फाइदा पुर्याउने छ। (बीबीसीबाट अन्नपूर्णका लागि अस्मिता खड्काद्वारा अनुवादित अंश)"
"थप १० हजार ७०३ जनामा कोरोना संक्रमण, ३ को मृत्यु","काठमाडौं : पछिल्लो २४ घन्टामा थप १० हजार ७०३ जनामा कोरोना भाइरस (कोभिड१९) संक्रमण देखिएको छ। २३ हजार ९२ वटा नमूना परीक्षण गराउँदा १० हजार ७०३ जनामा संक्रमण देखिएको स्वास्थ्य तथा जनसंख्या मन्त्रालयले जनाएको छ। यस्तै, सोही अवधिमा कोरोनाबाट थप ३ जनाको मृत्यु भएको छ। मन्त्रालयका अनुसार पछिल्लो २४ घन्टामा ७६६ जना कोरोनामुक्त भएका छन्। हाल नेपालमा ६५ हजार ३७४ जना कोरोनाका सक्रिय संक्रमित छन्।"
उदयपुरमा एक सातामा २ सय १४ जनामा कोरोना संक्रमण,"उदयपुर : उदयपुरमा पछिल्लो एक साता कोरोना भाइरसको संक्रमणदरमा उच्च आएको छ। जिल्ला स्वास्थ्य कार्यालयले तयार पारेको तथ्यांक अनुसार २ सय १४ जनामा संक्रमण देखापरेको हो। जिल्ला भित्रका ८ वटा स्थानीय तहका स्वास्थ्य संस्थाबाट ३ सय ३८ जनामा गरिएको एन्टिजेन टेष्टमा २ सय १४ जनामा देखिएको स्वास्थ्य कार्यालयका सूचना अधिकारी चिरन्जिवी निरौलाले बताए। संक्रमित मध्ये ८० जना महिला र बाँकी सबै पुरुष छन्। विरामी भएर आएकाहरुको कोरोना परीक्षण गर्दा जिल्ला अस्पतालमा २६ महिला र ६४ पुरुष गरी ९० जनामा संक्रमण देखिएको छ। त्यसैगरी त्रियुगा नगरपालिकामा २८ महिला २४ पुरुष गरी ५२ जना, कटारी नगरपालिकामा १२ महिला २० पुरुषगरी ३२ जना, उदयपुरगढी गाउँपालिकामा ५ महिला ११ पुरुष गरी १६ जना, बेलका नगरपालिकामा ९ महिला १४ पुरुषगरी २३ जनामा संक्रमण देखिएको निरौलाले जानकारी दिए। सबै सकृय संक्रमित हुन्। उनीहरु मध्ये १ महिला र ६ पुरुष गरी ७ जना कोभिड अस्पताल बेल्टारमा भर्ना भएका छन भने बाँकी होमआईसोलेसनमा रहेको उनले बताए। यसबीचमा कोरोनाबाट उदयपुरमा एक जनाको ज्यान गईसकेको छ।"
टाटा मोटर्स् दशैं तिहार अफर लक्की 'ड्र' को विजेता घोषणा,"काठमाडौँ : टाटा मोटर्स् दशैं एण्ड तिहार अफर अन्तर्गतको बम्पर लक्की ड्र को विजेता घोषणा कार्यक्रम सम्पन्न भएको छ। योजना अनुरुप माघ ३ गते सोमबार टाटा मोटर्स् ट्रक एण्ड बसेस् नेपालको आधिकारिक फेसबुक पेज मार्फत लाइभ लक्की ड्र कार्यक्रमगरी विजेता घोषणा कार्यक्रम सम्पन्न गरिएको कम्पनीले जनाएको छ। देशैभरबाट ग्राहकवर्गको उल्लेखनीय सहभागिता रहेको यस योजनामा काठमाडौं र पोखराबाट १४ जना, इटहरीबाट ५ जना, हेटौंडाबाट १४ जना, बुटवलबाट ५ जना र नेपालगन्जबाट ५ जनागरी कुल ४३ जना ग्राहकहरूलाई लक्की ड्र मार्फत भाग्यशाली विजेता घोषणा गर्दै बम्पर उपहार अन्तर्गतको विभिन्न आकर्षक उपहारहरु प्रदान गरिएको कम्पनीले जनाएको छ।"
सन् २०२१ मा ५५ बिलियन युरोको फ्रान्सेली स्याम्पेन बिक्री,"पेरिस : गत वर्ष अर्थात् सन् २०२१ मा मात्र करिब ५५ बिलियन युरो बराबरको फ्रान्सेली स्याम्पेन बिक्री भएको छ । कोभिड१९ महामारीको प्रतिबन्धका बाबजुद गत वर्ष सो रकम बराबरको मदिराको प्रकार फ्रान्सेली स्याम्पेन बिक्री भएको हो । स्याम्पेन निर्माता कम्पनीका अनुसार सन् २०२१ म करिब ३३२ मिलियन बोतल स्याम्पेन बिक्री भएको थियो । जुन अघिल्लो वर्षको तुलनामा ३२ प्रतिशत बढिले बिक्री भएको हो । कोभिड लकडाउनका बाबजुदसमेत विश्वभर २० प्रतिशत बढी फ्रान्सेली स्याम्पेन बिक्री भएको त्यहाँको स्याम्पेन व्यापार संगठनले जनाएको छ । लकडाउन र कोभिड' प्रतिबन्धको समयमा स्याम्पेनमार्फत घरमै कोरोना उपचार गर्ने र परिवारभित्रै रमाइलो गर्ने उदेश्यले ग्राहकको माग बढेको थियो । सोहि कारण गत वर्ष ठूलो मात्रामा स्याम्पेनको माग र बिक्री बढेको हुनसक्छ,' सो संगठनले स्थानीय मिडियासँग भनेको छ ।"
राष्ट्रका नाममा सम्बोधन गर्दै प्रधानमन्त्री,काठमाडौं: प्रधानमन्त्री शेरबहादुर देउवाले राष्ट्रका नाममा सम्बोधन गर्दैछन्। उनले आफ्नो कार्यकालका कामकारबाही र कोरोना भाइरस रोकथाम तथा नियन्त्रणका विषयमा जानकारी दिँदैछन्। देउवा नेतृत्वको गठबन्धन सरकारले ६ महिना पूरा गरेको छ।
दुवै खोप लगाएका विदेशी नगारिकलाई मात्र अनअराइभल भिसा,"काठमाडौं : अध्यागमन विभागले कोभिड१९विरुद्धको खोप लगाएका विदेशी नागरिकलाई अनअराइभल भिसा दिने निर्णय गरेको छ। अध्यागमन विभागले शुक्रबार सूचना जारी गर्दै दुवै खोप लगाएका विदेशी नागरिक प्रवेश आज्ञा (भिसा) प्राप्त गर्न प्रवेश विन्दुमा दुवै खोप लगाएको १४ दिन पुगेको प्रमाण, ७२ घन्टा अघिको कोभिडको नेगेटिभ रिपोर्ट, होटल बुकको प्रमाण, पर्वतारोहरण र पदयात्राको अनुमति पत्र पेश गर्नुपर्ने जनाएको छ। यस्तै अध्यागमन विभागका अनुसार कोभिड १९ विरुद्ध खोप नलगाएका विदेशीहरुले सम्बन्धित मुलुकमा रहेको नेपाली नियोगबाट भिसा लिनुपर्नेछ। कोभिड १९ विरुद्ध खोप नलगाएका, खोप लगाएको १४ दिन नपुगेका विदेशीहरुले नेपाल आउँदा प्रवेश विन्दुमा अनिवार्य एन्टिजेन परीक्षण गर्नुपर्नेछ। रिपोर्ट पोजिटिभ देखिए स्वास्थ्य मन्त्रालयले तोकिएको आइसोलेसनमा र नेगेटिभ आए पाँचदिन होटल क्वारेन्टिनमा बस्नुपर्नेछ। प्रवेश विन्दुमा एन्टिजेन परीक्षण नभए आफू बस्ने होटलमा एन्टिजेन परीक्षण गराउनुपर्नेछ। यस्तै, आइसोलेनमा बस्ने खर्च विदेशी नागरिक स्वयमले व्यहोर्नुपर्ने अध्यागमन विभागले जनाएको छ। खोपको मात्रा पूरा गरेका नेपालमा रहेका कुटनीतिक नियोगका पदाधिकारी,कर्मचारी र तीनका परिवारका सदस्यहरुलाई अनअराइभल भिसा उपलब्ध हुनेछ। खोपको मात्रा पूरा नभएका त्यस्ता व्यक्तिहरुलाई सम्बन्धित नियोगले तोकेको स्थानमा पाँचदिन क्वारेन्टिनमा बस्नुपर्नेछ। यस्तो छ सूचना"
"भारतमा कोरोनाबाट एकैदिन ७०३ जनाको मृत्यु, करिब साढे तीन लाख संक्रमित थपप",नयाँ दिल्ली : भारतमा पछिल्लो २४ घन्टामा कोरोना भाइरस (कोभिड१९) संक्रमणबाट ७०३ जनाको मृत्यु भएको छ। पछिल्लो समयमा मर्नेको यो संख्या उच्च हो। यसअघि अक्टुबर २८ मा ८०७ जनाले कोरोनाबाट ज्यान गुमाएका थिए। यसपछि केही दिनसम्म मृत्यु हुनेको संख्या ६ सय नाघेको थियो। यस्तै पछिल्लो २४ घन्टामा ३ लाख ४७ हजार २५४ जना कोरोनाका नयाँ संक्रमित थपिएका छन्। करिब साढे तीन लाख संक्रमित थपिदा २ लाख ५२ हजार ७७७ जना कोरोनामुक्त भएका छन्। बिहीबार मात्रै ३ लाख बढीमा कोरोना संक्रमण देखिएको थियो। बुधबारको तुलनामा शुक्रबार २९ हजार ७२२ बढीमा संक्रमण देखिएको हो। भारतमा दैनिक संक्रमण दर १७९४ प्रतिशत र साप्ताहिक संक्रमण दर १६५६ प्रतिशत रहेको छ। भारतमा हाल सक्रिय संक्रमितको संख्या २० लाख १८ हजार ८२५ पुगेको छ। हालसम्म कोरोनाबाट ४ लाख ८८ हजार ३९६ जनाले ज्यान गुमाइसकेका छन्। कोरोनासँगै नयाँ भेरियन्ट ओमिक्रोन तीव्ररुपमा फैलिरहेको छ। यहाँ ओमिक्रोन संक्रमितको संख्या ९ हजार ६९२ पुगेको छ। बिहीबारको तुलनामा संक्रमण दर ४३६ प्रतिशतले बढी हो।
यी मुलुकका नागरिकले कोरोना खोप लगाए पनि अनअराइभल भिसा पाउँदैनन्,"काठमाडौं : विभिन्न १२ वटा मुलुकका नागरिकले कोभिड१९ विरुद्दको दुवै खोपको मात्रा पुरा गरेपनि नेपाल प्रवेश गर्न अनअराइभल भिसा पाउँदैनन् । अध्यागमन विभागले शुक्रबार सूचना जारी गर्दै नाइजेरिया,घाना,जिम्बावे,स्वाजिल्याण्ड,क्यामरुन,सोमालिया,लाइबेरिया,इथोपिया,इरान,प्यालेस्टाइन,अफगानिस्तान र सिरियाका नागरिकले दुवै खोप लगाए पनि नेपाल प्रवेश गर्दा अनअराइभल भिसा नपाउने जनाएको हो । ती मुलुकका अनुमतिपत्र वा आकस्मिक राहदानी वहाकहरु नागरिकले विदेशस्थित नेपाली कुटनीतिक नियोगबाट भिसा लिइ आउनुपर्ने अध्यागमन विभागले जनाएको छ ।"
गुणस्तरहीन मह उत्पादन गरी विक्री गरेको आरोपमा एक जना पक्राउ,"काठमाडौँ : गुणस्तरहीन मह उत्पादन गरी बिक्री गरेको अभियोगमा एक जना पक्राउ परेका छन्। यसरी पक्राउ पर्नेमा काठमाडौं महानगरपालिका२७ ज्याठा बस्ने सिन्धुपाल्चोक ईन्द्रावती गाउँपालिका६ घर भएका नतिजा प्याकेजिङका सञ्चालक ३८ वर्षीय नरेश श्रेष्ठ भन्ने नर बहादुर श्रेष्ठलाई बिहीबार प्रहरीले पक्राउ गरेको जनाएको छ। काठमाडौं उपत्यकाको बिभिन्न स्थानहरुमा गुणस्तरहीन महको उत्पादन एवं बिक्री भइरहेको भन्ने सूचनाको आधारमा महानगरीय अपराध महाशाखा मिनभवनबाट खटिएको प्रहरीले श्रेष्ठलाई मिसावट गरी गुणस्तरहीन मह बनाइरहेको अवस्थामा गुणस्तरतहीन तयारी मह ६ सय किलो, मह बनाउन प्रयोग गरिने कच्चा तथा गुणस्तरहीन मह ६ हजार ५ सय किलो, ग्लुकोज ५ सय किलो, चिनी १ सय किलो, ११ थान तौल मेसिन, लेभल मेसिन, सिल मेसिन, पेट्राइज मेसिन, स्टोरेज मेसिन, स्पर्स हनीका लेभलहरु र १ हजार पिस पेट जार सहित फेला पारी पक्राउ गरिएको प्रहरी जनाएको हो। उनलाई आवश्यक कारवाहीका लागि महानगरीय प्रहरी परिसर टेकु काठमाडौं पठाइएको महानगरीय अपराध महाशाखाले जनाएको छ ।"
चिसोको सकसमा विपन्न चेपाङ,"चितवन : शरीरमा गतिलो लुगा छैन। च्यातिएको लुगाले चिसो थेग्दैन। अरू उपाय नभएपछि चितवनको राप्ती नगरपालिका १३ पोल्किमकी ५ वर्षीय अरीमा चेपाङको बास जतिखेर पनि अगेना छेवैमा हुन्छ। साँझ परेसँगै चिसो बढेपछि उनी अगेनु ढुकेर बस्छिन्। खाना पकाइसकेपछि पनि उनले आगो छोड्दिनन्। कहिलेकाहीँ आगो ताप्दा ताप्दै निदाउँछिन्। त्यहीँ रापमा रातको चिसो कटाँउछिन्। जाडो छल्न अगेनुको छेउमा सुत्ने बाध्यताको चेपाङ बालबालिकाको बाध्यता हो। जतिखेर पनि उनीहरू आगोको तापमा बस्छन्। ओढ्नेओछ्याउने लुगा नभएपछि अगेना छेवैमा सुत्छन्। जाडोसँगै सिरेटो बढेपछि आगो वरिपरि झुम्मिएर सुत्ने गर्छन्। दाउरा प्रशस्त पाइने हुँदा उनीहरूका लागि जाडोबाट बच्ने विकल्प नै आगो हो। लुगा नभएपछि आगोमा यसरी नै रात कटाउने हो, अरमाकी आमा पोल्किमकी रेविका चेपाङले भनिन्, कपडा किन्न सक्दैनौ। कसैले दिए लाउने हो। चिसो बढेपछि चेपाङ समुदाय आगोको तापेर रात कटाउँछन्। आगोको न्यानो पाएर जाडो कटाँउछन्। यसरी आगोमा नजिक सुत्दा बच्चाहरू जल्ने पनि गर्छन्। कतिपय जलेको पीडाले कराएपछि मात्रै अभिभाबक ब्युँतिएर थाहा पाउँछन्। राप्ती नगरपालिका१२ वाक्राङकी पाँच वर्षीया सृष्टि चेपाङको आगोले हात र खुट्टा पोल्यो। तातो खोज्दै जाँदा ६ महिना हँुदा आगोले पोरेर देब्रे हातको बुढी औला छैन। त्यस्तै दाहिने खुट्टामा आगोले पोलेको सामन्य दाग छ। चितवनको पहाडी क्षेत्रमा बसोबास गर्ने चेपाङ समुदायलाई जाडो कटाउने पिरलो छ। बच्चादेखि उमेर ढल्केकाहरू चिसोमा बढी समस्यामा पर्छन्। न्यानो लुगा उनीहरूको लागि सपना हो। किनेर लगाउन सक्दैनन्। न अरुले नै दिन्छन्। आर्थिक अभावले अभिभावक कपडा किन्न सक्दैनन्। फाटेको लुगामा जसोतसो जाडो थेग्छन्। उनीहरूको लागि विकल्प नभएपछि आगो छेवैमा बस्छन्। हरेक वर्ष चेपाङ बालबालिका आगोको सिकार बन्ने गर्छन्। राप्ती नगरपालिका १३ का वडा सदस्य लक्ष्मण चेपाङले यो समुदायमा जाडो कटाउन लुगाफाटो किन्न नसक्दा कठ्याङ्ग्रिने गरेको बताए। चिसो बढ्यो आगो नतापी उपाय नै छैन, उनले भने, चिसोमा हामी गरिबलाई जिउनै गारोे छ। अरूले सहयोग गरिदेला भन्ने आशावादी छन्। चेपाङको घर साँघुरो हुन्छ। साँघुरो ठाउँमा अगेनु छेउमा सुत्दा आगोले पोलिने घटना बर्सेनि हुन्छ। चार महिनादेखि पाँच वर्षसम्मका बालबालिका बढी जोखिममा हुन्छन्। जाडोबाट जोगिनकै लागि आगोको वरिपरि सुत्ने गरेको चेपाङ अभियन्ता केपी किरण शर्माले बताए।"
माया बराबरी तर मनपर्नेलाई बढी,"जोआनालाई थाहा थियो कि उनको कान्छो छोरा जन्मेको क्षणदेखि उही उनको मनपर्ने सन्तान बन्यो। यी बेलायती आमा दुवै सन्तानलाई माया गर्छिन्। तर उनलाई कान्छो जत्तिको जेठोले माया गर्दैन भन्ने लाग्छ। जब जोआनाको पहिलो बच्चा जन्मियो, स्वास्थ्य समस्याका कारण उनलाई आमाबाट टाढा राखिएको थियो। यही कारण जोआनाले उनलाई २४ घण्टासम्म भेट्न पाइनन्। त्यतिबेला छोरासँगको बहुमूल्य बन्धन अवधि उनले गुमाइन्। कान्छो छोरा जन्मेपछि उनीसँग जोआनाले तुरुन्तै समय बिताउन पाइन्। त्यति नै बेला कान्छो छोराका लागि लामो समयसम्म चल्ने प्राथमिकताको सुरुआत भएको उनी विश्वास गर्छिन्। जेठो छोरासँग कुरा गर्न अपोइन्टमेन्ट लिनुपर्छ, जोआना भन्छिन्। छोराछोरीको सुरक्षाका लागि पूरा नाम गोप्य राख्न चाहने उनी भन्छिन्, कान्छो छोरालाई जतिबेला पनि फोन गर्न सक्छु र ऊ पनि मलाई भेट्न लामो दूरी पार गरेर आउँछ। कान्छो यो ग्रहको सबैभन्दा राम्रो मान्छे हो। ऊ सबैको हेरचाह गर्ने, उदार, विनम्र र मिलनसार स्वभावको छ। उसले आवश्यकता परेको बेलामा सबैलाई मद्दत गर्छ। वर्षौंसम्म भावनासँग लडेकी जोआना अब आफू स्वीकार्य ठाउँमा रहेको बताउँछिन्। म किन एउटालाई अर्कोभन्दा बढी माया गर्छु भन्ने विषयमा एउटा किताब लेख्न सक्छु, उनी भन्छिन्, यो भन्न गाह्रो छ तर यसमा कुनै पछुतो छैन। जोआनाबाहेक अन्य आमाबाबुको पक्षपाती व्यवहार सूक्ष्म छ। कुनै पनि एक छोराछोरीलाई मन पराउनु भनेको अभिभावकत्वमा सबैभन्दा ठूलो निषेधित कार्य हुनसक्छ। तर अनुसन्धानले के देखाउँछ भने अधिकांश अभिभावक वास्तवमै एक सन्तानलाई बढी मन पराउँछन्। आमाबाबुमाथि सर्वेक्षण गर्दा केवल १० प्रतिशतले मात्र मनपर्ने सन्तान भएको स्वीकारे। अधिकांश आमाबुवाले सन्तानप्रतिको पक्षपातको भावना पारिवारिक रूपमा गोप्य राखिएको बताए। अभिभावकद्वारा कम मन पराइने सन्तान हुनुले उसको व्यक्तित्वलाई मौलिक रूपमा आकार दिन सक्छ र भाइबहिनीबीच गहन प्रतिद्वन्द्वी भावना निम्त्याउन सक्छ। यसका प्रशस्तै प्रमाण छन्। यो कुनै अचम्मको कुरा होइन कि आमाबाबुले प्राथमिकताहरू चिप्लने विषयमा चिन्ता गर्न सक्छन्। यद्यपि अनुसन्धानले यो पनि देखाउँछ कि अधिकांश सन्तानले आमाबाबुको मनपर्ने छोराछोरी को हो भनेर बताउन सक्दैनन्। यस्तो हुँदा आमाबाबुले छोराछोरीप्रतिको पक्षपाती धारणालाई कसरी व्यवस्थापन गर्छन् भन्ने वास्तविक मुद्दा हो। जन्मक्रमअनुसार मनपर्ने निर्धारण हरेक आमाबुवाको मनपर्ने सन्तान हुँदैनन् तर धेरैका हुन्छन्, अमेरिकाको युनिभर्सिटी अफ म्यासाचुसेट्स मेडिकल स्कुलमा मनोचिकित्सा र बालरोग विज्ञानका सहप्राध्यापक जेसिका ग्रिफिन भन्छिन्, तथ्यांकले के देखाउँछ भने उच्च महत्वाकांक्षी वा करियरप्रति लक्षित सन्तानभन्दा आफूसँग समान सोच राख्ने र परिवारमा बढी घुलमिल हुने सन्तानलाई आमाले मन पराउने गर्छन्। कारण जेसुकै भए पनि केही अनुसन्धानले यो देखाउँछ कि धेरै आमाबाबुका प्रिय सन्तान हुन्छन्, चाहे उनीहरूले यसलाई स्वीकार गरुन् वा नगरुन्। एक अध्ययनका अनुसार बेलायतमा ७४ प्रतिशत आमाहरू र ७० प्रतिशत बुवाहरूले एक सन्तानलाई प्राथमिकता दिने व्यवहार देखाएको पाइएको छ। अर्को अनुसन्धानमा, आमाबाबुमाथि सर्वेक्षण गर्दा केवल १० प्रतिशतले मात्र मनपर्ने सन्तान भएको स्वीकारे। अधिकांश आमाबुवाले सन्तानप्रतिको पक्षपातको भावना पारिवारिक रूपमा गोप्य राखिएको बताए। जब आमाबाबुले आफूलाई मनपर्ने सन्तान एक भएको स्वीकार गर्छन्, को बढी मनपर्छ भन्ने विषय उनीहरूको जन्म क्रमअनुसार निर्धारण हुने अनुसन्धानले जनाएको छ। युगभ नामक एक सर्वेक्षणका अनुसार, आफूलाई एउटा सन्तान असाध्यै मनपर्छ भनेर स्विकार गर्ने आमाबाबुले परिवारमा त्यस सन्तानप्रति अत्यधिक प्राथमिकता देखाएको पाइयो। ६२ प्रतिशत अभिभावकले दुईमध्ये कान्छो सन्तानलाई रोजेको पाइयो। तीन वा सोभन्दा बढी सन्तान भएका ४३ प्रतिशत अभिभावकले सबैभन्दा कान्छो सन्तानलाई प्राथमिकता दिएको पाइयो। यसैगरी एकतिहाइले भने बीचको सन्तानलाई छान्ने गरेको पाइयो। १९ प्रतिशतको झुकाव भने जेठो सन्तानतर्फ रहेको देखियो। डा विजयेती सिन्ह न्युयोर्क सहरस्थित माउन्ट सिनाई अस्पतालकी क्लिनिकल मनोवैज्ञानिक हुन्। उनका अनुसार कान्छो सन्तानको पक्षमा प्रायः जन्मको क्रमसँग सम्बन्धित सामाजिक र भावनात्मक सम्बन्ध गाँसिएका हुन्छन्। सन्तानको पालनपोषणमा बढी अभ्यस्त हुँदै जाँदा आमाबुवाले सन्तानको बाल्यावस्थालाई कसरी आकार दिन चाहन्छन् भन्नेमा उनीहरू प्रष्ट हुँदै जान्छन्। अभिभावकले आफूजस्तै सन्तानलाई मन पराउँछन्। जसले उनीहरूलाई आफूजस्तै सम्झना गराउँछन् वा अभिभावकत्वको सफलताको प्रतिनिधित्व गर्छन्, तिनलाई नै आमाबाबुले मन पराउँछन्, उनी भन्छिन्, कान्छो सन्तानलाई त्यस्ता अभिभावकले हुर्काएका हुन्छन् जो आफ्नो समय र अनुभवसँगै बच्चा हुर्काउन विश्वस्त र दक्ष भइसकेका हुन्छन्। खराब अभिभावकत्व आमाबाबुका प्रायः मनपर्ने सन्तान भए पनि यही कुराले धेरैजसोलाई पछुतो हुन्छ। कुनै एक सन्तानप्रति प्राथमिकता देखाउँदा उसको भावनामा लामो समयसम्म चोट पुग्ला कि भन्नेमा अभिभावक चिन्तित हुन्छन्। आफूप्रति अन्यायपूर्ण व्यवहार भएको महसुस गराउने परिवारमा हुर्केका बालबालिकाले अयोग्यताको अनुभव गर्न सक्छन्, सिन्ह भन्छिन्, उनीहरू कुनै पनि तरिकामा माया गर्न योग्य छैनन् वा अरूले माया गर्न आवश्यक विशेषताहरू छैनन् भन्ने महसुस गर्छन्। परिवारको कालो भेडा जस्तो महसुस गर्दा उनीहरूमा डर र असुरक्षा पैदा हुन सक्छ। उनीहरू अरूको वरिपरि धेरै राम्रो र मिलनसार हुने प्रयास गर्न सक्छन्। धेरैजसो आमाबाबुका लागि उनीहरूको चिन्ता गलत छ। प्रमाणले यो देखाउँछ कि सन्तानप्रतिको पक्षपाती व्यवहार चरम नभएसम्म सबैभन्दा कम रुचाइने सन्तान हुँदा पनि अधिकांश सन्तानलाई कुनै असर पर्दैन। कहिलेकाहीँ आमाबाबु आफ्नो प्रेम र स्नेह प्रदर्शनमा स्पष्ट हुन्छन्, सिन्ह भन्छिन्, तर, जब आमाबाबु सजग र विचारशील हुन्छन् र सन्तान मन पर्नुको कारण स्पष्ट पार्ने प्रयास गर्छन्, तब सन्तानले आमाबाबुको माया र समर्थनका लागि अयोग्य महसुस गर्दैनन्। वास्तवमा धेरैजसो अवस्थामा आमाबुवाले दाइदिदी र भाइबहिनीलाई प्राथमिकता दिन्छन् भन्ने थाहा नहुन सक्छ। एक अध्ययनका अनुसार आमाबाबुको मनपर्ने सन्तान भएको बताउने मानिसलाई सोधपुछ गर्दा पनि पाँचमध्ये चार जनाले उनीहरूभन्दा उनीहरूका भाइबहिनीलाई आमाबाबुले माया गर्ने दाबी गरे। अन्य अध्ययनले यो देखाएको छ कि सन्तानले ६० प्रतिशतभन्दा बढी समय मनपर्ने बच्चा को हो ? भनेर गलत पहिचान गर्नमै बिताउँछन्। निःसन्देह यो सम्भव छ कि आमाबाबुले आफ्नो प्राथमिकताहरू लुकाउन धेरै राम्रो प्रयास गर्दैछन्। यो तपाईंले अपेक्षा गरेभन्दा टाढाको विषय हुन सक्छ वा ग्रिफिनले सुझाव दिए जस्तै मनपर्ने बच्चा वास्तवमा को हो भन्ने अनुमान गर्नमा हामी सिपालु छैनौं। यद्यपि तपाईं सोच्न सक्नुहुन्छ कि आमाबाबुलाई मनपर्ने छोराछोरी छ कि छैन भनेर उनीहरूको सन्तानले सहजै थाहा पाउन सक्छन्, उनी भन्छिन्, परिवारमा पहिले जन्मेको वा परिवारमा बढी काम गर्ने र कम अभिभावकीय तनाव दिन सन्तानै नै होला भनेर अनुमान गर्न सक्छन्। जबकि वास्तविकता आमाबावुले मन पराउनुको कारण फरक र विविध हुन सक्छन्। जस्तै सबैभन्दा बढी संघर्ष गर्ने सन्तानलाई वा आफूसँग मिल्दोजुल्दो सन्तानलाई मन पराउने हुन सक्छ। आमाबाबुले आफूलाई एउटाभन्दा अर्को सन्तान मनपर्छ भने त्यसमा गलत महसुस गर्नु पर्ने कुनै कारण नरहेको तर्क ग्रिफिन गर्छिन्। उनी भन्छिन्, यो पूर्ण रूपमा ठिक छ। यसमा आफूलाई दोषी महसुस गर्नु हुँदैन। आफू सबैभन्दा कम रुचाइएको सन्तान हो भन्ने विश्वास गर्ने व्यक्तिमा आत्मसम्मानको कमी हुनुका साथै तनावको उच्च सम्भावना हुने उनले बताइन्। तर अधिकांश अवस्थामा आफ्ना आमा वा बाबु तथा आमाबाबुले कुन दाजुभाइ वा दिदीबहिनीलाई बढी मन पराउँछन् भन्ने थाहा पाउँदैनन्। सायद, मनपर्ने बच्चा वास्तवमै को हो भन्ने त्यति महत्वपूर्ण हुँदैन। प्रेममा कमी छैन मनपर्ने सन्तान को हो भन्ने विषय ग्रिफिनको व्यावसायिक र व्यक्तिगत जीवन दुवैमा देखा परेको छ। मनपर्ने सन्तान को हुनुपर्छ भनेर उनका तीन सन्तानले निरन्तर ठट्टा गरिरहन्छन्। यस्ता पक्षपाती व्यवहारले उनीहरूको सम्बन्ध वा मानसिक स्वास्थ्यलाई असर गरिरहेको छ। बालरोग विशेषज्ञ वा मानसिक स्वास्थ्यकर्मीसँग सल्लाह लिन उनी छोराछोरी तथा आमाबाबुलाई सुझाव दिन्छिन्। हेरचाह र ध्यान दिने गर्नाले पनि यस्ता धेरै असन्तुलनलाई सम्बोधन गर्न सकिनेमा उनी विश्वस्त छिन्। आमाबाबुले आफूलाई कुनै एक सन्तान मन परेको स्वीकार नगर्न सक्छन्, तर यदि उनीहरू कुनै सन्तानसँग नजिक छन् भने पक्कै एक्लो नहुने ग्रिफिनले बताइन्। धेरै आमा र बुवाको मनपर्ने एक सन्तान हुन्छन् र त्यो ठीकै हो, उनले भनिन्। त्यस्ता दिनहरू आउनेछन् जब हामी विभिन्न कारणले गर्दा एउटाभन्दा अर्को सन्तानको वरपर रहन रुचाउँछौं, उनी भन्छिन्, सबैभन्दा महत्वपूर्ण कुरा यो हो कि कुनै एक सन्तान मन पर्नुको मतलव यो होइन कि तपाईं आफ्ना अन्य सन्तानलाई कम माया गर्नुहुन्छ। अंग्रेजी भाषाको यो लेख नेपाली भाषामा आंशिक अनुवाद गरिएको हो।"
"फस्टाउँदै सिमावर्ती बजार, टाँट पल्टिँदै नेपाली व्यापारी","गुलरिया : कोभिड१९ ओमिक्रोन तेस्रो भेरियन्ट व्यापक फैलिरहेका बेला नेपालीहरुको भारतीय सिमावर्ती बजारमा किनमेलका लागि भीडभाड बढेको छ । स्थानीयहरु भारतीय सिमावर्ती बजार जानेक्रम बढेपछि कोरोना महामारीको जोखिमसँगै बर्दियाको व्यापार व्यवसाय चौपट हुने अवस्था पुगेको स्थानीय व्यापारीहरु बताउँछन्। बर्दियामा भारतसँगको खुला सीमा भएका कारण बढैयाताल गाउँपालिकाको सिमावर्ती बलैगाउँ बजार, गुलरिया नगरपालिकाको लौकाही र चितलावा बजार, मधुवन नगरपालिकाको बठनिया बजार र राजापुर नगरपालिकाको तिकुनिया बजारमा किनमेलका लागि नेपालीहरुको भीडभाड बढेको गुलरिया नगरपालिका वडा नम्वर ६ भन्सार रोड ईद्रिसी ट्रेडर्सका प्रोपराईटर मतिन ईद्रिसीले बताए । उनले भने, 'धेरै नाकाहरु खुला छन् । हामीलाई समस्या भयो । भाडा र कर तिरेर गुलरियामा व्यवसाय गरेर बसेका छौं। व्यापार छैन ।' 'कहिले काहि त बोहोनी समेत हुँदैन । उनले भने,' हामी मर्कामा छौं । सरकारले जिल्लाको व्यापार व्यवसाय प्रर्वद्धन गर्न दिर्घकालिन योजना बनाउनुपर्यो । अन्यथा हामी टाँट पल्टिने अवस्थामा छौं ।' बढैयातालको सिमावर्ती भारतीय बजार बलैगाउँले मैनापोखर, शितला बजार, कण्ठपुर र बाँगगढी नगरपालिकाको बजार प्रभावित भएको छ । यस्तै गुलरियाको लौकाही र चितलावा बजारले गुलरिया, खैरापुर, बारबर्दिया नगरपालिकाको बजारमा चहल पहल घटेको छ। ईद्रिसीले थपे मधुवनको सिमावर्ती बठनिया बजारले सानोश्री, ताराताल, ओरालीलगायत बारबर्दिया नगरपालिकाका केही बजार र ठाकुरबाबा नगरपालिकाको बजार प्रभावित भएको हो। राजापुर नगरपालिकाको सिमावर्ती तिकुनीया बजारले राजापुर तथा गेरुवा गाउँपालिकाका बजार सुकेका छन् । उनले जसरी हुन्छ नेपाली बजार प्रवर्द्धन गर्न स्थानीय प्रशासनले पहल गर्नु्पर्ने बताए। स्थानीय व्यापारीहरुले उद्योग बाणिज्य संघ बर्दियामार्फत स्थानीय प्रशासनको ध्यानाकर्षण समेत गराएका छन् । व्यापारीहरुले प्रशासनलाई भारतीय बजारमा किनमेलका लागि हुने भीडभाड रोक्न माग गरेका छन्। उद्योग बाणिज्य संघ बर्दियाका अध्यक्ष देवेन्द्र पाण्डेले भने' सिमावर्ती लौकाही बजार पुगेर अनुगमन पनि गरियो । धेरै भीड हुँदोरहेछ । एउटा सानो नाकाबाट दिनहुँ ४५ सय मानिस घरायसी सामान किनमेलका लागि ओहोर दोहोर गर्छन् । कोरोनाको जोखिम पनि उत्तिकै बढेको छ । धेरै लापरवाही पाएँ । यसले भारत र नेपाल दुवैतर्फ कोरोना भाइरस ओमिक्रोन संक्रमणको जोखिम बढाएको छ ।' कोरोनाको जोखिम त छँदैछ बर्दियाका स्थानीय व्यापारीहरुको उठिवास हुने अवस्था छ । कतिपय व्यापारीहरु पलायन भइसकेका छन् । व्यापार नहुँदा केही व्यवसायी टाँट पल्टिने अवस्थामा छन् । समयमै यसको दिर्घकालिन योजना बनाउन नसके समग्र जिल्लाकै व्यापार जोखिम बढ्न सक्नेतर्फ पाण्डेको बुझाइ छ। उनले भने,' स्थानीय प्रशासनलाई नाकाहरुमा भन्सार पोस्टहरु स्थापना गर्दै सरसामान चेकजाँच गरी किनमेल अनुमति दिइयोस् भन्ने माग पनि राखेका छौं । ' दुवै तर्फका सुरक्षाकर्मीले कडाइ नगरेको पाण्डेको भनाइ छ । चाडपर्व, विवाह, उत्सवका लागि स्थानीयहरु किनमेलका लागि सिमावर्ती बजार जाने गरेका छन् । तेल किन्न लौकाही बजार गएको बारबर्दिया नगरपालिका भैसाही निवासी रमेश कुमार थारुले बताए । सस्तोमा सामान पाइने भएकाले पनि सिमावर्ती बजारमा पुग्ने गरेको उनको भनाइ छ । गुणस्तर जस्तोसुकै भएपनि सस्तो सामान पाइने भएकाले स्थानीयको आर्कषण सिमावर्ती बजार बनेको छ । स्थानीय प्रशासनले घरायसी सानातिना सामान खरिदका लागि मात्र सिमावर्ती बजारमा अनुमति दिने गरेको छ । सिमावर्ती बजारले जिल्लाका बजार सुकाएको मात्रै छैन राजस्व वृद्धिमा समेत कमी ल्याएको छ। प्रमुख जिल्ला अधिकारी सन्तबहादुर सुनारले सीमा पूर्णरुपमा शील गर्न सक्छौं तर राजनीतिकलगायत स्थानीय तहबाट चौतर्फी दबाब आउँछन् । स्थानीयको सहजताका लागि सानोतिने घरायसी सामान किनमेल गर्न छुट दिइएको हो।' नेपाली व्यापारीहरुको दिर्घकालीन समस्या समाधान गर्न सिमावर्ती स्थानिय तहहरुले योजना बनाएर लागू गर्न सक्नुपर्छ । एक्लैले सम्भव हुँदैन । उनले भने,' स्थानीय व्यपार फस्टाओस् भन्नेमा म चिन्तित छु । यसका लागि स्थानीय सरकारको सहयोग आवशयक छ। एक भएर सधैंका लागि समस्या समाधान गर्नुपर्छ।'"
ककसलाई लागू हुँदैन जोरबिजोर प्रणाली ?,"काठमाडौं : काठमाडौं उपत्यकामा शुक्रबार रातिबाट सवारी साधनमा जोर बिजोर प्रणालीमा लागू हुने भएको छ। नयाँ भेरियन्टसहितको कोरोना भाइरस संक्रमण बढेकाले काठमाडौं, ललितपुर र भक्तपुर जिल्लाका सिडिओहरुको संयुक्त बैठक बसेर आदेश जारी भएको हो। नयाँ भेरियन्ट ओमिक्रोनसहितको संक्रमण तीब्र रुपमा बढ्दै गएकाले रोग रोकथाम, नियन्त्रणलाई थप प्रभावकारी बनाउन मापदण्ड तोकिएको ललितपुरका साहायक सिडिओ हरिप्रसाद पन्तले जानकारी दिए। उनका अनुसार सार्वजनिक र निजी सवारी साधनहरु (दुई पांग्रे सहित)उपत्यका भित्र जोर गते जोर र बिजोर गते बिजोर नम्बर प्रणालीमा सञ्चालन गर्नुपर्नेछ। अधिकारीका अनुसार औषधि एवं स्वास्थ्य सामग्री बोकेका सवारी साधन, एम्बुलेन्स, दमकल, शववाहन, ग्याँस, पेट्रोलियम पदार्थ, निर्माण सामग्री बोक्ने सवारी साधन (चालक र सहचालक मात्र), खाद्यान्न, पानी, दुग्धजन्य पदार्थ, फलफूल, तरकारी, अन्डा, माछामासु, पशुपंक्षीका दाना, एवं कृषि तथा पशुजन्य सामग्रीहरु बोक्ने सवारी साधन (चालक र सहचालक मात्र),परिचयपत्रको आधारमा सरकारी कर्मचारी, स्वास्थ्यकर्मी, सुरक्षाकर्मी, सार्वजनिक संस्थानका कर्मचारीले प्रयोग गर्ने सवारी साधन, परिचयपत्रको आधारमा वैकबीमाबित्तीय संस्थावायुसेवा कम्पनीका कर्मचारीले प्रयोग गर्ने सवारी साधन, सूचना तथा प्रशारण विभागवाट जारी पत्रकार परिचयपत्र रहेका संचारकर्मीले प्रयोग गरेका सवारी साधन, सरकारी सवारी साधन, कुटनैतिक नियोगका सवारी साधनलाई भने जोर बिजोर प्रणाली लागु हुँदैन। जिल्ला प्रशासन कार्यालयले सवारी सञ्चालन गर्दा सिट क्षमता भन्दा बढी यात्रु राख्न नपाइने, सबै यात्रुलाई मास्क अनिबार्य गर्ने, सवारी साधनको ढोकामा र सवारी साधनभित्र यात्रुले प्रयोग गर्ने गरी सेनिटाइजरको व्यवस्था गर्ने, चालक तथा सहचालकले मास्क र फेससिल्ड लगाउनु पर्ने, सवारी साधनलाई दैनिक रुपमा निसङ्क्रमित गर्नु पर्ने, सार्वजनिक यातायातमा कुनै यात्रुले मास्क नलगाई आएमा चालक वा सहचालकले बढीमा पाँच रुपैया लिई मास्क उपलब्ध गराउनु पर्ने, मास्क नलगाउने व्यक्तिलाई सवारी साधनमा प्रवेश गर्न नदिन निर्देशन दिएको छ। यसैगरी लामो दूरीमा चल्ने सार्वजनिक यातायातमा बीच बाटोमा थप यात्रु नचढाउने गरी शुरु देखि अन्तिम गन्तव्यसम्म यातायात सञ्चालन गर्ने र यात्रुहरुको विवरण जिल्ला कोभिड१९ सङ्कट व्यवस्थापन केन्द्र (डिसिसिएमसि) लाई उपलध गराउने, लामो दूरीमा चल्ने सार्वजनिक यातायातका यात्रुहरुलाई सम्भव भएसम्म एन्टिजेन परीक्षणगर्ने व्यवस्था मिलाउने, राष्ट्रिय राजमार्गहरुमा सञ्चालित होटेल तथा रेष्टुरेण्टहरुले जनस्वास्थ्यका मापदण्डहरु पालना गरी भिडभाड नहुने व्यवस्था मिलाई आलोपालो गरी सेवा दिने उल्लेख छ।"
२८ ग्राम महको शक्तिले पृथ्वी परिक्रमा,"माहुरी (मौरी) आफ्नो जीवनमा कहिल्यै सुत्दैन। यो जीव यति धेरै मेहनती हुन्छ कि एक थोपा मह खोज्न लगभग १० किलोमिटर टाढासम्म जान्छ। पहिलेपहिले जंगल तथा भीरपाखामा माहुरीको गोला देखिन्थ्यो। अचेल मानव बस्ती धेरै बढेकाले त्यो देख्न असम्भव जस्तै भएको छ। मानव जीवनको एक मुख्य अंगजस्तै मानिने माहुरीका बारेमा केही रोचक तथ्य। पृथ्वीमा करिब २० हजारभन्दा बढी प्रजातिका माहुरीहरू पाइन्छन्। तर, ४ प्रजातिले मात्रै मह बनाउँछन्। एउटा घारमा लगभग २० देखि ६० हजार पोथी, १०० वटा भाले तथा एउटा रानी माहुरी हुन्छन्। यसको मह पहिले नै पचिसकेको हुनाले हामीले खाँदा करिब २० मिनेटमै रगतमा पुगिसक्छ। माहुरीले १ सेकेन्डमा करिब २ सय पटक पँखेटा हल्लाउँछ। यसले एकपटकमा ५० देखि १०० वटा फूलको रस संकलन गर्छ। फूल खोज्न माहुरी १० किलोमिटर टाढासम्म पनि जान्छ। माहुरीलाई एक किलो महका लागि करिब ४० लाख फूल चुस्नुपर्छ साथै झण्डै १ लाख ५० हजार किलोमिटरको यात्रा गर्नुपर्छ। माहुरीको उमेर ४५ दिनको हुन्छ। जीवनभरमा यसले एउटा चम्चाको १२औं भाग बराबर मह संकलन गर्छ। मह हजारौं वर्ष पनि बिग्रँदैन। यो एक मात्र यस्तो खानेकुरा हो जसमा जिवन जीउन चाहिने आवश्यक सबै तत्व पाइन्छ। रानी माहुरी ५ वर्षसम्म बाँच्छ। यो मात्रै अन्डा दिनसक्ने माहुरी हो। यसले एक दिनमै २ हजारभन्दा बढी अन्डा दिन सक्छ। करिब २८ ग्राम महले एउटा माहुरीलाई पूरै पृथ्वी परिक्रमा गर्न सक्ने शक्ति प्राप्त हुन्छ। गहुँ, मकै तथा धानको परागण हावाद्वारा हुन्छ भने बदाम, सुन्तला, काजु, कपास, स्याउ, कफी, बैगुन, अंगुर, किवी, आँप, भिन्डी, नास्पाती, खुर्सानी, स्ट्रबेरी, तरबुजा, काँक्रो, आरु आदिको परागण माहुरीले गर्छ। पृथ्वीबाट माहुरी हराए बने ७० प्रतिशत फलफूल, रुखबिरुवा, घाँसपात आदि सबै नष्ट हुन्छन्। महान् वैज्ञानिक अल्बर्ट आइन्सटाइनले भनेका थिए, यदि पृथ्वीबाट माहुरी नष्ट भए भने त्यसको ४ वर्षभित्र सबै मानव प्रजाति नष्ट हुनेछ। (एजेन्सीको सहयोगमा)"
लागूऔषधसहित महिला पक्राउ,फिदिम : पाँचथरको फिदिम बजारबाट एक महिलालाई ब्राउन सुगरसहित प्रहरीले पक्राउ गरेको छ । ताप्लेजुङको आठराई गाँउपालिका घर भइ फिदिममा डेरा गरी बस्ने ३२ वर्षीया देवी लकान्द्रिलाई प्रहरीले पक्राउ गरेको हो । लकान्द्रिको साथमा ८ ग्राम ब्राउन सुगर भेटिएको प्रहरीले जनाएको छ । उनले लगाएको सुवालको गोजीमा ब्राउन सुगर भेटिएको जिल्ला प्रहरी कार्यालय पाँचथरका सूचना अधिकारी डम्बर बिश्वकर्माले जानकारी दिए । ती महिलाले लागूपदार्थको कारोबारी गरेको हुनसक्ने गोप्य सूचनाको आधारमा कोठामा प्रहरीले खोजतलास गरेको थियो । महिलाको कोठाबाट प्रहरीले एक थान डिजिटल तराजु समेत बरामत गरेको छ । सो विषयमा थप अनुसन्धान भइरहेको प्रहरीले जनाएको छ ।
"राजनीतिक समन्वय समितिको बैठक आज बस्दै, निर्वाचनबारे छलफल हुने","काठमाडौं : सरकार सञ्चालन गर्न गठित राजनीतिक समन्वय समितिको बैठक आज बस्दैछ। शुक्रबार ५ बजे राजनीतिक समन्वय समितिको बैठक तय गरिएको समितिका संयोजक रामचन्द्र पौडेलका स्वकीय सचिव चिरञ्जीवि अधिकारीले जानकारी दिए। गठबन्धनभित्रै निर्वाचनबारे मतभेद भएपछि बिहीबार बोलाइएको राजनीतिक समन्वय समितिको बैठक स्थगित भएको थियो। गठबन्धनभित्र निर्वाचनबारे मतभेद रहेको संकेत कांग्रेस महामन्त्री गगन थापाको ट्वीटमार्फत गरे। उनले संविधानअनुसार स्थानीय चुनाव समयमै हुनुपर्ने धारणा राखेका छन्। हामीले बनाएको संविधानले जनप्रतिनिधिको रिक्तताको कल्पना पनि गरेको छैन, थापाले भने, कांग्रेस डगमगाउनै पर्दैन। संविधान विपरीतको काम कांग्रेसले गर्ने होइन। गठबन्धनमा दुई धार देखिएपछि समिति बैठक स्थगित गरेर प्रधानमन्त्री एवम् कांग्रेस सभापति शेरबहादुर देउवा, माओवादी केन्द्रका अध्यक्ष पुष्पकमल दाहाल (प्रचण्ड) र नेकपा एकीकृतका अध्यक्ष माधव नेपाल साँझ थप छलफलमा जुटेका थिए। प्रचण्ड र नेपालले प्रधानमन्त्री देउवालाई भेट गरी वैशाखमा प्रतिनिधिसभा निर्वाचन गर्नुपर्ने प्रस्ताव गरेका थिए। चुनावकै विषयमा तीन नेताबीच चर्चा भयो,सञ्चारमन्त्री ज्ञानेन्द्रबहादुर कार्कीले भने, वैशाखमा स्थानीय तहको चुनाव गर्नुपर्छ भन्ने प्रधानमन्त्रीजीको धारणा प्रष्ट छ। दाहालजी र माधवकुमारजीको संसदीय चुनाव पहिला गरौं भन्नेमा हुनुहुन्छ। निर्वाचन आयोगले स्थानीय तहको निर्वाचनको मिति प्रस्ताव गरेर घोषणा गर्न सरकारलाई दबाब दिएपछि सत्ता गठबन्धनको बैठकमा निर्वाचनले विषय प्रवेश गरेको हो। सरकारको नेतृत्व गरिरहेको कांग्रेसले तत्काल प्रतिनिधिसभा विघटन गरेर निर्वाचनमा जाने विषयको बारेमा स्पष्ट धारणा राख्न सकेको छैन। गठबन्धनको बैठकमा संसदीय निर्वाचनको विषयले प्रवेश पाएसँगै नेताहरु आन्तरिक परामर्शमा जुटेका छन्। यो संसद् मार्ने, गतिहीन बनाउने विपक्षीलाई पचेको छैन, एकीकृत समाजवादीका अध्यक्ष नेपालले भने, अब एकैपटक प्रतिनिधिसभा निर्वाचन गरौं भनेर प्रधानमन्त्रीजीलाई भनेका छौं। यस विषयमा शुक्रबार छलफल हुन्छ। शुक्रबारको बैठकले निर्वाचनको विषयमा छलफलपछि सरकारलाई सुझाव दिने बताइएको छ। राजनीतिक समन्वय समितिको बैठक बस्दै, निर्वाचनबारे छलफल केन्द्रीत राजनीतिक समन्वय समितिको बैठक स्थगित सत्तागठबन्धनको जोड पहिले संसदीय चुनावमै स्थानीय चुनाव गरौं : कांग्रेस माओवादी केन्द्र र नेकपा एकीकृत सत्तापक्षीय दलको गठबन्धन बनाएरै चुनावमा जानुपर्ने प्रस्ताव गर्दै आएका छन्। तर, सत्ताको नेतृत्व गरिरहेको कांग्रेसमा भने चुनावी गठबन्धनबारे भिन्नभिन्न मत छन्। कांग्रेसका युवा नेताहरू चुनावमा कांग्रेस एकल रूपमा मैदानमा उत्रिनुपर्ने धारणा राख्दै आएका छन्। स्थानीय तहका पदाधिकारीको पाँचवर्षे कार्यकाल आगामी जेठ ५ गते सकिँदैछ। निर्वाचनको तयारीका लागि १ सय २० दिन आवश्यक पर्ने भएकोले सरकारलाई निर्वाचनको मिति तोक्न आयोग र प्रमुख प्रतिपक्ष दल एमालेले दबाब दिँदै आएको छ। तर सत्ता गठबन्धन तीनै तहको निर्वाचन एकै पटक गर्ने वा छुट्टाछुट्टै मितिमा गर्ने अन्योलमै रहेको छ। वैशाखमा निर्वाचनको मिति नतोकेर सरकारले स्थानीय तहलाई जनप्रतिनिधिविहीन बनाउन खोजेको एमालेको आरोप छ। आयोगले माघको पहिलो हप्ताभित्र स्थानीय तहको निर्वाचनको मिति तोक्नुपर्ने प्रस्ताव गरेको छ। आयोगले आगामी वैशाख १४ गते एकै चरणमा स्थानीय तहको निर्वाचन गर्ने गरी मिति तोक्न सरकारसँग यसअघि नै प्रस्ताव गरिसकेको छ। एकै चरणमा सम्भव नभए वैशाख १४ गते पहिलो र वैशाख २२ गते दोस्रो चरणको निर्वाचन मिति तोक्ने आयोगको प्रस्ताव गरेको छ।"
चितुवाको छाला र बन्दुकसहित पक्राउ,"पोखरा : कास्की प्रहरीले अवैधरूपमा वन्यजन्तुको छाला घरमा लुकाएको आरोपमा एकजनालाई पक्राउ गरेको छ । पोखरा २२ पुम्दीभुम्दीका २८ वर्षीय खोबहादुर थापा पक्राउ परेका हुन् । थापा घरैबाट पक्राउ परेका हुन् । थापाको साथबाट चितुवाको छाला, दाह्राको टुक्रा फेला पारेको जिल्ला प्रहरी कार्यालय कास्कीका डीएसपी सुन्दर तिवारीले जानकारी दिए । वन्यजन्तु सिकार गर्न प्रयोग हुने बन्दुक, बन्दुकमा लाग्ने सुन्दरी सुप्रिम प्रिक्स लेखिएका खाली खोका ४५ थान, बन्दुकमा लाग्ने धातुका छर्रा १ सय ९१ ग्राम, छर्रा बनाउन प्रयोग हुने डल्लो पदार्थ ९ सय ५ ग्रामसमेत थापाबाट प्रहरीले बरामद गरेको छ। थापालाई कास्की जिल्ला अदालतबाट ७ दिन थुनामा राखी अनुसन्धान गर्न प्रहरीले बिहीबार अनुमति पाएको छ । थापालाई वन्यजन्तु संरक्षण ऐन २०२९ सम्बन्धी कसुरमा अनुसन्धान गरी कारबाहीका लागि वन्यजन्तुको अखेटोपहारसहित डिभिजन वन कार्यालय पठाइएको छ ।"
माओवादी केन्द्रको केन्द्रीय कमिटी बैठक स्थगित,"काठमाडौं : नेकपा माओवादी केन्द्रको केन्द्रीय कमिटीको बैठक स्थगित भएको छ । कोरोना संक्रमण बढ्दै गएको भन्दै शनिबार बिहान ८ बजे डाकिएको केन्द्रीय कमिटीको बैठक स्थगित भएको माओवादी केन्द्रले जनाएको छ । माओवादी केन्द्रको केन्द्रीय कार्यालयले शुक्रबार सूचना जारी गरी यस्तो जानकारी गराएको हो । कोरोना महामारीको बढ्दो संक्रमण, स्वास्थ्य मापदण्ड पालनासम्बन्धी सरकारद्वारा जारी निर्देशन र स्वास्थ्यकर्मीहरूको सुझावलाई मध्यनजर गरी अर्को निर्णय नहुँदासम्मका लागि स्थगन गरिएको जानकारी दिएको हो । यद्यपी स्थायी समिति र आयोगका अधिकारीहरुको बैठक भने शनिबार बिहान बस्नेछ ।"
बेलायतले कोभिड १९ विरुद्धको प्रतिबन्ध हटायो,लण्डन : बेलायत सरकारले कोभिड१९ विरुद्ध लगाएको प्रतिबन्ध हटाएको छ । सरकारले बिहीबारदेखि लागु हुनेगरी कोभिड१९ प्रतिबन्ध हटाएको हो । बेलायतका प्रधानमन्त्री बोरिस जोनसनले सो जानकारी दिएका हुन् । कोभिड १९ को नयाँ भेरियन्ट ओमिक्रोनले देशभर चरम अवस्था पार गरिसकेका कारण सरकारले सो प्रतिबन्ध हटाउने निर्णय गरेको प्रधानमन्त्रीले बताएका छन् । सो निर्णयसँगै वर्क फ्रम होम र विद्यार्थीले कक्षा कोठामा अनिवार्य मास्क लगाउनुपर्नेलगायत नियम हटेको स्काइ न्युजमा खबर छ । आगामी बिहीबारदेखि लागु हुनेगरी सार्वजनिक स्थानमा मास्क लगाउनुपर्ने र साना ठूला सार्वजनिक कार्यक्रममाथि लागेको प्रतिबन्धसमेत हट्ने बताइएको छ । बेलायत सरकारले गएको डिसेम्बरदेखि कोभिड १९ विरुद्ध नयाँ प्रतिबन्ध लागु गरेको थियो ।
स्रोत नखुलेको दश लाख रुपैयाँसहित दुईजना पक्राउ,राजविराज : स्रोत नखुलेको करिब १० लाख रूपैयाँसहित सप्तरी प्रहरीले दुईजनालाई पक्राउ गरेको छ । भारतबाट नेपाली रकम भित्र्याएको आंशकामा प्रहरीले सप्तरीको डाक्नेश्वरी नगरपालिका५ का २९ वर्षीय राजेशकुमार चौधरी र शम्भुनाथ नगरपालिका१२ का २४ वर्षीय दिलिपकुमार मण्डललाई पक्राउ गरेको जनाएको छ । भारतबाट नेपालतर्फ आएको प्रदेश २०१००३ प ३४७८ नम्बरको मोटरसाइकल चेकजाँच गर्दा नौ लाख ९० हजार रुपैयाँ बरामद भएको जिल्ला प्रहरी कार्यालय सप्तरीका एसपी अबिनारायण कापलेले बताए । अबैधरूपमा नेपाली रुपैयाँ आउँदैछ भन्ने विशेष सूचनाको आधारमा राजबिराजहनुमाननगर सडक खण्डको राजबिराजस्थित छिन्नमस्ता अस्पताल अगाडिबाट रुपैयाँसहित चौधरी र मण्डललाई पक्राउ गरेको हो। स्रोत नखुलेको अबैध रुपैयाँसहित मोटरसाइकल र आरोपित दुईजनालाई थप अनुसन्धान कार्यका लागि सुनसरीको राजश्व कार्यालय इटहरी बुझाईएको एसपी काफ्लेले बताए ।
अखाद्य ७ हजार किलो महसहित नतिजा प्याकेजिङका संचालक पक्राउ,"काठमाडौं : प्रहरीले अखाद्य ७ हजार ६ सय किलो महसहित एकजनालाई पक्राउ गरेको छ। महानगरीय अपराध महाशाखाले गोप्य सूचनाका आधारमा नतिजा प्याकेजिङका संचालक नरेश श्रेष्ठ भन्ने नरबहादुर श्रेष्ठलाई पक्राउ गरेको हो। विगत ७ वर्षदेखि उनको श्रीमती रश्मिला श्रेष्ठको नाममा रहेको नतिजा प्याकेजिङले गुणस्तरहीन मह उत्पादन गर्दै आएको थियो। उनीहरुले नतिजा प्याकेजिङका नाममा कम्पनी दर्ता गरी 'स्पर्श हनी' लेवल टाँसी बिक्रीवितरण गर्दै आएको प्रहरीले बताएको छ। महानगरीय अपराध महाशाखाका प्रवक्ता एवं प्रहरी उपरीक्षक कृष्णप्रसाद कोइलाले खाद्य प्रविधि तथा गुण नियन्त्रण विभागमा परीक्षण गर्दा नतिजा प्याकेजिङले उत्पादन गर्ने मह गुणस्तरहीन भएको र खानयोग्य नभएको प्रमाणित गरेको बताए। सोही अखाद्य महलाई उनीहरुले काठमाडौं, भक्तपुर र पोखराका होटल तथा रेष्टुरेन्टमा थोक तथा खुद्रा वितरण गरेको प्रहरी अनुसन्धानले देखाएको छ। सो कम्पनीले मह बनाउन प्रयोग हुने कच्चा पदार्थ दाङ, नवलपरासी र चितवनबाट खरिद गरी गुणस्तरहीन मह बनाउने गरेको र सो मह प्रति केजी ६५० का दरले बिक्री गर्दै आएका थिए। स्पर्श हनी ब्राण्ड कहिकतै दर्ता भएको छैन। सो कम्पनीले गुणस्तरहीन मह बनाउनका लागि ३० ३० प्रतिशत ग्लुकोज, चिनी र बाँकी ४० प्रतिशत मह बनाउन प्रयोग गरिने कच्चा पदार्थ मिसाउने गरेको पाइएको छ। प्रहरीले गुणस्तरहीन मह बनाउन प्रयोग हुने मेसिन, केमिकल, कच्चा पदार्थलगायत सामग्रीहरु बरामद गरेको छ। थप अनुसन्धानका लागि उनलाई महानगरीय प्रहरी परिसर टेकु पठाइएको छ।"
पूर्वाञ्चल र मध्यपश्चिम विश्वविद्यालयका सबै परीक्षा स्थगित,"काठमाडौं : पूर्वाञ्चल विश्वविद्यालय र मध्यपश्चिम विश्वविद्यालयले पूर्वनिर्धारित परीक्षा स्थगित गरेका छन् । मध्यपश्चिम विश्वविद्यालय परीक्षा व्यवस्थापन कार्यालयले परीक्षाका सबै कार्यक्रम स्थगन गरेको जनाएको छ । कोरोना संक्रमण जोखिमलाई मध्यनजर गर्दै आजदेखि परीक्षा स्थगित गरिएको हो । परीक्षा व्यवस्थापन प्रमुख डा आनन्दप्रसाद सुवेदीले अर्को सूचना जारी नभएसम्म परीक्षा स्थगन गरिएको जानकारी दिए । पूर्वाञ्चल विश्वविद्यालयका परीक्षा नियन्त्रक मोहन बस्नेतका अनुसार परीक्षा निर्देशन समितिको बैठकले परीक्षा स्थगित गर्ने निर्णय गरेको हो । यसअघि त्रिभुवन विश्वविद्यालय, लोकसेवा आयोगले पूर्व निर्धारित परीक्षा स्थगित गरेका छन् ।"
तानसेन नगरपालिकाले दियो युवा उद्यमीलाई विनाधितो सहुलीयत दरमा ऋण,"तानसेन : तानसेन नगरपालिकाले नगरकाले ९८ जना नव उद्यमी युवाहरुलाई विनाधितो सहुलीयत दरमा ऋण प्रवाह गरेको छ । तानसेन नगर सरकारले कृषि तथा पशु पालन क्षेत्रमा लागेका युवाहरुलाई बैंकमा जमानी बसेर विनाधितो सहुलीयत दरमा ऋण प्रदान गरेको हो । तानसेन नगरपालिकाले नगरका १४ वटै वडाहरुका युवालाई उद्यमी बनाउने अभियानाका साथ ग्लोबल आइ एमइ बैंक, हेफर इन्टरनेशनल, ग्रामिण आर्थिक विकास संघ रेडाको साझेदारीमा ३० जना युवाहरुलाई विनाधितो ऋण सहयोग गरेको हो भने नेपाल बैंक लिमिटेडको सहकार्यमा ६८ जना युवा उद्यमीलाई ऋण प्रदान गरेको हो । नगरपालिकाको जमानीमा करिब साढे ६ करोड रुपैयाँ युवाहरुमा ऋण प्रवाह भएको हो । तानसेनका युवालाई आफ्नै गाउँ ठाउँमा स्वरोजगार बनाउने उद्देश्यले तानसेन नगरपालिकाले आफै जमानी बसेर युवाहरु उद्यम विकासका लागि ऋण प्रदान गरेको हो। दुई चारजनालाई रोजगारी समेत दिने उद्देश्यले तानसेन नगरपालिकाले दोस्रो चरणामा नगरका ३० जना युवालाई सहुलीयत दरमा ऋण प्रदान गरेको हो। तानसेन नगरपालिका नगर प्रमुख, युवा उद्यमी, सम्बन्धित वडाका वडा अध्यक्ष, सदस्य, कार्यपालिका सदस्यहरु, प्रमुख प्रशासकीय अधिकृत तथा कर्मचारीहरुको रोहवर तथा जमानीमा युवाहरुलाई विनाधितो ऋण प्रदान गरिएको हो । युवाहरुले ग्लोबल आइएमइ बैंकबाट न्युनतम ३ लाखदेखि ९ लाख रुपैयाँसम्म सहुलीयत ऋण पाएका छन् । महिला उद्यमीका लागि ४ प्रतिशत र पुरुष उद्यमीका लागि ५ प्रतिशत सहुलीयत व्याजदरमा ऋण उपलब्ध गराइएको छ। तानसेन नगरपालिकाका नगर प्रमुख अशोककुमार शाही, ग्रामिण आर्थिक विकास संघका कार्यकारी निर्देशक लिलाबहादुर कार्की र ग्लोबल आइएमई बैकका शाखा प्रमुख वीरबहादुर सारुले ३० जना युवालाई संयुक्तरुपमा ऋण प्रदान गरेका हुन् । १८ वर्षदेखि ४० वर्षसम्मका युवा, वैदेशिक रोजगारीबाट फर्किएका, स्वदेशमा ससानो व्यवसाय गरेपनि पुँजीको अभावमा उत्पादन वृद्धि गर्न नसकेका युवा, महिला, जनजाती, दलित, उत्पीडित जातीलाई ऋण प्रवाहमा तानसेन नगरपालिकाले पहिलो प्राथमिकता दिँदै आएको नगर प्रमुख अशोक कुमार शाहीले बताए । तानसेन नगरपालिकाले यसअघि नेपाल बैंक लिमिटेडसँगको सहकार्यमा ६८ जना युवालाई करिब ४ करोड ५० लाख सहुलीयत ऋण प्रदान गरेको हो। ऋण पाएका उद्यमीलाई सफल बनाउने, उद्यमीहरुको स्थलगत निरीक्षण गर्ने, युवालाई फर्मअनुसार कृषि तथा पशु पालनका तालिम प्रदान गर्ने, उत्पादनलाई बजारसँग जोड्ने काममा सहजीकरण गर्दै आएको निर्देशक लिला बहादुर कार्कीले बताए । ग्लोबल बैंकका शाखा प्रमुख बीरबहादुर सारुले स्वदेशमै केही काम गरौं उद्यमी बनौं भन्ने सोच भएका युवालाई आवश्यकता अनुसार लगानी गर्न तयार रहेको बताए ।"
"बेनीजोमसोम सडकमा टाइम कार्ड लागु, दैनिक ६ घण्टा यातायात बन्द हुने","जोमसोम : उत्तरी कोरलानाका जोड्ने राष्ट्रिय गौरवको बेनीजोमसोम सडकखण्डमा टाइम कार्ड लागु गरिएको छ । जिल्ला प्रशासन कार्यालय म्याग्दीले बिहीबार एक सूचना प्रकाशित गर्दै बेनीजोमसोम सडक आयोजनाको काभ्रेभीरमा महभीर खण्ड रक कटिङ गर्नुपर्ने र तातोपानीदेखि नौनी बगर सडक विस्तार एवं स्तरोन्नति तीव्ररुपमा अघि बढाउनुपर्ने भन्दै टाइम कार्ड लागु लगाएको हो । यस्तै, बेनीजोमसोम सडकको काभ्रेभीरमा पनि रक कटिङ गरी सडक चौडा गर्ने कार्य भइरहेको छ । एक साताअघिबाट त्यहाँ ब्लास्टिङ गरी सडक चौडा गर्ने काम भएको थियो । काभ्रेभीरमा सडक स्तरोन्नति गर्न टाइम कार्ड लगाइएको थिएन । महभीर र नौनी बगरमा लगाइको टाइम कार्डले काभ्रेभीर सडक स्तरोन्नतिलाई समेत सहयोग पुग्ने देखिएको छ । यसअघि बेनीजोमसोम सडकमा टाइम कार्ड लागु नहुँदा सडक स्तरोन्नति कार्यमा बाधा पर्दै आइरहेको थियो । म्याग्दी प्रशासनका अनुसार बेनीजोमसोम सडकको काभ्रेभीरमा माघ १० गते देखि माघ २९ गतेसम्मका लागि दैनिक ६ घण्टा सडक आवागमन बन्द गर्ने गरी टाइम कार्ड लगाइएको हो । जसअनुसार ८ बजे देखि ११ बजे र दिउँसो १ बजे देखि ४ बजेसम्म सडक बन्द हुने जनाइएको छ । राष्ट्रिय गौरवको कोरला सडकखण्डको स्तरोन्नति आव २०७३०७४ सालदेखि सुरु गरिएको थियो। बेनीजोमसोम ७६ किमी ४ खण्ड र जोमसोमकोरला ११० किमी ७ खण्डमा काम भइरहेको थियो । कमजोर धरातलीय संरचनाका कारण प्राकृतिक विपद्ले बेनीजोमसोम खण्ड बर्सेनि स्तरोन्नति कार्यमा बाधा पुग्ने गरेको छ । राष्ट्रिय गौरवको कोरला सडकअन्तर्गत जोमसोमकोरला ९५ प्रतिशत भौतिक प्रगति हुँदा बेनीजोमसोम खण्डमा जम्मा ६५ प्रतिशत मात्र भौतिक प्रगति भएको हो ।"
सहकारीको भरपर्दा विद्युत् समस्या,"फिदिम : पाँचथर मिक्लाजुङ८ दोर्दिम्बाका ६ सय घर आठ दिन अन्धकारमा बस्न बाध्य भए। थोप्लेजुङ विद्युत् सहकारीले महसुल नतिरेपछि प्राधिकरणले पुस २७ देखि विद्युत् बन्द गरिदिएको थियो। यहाँ नेपाल विद्युत् प्राधिकरणले उक्त सहकारीलाई महसुल संकलन गर्ने जिम्मा दिएको छ। गाउँमा विद्युत् अवरुद्ध भएपछि सहकारी अध्यक्ष चन्दबहादुर चम्लागाईं सुटुक्क तराई झरे। चासो राख्नेलाई उपभोक्ताले महसुल नतिरेका कारण विद्युत् कटौती भएको जवाफ दिन्थे। यता स्थानीयले नियमित रूपमा सहकारीलाई महसुल बुझाएको बताएका छन्। आफूहरूले तिरेको महसुल अध्यक्षले हिनामिना गरेको उपभोक्ताको आरोप छ। हामीले महसुल तिरेर पनि नियमित रूपमा बिजुली बाल्न पाएका छैनौं। समिति सदस्यसमेत उपभोक्ता तारानाथ खुलाल भन्छन्, अध्यक्ष भागेर समस्या समाधान हुँदैन। समितिमा छलफल हुनुपर्छ। यथार्थ के हो उपभोक्तालाई जानकारी दिनुपर्छ। उपभोक्ताले चर्को दबाब दिएपछि बिजुली त बल्न थाल्यो। तर, सहकारीले बदमासी गरेको भन्दै स्थानीय आक्रोशित बनेका छन्। यसअघि पटकपटक विद्युत्् अवरुद्ध हुन्थ्यो, एक स्थानीयले भने, सहकारीको बदमासीले हामी ठगिएका रहेछौं। यहाँ सहकारीका सेयर सदस्यका घरमा विद्युत् जडान गरिएको छ। मानबहादुर गौतम भन्छन्, विद्युत्् अवरुद्ध भएपछि मात्र हामीलाई सहकारीको लापरबाही थाहा भयो। सहकारीले उपभोक्ताहरूबाट चर्को महसुल उठाएर प्राधिकरणलाई नबुझाउँदा आफूहरू मारमा परेको गौतमले सुनाए। सहकारीले असारदेखिको ३ लाख ५३ हजार ४ सय रुपैयाँ महसुल नबुझाएपछि विद्युत् बन्द भएको थियो। आधा रकम सहकारीले बुझाएको छ, प्राधिकरणका कर्मचारी सुनील राईले भने, बाँकी रकम एक हप्ताभित्र भुक्तानी गर्ने सहमति भएपछि विद्युत्् सुचारु भएको छ। सहकारीमा दोर्दिम्बाका ६ सय घर सेयर सदस्य छन्। गाउँमा विद्युत् विस्तार गर्ने उद्देश्यले सात वर्षपहिले सहकारी खोलिएको थियो। हालसम्म सहकारीको कार्यालय छैन। अध्यक्षको झोलाबाट चलिरहेको छ। अध्यक्षले मनोमानी ढंगबाट सहकारी चलाइरहेको ८ नं वडाका अध्यक्ष रामेश्वर वाजीले बताए। पाँच करोड खर्चेर यो गाउँमा विद्युत्् विस्तार गरिएको हो। ग्रामीण विद्युतीकरण कार्यक्रमबाट ९० र उपभोक्ताको १० प्रतिशत लगानी छ। स्थानीयबाट ५० लाख रुपैयाँ संकलन गरियो। २०७७ असोजदेखि गाउँमा बिजुली बल्न थालेको हो। सेयर सदस्यलाई अहिलेसम्म कुनै प्रमाण दिइएको छैन, पूर्णबहादुर अधिकारीले भने, हाम्रो लाखौं रुपैयाँ लगानी भएको छ, त्यसको कुनै हिसाबकिताब छैन। अहिलेसम्म सहकारीले सार्वजनिक सुुनुवाइसमेत गरेको छैन। अध्यक्षबाहेक सहकारीको गतिविधिबारे हामीलाई नै थाहा छैन, सचिव गणेश वाजी भन्छन्, अहिलेसम्म सञ्चालक समितिको बैठक नै बसेको छैन। कर्मचारी नियुक्ति पनि अध्यक्षले आफूखुसी गर्छन्। सात वर्षसम्म आयव्ययसमेत सार्वजनिक नगरेको उनले सुनाए। सहकारी ऋणमा डुबेकाले समस्या भएको अध्यक्ष चम्लागाईंले बताए। संस्था ऋणमा भएकाले सदस्यहरूलाई सेयर प्रमाणपत्र दिन नसकेका हौं, उनले अन्नपूर्णसँग भने, कार्यालय चाहिँ उपयुक्त ठाउँ नभएकाले नराखेका हौं।"
सम्भावनाको संसार,"केही साथीभाइ मिलेर जुत्ता बनाउने कारखाना खोले। उनीहरू एकआपसमा सल्लाह गर्दै आफ्नो व्यापारलाई बढाउँदै लैजान चाहन्थे। साथै उत्पादन गुणस्तरीय बनाउन लगानी पनि थप्दै जान थाले। एक गाउँबाट अर्को गाउँ र सहर हुँदै जुत्ता मुलुकभर पुर्याउन सफल भए। यसका लागि उनीहरूले थुप्रै मानिसलाई रोजगार पनि दिए। त्यो कम्पनी केही वर्षमै प्रसिद्ध भयो। कम्पनीले विभिन्न देशमा आफ्नो जुत्ताको ब्रान्ड विस्तार गर्न थाल्यो। यसै क्रममा उसले अफ्रिकामा आफ्नो ब्रान्ड पुर्याउने र कारोबार विस्तार गर्ने योजना बनायो। उक्त कार्यका लागि कम्पनीले एकजना सेल्सम्यानलाई बजार अध्ययन गर्ने जिम्मा दिएर त्यहाँ पठायो। सेल्सम्यानले अफ्रिका पुगे। बजारमा निस्कँदा उनले त्यहाँ देखे कि अधिकांश मानिसको खुट्टामा जुत्ता छैन। उनी निरास र हतोत्साही भएर फर्किए। उनले कम्पनीलाई आफूले देखेजानेको विषयलाई प्रतिवेदन बनाएर पेस गरे। त्यसमा लेखिएको थियो, कम्पनीका लागि एकदमै नराम्रो समाचार छ, त्यस ठाउँमा मानिसहरूले जुत्ता नै लगाएका थिएनन्। हामीले त्यहाँ काम गर्नु भनेको घाटाको व्यापार गर्नु हो। कम्पनीले छड्के मार्ने सोच बनायो। अर्को सेल्सम्यानलाई त्यहाँ पठाएर फरक राय बुझ्ने निर्णय गर्यो। अर्को सेल्सम्यानलाई अफ्रिका पठायो। केही दिनपछि त्यो सेल्सम्यान अफ्रिका पुग्यो। बजार निस्कियो। जता गए पनि धेरैको खुट्टामा जुत्ता देखेन। अब के गर्ने ? उसलाई छटपटी भयो। उसको दिमागमा फरक विचार आयो। ऊ फर्कियो र प्रतिवेदन लेख्न बस्यो। जसमा उसले लेखेको थियो, धेरै राम्रो समाचार छ। त्यहाँ राम्रो व्यवसाय हुने सम्भावना छ, जुत्ता बेचेर हामी धेरै मुनाफा कमाउन सक्छौं। किनभने त्यहाँका मानिस जुत्ता नलगाउँदा रहेछन्। तर उनीहरूलाई एक पटक जुत्ताको महŒवबारे भने बुझाउनु पर्छ र किन्न सक्ने दरमा जुत्ता उपलब्ध गराएर क्रमशः महँगा जुत्ता किन्ने वातावरण तयार पार्नु पर्छ। नैतिक शिक्षा: सामान्य सोच र आँखाले नयाँ काम गर्न सकिँदैन। धेरैले नदेखेको ठाउँमा कसैले बलियो सम्भावना देख्न सक्छ। हुँदैन सकिँदैन भनेका ठाउँमा पनि अवसर हुन सक्छन्। मात्र देख्न सक्नुपर्छ सम्भावनाको संसार फराकिलो छ।"
चर्चमा भागदौड मच्चिदा कम्तिमा २९ धर्मावलम्बीको मृत्यु,"मोन्रोभिया : पश्चिम अफ्रिकी मुलुक लाइबेरियाको एक चर्चमा भागदौड मच्चिदा कम्तीमा २९ क्रिष्चियन धर्मावलम्बी मृत्यु भएको छ । लाइबेरियाको राजधानी मोन्रोभियास्थित चर्चमा बुधबार राती भागदौड मच्चिदा कम्तीमा २९ धर्मावलम्बीको मृत्यु भएको हो । लाइबेरियाका सूचनामन्त्री जलवाह तोन्पोले बिहीबार सो जानकारी दिएका हुन् । सूचनामन्त्रीका अनुसार सो घटना राजधानीस्थित न्यु क्रु टाउनमा भएको हो । क्रिस्चियनहरुको पुजा कार्यक्रममा रातभर भागदौड मच्चिदा २९ क्रिस्चियन धर्मावलम्बीको ज्यान गएको हो । यद्यपि, घटनाको कारणबारे भने हालसम्म पुष्टि भइनसकेको अन्र्तराष्ट्रिय मिडियामा खबर छ । त्यहाँका अधिकारीहरु बिहीबार साँझ घटनास्थलमा पुगेको बताइएको छ ।"
कोहलपुरसुर्खेत प्रसारण लाइनको हट्यो अवरोध,"सुर्खेत : कोहलपुरसुर्खेत १३२ केभीए विद्युत् प्रसारण लाइन विस्तार अगाडि बढ्ने भएको छ। स्थानीयको अवरोधका कारण काम प्रभावित भएको थियो। प्रशासन र संघर्ष समितिबीच मुआब्जाको विषयमा सहमति जुटेपछि स्थानीयको अवरोध हटेको हो। कर्णालीमा सहज विद्युत् आपूर्तिको उद्देश्यसहित आयोजना निर्माण थालिएको हो। बाँकेको कोहलपुर१ र ४ तथा सुर्खेत भेरीगंंगा नगरपालिकाका स्थानीयले जग्गा अधिग्रहण गर्दा उचित मुआब्जा दिनुपर्ने माग राखेका थिए। सुर्खेतका प्रमुख जिल्ला अधिकारी खगेन्द्र रिजाल नेतृत्वको टोली र स्थानीय बासिन्दाबीच भएको छलफलमा पीडितलाई क्षतिपूर्ति दिने सहमति भएको छ। आयोजना विस्तार गर्दा भेरीगंंगा१० मदानेचौर, ठानीचौर र झिलमिले क्षेत्रका ९ परिवारको जग्गा अधिग्रहणमा पर्दछ। त्यहाँ ९ वटा पोल निर्माण गर्नु पर्नेछ। आयोजनाले पोल निर्माण हुने स्थानका जग्गाधनीलाई मात्रै मुआब्जा दिने बताएको छ। विद्युत्को तार तानिने ठाउँको जग्गा धनीलाई समेत मुआब्जा दिनुपर्ने अडान स्थानीयको छ। यही कारण छिन्चु क्षेत्रमा फाउन्डेसन निर्माण हुन सकेको छैन। अब प्रशासनले आफूहरूका माग सम्बोधन गर्ने र क्षतिपूर्तिका लागि प्रक्रिया अगाडि बढाउने बताएपछि सहमति भएको संघर्ष समितिका संयोजक पूर्ण नकालले बताए। कुल ७० परिवार प्रभावित हुन्छन्। वीरेन्द्रनगर११ मा भने १३ जना व्यक्तिको जग्गा अधिग्रहणमा पर्नेछ। कर्णालीका मुख्यमन्त्री जीवनबहादुर शाहीले पनि कोहलपुरसुर्खेत विद्युत् लाइन प्रसारण लाइन विस्तारमा भइरहेको ढिलासुस्तीको विषयमा समन्वय गर्ने बताएका छन्। आयोजना विस्तारका क्रममा १३ हजार बढी रुख काट्नु पर्नेछ।"
जलवायु परिवर्तन कि संकट ?,"पृथ्वीको तापक्रम बढेको बढ्यै छ। पछिल्ला सात वर्षमा सबैभन्दा बढी तापक्रम देखियो। बढ्ने क्रम जारी छ। समुद्री आँधीले गरेको विनाश, आगलागी र डढेलोको प्रकोप, बाढीपहिरोका घटना आदि सबै जलवायु परिवर्तनले भइरहेको हो। जलवायु परिवर्तन कम गर्न संसारभर जुन प्रयासहरू भइरहेका छन् ती पर्याप्त छैनन्। जलवायु परिवर्तन हो कि जलवायु संकट ? बुझ्नु पर्छ। धेरैले जलवायु परिवर्तन भनेर कुरा गर्छन् तर हामी अथवा यो पृथ्वी परिवर्तनको तहबाट निकै अगाडि पुगिसकेका छौं। अहिले त हामी जसलाई जलवायु परिवर्तन भन्थ्यौं। यो र यसको असर संकटको अवस्थामा पुगेका छन्। अहिले दुईवटा कुरा स्पष्ट भइसकेको छ, एउटा त जलवायु परिवर्तन मानवीय क्रियाकलापको कारण भइरहेको छ र यसको असर तीव्र गतिले वृद्धि भइरहेको छ। जसको कारण पृथ्वीको प्राकृतिक प्रणालीमा परिवर्तनभन्दा संकट बढी भइरहेको छ। केही वर्ष अगाडिसम्म धेरैले प्रश्न गर्थे कि जलवायु परिवर्तन साँच्चै भइरहेको छ वा यो परिवर्तन वैज्ञानिकहरूको अनुमान मात्र हो ? परिवर्तन भएकै हो भने त्यो कहिले हुन्छ र त्यसको असर के हुन्छ ? भनी प्रश्न गर्नेहरू पनि थिए। अहिले आएर त्यसको असरहरू संसारभरि नै भोगिरहेका छौं। समुद्री आँधी, डढेलो र बाढीपहिरोका घटना आदि जलवायु परिवर्तनका कारण भइरहेको हो। दोस्रो कुरा, जलवायु परिवर्तन कम गर्न संसारभर जुन प्रयासहरू भइरहेका छन् ती पर्याप्त छैनन्। यो कुरा गएको ३० वर्षको अनुभवले देखाएको छ। किनभने संयुक्त राष्ट्रसंघ महासन्धि भएकै ३० वर्ष भइसक्यो र यो अवधिमा के भयो भनेर विचार गर्ने हो भने हामी देख्छौं ? धेरै बैठक बसे, छलफलहरू भए तर जलवायु परिवर्तन हुने दर झन् बढी छ। अथवा कुरा धेरै भए पनि काम खासै भएको छैन। जसले गर्दा पृथ्वीमा हरित गृहग्यासको उत्सर्जन बढेको बढ्यै छ। त्यो घटाउन थाल्नु पर्यो भनेर धेरैले भनेका छन्। तर कसैले पनि यसतर्फ ठोस कदम चालेको छैन। यसबीच पृथ्वीको तापक्रम बढेको बढ्यै छ। पछिल्ला सात वर्षमा अहिलेसम्मकै सबैभन्दा बढी तापक्रम देखियो भनिएको छ। अहिले आएर पृथ्वीको औसत तापक्रम करिब ११ डिग्री सेल्सियसले बढिसकेको छ र यो बढ्ने क्रम जारी छ। केही दिनअघि मात्र पनि खबर आएको थिया, पृथ्वीको सबैभन्दा जाडो हुने ठाउँमध्येको एक उत्तरी ध्रुवीय क्षेत्रमा पनि तापक्रम ३८ डिग्री सेल्सियस पुगेर रेकर्ड ब्रेक भएको रहेछ। यसैगरी, गएको वर्ष अक्सर हिमपात हुने क्यानडाको लिट्टन नामक सहरमा पनि तापक्रम वृद्धि भएर ४९ डिग्री सेल्सियस पुगेको थियो। अमेरिका, क्यानडा, रसिया, युरोप, अफ्रिका, भारत र हाम्रै देश नेपालमा पनि बाढी, पहिरो, डढेलो र समुद्री आँधीजस्ता प्रकोप पहिलाभन्दा बढी देखा परेको छ। हामी त अझ बढी सशंकित हुने अवस्थामा छौं। किनभने जलवायु संकटको असर हामीलाई बढी पर्ने छ। नेपाली र नेपालको अर्थतन्त्र प्रकृतिमा बढी निर्भर छ र प्राकृतिक प्रणालीहरूमा परिवर्तन हुँदा त्यो परिवर्तनसँग जुध्ने वा त्यो परिवर्तनलाई व्यवस्थापन गर्ने क्षमता हामीमा कम छ। हामी अक्सर भन्ने गर्छौं जलवायु संकट हुनुमा हाम्रो खासै दोष छैन। यो केही हदसम्म त ठीक होला तर त्यो भन्दाभन्दै पनि हामी नेपालीले दुःख पाइरहेका छौं। भविष्यमा यो पीडा अझ बढ्ने निश्चित छ। त्यसैले हामीलाई नखाएको विष लाग्या हो भनेर मात्रै पुग्दैन। नेपालले अब आफ्नो तर्फबाट तीन वटा कुरा गर्नैपर्छ। एक, सकेसम्म हामी आफैं हाम्रो उत्सर्जन घटाऔं। हाम्रो हरित गृह ग्यास उत्सर्जन दर तीब्र गतिमा बढिरहेको छ। सात वर्षमै कार्बन उत्सर्जन दोब्बरले वृद्धि भएको अध्ययनले देखाएको छ। तर राम्रो कुरा त यो कार्बन उत्सर्जन घटाउनुमा हामीलाई नै फाइदा छ। हामीले कार्बन उत्सर्जन गर्ने क्रियाकलाप के के हुन् त भनेर हेर्नुपर्ने हुन्छ। उत्सर्जन यातायातको क्षेत्रमा बढिरहेको छ। यातायातबाट उत्सर्जन घटाउने भनेको त पेट्रोलियम पदार्थको उपयोग कम गर्ने हो। यो भनेको हरित गृह ग्यासको उत्सर्जन मात्रै होइन, हामीले सास फेर्ने हावामा भएको पीएम २५, कार्बन मोनोअक्साइड, नाइट्रोजन मोनोअक्साइडस् जस्ता हानिकारक वायुप्रदूषक घटाउने पनि हो। अध्ययनले भन्छ, वायु प्रदूषणका कारण नेपालमा हरेक वर्ष करिब ४२ हजार मानिसको मृत्यु भइरहेको छ। वायुप्रदूषण घटाउँदा हरित गृह ग्यास मात्र होइन, नेपालीको मृत्यु दर कम गर्न सकिन्छ अथवा जनस्वास्थ्यमा व्यापक सुधार हुन्छ। त्यो हुनु भनेको हाम्रो अर्थतन्त्रमा सुधार आउनु पनि हो। जब मानिसको उत्पादकत्व बढ्छ, अर्थतन्त्रमा सुधार आउँछ। पेट्रोलियम आयात घटाएपछि व्यापार घाटा कम हुने त छँदै छ। यातायात क्षेत्रबाट हुने उत्सर्जन घटाउन हामीकहाँ विभिन्न उपाय छन् जस्तै, हिँड्ने, साइकल चलाउने, सार्वजनिक यातायात प्रयोग गर्ने, विद्युतीय गाडी चलाउने आदि। यसले वातावरण र अर्थतन्त्र दुवैलाई फाइदा पुर्याउँछ। यसैगरी, कार्बन उत्सर्जन हुने अर्को ठाउँ हो हाम्रै भान्छा। अहिले पनि नेपालको करिब दुईतिहाई घरमा दाउरा गुइँठाजस्ता इन्धन प्रयोग गर्छन्। यी घर दाउरा गुइँठाबाट निस्कने धुँवाका कारण अत्यधिक वायु प्रदूषण हुने गर्छ। काठमाडौंको हावाको वायु प्रदूषणभन्दा १० गुणाभन्दा बढी यसले धेरैजसो महिला र बालबालिकालाई असर गर्छ। विशेषगरी निम्न आयस्रोत भएका महिला बालबालिकाको स्वास्थ्य, उत्पादकत्व र बालबालिकाको शिक्षामा असर गरिरहेको छ। स्कुल जानुपर्ने बालबालिका दाउरा लिन वनजंगल जानुपर्ने हुन्छ। दाउरा वा गुइँठोमा पकाउँदा हुने कालो भएका भाँडा माझ्न महिलाले धेरै समय खेर फालिरहेछन्। त्यसैले भान्छामा सफा इन्धन प्रयोग गर्न सके त्यसको फाइदा नेपालीको स्वास्थ्य र अर्थतन्त्रलाई हुन्छ। भान्छामा हुने उत्सर्जन घटाउन अहिले बजारमा विभिन्न प्रकारका सुधारिएका चुला र विद्युतीय चुला छन्। विद्युतीय चुलो अहिले सबैको पहुँचमा नहोला किनभने ९० प्रतिशत नेपालीको घरमा मात्र विद्युत पुगेको छ। त्यसमा पनि अधिकांश घरमा ५ एम्पियर क्षमताको लाइन चाहिन्छ। विद्युतीय चुल्हो चलाउन १५ एम्पियरको क्षमता चाहिन्छ। यसमा सुधार गर्नुपर्छ। तर पाँच वर्षभित्र सबै घरमा सफा चुल्हो लगाउँछौं भन्ने व्यापक अभियान चलाउने हो भने त्यसले धेरै फाइदा पुर्याउँछ। यसले हरित गृह ग्यास उत्सर्जन घटाउने त छँदै छ। हरित गृह ग्यास उत्सर्जन हुने अर्को क्षेत्र हो, फोहोर व्यवस्थापन। फोहोरलाई विशेषगरि कुहिने फोहोरलाई ल्यान्डफिलमा हाल्दा मिथेन ग्यास उत्पन्न हुन्छ। जुन कार्बन डाइअक्साइडभन्दा कयौं गुणा बढी हानिकारक हरित गृह ग्यास हो। तर, कुहिने फोहोरलाई ल्यान्डफिलमा फाल्नुको सट्टा त्यसबाट कम्पोस्ट मल वा बायोग्यास उर्जा उत्पादन गर्ने हो भने त्यसबाट उत्सर्जन पनि कम हुन्छ र यसले अर्थतन्त्रलाई पनि टेवा पुर्याउँछ। समग्रमा भन्दा राम्रो कुरा के हो भने कार्बन उत्सर्जन घटाउनु भनेको देशको अर्थतन्त्र र जनस्वास्थ्यको फाइदाका लागि हो। यसमा लगानी गर्नुपर्छ, प्रतिफल राम्रो आउँछ। हाम्रो उत्सर्जन कम छ तर पनि घटाऔं। त्यसको फाइदा भनेको हामीलाई नै हुन्छ। यस्तै, हामीले गर्नुपर्ने दोस्रो काम भनेको पैरवी गर्ने हो। अरू देशलाई पनि कार्बन घटाउ भनेर दबाब दिने हो। आफैंले आफ्नो कार्बन उत्सर्जन घटाएपछि त भन्न सक्छौं नि दुनियाँलाई हामीले त गर्यौं नि तपाईं नि ? हामीले बुझ्नैपर्ने अर्को कुरा, नेपालले जतिसुकै उत्सर्जन घटाए पनि वा संसारका अन्य देशले कार्बन उत्सर्जन घटाए जलवायु परिवर्तन र यसको असरलाई पूरै निमिट्यान्न सकिँदैन। पृथ्वीको तापक्रम बढ्दै जाने निश्चित छ। अहिलेसम्म ११ डिग्री सेल्सियसले बढिसकेको छ। यदि पृथ्वीको औसत तापक्रम वृद्धि २ डिग्री सेल्सियससम्म सीमित गर्न सक्यौं भने पनि ठूलो उपलब्धि हुन्छ। सबै देश मिलेर हरित गृह ग्यासको उत्सर्जनमा व्यापक कटौती गर्न सके पनि पृथ्वीको तापक्रम बढ्ने दर मात्रै घट्छ। त्यसैले हामीले आउँदा दिनमा हुने तापक्रम वृद्धि र यसको असर वा जलवायु संकटसँग जुध्ने क्षमता बढाउन अति आवश्यक छ। अथवा हामीले अनुकूलनका विभिन्न उपाय अपनाउनुपर्ने हुन्छ। र जलवायु संकटको असर हरेक क्षेत्रमा पर्ने भएकाले अनुकूलन पनि हरेक क्षेत्रमा नै गर्नुपर्ने छ। जस्तै हाम्रो कृषि प्रणाली मनसुनको भरमा चल्छ। जलवायु संकटको कारणले हुने अतिवृष्टि र अनावृष्टिले यसलाई नराम्ररी असर गर्न सक्छ। यही वर्ष पनि मनसुनपछि बेस्सरी पानी पर्दा धेरै ठाउँमा धानबाली नष्ट भएको थियो। यसकारण पनि जलवायु संकट बढ्दै जाँदा हामीले तीनवटा कुरामा विशेष ध्यान दिनुपर्ने हुन्छ। पहिलो, जलवायु परिवर्तनसँग जुध्ने हाम्रो क्षमता विकास र अनुकूलन गर्ने। दोस्रो, हाम्रो आफ्नै उत्सर्जन घटाउने। तेस्रो, पैरवी गर्ने अथवा अरूलाई पनि घटाऊ भनेर दबाब दिने। अहिलेको अवस्थामा जलवायु संकट सुरु भइसकेको छ। संकटसँग जुध्न सबैजना लागि पर्नुपर्ने अवस्था छ। कृषि प्रणाली, स्वास्थ्य प्रणाली र जलस्रोत जस्ता हरेक क्षेत्रमा जवलायु संकटको असरलाई ख्याल गर्दै विकासलाई अगाडि लैजानुपर्ने हुन्छ। यो काम अलिअलि भएको छ तर जति हुनुपर्ने हो त्यति भएको छैन। अथवा जुन गम्भीरताका साथ यो संकटलाई हेर्नुपर्ने हो त्यसरी हेरिएन। उदाहरणका लागि भर्खरै ग्लासगोमा भएको अन्तर्राष्ट्रिय सम्मेलन कप २६ मा प्रधानमन्त्रीको नेतृत्वमा ठूलै टोली गएर हामीले विभिन्न प्रतिवद्धता जाहेर गर्यौं। तर, जलवायु संकटसँग जुध्नकै लागि भनेर प्रधानमन्त्रीकै अध्यक्षतामा भएको समितिको बैठक भने एक पटक पनि बसेको छैन। त्यो समिति क्रियाशील हुनुपर्यो। यसले समन्वय गर्नुपर्यो, नेतृत्व दिनुपर्यो। जलवायु संकटसँग जुध्न नेपाललाई आर्थिक र प्राविधिक सहायता पनि चाहिन्छ। जुन नेपालको अधिकार पनि हो। त्यसका लागि पनि यो समिति क्रियाशील हुनुपर्छ। त्यसैले जलवायु परिवर्तनलाई परिवर्तन मात्र होइन, संकटकै रूपमा हेरेर रणनीतिक हिसाबले अगाडि बढ्नुपर्ने हुन्छ। यो हाम्रो वातावरण र अर्थतन्त्रको स्वास्थसँग जोडिएको गम्भीर मुद्दा हो। यो हाम्रा सामु आएको एउटा संकट हो र यसलाई संकटकै रूपमा हेर्नु पर्छ।  लेखक वातावरणविद् हुन्।"
"सिटामोलको कृत्रिम अभाव, उपभोक्तालाई सास्ती","दिनेश गौतम, अजवी पौड्यालरीता थापा काठमाडौं, शिवराज भट्ट धनगढी, किशोर बुढाथोकीविराटनगर, केशवशरण लामिछाने पोखरा, ललितबहादुर बुढा सुर्खेत, कृष्ण सारू मगर हेटौंडा, शंकरप्रसाद खनाल नेपालगन्ज,भरत खड्का उदयपुर, अनिल ढकाल चितवन, सन्तोष ढुंगेल रामेछाप : सिटामोल अत्यावश्यक औषधिमा सूचीकृत छ। सरकारले स्वास्थ्य संस्थामा निःशुल्क वितरण गर्ने औषधिको सूचीमा दोस्रो नम्बरमा छ। तर, उपभोक्ताले केही दिनयता यो औषधि बजारमा पाउन सकेका छैनन्। वरिष्ठ नशा रोग विशेषज्ञ प्राडा जगदीश अग्रवालले धेरै औषधि पसल चाहर्दा पनि पाएनन्। त्यसको विकल्पमा अर्को औषधि खरिद गरे। एमाले सांसद शान्ता चौधरीले पनि सिटामोल पाइनन्। उनले यसबारे बिहीबार सामाजिक सञ्जालमा लेखेर असन्तुष्टि जनाइन्। औषधि उत्पादक र व्यवसायीबीचको साँठगाँठले सिटामोलको कृत्रिम अभाव गराइएको उपभोक्ताकर्मीको दाबी छ। पारासिटामोलको कृत्रिम अभाव गराइएको छ। सरकारलाई अप्ठेरो पार्न र उपभोक्ताको घाँटी अठ्याउन अपराधजन्य प्रपञ्च गरिएको छ, उपभोक्ता हित संरक्षण मञ्चका उपमहासचिव अधिवक्ता विष्णु तिमिल्सेनाले भने, विदेशबाट आयात गर्न नदिने र कृत्रिम अभाव सिर्जना गरेर मूल्यवृद्धि गर्न खोजिएको छ। पारासिटामोल उत्पादन निरन्तर रहेको नेपाल औषधि उत्पादक संघका अध्यक्ष प्रज्वलजंग पाण्डेले बताए। भने, स्वदेशमै २०२२ वटा उद्योगले उत्पादन गरेका पारासिटामोल बजारमा छन्। नियमित उत्पादन गरी बजारमा पठाइरहेका छौं। नेपाल औषधि व्यवसायी संघका अध्यक्ष मृगेन्द्रमेहर श्रेष्ठका अनुसार एक साताअघि अभाव थिएन। एकदुई दिनयता ओमिक्रोनको संक्रमण ह्वात्तै बढ्यो, अध्यक्ष श्रेष्ठले भने, संक्रमण हुँदा ज्वरो आउने भएकाले उपभोक्ताले आवश्यकताभन्दा बढी खरिद गरे। माग बढी भयो। आपूर्ति कम भयो। सरकारले ओमिक्रोन संक्रमितको छुट्टै संख्या सार्वजनिक गरेको छैन। तर, पछिल्लो संक्रमणदर वृद्धि हुनुमा ओमिक्रोन नै कारक रहेको स्वास्थ्य तथा जनसंख्या मन्त्रालयले जनाएको छ। संक्रमितमा ज्वरो आउने र जीउ दुख्नेलगायत लक्षण देखिएका छन्। औषधि उत्पादक संघका अध्यक्ष पाण्डेका अनुसार व्यवसायीले पारासिटामोल उत्पादन गरिरहे पनि उपभोक्ताले बढी मात्रामा खरिद गर्दा नै अभाव भएको हो। लाइसेन्स छ, उत्पादन छैन सरकारी स्वामित्वको नेपाल औषधि लिमिटेडले दुई सातादेखि सिटामोल उत्पादन गर्न सकेको छैन। अन्य झन्डै दुई दर्जन निजी फर्मास्युटिकल्समध्ये केहीले महामारीको समयमा न्यून मात्रामा उत्पादन गरेका छन्। कसैले उत्पादन नै गरेका छैनन्। १४ वर्षदेखि मूल्य समायोजन नगरिएपछि दबाब दिन अभाव सिर्जना गरिएको केही उत्पादकले बताएका छन्। औषधि व्यवसायीका अनुसार १ चक्की बनाउन १ रुपैयाँ १८ पैसा लाग्छ। फार्मेसीलाई प्रतिचक्की ७५ पैसामा बिक्री गर्नुपर्छ। त्यही चक्कीलाई उपभोक्ताले एक रुपैयाँ तिर्नुपर्छ। एक व्यवसायीले भने, जानीजानी घाटा खाएर किन उत्पादन गर्ने ? लाइसेन्स लिएर पनि उत्पादन नगरी बसेको छु। औषधि व्यवस्था विभागबाट एमटेक मेड, एप्पल फर्मास्युटिकल्स, आर्या फर्मा ल्याब, बायोगेन रेमिडिज, देउराली जनता फर्मास्युटिकल्स, एभरेस्ट फर्मास्युटिकल्सले यो औषधि उत्पादन गर्ने लाइसेन्स लिएका छन्। जेनेटिका ल्याबोरेटरी, कस्तुरी फर्मास्युटिकल्स, लोमस फर्मास्युटिकल्स, नेसनल हेल्थ केयर, नेपाल फर्मास्युटिकल ल्याब्रोटरी, निप्पोन फर्मास्युटिकल्स, नोभा जेनेटिका, फर्माको इन्डस्ट्रिज, रोयल फर्मास्युटिकल्स, सिद्धार्थ फर्मास्युटिकल्स, सीमका ल्याबरोेटरिज, एसआर ड्रग ल्याबरोटरिज, सुप्रिम हेल्थ केयर, युनिक फर्मास्युटिकल्स, टाइम फर्मास्युटिकल्स, युनिक फर्मास्युटिकल्स, युनिभर्सल फर्मुलेसन, विजायदीप ल्याबरोटरिजले पनि अनुमति लिएको विभागले जनाएको छ। विभागले यी उद्योगलाई कच्चा पदार्थ, प्याकेजिंगलगायत तयारी औषधि वितरणको विवरण २४ घन्टाभित्र नियमित रूपमा उपलब्ध गराउन निर्देशनसमेत दिएको छ। विभागले दर्ता भएका औषधि उत्पादकलाई मौज्दातमा रहेको कच्चा पदार्थ र थप परिमाण व्यवस्था गरी उत्पादन गर्न अनुरोध गरेको छ। विभागका महानिर्देशक डा नारायण ढकालले यथोचित विक्रीवितरण गर्न सूचित गरिएको बताए। कोरोना संक्रमण एक सातायता ह्वात्तै बढे पनि पारासिटामोल अभाव नै हुने स्थिति छैन। उत्पादकहरू अहिलेको अभाव अप्राकृतिक भएको दाबी गर्छन्। वाणिज्य आपूर्ति तथा उपभोक्ता हित संरक्षण विभागले गरेको अनुगमनमा औषधि पसलले सिटामोल लुकाएको पाइएको छ। विभागको टोलीले गरेको अनुगमनमा सातदोबाटोस्थित गोसाइँकुण्ड स्वास्थ्य सेवा र दीपज्योति औषधि पसलमा अनुगमन गरेको हो । यसले कृत्रिम अभाव देखाउँछ। स्वास्थ्य तथा जनसंख्या मन्त्रालयका सहप्रवक्ता डासमीरकुमार अधिकारीले संक्रमितमा ज्वरो आउने भएकाले माग बढेको हुन सक्ने बताए। कोरोना संक्रमितले ज्वरो आएको बेला आवश्यक पर्ने हुँदा माग बढेको व्यवसायीको दाबी छ। विभागका महानिर्देशक डा ढकालका अनुसार बजारमा अभाव हुन नदिन बिरामी तथा उपभोक्तालाई सीमित परिमाणमा मात्र बिक्री वितरण गर्न अनुरोध गरिएको छ। औषधि व्यवस्था विभाग, औषधि उत्पादक संघ, औषधि व्यवसायी संघ, नेपाल औषधि लिमिटेडलगायत सरोकारवालाबीचको छलफलमा पारासिटामोल बजारमा पठाउने सहमति भएको छ। नेपाल औषधि लिमिटेडले ३० लाख र नेसनल हेल्थ फर्माले १० लाख चक्की उपलब्ध गराउने भएका छन््। मन्त्रालयका सहप्रवक्ता डा अधिकारीले सरकारी भण्डारणमा पर्याप्त रहेको बताए। डा अधिकारीका अनुसार सरकारी फार्मेसीमा १ करोडभन्दा बढी सिटामोल छ। त्यस्तै स्वास्थ्य सेवा विभागअन्तर्गत पथलैया स्टोरमा १० लाख सिटामोल भण्डारणमा छ। सामाजिक उत्तरदायित्व खोइ ? उपभोक्ता हित संरक्षण मञ्चका उपमहासचिव तिमिल्सेनाका अनुसार मूल्य वृद्धि गर्न व्यवसायीले कच्चा पदार्थको अभावलगायत विभिन्न बहाना बनाइरहेका छन्। महामारीका बेला व्यवसायीले सार्वजनिक उत्तरदायित्व बहन गर्नुपर्नेमा विश्वासघात गरिरहेको उनको भनाइ छ। पारासिटामोलको मूल्य समायोजन महामारीका बेला गर्ने हो ? यही हो सामाजिक उत्तरदायित्व ? उनले प्रश्न गरे। सरकारले सिटामोलको अभाव नभएको बताउने, औषधि पसलमा भने नपाउँदा उपभोक्तालाई असहज भइरहेको डा अग्रवालले बताए। भने, यो महामारीको बेला व्यवसायीले पनि कृत्रिम अभाव सिर्जना गर्नु भएन। सरकारले पनि जनताको स्वास्थ्यको ख्याल गर्नुपर्छ। जहिल्यै अभाव धनगढीको दिनेश फार्मेसीका सञ्चालक कृष्ण पाण्डेले सिटामोल जहिल्यै अभाव हुने बताए। यसपालि कोरोनाका बिरामी बढेका छन्। अधिकांशलाई ज्वरो आएको छ। त्यसैले यसको माग बढेको हो। तर, कम्पनीहरूले सिटामोल नै नपठाएकाले अभाव भएको छ, पाण्डेले भने, हामी पनि मेडिकल स्टोरहरूलाई फिर्ता पठाइ रहेका छौं। उनका अनुसार धनगढीमा दैनिक १ लाख ट्याब्लेट माग छ। धनगढी बजारमा एक सयभन्दा बढी थोकमा औषधि बेच्ने फार्मेसी छन्। वेस्टर्न फार्मेसीका सञ्चालक प्रेम बुढा क्षेत्रीले भने, दैनिक १ लाख ट्याब्लेटभन्दा बढी माग छ। तर, कम्पनीहरूले घाटा भयो भनेर उत्पादन गर्न छोडिसके। अनि बजारमा कसरी दिनु ? स्वास्थ्यचौकीमा निःशुल्क पाउने सिटामोल पनि ठेकेदारले आपूर्ति गर्न सकेका छैनन्। कैलाली अस्पतालका सञ्चालक जनकराज जोशीका अनुसार सर्वसाधारणले पहिलो प्राथमिकतामा सिटामोल खोज्न थालेका छन्। उनले चिकित्सकको प्रेस्क्रिप्सनबिना सिटामोल बिक्री गर्न नपाउने नियम लगाएपछि मात्रै अभाव केही कम हुने बताए। सिटामोलको मूल्य निर्धारण सरकारले गरेको हो। कृत्रिम अभाव हो प्रदेश १ का मुख्य सहर विराटनगर, धरान, इटहरी, दमक, बिर्तामोड, गाईघाट लगायतका ठाउँमा सिटामोलको अभाव छ। स्वास्थ्य क्षेत्रका जानकारहरू सिटामोलको कृत्रिम अभाव सिर्जना गरिएको बताउँछन्। एक महिना अघिसम्म पारासिटामोल माग्दा सहजै पाइन्थ्यो, उदयपुर गाईघाटका उत्तिम श्रेष्ठले भने, श्रीमतीलाई ज्वरो आएर किन्न जाँदा भनसुन गर्नुपयो। नियमित ग्राहक हुँ भनेपछि थोरै रहेछ भनेर १ पत्ता दिएर पठाए। कम्पनीले पर्याप्त मात्रामा आपूर्ति नगरेको नेपाल औषधि व्यवसायी संघ संयुक्त जिल्ला शाखाका अध्यक्ष उद्धव दाहालले बताए। नेपाल औषधि व्यवसायी संघ प्रदेश १ का अध्यक्ष कुमार खतिवडाले मूल्य समायोजन नहुँदा अभाव देखिएको बताए। उनका अनुसार औषधि व्यवस्था विभागले १ रुपैयाँ गोटाभन्दा बढी मूल्यमा बिक्री गर्न नपाउने भनेको छ। सहज उपलब्धताका लागि एक मात्रै विकल्प मूल्य समायोजन रहेको उनको भनाइ छ। भारतका केही कम्पनीका उत्पादन आउन रोकिएकाले यहाँको उत्पादनले धान्न छाडेको उनले बताए। औषधि व्यवस्था विभागको विराटनगर कार्यालयका निमित्त प्रमुख सञ्जीव कट्टेलले भने केही दिनभित्रै आपूर्ति सहज हुने बताए। भने, प्रदेश १ का २ उद्योगले कच्चा पदार्थ भए पनि प्याकेजिङ सामग्री अभाव हुँदा सिटामोल उत्पादन गरेर बजारमा पठाउन नसकिएको बताएका छन्। सिटामोल उत्पादन गर्ने कच्चा पदार्थ प्रदेश १ को निपोन उद्योगसँग ६ हजार ८ किलो र इन्टेकमेडसँग ९ सय ८१ किलो मौज्दात रहेको उनले बताए। यसबाट १ करोड ट्याब्लेटभन्दा बढी उत्पादन गर्न सकिने कट्टेलको भनाइ छ। प्रदेश १ मा ५ हजारजति औषधि पसलहरू रहेको विभागले जानकारी दिएको छ। सरकारले १४ वर्षअघि अर्थात् २०६४ सालमा पारासिटामोल अधिकतम मूल्य प्रतिगोटा १ रुपैयाँ निर्धारण गरेको थियो। त्यसयता मूल्य समायोजन भएको छैन। अध्यक्ष खतिवडाले भने, मूल्य समायोजन नभएको भन्दै उद्योगले उत्पादन गर्न छाडेका छन्। उत्पादन नभएर आपूर्तिमै समस्या हुँदा बजारमा माग बढेसँगै सिटामोलको अभाव पनि देखिएको छ। मूल्यवृद्धि गर्न कृत्रिम अभाव सिर्जना गरिएको हो। सार्वजनिक उत्तरदायित्व वहन गर्नुपर्ने बेला जनतामाथि विश्वासघात गरिएको छ। महामारीका बेला गरिएको यो कार्य अपराधजन्य हो। विष्णु तिमिल्सिना उपमहासचिव, उपभोक्ता हित संरक्षण मञ्च मागको तुलनामा आपूर्ति न्यून हुँदा अभाव भएको हो। केही दिनभित्रै आपूर्ति सहज हुन्छ। घरमा स्टोर हुने गरी धेरै खरिद नगरिदिनुहोला । मृगेन्द्रमेहर श्रेष्ठ, अध्यक्ष, नेपाल औषधि व्यवसायी संघ १ करोडभन्दा बढी चक्की सरकारी भण्डारण र फार्मेसीमा छ। प्यारासिटामोलको कुनै पनि अभाव छैन। डा समीरकुमार अधिकारी सहप्रवक्ता, स्वास्थ्य तथा जनसंख्या मन्त्रालय स्वदेशमै २०२२ वटा उद्योगले नियमित प्यारासिटामोल उत्पादन गरी बजारमा पठाइरहेका छौं। सार्वजनिक उत्तरदायित्व वहन गरेका छौं। प्रज्वलजंग पाण्डे अध्यक्ष, नेपाल औषधि उत्पादक संघ अर्बौको खोप किनेर जनतालाई दिने सरकारले प्यारासिटामोल दिनु पर्दैन ? महामारीको बेला औषधि उत्पादक एवं व्यवसायीहरू सार्वजनिक जवाफदेही बन्नुपर्दैन ? प्राडा जगदीश अग्रवाल, वरिष्ठ नशारोग विशेषज्ञ सरकारी निकाय बेखबर औषधि व्यवसायी संघ मकवानपुरका अध्यक्ष नारायण श्रेष्ठले औषधि कम्पनीहरूसँग सिटामोल माग गरेको एक साता बित्यो। तर, उनले सिटामोल पाउन सकेका छैनन्। उनले जिल्लामा रहेका निजी औषधि पसलमा औषधि बिक्री गर्छन्। हेटौंडा बजारमा रहेका अधिकांश औषधि पसलले मागअनुसारको सिटामोल दिन सकेका छैन। बजारमा एक पत्ता सिटामोल १० रुपैयाँमा बिक्री हुँदै आएको छ। कच्चा सामग्री महँगो भएका कारण औषधि उत्पादकले पर्याप्त उत्पादन गरेका छैनन्। तर, बजारमा माग बढ्दो छ, अध्यक्ष श्रेष्ठले भने, त्यसैले बजारमा अभाव भएको हो। बजारमा अभावबारे सरकारी निकाय भने बेखरजस्तै छ। जिल्ला स्वास्थ्य कार्यालय प्रमुख भीमसागर गुरागाईंले सरकारी स्वास्थ्य संस्थामा सिटामोल अभाव नभएको बताए। उनले भने, नियमित प्रक्रियाबाट आउने सिटामोल रोकिएको छैन। जिल्लामा दर्ता भएका १ सय २० सहित करिब पाँच सय निजी औषधि पसल रहेको औषधि व्यवसायी संघको तथ्यांक छ। रामेछापका औषधि पसलमा रहेको सिटामोल सकिन लागेको र बाहिरबाट ल्याउन नसकिएको दिलश्री मेडिकल हल मन्थलीका सञ्चालक मोहोन श्रेष्ठले बताए। ग्राहकलाई दिन नसकिएको श्रेष्ठले बताए। सरकारी संस्थामा छ, बजारमा छैन पोखराको पृथ्वीचोकस्थित शुभेच्छा मेडिकलका नरहरि पौडेलको पसलमा पारासिटामोल पाइँदैन। पौडेले भने, एक चक्की पनि छैन, आफन्तै आए पनि दिनसक्ने अवस्था छैन। होलसेलकहाँ २ सातादेखि अर्डर गरेको तर नपाएको उनको भनाइ छ। नयाँबजारको पूर्वमेडिकल पसलका तीर्थ अवस्थीले बल्लतल्ल १ बट्टा जोहो गरेको सुनाए। भने, अहिले भएको १ बट्टा पनि महँगो हालेर ल्याएँ। पहिले १ सय रुपैयाँ नाफा हुनेमा अहिले ४० रुपैयाँमा झर्ने भयो। खाँटी सिटामोल कतै नपाएको सुनाउँदै सिटामोलको मात्रा भएका औषधि मात्रै रहेको उनले जनाए। सरकारी स्वास्थ्य संस्थाहरूमा भने सिटामोल पर्याप्त रहेको स्वास्थ्य अधिकारी बताउँछन्। प्रदेश स्वास्थ्य आपूर्ति व्यवस्थापन केन्द्र गण्डकीमा १० लाख चक्की प्यारासिटामोल भण्डारण छ। केन्द्रीकी सूचना अधिकारी सुस्मिता शर्माले गण्डकीका पालिकाहरूलाई उपलब्ध गराएपछि त्यतिका मात्रामा भण्डारमा रहेको बताइन्। स्वास्थ्य कार्यालय कास्कीमा भण्डारण हेर्ने अधिकृत भीमप्रसाद उपाध्यायले कास्कीका सबै पालिकाहरूलाई सिटोमोल औषधि उपलब्ध गराएर पनि केही भण्डारणमा रहेको बताए। लुम्बिनीमा धानिँदै माग लुम्बिनी प्रदेशमा माग उच्च रहे पनि अभाव भएको छैन। कोरोना संक्रमण, रुघा र ज्वरोका बिरामी बढेपछि सिटामोल माग उच्च हुन थालेको हो। प्रदेशको स्वास्थ्य आपूर्ति व्यवस्थापन केन्द्र बुटवलमा साढे ३ लाख चक्की मौज्जात छ। यो भनेको ३५ हजार बिरामीले एक पत्ता सिटामोल पाउने क्षमता हो। केन्द्रका फार्मेसी सुपरभाइजर रोशन तिमिल्सिनाले सिटामोल अभाव भयो भन्दै कुनै जिल्लाबाट मागपत्र नआएको बताए। केन्द्रले लुम्बिनी प्रदेशभर औषधिको आपूर्ति गर्छ। अहिले स्थानीय तहले आफैंले औषधि खरिद गर्छन्। त्यसकारण औषधिको अभाव हुने सम्भावना नरहेको तिमिल्सिनाले बताए। सिटामोलको सट्टा भारतीय डोलोपार नेपालगन्ज उपमहानगरपालिका१० भृकुटीनगरको छिन्नमस्ता फार्मेसीमा सिटामोलको विकल्पमा भारतीय कम्पनीको डोलोपार बिक्री भइरहेको छ। १५ ट्याब्लेटको एउटा स्ट्रिपको यो पारासिटामोल र एफिन मिश्रित डोलोपारलाई प्रतिएउटा स्ट्रिपको ७९ रुपैयाँ नेपाली पर्छ। प्रतिट्याब्लेट ६ रुपैयाँ पर्छ। जबकी १० चक्कीको सिटामोल १० रुपैयाँ मात्र पर्छ। फार्मेसी सञ्चालक चन्द्रनारायण मण्डलले भने, सिटामोल नै माग्न आउनेलाई एक सातादेखि दिन पाएको छैन। उनको फार्मेसीमा सिटामोलको विकल्पमा भारतीय कम्पनीकै अर्को औषधि एडिफ्लान प्लस पनि छ। यो सिटामोलभन्दा दोब्बर महँगो अर्थात् प्रतिस्ट्रिप २० रुपैयाँ पर्छ। फार्मेसीमा जाँदा रित्तो हात काठमाडौं बसन्तपुरकी रामवती महर्जन छेउछाउका औषधि पसलमा सिटामोल नपाएपछि टेकुस्थित प्रकाश फर्मामा पुगिन्। तर, त्यहाँ पनि उनले पाइएन्। भनिन्, यताकै ठूलो फार्मेसी हो यो। अन्त नपाएका औषधि पनि पाइन्थ्यो। फार्मेसी सञ्चालक प्रकाश देवकोटाका अनुसार दैनिक धेरै ग्राहकलाई खाली हात फर्काउनुपर्छ। ओमिक्रोनको दर ह्वात्तै बढेपछि सिटामोलको माग निकै छ। १२ प्याकेट ल्याएर बाँड्ने गरेका छौं, उनले भने, पछिल्लो एक महिनादेखि नै सिटामोल सटेज छ। होलसेलले पठाउँदै पठाउन्न। शुक्रराज ट्रपिकल तथा सरुवा रोग अस्पताल टेकुको गेटमै रहेका शुक्र फार्मेसी, रेमिडियन फार्मेसी र शास्त्री फार्मेसीमा पनि सिटामोल पाइएन। एक युवती हतारहतार शास्त्री फार्मेसीमा पसिन्। उनले सिटामोल माग्दा व्यवसायीले डाक्टरको प्रेस्क्रिस्पन मागे। फार्मेसी सञ्चालकले दुई सातादेखि सिटामोल नआएको बताएन। सयांै आउनुहुन्छ कहाँबाट पुर्याउनु ? डाक्टरको प्रेस्क्रिप्सन भएकालाई एकएक पत्ता दिने गरेका छौं, उनले भने। काठमाडौं उपत्यकाको प्रायः औषधि पसलमा सिटामोल पाइँदैन। महाराजगन्जस्थित त्रिवि शिक्षण अस्पतालका कर्मचारी भोला सिग्देलले सर्वसाधारणले आत्तिएर धेरै सञ्चय गर्न थालेको बताए। जताततै हारालुछ छ सिटामोलको उनले भने। सोविका मेडिकल हल महाराजगन्जकी प्रतिभा हाडाको फार्मेसीमा पनि सिटामोल नभएको दुई साता भयो। भनिन्, भएर नदिन त कसलाई मन हुन्छ र ? कोहीकोही त सिटामोल मिसिएको अरू औषधि भए पनि दिनु न भन्छन्। के गर्ने ? दिनमा २ सयभन्दा बढी ग्राहक सिटामोल खोज्न आउने गरेको चामुण्डा फार्मेसी सिनामंगलका माधवप्रसाद घिमिरेले बताए। सिटामोल अभाव हुनुको कारण अहिलेको कोभिड हो। भाइरल ज्वरो साथै मौसम चेन्ज भएको कारण पनि कोभिड बढिरहेको छ, उनले भने, यसको सामान्य औषधि नै सिटामोल हो। धेरै जनालाई त सिटामोल खाएरै कोभिड निको हुन्छ। सिटामोल जुनसुकै अवस्थामा पनि चाहिन्छ। ज्यान दुखेदेखि लिएर घाँटी, टाउको, ढाड दुखेको बेला पनि प्रयोग गर्न सकिन्छ। उनको फार्मेसीमा १० दिनदेखि सिटामोल छैन। भने, उत्पादकले उत्पादन नै गरेका छैनन्। सिटामोलका लागि कच्चा पदार्थको अभावमा उत्पादन नभएको। सरकारको लापरबाही हो यो। नेपालमा लगभग १५ वटा कम्पनी छ सिटामोल उत्पादन गर्ने। कसैले पनि बनाएको छैन। सुदर्शन क्लिनिक प्रालि दया फर्मा औषधि पसल बानेश्वरकी सञ्चालक रीता भट्टराईले भनिन्, पहिले सिटामोल किन्न दुई चार जना आउँथे। अहिले १५ देखि २० जना आउँछन्। ज्वरो, रुघा खोकी धेरै भएका कारण पनि सिटामोलको अभाव छ। कम्पनीले डाइरेट होलसेलहरूलाई नदिएर आफूआफूले लिन्छन्। थोरै मात्रामा मात्रै हामीलाई दिन्छन्। तीनकुनेस्थित गरिमा मेडिकल हलका विष्णु घर्तीका अनुसार होलसेलमा अर्डर गर्दा सधैं छैन भन्छ। अस्तिका दिन १ वटा मगाको ५ पिस पठाएको थियो। पहिला मान्छेले एक पता लाने गर्थे। अहिले एउटा मान्छेले १० देखि १२ पतासम्मा लग्ने गरेका छन्, उनले भने। फार्मेसीमा आउने अधिकांशले सिटामोल खोज्ने गरेको उनले बताए। मध्य बानेश्वरस्थित श्रृस फार्मेसी सञ्चालक सिर्जन श्रेष्ठ केही दिनमा सहज हुने विश्वास गर्छन्। बिहान ४ पत्ता आएको थियो। ५ मिनेटमा सकियो। थोरै आउँछ कसरी पुर्याउनु। होलसेलमै छैन रे सिटामोल, उनले भने। भीमसेनगोलामा रहेको सेभेन टु सेभेन औषधि पसलमा पनि सिटामोल छैन। सञ्चालक धीरेन्द्र योगीले भने, होलसेलबाट सिटामोल आएकै छैन। पुरानो स्टकले चलाइरहेका छौं। अहिले हरेक घरघरमा सिटामोल सञ्चय गर्ने भएकाले पनि अभाव देखिएको हो। एक जना बिरामीलाई एक पत्ता मात्रै दिएर पनि आजसम्म धान्यौ।"
प्रधानमन्त्री देउवाले राष्ट्रका नाममा सम्बोधन गर्ने,काठमाडौं : प्रधानमन्त्री शेरबहादुर देउवाले आज अपरान्ह ३ बजे राष्ट्रका नाममा सम्बोधन गर्ने भएका छन्। सम्बोधनका क्रममा प्रधानमन्त्री देउवाले आफ्नो कार्यकालका कामकारबाही र कोरोना भाइरस रोकथाम तथा नियन्त्रणका विषयमा अवगत गराउनेछन्। सरकार गठनको ६ महिना पुगेको अवसरमा प्रधानमन्त्रीले राष्ट्रको नाममा सम्बोधन गर्न लागेका हुन्। गत २९ असारमा प्रधानमन्त्री भएका देउवाले बालुवाटारबाट राष्ट्रका नाममा सम्बोधन गर्ने प्रधानमन्त्रीका प्रेस सल्लाहकार गोविन्द परियारले जानकारी दिए।
ढुंगेयुग त होइन नि सरकार !,"माघ लागेदेखि तराईमधेस क्षेत्रमा घाम लागेको छैन। पानीजस्तै शीतलहर छ। बाक्लो हुस्सु र चिसो हावाले मुटु नै हल्लाउँछ। एक जोर न्यानो लुगासमेत नपाएर गरिब, विपन्न असहायहरू पराल ओढेर बाँचिरहेका छन्। तर, सरकार र सरकारी संयन्त्रहरू कता छन् ? खोज्नुपर्ने भएको छ। मानव विकास क्रमसँगै समाज आधुनिक र सुविधासम्पन्न बन्दैछ। सूचना र प्रविधि क्षेत्रको विकासले विश्वलाई आज कहाँबाट कहाँ पुर्याइसक्यो। तर, हाम्रै समाजमा एक छाक खान र एक जोर लुगा लगाउन नसकेर मान्छेले बाँच्नका लागि पराल ओढ्नुपर्ने अवस्था छ। लगलग काम्दै शीतलहर कटाउनुपर्छ। अर्थात्, ढुंगेयुगकै झल्को दिने दयनीय जीवन बिताउनु परेको छ। बल र शक्ति हुनेले राज्यमा मोजमस्ती गर्ने, नहुनेले एकसरो लुगा पनि लगाउन नपाउने अवस्था पक्कै पनि आधुनिक समाजलाई गिज्याउने कारुणिक दृश्य हो। सरकारलाई थाहा नभएको होइन, तराई मधेसमा बर्सेनि शीतलहर चल्छ। निमुखा, गरिब र विपन्नलाई जाडो मौसम कष्टकर हुन्छ। शीत र सिरेटो छेक्ने घर र न्याना लुगा उनीहरूसँग छैन भन्ने कुरा सरकारलाई राम्रोसँग थाहा छ। तर पनि हरेक वर्ष आफ्ना नागरिकको कन्तबिजोग हेरेर बस्छ। आफ्नो दायित्व र कर्तव्यबोध गर्दैन। लगलग काम्दै गरेका नागरिकका दुःख, पीडा सुन्दैन। केन्द्र सरकारदेखि स्थानीय सरकारका पदाधिकारीसँग पर्याप्त सरकारी स्रोत साधन छँदैछ। तर ती निमुखाका पीडासँग कुनै मतलव छैन। प्रत्येक जिल्लामा दैवी प्रकोप उद्धार कोष पनि छन्। तर ती कोष गरिबका नाममा देखाउने हात्तीका दाँतजस्ता मात्रै छन्। असहाय, निमुखा र गरिबलाई चिसोबाट जोगाउन र उनीहरूको आधारभूत मानवअधिकार र बाँच्न पाउने हकको सुनिश्चित गर्न केन्द्र सरकारकै मुख ताकिराख्नु पर्दैन। प्रदेश र घरदैलोका स्थानीय सरकारसँग पनि पर्याप्त बजेट र स्रोतसाधन छ। जाडो छेक्ने न्यानो लुगा र खुला आकाश ढाक्ने जस्तापाता वा दाउरा वितरण गर्न कुनै दाता वा केन्द्र सरकारको निर्णय पर्खिराख्नु पर्दैन। सोच चाहिन्छ त केवल, जनताप्रतिको जिम्मेवारी बोध र कर्तव्यबोध। विभिन्न तहका सरकारहरूले नागरिकप्रतिको दायित्व र जिम्मेवारी बोध गर्ने बित्तिकै गरिबहरू चिसोबाट जोगिनेछन्। आफ्ना नागरिकको जीउ, ज्यान जोगाउनु जुनसुकै सरकारको पनि पहिलो कर्तव्य हो। मुख्यगरी, सत्तामा पुग्नेबित्तिकै गरिब र असहायलाई आफ्ना नागरिक नै नठान्ने मानसिकता र प्रवृत्तिमा परिवर्तनको खाँचो छ। तराई मधेसको शीतलहरले सबैभन्दा बढी बालबालिका र वृद्धवृद्धाको कन्तबिजोग छ। बालबालिकाले पढ्न पाएका छैनन्। न्यानो लुगा र तातो खान नपाउँदा वृद्धवृद्धा कमजोर बन्दै गएका छन्। सुत्केरी महिलाको समस्या कल्पनाभन्दा बाहिर छ। आफैंले एकसरो न्यानो लुगा नपाएका सुत्केरीले नवजात शिशुलाई कसरी जोगाएका होलान् ? कल्पना मात्रै गर्दा पनि हुन्छ। चुनावको बेला गाँस, बास र कपासको नारा दिएर भोट बटुल्ने नेताहरू पनि गरिब, असहायका पीडाप्रति बेखबर छन्। चुनावका बेला सस्तो र लोकप्रिय नारा दियो, तीनै गरिबको भोट बटुल्यो। सत्तामा पुगेपछि वाचाबन्धन सबै बिर्सने नेपाली राजनीतिको रोग नै हो। नेपाली समाजको सबैभन्दा विडम्बना पनि यही हो। कागजमा गरिब, असहाय र निमुखा मुक्तिका सयौं नारा र कार्यक्रम बन्छन्, तर ती लक्षित वर्गसम्म पुग्दैनन्। गरिब जहिल्यै गरिब। गरिबको नारा दिनेहरू सधैं धनी। त्यसैले शीतलहरबाट नागरिक जोगाऔं। नागरिकलाई ढुंगेयुगमै नराखौं। आच्छुछु शीतलहर"
पहिरोले नारायणगढमुग्लिन सडकखण्ड अवरुद्ध,"चितवन : पहिरो खसेर नारायणगढमुग्लिन सडकखण्ड अवरुद्ध भएको छ। इच्छाकामना गाउँपालिका६ स्थित नाम्सी खोला र टोपे खोला पुलको बीचमा शुक्रबार राती साढे दुई बजे सुख्खा पहिरो खसेको हो। तोपे खोलाको पुल निर्माण गर्ने क्रममा पहाड कटान गरिएकाले पहिरो खसेको सडक डिभिजन कार्यालय भरतपुरका सूचना अधिकारी इन्जिनियर शिव खनालले बताए। बाटोअवरुद्ध भएको कारण रातिदेखिको सवारी जाममा परेको छ। पुल बनाउन आयोजनाले फाउन्डेसन खन्दै थियो। त्यहीँ ठाउँमा सुख्खा पहिरो खसेको हो। पहाडतर्फ खनेर पुल बनाउन पर्ने भएकोले पहाड कटान गर्न परेको हो। खनालले भने, आयोजनाको डोजरले मात्र समय लाग्ने भएर सडक डिभिजनको पनि पठाएका छौँ। दुई वटा डोजरले काम गर्दा बिहान ११ बजेभित्र बाटो खुल्छ भन्ने लागेको छ। रातीदेखि दुबैतर्फको सवारी जाममा परेका छन्।"
वीरगन्जमा थप एक कोरोना भाइरस संक्रमितको मृत्यु,"वीरगन्ज : वीरगन्जमा कोरोना भाइरस संक्रमणको तेश्रो लहरमा पहिलो पटक एक संक्रमितको मृत्यु भएको छ। नारायणी अस्पतालमा उपचाररत बाराको महागढी नगरपालिका ६ का ५० वर्षीय पुरुषको बिहीबार राति मृत्यु भएको हो। वीरगन्जकै तराइ हस्पिटलबाट बिहीबार राति साढे ८ बजे रिफर भइ आएका ती संक्रमित पुरुषको उपचारका क्रममा राति पौने १२ बजे मृत्यु भएको नारायणी अस्पतालका कोभिड संयोजक डाक्टर उदयनारायण सिंहले जानकारी दिए। डाक्टर सिंहका अनुसार खोकी र दमको समस्या भएपछि ती पुरुष उपचारका लागि बिहीबार दिउँसो तराइ हस्पिटलमा भर्ना भएका थिए।निमोनियाले ग्रस्त ती पुरुषको उपचारका क्रममा तराइ हस्पिटलमै एन्टिजेन परीक्षण गर्दा कोरोना संक्रमण पुष्टि भएको थियो। संक्रमण पुष्टि भएपछि ती संक्रमित पुरुषलाइ राति साढे ८ बजे नारायणी अस्पतालमा ल्याएर भर्ना गरिएको थियो। डाक्टर सिंहका अनुसार मृत्यु भएका ती पुरुषले कोभिडविरुद्धको खोप लगाएका थिएनन् । कोरोनाको तेश्रो लहरमा वीरगन्जमा पहिलो पटक बिहीबार राति कोरोना संक्रमितको मृत्यु भएको डाक्टर सिंहले बताए। यसअघि गत असार २७ गते नारायणी अस्पतालमा उपचाररत पर्साको सखुवा प्रसौनी गाँउपालिका १ की ६० वर्षिया संक्रमित महिलाको मृत्यु भएको थियो। त्यसपछि यता वीरगन्जमा कोहि पनि संक्रमितको मृत्यु भएको थिएन। वीरगन्जमा कारोनाको पहिलो लहरमा ८६ जनाको र दोस्रो लहरमा ३४१ जनाको मृत्यु भएको थियो। नारायणी अस्पतालमा हाल ७ जना संक्रमित उपचाररत रहेका छन्। कोभिड संयोजक डाक्टर सिंहका अनुसार नारायणी अस्पतालको कोभिड वार्डमा बिहीबार एकै दिन ७ जना संक्रमित भर्ना भएका छन्। तीमध्ये एक जनाको भने उपचारका क्रममा बिहीबार नै राति मृत्यु भएको हो। अहिले अस्पतालमा उपचाररत ७ जनामध्ये १ जनालाई अक्सिजनको सपोर्ट दिएर राखिएको र अरु ६ जना संक्रमितको अवस्था सामान्य रहेको डाक्टर सिंहले जानकारी दिए। वीरगन्जमा ८६ को परीक्षण गर्दा ५९ जनामा संक्रमण नारायणी अस्पतालको प्रयोगशालामा बिहीबार बेलुकी ८६ जनाको पीसीआर परीक्षण गर्दा ५९ जनामा संक्रमण पुष्टि भएको छ। परीक्षण गरिएकामध्ये ६८ प्रतिशतमा संक्रमण भेटिएको प्रयोगशालाका प्रमुख डाक्टर प्रभाकर पाण्डेले बताए। बिहीबार बेलुकी संक्रमण पुष्टि भएका ५९ जनामध्ये पर्सा जिल्लाका ४३ जना, बाराका ७ जना, रौतहट, महत्तोतरी, काठमाडौं र सिन्धुपाल्चोकका ११ जना रहेका छन्। यसअघि गत बुधबार पनि नारायणी अस्पतालको प्रयोगशालामा ९४ जनाको पीसीआर परिक्षण गर्दा ५५ जनामा संक्रमण पुष्टि भएको थियो। यस्तै गत मंगलबार बेलुकी ५३ जनाको पीसीआर परीक्षण गर्दा ६८ प्रतिशतमा अर्थात ३६ जनामा संक्रमण पुष्टि भएको थियो। त्यसअघि आइतबार बेलुकी पनि नारायणी अस्पतालकै प्रयोगशालामा ६२ जनाको पीसीआर परीक्षण गर्दा ६० प्रतिशतमा अर्थात ३७ जनामा संक्रमण पुष्टि भएको थियो। गत शुक्रबार पनि नारायणीकै प्रयोगशालमा ६४ जनाको परीक्षण गर्दा ६७ प्रतिशतमा अर्थात ४३ जनामा संक्रमण भेटिएको थियो। गत बिहीबार ४७ जनाको परीक्षण गर्दा ६५ प्रतिशतमा अर्थात ३१ जनामा संक्रमण पुष्टि भएको थियो। गत पुष २८ गते देखि बिहीबारसम्म अस्पतालमा ५०१ जनाको पीसीआर परीक्षण गर्दा ३१२ जनामा संक्रमण भेटिएको प्रयोगशाला प्रमुख डाक्टर पाण्डेले जानकारी दिए। वीरगन्जमा पछिल्लो एक हप्ता यता संक्रमण दर ६० प्रतिशतभन्दा बढी रहेको डाक्टर पाण्डेले बताए।"
राडुकानु आउट,"मेलबर्न : बेलायती टेनिस स्टार इम्मा राडुकानु अस्ट्रेलियन ओपन टेनिसको दोस्रो चरणबाटै बाहिरिएकी छन्। र्याकेटले हातको छाला उप्काएपछि १९ वर्षीया राडुकानु मोन्टेनेग्रोकी डंका कोभिनिकसँग पराजित हुँदै प्रतियोगिताबाट बाहिरिएकी हुन्। प्रतिस्पर्धात्मक खेलमा अमेरिकी (यूएस) ओपन विजेता राडुकानु ४६, ६४, ३६ को सेटमा स्तब्ध बनेकी हुन्। तेस्रो सेटमा ३० को अग्रता बनाए पनि हातमा चोट बोकेपछि उनले ३६ ले कोभिनिकलाई नतिजा सुम्पिएकी थिइन्। कोभिनिक ग्रान्डस्लाम टेनिसको अन्तिम ३२ मा पहिलो पटक पुगेकी हुन्। यसअघिका अधिकांश प्रतियोगितामा उनी पहिलो वा दोस्रो चरणमै पराजय बेहोर्दै आएकी थिइन्। राडुकानुसँग खेल्दा निकै राम्रो अनुभव भएको थियो। उनी निकै प्रतिभावान खेलाडी हुन्। अहिलेसम्म कुनै पनि ग्रान्डस्लामको तेस्रो चरणमा पुग्न सकेको थिइनँ। पहिलो पटक तेस्रो चरणमा पुग्दा निकै खुसी लागेको छ, कोभिनिकले भनिन्। १९ वर्षीया राडुकानुले महिला एकल टेनिसको ग्रान्डस्लाम जित्ने बेलायतको ४४ वर्षको प्रतिक्षा समाप्त पार्दैै गत वर्ष यूएस ओपन टेनिसको उपाधि जितेकी थिइन्। सन् १९७७ मा भर्जिनिया वेडले विम्बल्डन जितेपछि बेलायतका कुनै पनि महिला खेलाडीले ग्रान्डस्लामको उपाधि जित्न नसकेको अवस्थामा राडुकानुले ४४ वर्षपछि उपाधि दिलाएकी थिइन्। वाइल्ड कार्डका रुपमा यूएस ओपनमा प्रवेश पाएकी राडुकानु ग्रान्डस्लाम जित्ने पहिलो खेलाडी समेत बनेकी छन्। सन् २००४ पछि ग्रान्डस्लाम जित्ने राडुकानु सबैभन्दा कान्छी खेलाडी पनि हुन्। सन् २००४ मा रुसी टेनिस सुन्दरी मारिया सारापोभाले विम्बल्डन जित्दै ग्रान्डस्लाम जित्ने सबैभन्दा कान्छी खेलाडीको कीर्तिमान बनाएकी थिइन्। यसैगरी विश्व नम्बर तीन स्पेनिस खेलाडी गार्बिन मुगुरुजा र विश्व नम्बर ६ एनेट कोन्टाभेटले पनि पराजय बेहोरेका छन्। मुगुरुजा फ्रान्सकी एलिज कर्नेटसँग ६३, ६३ ले स्तब्ध भइन्। कोन्टाभेट डेनमार्ककी क्लारा टाउसनसँग ६२, ६४ ले स्तब्ध बनेकी छन्। यसैगरी पुरुषतर्फ पूर्व विश्व नम्बर एक खेलाडी एन्डी मुरेले पनि पराजय बेहोरेका छन्। क्वालिफायरबाट वर्षको पहिलो ग्रान्डस्लाम खेलिरहेका जापानका तारो ड्यानिलसँग स्तब्ध हुँदै मुरे प्रतियोगिताबाट बाहिरिएका हुन्।"
करेन्ट लागेर कामदारको मृत्यु,विराटनगर : मोरङको रतुवामाई नगरपालिका९ डिपोमा करेन्ट लागेर पुलमा काम गर्ने एक जना कामदारको बिहीबार साँझ मृत्यु भएको छ। करेन्ट लाग्दा रुकुम पूर्वको घुमे गाउँपालिका७ का २५ वर्षीय मदन श्रेष्ठको मृत्यु भएको प्रहरीले जनाएको छ। उनी बक्राहा खोलामा निर्माणाधीन झोलुंगे पुलमा कार्यरत कामदार हुन्। प्रहरीका अनुसार पानी तान्ने मोटर जडान गरेको कल चलाउने क्रममा विद्युत् सर्ट भएर श्रेष्ठलाई साँझ ६ बजेतिर करेन्ट लागेको थियो। गम्भीर घाइते भएका उनको उपचारका क्रममा उर्लाबारीको अरनिको अस्पतालमा ६:४५ बजेतिर मृत्यु भएको हो। प्रहरीले घटनाका बारेमा अनुसन्धान थालिएको जनाएको छ।
आजको मौसम : वर्षा र हिमपात हुने,"काठमाडौं : पश्चिमी वायुको प्रभावले देशका उच्च पहाडी तथा हिमाली भूभागका केही स्थानमा हल्का हिमपातको सम्भावना छ। मौसम पूर्वानुमान महाशाखाले शुक्रबार जारी गरेको मौसम बुलेटिनमा बाग्मती र प्रदेश नं १ का केही स्थानहरुमा हल्का वर्षाहिमपात भइरहेको उल्लेख छ । शुक्रबार दिउँसो देशका पहाडी भूभागहरुमा आंशिकदेखि सामान्यतया बदली रही तराईका भूभागमा आंशिक बदली रहनेछ। देशको पहाडी भूभागका थोरै स्थानहरुमा हल्का वर्षाको सम्भावना रहेको छ। देशका उच्च पहाडी तथा हिमाली भूभागका केही स्थानमा हल्का हिमपातको सम्भावना छ। महाशाखाका अनुसार राती देशका पहाडी भूभागहरुमा आंशिकदेखि सामान्यतया बदली रही तराईका भूभागमा सामान्यतया सफादेखी आंशिक बदली रहनेछ। देशका पहाडी भूभागका एकदुई स्थानहरुमा हल्का वर्षाको सम्भावना रहेको छ। देशका उच्च पहाडी तथा हिमाली भूभागका केही स्थानमा हल्का हिमपातको सम्भावना छ। शनिबार देशका उच्च पहाडी तथा हिमाली भूभागका केही स्थानमा हल्का हिमपातको सम्भावना छ। सुदूरपश्चिम, कर्णाली र लुम्बिनी प्रदेशका एकदुई स्थानहरुमा हल्का वर्षाको सम्भावना रहेको छ। आइतबार पहाडी तथा तराई भेगका थोरै स्थानहरुमा हल्का वर्षाको सम्भावना रहेको छ। देशभर चिसो अझै बढ्ने क्रममा रहेकोले चिसोबाट बच्न र त्यसको प्रभावबाट जोगिन आवश्यक सुरक्षा तथा सतर्कता अपनाउन महाशाखाको अनुरोध छ।"
नेपाल आइडलबाट बाहिरिए संगीत,"काठमाडौं : नेपाल आइडल४ को बिहीबारको प्रस्तुति विशेष रह्यो। बिहीबार उत्कृष्ट १२ प्रतियोगीबाट एक प्रतियोगी बाहिरिने दिन। कार्यक्रमको सुरुवातमै केही इमोसनल दृष्य देखियको थियो। बटम थ्रीमा सुरेश लामा, सुमिन पाख्रिन र संगीत पौडेल परेका थिए र कार्यक्रमको अन्तिममा अघिल्लो हप्ताको प्रस्तुतिबाट कम भोट ल्याउने संगीत पौडेल नेपाल आइडलको मञ्चबाट बाहिरिए। नेपाल आइडलको भब्य मञ्चमा बिहीबार उत्कृष्ट ११ मध्ये पाँच जनाले आआफ्नो प्रस्तुति दिएका थिए। कार्यक्रमको सुरुमै यी हल्लाहरू हुन तिमीले सुनेका भन्दै विश्वास जित्ने कोसिस गर्दै थिए, राजकुमार परियार। मायालुलाई प्रतीक्षा गर भनेर अनुरोध गर्दै थिए, भूपेन्द थापामगर। सुरिलो स्वरमा चिसो बतास बोलको गीत प्रस्तुत गरिन्, सुमिन पाख्रिनले। जनम जनम जिउला सँगै बोलको गीतमा आफूलाई अब्बल प्रस्तुत गरे, सुरेश लामाले। प्रस्तुतिपछि उनले सबैको प्रशंसा कमाएका थिए। बिहीबारको कार्यक्रममा अन्तिम प्रस्तुति दिइन्, बेनिसा पौडेलले। उनले फेरि आयो त्यो रात बोलको गीत गाइन्। अतिथि कलाकारका रुपमा कार्यक्रममा उपस्थित आनन्द कार्कीले आफ्ना केही चर्चित गीत प्रस्तुत गरेका थिए। अन्तिममा संगीत पौडेलले आँसु पुछ्दै छम्मछम्म बोलको गीत गाउँदै कार्यक्रमबाट बाहिरिए। गत मंसिर २३ गतेदेखि एपीवान टेलिभिजनमा प्रशारण भएको नेपाल आइडल४ गाला राउन्डमा प्रवेशसँगै थप प्रतिस्पर्धात्मक बनेको छ। नेपाल आइडलका प्रोजेक्ट हेड सुरेश पौडेलका अनुसार गाला राउन्डमा हरेक हप्ता एक जना प्रतियोगी बाहिरिने छन्। अबको निर्णय दर्शकको भोटमा नै निर्भर रहने छ, उनले भने, जसले उत्कृष्ट प्रदर्शन गरेर दर्शकको मन जित्छ ऊ नै नेपाल आइडल४ को विजेता बन्नेछ। चैतको पहिलो हप्ता नेपाल आइडल सिजन४ को विजेता घोषणा हुनेछ।"
मूल्यवृद्धि फिर्ता लिन अनेरास्ववियुसहितका सात विद्यार्थी संगठनको माग,"काठमाडौं : प्रमुख प्रतिपक्षी दल एमाले भातृ संगठन अनेरास्ववियुसहितका सात विद्यार्थी संगठनले पेट्रोलियम पदार्थको मूल्यवृद्धि फिर्ता लिन सरकारसँग माग गरेका छन्। नेपाल आयल निगमले पेट्रोलियम पदार्थमा लगातार मुल्यवृद्धि गरेको कारण आम विद्यार्थी मर्कामा परेको भन्दै फिर्ता गर्न सरकारसँग माग गरेका हुन्। पेट्रोलियम पदार्थको मूल्यवृद्धिले हरेक क्षेत्रको महँगी बढ्ने भएकाले विद्यार्थी संगठन तत्काल मूल्यवृद्धिको विरुद्ध उत्रनुपरेको अनुरास्ववियुकि अध्यक्ष सुनीता बरालले बताइन्। उनले मूल्य वृद्धि फिर्ता लिएर गरिब जनतालाई राहत प्याकेजको व्यवस्था गर्नुपर्ने स्पष्ट पारिन्। अनेरास्ववियुसँगै अखिल पाँचौ, वैज्ञानिक समाजवादी विद्यार्थी संगठन, राष्ट्रिय विद्यार्थी संघ, राष्ट्रिय प्रजातान्त्रिक विद्यार्थी संगठन, अखिल क्रान्तिकारी र राष्ट्रिय विद्यार्थी संगठनले विज्ञप्ति निकाल्दै मुल्यवृद्धिविरुद्ध जस्तोसुकै प्रतिकारमा उत्रन बाध्य हुने चेतावनी दिएका छन्। देशैभरिका नेता कार्यकर्ताहरुलाई मुल्यवृद्विको विरुद्धको आन्दोलनमा उत्रन समेत उनीहरुले आव्हान गरेका छन्। अन्ततः फेरि बढ्यो पेट्रोलको मूल्य मुल्य समायोजन गर्ने बाहनामा अन्तर्राष्ट्रिय बजारमा मुल्य बढ्दा बढाउने तर घटदा नघटाई आयल निगमले चुहावट नियन्त्रणमा पटक्कै ध्यान नदिने, घाटा हुँदा पनि आफ्ना कर्मचारीलाई बोनस र भत्ता वितरण गर्ने र कर्मचारीको मनोमानीलाई लुकाएर निगमलाई निरन्तर घाटामा देखाएर केवल नाफा निकाल्ने उद्देश्य राखि पटकपटक मुल्य वृद्धि गर्ने कदम प्रति संयुक्त विद्यार्थी संगठन खेद व्यक्त गर्न चाहन्छौं । जारी विज्ञप्तिमा भनिएको छ, पेट्रोलियम पदार्थको मूल्यवृद्धिले तमाम क्षेत्रको महँगी बढ्न गई सेवाग्राही र जनतामा यसको प्रत्यक्ष असर पर्ने भएकाले तत्काल मूल्यवृद्धि फिर्ता लिएर गरिब जनतालाई राहत प्याकेजको व्यवस्था गर्न जोडदार माग गर्दछौं । मुलुकमा व्याप्त विकृति, विसंगति, आर्थिक भ्रष्टाचार एवम् मनपरितन्त्रको विरुद्ध सदैव सम्झौता हिन लडाईमा समाहित हुँदै आएको विद्यार्थी संगठनको भनाई छ। विज्ञप्तिमा भनिएको छ, आज फेरि परमादेशी सरकारको निर्देशनमा नेपाल आयल निगमले पेट्रोल, डिजेल र मट्टितेलमा ३ रुपैयाँ र हवाई ईन्धनमा ५ रुपैयाँ मूल्य वृद्धि गरी जनताको आधारभूत आवश्यकताको बेवास्ता गर्दै कोरोना महामारीले जनता आक्रान्त भएको अवस्थामा, जनतालाई राहत दिनु त कहाँ हो कहाँ, सरकार कोभिड खोप लुकाउनमा व्यस्त छ, गरिब जनताको चुल्हो निभ्ने गरी मुल्य बढाउने जनतामारा कदमले हामीलाई आक्रोशित बनाएको छ । उनीहरुले निगमलाई निरन्तर घाटामा देखाएर नाफा निकाल्ने उद्देश्य राखिएको बताएका छन्। विज्ञप्तिमा भनिएको छ, मुल्य समायोजन गर्ने बाहनामा अन्तर्राष्ट्रिय बजारमा मुल्य बढ्दा बढाउने तर घटदा नघटाई आयल निगमले चुहावट नियन्त्रणमा पटक्कै ध्यान नदिने, घाटा हुँदा पनि आफ्ना कर्मचारीलाई बोनस र भत्ता वितरण गर्ने र कर्मचारीको मनोमानीलाई लुकाएर निगमलाई निरन्तर घाटामा देखाएर केवल नाफा निकाल्ने उद्देश्य राखि पटकपटक मुल्य वृद्धि गर्ने कदम प्रति संयुक्त विद्यार्थी संगठन खेद व्यक्त गर्न चाहन्छौं । नेपाल आयल निगमले चर्को घाटा बेहोर्नुपरेको भन्दै निगमले बुधबार रातिबबाट लागू हुने गरी डिजेल, पेट्रोल र मट्टितेलको भाउ प्रतिलिटर ३ रुपैयाँ वृद्धि गरेको थियो। हवाई इन्धनमा आन्तरिकतर्फ प्रतिलिटर ५ र अन्तर्राष्ट्रियतर्फ प्रतिकिलोलिटर १ सय डलर बढाइएको छ। यससँगै डिजेल र मट्टितेल प्रतिलिटर १ सय २२, पेट्रोल १ सय ३९, हवाई इन्धन (आन्तरिक)को प्रतिलिटर १ सय ६ रुपैयाँ र अन्तर्राष्ट्रियतर्फ प्रतिकिलोलिटर ९९५ डलर पुगेको छ।"
"मृत भेटिएकी युवतीको सनाखत, एकजना पक्राउ","ढल्केवर : धनुषामा हत्या गरिएको अवस्थामा भेटिएको युवतीको सनाखत भएको छ। बुधबार साँझ रगतले लतपतिएको अवस्थामा फेला परेको शव धनुषाको मिथिला नगरपालिका१ ढल्केवरकी इन्द्रकला कुमारी महतोको रहेको प्रहरीले जनाएको छ। बुधबार धनुषाधाम नगरपालिका६ मालटोलस्थित पूर्वपश्चिम राजमार्गदेखि करिब २ किलोमिटर दक्षिणतर्फ आँपको बगैचामा ती युवतीको शव फेला परेको थियो। शवको प्रकृति हेर्दा युवतीको करणी गरी हत्या गरेको हुन सक्ने प्रहरीको आशंका छ। शवको पोस्टमार्टमपछि थप कुराहरु खुल्छ,अनुसन्धानमा खटिएका एक प्रहरी अधिकारीले भने। बिहीबार इलाका प्रहरी कार्यालय ढल्केवरले एकजनालाई नियन्त्रणमा लिएर घटनाको अनुसन्धान थालेको छ। तर पक्राउ परेकाको नाम भने प्रहरीले खुलाउन चाहेका छैनन्। युवतीको हत्यामा संलग्न हुनसक्ने आशंकामा एकजनालाई नियन्त्रणमा लिएर घटनाको सुक्ष्म अनुसन्धान गरिरहेको इलाका प्रहरी कार्यालय ढल्केवरका प्रहरी निरीक्षक प्रदीप सुवेदीले जानकारी दिए। धनुषामा युवतीको शव फेला"
प्रदेशको एउटै मन्त्रालयको फजुल खर्च करोडौं,"सुर्खेत : कर्णालीमा आधाभन्दा धेरै नागरिक गरिबीको रेखामुनि छन्। प्रदेशको आन्तरिक आम्दानी पनि न्यून छ। प्रदेश सरकार संघले दिने अनुदानका भरमा छ। खर्च भने मनलाग्दी गर्ने गरेको पाइएको छ। प्रदेश सरकारको सामाजिक विकास मन्त्रालयले भ्रमण, भत्ता र अनुगमनका नाममा करोडौं फजुल खर्च गरेको विवरणले देखाएको छ। मन्त्रालयको आर्थिक वर्ष २०७७७८ को वार्षिक खर्च विवरणमा भ्रमण र भत्ता शीर्षकमै करोडौं बजेट खर्च भएको उल्लेख छ। कोरोना महामारीकै बेला बैठक भत्ता, अन्य भत्ता, भ्रमण खर्च र तालिम तथा गोष्ठी शीर्षकमा २८ करोड २७ लाख ३६ हजार सकिएको हो। मन्त्रालयका प्रवक्ता विष्णुप्रसाद अधिकारीले आवश्यकताका आधारमा बजेट खर्च भएको दाबी गरे। फजुल खर्चभन्दा पनि आवश्यकताका आधारमा बजेट खर्च गरेका हौं, प्रवक्ता अधिकारीले भने, के कति खर्च गर्न पाउने भन्ने अधिकार सचिवमा निर्भर रहन्छ। विवरणअनुसार बैठक तथा पदाधिकारीको भत्तामा ७ करोड ८५ लाख ३ हजार रुपैयाँ खर्च भएको छ। अन्य भत्ता शीर्षकमा ७ करोड ७९ लाख ७६ हजार, कर्मचारीको बैठक भत्तामा ८ लाख ७७ हजार र पदाधिकारीको बैठक भत्तामा ७ लाख ११ हजार, कर्मचारी प्रोत्साहन तथा पुरस्कार शीर्षकमा ७ करोड ५० लाख ३३ हजार र कर्मचारीको तालिममा १ करोड ९७ लाख ८९ हजार खर्च गरेको पाइएको छ। सीप विकास तथा जनचेतना तालिम तथा गोष्ठीका नाममा मन्त्रालयले ६ करोड ९३ लाख ३० हजार खर्चेको छ। भ्रमणको नाममा झन्डै आधा करोड रकम खर्च गरेको पाइएको छ। भ्रमणमा मात्रै ४९ लाख ४६ हजार रुपैयाँ खर्च भएको मन्त्रालयको विवरणमा उल्लेख छ। फजुल खर्चभन्दा पनि आवश्यकताका आधारमा बजेट खर्च गरेका हौं। के कति खर्च गर्न पाउने भन्ने अधिकार सचिवमा निर्भर रहन्छ। विष्णुप्रसाद अधिकारी प्रवक्ता, सामाजिक विकास मन्त्रालय मर्मत तथा सम्भार, विविध खर्च, सशर्त अनुदान, मसलन्द, छपाई तथा सूचना प्रकाशन, सार्वजनिक सम्पत्तिको मर्मतसम्भार, पदाधिकारीको इन्धन खर्च, कार्यालय सञ्चालनजस्ता शीर्षकमा वार्षिक बजेटभन्दा बढी रकम खर्च गरेको छ। मन्त्रालयले मसलन्द तथा कार्यालय सञ्चालनमा बार्षिक बजेटभन्दा १५ लाख ७२ हजार बढी बजेट खर्च गरेको छ। मसलन्द शिर्षकमा मन्त्रालयले बार्षिक १ करोड ९३ लाख ५२ हजार बजेट विनियोजन गरेको थियो। तर सोही शिर्षकमा २ करोड नौ लाख २४ हजार बजेट खर्च गरेको छ। त्यस्तै विविध खर्चमा ७० लाख दश हजार बजेट खर्च गरेको छ। तर यो शीर्षकमा मन्त्रालयले ६९ लाख ४३ हजार मात्रै बजेट थियो। मन्त्रालयको गत आर्थिक वर्षको कुल बजेट ५ अर्ब ७२ करोड ४९ लाख ३२ हजार थियो। जसमध्ये चालूतर्फ ३ अर्ब ८० करोड ३८ लाख ७२ हजार र पुँजीगतर्फ १ अर्ब ९२ करोड १० लाख ६० हजार थियो। कर्णाली प्रदेश सरकारले २०७७७८ को बजेट प्रस्तुत गर्दा राजनीतिक पदाधिकारी र कर्मचारीको अतिथि सत्कार, सञ्चार, बैठक भत्ता, जोखिम भत्ता र खाजा खर्च कटौतीको घोषणा गरेको थियो। तत्कालीन आर्थिक मामिला तथा योजनामन्त्री प्रकाश ज्वालाले स्रोतको संकुचनलाई मध्यनजर गरी कार्यालय सञ्चालन, मर्मत, इन्धन, विविध खर्च, भ्रमण खर्च, फर्निचर, अत्यावश्यक बाहेकका गोष्ठी सेमिनार लगायतका खर्चमा पनि कटौती गरेको घोषणा गरेका थिए। तर व्यवहारमा भने बैठक, भ्रमण र भत्ता शिर्षकमा नै बजेट सक्ने गरेको पाइएको हो। एमाले नेता दल रावलले सुरुदेखि यो मन्त्रालय सम्हाल्दै आएका थिए। नेकपा विभाजन भई एमाले सरकारबाट बाहिरिएपछि भने कांग्रेसबाट यज्ञबहादुर बुढा मन्त्री भए। गत कात्तिकमा कांग्रेसकै जीवनबहादुर शाही मुख्यमन्त्री भएपछि भने यो मन्त्रालयमा मन्त्री नियुक्ति भएको छैन। अहिले मुख्यमन्त्री शाहीले नै यो मन्त्रालय सम्हालिरहेका छन्।"
नेपाल आइडल : गाला राउन्ड थप प्रतिस्पर्धात्मक (भिडियो),"काठमाडौं : नेपाल आइडल४ गाला राउन्डमा प्रवेशसँगै थप प्रतिस्पर्धात्मक बनेको छ। आइडलको भब्य मञ्चमा बिहीबार उत्कृष्ट ११ मध्ये पाँच जनाले आआफ्नो प्रस्तुति दिएका थिए। कार्यक्रमको सुरुमै यी हल्लाहरू हुन तिमीले सुनेका भन्दै विश्वास जित्ने कोसिस गर्दै थिए, राजकुमार परियार। मायालुलाई प्रतीक्षा गर भनेर अनुरोध गर्दै थिए, भूपेन्द थापामगर। सुरिलो स्वरमा चिसो बतास बोलको गीत प्रस्तुत गरिन्, सुमिन पाख्रिनले। जनम जनम जिउला सँगै बोलको गीतमा आफूलाई अब्बल प्रस्तुत गरे, सुरेश लामाले। प्रस्तुतिपछि उनले सबैको प्रशंसा कमाएका थिए। बिहीबारको कार्यक्रममा अन्तिम प्रस्तुति दिइन्, बेनिसा पौडेलले। उनले फेरि आयो त्यो रात बोलको गीत गाइन्। बिहीबार उत्कृष्ट १२ प्रतियोगीबाट एक प्रतियोगी बाहिरिएका छन्।बटम थ्रीमा सुरेश लामा, सुमिन पाख्रिन र संगीत पौडेल परेका थिए। कार्यक्रमको अन्तिममा अघिल्लो हप्ताको प्रस्तुतिबाट कम भोट ल्याउने संगीत पौडेल नेपाल आइडलको मञ्चबाट बाहिरिए। अतिथि कलाकारका रुपमा कार्यक्रममा उपस्थित आनन्द कार्कीले आफ्ना केही चर्चित गीत प्रस्तुत गरेका थिए। चैतको पहिलो हप्ता नेपाल आइडल सिजन४ को विजेता घोषणा हुनेछ।"
स्थानीय चुनाव गरौं : कांग्रेस,"काठमाडौं : सत्तासीन कांग्रेसका नेताहरूले कुनै पनि बहानामा स्थानीय तह निर्वाचन सार्न नहुने अडान राखेका छन्। उनीहरूको एउटै धारणा छ यो चुनाव वैशाखमा नै हुनुपर्छ। माओवादी केन्द्रका अध्यक्ष पुष्पकमल दाहालले वैशाखमा संसदीय र आगामी मंसिरमा मात्रै स्थानीय तह निर्वाचनमा जानुपर्ने भनी गठबन्धनमा प्रस्ताव गरेका थिए। तर, कांग्रेसका नेताहरूले संविधानको मर्म र भावना अनुसार वैशाखमा नै स्थानीय तह निर्वाचन गर्नुपर्ने बताए। कांग्रेस केन्द्रीय सदस्य एनपी साउदले संसद्को भन्दा पहिला स्थानीय तहको निर्वाचन गर्नुपर्ने बताए। संविधानले कुन चुनाव पहिला गराउन मिल्न, कुन मिल्दैन भनेर बहसमा अल्झिनुभन्दा स्थानीय चुनाव गराउन अलिक सहज हुन्छ, साउदले भने, स्थानीय चुनाव जनताको प्रत्यक्ष शासनसँग जोडिएको छ। त्यो महत्वपूर्ण कुरा हो। कांग्रेस महामन्त्री गगन थापाले संविधानअनुसार स्थानीय चुनाव समयमै हुनुपर्ने बताए। हामीले बनाएको संविधानले जनप्रतिनिधिको रिक्तताको कल्पना पनि गरेको छैन, थापाले भने, कांग्रेस डगमगाउनै पर्दैन। संविधान विपरीतको काम कांग्रेसले गर्ने होइन। स्थानीय तहको पहिलो चरणको निर्वाचन २०७४ वैशाख ३१ मा भएको थियो। कानुनअनुसार जनप्रतिनिधिको कार्यकाल आगामी जेठ ५ मा सकिँदै छ। स्थानीय तह निर्वाचन ऐनमा कार्यकाल सकिनु दुई महिनाअघि नै चुनाव गर्नुपर्ने प्रावधान छ। संविधानमा भने नगरसभा र गाउँसभाको कार्यकाल सकिएको ६ महिनाभित्र चुनाव गर्नुपर्ने व्यवस्था छ। तरूण दलका महामन्त्री समेत रहेका भुपेन्द्रजंग शाहीले भने, स्थानीय चुनाव लोकतन्त्रको आधारस्तम्भ पनि हो। जनताको सुख दुःखमा साथ दिने भनेकै स्थानीय सरकारले हो। स्थानीय सरकारको मिति धकेल्दा कसैलाई पनि राम्रो गर्दैन। संसदीय चुनावभन्दा पहिलो आवश्यकता भनेको स्थानीय चुनाव हो। कांग्रेसको एजेण्डा त्यो होइन। अब स्थानीय चुनावको मिति छिटो भन्दा छिटो घोषणा गरेर तयारीमा जुट्नुपर्छ। कांग्रेस नेता सरिता प्रसाईंले भनिन्। राजनीतिक दलका नेताहरूले पछिल्लो समय स्थानीय तहको निर्वाचन ६ महिनापछि सार्न सकिने तर्क गरिरहेका छन्। नेताहरूले स्थानीय चुनावपछि गाउँसभा र नगरसभाको चुनाव गर्न मिल्ने बताउँदै आएका छन्। तर, गाउँ र नगरसभा दोस्रो चरणको निर्वाचन हो। स्थानीय तहका पदाधिकारीको म्याद सकिन दुई महिना अगाडि निर्वाचन गर्ने भनेर ऐनले प्रस्टसँग भनेको छ। तर, संविधानले म्याद सकिएको ६ महिनासम्म निर्वाचन गर्न सकिने भनेको छ। संविधानभन्दा माथि ऐन हुँदैन। सत्तागठबन्धनको जोड पहिले संसदीय चुनावमै"
दाङको जनसंख्या ७ लाखनजिक,"दाङ : दाङको जनसंख्या करिब ७ लाख पुग्ने प्रक्षेपण गरिएको छ। ६ लाख ६० हजारको आकलन गरिएको भए तापनि गणना २०७८ मा झडै १६ हजार बढी देखिँदा जिल्लाको जनसंख्या ६ लाख ७६ हजार नजिक पुगेको हो। जिल्ला जनगणना कार्यालयका प्रमुख तुलसीराम पोखरेलले जिल्लाको जनसंख्या पौने ७ लाख पुग्ने देखिएको बताए। उनले लगभग ६ लाख ७०७५ हजारको सेरोफेरोमा जिल्लाको जनसंख्या रहेको बताए। हामीले अहिले यति नै भन्न सक्ने अवस्था छैन, उनले भने, विभागले सार्वजनिक गरेपछि मात्रै जिल्लाको वास्तविक जनसंख्या आउँछ। जिल्लाले पूर्ण विवरण केन्द्रमा पठाइसकेको भए पनि तथ्यांक कार्यालयले भने तथ्यांक विभागले सार्वजनिक नगर्दासम्म दिन नमिल्ने बताएको छ। १२औं राष्ट्रिय जनगणनामा दाङको जनसंख्या ६ लाख ७६ हजार पुगेको जनगणा अधिकारीको भनाइ छ। अबको केही दिनमा नै राष्ट्रिय जनगणना २०७८ को तथ्यांक सार्वजिनक गर्ने गरी आवश्यक तयारी भइरहेको तथ्याक कार्यालय दाङका प्रमुख तुलसीराम पोखरेलले बताए। हरेक १०१० वर्षमा गरिने जनगणना यसवर्ष मेरो जनगणना मेरो सहभागिता नारासहित कात्तिक २५ गतेदेखि मंसिर ९ गतेदेखि सञ्चालन भएको थियोे। जनगणनाका लागि दाङमा १ सय ६७ जना सुपरिवेक्षक र ७ सय ३९ जना गणक खटाइएको थियो। जनगणना अधिकारीका अनुसार जिल्लामा अत्यावधिक जनसंख्या ६ लाख ६० हजारको अनुमान गरिएको थियो। अनुमानित संख्यामा १६ हजार वृद्धि भएको छ। यद्यपि पूर्णविवरण भने सार्वजनिक भएको छ। २०६८ को जनगणनाअनुसार जिल्लाको कुल जनसंख्या ५ लाख ५२ हजार ५ सय ६३ छ। यसवर्ष गरिएको जनगणनामा उक्त संख्या वृद्धि भई ६ लाख ७६ हजार पुगेको हो।"
"छैन सिटामोल, फार्मेसीमा जाँदा रित्तो हात","काठमाडौं : काठमाडौं बसन्तपुरकी रामवती महर्जन छेउछाउका औषधि पसलमा सिटामोल नपाएपछि टेकुस्थित प्रकाश फर्मामा पुगिन्। तर, त्यहाँ पनि उनले पाइएन्। भनिन्, यताकै ठूलो फार्मेसी हो यो। अन्त नपाएका औषधि पनि पाइन्थ्यो। फार्मेसी सञ्चालक प्रकाश देवकोटाका अनुसार दैनिक धेरै ग्राहकलाई खाली हात फर्काउनुपर्छ। ओमिक्रोनको दर ह्वात्तै बढेपछि सिटामोलको माग निकै छ। १२ प्याकेट ल्याएर बाँड्ने गरेका छौं, उनले भने, पछिल्लो एक महिनादेखि नै सिटामोल सटेज छ। होलसेलले पठाउँदै पठाउन्न। शुक्रराज ट्रपिकल तथा सरुवा रोग अस्पताल टेकुको गेटमै रहेका शुक्र फार्मेसी, रेमिडियन फार्मेसी र शास्त्री फार्मेसीमा पनि सिटामोल पाइएन। एक युवती हतारहतार शास्त्री फार्मेसीमा पसिन्। उनले सिटामोल माग्दा व्यवसायीले डाक्टरको प्रेस्क्रिस्पन मागे। फार्मेसी सञ्चालकले दुई सातादेखि सिटामोल नआएको बताएन। सयांै आउनुहुन्छ कहाँबाट पुर्याउनु ? डाक्टरको प्रेस्क्रिप्सन भएकालाई एकएक पत्ता दिने गरेका छौं, उनले भने। काठमाडौं उपत्यकाको प्रायः औषधि पसलमा सिटामोल पाइँदैन। महाराजगन्जस्थित त्रिवि शिक्षण अस्पतालका कर्मचारी भोला सिग्देलले सर्वसाधारणले आत्तिएर धेरै सञ्चय गर्न थालेको बताए। जताततै हारालुछ छ सिटामोलको उनले भने। सोविका मेडिकल हल महाराजगन्जकी प्रतिभा हाडाको फार्मेसीमा पनि सिटामोल नभएको दुई साता भयो। भनिन्, भएर नदिन त कसलाई मन हुन्छ र ? कोहीकोही त सिटामोल मिसिएको अरू औषधि भए पनि दिनु न भन्छन्। के गर्ने ? दिनमा २ सयभन्दा बढी ग्राहक सिटामोल खोज्न आउने गरेको चामुण्डा फार्मेसी सिनामंगलका माधवप्रसाद घिमिरेले बताए। सिटामोल अभाव हुनुको कारण अहिलेको कोभिड हो। भाइरल ज्वरो साथै मौसम चेन्ज भएको कारण पनि कोभिड बढिरहेको छ, उनले भने, यसको सामान्य औषधि नै सिटामोल हो। धेरै जनालाई त सिटामोल खाएरै कोभिड निको हुन्छ। सिटामोल जुनसुकै अवस्थामा पनि चाहिन्छ। ज्यान दुखेदेखि लिएर घाँटी, टाउको, ढाड दुखेको बेला पनि प्रयोग गर्न सकिन्छ। उनको फार्मेसीमा १० दिनदेखि सिटामोल छैन। भने, उत्पादकले उत्पादन नै गरेका छैनन्। सिटामोलका लागि कच्चा पदार्थको अभावमा उत्पादन नभएको। सरकारको लापरबाही हो यो। नेपालमा लगभग १५ वटा कम्पनी छ सिटामोल उत्पादन गर्ने। कसैले पनि बनाएको छैन। सुदर्शन क्लिनिक प्रालि दया फर्मा औषधि पसल बानेश्वरकी सञ्चालक रीता भट्टराईले भनिन्, पहिले सिटामोल किन्न दुई चार जना आउँथे। अहिले १५ देखि २० जना आउँछन्। ज्वरो, रुघा खोकी धेरै भएका कारण पनि सिटामोलको अभाव छ। कम्पनीले डाइरेट होलसेलहरूलाई नदिएर आफूआफूले लिन्छन्। थोरै मात्रामा मात्रै हामीलाई दिन्छन्। तीनकुनेस्थित गरिमा मेडिकल हलका विष्णु घर्तीका अनुसार होलसेलमा अर्डर गर्दा सधैं छैन भन्छ। अस्तिका दिन १ वटा मगाको ५ पिस पठाएको थियो। पहिला मान्छेले एक पता लाने गर्थे। अहिले एउटा मान्छेले १० देखि १२ पतासम्मा लग्ने गरेका छन्, उनले भने। फार्मेसीमा आउने अधिकांशले सिटामोल खोज्ने गरेको उनले बताए। मध्य बानेश्वरस्थित श्रृस फार्मेसी सञ्चालक सिर्जन श्रेष्ठ केही दिनमा सहज हुने विश्वास गर्छन्। बिहान ४ पत्ता आएको थियो। ५ मिनेटमा सकियो। थोरै आउँछ कसरी पुर्याउनु। होलसेलमै छैन रे सिटामोल, उनले भने। भीमसेनगोलामा रहेको सेभेन टु सेभेन औषधि पसलमा पनि सिटामोल छैन। सञ्चालक धीरेन्द्र योगीले भने, होलसेलबाट सिटामोल आएकै छैन। पुरानो स्टकले चलाइरहेका छौं। अहिले हरेक घरघरमा सिटामोल सञ्चय गर्ने भएकाले पनि अभाव देखिएको हो। एक जना बिरामीलाई एक पत्ता मात्रै दिएर पनि आजसम्म धान्यौ।"
सत्तागठबन्धनको जोड पहिले संसदीय चुनावमै,"काठमाडौं : निर्वाचन आयोगले शुक्रबारभित्र स्थानीय तह निर्वाचनको मिति तोक्न सरकारसँग आग्रह गरेको छ। तर, सत्तागठबन्धनको ध्यान भने स्थानीय तहभन्दा पहिले संसद्को चुनाव गराउनेतिर छ। सत्ता गठबन्धनका नेताहरू गठबन्धन बनाएरै वैशाखमा संसद्को निर्वाचन गर्नुपर्ने पक्षमा देखिएका छन्। माओवादी केन्द्रका अध्यक्ष पुष्पकमल दाहाल र नेकपा एकीकृतका अध्यक्ष माधव नेपालले बिहीबार साँझ प्रधानमन्त्री शेरबहादुर देउवालाई भेट गरी वैशाखमा प्रतिनिधिसभा निर्वाचन गर्नुपर्ने प्रस्ताव गरेका थिए। यो संसद् मार्ने, गतिहीन बनाउने विपक्षीलाई पचेको छैन, एकीकृत समाजवादीका अध्यक्ष नेपालले भने, अब एकैपटक प्रतिनिधिसभा निर्वाचन गरौं भनेर प्रधानमन्त्रीजीलाई भनेका छांै। यस विषयमा भोलि (शुक्रबार) छलफल हुन्छ। नेता नेपाल कोरोनाबाट संक्रमण भएका कारण यसअघिको सत्तागठबन्धनको उच्चस्तरीय समन्वय समिति बैठकमा अनुपस्थित थिए। उक्त बैठकमा माओवादी केन्द्रका अध्यक्ष दाहालले वैशाखमा प्रतिनिधिसभा निर्वाचन गरेर मंसिरमा स्थानीय तह निर्वाचनमा जानुपर्ने प्रस्ताव गरेका थिए। नेता नेपाल होम आइसोलेसन बसेको एक साता बढी भइसकेका कारण गठबन्धनको बैठक बिहीबार तोकिएको थियो। तर, बैठक स्थगित गरेर तीन दलका नेताबीच मात्रै छलफल भएको थियो। छलफलमा माओवादी केन्द्रका अध्यक्ष दाहालले वैशाखमा संसद्को चुनाव गर्दा कुनै अनर्थ नहुने बरु, सुल्टो प्रक्रिया हुने बताएका थिए। माओवादी केन्द्र र नेकपा एकीकृत सत्तापक्षीय दलको गठबन्धन बनाएरै चुनावमा जानुपर्ने प्रस्ताव गर्दै आएका छन्। तर, सत्ताको नेतृत्व गरिरहेको कांग्रेसमा भने चुनावी गठबन्धनबारे भिन्नभिन्न मत छन्। कांग्रेसका युवा नेताहरू चुनावमा कांग्रेस एकल रूपमा मैदानमा उत्रिनुपर्ने धारणा राख्दै आएका छन्। प्रधानमन्त्रीसँगको छलफलमा माओवादी केन्द्रका अध्यक्ष दाहालले आर्थिक र प्राविधिक दृष्टिकोणले पनि तिनै तहको चुनाव एकैपटक गर्न सकिन्छ कि भन्नेतिर पनि सरकारले गृहकार्य गर्नुपर्ने प्रस्ताव गरेको स्रोतले बतायो। तीनै तहको चुनाव एकैपटक सम्भव नभए वैशाखमा संसद्को चुनाव गरेर मंसिरमा स्थानीय तह निर्वाचनमा जानुपर्ने दाहालको भनाइ थियो। तीन नेताबीचको भेटघाटपछि सत्तागठबन्धनको बैठक शुक्रबार बोलाइएको छ। सञ्चारमन्त्री ज्ञानेन्द्रबहादुर कार्कीले शुक्रबार ४ बजे पाँच दलीय सत्ता गठबन्धनको बैठक तय गरिएको जानकारी दिए। चुनावकै विषयमा तीन नेताबीच चर्चा भयो, कार्कीले भने, वैशाखमा स्थानीय तहको चुनाव गर्नुपर्छ भन्ने प्रधानमन्त्रीजीको धारणा प्रस्ट छ। दाहालजी र माधवकुमारजीको संसदीय चुनाव पहिला गरौं भन्नेमा हुनुहुन्छ ।"
सार्वजनिक सेवा लिन जाँदा शुक्रबारदेखि खोप कार्ड अनिवार्य,"काठमाडौं : सरकारले शुक्रबारदेखि सार्वजनिक सेवा लिन खोप कार्ड अनिवार्य देखाउनु पर्ने नियम लागू गरेको छ । कोरोना भाइरस संक्रमणको जोखिम बढेपछि सरकारले कोरोनाविरुद्ध खोप कार्ड अनिवार्य गरेको हो । सार्वजनिक स्थानहरु (कार्यालय, होटल, रेस्टुरेन्ट, सिनेमा हल, रंगशाला, हवाईयात्रा, पार्क आदि) प्रवेश गर्दा अनिवार्य रुपमा कोभिड१९विरुद्धको खोप लगाएको कार्ड (मोबाइलमा फोटो भएपनि हुने) साथमा राख्नुपर्नेछ । कार्ड हराए स्वास्थ्य तथा जनसंख्या मन्त्रालयले प्रतिलिपि उपलब्ध गराउने छ । सबै प्रकारका आमसभा, जुलुस, सभा, भेला, मेला, सम्मेलन, सिनेमा हल, डान्सबार, दोहोरी,नाचघर, क्यासिनो, क्लव, हेल्थ क्लब, जिमखाना, रंगशाला, संग्राहलय, पुस्तकालय, चिडियाखाना, कभर्ड हल, स्वीमिङ पुल, फुटसल, जात्रा, महोत्सव, पटके हाटबजार र मानिसहरुको भिडभाड हुने अन्य कार्यक्रम गर्न नदिने भएको छ। सपिङ मल, डिपार्टमेन्टल स्टोर, सुपर मार्केट र सबै प्रकारका पसलमा एक पटकमा २० जनाभन्दा बढी हुन नहुने, कर्माचारीव्यवसायी र सेवाग्रही दुवैको पूर्ण खोप लगाएको कार्ड (मोबाइलमा फोटो भए पनि हुने) हुनु पर्ने र जनस्वास्थ्य मापदण्ड पालना गर्ने गरी सञ्चालन गर्न सकिने, पार्टी प्यालेसमा एक पटकमा कुल क्षमताको बढीमा एकचौथाईमा नबढ्ने गरी बढीमा पूर्ण खोप लगायका (मोबाइलमा फोटो भए पनि हुने) २० जना (यस अघि लिइएको स्वीकृतिमा समेत) मात्र उपस्थित रहने तथा जनस्वास्थ्यका मापदण्ड पालना गर्ने सञ्चालन गर्न पाइने छ। उपत्यकामा भने सार्वजनिक सेवा तथा सवारी आलोपालो प्रणालीमा सञ्चालन हुँदैछन्।"
आत्महत्याभित्रको मनोविज्ञान,"आगामी दिनमा मानसिक स्वास्थ्यसम्बन्धी सचेतना र मनोवैज्ञानिक प्राथमिक उपचारको सेवा आमनागरिकलाई पुर्याउनै पर्ने चुनौती सरकारलाई छ। विश्व स्वास्थ्य संगठनका अनुसार हरेक वर्ष आठ लाखभन्दा बढी मानिस आत्महत्या गर्छन्। त्यसो त १५ देखि १९ वर्ष समूहका किशोरकिशोरीको मृत्युको प्रमुख चौथो कारणमा आत्महत्या पर्ने गरेको देखिन्छ। एकजनाको आत्महत्याका कारण परिवारसहित कम्तीमा ६ जनामा प्रत्यक्ष प्रभाव पर्ने अध्ययनहरूले देखाएका छन्। यसबाहेक आफन्त, छरछिमेकी, इष्टमित्रलगायत प्रत्यक्ष एवं परोक्षरूपमा असर परेको देखिन्छ। विश्वव्यापी समस्याका रूपमा रहेको आत्महत्याका कुल संख्यामध्ये ७७ प्रतिशत विपन्न र अतिविपन्न नागरिक रहेका मुलुकमा हुने गर्छन््। यसैले आत्महत्यालाई आर्थिकसामाजिक विषयवस्तुसँग पनि जोडेर हेर्ने गरिन्छ। गरिब राष्ट्रमा आत्महत्याको दर बढी हुनुमा आर्थिक पछौटेपन, सामाजिक चिन्तन, चेतनाको स्तर तथा शारीरिक र मानसिक अवस्थालाई कारकका रूपमा लिने गरिन्छ। जस्तोसुकै चोट, पीडा र व्यथा वा समस्या परे पनि त्यसलाई सहेर वा फरक किसिमले व्यवहार गरेर जीवन बचाउन चाहनु हरेक प्राणी मात्रको नैसर्गिक प्रवृत्ति हो। मानिसले पनि अन्तिम अवस्थासम्म आफूलाई बचाउन चाहन्छ। सामान्यतया एउटा घटना विशेषमा असफल हुनाले अथवा अन्य कुनै आर्थिकसामाजिक कारणले मानिसले आत्महत्या गर्यो भनेर अनुमान गर्ने गरिए पनि वास्तविकता त्यस्तो होइन। प्रत्यक्ष देखिने एउटा मात्र घटना भए पनि आत्महत्या गर्नुका पछाडि अनेक कारण हुन्छन्। आत्महत्यासम्बन्धी सामाजिक मान्यता नेपाललगायतका मुलुकमा आत्महत्यासम्बन्धी सामाजिक मान्यता वैज्ञानिक आधारमा विकसित भएको देखिँदैन। हाम्रो समाजमा आत्महत्यासम्बन्धी कुरा पनि उचित ठानिँदैन। कसैले आत्महत्यासम्बन्धी कुरा गर्यो वा आत्महत्या गर्यो भने त्यसलाई उसको व्यक्तिगत कमजोरी मान्ने गरिन्छ। मनको बह कसैलाई नकह भन्ने नेपाली उक्तिले आफ्ना कमजोरी र पीडालाई बाहिर अभिव्यक्त गर्न रोक लगाएसरह छ। अरू सामु नंग्याउनुभन्दा आफैंले सहन गर्नु बुद्धिमानी हो भन्ने समाजको मनोविज्ञानले देखाउँछ। इज्जत प्रतिष्ठामा दाग लाग्ने किसिमको काम गरेमा वा मनलाई नियन्त्रण गर्न नसकी अनैतिक वा असामाजिक काम गरेमा समाजका अगाडि नाक देखाउनु हुँदैन। त्यसैले सामाजिक रूपमा बेइज्जती हुनुभन्दा आत्महत्या गर्नु नै बेस हुन्छ भन्ने किसिमका मान्यताले समेत समाजमा जरो गाडेको छ। अर्कोतिर परम्परागत धार्मिक, सांंस्कृतिक प्रचलनअनुसार अरू कसैको वा आफ्नो हत्या गर्नुलाई पापकर्म मानिन्छ। सामाजिक सम्बन्धनका दृष्टिले पश्चिमा समाजभन्दा नेपाली समाज स्वाभाविक, सामाजिक र अन्तक्रियात्मक रहन्छ। यद्यपि आत्महत्यासम्बन्धी विचार वा आत्महत्याका घटनाका बारेमा छलफल गर्ने विषयमा भने संकुचित नै देखिन्छ। किन गर्छन् आत्महत्या ? जीवनप्रतिको निराशा, वितृष्णा, एक्लोपना र निःसहाय महसुस गरेपछि व्यक्तिले आफूलाई जीवित राख्नुको अर्थ देख्दैन। आफूलाई पूर्ण रूपमा असहाय ठानेपछि मस्तिष्कमा डोपामाइन र सेराटोनिनजस्ता खुसी तत्त्वलाई वृद्धि गर्ने रसायनहरूको उत्पादनमा कमी आउँछ। उदासीनता, एन्जाइटी, ध्रुवीयता विकार, चित्तवृत्ति विकार र स्किजोफेर्नियाजस्ता जटिल किसिमका मानसिक रोगले व्यक्तिमा जीवनप्रतिको नकारात्मक सोच बढ्दै जान्छ। फलतः यस्ता व्यक्ति समय, सामाजिक मूल्य र जीवनप्रति समेत नकारात्मक बन्छन्। संंसारभर हुने आत्महत्यामध्ये ९० प्रतिशतभन्दा बढी आत्महत्याको कारण यस्तै मानसिक समस्या हुने गरेको छ। मानसिक समस्यामध्ये ८० प्रतिशत आत्महत्याको कारकका रूपमा उदासीनता वा डिप्रेसन देखिन्छ। बाल्यकालदेखि नै दुव्र्यसन वा आघातमा परेको, मनोशारीरिक विकास र सन्तुलनमा अवरोध सिर्जना भएको, अति प्रतिस्पर्धी, अस्वस्थ आचरण, लागूपदार्थ सेवन र अत्यधिक तनाव मानसिक विकृतिका कारक बनेका हुन्छन्। खासगरी १० देखि १८१९ वर्षसम्मको अवधि मानसिक वृद्धि र विकासका लागि निकै महत्त्वपूर्ण हुन्छ। विभिन्न किसिमका हर्मोनहरूको विकास हुने समय भएकाले यतिखेर तीव्र शारीरिक र मानसिक परिवर्तन हुने गर्छ। यस समयमा उचित किसिमको पारिवारिक वातावरण, संगत र परामर्श नभएमा क्षणिक कारणले समेत विचलित हुने र आत्महत्या गर्ने गरेको पाइन्छ। नेपाली समाजमा मानसिक परामर्शलाई स्वाभाविक र सकारात्मक रूपमा ग्रहण गर्ने परिपाटीको विकास हुन सकेको देखिँदैन। तनाव तथा अन्य मानसिक परिवर्तनमा अस्वाभाविकता महसुस गरे पनि व्यक्ति मनोवैज्ञानिक वा मनोचिकित्सककहाँ परामर्शका लागि जान हिचकिचाउँछन्। घरपरिवारमा खुलेर कुराकानी नगर्ने तथा शारीरिक र व्यवहारगत विचलन देखिँदा पनि सहयोग लिनुपर्छ भन्ने चेतनाको अभाव छ। यसले सामान्य किसिमका मानसिक रोगहरूले पनि उपचारको अभावमा जटिल रूप लिने गर्छन््। व्यक्तित्व, आहार, निद्रा र दैनिक क्रियाकलापमा भएको परिवर्तनलाई आफन्त तथा साथीभाइले ख्याल गर्ने हो भने आत्महत्याबाट हुने मृत्युको दरलाई कम गर्न सकिन्छ। प्रारम्भिक अवस्थामै उचित किसिमको परामर्श र सहयोग दिन सकियो भने सामाजिक कारणबाट सिर्जना भएका मानसिक समस्याहरू गाउँघरमै समाधान हुन सक्छन्। व्यक्ति विशेषमा कुनै पनि बेला नकारात्मक विचारले मानसिक उल्झन सिर्जना गर्ने अवस्था आउन सक्छ। यस्तो बेलामा उसको कुरालाई सुनिदिने र स्वस्थ आहार, विहार र व्यवहार गर्न सहयोग पुर्याउने हो भने मनोविक्षिप्तताको अवस्थामा पुग्नबाट रोक्न सकिन्छ। आर्थिक, सामाजिक वा अन्य जुनसुकै समस्या सिर्जना भए पनि व्यक्ति बरू घरपरिवार र समाजबाट पलायन हुन्छ, आफूलाई नयाँ परिस्थिति र परिवेशमा समायोजन गर्न प्रयास गर्छ। यो उसको प्राकृतिक र नैसर्गिक स्वभाव हो। यदि व्यक्तिमा मानसिक समस्या विद्यमान छ वा सामाजिक र आर्थिक कारणले ग्रस्त गरिरहँदा समयान्तरमा मानसिक समस्या सिर्जना भएको छ भने उसले कुनै पनि बेला आत्महत्या रोज्न सक्दछ। यसैले आत्महत्यालाई पूर्णरूपमा मस्तिष्कसँग सम्बन्धित क्रियाकलाप मानिन्छ। निर्णय र व्यवहारमाथिको नियन्त्रण र सकारात्मक चिन्तनको अभाव हुँदा आफैंले आफैंलाई मार्ने कामसमेत गर्ने भएको छ। सामाजिक सम्बन्धन, मानसिक स्वास्थ्यसम्बन्धी चेतना र एकआपसको सहयोगी व्यवहार आत्महत्याजन्य घटनालाई न्यूनीकरण गर्न महत्त्वपूर्ण हुन्छन्। विश्व स्वास्थ्य संगठनले मेन्टल हेल्थ एक्सन प्लान (सन् २०१३२०३०) मा मानसिक स्वास्थ्यलाई सबैभन्दा महत्त्वपूर्ण मान्दै मानसिक स्वास्थ्यबिना दिगो विकासको लक्ष्य प्राप्त हुन नसक्ने बताएको छ। यस योजनामा मानसिक स्वास्थ्यको विषय मनोवैज्ञानिक र चिकित्सकको मात्र सरोकारको विषय नभएर सबै नागरिकको चासो र सरोकारको विषय हो भन्ने निष्कर्ष निकालिएको छ। आत्महत्या रोकथाम गर्न सकिन्छ ? आत्महत्या अप्राकृतिक रूपमा जीवन समाप्त पार्ने काम हो। प्राणी मात्रले जटिलतम अवस्थामा समेत ज्यान जोगाउन चाहनु प्राकृतिक प्रक्रिया हो। आत्महत्या मानसिक विचलन र मनोसामाजिक असन्तुलनका कारण सिर्जना हुने दुर्घटना हो। यस्तो हुनुभन्दा अगाडि व्यक्तिले आफू नजिकका मानिसलाई कुनै न कुनै किसिमले आफ्नो मृत्युका बारेमा संकेत गरेको हुन्छ। आफन्तसँग भेटघाट गरी बिदाइ हुन खोज्नु, छोराछोरी र परिवारका सदस्यको भविष्यको बारेमा चिन्ता र चासो व्यक्त गर्नु यसका संकेत हुनसक्छन्। इन्टरनेट तथा सामाजिक सञ्जालमा आत्महत्यासम्बन्धी सामग्री र मृत्युपछि के हुन्छ भन्ने विषयमा खोजी गर्नु, आफूलाई अत्यन्त मनपर्ने किसिमका सामग्री र उपहार आदि अरू व्यक्तिलाई बाँड्दै हिँड्नु पनि यसका कारण हुन्। आफू जिउनुको कुनै अर्थ नभएको भनी निराशावादी कुराकानी गर्नुलाई पनि आत्महत्याको संकेतका रूपमा लिइन्छ। व्यक्तिका यस्ता प्रतीकात्मक प्रतिक्रियालाई समयमै गम्भीर रूपमा लिई आवश्यक उपचारको प्रबन्ध गर्न सके आत्महत्याबाट जोगाउन सकिन्छ। आत्महत्यामा प्रयोग हुन सक्ने साधनहरू उपलब्ध हुन नसक्ने वातावरण सिर्जना गरेर पनि आत्महत्यामा कमी ल्याउन सकिन्छ। आत्महत्यासम्बन्धी चिन्तन जोकोहीमा जतिखेर पनि आउन सक्ने भएकाले आत्महत्या रोकथामसम्बन्धी परामर्शमा सबैको पहुँच पुर्याउनुपर्छ। यसो भए व्यक्तिले अप्ठ्यारो महसुस गर्नासाथ सम्बन्धित ठाउँमा फोन वा अन्य माध्यमबाट सम्पर्क गर्न सक्छ। नकारात्मक विचारको आँधीबेहरीले अकस्मात व्यक्तिलाई छोपेको अवस्थामा उसले सबैतिर अन्धकार देख्छ। तत्काल आत्महत्याको प्रयास गरेको हुन्छ। त्यस समयमा समेत उसलाई जीवनप्रतिको झिनो आशा भने रहन्छ। यसैले आत्महत्या गर्नुभन्दा अगाडि व्यक्तिले प्रत्यक्ष वा अप्रत्यक्षरूपमा जीवनरक्षाका लागि याचना गरेको हुन्छ। उसको सांकेतिक याचना बुझेर तुरुन्तै सहयोग गर्न सक्ने हो भने व्यक्तिलाई मृत्युको मुखबाट जोगाउन सकिन्छ। केही व्यक्तिले आर्थिक क्षति वा पारिवारिक वियोगका घटनालाई सहन गर्न नसकेर पनि आत्महत्या गरेका हुन्छन्। आवेशप्रेरित यस्ता प्रयासमा मानसिक रोगमा जस्तै पूर्वतयारी नभए पनि उनीहरूको आचरण र व्यवहारमा आएको परिवर्तनलाई नजिकका मानिसले महसुस गर्न सक्छन्। नेपालको अवस्था कस्तो छ ? नेपाल धेरै आत्महत्या हुने मुलुकमध्येमा पर्छ। जनसंख्या वृद्धिसँगै नेपाल प्रहरीले उपलब्ध गराएका आत्महत्यासम्बन्धी घटनाको संख्यामा समेत हरेक वर्ष वृद्धि भएको देखिन्छ। औपचारिक रूपमा राज्यका आधिकारिक निकायमा दर्ता भएका घटनालाई मात्र हेर्दा पनि औसतमा प्रतिदिन १९ जनाभन्दा बढीले आत्महत्या गरेको देखिन्छ। आर्थिक वर्ष २०७३७४ मा ५ हजार १ सय २४ जनाले आत्महत्या गरेको तथ्यांक छ। २०७६७७ मा ६ हजार २ सय ४१ र २०७७७८ मा ७ हजार १ सय १७ जनाले आत्महत्या गरेका छन्। पछिल्लो समय कोरोना महामारीका कारण आमनागरिकको आर्थिक स्थिति र मानसिक स्वास्थ्यमा आघात परेको आकलन गरिएको छ। आगामी दिनमा मानसिक स्वास्थ्यसम्बन्धी सचेतना र मनोवैज्ञानिक प्राथमिक उपचारको सेवा आमनागरिकलाई पुर्याउनै पर्ने चुनौती सरकारलाई छ। हरेक चारमध्ये एक मानिसमा कुनै न कुनै किसिमको मानसिक समस्या हुने प्रक्षेपण विश्व स्वास्थ्य संगठनले गरेको छ। यस आधारमा पनि गाउँगाउँमा मानसिक परामर्शदाताबाट परामर्श सेवा तथा चिकित्सकीय सुविधाको विस्तार गर्नु अपरिहार्य देखिन्छ। मानसिक स्वास्थ्यसम्बन्धी चेतनाको स्तर सहरी क्षेत्रमा केही न केही राम्रो देखिए पनि दुर्गम र ग्रामीण क्षेत्रमा यस किसिमको चेतना विस्तारका कार्यक्रम हुन सकेका छैनन्। यसैले नेपालमा ठूलो संख्यामा नागरिक आत्महत्याजन्य दुर्घटनाको जोखिम छ। आत्महत्याको विचार आएमा के गर्ने ? जीवनको कुनै पनि क्षणमा कुनै पनि व्यक्तिमा नकारात्मक सोच र जीवनप्रतिको निराशा पलाउन सक्छ। यस्तो अवस्थामा परिवारका सदस्य, साथीसंगी र आफन्तजनसँग कुराकानी गर्नुपर्छ। नकारात्मक सोच आएमा एक्लै बस्नु हुँदैन। जतिसक्दो छिटो सामाजिक कार्यकर्ता, मनोविद् वा चिकित्सकसँग परामर्श गरी आफूमा देखा परेको नकारात्मक भावनालाई निराकरण गर्न प्रयास गर्नुपर्छ। आपत्कालीन अवस्थामा टेलिफोनका माध्यमबाट समेत विशेषज्ञसँग सम्पर्क गर्न सकिन्छ। विकसित राष्ट्रमा चौबिसै घण्टा परामर्शका लागि हटलाइन सेवाको प्रबन्ध गरिएको हुन्छ। नेपालमा पनि त्रिभुवन विश्वविद्यालय शिक्षण अस्पताल, कान्ति बाल अस्पताल तथा केही गैरसरकारी संस्थाले हटलाइन सेवा विस्तार गरेका छन्। थोरै समय मात्र परामर्शमा समय बिताउन सकियो भने मानसिक अवस्थामा परिवर्तन आई जीवनप्रतिको निराशा कम हुन्छ। शारीरिक रूपमा अस्वस्थ हुनुजस्तै मानसिक रूपमा अवाञ्छित किसिमका परिवर्तन आउनु स्वाभाविक र सामान्य कुरा हो। यो यथार्थ बुझेर हिचकिचाहटबिना मनोसामाजिक परामर्श लिनका लागि तयार हुने तथा आफन्त र साथीभाइलाई परामर्शका लागि प्रेरित गर्न सकेमा आत्महत्याबाट हुन सक्ने दुर्घटनालाई नियन्त्रण गर्न सकिन्छ। निष्कर्ष कायर वा कमजोर मानिसले मात्र आत्महत्या गर्छन्् भन्ने कुरा सत्य होइन। आत्महत्याका पछाडि अनेक कारण हुन्छन्। भौतिक र सामाजिक कारणका साथै मानसिक कारण मुख्य रहन्छ। त्यसैले स्वस्थ मानसिक अवस्थाको विकास गर्न स्वास्थ्य सचेतना र मानसिक सेवालाई हरेक नागरिकको पहुँचमा पुर्याउनुपर्छ। आफ्नो परिवारका सदस्य वा आफन्तजनमा देखा परेको परिवर्तनलाई बेवास्ता नगरी त्यसका बारेमा खुला रूपमा छलफल गर्ने वा आवश्यक परामर्शका लागि मनोविद् वा नजिकका स्वास्थ्य संस्थामा सम्पर्क गराउनुपर्छ। राज्यले शारीरिक स्वास्थ्यलाई जस्तो मानसिक स्वास्थ्यलाई महत्व दिएको देखिँदैन। महामारीजन्य घटनाले मानसिक स्वास्थ्यमा समेत क्षति पुर्याएको वर्तमान परिस्थितिमा राज्यका तर्फबाट नागरिकलाई मानसिक स्वास्थ्यसम्बन्धी सेवा दिनुपर्छ। मादक वा लागूपदार्थको प्रयोगमा कमी ल्याउनुपर्छ। मानसिक स्वास्थ्यसम्बन्धी सचेतना बढाउने र मानसिक स्वास्थ्य सेवालाई विस्तार गर्ने हो भने आत्महत्याबाट हुने मृत्युलाई न्यूनीकरण गर्न सकिन्छ। यसका लागि सचेत नागरिक र राज्यस्तरबाट पहलकदमी लिनु आवश्यक हुन्छ।"

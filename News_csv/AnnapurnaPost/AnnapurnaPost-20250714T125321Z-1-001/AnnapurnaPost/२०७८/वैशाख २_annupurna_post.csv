शीर्षक,विवरण
"अचम्मको लोकतन्त्र, उदेकलाग्दो संघीयता","हाम्रो देशको गणतन्त्र र लोकतन्त्र हेर्दा अचम्म लाग्छ अनि संघीयता हेर्दा त झन् उदेक नै लाग्छ। दलका मान्छे मोटाउन र सर्वसाधारणलाई ऋण बोकाएर ख्याउटे पार्न आएको राजनीतिक व्यवस्था नेपाली आफैंले छानेका हुन् कि होइनन्, हेर्ने बेला भएको छ। सरकारी एजेन्सीहरू सबैजसो सत्तारुढ दलका घेराभित्र रहेका छन्। सार्वजनिक सेवा प्रवाह गर्दा दलको नाडी छाम्ने गरिन्छ। आफ्नालाई खुसी गराउन ६० करोडको तक्मा त्यो पनि संविधानबमोजिमको निशान छाप नहुने गरी बाँड्नुभन्दा त्यो रकमले रोजगार दिएर नयाँ पुस्तालाई काम दिएको भए हुन्थ्यो। तक्माले न भोक हट्छ, न रोग र शोक, खासमा बेरोजगार खाडी पुगेका छन्। दलालका हातबाट, खाडीबाटै सिउँदो साफ हुन्छ। मान्छे बाकस बनेर फर्कन्छ। बेरोजगारलाई काम दिने भनियो, दलकै कार्यकर्ता मोटाए। कोरोनाले तड्पिँदा दुई रुपैयाँको सिटामोल निःशुल्क पाइएन, तक्मा वितरण भयो। देशमा जति राजनीतिक परिवर्तन भयो; सरकारी प्रशासन जनताको पहुँच बाहिर भयो। सेवा कतै निःशुल्क छैन। अस्पतालहरू व्यापारीका घेरामा, शैक्षिक संस्थाहरू बिचौलिया र व्यापारीको घेरामा, सरकारी पर्ती जग्गा जमिन भूमाफियाको घेरामा र संवैधानिक स्वतन्त्र भनिएका संस्थाहरू दलको घेरामा रहेका छन्। युद्ध गरेर जे परिवर्तन गरियो, त्यसको प्रतिफल हातमा आयो शून्य भएको छ। कम्युनिज्मको सातो उड्ने गरी ओलिजम् देखिनु नै पविर्तनको झलक भएको छ। संसारमा कम्युनिस्ट हराएको छ। चीनमा रहनुको अर्थ उससँग अनुशासन छ। इमानदारिता र सुशासन छ। उद्योग र आर्थिक क्रान्ति नै भएको छ र पुँजीवादी अमेरिकासँग टक्कर गर्न सकेको छ। यद्यपि त्यहाँ मानव अधिकारका विषयमा प्रश्न नउठ्ने होइन। नेपालका कम्युनिस्टहरू नामधारी भए, व्यवहार र नीति कम्युुनिस्ट भएन। ट्रान्स्परेन्सी इन्टरनेसनलले भ्रष्टाचारमा अब्बल देखाएको छ देशलाई। कार्ल माक्र्सको दास क्यापिटल पुस्तक नै पढिएन। पुँजीवादी चरित्रको चिरफार गरिएको छ यहाँ। नैतिकता, इमानको अभाव हुनु भनेको कम्युनिज्म हराउनु हो। नेपालमा यिनै वादलाई देखाएर दलहरूले जनतालाई भुलाए, तर वादमा प्रतिबद्ध हुन नसक्दा जनता त कता पुगे आपू पनि घर न घाटको भएका छन्। विकास भन्दै आम नागरिकलाई गुमराह बनाउँदै महँगीको भार थपिएको छ। आफूलाई अप्ठेरो परे जनताकहाँ जाने भनेर कुर्लन्छन्। जनतालाई अप्ठेरो पर्दा जाने कहाँ हो। राजाको साटो रानी आउनु, श्री ५ को सट्टा श्री ३ आउनु मात्रै परिवर्तन होइन होला। सिमाना मिचियो कि बेचियो थाहा छैन। नारी अस्मिता लुटियो कि लुटाइयो त्यो पनि थाहा छैन। यसैपालिको पहिलो आठ महिनामा सबैभन्दा जबर्जस्ती करणी मुद्दामा हाडनाताभित्रकै देखिनुमा समाजको दोष छ कि छैन। यस्तो अव्यवस्थित समाज निर्माणको जिम्मा कसले लिने ? अभिभावकका नाताले राज्यले लिनुपर्छ कि पर्दैन। तक्मा वितरणको सट्टा बजार नियन्त्रण गरेको भए; सडक, ढल, पानीको व्यवस्थापन गरेको भए जनताको कर घटाएको भए बेस हुन्थ्यो। काठमाडौंमा पानीको पाइप नपुगेको महानगरको नाकैमुनि छ। यी सबै व्यवहारले गणतन्त्रलाई झुन्डहरूको समूह भन्न मन लाग्छ। जुन व्यवस्थामा सांसद नै नभई श्री ३ र महाराजाको शैलीमा मन्त्री हुन पाइन्छ। जुन देशमा अदालतले अभियोग लगाएकालाई आममाफी दिने तानाबाना बुनिन्छ। गरिबी बढाइन्छ, होसै नगरी बन्दाबन्दी गरिन्छ र आर्थिक वृद्धिलाई ऋणात्मकतिर धकेलिन्छ। माक्र्स, लेनिन र माओले सायद यस्तो शिक्षा दिएकै होइनन्। देश जर्जर छ। दलहरू असफल छन्। जनता निराश छन्। आफ्नै साथीले दर्जनौं अभियोग लगाउँछ। त्यही दलले दिएको समर्थन फिर्ता लिँदैन। कुटे भैं पनि गर्ने, रोए भैं पनि गर्ने आपू मासिने डर पनि लिने दोहोरो चरित्रले राजनीति निकासविहीन र देश विकासविहीन बनेको छ। हलो अड्काउने गोरु चुटेजस्तो गर्ने नेपालको संघीयताको मौलिक विशेषता नै भएको छ। विकासको बाधक कोरोनाको कालो बादल उठ्दा सबै दल मिलेर नेपालीलाई राहतका विषयमा एक दिन बहस नहुनु संघीयताको अर्को विशेषता भएको छ। कोतपर्व, भण्डारखाल पर्वभन्दा चर्को मूल्य तिरेर १७ हजार मान्छे मारेर, लाखौंको घरवारविहीन बनाएर, दुनियाँलाई अपांग बनाएर अर्बौं, खर्बौं रकमका भौतिक संरचना ध्वस्त पारेर आएको संघीयता र गणतन्त्रको पुनर्मूल्यांकन गर्ने बेला भएन र ? वर्ग संघर्ष र समाजवाद भने हाम्रा नेताहरूले। माक्र्सवाद भन्नु दर्शनशास्त्र हो। यसमा प्रकृति, समाज र विचारको प्रवाह छ। नयाँ विचारकै क्रममा सन् १७८९ मा फ्रान्सेली राज्यक्रान्ति भएको हो। फ्रान्सेली समाजवादको नारा स्वतन्त्रता, समानता र भ्रातृत्व हो, शोषणविरुद्धको आवाज हो। बेलायती अर्थशास्त्रीहरू एडम स्मिथ र डेबिड रिकार्डाेको भनाइमा देशको सम्पत्ति र मूल्य भन्नु श्रमजीवीको श्रम हो; पसिना हो। समाजवादमा सधैं नाम आइरहने माक्र्सवाद भन्नु राजनीतिक अर्थशास्त्र पनि हो। राजनीतिक अर्थशास्त्र भन्नु उत्पादन र यससँग सम्बन्धित विषय अध्ययन गर्ने विज्ञान पनि हो। विश्वकै सर्वाहारामा गनिने नेताहरू लेनिन, दर्शनशास्त्रीका साथै राजनीतिक अर्थशास्त्रका ज्ञाता र वैज्ञानिक समाजवादका पक्षधर थिए। सन् १८१८ देखि सन् १८८३ का कार्ल माक्र्स र सन् १८२० देखि सन् १८९५ का फ्रेडरिक एंगेल्स यी दुईको प्रयासले माक्र्सवादको जन्म भएको हो। माक्र्स र एंगेल्स भएर लन्डनबाट सन् १८४८ फेबु्रअरी २१ मा कम्युनिस्ट घोषणापत्र जारी गरे; त्यो नै माक्र्सवाद भइदियो। विश्वमा सर्वहाराको मुक्तिको आरम्भ भइदियो। पुँजीवादीकै अवस्थामा भौतिकवाद, द्वन्द्ववाद भनौं सर्वहारा क्रान्तिको विज्ञान जन्मिएको हो। उन्नाइसौं शताब्दीको आधा शताब्दीदेखि नै युरोपको बेलायत, फ्रान्स आदि देश जहाँ पुँजीवादी शासन व्यवस्था थियो। पुँजीपति वर्ग र सर्वहारा वर्गबीच वर्ग संघर्ष चल्न थाल्यो र औद्योगिक क्रान्ति सुरु भई मजदुर वर्गको हक, हितका लागि जर्मनी, अमेरिका आदि देशमा पनि आन्दोलनको बिगुल फुकिन थाल्यो। डार्बिनको विकासवादी सिद्धान्त, जीवकोषको अध्ययन, ग्यालिलियो, न्युटनहरूको विज्ञान, सौर्यमण्डलको खोजी र सिद्धान्त, वीजगणित, अंकगणितको अध्ययन, रसायनशास्त्र, जीवविज्ञान, भौतिक र गणितशास्त्रदेखि ज्योतिष, प्रकृति विज्ञानशास्त्रहरूको खोजी र आरम्भ हुन थाल्यो। मानव सभ्यता थप परिष्कृत हुन थाल्यो। सन् १८७१ मा फ्रान्सको पेरिसमा कम्युनको स्थापना भएको पनि १७३ वर्ष भइसकेको छ अहिले। धरतीमा धेरै परिवर्तन आइसकेको छ। संसार बदल्ने सच्चा कम्युनिस्ट हुन् माक्र्स, लेनिन र माओ। संसार बदल्ने सैद्धान्तिक हतियार बनाए यिनीहरूले। झन्डै एक सय वर्षपछि सन् १९४९ अकटोबर १ मा चीनमा नयाँ जनवादी क्रान्ति सम्पन्न भयो। त्यसपछि विश्वका अन्य देश भनौं कोरिया, भियतनाम, कम्बोडिया, क्युबा आदि देशमा नयाँ जनवादी क्रान्ति सम्पन्न भए। यद्यपि रूस, चीन आदि देशमा प्रतिक्रान्ति भई पुँजीवादीकै लक्षण देखिएको छ अहिले। सरसर्र्ति हेर्दा सुरुमा माक्र्सवाद, त्यसको गुणात्मक विस्तारमा लेनिनवाद र दुवैको गुणात्मक विस्तारमा भनौं तेस्रो चरणमा माओवादको विकास भएको देखिन्छ। नेपालमा यिनै वादलाई देखाएर दलहरूले जनतालाई भुलाए, तर वादमा प्रतिबद्ध हुन नसक्दा जनता त कता पुगे आफू पनि घर न घाटको भएका छन्।"
दरबारले मन नपराएका सूर्यबहादुर थापा,"पञ्चायत हुँदै बहुदलमा समेत प्रधानमन्त्री बनेका सूर्यबहादुर थापाले दोस्रो संविधानसभा सदस्यलाई शपथ ग्रहण गराउने सौभाग्य प्राप्त गरे। नेपाली राजनीतिक इतिहासमा प्रजातान्त्रिक उदारवादी छवि छाड्न सफल राजनेता हुन् सूर्यबहादुर थापा। नेपालको भूराजनीति र दुई भीमकाय छिमेकी राष्ट्रहरूलाई राम्रोसँग पढेका सूर्यबहादुर ती राष्ट्रहरूलाई राजनीतिक एवम् कूटनीतिक रूपमा ब्यालेन्समा राख्न सक्ने खुबी भएका नेताका रूपमा राष्ट्र एवम् अन्तर्राष्ट्रिय क्षेत्रमा राम्रो छवि बनाएका थिए। आफ्नो राजनीतिक जीवनकालको पूवार्धदेखि उत्तरार्धसम्म कुनै न कुनै रूपमा चर्चामा रहिरहन रुचाउने सूर्यबहादुर कुनै समस्या उत्थान गर्दै गर्दा सजिलै बैठान गर्न सक्ने छवि कायम गरेका व्यक्तित्वका रूपमा राजनीतिक वृतमा परिचित थिए। १०४ बर्से जहानिया निरंकुश राणाशासनका पछिल्लो शासकबारेमा होस् वा २००७ सालदेखि २०१५ सालसम्म प्रजातन्त्रमाथि गरेको षड्यन्त्रका बारेमा होस् वा नेपालमा प्रजातन्त्रको विकल्प छैन भन्ने सूर्यबहादुर वामपन्थीहरूबाट नेपालको हित हुँदैन भन्नेमा प्रस्ट थिए। सूर्यबहादुरको यो दूरदृष्ट्रि वर्तमानमा आएर तीनै तहमा करिब दुईतिहाइ जनमत प्राप्त गरी शासन गर्दै गर्दा व्यक्तिगत फाइदा, भ्रष्ट्राचार, नातावाद र कृपावाद मात्र होइन; संविधान जलाउने प्रयत्न गरेबाटै प्रस्ट हुन्छ। यी सत्तासीन वामपन्थीका क्रियाकलापबाट कतै उनीहरू राष्ट्रलाई सिक्किमीकरण गर्ने प्रयत्न त गरेका छैनन् भन्ने प्रश्न उठ्न थालेको छ। १९८४ सालमा धाकुटाको मुगामा जन्मेका सूर्यबहादुरको राजनीतिक सुरुवात भने २००९ सालमा नेपाली कांग्रेस धनकुटा जिल्ला सभापतिबाट भएको थियो। २०१५ सालमा राजा महेन्द्रले संसदीय निर्वाचनको घोषणा गरेपश्चात् घोषित निर्वाचनको सल्लाहकारसभाका सदस्य २०१७ पुस १ गते निर्वाचित सरकारलाई बर्खास्त गरेपश्चात् पुनः छिटै प्रजातन्त्र पुनर्बहाली गर्ने सर्तमा राजा महेन्द्रलाई साथ दिन पुगेका उनी मन्त्रिपरिषद्को उपाध्यक्ष हुँदै अध्यक्षसम्म बन्न पुगेका थिए। इटुमबहालमा प्रजातन्त्र पुनर्बहालीका लागि कार्यक्रम गर्दै गर्दा गिरफ्तारी परेपछि २०२९ साल पुस १ गते कालो टीका लगाएर सुरु गरेको अनशनमा उनको पहिलो माग नै राजनीतिक स्वतन्त्रताका लागि थियो। बाईस दिनसम्म पनि माग पूरा हुने त कुरै थिएन; उल्टै राजाले लेट हिम डाई भन्ने खबर पठाउन लगाएको घटनाबाट पनि निरंकुशताको पराकाष्ठा नाघेको प्रस्टै हुन्थ्यो। राजनीतिमा चतुर खेलाडीका रूपमा आफ्नो स्थान बनाउन सफल थापा सबैभन्दा बढी वा पाँचौंपटक मुलुकको प्रधानमन्त्री भएका थिए। पञ्चायत हुँदै बहुदलमा समेत प्रधानमन्त्री बनेका थापा दोस्रो संविधानसभाका पाँच सयजना सभासद्लाई शपथ ग्रहण गराउने सौभाग्यसमेत प्राप्त गरे भने सोही संविधानसभाले २०७२ सालमा संघीय लोकतान्त्रिक गणतन्त्रात्मक संविधान जारी गर्यो। पञ्चायतकालमा उदारवादी छवि बनाएका थापा द्वैध शासनको अन्त्य हुनुपर्छ, बालिक मताधिकारका आधारमा राष्ट्रिय पञ्चायतको निर्वाचन हुनुपर्छ, भूमिगत गिरोहको अन्त्य हुनुपर्छ प्रधानमन्त्री पूर्णरूपमा राष्ट्रिय पञ्चायतप्रति उत्तरदायी हुनुपर्छ र पार्टीमाथि प्रतिबन्ध भए पनि एउटै चुनाव चिह्न लिएर दल चुनावमा उम्मेदवार हुनका लागि वर्गीय संगठनको अनिवार्य सदस्यता खारेजी गर्नुपर्छ भन्ने सदा उनको माग वा आवाज हुने गर्दथ्यो। त्यसकै सजायस्वरूप झलारी काण्डमा कालो मोसो दल्दै ज्यानै लिने षड्यन्त्रसमेत भएको थियो। स्थानीय जनताले साथ दिएका कारण बाँच्न सफल भएका थिए। २०४२ सालमा दरबार एवम् भाइभारदारले राजीनामा गर्न बाध्य गराउन खोज्दा राजालाई संवैधानिक प्रकृयाबाट आफू प्रधानमन्त्री भएको र संवैधानिक प्रकृयाबाटै जाने बताएपछि उनका मन्त्रिमण्डलका प्रायः सबै मन्त्रीहरूले राजीनामा दिई अविश्वासका पक्षमा मतदान गरे भने निर्दलीय पञ्चायतमा प्रजातान्त्रिक अभ्यासको सुरुवात गरेका थापालाई १२५ राष्ट्रिय पञ्चायतका सदस्यमध्ये १७ भाइले साथ दिएका थिए। राजनीतिक जीवनकालको पूवार्धदेखि उत्तरार्धसम्म कुनै न कुनै रूपमा चर्चामा रहिरहन रुचाउने सूर्यबहादुर कुनै समस्या उत्थान गर्दै गर्दा सजिलै बैठान गर्न सक्ने छवि कायम गरेका व्यक्तित्वका रूपमा राजनीतिक वृतमा परिचित थिए। २०४६ सालको आन्दोलनको पूर्व सन्ध्यामा युरोपभरि भएको राजनीतिक परिवर्तनका खातिर नेपालमा पनि आन्दोलनको तयारी हुँदै गर्दा सूर्यबहादुरले अब परिवर्तन कसैले छेक्न सक्दैन परिवर्तनका वाहक पञ्च हुनुपर्छ र राष्ट्रिय पञ्चायतले बहुदलीय व्यवस्थाको पुनस्र्थापना गर्नुपर्छ भन्दै गर्दा सूर्यबहादुर बहुलायो, अब यसलाई झ्यालखाना हल्नुपर्छ भन्दै भूमिगत गिरोहले राजालाई नउक्साएका होइनन्। थापाको त्यो प्रस्तावको एक मात्र उद्देश्य के रहेको थियो भने इमानदार पञ्चहरूको समेत हारको अनुभूति गर्नुपर्ने त थिएन, घरबार छाडी कुटाइ खानुपर्ने स्थितिसमेत आउँदैनथ्यो। अन्ततोगत्वा २०४६ को आन्दोलनले बहुदलीय व्यवस्था पुनःस्थापना गर्यो। २०४६ सालअघि दलहरूसँग आबद्ध नभएकाहरू नयाँ दल खोल्नेतिर बाध्यतावश लाग्नुपर्ने भयो। हिजोसम्म पञ्चायतको राजनीति गरेका पूर्वपञ्चहरूले समेत दल दर्ता गर्ने सुरसार गर्दै गर्दा तत्कालीन राजदरबारबाट पुनः एकपटक पञ्चहरूको पार्टी राष्ट्रिय प्रजातन्त्र पार्टीका अध्यक्ष सूर्यबहादुरलाई बन्न नदिनका लागि जन्मदै पञ्चका जुम्लाहा पार्टी जन्माइयो, जसको नेतृत्व उदारवादी पञ्चहरूको पार्टी राष्ट्रिय प्रजातन्त्र पार्टी (थापा) को नेत्तृत्व सूर्यबहादुरले गर्नुभएको भयो भने अनुदारवादी पञ्च खेमाका नेतृत्व राष्ट्रिय प्रजातन्त्र पार्टी (चन्द) को नेतृत्व लोकेन्द्रबहादुर चन्दले गर्नुभयो। पञ्चायतकालभर आफ्नो स्वार्थका लागि प्रयोग गर्न खोजिएका सूर्यबहादुर कहिल्यै भूमिगत गिरोहसमक्ष आत्मसमर्पण नगरेका उनीलाई आफूअनुकूल प्रयोग गर्न सकिँदैन भन्नाका खातिर बहुदल आइसकेपछि पनि निषेधको राजनीति गर्न खोजियो, जसकारण पूर्वपञ्चहरूले दुःख त पाए नै; अहिले उक्त राप्रापा बिलयको स्थितिमा पुग्यो। २०४६ सालपश्चात् राजनीतिक अस्थिरता फैलाउन सकृय तत्कालीन राजदरबार विभिन्न पार्टीमा आफ्नो प्रभुत्व कायम राख्न प्रयत्न गर्दै गर्दा हिजोको जस्ते शक्ति प्रयोग एवं दुरुपयोग गर्ने मनोकांक्षाका साथ सकृय हुन थाल्दै गर्दा २०५२ सालमा नेकपा माओवादीले बहुदल आयो बहुलवाद आएन राजा रहेसम्म पूर्ण न्यायिक स्वतन्त्रता नहुने ठहर गर्दै संघीय लोकतान्त्रिक गणतन्त्र स्थापनाका लागि सशस्त्र जनयुद्धको सुरुवाद गर्यो। उक्त जनयुद्धलाई सुरुमै दलहरूले राजनीतिक रूपमा समाधान गर्न नखोेजेका होइनन्। तर सेना आफ्नो हातमा रहेको र आफूले जे गर्दा पनि हुन्छ भन्ने मानसिकताका कारण दरबारले तत्कालमा एमाले र कांग्रेसको विरुद्ध प्रयोग गर्न खोज्यो तर उल्टै दरबारलाई शक्ति सञ्चयका लागि प्रयोग गर्दै दलहरूको ढाडमा टेक्दै दरबारको टाउकोमा प्रहार गर्यो, सात दल र माओवादीको बाह्रबुँदे सम्झौताद्वारा। दरबार हत्याकाण्डपश्चात् ज्ञानेन्द्रमा झन् सक्रिय राजा बन्ने मनोकांक्षाका कारण विभिन्न षड्यन्त्र गर्न थाले। माओवादीले समेत आफूले धोका पाएको महसुस गर्न थाल्यो। तत्कालीन एमालेका महासचिव माधवकुमार नेपाल त दरबार हत्याकाण्डपश्चात् नेपालमा राजतन्त्र अन्त्य भएको घोषण गर्नुपर्छ भन्दै राजसभा स्थायी समितिको बैठकमा प्रस्ताव नै राखेका थिए। गिरिजाप्रसाद कोइराला, सूर्यबहादुरलगायतकाको प्रयत्नले राजसंस्था त्यो बेला जोगिएको थियो। तत्कालीन राजाको सक्रिय हुने चलखेल बढेको देख्दा एउटा पत्रकार सम्मेलनमा सूर्यबहादुर थापाले २०४७ सालको संविधानको मर्म आत्मसात गर्दै राजनीतिक रूपमा अंशबन्डा वा बन्डापत्र भइसकेको अवस्थामा आफ्नो भागमा परेको भन्दा बढी खोज्यो भने आफूले आफ्नो भागमा पाएको अंश गुम्ने खतरा भएको हुने हुँदा यथास्थितिमै चित्त बुझाउनु बुद्धिमानी हुने छ भन्ने उद्घोष गरेका थिए; जुन ज्ञानेन्द्रले कू गरेपश्चात् राजसंस्था नेपालबाट सदाका लागि अन्त्य भयो, परिवर्तनलाई सधैं आत्मसात गर्ने सूर्यबहादुरले २०६४ सालमा जनताले गणतान्त्रिक शक्तिलाई मतदान गरेको हुँदा गणतन्त्रलाई आत्मसात गरे। २०७२ साल वैशाख २ गते मृत्युवरण गर्न पुगेका उनी अन्त्यसम्म पनि मुलुकमा वामपन्थीको चलखेल बढ्न थालेपछि सबै प्रजातान्त्रिक शक्ति एक हुनुपर्छ र त्यसको नेतृत्व नेपाली कांग्रेसले गर्नुपर्छ भन्दै गर्दा राप्रपामा सैद्धान्तिक विचलन आएपश्चात् उक्त पार्टी विघटनको स्थितिमा पुग्यो भने उहाँले अंगीकार गरेको सैद्धान्तिक पक्ष पछ्याउँदै उहाँकै छोरा सुनिलबहादुर थापाको नेतृत्वमा सबै साथ एक मात्र जेठो प्रजातान्त्रिक पार्टी नेपाली कांग्रेसमा लोकतान्त्रिक गणतन्त्रको रक्षार्थ प्रवेश गरे।"
विराट गोल्डकप : एपीएफ फाइनलमा,"विराटनगर : विभागीय टोली सशस्त्र प्रहरी बल (एपीएफ) ऐतिहासिक विराट गोल्डकप फुटबल प्रतियोगिताको फाइनलमा प्रवेश गरेको छ । घरेलु मैदानमा विदेशी खेलाडीसहित उत्रिएको विराटनगर महानगरपालिका११ लाई बुधबार राति ३२ गोल अन्तरले स्तब्ध बनाउँदै एपीएफ उपाधिनजिक पुगेको हो । पहिलो सेमिफाइनल खेलमा विदेशी खेलाडीसहित मैदानमा पुगेको विराटनगरलाई पाखा लगाउने क्रममा एपीएफका तर्फबाट सनिश श्रेष्ठ, रवि थिङ र मणि लामाले एकएक गोल गरे । विराटनगरका तर्फबाट विदेशी खेलाडी स्टेफन समीर र प्रकाश बुढाथोकीले एकएक गोल गरे । रोमाञ्चक एवं संघर्षपूर्ण खेलको सुरुवातमा निक्कै आक्रामक बनेको एपीएफले नतिजा आफ्नो पक्षमा पार्न भने थप गरिएको अतिरिक्त समयसम्म पर्खनु पर्यो । उसले अब उपाधि रक्षाका लागि आहारारा गोल्डकप विजेता संकटा ब्वाइज स्पोर्टिङ क्लब काठमाडौं र भारतको पञ्जाव पुलिस क्लबबीचको विजेतासँग आगामी शनिबार मैदानमा उत्रनु पर्ने छ । बिहीबार हुने दोस्रो सेमिफाइनल खेलबाट संकटा र पञ्जावबीचको विजेता टुंगो लाग्ने छ । निर्धारित समयमा २२ गोलको बराबरी भएपछि खेलको छिनोफानो थप गरिएको ३० मिनेटको समयबाट मात्रै सम्भव भएको थियो । त्यसमा एपीएफ भाग्यमानी बन्यो । सनिश श्रेष्ठले २७ औँ मिनेटमा गोल गर्दै एपीएफलाई अग्रता दिलाएका थिए । श्याम नेपालीले प्रहार गरेको बललाई विराटनगरका गोलरक्षक किशोर गिरीले बचाउने क्रममा रिबाउण्ड भएपछि सनिशले पोस्टको दिशा दिँदा गिरीले नियाल्नसम्म भ्याएनन् । गिरीले क्लियर गर्न नसकेको बललाई सनिशले वानटच जाली चुमाउँदा दबाबमा परेको विराटनगरले खेलमा फर्किन निक्कै समय खर्चनु पर्यो । उसले जवाफी गोल फर्काउन नसक्दा पहिलो हाफ १० को अवस्थामा सकियो । रणनीति परिवर्तन गरेर मैदान छिर्दै मध्यान्तरपछि उत्कृष्ट प्रदर्शन गरेर खेललाई नियन्त्रणमा राखी निरन्तर पोस्ट आक्रमण गर्न थाले पनि उपाधिनजिक पुग्ने विराटनगरको सपना पूरा भने हुन सकेन । खेलको ५४ औँ मिनेटमा स्टेफन समीरको गोलमार्फत विराटनगरले खेललाई बराबरी (११) को अवस्थामा ल्यायो । सुनिल खड्काको पासमा उनले दर्शनीय गोल गर्दै टिमलाई खेलमा फर्काएका थिए । एपीएफका रवि थिङले ६६ औँ मिनेटमा गोल गर्दै खेललाई २१ को अवस्थामा पुर्याए । श्याम नेपालीको पासमा विपक्षी डिफेन्स विक्रम धिमाललाई बिट गर्दै डीबक्सभित्रबाट रविले गरेको प्रहारले जाली चुमेको थियो । घरेलु मैदानमा दर्शकको भरपुर समर्थन बटुलेको विराटनगरले ६९ औँ मिनेटमा फेरि गोल गर्दै खेललाई २२ को अवस्थामा ल्याउन सक्यो । प्रकाश बुढाथोकीले डीबक्सनजिकबाट गरेको प्रहारमा एपीएफका गोलरक्षक राजु नगरकोटी प्रतिक्रियाविहीन बन्दा विराटनगर दोस्रो पटक खेलमा फर्कियो । दुवै टिमबाट थप गोल हुन नसकेपछि ९० मिनेटको निर्धारित समय २२ को अवस्थाबाट गुज्रियो । थप गरिएको अत्तिरिक्त समयको २७ औँ मिनेटमा मणि लामाले गरेको प्रहारले फ्रेमभित्र प्रवेश पाउँदा एपीएफको जित निश्चित भयो । मध्यभागमा पाएको बललाई विराटनगरका कोमल खवास र फ्लोरेन्ट कोयराको फितलो डिफेन्स चिर्दै अघि बढेका मणिले आकर्षक गोल गर्न भ्याए । दुवै टिमले पाएका राम्रा केही अवसरको भने सदुपयोग गर्न सकेनन् । १५ औँ मिनेटमा कप्तान दिपक राईले गोल गर्ने सुन्दर अवसर खेर फाल्दा विराटनगरले सुरुवाती अग्रता बनाउन सकेन । खेलको ८२ औँ मिनेटमा सन्जोग राईको हेर्नलायक प्रहारलाई एपीएफका गोलरक्षक नगरकोटीले पञ्च गर्दै बचाएर आफ्नो टिमविरुद्धको संकट टारेका थिए । त्यसलगत्तै प्रकाश बुढाथोकीको प्रहारमा पनि नगरकोटी बाधक बनिदिँदा विराटनगरको फाइनल यात्रामा पूर्णविराम लाग्यो । खेलमा म्यान अफ दी म्याच घोषित भएका एपीएफका मणि लामाले १० हजार रुपैयाँ नगद पुरस्कार पाए । विराटनगरका प्रशिक्षक सञ्जीव बुढाथोकीले योजना अनुसार सुरुमा खेलमा तालमेल नमिलेको बताउँदै केही राम्रा अवसरमा चुक्नु हारको मुख्य कारण बनेको प्रतिक्रिया दिए । एपीएफका प्रशिक्षक सुदीप श्रेष्ठले टोलीको उत्कृष्ट प्रदर्शन जितको आधार भए पनि पाएका सुन्दर अवसरले पोस्टको बाटो तय गर्न नसक्दा नतिजा निकाल्न भने निक्कै संघर्ष गर्नु परेको बताए ।"

शीर्षक,विवरण
"विधानमा साम्यवाद, वर्ग सङ्घर्ष लेख्न रोक्ने निर्वाचन आयोगको निर्णयप्रति माओवादीको आपत्ति","काठमाडौं : नेपाल कम्युनिस्ट पार्टी (माओवादी केन्द्र)ले निर्वाचन आयोगले पार्टीको विधानमाथि गरेको निर्णयको प्रतिवाद गरेको छ । निर्वाचन आयोगले दलको विधानमा साम्यवाद र वर्ग सङ्घर्ष लेख्न रोक लगाएको छ । आयोगको उक्त निर्णयप्रति माओवादी केन्द्रका प्रवक्ता कृष्णबहादुर महराले आपत्ति प्रकट गरे । आयोगले माओवादी केन्द्रको विधानमा रहेको साम्यवाद, वर्ग सङ्घर्ष, जनक्रान्ति भन्ने शब्द हटाएर मात्रै विधानलाई अद्यावधिक गरेको थियो । माओवादी केन्द्रको जारी राष्ट्रिय महाधिवेशनको बन्दसत्रको बारेमा जानकारी दिन आयोजित पत्रकार सम्मेलनमा प्रवक्ता महराले आयोगको निर्णयको प्रतिवाद गरे । उनले भने, 'कम्युनिस्टहरूको शब्द नै साम्यवाद हो । त्यो नै हटाएपछि त केही बाँकी रहेन । निर्वाचन आयोगको उक्त निर्णयप्रति हामी सहमत हुन सक्दैनौँ । हामी छलफल गरेर निष्कर्षमा पुगौँला ।' प्रवक्ता महराले पार्टीको नाम, स्वतन्त्रता र विचार उसको मार्गदर्शक सिद्धान्तका आधारमा बन्ने भन्दै आयोगले यस विषयमा लचकताका साथ सोच्नेछ भन्ने विश्वास व्यक्त गरे । संविधान र कानुनमा नभएको कुरा विधानमा राख्न मिल्दैन भन्दै आयोगले माओवादीको विधानबाट ती शब्द हटाइदिएको छ । माओवादीले भने आयोगको सो निर्णय अस्वीकार गरेको छ । माओवादीको विधानमा वर्ग सङ्घर्षलाई समाज विकासको मुख्य आधार भन्ने उल्लेख गरिएको छ । नेकपा (एमाले)ले पनि आयोगको उक्त निर्णयको प्रतिवाद यसअघि नै गरिसकेको छ । एमालेका उपमहासचि विष्णु रिमाल र पूर्व महान्यायाधिवक्ता रमेश बडाललगायतले आयोगमा पुगेर दलहरूले आफ्नो लक्ष्य विधानमा उल्लेख गर्न पाउने अधिकार रहेको बताएको थियो ।  रासस"
प्रचण्डको प्रतिवेदन : चीनलाई घेराबन्दी गर्न अमेरिकाले बेलायत र भारतसँग सहकार्य गर्यो,"काठमाडौं : नेपाल कम्युनिष्ट पार्टी (माओवादी केन्द्र) का अध्यक्ष पुष्पकमल दाहाल प्रचण्ड ले चीनलाई रोक्न अमेरिकाले भारत, बेलायत र अष्ट्रेलियासँग सम्बन्धलाई सुदृढ बनाएको दाबी गरेका छन्। कमलादीस्थित प्रज्ञा भवनमा सोमबार बन्दसत्रमा राजनीतिक प्रतिवेदन प्रस्तुत गर्दै उनले हिन्द प्रशान्त क्षेत्रमा चीनलाई रोक्नका लागि अमेरिकाले साझेदार देशलाई समेत लिएर युद्धमा जाने तयारी गरिरहेको दाबी गरेका हुन्। हिन्द प्रशान्त क्षेत्रमा चीनलाई रोक्नका लागि अमेरिकाले बेलायत र अष्ट्रेलियासँग विशेष सैन्य साझेदारी गर्नुका साथै विभिन्न देशमा सैन्य अडडा बढाउने र सुदृढ गर्ने योजना बनाएको छ। आज अमेरिकाले भारतसँगको सम्बन्धलाई सुदृढ गर्नका पछाडि पनि त्यहि रणनीतिले काम गरेको छ। प्रचण्डले पेश गरेको राजनीतिक प्रतिवेदनमा भनिएको छ,वास्तवमा आज अमेरिका बाफ मात्र नभई आफना साझेदारहरुलाई पनि युद्धमा होम्ने तयारी गरिरहेको संकेत देखिएको छ। नयाँ शीतयुद्धका रुपमा देखा परेको यो परिघटनाले नयाँ युद्धलाई जन्म दिएर साम्राज्यवादले आफनो संकटमोचनको दिशामा अगाडि बढ्दैन भन्न सकिने स्थिति छैन। उनले अमेरिकी रक्षा मन्त्रालयले हिन्द प्रशान्त क्षेत्रमा साझेदार र सहयोगीहरुसँग थप सहकार्य गर्न निर्देशन दिएको उल्लेख गरेका छन्। प्रचण्डले वाइडन प्रशासनले अमेरिका र चीन बीचको संघर्ष लोकतन्त्र र निरङ्कुशताको लडाईंको रुपमा लिएको दस्तावेजमा उल्लेख गरेका छन्। हालै अमेरिकी रक्षा मन्त्रालयले सार्वजनिक गरेको अभिव्यक्तिले अमेरिका थप युद्धमा सम्लग्न रहने स्पष्ट संकेत गरेको छ। रक्षा मन्त्रालयले दिएको जानकारी हेर्दा शीतयुद्धकालिन मानसिकताका साथ चीन र रुससँगको प्रतिस्पर्धालाई अमेरिकाले चर्काएर लान खोजेको छ। प्रचण्डले विश्वव्यापी रुपमा आर्थिक, सामाजिक समस्याका विरुद्ध विभिन्न स्वरुपका आन्दोलनहरु भएको प्रतिवेदनमा उल्लेख गरेका छन्। स्वयं संयुक्त राज्य अमेरिकामा नै 'वाल स्ट्रीट कब्जा गर', 'पूँजीवाद संकटमा छ' भन्ने नारा घन्किए। त्यो आन्दोलन दर्जनौं पूँजीवादी देशका झण्डै ९०० शहरमा फैलियो। स्कूल कलेजका हजारौं छात्रछात्रहरु आन्दोलनमा सरिक भए। यो संकटसँगै तथाकथित एक ध्रुवीय विश्वको साम्राज्यवादी सपना पुरा नहुने यथार्थ स्पष्ट भएको छ। विश्व झन् तिब्रतामा बहुध्रुवीय बन्दै गएको छ। हालै अमेरिकी रक्षा मन्त्रालयले सार्वजनिक गरेको अभिव्यक्तिले अमेरिका थप युद्धमा सम्लग्न रहने स्पष्ट संकेत गरेको छ। रक्षा मन्त्रालयले दिएको जानकारी हेर्दा शीतयुद्धकालिन मानसिकताका साथ चीन र रुससँगको प्रतिस्पर्धालाई अमेरिकाले चर्काएर लान खोजेको छ। बजेटको ठूलो हिस्सा हातहतियार र सैन्य शक्तिमा खर्च विश्वका ७० देशमा अमेरिकाको सैनिक सञ्जाल फैलिएको प्रचण्डको दस्तावेजमा उल्लेख छ। साम्रज्यवादी स्वार्थ पुरा गर्न उनीहरुले नियोजित रुपमा जातिय दंगा, हिंसात्मक भिडन्त र स्थानीय युद्ध थोपरेर व्यापक रुपमा हतियार बिक्री गर्ने गरेका अनगिन्ती तथ्यहरु रहेको उनले बताएका छन्। राजनीतिक प्रतिवेदनमा प्रचण्डले धनी देशहरुले प्रकृति र मानवीय संरक्षणमा खर्चिन पर्ने बजेटको ठूलो हिस्सा हातहतियार र सैन्य शक्तिको विकासमा खर्च गरिरहेका दाबी गरेका छन्। उनले भनेका छन्, धनी देशहरुले प्रकृति र मानवीय संरक्षणमा खर्चिन पर्ने बजेटको ठूलो हिस्सा हातहतियार र सैन्य शक्तिको विकासमा खर्च गरिरहेका छन्। पहिलो र दोस्रो विश्वयुद्धको अनुभवबाट तेस्रो विश्वयुद्ध रोक्न प्रयत्न गरिए पनि साम्राज्यवादी गुटहरुका बीचमा प्रतिस्पर्धा रोकिएको छैन। शीतयुद्धको समाप्ति पछि पनि नाटोमार्फत विश्वमा विभिन्न प्रकतिका युद्ध र हिंसा थोपर्ने, कठपलती सरकार निर्माण गर्ने, प्रकृतिक स्रोत र मानव श्रम लट्ने प्रक्रिया भने चलिरहेकै छ। उनले विभिन्न देशहरुमा विभिन्न सैन्य सम्झौता र गठबन्धन बनाएर आआफ्नो प्रभाव विस्तारका निमित्त उनीहरु आपसमा प्रतिस्पर्धा गरिरहेको उल्लेख गरेका छन्। तत्काल त्यो प्रतिस्पर्धा विस्फोट भएर विश्वयुद्धकै रुप लिने सम्भावना नदेखिए पनि क्षेत्रीय, राष्ट्रिय र स्थानीय तहमा थोपरिएका सानाठूला युद्ध एवं विभिन्न साम्राज्यवादी गुटहरुका बीचमा नाफाका निमित्त हुने अस्वस्थ प्रतिस्पर्धाले कुनै पनि बेला ठूलो रुप लिन सक्ने कुरालाई ध्यान दिएर तथा आफ्नो प्रभुत्व र एकाधिकार कायम राख्ने अन्तिम अस्त्र सैन्य शक्ति नै हो भन्ने आफ्नो चरित्रका कारण शक्ति राष्ट्रहरुले सैन्य क्षेत्रमा ठूलो लगानी गरिरहेका छन्। उनले भनेका छन्, मानव अधिकारको 'संरक्षण' र आणविक हतियार माथि 'नियन्त्रण' का नाममा अल्पविकसित र विकासशील देशहरुको सार्वभौमिकतालाई कुल्चदै सैनिकं र जहाजी बेडाहरु राख्ने गरिरहेकै छन्। ठूल्ठूला बहुराष्ट्रिय निगम मार्फत अमेरिकाले नै कम्प्युटर माइक्रो इलेक्ट्रोनिक्स, स्वचालित उपकरण, हवाइजहाज, आदि माथि एकाधिकार कायम गर्न सैन्य बजेट र विश्वका विभिन्न देशहरुमा सैनिक अड्डा कायम गर्न सर्वाधिक ठूलो धनराशी खर्च गरेको छ। एमसीसी परियोजनामा आवश्यक परिमार्जन साम्राज्यवादले विश्वमा पुनः अगाडि बढाउन लागेको शीतयुद्ध, आणवीक हतियारको होडबाजी, जलवायु परिवर्तन र पर्यावरण विनास, तीब्र रुपले बढ्न गएको धनी र गरीबको बीचको खाडल आदि जस्ता विश्वव्यापि महत्वका विषयलाई पार्टीले अन्तर्राष्ट्रियस्तरमा सहकार्य र संयुक्त मोर्चा निर्माणमा जोड लगाउनु पर्ने प्रतिवेदनमा उल्लेख छ। प्रचण्डले वैदेशिक प्रतिक्रियावादी दवाव हस्तक्षेपका विरुद्ध राष्ट्रिय स्वाधीनताको आन्दोलनलाई नयाँ उचाईमा नउठाइकन समाजवादको आधार निर्माण गर्न सम्भव छ ?भन्दै प्रश्न गरेका छन्। उनले सामाज्यवादी हस्तक्षेपकाविरुद्ध राष्ट्रिय स्वाधीनताको प्रश्न पूँजीवादी जनवादी क्रान्तिकै एटा आधारभत प्रश्न भएको बताएका छन्। प्रतिवेदनमा भनिएको छ, नेपालको विशिष्ट सन्दर्भमा पूँजीवादी जनवादी क्रान्ति आधारभूत रुपले सम्पन्न भए पनि वैदशिक हस्तक्षेप र राष्ट्रिय स्वाधिनताको आधारभूत प्रश्नको समाधान भएको छैन। अतः हाम्रो पार्टीले समाजवादी क्रान्तिको रणनीति एवं समाजवाद कार्यनीति अन्तर्गत सामन्तवादका अवशेष र वैदेशिक दवाव र हस्तक्षेपका विरुद्ध राष्ट्रिय स्वाधिनताको मुद्धालाई पनि जोडेर अगाडि बढाउने कुरा गरेको छ। राष्ट्रियता, राष्ट्रिय स्वाधिनता, देशको सार्वभौमिकता र भौगोलिक अखण्डताका प्रश्नमा दृढ अडान लिएर निरन्तर अगाडि बढ्न जरुरी भएको प्रतिवेदनमा उल्लेख छ। प्रचण्डले तत्काल एमसीसीको परियोजनालाई आवश्यक परिमार्जन संशोधन र राष्ट्रिय सहमति बनाएर मात्र अगाडि जाने नीति लिनुपर्ने दस्तावेजमा उल्लेख गरेका छन्। प्रचण्डपथको पुनर्स्थापना सम्भव छैन, अब सन्दर्भ सामग्री मात्र बन्दसत्रमा प्रचण्डले भने, एमसीसी परिमार्जनसहित पारित हुन्छ"
"कांग्रेसको अधिवेशन पुस २७ गते, कुनकुन जिल्ला छन् बाँकी ?","काठमाडौं : नेपाली कांग्रेसको १६ जिल्लाको अधिवेशन आगामी पुस २७ गते हुने भएको छ। केन्द्रीय निर्वाचन समितिको आज बसेको बैठकले अधिवेशन गर्न बाँकी रहेको १६ जिल्लाको अधिवेशन २७ गतेसम्म गर्ने निर्णय गरेको निर्वाचन समितिका सचिव केशव रिजालले जानकारी दिए। उनका अनुसार सप्तरी, सिरहा, धनुषा, महोत्तरी, सर्लाही, रौतहट, बारा, पर्सा, सिन्धुली, मकवानपुर, सिन्धुपाल्चोक, चितवन, बाँके, कैलाली, अछाम र नवलपुरको जिल्ला अधिवेशन हुन बाँकी रहेका छन्।"
कान्तिपुर सिटी कलेजमा पत्रकारिता पढ्नेलाई छात्रवृत्ति,"काठमाडौं : आमसञ्चार र पत्रकारितामा स्नातकोत्तर अध्ययन गर्दा कान्तिपुर सिटी कलेजमा छात्रवृत्ति पाइने भएको छ। नेपाल पत्रकार महासंघ प्रतिष्ठान प्रदेश समितिसँगको सहकार्यमा कलेजले छात्रवृत्ति दिने भएको हो। महासंघको प्रतिष्ठान प्रदेश समितिले गरेको अनुरोधलाई स्वीकार गर्दै कलेजले ५ जना विद्यार्थीलाई सहुलियत दिने निर्णय गरेको छ। यस विषयमा प्रतिष्ठान समिति र कलेजबीच सोमबार औपचारिक सम्झौता भएको छ। कलेजका पत्रकारिता विभाग प्रमुख राजीव तिमिल्सिना र महासंघका अध्यक्ष बालकृष्ण अधिकारीले सम्झौता पत्रमा हस्तारक्षर गर्दै आदान प्रदान गरे। यो सम्झौता तीन वर्षसम्म लागू हुनेछ। सम्झौता अनुसार पत्रकार महासंघको प्रतिष्ठान प्रदेश समितिको सिफारिसमा कलेजको सम्पूर्ण अध्ययन शुल्कको रकम र पूर्वाञ्चल विश्वविद्यालयमा लाग्ने सम्पूर्ण शुल्कको रकममा तीन जनाले ६५ प्रतिशत र दुई जनाले ५० प्रतिशत छुट पाउने महासंघका महासचिव रामकुमार शाहीले बताए। उनका अनुसार अब छिट्टै प्रदेश समितिको बैठकमार्फत् कार्यविधि तय गरेर आमसञ्चार र पत्रकारितामा स्नातकोत्तर गर्न चाहने प्रतिष्ठान आवद्ध पत्रकाहरुबाट आवेदन माग गरिनेछ। आवेदन प्राप्त भएपछि आर्थिक अवस्था कमजोर भएका र जेहेन्दार पत्रकारलाई अध्ययनका लागि कलेजमा सिफारिस गरिने महासचिव शाहीले बताए। सम्झौता आदानप्रदान कार्यक्रममा कलेजका निर्देशक मिना खत्रीले महासंघ प्रतिष्ठान प्रदेश समितिसँग सहकार्य गर्न पाउँदा खुशी लागेको बताइन्। उनले आगामी दिनमा पनि विभिन्न कार्यक्रमका लागि प्रतिष्ठान प्रदेशसँग सहकार्य गर्न इच्छुक रहेको बताइन्। कलेजका प्रिन्सिपल राजु कट्टेलले महासंघसँगको सहकार्यले सकारात्मक सन्देश प्रवाह हुने विश्वास व्यक्त गरे। उनले पत्रकारहरुलाई आइसीटी तालिमका लागि पनि महासंघसँग सहकार्य गरेर अघि बढ्ने बताए। महासंघ प्रतिष्ठान प्रदेशसँगको सहकार्य लामो समयसम्म होस् भन्ने चाहना छ। तपाईंहरुको कार्यकालमा भएको यो कामले इतिहास रचोस् भन्ने शुभकामना दिन चाहन्छु, प्रिन्सिपल कट्टेलले भने। कार्यक्रममा महासंघ प्रतिष्ठान प्रदेशका अध्यक्ष अधिकारीले आफू कान्तिपुर सिटी कलेजको पूर्वविद्यार्थी भएको स्मरण गरे। उनले आफूले अध्ययन गरेको कलेजसँग सहकार्य गरेर पत्रकारिता पढ्न चाहनेहरुका लागि सहुलियतको व्यवस्था गर्न पाएको खुशी व्यक्त गरे। यसले पत्रकारिता पढ्ने चाहना भएका तर, आर्थिक अवस्था कमजोर भएर पढ्न नपाएका पत्रकारहरुका लागि ठूलो सहयोग पुग्ने भन्ने विश्वास छ, अधिकारीले भने, आगामी दिनमा पत्रकारितासँग सम्बन्धित अन्य कामका लागि पनि केलजसँग समन्वय र सहकार्य हुनेछ भन्नेमा आशावादी छु। सम्झौता कार्यक्रममा महासंघ प्रतिष्ठान प्रदेश समितिका उपाध्यक्ष वीरेन्द्र ओली, कोषाध्यक्ष केशव बोहरा र सचिव नरेन्द्र मानन्धर समेत उपस्थित थिए।"
माधब नेपालसहित १४ सांसद पद खारेजीको मुद्धा हेर्न नभ्याइनेमा,"काठमाडौं : नेकपा एमालेले निष्कासन गरेका माधवकुमार नेपालसहित १४ सांसदविरुद्ध सर्वोच्च अदालतमा परेको मुद्दाको सुनुवाइ हेर्न नभ्याइने सूचीमा परेको छ । न्यायाधीशद्धय तेजबहादुर केसी र टंकबहादुर मोक्तानको संयुक्त इजलासमा सो मुद्दाको पेशी तोकिएको थियो । एमाले अध्यक्ष केपी शर्मा ओलीले नेपालसहितका १४ सांसद, निर्वाचन आयोग र सभामुखविरुद्ध रीट दायर गरेका थिए ।"
तालिवानद्वारा महिलाहरुलाई एक्लै यात्रा गर्न प्रतिबन्ध,"काबुल : अफगानिस्तानको तालिवान सरकारले महिलालाई एक्लै लामो दुरीको यात्रामा निस्कन निषेध गरेको छ। पुरुष सहकर्मीविना सडकमार्फत लामो दुरीको यात्रामा निस्कने महिलाको भ्रमणमाथि तालिवानले निषेध गरेको हो। महिलाले एक्लै घुम्न निस्कँदा असुरक्षित हुने भन्दै सरकारले लामो दुरीको यात्रामा प्रतिबन्ध लगाएको त्यहाँका अधिकारीहरुले बताएका छन्। यात्रामा निस्कँदा महिलाले आफ्ना आफन्त या पुरुष साथीसँग जानुपर्ने समेत तालिवान सरकारका अधिकारीले बताएका छन्। तालिवानले अफगानिस्तानको सत्ता कब्जामा लिए यता महिलाको स्वतन्त्रता र अधिकारमाथि अंकुश लाग्दै आएको भन्दै त्यहाँका मानव अधिकारकर्मीले आपत्ति जनाउँदै आएका छन्। मानव अधिकार निकायअन्तरगत महिला अधिकारकर्मी हिदर बारले तालिवानले महिलाको लागि अवसरका सबै ढोका बन्द गर्दै आएको बताएकी छन्। तालिवानले महिलाको लागि सबै अवसरका ढोका बन्द गरिसकेको छ। हेर्दा हेर्दै महिलाले अब स्वतन्त्र रुपमा हिंडडुल गर्नसमेत नपाउने भए, उनले भनेकी छन्।"
पशुपतिनाथमा धनुर्मास पूजा गरिँदै,काठमाडौं : सूर्य धन राशिमा रहेका बेला पशुपतिनाथ मूल मन्दिरमा सोमबार रातभर धनुर्मास पूजा आराधना गरिँदैछ। पुस महिनाभर सूर्य धनु राशिमा हुन्छन्। प्रत्येक वर्ष पुसमा साइत जुराएर पशुपतिनाथ मूल मन्दिरमा धनुर्मास पूजा आराधना गर्ने परम्परा छ। धनुर्मास पूजा गर्नुअघि सोमबार बिहान पशुपतिनाथलाई चिसोबाट बचाउन तातोपानीले स्नान गराइएको पशुपति क्षेत्र विकास कोषका कार्यकारी निर्देशक डा घनश्याम खतिवडाले जानकारी दिए। बाला चतुर्दशीदेखि नै चिसो लाग्ने भएकाले पशुपतिनाथलाई तातोपानीले स्नान गराउने परम्परा छ। पानीमा बस्ने माछासमेत चिसोबाट बच्न पानीको सतहमुनि बस्ने मीनपचासको समयमा पशुपतिनाथलाई पनि चिसोबाट बचाउन धनुर्मास पूजासहित खिचडी खुवाउने वैदिक सनातनी परम्परा छ। धनुर्मास पूजापछि गेडागुडीबाट बनेको खिचडी पशुपतिनाथलाई खुवाइन्छ। सोमबार रातभर धनुर्मास पूजा गरेपछि मङ्गलबार पशुपतिनाथलाई उपवास राख्ने गरिन्छ। उपवासका दिन बिहानै महादेव शिवपुरी डाँडामा गएर तोरीको तेल लगाएर घाममा शयन गर्ने धार्मिक विश्वाससमेत रहेको छ। यसै विश्वासमा मङ्गलबार बिहानै पशुपतिनाथलाई तोरीको तेल लगाइन्छ। बेलुकी भने शिवपुरी डाँडाबाट घाम तापेर फर्कने विश्वासमा आरती गरिन्छ। बुधबार बिहानदेखि भने नियमित पूजा आराधना गरिन्छ।
"अष्ट्रेलियामा ओमिक्रोनको गलत परीक्षण, इजरायलमा बर्ड फ्लूबाट ५ हजार जंगली पंक्षी मरे","अष्ट्रेलियामा ओमिक्रोनको गलत परीक्षण गरेको समाचार आइतबार चर्चामा छ। हिम तुफानपछि पश्चिमी र उत्तरी अमेरिकाका ६ वटा राज्यहरुमा हिमपहिरो खस्ने चेतावनी दिइएको समाचार पनि आज चर्चामा रह्यो । उत्तरी इजरायलमा बर्ड फ्लूका कारण ५ हजारभन्दा बढी जंगली पंक्षी मरेका खबरपनि अन्तरराष्ट्रिय सञ्चार माध्यमले प्राथमिकताका साथ प्रकाशित भएका छन्। प्रस्तुत छ, सोमबार चर्चामा रहेका विश्वका केही प्रमुख खबरहरू : अष्ट्रेलियामा ओमिक्रोनको गलत परीक्षण सिड्नी : अष्ट्रेलियाको सिड्नीमा ओमिक्रोनको गलत परीक्षण भएको फेला परेको छ। सिड्नीस्थित सेन्ट भिन्सेन्ट प्याथोलोजी ल्यावमा ओमिक्रोन परीक्षण गराएका बिरामीको रिपोर्ट गलत भएको फेला परेको हो। सो ल्यावले आइतबार ओमिक्रोन भेरियन्ट परीक्षण गराएका करिब १ हजार बिरामीको रिपोर्ट नेगेटिभ देखिएको बताइएको छ। यद्यपि, उनीहरुको कोरोना पोजिटिभ देखिएको बताइएको छ। कोरोना जाँचको क्रममा त्रुटी हुँदा करिब १ हजार बिरामीको कोरोना रिपोर्ट पोजिटिभ या नेगेटिभ कुन हो भन्ने अझै अन्योल रहेको गार्जियनमा खबर छ। आइतबार भएको त्रुटीप्रति सो ल्याबले माफी मागिसकेको र नयाँ परीक्षण सोमबार रातीसम्म पठाइने जानकारी दिएको छ। यद्यपि, सो घटनाको सत्यतथ्य छानविन गर्न त्यहाँको सरकारी स्वास्थ्य निकायले स्पष्टीकरण माग्ने बताइएको छ। अष्ट्रेलियामा ओमिक्रोनका कारण सोमबार पहिलो मृत्यु भएको पुष्टि गरिएको थियो। ८० वर्षीय पुरुषको मृत्युको कारण ओमिक्रोन भएको बताइएको पनि सो रिपोर्ट गलत भएको त्यहाँका अधिकारीहरुले जनाएका छन्। अमेरिकामा हिम तुफान क्यालिफोर्निया : अमेरिकाको पश्चिमी र उत्तरी राज्यहरुमा हिम तुफानले जनजीवन प्रभावित बनेको छ। विगत २४ घण्टामा करिब ७६ सेन्टिमिटर हिमपातसँगै हिम तुफान आएपछि त्यहाँको जनजिवन प्रभावित बनेको हो। क्यालिफोर्निया राज्यमा सबैभन्दा बढी हिमपात भएको र हिमपातसँगै आएको हिम तुफानले विद्युत अवरुद्ध बनेको बताइएको छ। विद्युत् अवरुद्ध हुँदा त्यहाँका हजारौ बासिन्दा अन्धकारमा बस्नुपरेको बताइएको छ। हिमतुफानका कारण सो क्षेत्रको बाह्य भिजिविलिटी शुन्य रहेको र चिसो अत्याधिक बढेको बताइएको छ। हिम तुफानपछि पश्चिमी र उत्तरी अमेरिकाका ६ वटा राज्यहरुमा हिमपहिरो खस्ने चेतावनी दिइएको अधिकारीहरुले बताएका छन्। त्यहाँको मौसम विभाग नेसनल वेदर सर्भिसले रेनो, नाभेडालगायत क्षेत्रमा सोमबारसम्म हिमतुफान जारी रहने चेतावनी दिएको छ। सो विभागले स्थानियलाई घरबाहिर ननिस्कन र यात्रा नगर्न सुझाव दिएको छ। ब्राजिलमा दुइटा बाँध भत्किदा बाढीको खतरा ब्राजिलिया : उत्तरपुर्वी ब्राजिलमा दुईवटा बाँध भत्किदा भीषण बाढी आउने चेतावनी दिइएको छ। आइतबार दुईवटा बाँध भत्किएपछि त्यहाँको सरकारले सामाजिक सञ्जालमार्फत बाढीको चेतावनी दिएको हो। जुसेपी र इताम्बे शहरमा बाढीको उच्च जोखिम रहेको भन्दै त्यहाँका हजारौ बासिन्दाले घर छोडेको एबिसि न्युजमा खबर छ। त्यहाँको सरकारले सामाजिक सञ्जाल इन्स्टाग्राममार्फत बाढिको जोखिम कायमै रहेको भन्दै उद्धार कार्य जारी राख्न र स्थानियलाई सुरक्षित रहन सुचना जारी गरेको छ। पानीको क्षमता उच्च भएका कारण बाँध भत्किएको छ। बाँधको पानी शहर र नगरपालिका क्षेत्रतिर पुगिरहेकोले सबैजना सुरक्षित रहनुहोला। हामीले नागरिकहरुको उद्धार र सुरक्षाका लागि प्रयास गरिरहेका छौ सरकारद्धारा जारी सुचनामा भनिएको छ। गत नोभेम्बरदेखि हालसम्म सो क्षेत्रमा बाढिका कारण १८ मानिसको मृत्यु भएको। सो बाढिका कारण ५० वटा शहरका करिब १६ हजार मानिस घरबारविहिन बनेका थिए भने कम्तीमा १९ हजार ५ सय मानिस विस्थापित बनेका थिए। इजरायलमा बर्ड फ्लूबाट ५ हजारभन्दा बढी जंगली पंक्षी मरे जेरुसेलम : उत्तरी इजरायलमा बर्ड फ्लूका कारण ५ हजारभन्दा बढी जंगली पंक्षी मरेका छन्। बर्ड फ्लूका कारण नदी क्षेत्रमा पाइने जलेवा जस्तै क्रेन नामक पंक्षी मरेका हुन्। आइतबारसम्म ५ हजारभन्दा बढी क्रेनहरु इजरायलको हुला लेक संरक्षण क्षेत्रभित्र मृत अवस्थामा फेला परेको टाइम्स अफ इजरायलले जनाएको छ। पछिल्लो समय इजरायलमा फैलिएको बर्ड फ्लूका कारण करिब १ लाखको संख्यामा कुखुरा र टर्की मरेको बताइएको छ। ठूलो संख्यामा क्रेन मर्नु निकै दुखद खबर भएको त्यहाँको चरा संरक्षण विभागले बताएको छ। हरेक वर्ष १० हजारभन्दा बढी संख्यामा क्रेनहरु अफ्रिका र दक्षिण अमेरिकाबाट इजरायलको सो क्षेत्रमा पुग्ने गर्छन्। सो क्षेत्रबाट क्रेन अर्को ठाउँ यात्रा गर्ने गर्छन्। तालिवानले बन्द गरायो मन्त्रालय र निर्वाचन आयोग काबुल : अफगानिस्तानको तालिवान सरकारले थप दुईवटा मन्त्रालय र दुईवटा निर्वाचन आयोग बन्द गराएको छ। सरकारले दुईवटा निर्वाचन आयोगसँगै शान्ति र संसदीय मामिला मन्त्रालय सोमबारदेखि बन्द गराएको हो। तालिवान सरकारका सह प्रवक्ता बिलाल कारिमीले आइतबार सो निर्णय गरेको जानकारी दिएका हुन्। उनकाअनुसार सरकारले दुईवटा मन्त्रालयसँगै स्वतन्त्र निर्वाचन आयोग र उजुरी आयोग विघठन गरेको हो। वर्तमान अफगानिस्तानमा ति निकायहरु नचाहिएकोले सरकारले बन्द गर्ने निर्णय गरेको उनको भनाई छ। अफगानिस्तानको अहिलेको अवस्थामा ति निकायहरु आवश्यक छैनन् सह प्रवक्ता बिलालले भनेका छन्, यदि चाहिएको खण्डमा हामीले भविष्यमा ति निकायहरु पुस्थापना गर्न सक्छौ । यसअघि तालिवान सरकारले महिला मामिला मन्त्रालय समेत बन्द गराएको थियो। तालिवानले अफगानिस्तानमा सन् १९९६ देखि २००१ को जस्तै कठोर शासन ल्याउन सक्ने भन्दै अन्र्तराष्ट्रिय समुदायहरुले चिन्ता व्यक्त गरेका छन्। बजेट अभावले अफगानिस्तानका विश्वविद्यालय अझै खुलेनन् काबुल : तालिवानको नयाँ सरकारमा बजेट अभावका कारण त्यहाँका विश्वविद्यालय अझै खुल्न नसकेको पाइएको छ। विश्वविद्यालयमा महिला र पुरुषको लागि अलग कक्षाकोठा निर्माण गर्न शिक्षक शिक्षिका नियुक्त गर्न पर्याप्त बजेट नहुँदा विश्वविद्यालय अझै खुल्न नसकेको पाइएको हो। अलगअलग कक्षाकोठा निर्माण गर्न र विद्यार्थीलाई पढाउने कर्मचारीहरुको लागि सरकारसँग पर्याप्त बजेट नहुँदा विश्वविद्यालय अझै खुल्न नसकेको तालिवानका शिक्षा मन्त्री अब्दुल बाकी हक्कानीले खामा प्रेससँग बताएका छन्। रिपोर्टकाअनुसार अफगानिस्तानमा सार्वजनिक विश्वविद्यालय र उच्च माध्यमिक विद्यालय सञ्चालनमा आएपनि महिलाहरुले अझै ति शैक्षीक संस्थामा प्रवेश पाएका छैनन्। करिब १ लाख इजरायलीको पुर्नवास गराउने प्रधानमन्त्रीको घोषणा जेरुसेलम : इजरायलका प्रधानमन्त्री नफ्तली बेनेटले करिब १ लाखभन्दा बढी इजरायली नागरिकको पुर्नवास गराउने घोषणा गरेका छन्। प्रधानमन्त्रीले सन् २०३० सम्ममा इजरायलको गोलान हाइट्समा कम्तीमा १ लाख नागरिकको बसोबास गराउने घोषणा गरेका हुन्। इजरायल सरकारले करिब ५ दशकअघि गोलान हाइट्स आफ्नो कब्जामा लिएको थियो। सो क्षेत्रमा वर्तमान सरकारले कम्तीमा १ लाख इजरायली नागरिकको पुर्नवासअन्र्तगत बहुअर्ब डलरको योजना अघि सारेको प्रधानमन्त्रीले जानकारी दिएका छन्। वर्षौपछि हामीले सो संख्यामा इजरायली नागरिकको बसोबासको व्यवस्था गर्ने लक्ष्य राखेका छौँ। ति नागरिकलाई गोलान हाइट्समा पुर्नवास गराउन सरकारले योजना अघि सारिसकेको छ प्रधानमन्त्रीले सम्बोधन गर्दै भनेका छन्, सन् २०२५ सम्म हामीले सो क्षेत्रमा ५२ हजार मानिसलाई बसालिसक्नेछौ भने सन् २०३० सम्ममा दोब्बर संख्यामा नागरिकलाई सो क्षेत्रमा बसाल्ने छौँ । यद्यपि, त्यहाँका वातावरण संरक्षण एवम् अभियन्ताहरुले इजरायल सरकारको सो योजनाको विरोध गर्दै आएका छन् । छत्तिसगढमा ६ माओवादी मारिए छत्तिसगढ : भारतको छत्तिसगढ तिलंगना क्षेत्रमा कम्तीमा ६ माओवादी कार्यकर्ता मारिएका छन्। भारतीय सुरक्षाकर्मीको मुडभेडमा ६ माओवादी कार्यकर्ता मारिएका हुन्। छत्तिसगढको सुक्मा जिल्लास्थित किस्तारम क्षेत्रमा सोमबार बिहान ६ देखि ७ बजेको दोहोरो भीडन्तमा ति कार्यकर्तामा मारिएको भारतीय मिडियामा खबर छ। मृत्यु हुनेमा चार जना महिला कार्यकर्ता र २ जना पुरुष कार्यकर्ता रहेको बताइएको छ। नक्सलवादीको रुपमा चिनिने माओवादी र भारत सरकारविच लामो समयदेखि लडाई जारी छ। सोमालियामा राष्ट्रपतिद्धारा प्रधानमन्त्री निलम्बित मोगादिशु : सोमालियाका राष्ट्रपति मोहमेद अब्दुलाहीले प्रधानमन्त्रीलाई निलम्बन गरेका छन्। सरकारभित्र चुनावी विवाद चुलिरहदा राष्ट्रपति मोहमेदले प्रधानमन्त्री मोहमेद हुसेन रोब्लेलाई निलम्बन गरेका हुन्। भ्रष्टाचारसँग नाम मुछिएका प्रधानमन्त्रीको मुद्धा नसुल्झिएसम्म राष्ट्रपतिले प्रधानमन्त्री र उनीसँग जोडिएका अन्य अधिकारीहरुलाई निलम्बन गर्ने निर्णय गरेको त्यहाँको राष्ट्रपतिय कार्यालयले सोमबार जानकारी दिएको छ। राष्ट्रपतिले प्रधानमन्त्रीलाई निलम्बन गर्नुका साथै उनी भ्रष्टाचारमा मुछिएयताका सबै शक्तिहरु हटाउने निर्णय गरेका छन्। प्रधानमन्त्रीको भ्रष्टाचारको मुद्धा नसुल्झिएसम्म उनी निलम्बित रहनेछन् राष्ट्रपति कार्यालयद्धारा जारी विज्ञप्तिमा भनिएको छ। सोमालियाका प्रधानमन्त्रीमाथि संसदीय चुनावको क्रममा घोटाला गरेको आरोप लागेको छ। संयोजन : अस्मिता खड्का"
७३ वर्षीया महिलाको पेटमा साढे ४ पाउण्डको 'स्टोन बेबी' !,"नयाँ दिल्ली : अल्जेरियाकी एक ७३ वर्षीया महिलाको पेटमा साढे ४ पाउण्डको पत्थर 'स्टोन बेबी' पत्ता लागेको छ। चिकित्सकका अनुसार एक्सरे गर्दा ती महिलाको पेटमा सो पत्थर पत्ता लागेको हो। यो पत्थर महिलाको गर्भमा ३५ वर्षदेखि रहेको जनाइएको छ। अनुसन्धानपछि यो पत्थर सात महिनाको भ्रूणजत्रै भएको पत्ता लागेको हो। द सनमा प्रकाशित समाचारअनुसार यसअघि पनि ती महिलाले स्वास्थ्य जाँच गराएकी थिइन्। तर चिकित्सकले यसबारे पत्ता लगाउन सकेका थिएनन्। यसपटक भने अत्यधिक दुखाइपछि उनी चिकित्सककहाँ जचाउन गएकी थिइन्। सोही क्रममा चिकित्सकले यति ठूलो पत्थर भेटाएको हो। समाचारमा बताइए अनुसार ४५ पाउन्डको यो पत्थर ३५ वर्षदेखि ती महिलाको पेटमा थियो। तर, यो पत्थरले उनलाई खासै दु:ख भने दिएको थिएन्। कहिलेकाही पिडा भने दिन्थ्यो। चिकित्सकले यसलाई 'लिथोपेडियन' भनेका छन्। सामान्यतया गर्भावस्थामा रगत नहुँदा भ्रूणको विकास हुँदैन। जसका कारण शरीरमा भ्रूण बाहिर निकाल्ने उपाय हुँदैन। त्यसपछि शरीरले त्यही प्रतिरक्षा प्रक्रिया प्रयोग गरेर विस्तारै भ्रूणलाई पत्थरमा परिणत गर्छ। यसकारण महिलाको पेट विस्तारै पत्थरमा परिणत भएको हो। त्यसैले महिलाको पेटमा भेटिएको पत्थरलाई स्टोन बेबी भनिएको हो ।"
प्रतिवेदनमाथि छलफल गर्न २५ समूह : कुन स्थान  कसको नेतृत्वमा ?,"काठमाडौं : नेकपा (माओवादी केन्द्र)ले राजनीतिक प्रतिवेदन र विधान मस्यौदाको छलफलका लागि २५ समूह बनाएको छ। कमलादीस्थित प्रज्ञा भवनमा सोमबार आठौं राष्ट्रिय महाधिवेशनको बन्दसत्रमा अध्यक्ष क पुष्पकमल दाहाल प्रचण्डले राजनीतिक प्रतिवेदन, पार्टी स्थायी कमिटी सदस्य क देवप्रसाद गुरुङबाट पार्टीको विधान मस्यौदा प्रस्तुत गरेका हुन्। बन्द सत्रमा प्रचण्डले २१ औं शताब्दीमा समाजवादको नेपाली बाटोशीर्षकमा वैचारिक तथा राजनीतिक दस्तावेज प्रस्तुत गरेका थिए। माओवादी केन्द्रका प्रवक्ता कृष्णबहादुर महराका अनुसार मंगलबार दिनभर समूहगत छलफल हुने छ । नेपाल प्रज्ञा प्रतिस्ठान, कमलादीमा बुधबार बिहान ११ बजेदेखि समूह प्रमुखहरुले समूहगत छलफलको निष्कर्ष प्रस्तुत हुनेछ। प्रचण्डको प्रस्ताव : उपलब्धि रक्षाका लागि वामपन्थी शक्तिबीच संयुक्त मोर्चा बनाऔं प्रचण्डले पेस गरे राजनीतिक प्रतिवेदन माओवादी महाधिवेशन : बन्दसत्रमा विधान मस्यौदा प्रस्तुत गर्दै देव गुरुङ प्रचण्डपथको पुनर्स्थापना सम्भव छैन, अब सन्दर्भ सामग्री मात्र बन्दसत्रमा प्रचण्डले भने, एमसीसी परिमार्जनसहित पारित हुन्छ केन्द्रीय कमिटीमा १० प्रतिशत मनोनीत गर्न सकिने प्रस्ताव प्रचण्डको राजनीतिक प्रतिवेदनमाथि छलफल गर्न २५ समूह बन्द सत्रका लागि कृष्णबहादुर महराको अध्यक्षतामा गिरीराजमणी पोखरेल, गणेश साह, परशुराम तामाङ, पूर्णाकुमारी सुबेदी, परशुराम रम्तेल र रुपा महर्जन सदस्य रहेको अध्यक्ष मण्डल गठन गरिएको छ। गुरुङले विधान मस्यौदामा पार्टीको केन्द्रीय कमिटी २९९ सदस्यीय रहने, पदाधिकारीमा अध्यक्ष, वरिष्ठ उपाध्यक्ष, उपाध्यक्ष छ जना, महासचिव, उपमहासचिव दुईजना, सचिव तीन जना र कोषाध्यक्ष गरी १५ सदस्यीय पदाधिकारी रहने व्यवस्था प्रस्ताव गरेका छन् । केन्द्रीय कमिटीमा महिलाको ३५ प्रतिशत, दलितको १५ प्रतिशत, मुश्लिमको ५ प्रतिशत प्रतिनिधित्व हुने व्यवस्था गरिएको छ । सबै समूहबाट ४० वर्ष मुनिका युवाको २० प्रतिशत प्रतिनिधित्व अनिवार्य गरिएको छ । केन्द्रीय कमिटीले १० प्रतिशत मनोनित गर्ने प्रस्ताव गरिएको छ । पदाधिकारी र सबै तहका कमिटीहरुमा समावेशी प्रतिनिधित्व सुनिश्चित गर्ने प्रस्ताव गरिएको छ । कुन समूहको कहाँ कसको नेतृत्वमा ? समूह १ सहभागी : जेष्ठ कम्युनिष्ट मञ्च छलफलको स्थान : प्रज्ञा भवनको सभालको मुख्य भाग समन्वयको जिम्मेवारी : एनके प्रसाई समूह २ र ३ सहभागी : सल्लाहकारहरु छलफलको स्थान : प्रज्ञा भवनको मुख्य मञ्चको दायाँ बाँया समन्वयको जिम्मेवारी : नन्दकुमार थापा समूह ४ र ५ सहभागी : प्रदेश नं १ का प्रतिनिधिहरु छलफलको स्थान : भानुभक्त हल, प्रज्ञा भवन समन्वय गर्ने जिम्मेवारी : हर्क नेम्वाङ समूह ६ र ७ सहभागी : प्रदेश नं २ का प्रतिनिधिहरु छलफलको स्थान : पारिजात हल, प्रज्ञा भवन समन्वय गर्ने जिम्मेवारी : गणेश साह समूह ८ र ९ सहभागी : लुम्बीनी प्रदेशका प्रतिनिधिहरु छलफलको स्थान : सिद्धिचरण हल, प्रज्ञा भवन समन्वय गर्ने जिम्मेवारी : चक्रपाणी खनाल समूह १० र ११ सहभागी : गण्डकी प्रदेशका प्रतिनिधिहरु छलफलको स्थान : पार्टी कार्यालय, पेरिसडाँडा समन्वय गर्ने जिम्मेवारी : गायत्री गुरुङ समूह १२ सहभागी : प्रवास प्रदेशका प्रतिनिधिहरु छलफलको स्थान : पार्टी कार्यालय पेरिसडाँडा समन्वय गर्ने जिम्मेवारी : लक्ष्मण पन्त समूह १३ र १४ सहभागी : कर्णाली प्रदेशका प्रतिनिधिहरु छलफलको स्थान : एवान पार्टी प्यालेस संयोजन गर्ने जिम्मेवारी : विमला केसी समूह १५ र १६ सहभागी : सुदुरपश्चिम प्रदेशका प्रतिनिधिहरु छलफलको स्थान : एवान पार्टी प्यालेस समन्वय गर्ने जिम्मेवारी : खगराज भट्ट समूह १७ र १८ सहभागी : सम्पूर्ण विभागका प्रतिनिधिहरु छलफलको स्थान : क्वालिटी बैंकट, बुद्धनगर समन्वय गर्ने जिम्मवारी : मायाप्रसाद शर्मा समूह १९ सहभागी : उपत्यका विशेष प्रदेशका प्रतिनिधिहरु छलफलको स्थान : क्वालिटी बैंकट, बुद्धनगर समन्वय गर्ने जिम्मेवारी : जगत सिंखडा समूह २० र २१ सहभागी : सम्पर्क समन्वय प्रदेशका प्रतिनिधिहरु छलफलको स्थान : क्रिष्टल पार्टी प्यालेस, बिजुली बजार समन्वय गर्ने जिम्मेवारी : कृष्ण अधिकारी समूह २२ र २३ सहभागी : बागमति प्रदेशका प्रतिनिधिहरु छलफलको स्थान : काठमाडौं बैंकट, थापागाउँ समन्वय गर्ने जिम्मेवारी : सरल सहयात्री समूह २४ सहभागी : आयोगका सदस्यहरु छलफलको स्थान : काठमाडौं बैंकट, थापागाउँ समन्वय गर्ने जिम्मेवारी : विष्णुपुकार श्रेष्ठ समूह २५ सहभागी : जनवर्गीय संगठन र मोर्चाका इन्चार्ज र अध्यक्षहरु, केन्द्रीय कार्यालय, एकताबाट आएका प्रतिनिधिहरु छलफल गर्ने स्थान : काठमाडौं बैंकट, थापागाउँ समन्वय गर्ने जिम्मेवारी : अमृता थापामगर"
"६९७७ अंकले घट्यो नेप्से, कारोबार रकम भने साढे ५ अर्बमाथि","काठमाडौं : सेयर कारोबारको दोस्रो दिन सेयर बजारमा फेरि पहिरो गएको छ। यसदिन नेप्से ६९७७ अंकले घटेर २५ सय २१ बिन्दुमा पुगेर बन्द भएको छ। कारोबारको अघिल्लो दिन आइतबार नेप्से ७१२० अंकले बढेको थियो। यसदिन २३८ कम्पनीको १ करोड २ लाख ९२ हजार २२६ कित्ता सेयर ५ अर्ब ६० करोड ७४ लाख ३९ हजार ६७१ रुपैयाँमा खरिदबिक्री भयो। आइतबार २३१ कम्पनीको ८६ लाख १ हजार ९५६ कित्ता शेयर ५ अर्ब १७ करोड ३२ लाख ५०३ रुपैयाँमा कारोबार भएको थियो। कारोबारमा आएका १३ वटै समूहको परिसूचक ओरालो लागेको छ। यसदिन निर्जीव विमा समूहको सर्वाधिक ५१५ प्रतिशतले घटेको हो। यस्तै अन्यको ४६२,जलविद्युतको ३८३, विकास बैंकको ३९२,वित्तको ३३१,लगानी समूहको ३७३ प्रतिशत परिसूचक घटेको छ। यस्तै यसदिन दुई कम्पनीको मात्रै सेयर मूल्यमा सकारात्मक सर्किट लेभलमा कारोबार भएको छ। गुराँस फाइनान्स र मध्य भोटेकोशी जलविद्युत कम्पनीको सेयर मूल्य १० प्रतिशतले बढेको हो। कारोबार रकमका आधारमा यसदिन नबिल बैंक शीर्षस्थानमा रह्यो। सो कम्पनीको ३० करोड भन्दा बढीको सेयर कारोबार भएको छ। यस्तै शिवम् सिमेन्टको २६ करोड बराबरको सेयर कारोबार गरेर दोस्रो स्थानमा रहेको छ। सोमबार पनि नबिल बैंक अग्रस्थानमा रहेको थियो। सो कम्पनीको ३२ करोड रुपैयाँभन्दा बढीको सेयर कारोबार भएको थियो।"
८६ वर्षको उमेरमा १३ दिन लगाएर नागरिकता,"मुगु : मुगुम कार्मारोङ गाउँपालिका३ खारी गाउँकी ८६ वर्षीया एक वृद्ध महिलाले १३ दिनपछि जिल्ला प्रशासन कार्यालयबाट नागरिता पाएकी छिन्। साविकको किम्री गाविस१ मा १९९२ मा जन्मेकी ८६ वर्षीया शिग्याल लामाले सोही गाउँका लुन्डुप लामासँग १६ वर्षको उमेरमा विवाह गरेकी थिइन्। गाउँमा भोकमरीले परिवार पाल्न नसकिने अवस्था आएपछी उनीसहित सपरिवार भारतको कुल्लुमनाली पुगेका थिए। अहिले उनको परिवार जुम्लामा बस्दै आएको छ। दुई नातिनीहरुको सहयोगमा नागरिता बनाउन पुस १ गते जुम्लाबाट मुगु पुगेको र आवश्यक काजपत्र बनाउन जन्म घर खारीमा पुगको भए पनि गाउँमा कहिले वडा सचिव कहिले वडा अध्यक्ष नभेटिंदा १३ दिनपछि मात्र नागरिता पाएकी हुन्। सोमबार दुई नातिनी र अन्य एक सहयोगीसँग नागरिताका लागि जिल्ला प्रशासन कार्यालयमा दिनभर बसिन्। तर नागरिताको लागि आवश्यक कागजपत्र नपुगेको भन्दै नागरिता फाँटका कर्मचारीले कागजपत्र जुटाएर आउन भने। उनीहरुले सहयोगका लागि धेरैलाई हारगुहार गरे। आवश्यक काजपत्रका लागि दुई नातिनी र अर्का सहयोगीले केही मेसो नपाएर प्रशासन कार्यालयमा रहेका प्रमुख जिल्ला अधिकारी रोमबहादुर महतले आआफ्ना मातहतका कर्मचारीलाई आवश्यक काजपत्र जुटाउन सहयोग गर्न निर्देशन दिएपछि ८६ वर्षीया बज्यैलाई सदरमुकाम गमगढीबाट बोकर वडा कार्यालय आउन जान चार दिन लगाएका नातिनीहरु हर्षित भएका थिए। 'जुम्लाबाट गमगढीसम्म गाडीमा बज्यैलाई ल्याएका थियौं। गमगढीबाट दुई दिन बोकेर गाउँमा पुर्यायौं। हामी भारतमै जन्मेकाले गाउँको बारे कुनै जानकारी थिएन', शिग्यालकी नातिनी ल्हामु तामङ्गले भनिन्, 'गाउँबाट वडा कार्यालय पुग्न पनि धौधौ हुन्थ्यो। बज्यै कान कम सुन्ने आँखा पनि त्यति देख्नु हुन्न। शौचालय पनि बोकेर लानुपर्छ। वडा कार्यालय पुग्दा कहिले सचिव नभेटिने कहिले अध्यक्ष एक हप्ता गाउँमै अध्यक्ष र सचिवको खोजी गर्न लाग्यो।'वडा अध्यक्ष र सचिव भेटिएपछी पुन दुई दिन लगाएर बज्यैलाई बोकेर सदरमुकाममा आइतबार बेलुका पुगेको उनले बताइन्। 'सोमबार प्रशासनमा बज्यैको नागरिता बनाउन पुग्दा आवश्यक काजपत्र नपुगेका भन्दै नागरिता नबन्ने फाँटका कर्मचारीले बताए। ठूलो तनाव भएको थियो। सिडियो सरले वृद्ध महिलालाई यसरी कुराउन भएन। आवश्यक काजपत्र जुटाउन सहयोग गर्न फाँटका कर्मचारीलाई भनेपछी उहाँहरुले काजपत्र जुटाउन सहयोग गरकाले बज्यैको नागरिता बनेको शिग्यालकी नातिनी ल्हामु तामङ्गले बताइन्। बिहान कार्यालय खुल्न अगावै वृद्ध कार्यालय अगाडि बसेकी थिइन्। नागरिताका लागि आएको जानकारी पाए पनि तीन बजेसम्म नागरिता नबनेको पुन जानकारी पाएपछी के कारणले ढिलो भएको फाँटका कर्मचारीलाई बुझ्दा आवश्यक काजपत्र नपुगेको सुने। अन्तमा नातिनीको सनाखतमामा कर्मचारीलाई नागरिता प्रदान गर्न भनेपछि ती आमाले नागरिता पाएको र प्रमुख जिल्ला अधिकारी रोमबहादु महतले बताए। मुगुम कार्मारोङ गाउँपालिकामा इलका प्रशासन छैन। यहाँका बासिन्दा प्रशासन कार्यालयबाट हुने सेवा प्रवाह लिन दुई दिन पैदल हिंडेर सदरमुका आउन बाध्य छन्। ईलका प्रशासन स्थापन गर्न नसके पनि सरकारले वर्षमा एकपटक पालिका केन्द्रसम्म पुगेर घुम्ती सेवामार्फत नागरिता वितरण गरेको भए पनि यस्ता बयोवृद्ध र अपाङ्गले सास्ती भोग्नु नपर्ने मुगुम कर्माारोङ१ का वडा अध्यक्ष कार्मा तामङ्ग बताउँछन्। नागरिता भएका मेरा उमेरका धेरैले सरकारबाट पाउने सुविधा पाए। लामो समय भारत बसेको र त्यसपछि बसाईं सरी जुम्ला बसेर नागरिता बनाउन एक दुई पटक आएको थिएँ। त्यति बेला पनि आवश्यक काजपत्र नभएको भन्दै जुम्ला फर्कें। योपटक आवश्यक काजपत्र बनाउन १२ दिन लाग्यो। बल्ल आज नागरिता पाएँ। नागरिकता पाउनेबित्तिकै मतदान परिचय पत्रका लागि दर्तासमेत गराउँदा सारै खुसी भएको ८६ वर्षीया शिग्याल लामाले बताइन्।"
कारागार प्रमुखसहित सात जना पक्राउ,"दाङ : दाङको घोराही कारागारका नाइके यामराज परियार फरार प्रकरणमा कारागारका जेलरसहित सात जना पक्राउ परेका छन्। सोमबारसम्ममा दाङ प्रहरीले कैदी भगाउने कार्यमा संलग्न भएको आरोपमा कारागार प्रमुखसहित सात जना पक्राउ परेका जनाएको छ। सोामबार घोराही कारागारका प्रमुख युवराज परियार, कारागारका असइ रुद्रबहादुर सेन, प्रहरी हवल्दार गणेशकुमार थारुलाई पक्राउ गरिएको हो। त्यसअघि प्रहरी जवान धनबहादुर चौधरी, घोराही उपमहानगरपालिका वडा नं १६ रतनपुरकी विपाशा चौधरी, तुलसीपुर उपमहानगरपालिका वडा नं ३ की समी चौधरी र घोराही होटल प्याराडाइजका सौजन्य खनाल पक्राउ परेका थिए। खनाल यसअघि पनि कारागारको कारबाही भुक्तानी गरेर निस्किएका व्यक्ति हुन्। उनले नै होटलमा युवती लगायत अन्य कुराको व्यवस्थापनको भूमिका खेलेको बुझिएको छ। पक्राउ परेकामध्ये नाम नखुलाइएका हवल्दार खासै दोषी नदेखिएको पनि स्रोतको दावी छ । घटना अनुसन्धान अधिकृत अमरबहादुर वलीले दाङ जिल्ला अदालतबाट सोमबार बेलुकी पक्राउ पुर्जी जारी हुनासाथ उनीहरूलाई पक्राउ गरिएको बताए। तर घोराही कारागारका जेलर युवराज परियार भने दुई दिन अगाडि नै पक्राउ परी सकेका भए पनि अदालतबाट कानुनी प्रक्रिया पूरा गरेपछि मात्रै उनीहरूको पक्राउबारे जानकारी दिइएको प्रहरी स्रोतको भनाइ छ। घोराही कारागारका जेलर पक्राउ परेलगत्तै उनको जिम्मेवारी खोसेर तुलसीपुर कारागारका जेलर वलीलाई तत्कालका लागि जिम्मेवारी तोकिएको थियो। कारागार शाखाको अनुसन्धान पनि जेलरकै नेतृत्वमा हुने हुँदा अनुसन्धान सकेर मात्रै उनीहरू पक्राउ परेको बारे जानकारी दिइएको छ। यसअघि कारागारका नाइके बिहीबार भागेपछि आइतबार घोराहीका जेलर युवराज जिल्ला प्रशासन कार्यालयमा तानिएको सार्वजनिक गरिएको थियो। जेलर परियार आफू बिदामा रहेकै बेलामा नाइके परियारलाई उपचारका लागि लैजान अनुमति दिएको अनुसन्धानबाट खुलेको थियो। नाइके यमराज भागेकै दिन दिउँसो जेलर युवराज र यमराजको बीचमा समेत फोन संवाद भएको कलडिटेलका आधारमा पत्ता लागेको छ। यसअघि नाइके परियार घोराही कारागारका चौकीदार थिए। बालकृष्ण खाण गृह मन्त्री भएपछि नेपाली काँग्रेस निकट मानिने नेपालगन्जका रिगल ढकाल कारागारका चौकीदार बनाइएका थिए। त्यसपछि यमराज नाइके बनेका थिए। यमराजलाई चौकीदार बनाउनेदेखि नाइके बनाउनेसम्मका गतिविधिमा कारागारका जेलर युवराजले प्रक्रिया समेत मिचेको देखिएको अनुसन्धानमा खुलेको छ। त्यस्तै कुनै पनि बिरामी नरहेका नाइके परियारलाई बिहीबार बिहान ११ बजेतिर छालासम्बन्धी स्वास्थ्य उपचार गराउन भनेर पठाएको कुरा अनुसन्धान अधिकृतले बताएका थिए। यसरी भागेका थिए परियार बिहीबार बिहान कारागारबाट प्रहरी जवान धनबहादुर चौधरीले आफ्नै मोटरसाइकलमा राखेर उनलाई उपचारका लागि भनेर लगेका थिए। तर चौधरीले नाइके परियारलाई अस्पताल नपुर्याइ घोराहीस्थित होटल एण्ड रेस्टुरेन्टमा नास्ता खान लगेका थिए। त्यहाँ थप दुई युवती भेटिए। चार जनालेसँगै बसेर कफी खाए। त्यसपछि उनीहरु घोराहीस्थित सब्जीमण्डी पुगे। त्यहाँबाट थकाली होटलमा दुईटा कोठा लिएर बसेको देखिएको अनुसन्धानमा संलग्न एक अधिकारीले बताए। त्यसको केहीबेरमै युवतीसँगै प्रहरी जवान चौधरीलाई नाइके परियारले कोठामा बाहिरबाट चुकुल लगाइ आफू प्रहरी जवान चौधरीकै मोटरसाइकल लिएर फरार भएका थिए। राजपुर गाउँपालिका बेलका यमराज परियार आफ्नै गर्भवती प्रेमिका हेमा चौधरीलाई हत्या गरेको खुलेपछि कर्तव्य ज्यान मुद्दामा साढे सात वर्ष कैद सजाय भोगिसकेका थिए। उनलाई जिल्ला अदालतले २० वर्ष कैद फैसला सुनाएको थियो।"
प्रचण्डको राजनीतिक प्रतिवेदनमाथि छलफल गर्न २५ समूह,"काठमाडौं : नेकपा (माओवादी केन्द्र)को जारी महाधिवेशनमा अध्यक्ष पुष्पकमल दाहाल 'प्रचण्ड'ले पेस गरेको राजनीतिक प्रतिवेदनमाथि छलफल गर्न २५ समूह बनाइएको छ। प्रतिवेदन छुट्टाछुट्टै २५ समूह विभाजन गरी मंगलबारबाट छलफल हुने स्थायी कमिटी सदस्य गिरीराजमणी पोखरेलले जानकारी दिए। समूहगत छलफलपश्चात प्रतिवेदन पेश गर्न टोली नेतासहित विभिन्न स्थान तोकिएको हो। जेष्ठ कम्युनिस्ट मञ्चको एमके प्रसाईं संयोजक तोकिएका छन्, सल्लाहकारको दुई समूह बनाइएको छ जसको नेतृत्व नन्दकुमार थापाले गर्नेछन्। माओवादी केन्द्रका अनुसार प्रदेश १ को दुई समूहबाट हर्क गुरुङ, प्रदेश २ को दुई वटा समूहबाट गणेश साह, बागमती प्रदेशको दुई समूहबाट सरल सहयात्री, लुम्बिनी प्रदेशको दुई समूहबाट चक्रपाणि खनाल, गण्डकी प्रदेश दुई समूहबाट गायत्री गुरुङ, कर्णाली प्रदेशको दुई समूहबाट विमला केसी र सुदूरपश्चिम प्रदेशको दुई समूहबाट खगराज भट्टले नेतृत्व गर्नेछन्। यसैगरी केन्द्रीय विभागको दुई समूहबाट मायाप्रसाद शर्मा, प्रवास समितिबाट लक्ष्मण पन्त, सम्पर्क समन्वय प्रदेशको दुई समूहबाट कृष्ण अधिकारी, जनवर्गिय मोर्चाबाट अमृता थापाले नेतृत्व गर्ने माओवादी केन्द्रले जनाएको छ। विशेष प्रदेशको नेतृत्व जगत सिंखडा, सम्पूर्ण आयोगहरूको नेतृत्व विष्णुविकास श्रेष्ठले गर्नेछन्। राजनीतिक प्रतिवेदनमा मेरै बारेमा चिरफार गरेको छु : प्रचण्ड प्रचण्डको राजनीतिक प्रतिवेदन सकिएलगत्तै देव गुरुङले विधान मस्यौदा प्रस्तुत गर्ने प्रचण्डको प्रस्ताव : उपलब्धि रक्षाका लागि वामपन्थी शक्तिबीच संयुक्त मोर्चा बनाऔं प्रचण्डले पेस गरे राजनीतिक प्रतिवेदन प्रचण्डपथको पुनर्स्थापना सम्भव छैन, अब सन्दर्भ सामग्री मात्र बन्दसत्रमा प्रचण्डले भने, एमसीसी परिमार्जनसहित पारित हुन्छ"
"थप २७१ जनामा कोरोना संक्रमण, १ को मृत्यु",काठमाडौं : पछिल्लो २४ घन्टामा थप २७१ जनामा कोरोना भाइरस (कोभिड१९) संक्रमण पुष्टि भएको छ। स्वास्थ्य तथा जनसंख्या मन्त्रालयले पछिल्लो २४ घन्टामा थप २७१ जनामा संक्रमण पुष्टि गरेको हो। मन्त्रालयका अनुसार पछिल्लो २४ घन्टामा १० हजार ८८६ नमूनाको परीक्षण गरिएको थियो। जसमध्ये पीसीआरबाट २५१ र एन्टिजेनबाट २० जनामा कोरोना संक्रमण देखिएको हो। यस्तै सोमबार थप २२५ जना डिस्चार्ज भएका छन्। योसहित नेपालमा कोरोना जित्नेको संख्या ८ लाख ११ हजार ५ पुगेको छ। यस्तै आज कोरोनाबाट थप १ जनाको मृत्यु भएको छ। हाल कोरोना सक्रिय सक्रिय संक्रमितको संख्या ४ हजार ९३१ पुगेको छ। मन्त्रालयका अनुसार पछिल्लो २४ घन्टामा ५ लाख ६८ हजार ३१९ जनाले कोरोनाविरुद्धको खोप लगाएका छन्।
पोखरा ओपन तथा भेट्रान्स टेनिसमा कमल थापाको दोहोरो जीत,"पोखरा : सिंगलतर्फको स्पर्धामा थापाले राजकुमार गुरुङमाथि ६४, ६० को सहज जित निकाले। सोही उमेर समूहको डबल्समा झ्याम्पा ढुण्डुपलाई साथी बनाएका थापा जोडीले विदुर बिष्ट र काजी गुरुङको जोडीलाई ६२, ६१ को सोझो सेटमा पराजित गर्दै दोस्रो चरणमा स्थान बनाउन सफल भए। प्रतियोगिता अन्तर्गत सोमबार भएका अन्य खेलमा मेन्स ओपनतर्फ नेपालका शीर्ष वरियता प्राप्त खेलाडी प्रनभ खनालले प्राञ्जल कायस्थलाई ६१, ६२ ले, विष्णु नेपालीले गौरब प्रताप शाहलाई ६१, ६३ ले, नेहार जंगबहादुर थापाले प्रमोदबहादुर थापालाई ६०, ६० ले, मनोज महर्जनले निशान्त श्रेष्ठलाई ६०, ६० ले, अक्की जुवेन रावतले सौगात विकलाई ६०, ७६ ले तथा गोविन्द नेपालीले विवेक मगरलाई ६०, ६२ ले पराजित गरे। उमन्स सिंगलतर्फ सलोनी तामाङले रायना शाहलाई ६४, ६३ ले, शर्भानी श्रेष्ठले प्रकृति श्रेष्ठलाई ६२ ६० ले, भगवती विकले श्रेया भट्टराईलाई ६३, ६३ ले तथा गंगा शर्माले सुभांगी लक्ष्मी शाहलाई ६१, ६३ ले पराजित गरिन्। ३५ वर्ष माथिको पुरुष एकलतर्फ सन्तोष खत्रीले कमल भण्डारीलाई ३६, ६३ र सुपरटाइमा १०६ ले, दावा शेर्पाले विकास गुरुङलाई ६०, ६१ ले, सञ्जयकुमार श्रेष्ठले प्रकाशराज वाग्लेलाई ६४, ६१ ले, भीष्म गुरुङले सबर मियालाई ६०, ६० ले, नविन श्रेष्ठले सोम मगरलाई ७६, ६२ ले, नीरज थापाले मदन थापालाई ६१, ६१ ले, सिमान्त गुरुङले लक्ष्मण तामाङलाई ६७, ६३ र सुपरटाइमा १०१ को जित निकाले। ४५ वर्ष माथिको एकलमा चन्द्र शाहीले सुकमान तामाङलाई ६२, ६० ले, धरमसिंह लामिछानेले यज्ञबहादुर भण्डारीलाई ६३, ६२ ले, उत्तम लामाले रोहित सुनुवारलाई ६४, ६३ ले, उत्तम बोगटीले शुक्र शेरचनलाई ६१, ६० ले, विनोद कायस्थले गोपीबहादुर भट्टराईलाई ६३, ३६ र सुपरटाइमा १०७ ले, शिव सेढाईले मनोज श्रेष्ठलाई ६१, ६० ले तथा हुम आलेले विकास गुरुङलाई ३६, ६३ र सुपरटाइमा १०७ ले तथा विमल गुरुङले शरण गुरुङलाई ६१, ६० ले पराजित गरेका छन्। ३५ वर्ष माथिको डवल्समा कमल भण्डारी र यज्ञ भण्डारीको जोडीले प्रकास वाङगेल र इन्द्र गुरुङलाई ६२, ६२ ले, सिमान्त गुरुङ र भिष्म गुरुङको जोडीले निरज थापा र विकास गुरुङलाई ६२, ७५ ले, राजन पौडेले र नविन श्रेष्ठको जोडीले सुकमान तामाङ र दुर्गा केसीलाई ४६, ६४ र सुपरटाईमा १०६ ले पराजित गरे। प्रतियोगिता अन्तर्गत ४५ वर्ष माथिको डवल्समा नविन चालिसे र विरेन्द्र लामाको जोडीले पदम गुरुङ र राजकुमार घिमिरेको जोडीलाई प्रतिस्पर्धात्मक खेलमा ६४, ५७ र सुपरटाइममा १०४ ले पराजित गरे। निरेश श्रेष्ठ र गोपालदास मानन्धरको जोडीले केवी थापा र अमृत कार्कीको जोडीलाई ६४, ४६ र सुपरटाइमा पराजित गरे। ५५ वर्ष माथिको डवल्समा मनोज राणा र राम रानाको जोडीले विष्णु गुरुङ र शान्ता श्रेष्ठको जोडीलाई सहज जित निकाल्न सफल भए। प्रतियोगिता अन्तर्गत मंगलबार पनि विभिन्न उमेर समुहमा प्रतिस्पर्धा हुने टुर्नामेण्ट डाइरेक्टर राजन पौडेलले जानकारी दिए।"
गोकुलेश्वर विमानस्थलका लागि थप २ करोड ६५ लाख बजेट विनियोजन,"दार्चुला : नागरिक उड्डयन प्राधिकरणले गोकुलेश्वर विमानस्थल निर्माण तथा स्तरोन्नतिका लागि थप २ करोड ६५ लाख बजेट विनियोजन गरेको छ । संस्कृति, पर्यटन तथा नागरिक उड्डयन मन्त्री प्रेम आलेको अध्यक्षतामा आइतबार बसेको प्राधिकरणको बैठकले गोकुलेश्वर विमानस्थल निर्माण तथा स्तरोन्नतिका लागि रु २ करोड ६५ लाख ४८ हजार बजेट विनियोजन गरेको हो । प्राधिकरणले सुदूरपश्चिमको धनगढी विमानस्थललाई क्षेत्रीय विमानस्थल बनाउनका लागि १ अर्ब , डोटीको दिपायल विमानस्थललाई स्तरोन्नति गर्न, २५० मिटर धावन मार्ग थप गर्ने, टर्मिनल भवन बनाउन र जग्गा अधिग्रहण गर्नको लागि १८ करोड ६१ लाख, अछामको साँफेबगर विमानस्थलको स्तरोन्नतिका गर्न ३ करोड, अछामकै कमल बजार विमानस्थल सुद्दढीकरण गर्न ३ करोड, कञ्चनपुरको महेन्द्रनगर विमानस्थल सुद्दढीकरण गर्न २ करोड ५१ लाख र दार्चुलाको गोकुलेश्वर विमानस्थल निर्माण तथा स्तरोन्नतिका गर्नका लागि २ करोड ६५ लाख बजेट विनियोजन गरेको हो । यसैगरी बैतडीको पाटन विमानस्थल बहुवर्षीय आयोजना मार्फत निर्माण गर्न १ करोड ५० लाख, बझाङ विमानस्थलको लागि १२ लाख ९९ हजार, बाजुरा विमानस्थलको लागि १८ लाख ७६ हजार र डडेल्धुरा विमानस्थलको सम्भाव्यता अध्ययन गर्न ५० लाख बजेट विनियोजन गरेको छ । बजेट विनियोजनमा सुदूरपश्चिम सधैँ पछि परेको गुनासो आउने गरेकोले यस पटक सुदूरपश्चिम क्षेत्रका विमानस्थलको विकास तथा विस्तारको लागि बजेटको व्यवस्था गरेको मन्त्री प्रेम आलेले बताए । गत कात्तिकमा नेपाल कम्युनिष्ट पार्टी (एकीकृत समाजवादी)को दार्चुला जिल्ला कमिटि घोषणा कार्यक्रममा पार्टी अध्यक्ष माधव कुमार नेपालसँगै गोकुलेश्वर पुगेका संस्कृति, पर्यटन तथा नागरिक उड्डयन मन्त्री प्रेम आलेले गोकुलेश्वर विमानस्थल निर्माणको लागि हालको बजेट कम भएकाले आफ्नै कार्यकाल भित्र सम्पूर्ण बजेट विनियोजन गर्ने बताएका थिए । उनले विमानस्थलको टर्मिनल भवन, टेक्सी पार्किङ लगायतका सबै भौतिक पूर्वाधार निर्माणको लागि पनि बजेट विनियोजन गर्ने बताएका थिए । निर्माण कार्य तीव्र गतिमा हाल गोकुलेश्वर विमानस्थल निर्माणको कार्य तीव्र गतिमा भइरहेको छ । केएस कन्सट्रक्सन प्रालि धनगढीले विमानस्थल निर्माणको कार्य गरिरहेको छ । विमानस्थलमा अहिले माटो भर्ने (फिलिङ)को काम भइरहेको छ । एक वर्षमा फिलिङ र ग्याबीनको काम सम्पन्न गर्ने गरी तीन करोड ५८ लाख बजेटमा सम्झौता भएको थियो । विमानस्थल सञ्चालनका लागि अर्थ मन्त्रालयबाट गत आर्थिक वर्षमा बजेटको सुनिश्चितता भएर ठेक्का प्रकृया अगाडि बढेको थियो । अर्थ मन्त्रालयको २०७७ साल माघ २१ गतेको निर्णय अनुसार विमानस्थलको निमार्ण कार्य अगाडी बढाउने उद्धेश्यले बजेटको सुनिश्चितता भएको सहमति पत्र राष्ट्रिय योजना आयोगलाई पठाइएको थियो । गत वर्ष डिपीआर तयार गरी स्वीकृत भइ सकेको उक्त विमानस्थल सञ्चालनका लागि बहुवर्षे ठेक्कामार्फत काम शुरु भएको हो । विमानस्थलमा डोजर प्रयोग गरेर घाँस उखेल्ने, कटिङ गर्ने काम र फिलिङका लागि टिप्परले माटो ढुवानी गर्ने काम भइरहेको छ । सशस्त्रद्वन्द्व सुरु भएसँगै विसं २०५०साल देखि जहाजले उडान भर्न छोडेपछि यो विमानस्थल गाईभैंसीका लागि चरन क्षेत्र, नेताहरुका लागि भाषणस्थल र स्थानीयहरुका लागि खेलमैदान बनेको थियो । द्वन्द्वकालका बेला तत्कालीन माओवादीले विमानस्थलमा रहेको टावर, टर्मिनल भवन, साइड कार्यालयलगायतमा आगजानी गरेपछि त्यसयता पूनःनिर्माण हुनसकेको थिएन । द्वन्द्वकाल देखि विमानस्थल सञ्चालन हुन नसक्दा जिल्लाको आर्थिक विकास र पर्यटन प्रवद्र्धन हुन नसक्दा ठूलो घाटा बेहोर्नु परेको थियो । सिंगो दार्चुला जिल्ला, बैतडी र बझाङ जिल्लाको आधाभन्दा बढी भूभागले सजिलै सेवा पाउने यो विमानस्थल सञ्चालन हुन नसक्दा जिल्लाका थुप्रै विकासका योजनामा असर पर्नुका साथै उपचारका लागि अन्यत्र पठाउनुपर्ने जटिल अवस्थाका बिरामीले समयमै उपचार नपाएर अकालमै ज्यान गुमाउनु परेको थियो । तत्कालीन बोहरीगाउँ गाविसको देवथलीमा विमानस्थल निर्माणका लागि प्रस्ताव गरिएकोमा स्थानीयवासीले स्वीकृति नदिएकाले चमेलिया नदी किनारमा रहेको गोकुलेश्वरमा विसं २०४४४५ सालतिर विमानस्थल निर्माण शुरु गरिएको थियो । २०४६ सालदेखि संचालनमा आएको विमानस्थल हप्तामा एकदुई उडान निरन्तर रुपमा चल्थ्यो, गोकुलेश्वर विमानस्थलका कार्यालय सहयोगी रामदत्त विष्टले भने, नेपालगञ्जगोकुलेश्वर र गोकुलेश्वरमहेन्द्रनगरका लागि उडान हुँदै आएको थियो । तत्कालीन शाखा अधिकृत सुधीरकुमार ठाकुर सरुवा भई गएपछि बन्द रहेको विमानस्थल २०६० सालदेखि कार्यालय सहयोगीको भरमा छोडिएको छ भने आजभोलि ती क्षतिग्रस्त टहारहरुमा थोरै पूर्ननिर्माण गरि ईलाका प्रहरी चौकी गोकुलेश्वरको अस्थायी प्रहरी पोष्ट स्थापना गरिएको छ । विमानस्थल संचालनमा आए पर्यटकीय सम्भावना मात्रै बढ्ने छैन, दार्चुला आउनै नमान्ने कर्मचारीहरू पनि सहजै दार्चुला पुग्ने र सेवा दिने धेरैको बुझाइ छ । कष्टप्रद यात्रा देखेर सुविधा सम्पन्न ठाउँमा बसेका कर्मचारीहरू, विकास साझेदार र विज्ञहरूसमेत दार्चुला नपुग्ने गरेका छन् । विमानस्थल निर्माणको काम थालिएसँगै गोकुलेश्वरका स्थानीय हर्षित भएका छन् । शैल्यशिखर नगरपालिका९ गोकुलेश्वरमा रहेको विमानस्थल सञ्चालनमा आए सिंगो दार्चुला, बैतडी र बझाङ जिल्लाको आधाभन्दा बढी भूभागका नागरिकहरु समेत सेवा पाउनेछन् ।"
घोराही कारागार प्रमुख परियारलाई जिम्मेवारी मुक्तपछि पक्राउ पूर्जी,"दाङ : दाङ प्रहरीले कारागार घोराहीका प्रमुख युवराज परियारविरूद्ध पक्राउ पूर्जी जारी गरेको छ। कारागारका कैदी भगाउन भूमिका खेलेको आरोपमा परियारलाई पक्राउ पुर्जी जारी गरिएको हो। दाङका प्रहरी प्रमुख सुरेश काफ्लेले अनुसन्धानलाई कडाइका रुपमा लिएएको र केहि व्यक्तिलाई नियन्त्रणमै लिएर अनुसन्धान थालिएको बताए। उनले कारागार प्रमुख परियार पनि अनुसन्धानको घेरामा रहेको बताए। दाङ प्रहरी प्रवत्ता, डिएसपी मुकुन्द रिजालको नेतृत्वका रहेको अनुन्धान टोलीले कारागार प्रमुख परियारलाई अनुसन्धानको घेरामा राखेको थियो। भने दुई जना युवतीसहित ५ जनालाई प्रहरीले पक्राउ गरेर कैदी भागेको विषयमा छानविन गरिरहेको छ। कारागारका नाइके यमराज परियार भागेपछि जिम्मेवारीबाट मुक्त गरी आइतबारदेखि जिल्ला प्रशासन कार्यालयमा तानिएका जेलर परियारलाई प्रहरीले सोमबार पक्राउ पूर्जी जारी गरेको जनाएको छ। कारागार प्रमुख (जेलर) परियारको समेत उक्त घटनामा मिलेमतोको आशंकापछि उनलाई थुनामा राखेर अनुसन्धान गर्नुपर्ने भन्दै परियारविरूद्ध पक्राउ पूर्जी जारी गरेको प्रहरीको भनाई छ। जेलर परियार आफू बिदामा रहेकै बेला नाइके परियारलाई उपचारका लागि लैजान अनुमति दिएका थिए। प्रेमी हत्या अभियोगमा जन्मकैदको फैसला भोगिरहेको यामराज परियार बिहीबार बिहान कारागारबाट स्वास्थ्य उपचारका लागि भनेर प्रहरी जवान धनबहादुर चौधरीसँगै अस्पताल गएका थिए। उनले सात वर्ष कैद भोगिसकेका थिए। आफ्नै मोटरसाइकलबाट कारागारका नाइके यामराज परियारलाई चौधरीले उपचार गर्न लगेका थिए। त्यसपछि एउटा रेष्टुँरामा नास्ता खाने क्रममा नाइके परियार प्रहरी जवान चौधरीकै मोटरसाइकल लिएर फरार भएका भनिएको छ। उनी घोराही कारागारका नाइके पनि हुन। नाइके परियार भागेपछि उनलाई उपचाका लागि मोटरसाइकलमा अस्पताल लैजाने प्रहरी जवान धनबहादुर चौधरीसहित घटनामा संलग्न दुई युवती र अन्य एक जनालाई प्रहरीले नियन्त्रणमा लिएर अनुसन्धान थालेको छ। परियारले भाग्न प्रयोग गरेको मोटरसाइकल शुक्रबार लमही बजारदेखि केही माथिको जंगलमा फेला परेको थियो। तुलसीपुर कारागारका जेलर अमरबहादुर वलीलाई अहिले परियारको जिम्मेवारी मुक्त गरेर घोराही कारागारको जिम्मेवारी तोकिएको छ।"
प्रधान सेनापति शर्मा र सिसेल्सका गैरआवासिय राजदूतबीच भेटवार्ता,काठमाडौं : प्रधान सेनापति महारथी प्रभुराम शर्मा र गणतन्त्र सिसेल्सका गैरआवासीय राजदूत थोमस सेल्बे पिल्लेबीच भेटवार्ता भएको छ । आज जङ्गीअड्डामा भएको भेटमा दुई पक्षीय आपसी हित तथा पारस्परिक सम्बन्धका विषयमा छलफल भएको नेपाली सेनाले जनाएको हाे । भेटले दुई देशबीचको आपसी सम्बन्ध सुमधुर एवं प्रगाढ बनाउन थप मद्दत पुग्ने विश्वास लिएको नेपाली सेनाले जनाएको छ ।
केन्द्रीय कमिटीमा १० प्रतिशत मनोनीत गर्न सकिने प्रस्ताव,"काठमाडौं : नेकपा (माओवादी केन्द्र)को राजधानीमाजारी आठौं राष्ट्रिय महाधिवेशनको बन्द सत्रमा स्थायी समिति सदस्य देव गुरुङले विधान मस्यौदा प्रस्तुत गरेका छन् । केन्द्रीय कमिटीको १० प्रतिशत मनोनीत गर्न सकिने प्रस्ताव गरिएको छ । केन्द्रीय कमिटी २९९ सदस्यीय हुने भएको छ । अध्यक्ष एक, वरिष्ठ उपाध्यक्ष एक, छ उपाध्यक्ष, महासचिव एक, दुई उपमहासचिव, तीन सचिव र कोषाध्यक्ष पदाधिकारी रहने विधानमा प्रस्ताव गरिएको छ । पदाधिकारी समावेशी बनाइने गुरुङको प्रस्ताव छ । यसअघि अध्यक्ष प्रचण्डले राजनीतिक प्रतिवेदन प्रस्तुत गरेका थिए । विधान प्रस्ताव पारित भएलगतै महाधिवेशनमा उपस्थित प्रतिनिधिहरुको समूह विभाजन गरेर अध्यक्ष प्रचण्डद्वारा प्रस्तुत वैचारिक तथा राजनीतिक दस्तावेज र स्थायी समिति सदस्य गुरुङले प्रस्तुत गरेको विधान मस्यौदामाथि छलफल हुनेछ । माओवादीमा १५ पदाधिकारी रहने विधान मस्यौदा प्रस्तुत गरिएको छ ।"
सेन्ट्रल जोन भलिबल : कीर्गिस्तानलाई पराजित गर्दै नेपाल फाइनलमा,"काठमाडौं : बङ्गलादेशमा जारी एभिसी एशियन सेन्ट्रल जोन भलिबल च्याम्पियनसिप अन्तर्गत महिलातर्फको खेलमा नेपालले कीर्गिस्तानलाई पराजित गर्दै फाइनलमा पुगेको छ। ढाका मिरपुरस्थित शाहिद सुरवार्दी इन्डोर स्टेडियममा सोमबार भएको खेलमा साविक विजेता नेपालले कीर्गिस्तानलाई ३० को सेटमा पराजित गर्दै फाइनलमा पुगेको हो। नेपालले पहिलो सेट २५८ ले सहजै आफ्नो पक्षमा पार्यो भने दोस्रो सेट २५१४ तथा तेस्रो सेट २५१६ ले आफ्नो पक्षमा पार्दै जीत हासिल गर्न सफल भयो। अपराजित रहेको नेपालले लिग चरणमा श्रीलङ्कालाई ३२ को सेटमा पराजित गरेको थियो भने माल्दिभ्स, बङ्गलादेश र उज्वेकिस्तानलाई समान ३० को सोझो सेटमा हराएको थियो। अब नेपालले उपाधिका लागि मंगलबार उज्वेकिस्तानसँग प्रतिस्पर्धा गर्दैछ। लिग चरणमै नेपालले उज्वेकिस्तानलाई ३० को सोझो सेटमा पराजित गरेको थियो। सोमबारै भएको अर्को खेलमा उज्वेकिस्तानले श्रीलङ्कालाई ३२ को सेटमा पराजित गदै फाइनलमा प्रवेश गरेको हो। रासस"
चीनमा संसारकै ठूलो हिउँ र बरफको मूर्ति प्रदर्शनी (फोटोफिचर),हेइलोङजियाङ : चीनले वार्षिक रुपमा आयोजना गर्दै आएको हिउँ तथा बरफ मूर्ति प्रदर्शनी चलिरहेको छ। चीनले ३४ औँ हिउँ तथा बरफ मुर्ति प्रदर्शनी डिसेम्बर २५ देखि २८ सम्म सञ्चालन भएको हो। चिनियाँ प्रान्त हेइलोङजियाङको सन आइल्याण्ड पार्कमा आयोजित चाइना हर्विन सन आइल्याण्ड इन्टरनेसनल स्ना स्कल्पचर आर्ट एक्सो नामक सो प्रदर्शनी शुक्रबारदेखि मंगलबारसम्म चल्नेछ। सो प्रदर्शनीमा हिमबाट बनेका विभिन्न कलात्मक मूर्ति र अन्य आकृतिहरु प्रदर्शनीमा राखिएका छन्। सो प्रदर्शनी अवलोकलनको लागि प्रति व्यक्ति २३० युआन शुल्क लाग्ने बताइएको छ। तस्बिर : एजेन्सी
गृह मन्त्रालयमा स्थानीय निर्वाचनबारे छलफल,"काठमाडौँ : सोमबार गृह मन्त्रालयमा स्थानीय तह निर्वाचनबारे सरोकारवाला निकायबीच छलफल भएको छ । स्थानीय तह निर्वाचन पूर्वका सुरक्षा सरोकारको विषय र निर्वाचन सुरक्षाका लागि आवश्यक पर्ने स्रोत साधनको आंंकलन तथा व्यवस्थापनबारे छलफल भएको हो । गृहमन्त्री बालकृष्ण खाणको अध्यक्षतामा संघीय मामिला तथा सामान्य प्रशासनमन्त्री राजेन्द्र श्रेष्ठ, गृहसचिव टेकनारायण पाण्डे, रक्षा सचिव वेगेन्द्रराज शर्मा पौडेल, अर्थसचिव मधु मरासीनी, संघीय मामला तथा सामान्य प्रशासन सचिव सुरेश अधिकारी, परराष्ट्रसचिव भरत शर्मा पौड्याल, नेपाली सेनाका रथी बालकृष्ण कार्की, सशस्त्र प्रहरीका महानिरीक्षक शैलेन्द्र खनाल, राष्ट्रिय अनुसन्धान विभागका प्रमुख गणेशप्रसाद अधिकारी, नेपाल प्रहरीका अतिरिक्त महानिरीक्षक सहकुलबहादुर थापा लगायतको उपस्थितिमा स्थानीय तह निर्वाचनका सम्बन्धमा छलफल भएको हो । गृह मन्त्रालयका प्रवक्ता प्रदीपकुमार कोइरालाका अनुसार बैठकमा आसन्न राष्ट्रिय सभा निर्वाचन र आउँदै गरेको स्थानीय तहको निर्वाचनमा सुरक्षा सरोकार र आवश्यक पर्ने स्रोत साधनबारे छलफल भएको हो। आसन्न राष्ट्रिय सभाको निर्वाचनमा गरिने सुरक्षा व्यवस्था र आउँदै गरेको स्थानीय तहको निर्वाचन सुरक्षाका लागि आवश्यक पर्ने स्रोत साधनको आंकलन तथा व्यवस्थापनबारे छलफल भएको, प्रवक्ता कोइरालाले बताए। बैठकमा स्थानीय तह, प्रदेश सभा र प्रतिनिधि सभा निर्वाचन एकै पटक गर्ने कि दुई पटक गर्ने भन्ने विषयमा पनि छलफल भएको हो। गृहमन्त्री खाणले र सुरक्षा निकायका प्रमुखहरूले निर्वाचनमा मतदाता र मत पेटिकाको सुरक्षाबारे धारणा राखेका थिए भने अर्थसचिव मरासैनीले निर्वाचनका लागि आवश्यक पर्ने बजेट र सरकारसँग रहेको बजेटबारे जानकारी गराएका थिए । यस्तै संघीय मामिलामन्त्री श्रेष्ठ र सचिव अधिकारीले निर्वाचनका लागि आवश्यक पर्ने कर्मचारी र मन्त्रालयका तर्फबाट उपलब्ध गराउन सकिने कर्मचारीबारे छलफलमा धारणा राखेका थिए।"
यी हुन् २०२१ का सबैभन्दा महंगा ५ प्राकृतिक प्रकोप,"लण्डन : यो वर्ष अर्थात् सन् २०२१ मा विश्व कोभिड१९ महामारीको चपेटामा मात्र नभई प्राकृतिक प्रकोपको चपेटामा पनि पर्यो । संसारभर बाढी, पहिरो, आँधी, तुफान, ज्वालामुखी र डढेलो आदि जस्ता प्राकृतिक प्रकोपले यस वर्ष झन ठूलो विनाश ल्यायो । प्राकृतिक प्रकोपका कारण हुने क्षती गत वर्षको तुलनामा यसवर्ष १३ प्रतिशतले बृद्धि भएको बेलायती प्राकृतिक सहायता समूहले पत्ता लगाएका छन् । ब्रिटिस एडका अनुसार जलवायु परिवर्तनका कारण प्रतिकुल बनेको मौसमले यस वर्ष संसारभर १सय७० बिलियन डलरभन्दा बढिको भौतिक क्षती पुग्यो । प्राकृतिक प्रकोपका कारण सन् २०२० को तुलनामा यसवर्ष २० बिलियन डलरभन्दा बढि क्षती पुगेको सो समूहले जनाएको छ । यस्तै क्रिस्चियन एडका अनुसार मानवनिर्मित जलवायु परिवर्तनले यसवर्ष संसारभर कम्तीमा ११ सय मानिसले ज्यान गुमाएका छन् भने करिब १ करोड ३० लाख मानिस विस्थापित भएका छन् । यस्तै विभिन्न सरकारी एवम् गैरसरकारी संस्थाले विभिन्न तथ्यांकको आधारमा यस वर्षका सबैभन्दा महंगा एवम् विनाशकारी प्राकृतिक प्रकोपलाई सूचीमा राखेका छन् । १ हुरिकेन ईदा अगष्ट अन्तिममा विनाशकारी आँधी हुरिकेन ईदाले क्यारेवियन क्षेत्र, अमेरिकाको लुइजिनिया र आसपासको क्षेत्रमा ठूलो क्षती पुर्यायो । सो आँधीपछि तहसनहस परेका क्षेत्रमा करिब ६५ बिलियन डलर बराबरको भौतिक क्षती पुगेको आँकलन गरिएको छ । २ युरोपियन बाढी गएको जुलाईमा भारी वर्षापछि युरोपका विभिन्न मुलुकमा बाढीले तहल्का मच्चायो । जर्मनी, फ्रान्स, नेदरल्याण्डस, बेल्जियम र लक्जेमबर्ग आदी मुलुक सो बाढीबाट सबैभन्दा बढि प्रभावित बने । करिब २सय४२ मानिसको ज्यान लिएको सो बाढीले त्यस क्षेत्रमा करिब ३३ बिलियन युरोभन्दा बढि मूल्य बराबरको भौतिक क्षती पुर्यायो । ३ टेक्सास, हिम आँधी गत फेब्रुअरीमा महिनामा अमेरिकी राज्य टेक्सासमा हिमआँधीले ठूलो विनाश पुर्यायो । सो आँधीपछि टेक्सासमा लामोसमयसम्म विद्युत् अवरुद्ध बन्यो । २० वर्षमा पहिलोपटक स्थानियवासीले अन्धकारमा बस्नुपर्यो भने त्यहाँको बाह्य तापक्रम माइनस ११ डिग्रि सेल्सियसमा झर्यो । सो आँधीका कारण करिब २४ बिलियन डलरभन्दा बढि रकम बराबरको बीमामा क्षती पुग्यो । ४ हेनान बाढी मध्य जुलाईमा चीनको हेनान प्रान्तमा आएको बाढीले करिब ८ लाखभन्दा बढि स्थानिय बासिन्दाको उठिबास बनायो भने करिब १ करोड ४० लाख स्थानीय मानिस प्रभावित बने । सो बाढीले ३ सयभन्दा बढि मानिसको ज्यान लियो भने सो क्षेत्रमा करिब १७६ बिलियन डलर रकम बराबरको भौतिक क्षती पुग्यो । ५ ब्रिटिस कोलम्बिया बाढी पश्चिमी क्यानडेली क्षेत्र ब्रिटिस कोलम्बियामा नोभेम्बरमा आएको बाढीले करिब ५६ बिलियन पाउण्ड बराबरको भौतिक क्षती पुग्यो । माथिको सूची बीमा दाबी गरिएका विकसित मुलुकहरुले बेहोर्नुपरेको क्षती मात्र उल्लेख गरिएपनि विकासोन्मुख मुलुकहरुमा प्राकृतिक प्रकोपले झन ठूलो क्षती पुगेको रिपोर्टले देखाएको छ । यसै वर्ष दक्षिण सुडानमा आएको बाढीले करिब ८ लाख भन्दा बढि मानिस घरबार विहिन बनेका छन् । यस्तै अक्टोबर महिनादेखि डिसेम्बर अन्तिमसम्म बंगलादेश र भारतमा आएको आँधी तुफान, फिलिपिन्समा गएको बाढी आदिबाट संसारभर २सय५० विलियन डलर बराबरको क्षती भएको अनुमान गरिएको छ ।"
प्रधानमन्त्रीले एमसीसी 'सित्तैमा आएको' भन्नु जनता ठग्ने अभिव्यक्ति : भीम रावल,"काठमाडौं : एमाले नेता भीम रावलले एमसीसी राष्ट्रघाती छैन भन्ने प्रधानमन्त्री शेरबहादुर देउवाको भनाइप्रति आपत्ती जनाएका छन्। नेता रावलले प्रधानमन्त्रीजस्तो जिम्मेवार व्यक्तिले एमसीसीबाट आउने रकमलाई 'सित्तैमा आएको' भन्नु जनता ठग्ने लज्जास्पद अभिव्यक्त भएको बताएका छन्। नेकपा माओवादी केन्द्रको ८ औं महाधिवेशनको उद्घाटनसत्रमा प्रधानमन्त्री देउवाले एमसीसी राष्ट्रघाती नभएको स्पष्ट पारेका थिए। उनले भ्रम हटाउन एकचोटी एमसीसी पढ्न सबैलाई आग्रह गरेका थिए। पूर्वमन्त्रीसमेत रहेका रावलले मूल सम्झौतासँग आधा दर्जन सम्झौता गरी नेपाललाई अमेरिकी सामरिक स्वार्थमा दुरुपयोग गर्न एमसीसीअन्तर्गत आउने रकमलाई 'सित्तैमा आएको' भनी देशको प्रधानमन्त्रीले भन्नु जनता ठग्ने लज्जास्पद अभिव्यक्ति भएको दावी गरेका छन्। उनले ट्वीटमा भनेका छन्,' मूल सम्झौतासँगै आधा दर्जन सम्झौता गरी नेपाललाई अमेरिकी सामरिक स्वार्थमा दुरुपयोग गर्न एमसीसीअन्तरगत आउन रकमलाई 'सित्तैमा आएको' भनी देशको प्रधानमन्त्रीले भन्नु जनता ठग्ने लज्जास्पद अभिव्यक्ति! यस्तो कुरा नेपाल सार्वभौम स्वाधीन र लामो सभ्यता भएको देश ठान्ने कसैले गर्न सक्दैन।'"
आफ्नै श्रीमती हत्या गरेको अभियोगमा श्रीमान पक्राउ,पाँचथर : आफ्नै श्रीमती हत्या गरेको अभियोगमा श्रीमान पक्राउ परेका छन् । पाँचथरको फाल्गुनन्द गाउँपालिका२ ईम्बुङका इन्द्रबहादुर नेम्बाङलाई ४५ वर्षीय आफ्नै श्रीमती जीवन कुमार नेम्बाङको हत्या गरेको अभियोगमा आइतबार दिउँसो प्रहरीले पक्राउ गरेको हो । उनलेले शुक्रबार दिउँसो लोहोरोले टाउकोमा प्रहार गर्दा गम्भीर घाइते भएकी जीवन कुमारीको बिर्तासिटी अस्पताल बिर्तामोडमा आइतबार बिहान उपचारको क्रममा मृत्यु भएको पछि ईलाका प्रहरी कार्यालय बिर्तामोड झापाबाट खटिएको प्रहरी टोलीले उनलाई पक्राउ गरेको प्रहरीले जनाएको छ ।
भारतका १९ राज्यमा फैलियो ओमिक्रोन,नयाँ दिल्ली : भारतका उन्नाईस राज्यमा कोरोनाको नयाँ भेरियन्ट फैलिएको छ । पछिल्लो तथ्याङक अनुसार भारतमा ओमिक्रोनबाट संक्रमित हुनेको संख्या ५ सय ७८ पुगेको छ । पछिल्लो २४ घण्टामा भारतमा ६ हजार ५ सय ३१ जना कोरोना संक्रमित थपिएको भारतीय संचारमाध्यहरुमा समाचार छ । दिल्लीमा त्यहाँको राज्य सरकारले सोमबारदेखि रात्रीकालिनकर्फ्यू लगाउने निर्णय गरेको छ ।
प्रदेश १ : धान उत्पादनमा ३ प्रतिशतले कमी,"विराटनगर : अन्नको भण्डार मानिने प्रदेश १मा यस वर्ष धान उत्पादनमा कमी आएको छ । गत वर्षको तुलनामा यस प्रदेश १मा धान उत्पादनमा करिब ३ प्रतिशतले कमी आएको हो । सधै प्रयाप्त धान उत्पादन हुने पूर्वमा यस वर्ष बेमौसमी पानीसंगै आएको बाढीले गर्दा धान उत्पादनमा कमी आएको बताइएको छ । बाढीले धान भित्र्याउने बेला खेतमा धान बोट नै पुरिनुकोसाथै बालुवा थुप्रिएकाले धान उत्पादनमा तीन प्रतिशतले कमी आएको हो । गत वर्ष प्रदेश १मा ३ लाख ३२ हजार ९सय १६ हेक्टर क्षेत्रफलमा धान लगाएकोमा १३ लाख ११हजार २सय ४५ मेट्रीकटन धान उत्पादन भएको थियो भने यस वर्ष ३ लाख ३६ हजार १सय २३ हेक्टर क्षेत्रफलमा धान लगाएकोमा १२ लाख ७३ हजार ३सय ५६ मेट्रिकटन धान उत्पादन भएको हो । जुन ३७ हजर ८ सय ८९ मेट्रीकटन धान गत वर्षको तुलनामा कम उत्पादन भएको हो । कृषि विकास निर्देशनालय प्रदेश १का कृर्षि अर्थ विज्ञ नेत्रमणि काफ्लेका अनुसार बेमौैसमी वर्षासंगै आएको बाढीले धान बाली अनुमानित करिब १५ प्रतिशत क्षती पुर्याएकाले धान उत्पादनमा कमी आएको बताए । उनले भने १५ प्रतिशत लगाएको धानबालीमा क्षती भएपनि ३ प्रतिशत मात्र धान उत्पादनमा कमी आयो । बाढी नआएको भए यस वर्ष उत्पादन बढ्ने थियो । कृषि निर्देशनालय विराटनगरका अनुसार झापामा ४ लाख १४ हजार ७ सय५० मेट्रीकटन धान उत्पादन भएको छ । पूर्वी हिमाली जिल्ला सोलुखुम्बुमा ३५ सय ८५मेट्रीकटन धान उत्पादन भएको निर्देशनालयले जनाएको हो । यस्तै मोरङमा तीन लाख ३८ हजार १ सय १५ मेट्रीकटन, सुनसरीमा २ लाख ७ हजार ६सय २३, ताप्लेजुङमा २१ हजार ४ सय ९३,पाचँथरमा २१ हजार ६ सय २७, इलाममा ४८ हजार १ सय १७, धनकुटामा २३ हजार ३९ मेट्रीकटन धान उत्पादन भएको छ । यस्तै तेह्रथुममा २० हजार ८ सय ७८, संखुवासभामा ३६ हजार १३, भोजपुरमा ४६ हजार ६ सय ३३, उदयपुरमा ५३ हजार ५ सय २०, खोटाङमा २५ हजार १ सय ५१, ओखलढुङ्गामा १२ हजार ८सय १३ मेट्रीकटन धान उत्पादन भएको कृर्षि निर्देशनालय विराटनगरले जनाएको छ ।"
माधव नेपालले नेतृत्व गरेको पार्टीसँग सहकार्य बढाउँछौं,"काठमाडौं : नेकपा माओवादी केन्द्रका अध्यक्ष पुष्पकमल दाहाल 'प्रचण्ड' ले बन्दसत्रमा राजनीतिक प्रतिवेदन पेश गरेका छन् । नेकपा (माओवादी केन्द्र)को आठौँ राष्ट्रिय महाधिवेशनमा प्रस्तुत गरिएको प्रतिवेदनमा केपी ओली प्रवृत्तिका विरुद्ध संघर्ष गर्दै वृहत कम्युनिस्ट एकता कायम रहेको उल्लेख गरिएको छ । प्रतिवेदनामा भनिएको छ, आज पनि ओली प्रवृत्तिका विरुद्ध संघर्ष गर्दै वृहत कम्युनिस्ट एकता कायम नै छ । हाम्रो पार्टी अहिले पनि एकताको पक्षमा छ र रहिरहने छ । विभिन्न माओवादी समूह, माधवकुमार नेपालले नेतृत्व गरेको नेकपा एकीकृत समाजवादीसँग सहकार्य बढाउँदै जाने हाम्रो नीति स्पष्ट नै छ । प्रतिवेदनमा भनिएको छ, संसदीय दलको बहुमतले उनी(ओली)लाई दलको नेताबाट पनि निष्कासित गर्यो । आधिकारीक र वैधानिक रुपले गरिएको उपरोक्त निर्णयलाई तत्कालीन निर्वाचन आयोग र संसद् सचिवालयले जानीबुझी गरेको ऐन र नजीर विपरित र अन्त्यमा सर्वोच्च अदालतको अस्वभाविक राजनीतिक फैसलाका कारण पार्टी एकता असफल बनाइयो । पार्टी एकतालाई असफल तुल्याइयो ।"
खैरो हेरोइनको व्यापार बढ्दो,"राजविराज : सप्तरी, सिरहा र सुनसरीमा पछिल्लो समय खैरौ हेरोइनको व्यापार बढ्दो क्रममा रहेको छ । पछिल्लो पाँच दिनको अवधिमा खैरौ हेरोइनसहित ४ जना पक्राउ परेकाले खैरो हेरोइनको ओसारपसार बढेको पुष्टि भएको छ । हनुमाननगर कंकालिनी नगरपालिका१ स्थित पूर्वपश्चिम लोकमार्ग सडक खण्डबाट खैरौ हेरोइनसहित सिरहाका दुई जना पक्राउ परेको आइतबार प्रहरीले पत्रकार सम्मेलन गरी जानकारी दिएको छ । सिरहाको लक्ष्मीपुर पतारी गाउँपालिका३ का २८ वर्षीय परमानन्द साह र धनगढीमाई नगरपालिका११ का २८ वर्षीय दिपेन्द्रकुमार महतो पक्राउ परेको एसपी अविनारायण काफ्लेले बताए । एसपी काफ्लेका अनुसार उनीहरुको साथबाट ८ ग्राम ५५० मिलिग्राम खैरौ हेरोइन बरामद भएको छ । लोकमार्गमा उनीहरु सवार प्र०१००१ प ३१४० नम्बरको मोटरसाईकल चेकजाँच गर्दा महतोको साथबाट खैरौ हेरोइन बरामद भएको हो । यसअघि बिहीबार सप्तरीको कञ्चनरुप नगरपालिकाबाट दुई जना भारतीय नागरिकलाई २२ ग्राम खैरो हेरोइन (ब्राउन सुगर)सहित प्रहरीले पक्राउ गरेको थियो । कञ्चनरुप नगरपालिका२ स्थित पूर्वपश्चिम लोकमार्गबाट भारतको सुपौल जिल्ला भिमनगर ग्राम पञ्चायत४ बस्ने ३१ वर्षीय गोलु भनिने रतन शर्मा र सोही ठाउँका ३५ वर्षीय जयप्रकाश पासवान पक्राउ परेका हुन् । भारतीय प्लेट बिआर ५०आर २४९६ नम्बरको मोटरसाईकल चेकजाँच गर्दा पक्राउ परेका आरोपितले भारतबाट खैरौ हेरोइन लिएर आएको र लागु्औषध ओसारपसार गर्न थालेको स्विकारेका छन् । गत भदौ महिनामा घरमै भण्डारण गरी बिक्री वितरण गरिरहेको सूचनाको आधारमा प्रहरीले घर खानतलाशी गर्दा सप्तरीको हनुमाननगरबाट ठूलो परिमाणमा तीन किसिमका ब्राउन सुगर बरामद गरेको थियो । हनुमाननगर कंकालिनी नगरपालिका८ का धिरेन भनिने धिरेन्द्रकुमार यादवको घर कोठाबाट १२२३६ ग्राम ब्राउन सुगर बरामद भएको थियो । प्रहरीका अनुसार यादवको घर खानतलासी गर्दा कोठामा लुकाई छिपाई राखेको अवस्थामा खैरो रङ्गको ब्राउन सुगर ४६६४ ग्राम, सेतो रङ्गको ब्राउन सुगर ५०६६ ग्राम र कालो रङ्गको ब्राउन सुगर २५०६ ग्राम बरामद भएको हो । इलाका प्रहरी कार्यालय लौकही, सुनसरीबाट खटिएको प्रहरी टोलीले सुनसरी जिल्ला कोशी गाँउपालिका८ भण्टाबारीबाट लागुऔषध ब्राउन सुगरसहित ४० वर्षीय शम्भुलाई जेठ २७ गते पक्राउ गरेको थियो । शम्भुबाट ९५४० ग्राम खैरो हेरोइन बरामद भएको थियो । लागुऔषध नियन्त्रण ऐन, २०३३ को दफा १४ (१) को (छ) अनुसार अफिम, कोका वा सोबाट बनेको लागुऔषधको सेवन र खेती गर्ने कार्य बाहेक अन्य निषेधित कार्य गर्ने व्यक्तिलाई १५ वर्षदेखि जन्मकैद र पाँचलाख रुपैयाँदेखि २५ लाख रुपैयाँसम्म जरिवाना छ । ऐनमा २५ ग्रामसम्मको कारोबार गर्नेलाई पाँच वर्षदेखि १० वर्षसम्म कैद र पाँच हजार रुपैयाँदेखि २५ हजार रुपैयाँसम्म जरिवाना, २५ ग्रामदेखि एक सय ग्राम सम्मको कारोबार गर्नेलाई १० वर्षदेखि १५ वर्षसम्म कैद र ७५ हजार रुपैयाँदेखि दुई लाख रुपैयाँसम्म जरिवाना तथा एक सय ग्रामदेखि माथि जतिसुकै परिमाणको कारोबार गर्नेलाई १५ वर्षदेखि जन्मकैद र पाँचलाख रुपैयाँदेखि २५ लाख रुपैयाँसम्म जरिवानाको व्यवस्था छ । यसअघि सप्तरी प्रहरीले तिलाठी कोइलाडी गाउँपालिका७ का २७ वर्षीय भरत शर्मा र उनका भाई १९ वर्षीय निरज शर्मालाई ०७७ कात्तिक १ गते ५० ग्राम ब्राउन सुगरसहित पक्राउ गरेको थियो । निरजले चलाएको स ७ प १८६५ नम्बरको मोटरसाइकल इलाका प्रहरी कार्यालय कञ्चनरुप, सप्तरीबाट खटेको प्रहरी टोलीले अग्निसाईर कृष्णासवरन गाउँपालिका ५ बकधुवास्थित महदेवा गाउँबाट महुलीतर्फ जाने भित्री सडक खण्डमा रोकेर जाँच गर्दा ब्राउन सुगर बरामद भएको थियो । पछिल्लो समय सप्तरी र सुनसरीमा ब्राउन सुगरको बरामद परिणामका आधारमा त्यस्ता प्रकारका वस्तुहरूको सेवनकर्ता ह्वात्तै बढेको अनुमान गरिएको छ । सप्तरीका एसपी अविनारायण काफ्लेका अनुसार भारतबाट ल्याइने लागुऔषध उदयपुर र धरानलगायतका ठाउँमा जाने गरेको छ । विभिन्न मुलुकबाट नेपालमा लागुपदार्थ भित्र्याउने वा नेपालहुँदै अन्य मुलुक लैजाने क्रम विगतदेखि नै चल्दै आएको लागुऔषध नियन्त्रण ब्यूरोले समेत जनाएको छ । त्यस्का अतिरिक्त खुल्ला सीमाको फाइदा उठाउँदै भारतबाट त्यस्ता लागुपदार्थ अन्य नाकाहरूबाट नेपाल भित्र्याउने गरिएको छ । नेपाल प्रहरीका अनुसार नेपालमा लागुपदार्थ भित्रिने नाकाहरुमा त्रिभुवन अन्तर्राष्ट्रिय विमानस्थल, नेपालगञ्ज, भैरहवा र काँकडभिट्टा प्रमुख हुन् । सेवनकर्ता बृद्धि भएसँगै सप्तरी, सुनसरीमा पनि लागु पदार्थ कारोबारी सक्रिय हुन थालेको प्रहरी अधिकारीहरु बताउँछन् । खुला सीमाको फाइदा उठाउँदै सप्तरी, सुनसरी, सिरहा भित्र्याइँदै गरेका अवैध लागु पदार्थसहित मानिसहरु पक्राउ पर्ने क्रम दिनहुँ जस्तो रहेको प्रहरी कार्यालयको तथ्यांकले देखाउँछ । बरामद खैरौ हेरोइन । खैरौ हेरोइनसहित पक्राउ परेका भारतीय नागरिक ।"
सोमालियाका प्रधानमन्त्री निलम्बित,"मोगादिशु : सोमालियाका राष्ट्रपति मोहमेद अब्दुलाहीले प्रधानमन्त्रीलाई निलम्बन गरेका छन् । सरकारभित्र चुनावी विवाद चुलिरहदा राष्ट्रपति मोहमेदले प्रधानमन्त्री मोहमेद हुसेन रोब्लेलाई निलम्बन गरेका हुन् । भ्रष्टाचारसँग नाम मुछिएका प्रधानमन्त्रीको मुद्धा नसुल्झिएसम्म राष्ट्रपतिले प्रधानमन्त्री र उनीसँग जोडिएका अन्य अधिकारीहरुलाई निलम्बन गर्ने निर्णय गरेको त्यहाँको राष्ट्रपतिय कार्यालयले सोमबार जानकारी दिएको छ । राष्ट्रपतिले प्रधानमन्त्रीलाई निलम्बन गर्नुका साथै उनी भ्रष्टाचारमा मुछिएयताका सबै शक्तिहरु हटाउने निर्णय गरेका छन् । प्रधानमन्त्रीको भ्रष्टाचारको मुद्धा नसुल्झिएसम्म उनी निलम्बित रहनेछन्,' राष्ट्रपति कार्यालयद्धारा जारी विज्ञप्तिमा भनिएको छ । सोमालियाका प्रधानमन्त्रीमाथि संसदीय चुनावको क्रममा घोटाला गरेको आरोप लागेको छ।"
किन अविवाहित छन् सलमान खान ?,"नयाँ दिल्ली : बलिउड अभिनेता सलमान खान ५७ वर्षमा प्रवेश गरेका छन्। बलिउड फिल्म इण्डस्ट्रीका चर्चित अभिनेता खान आज आफ्नो ५६ औं जन्मदिन मनाउँदैछन्। तरपनि अभिनेता अझै फिल्म उद्योगका सबैभन्दा योग्य र ह्यान्डसम कलाकारका रुपमा स्थापित छन्। करिब ६ दशकतिर लागेका सलमान अझैं विवाह गर्ने 'मुड' मा छैनन्। उनका फ्यानका लागि यो दु:खको कुरा हो। किन उनी एकल बस्न चाहन्छन् ? सेलिब्रेटीदेखि फ्यानसम्म सबै सलमान खानलाई दुलहा बनेको हेर्न चाहन्छन् । धेरै सेलिब्रेटीहरूले सलमानको दुलही आफ्ना छोराछोरीले हेर्ने इच्छा रहेको पनि व्यक्त गर्छन्। सबैजना जान्न चाहन्छन् कि यति सुन्दर, आकर्षक र सफल करियर भएपनि सलमान खान किन अविवाहित छन् ? किन बिहे गर्दैनन् सलमान खान ? सलमानले विवाह नगर्नुको कारण ऐश्वर्या राईसँगको ब्रेकअप हो भन्ने धेरैको विश्वास छ। धेरैको विचारमा सलमान कट्रिनासँग बिहे गर्न चाहन्थे। तर भएन। कुनै अभिनेत्रीका कारण सलमान खानले अहिलेसम्म बिहे नगर्नुको कारण रहेको बताइन्छ। सलमानको क्रस थिइन् रेखा अभिनेत्री रेखाकै कारण सलमान खान अझै अविवाहित रहेको बताइन्छ । वास्तवमा केही वर्षअघि रेखा आफ्नो फिल्म सुपर नानीको प्रमोसन गर्न बिग बोसको स्टेजमा आइन् । सलमानले यो समयमा भनेका थिए कि उनी किशोरावस्थामा रेखाको सुन्दरताको पागल थिए । त्यसबेला सलमान र रेखा छिमेकी थिए । रेखा हरेक दिन बिहान मोर्निङ वाक जान्थिन् । सलमान बिहान साढे ५ बजे उठेर हिँडिरहेको रेखालाई हेर्न गर्थे। रेखा भेट्न योगा क्लास जान्थे सलमान रेखाप्रति सलमानको लगाव यहीँ रोकिएन । सलमानले रेखाको लागि उनको योगा क्लास पनि सामेल हुन्थे। सलमानले भनेका थिए त्यतिबेला मेरो योगसँग कुनै सम्बन्ध थिएन, तर रेखाजीले त्यहाँ योग सिकाउनुहुन्थ्यो, मेरा साथीहरू र म त्यहाँ जान्थ्यौं।' रेखासँग विवाह गर्न चाहन्थे सलमान सलमान रेखासँग विवाह गर्न चाहन्थे। तर विवाह भएन। उसो त सलमानको विभिन्न अभिनेत्रीसँग विवाहको हल्ला नचलेको भने होइन। सोमी अली, संगीता बिजलानी,ऐश्वर्या राय, क्याट्रिना कैफ, अव लूलियासँग उनको चक्कर चलेको भारतीय मिडियाले गसिप बनाएका थिए। एकपटक रेखाले भनेकी थिइन् 'पहिला सलमान खानले सबैलाई भन्नुहुन्थ्यो म ठूलो भएपछि यो केटीसँग बिहे गर्न चाहन्छु ।' रेखाको यो कुरामा सलमानले रमाइलो शैलीमा भनेका थिए  यसकारण मेरो विवाह भएन।"
लागुऔषधसहित देशभर ६ जना पक्राउ,"काठमाडौं : प्रहरीले आइतबार लागुऔषधसहित देशभरबाट ६ जना पक्राउ गरेको छ । पक्राउ पर्नेमा बाँकेको नेपालगंज उपमहानगरपालिका१५ जमुनाह चेकप्वाईन्टबाट करिब १ ग्राम ५ सय मिलिग्राम अवैध लागुऔषध ब्राउनसुगर जस्तो देखिने पदार्थसहित कोहलपुर नगरपालिका५ रझेनाका १९ वर्षीय राज कुमार थारुलाई आइतबार साँझ प्रहरीले पक्राउ गरेको छ । प्रहरीले चेकजाँच गर्ने क्रममा उनलाई पक्राउ गरेको हो । यस्तै कञ्चनपुरको भिमदत्त नगरपालिका८ तिलाचौरका ३० वर्षीय भानदेव भट्टलाई करिब ९९ ग्राम ६० मिलिग्राम अवैध लागुऔषध चरेससहित आइतबार राति नै प्रहरीले पक्राउ गरेको छ । संघीय लागुऔषध नियन्त्रण ईकाइ कार्यालय महेन्द्रनगरबाट खटिएको प्रहरीले उनको पसलमा तलासी गर्दा उक्त परिमाणको लागूऔषध सहित पक्राउ गरेको हो । साथै उक्त पसलको आँगनमा बसिरहेको अवस्थामा सोही ठाउँका ४३ वर्षीय गगन बहादुर क्षेत्रीलाई करिब ३ ग्राम १६ मिलिग्राम अवैध लागुऔषध चरेससहित पक्राउ गरेको प्रहरीले जनाएको छ । प्रहरीले आइतबार नै सर्लाही जिल्लाको हरिवन नगरपालिका३ डाबरीका ४५ वर्षीया उर्मिला मोक्तानलाई करिब १ केजी अवैध लागुऔषध गाँजा, सय एमएलको ४१ बोतल कफ लिनकुटिभस र एकसय एमएलको २ बोतल डाइलेफ डिसि नामक औषधिसहित पक्राउ गरेको छ । प्रहरीले उनको घर अगाडि राखेको डाल्डा घ्यूको डिब्बा भित्री लुकाई राखेको लागुऔषध र औषधि फेला पारी उनलाई पक्राउ गरेको हो । साथै उक्त लागुऔषध खरिद गर्न आएका हरिवन नगरपालिका४का २५ वर्षीय भुषण कुमार महतो समेतलाई प्रहरीले नियन्त्रणमा लिएको छ । यस्तै झापा, बिर्तामोड नगरपालिका१ पूर्व शान्ति टोलबाट करिब २ ग्राम अवैध लागुऔषध ब्राउनसुगर जस्तो देखिने पदार्थसहित सोही नगरपालिका४का २१ वर्षीय अबि सेखलाई आइतबार साँझ प्रहरीले पक्राउ गरेको हो ।"
"बन्दसत्रमा प्रचण्डले भने, एमसीसी परिमार्जनसहित पारित हुन्छ","काठमाडौं : नेपाल कम्युनिष्ट पार्टी (माओवादी केन्द्र) का अध्यक्ष पुष्पकमल दाहाल (प्रचण्ड)ले मिलिनियम च्यालेन्ज कर्पोरेसन (एमसीसी) परियोजनालाई परिमार्जनसहित पारित गरिने बताएका छन् । कमलादीस्थित प्रज्ञा भवनमा सोमबार बिहानबाट जारी बन्दसत्रमा राजनीतिक प्रतिवेदन प्रस्तुत गर्दै अध्यक्ष प्रचण्डले एमसीसी परियोजनाका कतिपय बुँदाहरुलाई परिमार्जनसहित राष्ट्रिय हित अनुकुल बनाएर मात्रै पारित गर्ने उल्लेख गरेको माओवादीका केन्द्रीय सदस्य युवराज चौंलागाईले अन्नपूर्णलाई जानकारी दिए। एमसीसीको विषयलाई लिएर सत्ता गठबन्धनभित्र विवाद चुलिएको छ। सम्झौता अनुमोदन गर्ने विषयमा सत्ता गठबन्धन दल एकमत देखिएका छैनन्। सत्तारुढ गठबन्धनले एमसीसी सम्झौताबारे साझा धारणा बनाउन नेकपा (एकीकृत समाजवादी)का नेता झलनाथ खनाल, कांग्रेस नेता एवं सञ्चार तथा सूचना प्रविधिमन्त्री ज्ञानेन्द्रबहादुर कार्की र माओवादी केन्द्र नेता नारायणकाजी श्रेष्ठ सदस्य रहेको कार्यदल नै बनाएका छन्। प्रधानमन्त्री एवम् कांग्रेस सभापति शेरबहादुर देउवाले अमेरिकी सहयोगसम्बन्धी मिलेनियम च्यालेन्ज कर्पोरेसन (एमसीसी) राष्ट्रको पक्षमा रहेको दाबी गर्दै आएका छन्। आइतबार माओवादी केन्द्रको महाधिवेशनको उद्घाटनसत्रमा देउवाले भने, एमसीसी राष्ट्रघाती हो कि होइन ? पहिले पढ्नुपर्यो। कहाँ छ एमसीसी राष्ट्रघाती ? मैले त राष्ट्रघाती देखेको छैन। म पनि नेपालको प्रधानमन्त्री हुँ। मैले राष्ट्रको खिलापमा जाउँला त ? म पनि प्रजातन्त्र र राष्ट्रका लागि लडेको मान्छे हो। दलहरूको सहमतिपछि एमसीसी पारित गरिने प्रधानमन्त्री देउवाले उल्लेख गरे। राष्ट्रघाती सन्धी किन गर्ने ? सबैसँग छलफल गर्दैछौं। एमसीसी एकदमै नेपालको हितमा छ।वर्ल्डबैंक, एसियाली विकास बैंकबाट ऋण लिँदा अन्तर्राष्ट्रिय कानुन मान्नुपर्ने बताउँदै उनले थपे, एमसीसीले नेपालको कानुन मान्छौं भन्छ तर यहाँ हुँदैन भन्छन्। राम्रोसँग बुझ्नुपर्यो क्या। देउवालेप्रचण्ड र आफूले एमसीसी पास गर्छौं भनेर पत्र पठाएकोबताउँदै आएका छन्। लोकतान्त्रिक समाजवादी पार्टी (लोसपा)ले एमसीसीको पक्षमा उभिने निर्णय गरेको छ। जनता समाजवादीका संघीय अध्यक्ष बाबुराम भट्टराई पनि एमसीसी पास गर्नुपर्ने तर्क राखिरहेका छन्। यता प्रमुख प्रतिपक्ष दल एमालेले भने सत्ता गठबन्धनको आधिकारिक धारणा आएपछि र संसद एमसीसी परियोजना छलफलमा ल्याएपछि मात्रै आधिकारिक धारणा सार्वजनिक गर्ने जनाएको छ। एमसीसीबारे देउवाले भने सित्तैमा दिएको पैसा पनि लिन्न भन्छन् यार एमसीसी नेपालको हितमा छ, राष्ट्रघाती सम्झौता किन गरुँला : देउवा प्रचण्डको राजनीतिक प्रतिवेदन सकिएलगत्तै देव गुरुङले विधान मस्यौदा प्रस्तुत गर्ने प्रचण्डको प्रस्ताव : उपलब्धि रक्षाका लागि वामपन्थी शक्तिबीच संयुक्त मोर्चा बनाऔं प्रचण्डपथको पुनर्स्थापना सम्भव छैन, अब सन्दर्भ सामग्री मात्र"
"छोरीलाई कोरोना पोजेटिभ, इजराइली प्रधानमन्त्री क्वारेन्टाइनमा",जेरुसेलम : छोरीलाई कोरोना पोजेटिभ देखिएपछि इजरायलका प्रधानमन्त्री क्वारेन्टाइनमा बसेका छन् । इजराइली प्रधानमन्त्री नेफ्ताली बेनेटकी छोरीलाई कोरोना संक्रमण देखिएपछि उनी क्वारेन्टाइनमा बसेको अन्तराष्ट्रिय संचारमाध्यमहरुमा समाचार छ । छोरी संक्रमित भएपछि इरजाइली प्रधानमन्त्री बेनेट क्वारेन्टाईनमा बसेका हुन् ।
अश्लिल भिडियो बनाउने युट्युबर पक्राउ,काठमाडौं : काठमाडौंबाट एक जना युट्युबर पक्राउ परेका छन् । साथीभाई अनलाइन टिभी नामक युट्युब च्यानलका संचालक रामबहादुर मल्ललाई काठमाडौंस्थित अनामनगरबाट पक्राउ गरेको प्रहरी जनाएको छ । उनलाई आफ्नो युट्युब च्यानलमा अश्लिल शिर्षक राखी समाजमा अश्लिलता फैलाउने किसिमका भिडियोहरु बनाई युट्युब लगायत सामाजिक सञ्जालमा प्रसारणगरी विद्युतीय कारोबार ऐन२०६३ अन्र्तगतको कसुर गरेकोले काठमाण्डौ जिल्ला अदालतबाट पक्राउ अनुमति लिएर पक्राउ गरेको प्रहरी आज एक विज्ञप्ति सार्वजनिक गरेर जनाएको हो । बाग्लुङ्गको निसीखोल गाउँपालिका१ पाखापानीका मल्ललाई आइतबार पक्राउ गरी काठमाण्डौं जिल्ला अदालतबाट ५ दिनको म्यादथप गरी अुनसन्धान भइरहेको प्रहरीले जनाएको छ ।
"प्रचण्डपथको पुनर्स्थापना सम्भव छैन, अब सन्दर्भ सामग्री मात्र","काठमाडौं : नेपाल कम्युनिष्ट पार्टी (माओवादी केन्द्र) का अध्यक्ष पुष्पकमल दाहाल (प्रचण्ड)ले छलफल नै नगरी प्रचण्डपथ स्थगत गर्नु कमजोरी भएको जनाएका छन्। कमलादीस्थित प्रज्ञा भवनमा सोमबार बिहानबाट जारी बन्दसत्रमा राजनीतिक प्रतिवेदन प्रस्तुत गर्दै प्रचण्डले पार्टीभित्र छलफल नै नगरी स्थगित गर्नु पार्टीको कमजोरी भएको उल्लेख गरेको माओवादीका केन्द्रीय सदस्य युवराज चौंलागाईले अन्नपूर्णलाई जानकारी दिए। छलफल नगरी प्रचण्डपथ स्थगन गर्नु गलत भयो प्रचण्डको भनाई उद्दृत गर्दै चौलागाईंले भने,अब प्रचण्डपथको पुनर्स्थापना सम्भव छैन। यो एक सन्दर्भ सामग्री मात्र हुनेछ। प्रचण्डले एमसीसी परियोजनालाई परिमार्जनसहित राष्ट्रिय हित अनुकुल बनाएर मात्रै पारित गरिने जनाएको चौलागाईंले जानकारी दिए। अध्यक्ष प्रचण्डले २१औं शताब्दीमा समाजवादको नेपाली बाटो शीर्षकको राजनीतिक एवम् वैचारिक दस्तावेज प्रस्तुत गरेका थिए। प्रचण्डले सांस्कृतिक रुपान्तरण विना समाजवाद सम्भव नभएको उल्लेख गरेका छन्। उनका अनुसार प्रचण्डले समान विचार राख्ने वामपन्थी र लोकतन्त्रवादी शक्तिबीच संयुक्त मोर्चा बनाउने उल्लेख गरेका छन्। जनताको बलिदान र विभिन्न आन्दोलनबाट प्राप्त उपलब्धि रक्षाका लागि पार्टीले विशेष भूमिका खेल्ने प्रतिवेदनमा उल्लेख गरेका छन्। माओवादीलाई जनवादी केन्द्रीयता अनुरुप पार्टी संचालन गरिने बताइएको छ। उनले भने, जनताले आज हाम्रो पार्टी र अन्य पार्टीबीच भिन्नता देखेका छैनन्। यो अवस्थालाई बदल्नुपर्छ। प्रतिवेदनमा सूचना प्रविधिमा भएको विकास र भूमण्डलीकरणले पारेको असरदेखि जलवायु परिवर्तन, पार्टी सञ्चालनमा देखिएको समस्या र सांस्कृतिक रुपान्तरणको विषय समेत समावेश गरिएको छ। प्रतिवेदनमा उत्पादक शक्ति र उत्पादन सम्बन्धमा आएको परिवर्तन र त्यसको अन्तर्द्वन्द्वको अवस्था पनि समेटिएको छ। राजनीतिक प्रतिवेदनमा आगामी नयाँ कार्यदिशा कस्तो हुने भन्ने विषय समेत समेटिएको छ। उनले प्रस्तुत गरिरहेको राजनीतिक प्रतिवेदन हालसम्म प्रतिनिधिलाई बाडिँएको छैन। प्रचण्डको प्रस्ताव : उपलब्धि रक्षाका लागि वामपन्थी शक्तिबीच संयुक्त मोर्चा बनाऔं प्रचण्डको प्रतिवेदन : चीनलाई घेराबन्दी गर्न अमेरिकाले बेलायत र भारतसँग सहकार्य गर्यो"
प्रचण्डको प्रस्ताव : उपलब्धि रक्षाका लागि वामपन्थी शक्तिबीच संयुक्त मोर्चा बनाऔं,"काठमाडौं : नेपाल कम्युनिष्ट पार्टी (माओवादी केन्द्र) को आठौं राष्ट्रिय महाधिवेशनको बन्द सत्र जारी रहेको छ। बन्दसत्रमा अध्यक्ष पुष्पकमल दाहाल (प्रचण्ड)ले राजनीतिक प्रतिवेदन प्रस्तुत गरेको माओवादीका केन्द्रीय सदस्य युवराज चौंलागाईले जानकारी दिए। कमलादीस्थित प्रज्ञा भवनमा सोमबार बिहानबाट सुरु भएको बन्दसत्रमा अध्यक्ष प्रचण्डले २१औं शताब्दीमा समाजवादको नेपाली बाटो शीर्षकको राजनीतिक एवम् वैचारिक दस्तावेज प्रस्तुत गरेको माओवादीका अर्का एक केन्द्रीय सदस्यले बताए।उनका अनुसार प्रचण्डले समान विचार राख्ने वामपन्थी र लोकतन्त्रवादी शक्तिबीच संयुक्त मोर्चा बनाउने उल्लेख गरेका छन्। जनताको बलिदान र विभिन्न आन्दोलनबाट प्राप्त उपलब्धि रक्षाका लागि पार्टीले विशेष भूमिका खेल्ने प्रतिवेदनमा उल्लेख गरेका छन्। प्रतिवेदनमा सूचना प्रविधिमा भएको विकास र भूमण्डलीकरणले पारेको असरदेखि जलवायु परिवर्तन, पार्टी सञ्चालनमा देखिएको समस्या र सांस्कृतिक रुपान्तरणको विषय समेत समावेश गरिएको छ। प्रतिवेदनमा उत्पादक शक्ति र उत्पादन सम्बन्धमा आएको परिवर्तन र त्यसको अन्तर्द्वन्द्वको अवस्था पनि समेटिएको छ। राजनीतिक प्रतिवेदनमा आगामी नयाँ कार्यदिशा कस्तो हुने भन्ने विषय समेत समेटिएको छ। उनले प्रस्तुत गरिरहेको राजनीतिक प्रतिवेदन हालसम्म प्रतिनिधिलाई बाढिएको छैन। अध्यक्ष प्रचण्डको प्रतिवेदन प्रस्तुत गरेपश्चात स्थायी समिति सदस्य देव गुरुङले विधान मस्यौदा प्रस्तुत गर्ने कार्यसूची रहेको छ। बन्दसत्रका लागि ७ सदस्यीय अध्यक्षमण्डल गठन गरिएको छ। अध्यक्षमण्डलमा कृष्णबहादुर महरा, गिरिराजमणि पोखरेल, , पर्शुराम रम्तेल, पूर्णकुमारी सुवेदी, रूपा श्रेष्ठ महर्जन,पर्शुराम तामाङ र गणेश साह रहेका छन्।"
प्रचण्डको राजनीतिक प्रतिवेदन सकिएलगत्तै देव गुरुङले विधान मस्यौदा प्रस्तुत गर्ने,"काठमाडौं : नेपाल कम्युनिष्ट पार्टी (माओवादी केन्द्र) को आठौं राष्ट्रिय महाधिवेशनको बन्द सत्र जारी छ । अहिले बन्द सत्रमा पार्टी अध्यक्ष पुष्पकमल दाहाल 'प्रचण्ड' ले वैचारिक एवम् राजनीतिक दस्तावेज प्रस्तुत गरिहेका छन्। बन्द सत्र सञ्चालनका लागि पार्टी स्थायी समिति सदस्य कृष्णबहादुर महराको अध्यक्षतामा गिरीराजमणी पोखरेल, गणेश साह,पर्शुराम तामाङ, पूर्णाकुमारी सुबेदी, पर्शुराम रम्तेल र रुपा महर्जन सदस्य रहेको सात सदस्यीय अध्यक्ष मण्डल गठन गरिएको छ । हलबाट पारित अध्यक्ष मण्डलको बैठकले कृष्णबहादुर महरालाई अध्यक्ष मण्डलको अध्यक्षमा चुनेको हो । प्रचण्ड दस्तावेज प्रस्तुत गरिसकेपछि आजै स्थायी समिति सदस्य देव गुरुङले विधान मस्यौदा प्रस्तुत गर्ने माओवादी केन्द्रले जनाएको छ। वैचारिक राजनीतिक दस्तावेज र विधान मस्यौदामाथि छलफल गर्न आजै समूह विभाजन गरी छलफल सुरु गर्ने कार्यक्रम छ ।"
अष्ट्रेलियामा ओमिक्रोनबाट एक जनाको मृत्यु,सिडनीः अष्ट्रेलियामा कोरोना भाइरसको नयाँ भेरियन्ट ओमिक्रोनबाट एक जनाको मृत्यु भएको छ । मृतक कोरोना भाइरस विरुद्दको खोप समेत लगाइसकेका व्यक्ति हुन् । अष्ट्रेलियामा कोरोना भाइरसको संक्रमण फेरी फैलिन थालेको छ । नयाँ भेरियन्ट ओमिक्रोन भाइरसको संक्रमण पनि वढदै गएको छ । अष्ट्रलियाको न्यू साउथ वेल्समा ओमिक्रोनबाट एक जनाको मृत्यु भएको अन्तराष्ट्रिय संचारमाध्यहरुमा समाचार छ । मृतक ८० वर्षको भएको बताइएको छ ।
प्रचण्डले पेस गरे राजनीतिक प्रतिवेदन,काठमाडौं : नेकपा माओवादी केन्द्रका अध्यक्ष पुष्पकमल दाहाल 'प्रचण्ड' ले राजनीतिक प्रतिवेदन पेश गरेका छन् । नेकपा (माओवादी केन्द्र) को आठौँ राष्ट्रिय महाधिवेशनको आजबाट सुरु भएको बन्द सत्रको पहिलो चरणमा अध्यक्ष प्रचण्डले वैचारिक तथा राजनीतिक दस्तावेज पेश गरेका हुन् । २१ औं शताब्दीमा समाजवादको नेपाली बाटो शीर्षकको दस्तावेज दुई घण्टा १५ मिनेट समय लगाएर प्रस्तुत गरेका थिए । लगत्तै पार्टी स्थायी समिति सदस्य देव गुरुङेले विधान मस्यौदा प्रस्तुत गरिरहेका छन् । महाधिवेशन ५ दिनसम्म चल्नेछ।
"कोरोनाको डर, एकै दिन १३ सय उडान रद्द","वासिङटन डिसी : कोरोनाको डरले अमेरिकी एयरलाईन्सले एकै दिन १३ सय उडान रद्द गरेको छ । उसले कोरोना संक्रमण उच्च गतिमा फैलिरहेको भन्दै आइतबार मात्र विभिन्न गन्तव्यका १३ सय उडान रद्द गरेको अन्तराष्ट्रिय संचारमाध्यममा समाचार छ । कोरोनाको नयाँ भेरियन्टले समेत त्रास बढाएको छ । अमेरिका, बेलायत, फ्रान्स, भारत लगायतका मुलुकमा कोरोनाको संक्रमण उच्च गतिमा फैलिरहेको छ । दक्षिण अफ्रिकाबाट सुरु भएको ओमिक्रोन भाइरस अहिले विश्वका अधिकांश मुलकहरुमा फैलिसकेको छ ।"
ओली वैदेशिक शक्तिका सामु आत्मसमर्पण गर्ने चरित्रका व्यक्ति,"काठमाडौं : नेकपा माओवादी केन्द्रका अध्यक्ष पुष्पकमल दाहाल 'प्रचण्ड' ले राजनीतिक प्रतिवेदन पेश गरेका छन् । नेकपा (माओवादी केन्द्र) को आठौँ राष्ट्रिय महाधिवेशनमा प्रस्तुत गरिएको प्रतिवेदनमा केपी ओलीलाई वैदेशिक शक्तिका सामु आत्मसमर्पण गर्ने चरित्रका व्यक्तिका रुपमा चित्रण गरिएको छ । प्रतिवेदनमा भनिएको छ, केपी ओलीको चरम व्यक्तिवादी र अहंकार, सहमतिका विपरित निरंकुश ढंगले पार्टी र सरकार चलाउने धृष्टता एवं उनमा रहेको मार्क्सवाद विरोधी सामन्ती दलाल पुँजीवाद र वैदेशिक शक्तिका सामु आत्मसमर्पण गर्ने चरित्रका कारण पार्टीभित्र चरम गुटबन्दी र अस्वस्थ अन्तरसंघर्षको विकास भयो । यो अन्तरसंघर्षको प्रक्रिया आफ्नो पराजय निश्चित देखिएपछि ओली गूटले संविधान नै खारेज गर्ने नियतका साथ संसद् विघटन गर्न पुग्यो ।"
माओवादी महाधिवेशन : बन्दसत्रमा विधान मस्यौदा प्रस्तुत गर्दै देव गुरुङ,काठमाडौं : नेकपा (माओवादी केन्द्र)को राजधानीमा जारी आठौं राष्ट्रिय महाधिवेशनको बन्द सत्रमा स्थायी समिति सदस्य देव गुरुङले विधान मस्यादा प्रस्तुत गरिरहेका छन्। यसअघि अध्यक्ष प्रचण्डले राजनीतिक प्रतिवेदन प्रस्तुत गरेका थिए। विधान प्रस्ताव पारित भएलगतै महाधिवेशनमा उपस्थित प्रतिनिधिहरुको समूह विभाजन गरेर अध्यक्ष प्रचण्डद्वारा प्रस्तुत वैचारिक तथा राजनीतिक दस्तावेज र स्थायी समिति सदस्य गुरुङले प्रस्तुत गरेको विधान मस्यौदामाथि छलफल हुनेछ । महाधिवेशन ५ दिनसम्म चल्नेछ।
बहिरा बिद्यार्थी र शिक्षकलाई पोशाक वितरण,"स्याङ्जा : स्याङ्जा मुस्लिम युथ क्लबले बहिरा विद्यालयका बिद्यार्थी र कर्मचारीगरी ३० जनालाई विद्यालय पोशाक उपलब्ध गराएको छ। पुलतीबजार नगरपालिका३ स्थित चण्डिकालिका बहिरा आधारभूत विद्यालयमा अध्ययनरत २५ बिद्यालय र ५ शिक्षककर्मचारीलाई विद्यालय पोशाक प्रदान गरेको हो । पोशाक प्रदान गर्दै विद्यालय भवन निर्माणका जग्गादाता एवं विद्यालय ब्यवस्थापन समितिका पूर्व अध्यक्ष अमिरबक्स मियाले सबैको सहयोगबाट विद्यालय सञ्चालन भएको बताए । अन्य सबल ब्यक्ति झैं बहिरा बालबालिकाको शिक्षा, दिक्षा, हेरचाह तथा संरक्षण गर्न निकै कठिन र चुनौती छ। उनले भने, यी अवोध बालबालिकाको शिक्षा, स्वास्थ्य र गासबासलाई राज्यले बिशेष ध्यान दिनुपर्छ। विद्यालय तथा परिसरको सुरक्षार्थ तारबार गर्नु तत्काल आवश्यक भएको उनले बताए । कार्यक्रममा नेपाली कांग्रेसका क्षेत्रीय सभापति तुलसीराम रेग्मी, स्थानीयबासीहरु कुमबहादुर गुरुङ, श्रीराम उपाध्याय र सीता गोदार, ट्रेड यूनियन कांग्रेसका महासचिव दिर्घनारायण शर्मा, अलि मोहम्मद मिया, कमलकान्त उपाध्याय, उद्योग वाणिज्य संघका कोषाध्यक्ष शा खालिद, स्याङजा युथ क्लबका अध्यक्ष सागिर अलि, महासचिव मुबारक मिया लगायतले फरक क्षमताका यी बालबालिकालाई आउँदा दिनमा समेत सहयोग गर्ने प्रतिवद्धता जनाए। विद्यालयमा अध्ययनरत २५ जना छात्रछात्रा र ५ जना शिक्षकलाई स्कुल पोशाक, जाडोका पोशाक हाइनेक प्रदान गरिएको हो । झण्डै १० वर्षअघि स्थानीय समाजसेवी अमिरबक्स मियाले १ रोपनी ६ आना र स्वर्गिय राम शाहका स्मृतिमा आमा बेलकुमारी शाहीले ९ आना जग्गा निःशुल्क दिएपछि त्यहाँ आधारभूत तहको विद्यालय र आवासिय भवन निर्माण भएको छ । हाल कक्षा ५ सम्म अध्यापन गरिने सो विद्यालयमा २५ जना बहिरा बिद्यार्थी अध्ययरत छन् ।"
आभारी हुने कि ?,"एक समय एउटा गाउँमा राजा, रानी र उनकी छोरी बस्थे। त्यो राज्यका एक नागरिक परिवारका लागि खानेकुरा खोज्न जंगलतिर लागे। बाटोमा खरायो देखे र त्यसकै पछि लागे। मारिने डरले खरायो रुखको प्वालमा लुक्यो। उसलाई सिंह र सर्पले पनि पछ्याइरहेका थिए। त्यो मान्छे जब प्वालछेउ पुग्यो तब सिंह गर्जिरहेको र सर्प प्वालमा पस्न खोजेको देख्यो। सर्प पस्न खोज्दा माटो भत्किएर पुरानो रुख पनि ढल्यो। मान्छे, सिंह र सर्पलाई किच्यो। सबै कराउन थाले, बचाऊ, बचाऊ। सिकारीले चिच्याएको सुने। रोदनको आवाज सुन्दै दौडिएर पुगे। मान्छेले भन्यो, कृपया मलाई बचाउनोस्, म तिमीजस्तै मान्छे हुँ। काम लाग्छु। सिंहले पनि बिन्ती गर्यो, सिकारीज्यू, तिमी र म यो जंगलमा लामो समयदेखि छौं। भोकाउँदा पनि तिमीलाई खाएको छैन। त्यसैले बचाऊ, एकदिन नसोचेको उपहार दिनेछु। सर्पले भन्यो, थाहा छ, हामीबीच सधैं दुश्मनी हुन्छ। तिमी घृणा गर्छौं होला तर कसम खान्छु म तिमीलाई कुनै हानि गर्दिनँ। बचाउनोस्, एकदिन तिमीलाई बचाउनेछु। सिकारीले भन्यो, तिमीहरू सबै झूट बोल्दैछौ। कसरी प्रमाणित गर्छौ कि मलाई केही गर्ने छैनौ र मलाई बचाउने छौ ? त्यसैले मरुञ्जेल रुखले किचिएर बस। एकपटक राजाकी छोरी र ६ जना नोकर नदीकिनारमा पुगे। सिंहले आक्रमण गर्यो। नोकरहरू डराए र दौडिएर सिकारीसँग आग्रह गरे। सिकारीले राजाकी छोरीलाई सिंहबाट त बचाए तर अपहरण गरेर लगे। राजाले छोरी अपहरण गर्ने व्यक्तिलाई मृत्युदण्ड दिने र सोका लागि सबैलाई उपस्थित हुन भने। सिकारीलाई फाँसी दिने घोषणा भयो। जेलमा रहेका सिकारीलाई हेर्न पालैपालो सबै आए, हेरेर फर्किए। सर्पले सिकारीलाई औषधि दिँदै सुटुक्क भन्यो, राजालाई डस्नेछु। त्यतिबेला यो औषधि लिएर उनलाई तिमीले बचाउनू। जब राजा घरबाट निस्किए, सर्पले टोक्यो। उनी बेहोस भए, सबै डराए। राजाका सल्लाहकारहरूले भीडलाई सोधे, राजालाई कसले बचाउन सक्छ ? कोही बोलेनन्। झ्यालखानाबाट सिकारी चिच्याए, राजालाई म बचाउनेछु। उनले औषधि दिए। राजा बाँचे। मलाई कसले बचायो ? राजाले सोधे। सल्लाहकारले भने, तपाईंले मार्न चाहेको सिकारीले। राजाले सिकारीको तुरुन्तै रिहाइ गर्ने आदेश दिए। उनले एक मात्र छोरीसँग सिकारीको विवाह गरिदिए। राजाले उत्तराधिकारी पनि बनाए। एक दिन सर्प आएर भन्यो, मान्छे, तिमीलाई याद छ भने मैले बचाउने छु भनेको थिएँ। नैतिक शिक्षा : हामीले आफूलाई मद्दत गर्नेहरूप्रति आभारी हुन सिक्नुपर्छ।"
राजनीतिमा युवा हस्तक्षेप,"राजनीतिक दलहरूले पाँच वर्ष भित्रमा महाधिवेशन गर्नै पर्ने संवैधानिक बाध्यात्मक व्यवस्था छ। नेपालका प्रमुख पार्टीहरू समयसीमाभित्रै महाधिवेशन सम्पन्न गर्नुपर्ने वैधानिक र नैतिक दबाबअनुसार लागि परेका छन्। यसले चिसो मौसमका बाबजुत राजनीतिक सरगर्मी बढेको छ। एमाले, राप्रपा र कांग्रेसले महाधिवेशन सके भने माओवादी केन्द्रको भइरहेको छ। अन्य दल तल्ला तहका अधिवेशन सम्पन्न गरी केन्द्रको तयारीमा छन्। महाधिवेशनबाट पार्टीका भातृसंगठनहरूमा सक्रिय युवा नेता महत्त्वपूर्ण पदमा विजय भएका छन्। पार्टीका महत्त्वपूर्ण पदीय जिम्मेवारीमा युवाको आकर्षणले राजनीतिमा जबरजस्त हस्तक्षेपको पूर्वसंकेत गरेको छ। युवाको सक्रिय प्रतिनिधित्व, सहभागिता र परिचालनले राजनीतिमा चलायमान र रूपान्तरणको मार्ग लक्षित गर्छ। जनसंख्यामा बाहुल्यता रहेका युवाको आवाजलाई सम्बोधन गर्न पार्टीहरूले युवा नेतालाई प्राथमिकतामा राख्नुपर्ने अहिलेको बाध्यता पनि छ। समयानुकूल राजनीतिक लयलाई सुदृढ गर्दै यथास्थितिवादबाट एकाईसौं शताब्दीको आधुनिक समावेशी लोकतन्त्रतर्फ उन्मुख हुनुपर्ने अहिलेको सन्दर्भ छ। नेतृत्व पुस्तान्तरणमार्फत रूपान्तरण अहिलेदेखि नै युवाको अझै हस्तक्षेपकारी भूमिकाको अपरिहार्यता पनि देखिन्छ। राजनीतिमा सक्षम, शिक्षित र नैतिक युवाको अर्थपूर्ण सहभागिता र प्रतिनिधित्वले मात्र सामाजिक, आर्थिक र राजनीति पक्षमा सकारात्मक रूपान्तरण सम्भव हुन्छ। आमुल रूपान्तरण प्रत्येक संगठन र संरचनाहरूमा योग्य प्रतिनिधि, पदाधिकारी र नेतृत्व चयनले मात्र हुनेछ। सकारात्मक परिवर्तनका लागि युवाको अर्थपूर्ण हस्तक्षेप आमजनताको अपेक्षा पनि हो। राजनीतिमा युवा मुलुकका प्रमुख राजनीतिक दलका महाधिवेशन र नजिकिँदो निर्वाचनको तयारीले सर्वत्र राजनीतिक चासो बढाएको छ। राप्रपामा लामो समयदेखिको नेतृत्व पुस्तान्तरण बहसले सार्थकता पाएको छ। नेकपा एमालेमा नेतृत्व पुस्तान्तरण नभए पनि १०औं महाधिवेशनबाट करिब ४० प्रतिशत युवाको प्रतिनिधित्व बढेको छ। नेपाली कांग्रेसको १४औं महाधिवेशनमा ४५ प्रतिशत युवाको प्रतिनिधित्व छ। माओवादी केन्द्रको स्थानीय कमिटीदेखि प्रदेश र केन्द्रसम्म नै अहिले युवाको आकर्षण देखिएको छ। पछिल्लो पुस्ताका विजयी युवा नेतृत्व तयार पनि देखिन्छन्, जुन समग्र राजनीति र मुलुक सकारात्मक पक्ष पनि हो। जीवनको सक्रियपूर्ण जोश, जाँगर र ऊर्जाले भरिपूर्ण युवाशक्ति देशको विकास र समृद्धिको आधार हुनसक्ने अपेक्षा आमरूपमा रहने गर्छ। सक्रिय र सक्षम युवा हरेक पक्षको परिर्वतन बहुआयमिक मेरुदण्ड हुन्। राजनीतिक, सामाजिक र आर्थिक परिवर्तनका संवाहक भनिएका युवा राजनीतिक नेतृत्व तहसँग असन्तुष्ट र वितृष्णा बढ्दो छ। राजनीतिक पदमा विगतदेखि नै युवा भर्याङ मात्र बन्ने गरेका छन्। नेपालमा युवाको जनसंख्या ४० प्रतिशतभन्दा बढी छ। युवाको नेतृत्वलाई उत्साह र अपेक्षाका साथ हेर्ने गरिन्छ। राजनीतिमा यसको प्रभाव अझ व्यापक हुने गरेको छ। युवाप्रधान मुलुकमा युवालाई नेतृत्वको अवसरबाट वञ्चित गरिँदै आएको छ। राजनीतिको नेतृत्वमा पुरानो पुस्ताकै हालिमुहाली चलिरहँदा युवाले चाहेजस्तो मुलुक रूपान्तरण हुन सकेको छैन। समावेशी लोकतन्त्रको व्यवस्थाले राजनीतिमा युवालाई आकर्षणसँगै समतामूलक दायित्वको व्यवस्था गरेको छ। कांग्रेसको १४औं महाधिवेशनको लोकतान्त्रिक प्रकृयाले तल्लो तहदेखि केन्द्रसम्म नै करिब ४५ प्रतिशतभन्दा बढी किशोर र युवाको निर्वाचित प्रतिनिधित्व देखिएको छ। सबैभन्दा पुरानो पार्टीमा वृद्ध नेतामाझ नयाँ पुस्ताको आकर्षणलाई नयाँ पालुवाको रूपमा विश्लेषण गर्ने विज्ञ पनि छन्। नेकपा एमालेको १०औं महाधिवेशनमा पनि वडादेखि केन्द्रसम्म युवाको मनोनयन र सहभागिता उल्लेख्य देखिन्छ। संविधान लागू भएपछि संघीय संरचनाअनुरूप गत वर्षका तीन तहमै प्रतिनिधिसभाको निर्वाचन भयो। त्यसबेला पनि प्रतिनिधि सभामा १३०९ प्रतिशत, प्रदेश सभामा २३६३ प्रतिशत, राष्ट्रिय सभामा ६७७ प्रतिशत र स्थानीय तहमा ३९६४ प्रतिशत युवा निर्वाचित भई शासन व्यवस्थामा सहभागी छन्। यद्यपि, उनीहरूले आमअपेक्षाअनुरूप कार्य गर्न नसक्दा चुनौतीका चाङ थुप्रिएका छन्। राजनीतिक पदमा विगतदेखि नै युवा भर्याङ मात्र बन्ने गरेका छन्, निर्णायक बन्न सकेका छैनन्। यस्तो बेलामा तल्लो तहदेखि नै युवाको हस्तक्षेपपूर्ण सहभागिताले राजनीतिमा सक्षम नयाँ पुस्ताको आगमनलाई बाध्यकारी बनाउन सघाउने पूर्वानुमान गर्न सकिन्छ। युवा पुस्ता समयानुकूल परिवर्तन चाहन्छन्। परिवर्तित समयानुसारको मुद्दालाई सशक्तरूपमा उठाउन नसक्ने र युवाको सवाललाई सम्बोधन गर्न नसक्ने वा नचाहने पाका नेतालाई पाखा लगाउने संकेत युवामा देखिएको छ। नेतृत्वमा हस्तक्षेप विगतदेखि नै मुलुकको हरेक राजनीतिक परिवर्तनमा युवा नै अग्रपंक्तिमा होमिन्छन्। युवा शक्तिको आन्दोलन, विद्रोह र अग्रगामी बलले परिवर्तन हुन्छ। नेतृत्वपंक्तिको बेवास्ताका कारण तिनै युवा अवसरबाट भने प्रायः वञ्चित हुँदै आएका छन्। अवसर दिने वा पाउने बेलामा भने युवाको भूमिकालाई अवमूल्यांकन गर्ने प्रयास निरन्तर हुँदै आएको छ। राजनीतिको नेतृत्व तहमा अझै पनि युवालाई क्षमताको अविश्वास गरी वञ्चित गरिँदै आएको छ। यो प्रवृत्ति सबै राजनीतिक दलमा देखिएको छ। राजनीतिक, सामाजिक र आर्थिक परिवर्तनका संवाहक भनिएका युवा राजनीतिक नेतृत्व तहसँग असन्तुष्ट र वितृष्णा बढ्दो छ। वितृष्णाको भारीले थिचिएका युवा राजनीति, देश हुँदै विदेश पलायन हुने क्रम पछिल्ला दशकदेखि बढिरहेको छ। राजनीतिक, सामाजिक र आर्थिक दृष्टिकोणले पनि यो राम्रो संकेत भने पक्कै होइन। एकातर्फ, अवसरको खोजीमा लागेका युवालाई नेतृत्व तहले सधैं उपेक्षा र तिरस्कार गर्दै आएको छ। अर्कातर्फ, युवाले अझै पनि नेतृत्व चाहेजस्तो एकताबद्ध रूपमा हस्तक्षेपकारी भूमिका निर्वाह गर्न सकिरहेका छैनन्। यसैले पनि अन्य क्षेत्रमा जस्तै राजनीतिमा युवा नेतृत्व खै भन्ने प्रश्न चर्चामा छ। बहुदलीय व्यवस्थादेखि संघीय लोकतान्त्रिक गणतन्त्रको ३० वर्षे राजनीतिक यात्रासम्म पुरानै नेतृत्वको हालीमुहाली छ। गणतन्त्रको घोषणा पश्चात सीमित शीर्षनेता मात्र आलोपालो प्रधानमन्त्री बनिरहेका छन्। आआफ्ना पार्टीमा यी नेताको रजगज २०४७ सालयता निर्वाध चलिरहेको छ। कांग्रेसमा बिपी कोइराला, एमालेमा मदन भण्डारी, माओवादीमा प्रचण्ड र बाबुराम युवावस्थामै राजनीतिक परिवर्तनका लागि हस्तक्षेप गर्ने नेता हुन्। नेपालको मूलधारको राजनीतिमा नेतृत्व गर्न सक्षम दोस्रो र तेस्रो पुस्ता पनि तयार भइसकेको छ। तर तिनले नेतृत्वको अवसर भने पाउन सकेका छैनन्। नेतृत्व हस्तान्तरण गर्न पहिलो पुस्ता अझै तयार भएको छैन। युवा आफैं पनि राजनीतिक दल र नेतृत्वको गुटमा सीमित घेराबाट फुत्किएर आमवृत्तमा आउन सकेका छैनन्। समृद्धि र सुशासनको लक्ष्यमा नेपाललाई विकासोन्मुख राष्ट्रमा पुर्याउन शिक्षालाई गुणस्तरीय, व्यावसायिक र रोजगारीमूलक बनाउन युवाको भूमिका अहं देखिएको छ। अब हरेक क्षेत्रमा युवा नेतृत्वको आवश्यकता विषयक बहस थाल्नुपर्छ। पुस्तान्तरणको लहर समसामयिक महाधिवेशनको सन्दर्भमा दलविशेष मात्र होइन, सम्पूर्ण राजनीतिक प्रणाली र व्यवस्थामाथि नै प्रश्न उठिरहेका बेला राजनीतिमा युवा पुस्तान्तरणको बहसले चर्चा पाएको छ। देशको परिस्थिति मात्रको कुरा होइन, पार्टीभित्र पनि नयाँ शक्ति र नयाँ जोसका युवा खोजेको छ। कांग्रेसको १४औं महाधिवेशनमा गगन थापा र विश्वप्रकाश शर्माबाहेक नेतृत्वको पुस्तान्तरण हुन सकेन। राप्रपाको महाधिवेशनबाट नेतृत्व पुस्तान्तरणसहित युवाको सहभागिता थपिएको छ। एमालेको १०औं महाधिवेशनबाट पनि नेतृत्व पुस्तान्तरण हुन सकेन। केन्द्रीय कमिटीमा करिब ४० प्रतिशत युवा थपिए। वैचारिक रूपमा विवादित रहे पनि वैकल्पिक राजनीतिक दल विवेकशील साझामा पनि बौद्धिक युवाको आकर्षण छ। सबैतिरको आकर्षणले माओवादी केन्द्रलगायत दलमा पनि पुस्तान्तरण र युवाको सहभागितामा व्यापक बहस सिर्जना भएको छ। राजनीतिक दललाई महाधिवेशनको संवैधानिक बाध्यात्मक व्यवस्था लागू भयो। यस्तैगरी सबै पार्टीमा नेतृत्व हस्तान्तरण समयावधी र युवाको प्रतिनिधित्व तोक्नैपर्ने अवस्था सिर्जना भएको छ। समयानुकूल पुस्तान्तरणका लागि यस्ता उपाय लागू गर्नेपर्ने देखिन्छ। मुलुकमा बहुदलीय व्यवस्था पछिको संक्रमणकालीन राजनीतिले समयानुकूल पुस्तान्तरण चाहेको छ। तर त्यसो नहुँदा राजनीतिमा अझै पनि धेरै सक्षम युवा जिम्मेवारविहीन छन्। मुलुक अहिले संघीय संरचनासहितको सहभागितामूलक र समावेशी आधुनिक लोकतन्त्रमा छ। तर, नेपाली राजनीति युवाको जनसंख्या अनुरूप सहभागी गराउन सकिरहेको छैन। यसले समावेशी लोकतन्त्रको मर्मलाई नै कमजोर बनाउँदै लगेको छ। तसर्थ, अब युवालाई राजनीतिमा पर्याप्त भूमिका दिन सक्ने माहोल बनाउन जरुरी छ। युवालाई विकास र नीति निर्माण साथै राजनीतिमा प्रवेश आकर्षण गर्न पार्टीले नै प्रभावकारी कार्ययोजना प्रस्तुत गरुन् भन्ने आमअपेक्षा छ। राजनीतिमा नेतृत्वप्रति जुन दृष्टिकोण छ, त्यसलाई बदल्न सक्षम युवा पुस्ताले अग्रसरता लिन जरुरी छ। युवाले समयको माग अनुसारको चुनौती सामना गर्न सक्नुपर्छ। अहिले पार्टीमा भएका युवा मुख्य नेतृत्वमा हस्तक्षेप गर्ने वा आफ्नो एजेन्डामा नेतृत्वलाई हिँडाउन सक्ने सशक्त भूमिकाको आमजनताले अपेक्षा गरेका छन्। यसर्थ, राजनीतिमा एकाईसौं शताब्दी अनुकूल नयाँ अध्याय सुरुआत गर्ने हो भने भावी दिनमा नेतृत्वमा हस्तक्षेप गरी सक्षम युवा आउनुको विकल्प छैन।"
बसबाट ठूलो परिमाणमा काठमाडौ पुग्छ लागु औषध,"राजविराज : सार्वजनिक यातायातका साधन नै लागु औषध ओसार्न प्रयोग हुने गरेको पाइएको छ । राजविराजबाट काठमाडौं जान लागेको ना८ ख ५८३७ नम्बरको बिशाल मेट्रो बसबाट ठूलो परिमाणमा लागु औषध बरामद भएसँगै यसको खुलासा भएको हो । राजविराज नगरपालिका२ स्थित हिमालय राईस मिल नजिक रहेको गुलाब ग्यारेजमा राखिएको बस खानतलासी गर्दा ठूलो परिमाणमा लागु औषध फेला परेको हो । लागु औषधका पटके आरोपित सोही बसका सहचालक सप्तरीको कञ्चनरूप नगरपालिका८ का संजय भुजेललाई प्रहरीले नियन्त्रणमा लिएर अनुसन्धान थालेको छ । अनुसन्धानका क्रममा सप्तरीको बोदे बरसाईन नगरपालिका ५ जाँजरका २१ वर्षीय अब्दुल मियाँ पक्राउ परेका छन् । उनीहरूको साथबाट २ हजार १ सय ट्याब्लेट नाइट्रोभेट१०, एक सय मिलिग्रामको ३ सय ९९ बोतल डाइलेक्स डिसी सिरफ र २ सय ८८ क्याप्सुल प्रोक्सीभोन बरामद भएको छ । लागु औषधहरू छिमेकी मुलुक भारतीय सीमाबाट प्रवेश हुने गर्छ । जिल्ला प्रहरी कार्यालय सप्तरीका एसपी अबिनारायण काफ्लेका अनुसार अब्दुलले अटो रिक्सामा लोड गरी लागु औषधहरू राजविराज ल्याएका हुन् । ग्यारेजमै राखिएको बसमा लोड गर्ने काममा सहचालक भुजेलको संलग्नता रहेको छ ।"
चार्ल्स डिकेन्स कमैया बनेको त्यो घर,"डिकेन्सले २४ वर्षको उमेरमा दोस्रो उपन्यास ओलिभर ट्विस्ट लेखेका थिए। त्यसका लागि उनले अपार्टमेन्ट रिजेन्सी थिएटरबाट नाम र ठाउँहरू जुराइसकेका थिए। चाल्र्स डिकेन्सले सन् १८३८ मा लेखेको उपन्यास ओलिभर ट्विस्टको कुन वर्कहाउसले संसारको सबैभन्दा प्रसिद्ध व्यक्तिलाई प्रेरित गर्यो ? भन्ने प्रश्न दशकौंसम्म अनुत्तरित रह्यो। यसको जवाफ सन् २०१० मा अचानक प्रष्ट भयो। सोही वर्ष एक विदुषी रुथ रिचर्डसनले दुई विन्दुलाई जोडेकी थिइन्। जुन एक शताब्दीभन्दा बढीसम्म प्रख्यात रहे पनि बेवास्ता गरिएको थियो। पहिलो डिकेन्स र उनको परिवार बसेको घर र दोस्रो सन् १७७० को दशकमा निर्माण भएको स्ट्र्यान्ड युनियन वर्कहाउस। उक्त वर्कहाउस डिकेन्सका आमाबाबुले ऋण तिर्न नसकेर उनीहरूलाई बन्धक बनाएर राखिएको ठाउँ थियो। डिकेन्सले २४ वर्षको उमेरमा लेखेका दोस्रो उपन्यास ओलिभर ट्विस्ट यही वर्कहाउसमा आधारित छ। डा रिचर्डसनको खोजी ठिक समयमा बाहिरियो। वर्कहाउस अझै आश्चर्यजनक रूपमा जस्ताको तस्तै छ। वर्कहाउस राष्ट्रिय स्वास्थ्य सेवासँग सम्बन्धित एक फाउन्डेसनको स्वामित्वमा रहेको अस्पतालको प्रयोग नगरिएको भाग थियो। यसलाई उनीहरूले सुविधा सम्पन्न अपार्टमेन्टहरू बनाउन चाहन्थे। सन् २०११ मा वर्कहाउस ऐतिहासिक संरक्षणका लागि सूचीकृत भयो। स्थानीय अधिकारवादीहरूका लागि यो जित थियो। तर पिटर बुरोजका लागि भने यो अलि फरक थियो। शताब्दीभन्दा बढीसम्म प्रख्यात रहे पनि बेवास्ता गरिएका थिए, पहिलो डिकेन्स र उनको परिवार बसेको घर। दोस्रो सन् १७७० को दशकमा निर्माण भएको स्ट्र्यान्ड युनियन वर्कहाउस। उत्ता वर्कहाउस डिकेन्सका आमाबाबुले ऋण तिर्न नसकेर उनीहरूलाई बन्धक बनाएर राखिएको ठाउँ थियो। बुरोज युनिभर्सिटी कलेज लन्डन हस्पिटल च्यारिटीका विकास निर्देशक हुन्। उनी स्वास्थ्य सेवामा पैसा खर्चन्छन्। वर्कहाउस सोही संस्थाको स्वामित्वमा छ। बुरोजले वर्कहाउसलाई ११ वटा ठूला अपार्टमेन्ट र दुई वटा घरमा परिणत गर्ने जिम्मेवारी पाएका छन्। ती सबै अर्को वर्षको अन्त्यसम्ममा बिक्री हुने अपेक्षा गरिएको छ। यहाँको सम्पत्तिमा १८औं र १९औं शताब्दीमा गरिबको चिहान भएको जमिन पनि छ। गत वर्ष पुरातत्त्वविद्ले करिब एक हजार शव निकाले। हामीलाई थाहा थियो कि हामीसँग एउटा चिहान छ। हामीसँग एक सूचीकृत भवन पनि छ, बुरोज भन्छन्, तर यसमा कुन हदसम्म काम गर्न बाँकी छ भन्ने कसैलाई थाहा थिएन। परियोजना शुल्क १३० मिलियनभन्दा बढी छ। यसभित्र उत्खनन लागत र एउटा ठूलो नयाँ अपार्टमेन्ट कम्प्लेक्स समावेश छ। यसले चाँडै चिहान भएको जग्गामा एउटा भुइँचालो ल्याउने छ। दु:खद् खबर, अहिले लन्डनमा डिलक्स अपार्टमेन्टहरू बेच्ने सही समय भने होइन। कोरोना महामारीका कारण घरको मूल्यमा ठूलो गिरावट आएको छ। अन्तत: यो च्यारिटीले कति घाटा खानेछ भन्ने थाहा छैन। अन्तत: वर्कहाउसलाई जोगाउन यसले एक अति प्रभावशाली व्यक्तिको शक्ति लियो। जसले अ क्रिसमस क्यारोल महान् अपेक्षाहरू लगायतका एक दर्जनभन्दा बढी कृति सिर्जना गरे। एक अन्तर्वार्तामा डा रिचर्डसनले भनेकी थिइन्, डिकेन्सबिना हामी पूर्णतया हराउने थियौं। आज भवन होहल्लाले भरिएको निर्माणस्थल बनेको छ। हालै एक मध्याह्नमा बुरोजले त्यहाँ भ्रमण गर्दा एक दर्जनभन्दा बढी पुरुषले ह्यामरले ठोक्ने र ड्रिलिङ गर्ने गरिरहेका थिए। त्यतिखेर अपार्टमेन्टले रूपरेखा लिइरहेको थियो। वर्षौंसम्म यो भवनलाई मिडलसेक्स एनेक्सी भनिन्थ्यो। यसले नजिकैको अस्पतालको एक विभागको रूपमा काम गर्यो। जव भवनलाई भत्काउन दबाब दिइयो। सन् २००७ मा प्राध्यापक ब्ल्याक र जर्जियन युग वास्तुकलामा समर्पित एक परोपकारी संस्थाले यसलाई संरक्षण गर्ने प्रयास गरे। युनिभर्सिटी कलेज लन्डन हस्पिटल नेसनल हेल्थ सर्भिस फाउन्डेसन ट्रस्ट यो भवनको स्वामित्व रहेको संस्थाको आधिकारिक नाम हो। सस्तो साम्प्रदायिक जीवनको खोजीमा रहेका ४० लन्डनवासीलाई यहाँ कोठा भाडामा दिन थालियो। खाली भवनहरूलाई तोडफोड हुनबाट रोक्ने यो बेलायती जमिनदारहरूको साझा रणनीति थियो। भाडामा बस्नेहरू धेरै युवा थिए, योग प्रशिक्षक, अभिनेता र क्लब बाउन्सर आदि। त्यहाँ बस्ने सबै अभिभावकलाई थाहा थियो कि उनीहरूलाई कुनै पनि दिन त्यहाँबाट निकाल्न सकिने छ। उक्त सम्भावना विशेषगरी एक बासिन्दाका लागि डरलाग्दो थियो जो अज्ञात कारणका लागि गुमनाम रहन चाहन्थिन्। र उनी कहिल्यै पहिचानमा आइनन्। उनले एक विद्वान्लाई सम्पर्क गरिन्, जसले ब्रिटिस मेडिकल जर्नलका लागि निबन्ध लेखेका थिए। निबन्धमा भिक्टोरियन युगका मेडिकल नायकमध्येका एक जोसेफ रोजर्सका बारेमा थियो। स्ट्र्यान्ड युनियन वर्कहाउसमा रोजर्सले प्रमुख चिकित्सा अधिकारीको रूपमा सेवा गरेका थिए। रोजर्सलाई सम्पर्क गर्ने ती विदुषी रुथ रिचर्डसन थिइन्। केही साताअघि उनी एक रिपोर्टरसँग वर्कहाउस गएकी थिइन्। सन् २०२० यता कोभिडको प्रभावसँग जुधिरहेकी उनले भनिन्, यहाँ बस्ने मानिस पुराना र टुक्रिएका थिए। आफ्नो जीवनभर रक्तपातपूर्ण काम गरे। यो गरिबका लागि यातना शिविर थियो। डा रिचर्डसन लन्डनको नटिङ हिल खण्डमा दुई कोठामा बसेर सात जनाको परिवारमा हुर्किएकी थिइन्। उनी र उनका साथीहरू नाजीले बम बिस्फोट गरेका खाली ठाउँमा खेल्थे। ओलिभर ट्विस्ट उनले पढेको पहिलो पुस्तक थियो। उनको शिक्षिकाले उत्कृृष्ट क्षमता भएको विद्यार्थीको रूपमा उनलाई पुस्तक पुरस्कार दिएकी थिइन्। उनको सन् १९८७ मा प्रकाशित मृत्यु विच्छेदन र निराधारले रिचर्डसनलाई एक चिकित्सकीय झुकावसहितको इतिहासकारमा परिणत गर्यो। यसले उनलाई जोसेफ रोजर्स र वर्कहाउसको फराकिलो विषय पत्ता लगाउन नेतृत्वदायी भूमिकामा सफल बनायो। रोजर्सले द ल्यान्सेट मेडिकल जर्नलका सम्पादकहरूसँग भेट गरेपछि र ठाउँको कमी भएको बताएपछि वर्कहाउसले अन्तत: राष्ट्रिय रूपमै विवादित बनायो। ती लेखहरूले संसद्लाई नयाँ वर्कहाउस कानुन पारित गर्न उत्प्रेरित गरे। रोजर्सले लन्डन वर्ककाउसको सुधारका लागि एक संगठन खोले। यसले तुरुन्तै संसद्का २० सदस्य र देशकै सबैभन्दा प्रसिद्ध उपन्यासकारको पनि समर्थन प्राप्त गर्यो। डिकेन्स सन् १८६६ मा संगठनको पहिलो बैठकमा उपस्थित हुन असमर्थ भए। तर, उनले कार्यक्रममा पठाएको पत्र ठूलो स्वरमा पढिँदा त्यहाँ तालीको गडगडाहट गुञ्जियो। जब डा रिचर्डसनले वर्कहाउस बनाउने अभियान सुरु गरिन्, उनले व्यर्थमा केही संस्थाको साथ लिने प्रयास गरिन्। चर्च अफ इंग्ल्यान्ड, नेसनल ट्रस्टलगायतका ती कुनै पनि संस्थाले सहयोग भने गरेनन्। त्यसपछि उनको ध्यान धेरै पहिले बितिसकेका एक लेखकमा पुग्यो। डिकेन्सको जीवनीमा १० नोर्फोक स्ट्रिटका सन्दर्भ थिए। किशोर अवस्थामा डिकेन्सले सोही ठेगानासहितको बिजनेस कार्ड बनाएका थिए। सोही कार्डमार्फत उनले आफूलाई लघुलेखकका रूपमा चिनाएका थिए। कसैले पनि ती युवालाई डिकेन्सको स्ट्र्यान्ड युनियन वर्कहाउससँगको सम्बन्ध भनेर बुझेनन्। डिकेन्सको अपार्टमेन्ट रिजेन्सी थिएटरभन्दा एक घर टाढा थियो। त्यहाँ नाटकहरू प्रदर्शन गरिन्थ्यो। भवन भत्किएको थियो, पछि पुनर्निर्माण गरियो। उक्त स्थान अ हार्ड डेज नाइटमा बिटल्सको कन्सर्ट स्थलको रूपमा स्मरणीय बन्यो। डिकेन्स र उनका परिवारले उनी १९ वर्षको हुँदा उक्त ठाउँ छोडे। उनले २४ वर्षको उमेरमा लेखेको दोस्रो उपन्यास ओलिभर ट्विस्टका लागि उनले त्यहीबाट नाम र ठाउँहरू जुराइसकेका थिए। डा रिचर्डसनको अनुमान छ कि डिकेन्सले १२ वर्षको उमेरमा वर्कहाउसमा बस्ने केटाहरूलाई भेटेका थिए। फगान नामको फ्याक्ट्रीमा उनले एउटा अनाथलाई भेटे, उनी भन्छिन्, डिकेन्सले उपन्यासमा वर्णन गरेका छन्। डिकेन्स सोसाइटीका संस्थापक सदस्य डेभिड पारोइसियनलाई रिचर्डसनले २२ क्लिभ (ल्यान्ड स्ट्रिटको भुईं तल्लामा रहेको एउटा पसलमा लगिन्। डिकेन्स यो भवनमा बसेका कुरा साँचो हो कि होइन भनेर उहाँले त्यहाँको मालिकलाई सोध्दा उनले ए हो भनिन्, डा रिचर्डसनले स्मरण गर्छिन्, त्यसपछि उहाँ मतिर फर्कनुभयो र भन्नुभयो यो लोक स्मृतिमा छ। सोही दिन डा पारोइसियनले वर्कहाउस बचाउन एक सम्झौतापत्रमा हस्ताक्षर गरे। सन् २०११ मा वर्कहाउस सूचीकृत गरिएको थियो। यसलाई नष्ट गर्ने खतरा सोही समयदेखि समाप्त भयो। जुन पिटर बुरोजको टाउको दु:खाइको विषय बनेको थियो। सडक छेउमा रहेको निर्माण कार्यालयमा बसेर उनले भने, वर्कहाउसको संरक्षण गर्न पाउँदा हामी एकदमै खुसी छौं। ७७ वर्षीय चार्टर्ड एकाउन्टेन्ट बुरोजले निकै होसियारीपूर्वक र कानेखुसीभन्दा अलि ठूलो स्वरमा त्यसो भने। एकपछि अर्को अप्रत्याशित प्रकोप व्यवस्थापनका लागि उनले केही सहानुभूति चाहेको देखियो। त्यहाँका अवशेषहरूलाई ग्रेटर लन्डन बाहिर एउटा गोदाममा लगियो। जहाँ तिनको अध्ययन र सूचीकरण गरी अन्तत पुन: गाडिने छ, उत्खननमा काम गर्न भाडामा लिएको कम्पनी आइसेनी प्रोजेक्ट्सका वरिष्ठ पुरातत्त्वविद् स्टिफन म्याक्लियोडले भने। धेरै मृतक वर्कहाउसका बन्धक थिए भन्ने निष्कर्ष उनको टोलीले निकाल्यो। काम सम्पन्न भएपछि वर्कहाउसलाई एकदुईतीन बेडरुम युनिटका रूपमा बिक्री गरिने छ। यसको मूल्य करिब १३ मिलियनबाट सुरु हुनेछ। लन्डनको सुविधासम्पन्न अपार्टमेन्ट बजार करिब पाँच वर्षका लागि लगातार बढ्यो। सन् २०११ मा सुरु भयो। विदेशी खरिददारहरूले लगानी उद्देश्यका लागि अपार्टमेन्टहरू लिए, घर जग्गा एजेन्ट एड्रियन फिलपोटले भने। मूल्य २०१६ तिर उत्कर्षमा पुग्यो। त्यसपछि ब्रेक्सिट जनमत संग्रहको प्रभाव पर्यो। महामारीले यसमा थप चोट पुर्यायो। फिलपोटले पाँच वर्षअघिको तुलनामा बजार १० देखि १५ प्रतिशतसम्म ओरालो लागेको बताए। अपार्टमेन्ट भवनलाई क्लिभल्यान्ड कोर्ट भनिनेछ। यो नाम सुरुचिपूर्ण एवं ऐतिहासिक सुनिन्छ। नयाँ बासिन्दाले भवनको विगतलाई बेवास्ता गर्न सक्ने डा रिचर्डसनको चिन्ता छ। यो लेख न्यूयोर्क टाइम्सबाट आंशिक अनुवाद गरिएको हो।"
अबैध सालको काठसहित दुईजना पक्राउ,गोरखा : विधि र प्रक्रिया पूरा नगरी अवैध रुपमा सालको काठ काटेर ओसारपसार गर्ने दुईजनालाई प्रहरीले पक्राउ गरेको छ । गोरखा नगरपालिका १० वीरेञ्चोकस्थित प्रणामी फर्निचर उद्योगका सञ्चालक भगवान कार्की र ट्याक्टर चालक सोही ठाउँका कृष्ण विकलाई १ सय ४९ थान सालको काठसहित शनिबार राती आठबजे पक्राउ गरिएको जिल्ला प्रहरी कार्यालय गोरखाले जनाएको छ । उनीहरुले सो काठ ग १ त ४४७६ नम्बरको ट्रयाक्टरबाट अवैधरुपमा ओसारपसार गरी प्रणामी फर्निचर उद्योगको कम्पाउण्डमा राखेको अवस्थामा फेला पारेको प्रहरी निरीक्षक धर्म अधिकारीले जानकारी दिए । बरामद गरिएको काठ र पक्राउ परेका दुवैलाई थप अनुसन्धान तथा कारवाहीको लागि डिभिजन वन कार्यालय गोरखामा बुझाइएको इन्स्पेक्टर अधिकारीले जानकारी दिए ।
स्पेनको ज्वालामुखी ३ महिनापछि रोकियो,ला पाल्मा : स्पेनको क्यानरी टापु ला पाल्माको ज्वालामुखी तीन महिनापछि रोकिएको अधिकारीहरुले घोषणा गरेका छन्। वैज्ञानिकहरुले ला पाल्माको ज्वालामुखी विस्फोट भएको तीन महिनापछि सो ज्वालामुखी आधिकारिक रोकिएको घोषणा गरेका हुन् । कुम्ब्रे भियजा नाम दिइएको सो ज्वालामुखी गत सेप्टेम्बर १९ मा पहिलो पटक विस्फोट भएको थियो । विस्फोटपछि निरन्तर रुपमा निस्किरहेको लाभा डिसेम्बर १३ देखि रोकिएको वैज्ञानिकहरुले बताएका छन् । ज्वालामुखी विस्फोट भएको करिब १ सय दिनपछि वैज्ञानिहरुले शनिबार लाभा रोकिएको घोषणा गरेका हुन् । सो घोषणापछि त्यहाँका स्थानीयले राहतको स्वास लिन पाएको बताएका छन् । वैज्ञानिकहरुले सार्वजनिक गरेको अन्तिम रिपोर्टअनुसार कुम्ब्रे भियजा ज्वालामुखीबाट निस्केको लाभाले ला पाल्मा क्षेत्रको करिब १३ सय हेक्टर क्षेत्रफल जमिन ढाकेको छ । ३ महिनाअघि विस्फोट भएको सो ज्वालामुखीले झन्डै ३ हजार घरमा क्षती पुगेको थियो भने प्रभावित क्षेत्रबाट करिब ७ हजारभन्दा बढि मानिस विस्थापित बनेका छन् ।
"कोरोनाको ओमिक्रोन भेरियन्ट : भारतमा तीव्र संक्रमण, दिल्लीमा पुनः रात्रिकालीन कर्फ्यू","नयाँ दिल्ली : भारतको राजधानी नयाँ दिल्लीमा निरन्तर कोरोनाको ओमिक्रोन भेरियन्ट संक्रमण वृद्धि भएसँगै राज्य सरकारले पुनः रात्रिकालीन कर्फ्यू जारी गरेको छ। कर्फ्यू राति ११ देखि बिहान ५ बजेसम्म लागू हुने भारतीय सञ्चारमाध्यमले जनाएका छन्। कर्फ्यू सोमबार रातिदेखि लागू हुने जनाइएको छ। दिल्लीमा आइतबार २९० नयाँ कोरोना संक्रमित भेटिएका थिए भने एक जनाको ज्यान गएको थियो। हाल कोरोना संक्रमितको संख्या १६ प्रतिशतले बढेको जनाइएको छ। ती संक्रमितमध्ये ०५ प्रतिशत गम्भीर बिरामी भएको पनि समाचारमा उल्लेख छ। समाचारका अनुसार स्पा, जिम, योगालगायतका मनोरञ्जन स्थलहरू पूर्ण रूपमा बन्द रहनेछन्। खेलकुद गतिविधिहरूमा पनि प्रतिबन्ध लगाइएको छ। यद्यपि राष्ट्रि तथा अन्तर्राष्ट्रिय खेलकुदहरूमा भने रोक नलगाइएको जनाइएको छ। सार्वजनिक पार्कहरू पनि खुला रहने छन्। त्यस्तै सैलुन तथा ब्यूटी पार्लरहरूलाई पनि खोल्न रोक लगाइएको छैन।"
सप्तरीमा बियरको बोतलले हानेर महिलाको हत्या,राजविराज : सप्तरीको छिन्नमस्ता गाउँपालिका१ बरही वीरपुरमा सोमबार बिहान एक महिलाको हत्या भएको छ । स्थानीय जमाहर यादवकी ५० वर्षीया श्रीमती भुटनीदेवी यादवको घाँटी रेटी बियरको बोतल प्रहार गरी हत्या गरिएको अवस्थामा भेटिएको स्थानीयवासी शुभनारायण यादवले जनाकारी दिए। घरबाट खरानी लिएर खेतमा फाल्न गएका बेला उनको हत्या गरिएको प्रहरीको भनाइ छ । यसैबीच घटनास्थलमा जिल्ला प्रहरी कार्यालयबाट एक टोली गएको र घटनाबारे थप विवरण आउन बाँकी नै रहेको जनाइएको छ । साथै अनुसन्धान भइरहेको प्रहरी नायब उपरीक्षक माधवप्रसाद काफलेले बताए। रासस
"माओवादी महाधिवेशन : ७ सदस्यीय अध्यक्षमण्डल गठन, बन्दसत्र जारी","काठमाडौं : नेकपा माओवादी केन्द्रको ८ औं महाधिवेशनअन्तर्गत बन्दसत्र सुरु भएको छ। बन्दसत्रका लागि ७ सदस्यीय अध्यक्षमण्डल गठन गरिएको छ । अध्यक्षमण्डलमा कृष्णबहादुर महरा, गिरिराजमणि पोखरेल, , पर्शुराम रम्तेल, पूर्णकुमारी सुवेदी, रूपा श्रेष्ठ महर्जन,पर्शुराम तामाङ र गणेश साह रहेका छन्। बन्दसत्रमा अध्यक्ष पुष्पकमल दाहाल 'प्रचण्ड'को राजनीतिक प्रतिवेदन, विधानलगायतका अन्य प्रतिवेदन पेस हुने माओवादी केन्द्र जनाएको छ । अहिले अध्यक्ष दाहालले आफ्नो प्रतिवेदन प्रस्तुत गरिरहेका छन्। बन्दसत्रमा कूल एक हजार ६३१ प्रतिनिधि तथा पर्यवेक्षक सहभागी हुने जनाइएको छ । राष्ट्रिय सम्मेलनको तयारी पूरा गरिसकेको माओवादीले शनिबार मात्रै महाधिवेशनमा रुपान्तरण गर्ने निर्णय गरेको थियो। त्यसलाई आइतबार बिहान केन्द्रीय समितिको बैठकले औपचारिकता दिएको थियो। माओवादीको आइतबार बिहान बसेको केन्द्रीय समितिको बैठकले विधान संशोधन गर्दै नयाँ नेतृत्वका लागि १५ पदाधिकारीसहित २९९ सदस्यीय केन्द्रीय समिति निर्वाचन गर्ने निर्णय गरेको हो।"
"के तपाईं बिहे गर्ने सुरसारमा हुनुहुन्छ ? हो भने, यी ७ कुरामा विशेष ध्यानदिनुहोस्","एजेन्सी : केटा होस् या केटी हरेक कसैको जीवनमा बिहेपछि परिवर्तन आउँछ । यदि तपाईंको पनि बिहे भएको छ भने पक्कै पनि तपाईंलाई महसुश भएको हुनुपर्छ । बिहे अगाडि जस्तो हुनुहुन्थ्यो तपाईं बिहेपछि त्यस्तो हुनुहुन्न । जिम्मेवारी बढेसँगै तपाईं आफ्नो कामको समय बाहेक पहिलाकोजस्तै घरभन्दा बाहिर कम समय दिनुहुन्छ । आजभोलि सामाजिक संजालमा तपाईंका साथी वा चिनेका मित्रहरुको बिहे भएको, एन्गेजमेन्ट भएको, हनिमुनमा गएको फोटोहरु सेयर भएको देख्दा तपाईंको परिवारले पनि तपाईंलाई चाँडो बिहे गर, उमेर ढल्किसक्यो भन्ने जस्ता प्रश्न सोध्नुहुन्छ। यस्ता प्रश्नको सामना तपाईंले गर्नैपर्छ। यदि तपाई पनि बिहे गर्ने योजनामा हुनुहुन्छ भने तल दिएका ७ कामबारे जानकारी हुनु आवश्यक छ। १सम्बन्धमा रहनुहोस् सम्बन्धमा रहँदा वा कसैसँग कतै डेटिङ्ग जाँदा त्यो मान्छे आफ्नो लागि ठिक छ या छैन् सो बारे थाहा हुन्छ। यौनविज्ञ, रिलेसनसीप विशेषज्ञ तथा लेखक डान माइकलले भन्छन्, बिहे गरेपछि हरेक कोही खुसी हुन्छ र उसको जीवन परिवर्तन हुन्छ । सम्बन्ध यस्तो पक्रिया हो यसबाट तपाईं हामी सबैले गुज्रिनुपर्छ । यस्तै मोनोविज्ञ फ्रान वाल्सिस भन्छन्, 'बिहे हुँदै गरेका जोडीले कमभन्दा कम १ पटक सम्बन्धको अनुभव गर्नु जरुरी छ । जसले भविष्यको यात्रा तय गर्छ । २एक्लै या रुममेटसँग बस्नुहोस् एक्लै वा रुममेटसँग बस्दा तपाईं धेरै कुरा सिक्न सक्नुहुन्छ । यस्तो गर्दा तपाईं आर्थिक र भावनात्मकरुपमा आफै आफैलाई तयार गर्नसक्नुहुन्छ । परिस्थितीसँग लड्नका लागि पनि तपाईं सक्षम हुन सक्नुहुनेछ । यस्तै एक्लै वा रुममेटसँग बस्दा घरको जस्तो सुविधा पाउनुहुन्न । जस्तै : आमाको हातको खाना, धोएको कपडा, सफा घर, कोठा । जब तपाईं एक्लै बस्नुहुन्छ तब सबै काम तपाईं एक्लैले गर्नुपर्ने हुन्छ । ३आर्थिकरुपमा सबल हुनुहोस् चाहे तपाईं जागिर गर्नुहोस् या अन्य कुनै कामबाट तपाईंले आम्दानी गर्नुहुन्छ। हरेक कसैले आर्थिक तवरबाट परिपक्व हुन जरुरी रहेको छ । यो बिहेभन्दा अगाडि नै हुनुपर्छ । आर्थिकरुपमा सबल हुनुको खास कुरा के हो भने बिहे पछि तपाईंलाई केहि समस्या आयो भने तपाईंले बिहे अगाडि कमाउनु भएको पैंसा वा आर्थिक कुराबाट उक्त समस्यासँग लड्न सक्नुहुनेछ । ४ पार्टनरसँग झगडा गर्नुहोस् विज्ञहरुको भनाइअनुसार बिहे अगाडि नै तपाईंको हुनेवाला जीवनसाथीसँग झगडा गर्नुहोस् । किनकी झगडाको समयमा तपाईंको पार्टनर कसरी सम्हालिनुहुन्छ ? कस्तो व्यवहार गर्नुहुन्छ ? यी यस्ता कुराहरु नै सफल विवाहको कुंजी हो । धेरै बेला तपाईको जीवनसाथीसँग केही कुरा मिसअंडरस्ट्यान्डिङ वा एउटै कुरामा अलग अलग धारणा आउँदा मतभेद हुनसक्छन् । यसैले आफ्नो हुने जीवनसाथीसँग स्वस्थ्यरुपमा झगडा गर्नुहोस् । ५यात्रा गर्नुहोस् यदि तपाईं अहिलेसम्म पनि कतै लामो यात्रामा घुम्न जानुभएको छैन् वा जाने योजनामा हुनुहुन्छ भने जानुहोस् । बिहे पछाडि जिम्मेवारी बढेसँगै त्यो योजना तपाईंको छुट्न सक्छ । कतै तपाईंको जीवनसाथी पनि घुम्नमा रुची राख्नुहुन्छ भने त बिहे पछाडि पनि घुम्न सक्नुहुन्छ । ६ शौखीन हुनुहोस् हरेका व्यक्तिको केही न केही बानी वा केहि कुरामा शौख हुन्छ । तर, कतिपय मानिसमा केही कुराको बानी वा शौखीन पनि हुँदैन् । तर ती मानिसहरुले सम्झिनुपर्छ कि बानी वा शौखले मान्छेलाई रमाइलो बनाउँछ । बिहेभन्दा पहिलो आफ्नो हब्बी बनाउनुहोस्, जस्तै दौड्नु, पढ्नु, लेख्नु, गीत सुन्नु आदि । आफ्नो मन परेको कुरा गर्नाले दिमाग स्वस्थ र तनाव पनि टाढा भाग्छ । यसले तपाईंको बिहेपछिको जिन्दगी राम्रो हुन्छ । ७ साथी संगत बनाउनुहोस् धेरैजसो त बिहे गरेपछि तपाईंको साथीसंगत बदलिन्छ । बिहेभन्दा अगाडि तपाईंका धेरै केटाकेटीसाथीहरु हुन्छन् तर बिहेपछि तपाईंको उनीहरुसँग कुरा कम हुन् थाल्छ । बिहेपछि पनि तपाईं आफ्नो साथीसंगत बनाउनुहोस् । जसले तपाईं परिवारसँगै घुम्न र बाहिर जान सक्नुहुन्छ ।"
माओवादी महाधिवेशन : बन्दसत्र केहीबेरमा सुरु हुँदै,"काठमाडौं : नेकपा (माओवादी केन्द्र) को आठौँ महाधिवेशनअन्तर्गत बन्दसत्र सुरु हुँदैछ। बन्दसत्र कमलादीस्थित प्रज्ञा भवनमा ११ बजेबाट सुरु हुने माओवादी केन्द्रले जनाएको छ। बन्दसत्रमा पार्टीका अध्यक्ष पुष्पकमल दाहाल प्रचण्ड को राजनीतिक प्रतिवेदन, विधानलगायतका अन्य प्रतिवेदन पेश हुने माओवादी केन्द्रीय कार्यालयका सचिव श्रीराम ढकालले जानकारी दिए। राजनीतिक प्रतिवेदनमाथि सामूहिक छलफल हुने जनाइएको छ। बन्दसत्रमा कूल एक हजार ६३१ प्रतिनिधि तथा पर्यवेक्षक सहभागी हुनेछन् । राष्ट्रिय सम्मेलनको तयारी पूरा गरिसकेको माओवादीले शनिबार मात्रै महाधिवेशनमा रुपान्तरण गर्ने स्थायी समितिले निर्णय गरेको थियो। त्यसलाई आइतबार बिहान केन्द्रीय समितिको बैठकले औपचारिकता दिएको थियो। यस्ते माओवादीको आइतबार बिहान बसेको केन्द्रीय समितिको बैठकले विधान संशोधन गर्दै १५ पदाधिकारीसहित २९९ सदस्यीय केन्द्रीय समिति निर्वाचन गर्ने निर्णय गरेको थियो।"
अल्ट्रा थिन बेबी डाइपर बजारमा,काठमाडौं : अल्ट्रा थिन बेबी डाइपर बजारमा आएको छ । डाइपर उत्पादन गर्ने कम्पनी जस्मिन हाइजीन प्रोडक्टस प्रालिले आफ्नो उत्कृष्ट उत्पादन अन्र्तगत सफ्ट एण्ड ड्राई प्रिमियम पेन्टस बजारमा ल्याएको जनाएको हो । उच्च गुणस्तरको समाग्री प्रयोग गरि निर्माण गरिएको डाईपर नेपालमै पहिलो पटक उत्पादन गरेको कम्पनीले दाबी गरेको छ । यो डाइपर अति नरम भएकोले आमाहरुले प्रयोग गर्नुपर्ने कम्पनिले जनाएको छ ।
सीमाबाट ओमिक्रोन नछिरोस्,"कोरोना भाइरस संक्रमणको जोखिम उच्च छ। छिमेकी मुलुकहरूमा कोरोनाको डेल्टासँगै ओमिक्रोन भेरियन्टको संक्रमण दिनहुँ बढ्दै छ। नेपालमा पनि तीन व्यक्तिमा ओमिक्रोन संक्रमण पुष्टि भएको छ। छिमेकी भारत र नेपालबीचको खुला सीमा नाकामा दिनहुँ हजारौं व्यक्ति निर्वाध ओहोरदोहोर गरिरहन्छन्। इलामको पशुपतिनगरदेखि सुदूरपश्चिमको गड्डाचौकीसम्मका नाकामा स्वास्थ्य मापदण्ड पालना भएको पाइँदैन। भारतसँग नेपालको करिब १ हजार ८ सय ८० किमि लामो खुला सिमाना रहेको छ। प्रदेश ६ बाहेक सबैले भारतसँगका सीमा छुन्छ। विशेषगरी तराईका विराटनगर, वीरगन्ज, भैरहवा, नेपालगन्ज र धनगढीलगायतका १० नाकामा जोखिम बढेको छ। कोरोना संक्रमणको दोस्रो लहरमा सीमा नाकामा भएको लापरवाहीकै कारण सुदूरपश्चिममा व्यापकरूपमा फैलिएको थियो। पाँच सयभन्दा बढीले ज्यान गुमाएका थिए। सुदूरपश्चिमसँगै भारतसँग सीमा जोडिएका अन्य नाकामा विगतबाट शिक्षा लिएको देखिँदैन। कोरोना संक्रमणको दोस्रो लहरका बेला सीमा नाकाहरू बन्द गरिएको थियो। सरकारले भारत र चीनतर्फका ३० नाकालाई कोरोनाका कारण बन्द गरेको थियो। बन्द नाकाहरूलाई खुलाउनुपर्ने दबाब पछि सरकारले आवागमनको आवश्यकता र आर्थिक गतिविधिलाई सुचारु गर्न सीमा नाका खुला गर्ने निर्णय गरेको थियो। गृह मन्त्रालयले नाका खुला गर्ने क्रममा सबै नाकाबाट आवागमनको जनस्वास्थ्य अभिलेख राख्न सम्बन्धित जिल्ला प्रशासन कार्यालयलाई निर्देशनसमेत दिएको थियो। तर, सीमा खुला गर्ने निर्णयसँगै व्यवस्थित गर्ने र जनस्वास्थ्य अभिलेख राख्ने कार्यतर्फ ध्यान दिइएको छैन। यसले गर्दा भविष्यमा ओमिक्रोन संक्रमण बढ्ने जोखिम रहेको छ। स्वास्थ्य मापदण्ड पालना र परीक्षणलाई प्रभावकारी बनाउनु पर्नेमा बेवास्ता गरेको देखिन्छ। कतिपय सिमानामा स्वास्थ्य परीक्षणको व्यवस्था भए पनि परीक्षण गराउने न्यून छन्। क्वारेन्टाइनको व्यवस्था पनि प्रभावकारी छैन। भारतबाट आएका व्यक्तिहरू सोझै सार्वजनिक यातायात चढेर घर पुग्छन्। कैलालीको त्रिनगर नाका नजिकै एक हजार क्षमताको होल्डिङ सेन्टर निर्माण भइरहेको छ। गत भदौ मसान्तभित्र बनाइसक्नु पर्नेमा सम्झौता अनुरूप काम सम्पन्न हुन सकेको छैन। अहिलेसम्म ६५ प्रतिशतमात्रै निर्माणकार्य भएको छ। बाँकेको जमुनाहा नाकामा कोरोेना पोजेटिभ पुष्टि भएका व्यक्तिको सरासर घर गइरहेको अवस्था छ। सीमा नाकामा कतिपय संकलित नमुनाहरू अलपत्र परेका छन््। त्यस्तै प्रदेश १ को पनि सीमा क्षेत्र फितलो छ। हेल्थ डेस्कमा स्वास्थ्यजाँचका साथै संक्रमितको उपचारलाई व्यवस्थित बनाउनेतर्फ सामाजिक विकास मन्त्रालयको सक्रियता जरुरी छ। आवातजावतलाई व्यवस्थित बनाउने, स्वास्थ्य मापदण्डको पालना गर्ने, सीमामा एन्टिजेन परीक्षण गर्ने कामहरू द्रुत ढंगमा अघि बढाउनु पर्छ। रोजगारीको सिलसिलामा भारत गएका नेपालीहरू संक्रमणको जोखिमको बेला स्थलमार्ग हुँदै घर फर्कन्छन्। त्यस्तो अवस्था सिमा नाकामा व्यवस्थापन गर्न सकस पर्छ। त्यसैले संक्रमणको जोखिममा पूर्वतयारी र रणनीतिका सम्बन्धमा ठोस निर्णय गर्नुपर्छ। सीमा नाकाको सुपरिवेक्षण एवं अनुगमन पनि गर्नुपर्छ। पूर्वाधार नहुँदा उच्च जोखिमको बेला विकल्पहरूको व्यवस्थागर्नेतर्फ स्थानीय एवं प्रदेश सरकारले बेलैमा सोच्नु पर्छ। सीमा क्षेत्रमा जनस्वास्थ्यसम्बन्धी जोखिमलाई नजरअन्दाज गर्दा संक्रमणको जोखिम बढ्ने निश्चित छ। सिमानासँगै विमानस्थलमा पनि मापदण्ड पालना, स्वास्थ्यजाँचलाई प्रभावकारी बनाउनुपर्छ। संघ, प्रदेश र स्थानीय तहको सहकार्यमा स्वास्थ्यजाँच एवं परीक्षण सर्वसुलभ हुनुपर्छ। हेल्थ डेस्कलाई प्रभावकारी बनाउनु पर्छ। क्वारेन्टाइन एवं होल्डिङ सेन्टरमा भवन एवं कोठाहरू महिला र पुरुषलाई अलगअलग व्यवस्था गर्नुपर्छ। सुरक्षितरूपमा बसोबास गर्ने प्रबन्ध गर्नुपर्छ। आकस्मिक र आपत्कालीन स्वास्थ्य सेवा प्रणालीलाई पनि सुदृढ बनाउनु पर्छ। स्वास्थ्यमा गरिने खर्च प्रतिफल प्राप्त हुने लगानी हो।"
छोरालाई जन्म दिएका ट्रान्स्जेन्डर पुरुष भन्छन्  बच्चाको आमा भनेर बोलाउँदा मन पिरोल्छ,"लस एन्जलस : अमेरिकाको लस एन्जलस निवासी एक पुरुषले छोरालाई जन्म दिएका छन् । ट्रान्स्जेन्डर पुरुष बेनेट कास्पर विलियमले एक स्वस्थ बच्चालाई जन्म दिएका हुन् । रिपोर्टकाअनुसार ३७ वर्षीय विलियम एक ट्रान्सजेन्डर पुरुष हुन् । करिब ७ वर्षअघिसम्म महिला रहेका विलियमले सर्जरीमार्फत ब्रेस्ट हटाए र अन्य ट्रिटमेन्टमार्फत विलियमले पुरुषमा हुने हर्मोनहरु परिवर्तन गराए । तर, मातृसुख लिन चाहेका विलियमले लिंग भने परिवर्तन गराएका थिएनन् । तिनै ट्रान्सजेन्डर पुरुष विलियमले सन् २०१७ मा मलिक नामक पुरुषसँग प्रेम सम्बन्धमा गाँसिए । लामो समयसम्म लिभिङ रिलेसनमा बसेको सो दम्पतीले सन्तान जन्माउने फैसला गरे । सो फैसलापछि विलियमले सन् २०२० अक्टोबरमा छोरालाई जन्म दिएको समाचार डेलिमेलमा छ। आफ्ना छोराको नाम हडसन राखेका विलियमले पछिल्लो समय सामाजिक सञ्जालमार्फत नराम्रो अनुभूति सेयर गरेका छन् । छोरालाई जन्म दिएको एक वर्षपछि आफूले नर्स, विभिन्न छिमेकी र आफन्तबाट नराम्रो अनुभूति लिनुपरेको उनले बताएका छन् । ति व्यक्तिहरुले आफूलाई पिता नभइ आमा भनेको भन्दै विलियमले आपत्ति जनाएका छन् । अस्पतालमा हडसनलाई जन्म दिँदा त्यहाँका नर्सहरुले पिताको सट्टा मलाई बच्चाको आमा भनेर बोलाउन थाले । यता छिमेकी र आफन्तहरुले पनि मलाई हडसनको पिता नभइ आमा नै भनेर बोलाउँछन् । अरुले यसरी बोलाउँदा मन पिरोल्छ, विलियमले भनेका छन्, किनकी मातृत्व र नारित्वमा फरक हुन्छ । मातृत्वको भावना महिलासँग मात्र नभइ पुरुषसँग पनि हुन्छ ।"
"माओवादी महाधिवेशन : बन्दसत्र सुरु, प्रचण्डले प्रतिवेदन पेश गर्ने","काठमाडौं : नेकपा (माओवादी केन्द्र) को आठौँ महाधिवेशनअन्तर्गत बन्दसत्र सुरु भएको छ। बन्दसत्र कमलादीस्थित प्रज्ञा भवनमा भर्खरै सुरु भएको माओवादी केन्द्रले जनाएको छ। बन्दसत्रमा पार्टीका अध्यक्ष पुष्पकमल दाहाल प्रचण्ड को राजनीतिक प्रतिवेदन, विधानलगायतका अन्य प्रतिवेदन पेश हुने माओवादी केन्द्रीय कार्यालयका सचिव श्रीराम ढकालले जानकारी दिए। राजनीतिक प्रतिवेदनमाथि सामूहिक छलफल हुने जनाइएको छ। बन्दसत्रमा कूल एक हजार ६३१ प्रतिनिधि तथा पर्यवेक्षक सहभागी हुनेछन् । राष्ट्रिय सम्मेलनको तयारी पूरा गरिसकेको माओवादीले शनिबार मात्रै महाधिवेशनमा रुपान्तरण गर्ने स्थायी समितिले निर्णय गरेको थियो। त्यसलाई आइतबार बिहान केन्द्रीय समितिको बैठकले औपचारिकता दिएको थियो। यस्ते माओवादीको आइतबार बिहान बसेको केन्द्रीय समितिको बैठकले विधान संशोधन गर्दै १५ पदाधिकारीसहित २९९ सदस्यीय केन्द्रीय समिति निर्वाचन गर्ने निर्णय गरेको थियो।"
पहिलो ब्लकमा बाघ सर्वेक्षणको काम सकियो,"चितवन : राष्ट्रिय बाघ सर्वेक्षण २०७८ अन्तर्गत चितवन राष्ट्रिय निकुञ्ज र पर्सा राष्ट्रिय निकुञ्ज कम्प्लेक्सको पहिलो ब्लकमा बाघ सर्वेक्षण सम्पन्न भएको छ । पहिलो ब्लकअन्तर्गत त्रिवेणी, चोरमारा, नवलपुर हुँदै कसरा, सौराहा र बरण्डाभार क्षेत्रमा गत मङ्सिर १९ गतेदेखि क्यामेरा राखेर सर्वेक्षण गरिएको थियो । चितवन राष्ट्रिय निकुञ्जका प्रमुख संरक्षण अधिकृत हरिभद्र आचार्यका अनुसार ती क्षेत्रमा राखिएका क्यामेरा झिक्ने काम सकिएको छ । उनले भने, 'पहिलो ब्लकका क्यामेरा झिक्ने काम सम्पन्न भएको छ । दोस्रो ब्लकमा क्यामेरा राख्न सुरु गरिएको छ ।' आज दिनभरमा दोस्रो ब्लकमा क्यामेरा राख्ने कामसमेत सम्पन्न हुने उनले जानकारी दिए । पहिलो ब्लकमा राखिएका क्यामेरा २१ दिनपछि झिकिएको हो । यस ब्लकलाई २८० ग्रिडमा विभाजन गरी ५६० क्यामेरा प्रयोग गरिएको थियो । पहिलो ब्लकमा सर्वेक्षणका लागि १०० जनशक्ति परिचालन गरिएको थियो । पहिलो ब्लकमा सर्वेक्षणका लागि १३ स्थानमा क्याम्प खडा गरिएको जनाउँदै उहाँले प्रत्येक क्याम्पमा छदेखि आठ जनासम्म गणक तथा प्राविधिक परिचालन गरिएको जानकारी दिए। दोस्रो ब्लकअन्तर्गत सौराहादेखि पूर्वचितवनको पूर्वी भाग, माडीको पूर्वी भाग, ठोरी हुँदै शिकारीबाससम्म सर्वेक्षणको सुरु गरिने उनले बताए । उनका अनुसार यस ब्लकलाई २९० ग्रिडमा विभाजन गरी सर्वेक्षण गरिँदै छ । यहाँ करिब ५८० स्वचालित क्यामेरा प्रयोग गरिने निकुञ्जले जनाएको छ । निकुञ्जले यस वर्ष क्यामेरा ट्रयापिङको विधिबाट सर्वेक्षण गरिरहेको छ । निकुञ्जले प्रत्येक चार वर्ग किलोमिटर क्षेत्रफललाई एउटा ग्रिड मानेर एउटा ग्रिडमा एक जोडी क्यामेरा जडान गर्ने गर्दछ । निकुञ्जका सहायक संरक्षण अधिकृत एवं सूचना अधिकारी गणेशप्रसाद तिवारीका अनुसार बाघ सर्वेक्षणका लागि क्याम्प निर्माण गर्दा निकुञ्ज सुरक्षार्थ खटिएको नेपाली सेनाको गणको नजिकै पारिएको छ । काम गर्दा दुर्घटना हुनसक्ने भएकाले उच्च सावधानीका साथ काम गरिएको उनले बताए। दोस्रो ब्लकमा पनि सरदर २२ दिन बाघ सर्वेक्षण गरिने उनले जानकारी दिए। दोस्रो ब्लकमा काम सकिएलगत्तै तेस्रो ब्लकमा काम सुरु गरिने छ । तेस्रो ब्लकअन्तर्गत पर्साको बाँकी भाग र रौतहटसम्मको वन क्षेत्रमा क्यामेरा राखिने छ । सोही जनशक्ति तेस्रो ब्लकमा समेत परिचालन गरिने छ । चितवन राष्ट्रिय निकुञ्जका केही कर्मचारी घट्ने छन् भने पर्साका थपिने निकुञ्जले जनाएको छ । चितवन राष्ट्रिय निकुञ्ज र पर्सा राष्ट्रिय निकुञ्जको कम्प्लेक्समा काम सक्नका लागि करिब तीन महिना लाग्ने छ । बाघ सर्वेक्षणमा क्यामेरा ट्रयाप, रेञ्ज फाइन्डर, जिपिएस, रेकर्ड फर्मलगायतका सामग्री प्रयोग हुने सूचना अधिकारी तिवारीले बताए। अहिले क्यामेराले सङ्कलन गरेका फोटो ल्यापटप र कम्युटरमा जम्मा गर्ने काम भइरहेको छ । तीनवटै ब्लकमा सर्वेक्षणको काम सकिएलगत्तै क्यामेराबाट खिचिएका फोटो एकै ठाउँमा जम्मा गरी विज्ञसहितका टोलीले सफ्टवेयरको माध्यमबाट अन्तिम नतिजा निकाल्ने उनले जानकारी दिए । अहिले भने ल्यापटप र कम्युटरमा सार्ने काम मात्र हुनेछ । बाघ सर्वेक्षणको कामअन्तर्गत बर्दिया र बाँके ब्लकमा गत मङ्सिर २९ गतेबाट काम थालिएको छ भने शुक्लाफाँटा र लालझाडी क्षेत्रमा यहाँको दोस्रो ब्लकको काम सकिएपछि यही क्यामेरा प्रयोग गरेर सर्वेक्षण थालिने जनाइएको छ । सर्वेक्षण सम्पन्न गर्नका लागि करिब चार करोड खर्च हुने अनुमान गरिएको उनले जानकारी दिए । सर्वेक्षणका लागि जमिनबाट करिब ४५ देखि ६० सेन्टिमिटरको उचाइमा स्वचालित क्यामेरा जडान गरिनेछ । क्यामेरा जडान भएको क्षेत्रबाट बाघ हिँडेको अवस्थामा स्वचालित क्यामेराले बाघको फोटो खिच्ने उनले बताए । तस्बिर अध्ययनपछि जुलाई २९ विश्व बाघ दिवसका अवसरमा तथ्याङ्क सार्वजनिक गरिने योजना रहेको छ । सन् २००९ देखि राष्ट्रियरुपमा नै बाघको सर्वेक्षण सुरुआत गरिएको थियो । हालसम्मको नतिजालाई हेर्दा नेपालमा सन् १९९५९६ मा ९३ देखि ९७ वटासम्म वयस्क बाघ रहेको अनुमान गरिएको थियो । सन् २००९ मा १२१, सन् २०१३ मा १९८ र सन् २०१८ को सर्वेक्षणअनुसार २३५ वटा वयस्क बाघ रहेको अनुमान गरिएको थियो । सन् २०१८ मा गरिएको बाघ गणनामा नेपालमा २३५ वयस्क बाघ फेला परेका थिए । त्यतिबेला चितवनमा ९३, बर्दियामा ८७, पर्सामा १८, शुक्लामा १६ र बाँकेमा २१ बाघ फेला परेका थिए । यो सङ्ख्या बढेको अनुमान छ । बाघ सर्वेक्षणको वन तथा वातावरणमन्त्री रामसाहयप्रसाद यादवले स्वचालित क्यामेरा सञ्चालन गरी शुभारम्भ गर्नुभएको थियो । नेपालका चितवन, बर्दिया, पर्सा, शुक्लाफाँटा र बाँके राष्ट्रिय निकुञ्ज र आसपासका राष्ट्रिय वन क्षेत्रमा बाघ पाइन्छ । ती क्षेत्रमा गणना गर्न सुरु गरिएको हो । सन् २०१० मा रसियाको सेन्ट पिटर्सवग भएको बाघ पाइने १३ मुलुकका राष्ट्र प्रमुखको बाघ सम्मेलनमा नेपालले सन् २०२२ सम्ममा बाघको सङ्ख्या २५० पुर्याउने प्रतिबद्धता व्यक्त गरेको थियो । तत्कालीन समयमा नेपालका निकुञ्जमा १२१ बाघ रहेको तथ्याङ्क थियो । दोब्बरभन्दा बढी सङ्ख्या बनाउने नेपालको प्रतिबद्धता रहेको छ । सो प्रतिबद्धता पूरा भएको अनुमान सरोकारवालाले गरेका छन् । नेपालमा हरेका चारपाँच वर्षको अन्तरमा बाघ गणना गर्ने गरिन्छ । अहिले निकुञ्ज र वन क्षेत्रमा बाघको चहलपहल बढी देखिएसँगै यो सर्वेक्षणसँगै बाघको सङ्ख्या बढेको तथ्याङ्क आउने विज्ञको अनुमान छ । निकुञ्जमा घुम्न आएका पर्यटक र संरक्षणकर्मीले बाघ देखेको जनाउँदै आएका छन् । रासस"
"दुधकोशी हाइड्रोपावरमा पाइप पड्कियो, दुईजना इन्जिनियरको मृत्यु",सोलुखुम्बु : सोलुखुम्बुको पञ्चनस्थित ८६ मेगावाटको सोलुखोला दुधकोशी हाइड्रोपावरमा पाइप पड्किँदा दुईजनाको ज्यान गएको छ । आइतबार दिउँसो ३ बजेतिर फलामको पाइपमा पानी हालेर परीक्षण गर्ने क्रममा पाइप पड्किएर दुईजनाको ज्यान गएको प्रहरीले जनाएको छ। अर्का एकजना भने घाइते भएका छन्। ज्यान गुमाउनेहरुमा हाइड्रोपावरमा काम गर्ने अछामका २६ वर्षीय सुवास राज रेग्मी र काभ्रेका २९ वर्षीय अर्जुन थापा रहेको जिल्ला प्रहरी कार्यालय सोलुखुम्बुले पुष्टि गरेको छ । मृतक दुवैजना इन्जिनियर हुन्। थुलुङ दुधकोशी गाउँपालिका ३ मा भएको उक्त घटनामा ज्यान गुमाएका रेग्मी र थापा विस्फोट लगत्तै बेहोस भएका थिए । मौसम सफा नहुँदा उनीहरुलाई तत्कालै उपचारका लागि काठमाडौं लैजान नसकेपछि ओखलढुङ्गाको मिसन अस्पतालमा लगिएको थियो । अस्पताल लैजादै गर्दा उनीहरुको बाटोमै ज्यान गएको प्रहरी निरीक्षक यादवले जानकारी दिए । घटनामा सिराहा औरही गाउँपालिका २ का २९ वर्षीय महमद जाबेतर राइन घाइते भएको जिल्ला प्रहरी कार्यालय सोलुखुम्बुका प्रहरी निरीक्षक ओम प्रकाश यादवले जानकारी दिए। हेलिकोप्टरमार्फत काठमाडौं लगिएका घाइते राइनको ग्राण्डी अस्पतालमा उपचार भइरहेको छ । मृतकहरुको शव अहिले मिसन अस्पताल ओखलढुंगामा नै राखिएको छ । घटनाको विषयमा अनुसन्धान भइरहेको जिल्ला प्रहरी कार्यालय सोलुखुम्बुले जनाएको छ।
काठमाडौँमा मोटरसाइकल दुर्घटना हुँदा एक जनाको मृत्यु,काठमाडौँ : काठमाडौँको कागेश्वरी मनोहरामा भएको मोटरसाइकल दुर्घटनामा एक जनाको मृत्यु भएको छ । कागेश्वर मनोहरा नगरपालिका८ शिवचोकस्थित सडकमा बागमती प्रदेश ०२०१७ प ९८२७ नम्बरको मोटरसाइकल अनियन्त्रित भई दुर्घटना हुँदा मोटरसाइकल चालक सिन्धुपाल्चोक बाह्रबिसे घर भई काठमाडौं थली बस्ने २७ वर्षीय राजमान तामाङको आज बिहान मृत्यु भएको हो । दुर्घटनामा गम्भीर घाइते भएका तामाङको नेपाल मेडिकल कलेज जोरपाटीमा उपचारको क्रममा मृत्यु भएको प्रहरी प्रधान कार्यालयले जनाएको छ ।
न्यायिक गतिरोधको निकास,"देशमा न्याय सम्पादन गर्नुगराउनु आधुनिक प्रजातान्त्रिक सरकारको पहिलो कर्तव्य र दायित्व मानिन्छ। मुलुकको सर्वोच्च न्यायालय दुई महिनादेखि दुर्भाग्यपूर्ण गतिरोधको अवस्थामा छ। प्रधानन्यायाधीश चोलेन्द्रशमशेर जबराविरुद्ध भ्रष्टाचारको संगीन आरोप लागेको छ। निष्ठा, उच्च नैतिक चरित्रको प्रतीक मानिनुपर्ने प्रधानन्यायाधीशमाथि राजनीतिक सौदाबाजीमा संलग्नको आरोप छ। उनको निष्ठामाथि समेत सबै सहकर्मी न्यायाधीशले अविश्वास गरेका छन्। जबराविरुद्ध बिचौलियासँगको उठबस र लेनदेनको चर्चा चलेको एक, डेढ वर्षअघिदेखि नै हो। उनको कामकारबाहीमाथि विश्वास नभएपछि सहकर्मी न्यायाधीशले इजलास पनि सेयर गर्न चाहेनन्। अहिले पनि सहकर्मी न्यायाधीशले भद्र बहिष्कार तथा असहयोग गरेकै छन्। सर्वोच्चका सबै न्यायाधीशले प्रधानन्यायाधीशलाई नैतिक तथा आर्थिक विचलनको गम्भीर आशंका र आरोप लगाएर इजलासमा नबस्ने कुरा न्यायिक परम्परामा अनौठो घटना देखिएको छ। भद्र अवज्ञामा संलग्न १८ न्यायाधीशको यस्तो सामूहिक कदमको संवेदनशीलताबारे पक्ष र विपक्ष दुवैतर्फ प्रतिक्रिया व्यक्त भएका छन्। अन्तरआत्माले उपाय नदेखेपछि न्यायाधीशहरू नै असहयोग गर्न बाध्य भएको हुनुपर्छ। यो अवस्थाको कारक एवं कारण बनेका जबराले बेलैमा उचित समाधान गर्नुपथ्र्यो। समयमै निकास दिन उनी असफल भए। न्यायालयको शुद्धीकरण र सुदृढीकरणका लागि बार एसोसिएसनले संस्थागत रूपमा गराएको हो। त्यसपछि बल्ल जबरा सर्वोच्चका न्यायाधीश हरिकृष्ण कार्कीको संयोजकत्वमा समिति गठन गर्न बाध्य भए। न्यायपालिकामा हुन सक्ने विकृति, विसंगति, अनियमितता र भ्रष्टाचारसम्बन्धी अध्ययन गर्न न्यायाधीश कार्कीको संयोजकत्वमा बारका प्रतिनिधि समावेश गरी समिति बन्यो। समितिले भ्रष्टाचार रोकथामका लागि कानुनी, संरचनागत सुधारलगायतका उपायसहितको प्रतिवेदन पेस गर्यो। समितिले एक वर्ष लगाएर बुझाएको प्रतिवेदन जबराले तत्काल कार्यान्वयनतर्फ पहल गर्नु पथ्र्यो। तर आर्थिक विचलन र बिचौलियाको स्वार्थपूर्तिका लागि ठाडै बाधक प्रतिवेदन उनले कार्यान्वयन किन गर्थे ? प्रतिवेदन कार्यान्वयनतर्फ कुनै तदारुकता नदेखाइएको जगजाहेर छ। प्रतिवेदन सार्वजनिक रूपमा लागू गर्छु भन्ने तर भित्रीरूपमा प्रतिवेदनले न्यायालय सुधार हुँदैन भनी त्यसको विरोधमा कुरा गरेर जबराले दोहोरो चरित्र देखाएका छन्। यसबीच जबराका विचलनका कथा वाचन रोकिएनन्। संसद् सुचारु गरेर कमसेकम प्रधानन्यायाधीश विरुद्ध क्रान्तिकारी राजनेताहरूले विवेक प्रयोग गर्नुपर्छ। महाअभियोगको कारबाही अगाडि बढाउनु पर्छ। प्रतिवेदन बार एसोसिएसनको हकमा पनि आलोचनात्मक छ। कानुन व्यवसायीउपर पनि पेसागत विचलनका आरोप लागेका छन्। बिचौलियाको संरक्षक प्रधानन्यायाधीश पदमा रहेसम्म न्यायपालिकाभित्र मौलाउँदै जानेछ। बारले लगाएका आरोपहरूको खण्डन गर्ने वा निष्पक्ष छानबिन होस् भन्ने नैतिक साहस जबरासँग छैन। प्रजातान्त्रिक मुलुकमा निकै सम्मानित पदका रूपमा प्रधानन्यायाधीशलाई लिइन्छ। जबरामाथि नैतिक विचलन मात्र होइन, भ्रष्टाचारको गम्भीर आरोपसमेत लागेको हो। उनीविरुद्ध मुद्दाका सेवाग्राहीको तर्फबाट प्रतिनिधित्व गर्ने कानुन व्यवसायीले आक्रोश व्यक्त गर्नु स्वाभाविक हो। नैतिकताका आधारमा मागिने भनेको राजीनामा नै हो। सहकर्मी न्यायाधीशसँगै कानुन व्यवसायीको छाता संगठन बारले पनि जबराको राजीनामा मागिरहेको छ। सर्वोच्च अदालतको प्रांगणमा बारको आन्दोलन जारी छ। जबराकोे प्रायोजनमा तथा समर्थनमा उल्टै बिचौलियाहरू सडकमा देखा परेका छन्। जबरा र उनका आफन्तबाट पोषित बिचौलियाले जुलुस प्रदर्शन गराएका छन्। न्यायाधीश र कानुन व्यवसायीलाई बार भवनमा पसेर गालीगलौज गर्ने, सामाजिक सञ्जालबाट अभद्र र अश्लील आरोप लगाउने काम शृंखलाबद्ध रूपमा छ। जबराले गरेको भ्रष्टाचार र बिचौलियाको सञ्जालसाम्राज्यबारे खुलेर समर्थन र प्रशंसा गर्न नसक्ने विद्वान् कानुन व्यवसायी पनि सतहमा देखिएका छन्। उनीहरूले प्रधानन्यायाधीशको राजीनामा बारले माग गर्नु असंवैधानिक हो भन्ने तर्क अघि सारेका छन्। प्रकारान्तरले जबराको समर्थन गरिरहेको देखिन्छ। राजीनामा माग गर्नु असंवैधानिक भएको तर्क गर्ने क्रममा स्वयं कानुन व्यवसायीबाट व्यक्त भाषाशैली विद्वान्को जस्तो देखिँदैन। समाजमा केही विद्वान्ले जेजस्तो गालीगलौज गरिरहनु भएको छ। यसले गाली खाने विद्वान्बारे मात्र समाजमा नकारात्मक धारणा उठाएको छैन कि यस खालको भाषा प्रयोग गर्ने स्वयंको पनि मर्यादा वृद्धि गर्दैन। यो प्रवृत्ति र संस्कृति कानुन व्यवसायीको पेसा, सामाजिक भूमिका एवं भविष्यका लागि पनि शुभ लक्षण होइन। तर, जबराको नैतिक चरित्रको समर्थन गर्नेहरूको साहसको मूल्यांकन समाजले अवश्य गर्नेछ। जबराले पदीय गरिमा र जिम्मेवारीलाई सम्हाल्न नसकेको निर्विवाद रूपमा प्रमाणित भएको छ। आपू बेगरको फुलकोर्ट बैठकले गोलाप्रथा लागू गर्ने नियमावली जारी गर्ने निर्णय मान्न बाध्य हुनु परेको छ। गोला प्रथामा पनि प्रधानन्यायाधीश सहभागी छैनन्। इजलासमा बस्न र मुद्दाको सुनुवाइ पनि गरेका छैनन्। प्रधानन्यायाधीशसँग बेन्च सेयर गरी मुद्दाको सुनुवाइ गर्न बाँकी न्यायाधीश तयार भएको देखिँदैन। फुलकोर्ट र न्याय सेवा आयोग तथा न्याय परिषद्को बैठक गर्नसमेत नसक्ने हैसियतमा जबरा पुगेका छन्। यति हुँदा पनि न्यायपालिकाको संस्थागत सुसञ्चालनमा उत्पन्न गतिरोधतर्फ प्रधानन्यायाधीश जबरालाई कुनै मतलव छैन। पदीय गरिमा र सम्मान राख्नुपर्छ भन्ने रत्तिभर पनि चिन्ता पाइएन। पदको गरिमा बुझेको पनि देखिएन। जेसुकै होस्, म प्रधानन्यायाधीश हुँ भन्ने रवाफ देखाउँदै सरकारी सवारीमा बालुवाटार र सर्वोच्च अदालत धाउन पाए पुग्ने किसिमले बसिरहनु भएको छ। यस किसिमका पात्रलाई सम्माननीय प्रधानन्यायाधीशको पदमा पुर्याइएको दुर्घटनाले नेपालको न्यायिक इतिहास कलंकित हुन पुगेको छ। जबराले गरेको भ्रष्टाचार तथा बिचौलियाको नांगो चुनौतीसामु बारले आत्मसमर्पण गर्दैन। महाअभियोगको प्रक्रिया परिचालन नगरी बेखबर बसेका संसदीय दलका नेतालाई भेटेर बारको तर्फबाट १७ बँुदे आरोपसहितको धारणापत्र बुझाइएको हो। आपूमाथि लागेको ती आरोपको खण्डन जबराले गर्नु भएको छैन। गर्न पनि सक्नुहुन्न। ती प्रत्येक आरोप उनीविरुद्ध महाअभियोग लगाउन पर्याप्त छ। नेताहरूलाई त्यही कुराको ध्यानाकर्षण गराएको र शक्ति सन्तुलन एवं नियन्त्रणको धर्म निर्वाह गर्न दबाब बारले दिएको हो। केही मित्रले राजनीतिक दलको शरणमा बार गयो भन्ने हिसाबले अलि निम्नस्तरको आलोचना गरेका छन्। त्यो सही होइन। बारका पदाधिकारीसहितको संस्थागत नेतृत्वले न्यायालयमा हस्तक्षेप गरिदेऊ भन्न गएको होइन। जबराको भ्रष्ट आचरण र गतिविधिबारे सप्रमाण बताउँदै तपाईंहरू के हेरिरहनु भएको छ ? महाअभियोगको संवैधानिकको प्रक्रिया अवलम्बन गरी सर्वोच्च अदालतको प्रतिष्ठा जोगाउने र न्यायिक गतिरोध समाप्त पार्ने कर्तव्य र जिम्मेवारी प्रतिनिधिसभाको हो भनेर सम्झाउन गएको हो। नैतिकताका आधारमा राजीनामा नगर्ने यस्तो प्रधानन्यायाधीशलाई पदमुक्त गर्ने उपायमा महाअभियोगको प्रक्रिया मात्रै छ। संवैधानिक कर्तव्य बिर्सेर यो तमासा हेरेर बस्नु भएन भनेर प्रतिपक्षी दलका नेता केपी शर्मा ओली समक्ष पनि गएको हो। जबराले न्याय प्रशासन एवं सम्पादन गर्न असक्षम छु भनेर आचरणगत हिसाबले स्वीकार गरिसकेको अवस्था छ। त्यस्तो व्यक्ति पनि प्रधानन्यायाधीश हुँ भनेर हाजिर हुन मिल्छ ? जनताको करको रकम तलबका रूपमा बुझ्न मिल्छ ? जुन कामका लागि नियुक्ति गरिएको त्यही नै गर्न सक्षम नभएपछि त्यस्तो व्यक्तिलाई हटाउने अन्तिम विधि भनेको महाअभियोग नै हो। जबराप्रतिको नेता र सांसदहरूको सद्भाव र समर्थन बुझ्नै नसकिने भइरहेको छ। सायद जबरा नेताहरूका लागि एक आदर्श प्रधानन्यायाधीश फेला परेका रहेछन् जस्तो छ। न्यायालयप्रति ममता, लगाव, प्रतिबद्धता तथा न्यायका लागि प्रतीक्षारत सेवाग्राहीप्रति न्याय प्रदान गर्ने अभिरुचि जबरामा देखिएन। सभ्य र विवेक भएको व्यक्तिले गर्न नसुहाउने ढिपी वा हठ गरेर प्रधानन्यायाधीश बसिरहनु भएको छ। इमानदारीको शपथ लिएको प्रधानन्यायाधीशको इमान्दारीमै विचलन भएकाले कुनै पनि जिम्मेवारी पूरा गर्न सक्दैनन्। भ्रष्ट आचरण कारण प्रधानन्यायाधीशले नै सर्वोच्च अदालतलाई विवादमा पारेको हो। सर्वोच्चमै न्याय सम्पादन प्रभावित भएको भन्ने सन्देश विश्वभर प्रवाहित भएको छ। प्रधानन्यायाधीशमाथि अनैतिक आचरण र भ्रष्टाचारको आरोप लाग्दा पनि महाअभियोगको कारबाही नगर्ने अचम्मको संसद् र सरकार भएको नेपाललाई हेरेर सभ्य संसार चकित छ। तर, सरकार र नेतालाई यस्ता कुनै कुराले पनि छोएको छैन। बाध्य भएर नेपाल बारले अन्तर्राष्ट्रिय संस्था र दातृसंस्था गुहार्नु पर्ने अवस्था नआओस्। जबरामाथिको आरोपको दुर्गन्धले सम्पूर्ण न्यायकर्मीको शिर निहुरेको छ। अन्य विकसित प्रजातान्त्रिक मुलुकमा भ्रष्टाचारमा आरोपित प्रधानन्यायाधीशको बहिर्गमनमा नेता र दलबीच कुनै लेनदेन वा सम्झौता हुँदैन। नेपालमा भ्रष्टाचारले शिष्टाचारको मान्यता पाएर होला, दलीय भागबडा र राजनीतिक सौदाबाजी सामान्य घटनाजस्तो हुने गर्छ। अहिले राजनीतिक दलका महाधिवेशन पनि सकिएका छन्। तर, न्यायपालिकाको भ्रष्टाचार र वर्तमान गतिरोध बारेमा कुनै छलफल गरेनन्। संसद् सुचारु गरेर कमसेकम प्रधानन्यायाधीशविरुद्ध क्रान्तिकारी राजनेताहरूले विवेक प्रयोग गर्नुपर्छ। महाअभियोगको कारबाही अगाडि बढाउनु पर्छ। अहिलेको न्यायिक गतिरोध र लज्जास्पद समस्याको निकास दिनेछन्। देशमा शान्ति सुव्यवस्था र न्याय सम्पादन गर्नु, गराउनु आधुनिक प्रजातान्त्रिक सरकारको पहिलो कर्तव्य र दायित्व मानिन्छ। तर, हाम्रो सरकार र संसद् वर्तमान न्यायिक गतिरोधप्रति पूर्ण बेखबर छ। विद्यमान गतिरोधले कुनै पनि समय थप विष्फोटक रूप लिने खतरा बढ्दैछ। अपेक्षा गरौं, अझै पनि सरोकारवालाहरूमा चेत खुल्छ कि ?"
उद्यमी जन्माउँदै सहकारी,"काठमाडौं : नारायणी कोइरालाले बर्दघाटको दाउन्नेदेवी बहुउद्देश्यीय सहकारीबाट ऋण लिएर २० वर्षअघि व्यवसाय थालिन्। सुरुमा हाटबजार व्यवसाय गरिन्। पछि कपडा व्यवसायमा समेत लगानी गरेकी उनी सफल उद्यमी बनेकी छन्। सामान लिन काठमाडौं गएका बेला श्रीमान्को दुर्घटनामा निधन भयो। शोकलाई शक्तिमा बदलेर दत्तचित्त भएर व्यवसायमा लागिरहेँ, उनी भन्छिन्, ५० हजार ऋण लिएर थालेको व्यवसायका कारण घर बनाउन सफल भएकी छु। सन्तानलाई राम्रो शिक्षा दिएकी छु। कावासोतीमा रहेको नवत्रिवेणी बहुउद्देश्यीय सहकारीबाट ऋण लिएर नवराज श्रेष्ठले फोटोकपी पसल गर्दै आएका छन्। श्रेष्ठले १ लाख १६ हजार रुपैयाँ स्वरोजगार ऋण लिएर व्यवसाय सुरु गरेका थिए। अहिले ३० लाख पुगेको छ। सहकारीबाट ऋण लिन छिटो हुने भएकाले व्यवसाय गर्न सजिलो भएको उनी सुनाउँछन्। सहकारी नभएको भए विदेश जान्थें होला, उनी भन्छन्, यहीँ मासिक ६० हजारसम्म कमाइरहेको छु। रूपन्देही रेवीलाल न्यौपाने सैनामैनामा रहेको गुलाब बहुउद्देश्यीय सहकारीबाट ऋण लिएर ९ कठ्ठा जग्गामा आलुखेती गर्छन्। उनले आठ वर्षअघि ३५ हजार निब्र्याजी ऋण लिएर खेती थालेका हुन्। कोइराला, श्रेष्ठ, र न्यौपाने उदाहरण मात्र हुन्। सहकारीबाट सहुलियतमा ऋण लिएर हजारौं सदस्यले कृषि तथा व्यवसाय गरेका छन्। स्वरोजगार हुनुका साथै थप रोजगारीसमेत सिर्जना गरेका छन्। संस्था आफैंले पनि केराखेती गरिररहेको गुलाब सहकारीका अध्यक्ष गोपाल भण्डारी बताउँछन्। संस्था आफैंले पनि उत्पादनमा जोड दिइरहेको छ उनले भने, हामी सदस्यलाई निब्र्याजी लगानी गरेर पनि उद्यमी बनाइरहेका छौं। सहकारीमार्फत उद्यमशीलता बढ्नुका साथै रोजगारी सिर्जना भइरहेको राष्ट्रिय सहकारी बैंकका प्रमुख कार्यकारी अधिकृत बद्रीकुमार गुरागाईंले बताए। बैंकले कृषि उत्पादन र उद्यमशीलता बढाउन सस्तोमा ऋण लगानी गरिरहेको छ, उनले भने, सहकारीले आफ्ना सदस्यलाई उद्यमी बनाइरहेका छन्। सहकारी विभागको तथ्यांकअनुसार देशभर ३० हजार सहकारी छन्। ८८ हजार ३ सय ९ जनाले सहकारीमार्फत रोजगारी पाएका छन्।"
"कमरेडहरू, मैले आफैंलाई चिरफार गरेको छु","काठमाडौं : नेकपा माओवादी केन्द्रका अध्यक्ष पुष्पकमल दाहाल (प्रचण्ड)ले माओवादी आन्दोलन र पार्टी कमजोर हुनुको कारणबारे आफूलाई नै चिरफार गरेको बताएका छन। पार्टीको आठौं राष्ट्रिय महाधिवेशनको उद्घाटन सत्रमा दाहालले आफूले आत्मसमीक्षा र आत्मालोचना गर्न लागेको पनि बताए। शान्ति प्रक्रियामा आएपछि कहाँकहाँ चुक्यौं ?, महाधिवेशनमा हुने छलफलका एजेन्डाबारे जानकारी दिँदै दाहालले भने, संगठन, विचार र संरचना, रणनीति र कार्यनीतिको क्षेत्रमा भएका कमिकमजोरीबारे मैले राजनीतिक प्रस्तावमा आत्मसमीक्षा गरेको छु। जनयुद्धको तयारी र नेतृत्व गर्ने अवसरलाई उनले जीवनको ठूलो उपलब्धिका रूपमा व्याख्या गरे। शान्तिप्रक्रियामा हस्ताक्षर, १२ बुँदे समझदारी, संयुक्त जनआन्दोलन उठाउने र संविधानसभाबाट संविधान बनाउने सबै अवसर मलाई प्राप्त भयो, उनले भने, माओवादी आन्दोलन र पार्टी कमजोर देखिनुमा मैले अरूलाई आरोप लगाएर हुँदैन। अध्यक्षका हैसियतले मैभित्र खोज्नुपर्छ भनेर मैले आफूलाई नै चिरफार गरेको छु उनले थपे। एमालेसँग विगतमा आफूले पार्टी एकता गरेर कुनै गल्ती नगरेको पनि उनले बताए। पार्टी एकता कायम रहन नसक्नुको कारण खोज्न भने एमाले नेताहरूलाई आग्रह गरे। पार्टी एकता गरेर गल्ती गरेका थिएनौं, दाहालले भने, फेरि एकपटक एमालेका साथीहरू आत्मसमीक्षा गरौं, कहाँ थियो त गल्ती ? के कारण हामी दुई ठाउँमा हुन पुग्यौं। के कारणले त्यत्रो ठूलो सपना हामी आफैंले भत्कायौं ? फेरि भन्छु, हामीले गल्ती गरेका थिएनौं। देशलाई स्थायित्व र समाजवाद तिर लैजाने उद्देश्य राखेर त्यतिबेला पार्टी एकता गरेको उनले बताए। प्रधानमन्त्री शेरबहादुर देउवाले सत्तागठबन्धन चुनावैसम्म जाने भनी दिएको अभिव्यक्तिप्रति दाहालले खुसी प्रकट गरे। हामीले प्रधानमन्त्रीबाट जे कुरा सुन्न चाहेका थियौं, उहाँले बोलि नै सक्नुभयो, दाहालले भने, सजिलै गठबन्धन लामो समयसम्म जान्छ भनेर। तर, पार्टीभित्र उहाँ(देउवा)को विरोध र आलोचना हुन्छ। विरोध पचाउँदापचाउँदै उहाँको छाला दरो भइसकेको छ। महाधिवेशनबाट आफूलाई ऊर्जा र प्रेरणा प्राप्त भएको भन्दै दाहालले खुसी व्यक्त गरे। पार्टीको महाधिवेशनले देशलाई नै नयाँ दिशा र उत्साह थपेको दाहालले बताए। पर्यावरण विनाश, जलवायु परिवर्तका मुद्दालाई गम्भीर ठानेका छौं, दाहालले भने, हामी हिमालको काखमा छौं। हिउँ पग्लिरहेको छ। हामी जलवायु परिवर्तनको असर भोग्न थालिसकेका छौं। खाद्यान्नमा परनिर्भरता बढ्यो। के हामै्र कारण यस्तो स्थिति बन्यो त ? उद्घाटन कार्यक्रममा नेकपा एकीकृत समाजवादीका अध्यक्ष माधवकुमार नेपालले नेताहरू नीति, विधि र नियममा नबाधिँदा देश असफल हुँदै गएको बताए। देशमा अन्याय, अत्याचार विद्यमान रहेको भन्दै नेपालले असमानता, विकृति र विसंगति अन्त्य गर्न सबै राजनीतिक दलको ध्यान केन्द्रित हुनुपर्ने बताए। जनताको विश्वास जितेर मात्र राजनीतिक पार्टी अगाडि बढ्न सक्छ, नेपालले भने, देशभित्र नागरिकको अधिकार ठूलो हुन्छ। जनादेशमा जाऔं भन्नु प्रतिगमन होइन एमाले महासचिव शंकर पोखरेलले जनादेशका लागि जनतामा जाऔं भन्नु प्रतिगमन नभएको बताए। जनादेश खण्डित भयो, नयाँ जनादेशका लागि जनतामा जाउँ भन्दा प्रतिगमनको लेन लगाइयो, उनले भने। राजनीतिक दलहरूले तन्त्र फेरे पनि युगलाई फेर्न नसकेको उनले बताए। अधिकारको सवालमा सबै पार्टी र नेता मिल्छन् तर राष्ट्र विकास र समृद्धिको बाटोमा कहिल्यै एक हुँदैनन्, उनले भने, कहीँ हामी नियन्त्रित अस्थिरताको सिकार त भएनौं ? यो साझा प्रश्न हो। समाज परिवर्तन गर्न सकिँदैन भने सत्तागठबन्धनको कुनै तुक नभएको उनले बताए। त्यस्तै, माओवादी केन्द्रका नेता नारायणकाजी श्रेष्ठले पार्टीको महाधिवेशन कर्मकाण्ड पूरा गर्न मात्र नगरिएको बताए। उनले भने, रुपान्तरित क्रान्तिकारी पार्टी निर्माणको महत्त्वपूर्ण अंगका रूपमा सम्पन्न गर्न गइरहेका छौं। जनता समाजवादी पार्टी (जसपा)का अध्यक्ष उपेन्द्र यादवले संसद् अवरुद्ध गरेर केही प्राप्त नहुने बताए। उनले भने, संसद् अवरुद्ध गरेर केही प्राप्त हुँदैन। यस्ता हठ त्यागौं, नयाँ ढंगले सोचौं। नेकपा माओवादी केन्द्रका नेता मात्रिका यादवले अध्यक्ष दाहालले पार्टीको नेतृत्व छोड्छु भनेर सुख नपाउने बताए। क्रान्तिकारी माओवादीका नेता सीपी गजुरेलले पूर्वमाओवादीहरू एक हुन केही आधारहरू तयार पार्नुपर्ने धारणा राखे। गजुरेलले जनयुद्ध सुरु गर्नुभन्दा अघिको केन्द्रीय समितिको बैठकमा गरेका प्रतिवद्धतालाई पुनस्र्थापित गर्नुपर्ने, जनयुद्धका लक्ष्य पूरा गर्नुपर्ने र राष्ट्रिय स्वाधिनताका विषयमा केही महत्त्वपूर्ण निर्णय लिनुपर्ने भन्दै एकताका आधार पेस गरे। एमसीसी खारेज गर्नुपर्ने पनि बताए। राष्ट्रिय जनमोर्चाकी उपाध्यक्ष दुर्गा पौडेलले अहिले पनि प्रतिगमनको खतरा कायमै रहेको बताइन्। राष्ट्रिय प्रजातन्त्र पार्टीकी महामन्त्री कुन्ती शाहीले देशलाई बलियो अर्थतन्त्र र राष्ट्रियता भएको देश बनाउन केन्द्रित हुनुपर्ने बताइन्।"
"क्रिसमसमा संसारभरि ७,००० उडान रद्द","काठमाडौं : कोभिडको नयाँ भेरियन्ट ओमिक्रोन भाइरसको संक्रमण दर बढ्दा विश्वका हजारौं उडान रद्द भएका छन्। यसले लाखौं यात्रु प्रभावित बने। क्रिसमसको समय भएकाले अन्य समयको तुलनामा यो यात्रुको उच्च चाप हुने समय हो। गत शुक्रबारदेखि आइतबारसम्मको क्रिसमस सप्ताहमा विश्वका कम्तीमा ७ हजार उडान रद्द भएको अन्तर्राष्ट्रिय वायुसेवा कम्पनीहरूले जनाएका छन्। यसबाट सबैभन्दा बढी चिनियाँ र अमेरिकी वायुसेवा कम्पनीहरू प्रभावित भएका छन्। यी देशहरूले सोमबार पनि धेरै उडानहरू ढिलाइ र रद्द हुने घोषणा गरिसकेका छन्। ओमिक्रोनका कारण कर्मचारी अभाव हुँदा उडानहरू रद्द भएको लाइटवेयर डाटा ट्र्याकिङ वेबसाइटलाई उदृत गर्दै बीबीसीले जनाएको छ। कतिपय एयरलाइन्सका कर्मचारीको कोभिड परीक्षण पोजेटिभ आएका कारण उडान रद्द गरिएको कम्पनीहरू बताउँछन्। सबै कर्मचारीहरूको कोभिड परीक्षण नगरे पनि संक्रमित व्यक्तिको सम्पर्कमा रहेका कर्मचारीहरूलाई सेल्फ आइसोलेसनमा बस्न भनिएकाले कर्मचारी अभाव छ। क्रिसमस सप्ताहको आइतबार १८ सयभन्दा बढी उडानहरू रद्द भएका छन्। तीमध्ये ५ सय ६० भन्दा बढी अमेरिकी जाने र अमेरिका छोड्ने रद्द भएको बताइएको छ। अमेरिकी हवाई कम्पनीहरू डेल्टा, युनाइटेड र जेटब्लू बढी प्रभावित छन्। अमेरिकी कम्पनी युनाइटेडले पहिले नै ओमिक्रोनको संक्रमणले उडान टोली, अन्य क्रु सदस्य र यात्रुलाई प्रभावित गर्ने चेतावनी दिएको थियो। आइतबार सबैभन्दा बढी प्रभावित एकल एयरलाइन्स चाइना इस्टर्न रहेको देखिन्छ। आइतबार मात्रै कम्पनीले ३ सय ९० भन्दा बढी उडान रद्द गरेको जनाएको छ। उत्तरी चिनियाँ सहर सियानमा रहेको एयरपोर्टले १ सयभन्दा बढी उडान रद्द गरेको रिपोर्ट दिएको छ। कोभिडको संक्रमण फैलन नदिन सियानका अधिकारीले आइतबार नै १ करोड ३० लाखभन्दा बढी मानिसलाई घरमा बस्न आदेश दिएको छ। लन्डनको हिथ्रो एयरपोर्टमा आइतबारसम्ममा ६० उडान रद्द भएका छन्। अमेरिकाको जोन्स हप्किन्स युनिभर्सिटीका अनुसार विश्वभर कोरोना भाइरसबाट झन्डै ५४ लाख मानिसको मृत्यु भएको छ। यस्तै २७ करोड ९० लाखभन्दा बढीमा कोभिड पुष्टि भएको छ। विश्व स्वास्थ्य संगठन (डब्लूएचओ) ले ओमिक्रोन अन्य कोरोना भाइरसका भेरियन्टहरूभन्दा कमजोर भएको बताए पनि संक्रमणदर बढ्दो गतिमा रहेकाले वैज्ञानिकहरू चिन्तित छन्।"
माओवादी महाधिवेशनको बन्दसत्र बिहान ११ बजेदेखि हुने,"काठमाडौं : आइतबार सुरु नेपाल कम्युनिष्ट पार्टी (माओवादी केन्द्र) को आठौँ महाधिवेशनको बन्दसत्र सोमबार बिहान ११ बजेदेखि सुरु भएको छ। बन्दसत्र कमलादीस्थित प्रज्ञा भवनमा हुनेछ। बन्दसत्रमा अध्यक्ष पुष्पकमल दाहाल प्रचण्डले राजनीतिक प्रतिवेदन प्रस्तुत गर्नेछन्। उनले प्रतिवेदनमा आफ्नै चिरफार गरेको उद्घाटन सत्रमा बताइसकेका छन्। सो प्रतिवेदनमाथि प्रतिनिधिहरूले सामूहिक छलफल गरेर पुनः प्रस्तुत गर्नेछन्। त्यस्तै बन्दसत्रमा विधानलगायत अन्य प्रतिवेदन समेत पेस बताइएको छ। राजनीतिक प्रतिवेदन, विधान पारितसँगै नयाँ नेतृत्वको चयन गर्ने कार्यसूची रहेको माओवादी केन्द्रीय कार्यालयका सचिव श्रीराम ढकालले जानकारी दिए। राष्ट्रिय सम्मेलनको तयारी पूरा गरिसकेको माओवादीले शनिबार मात्रै महाधिवेशनमा रुपान्तरण गर्ने स्थायी समितिले निर्णय गरेको थियो। त्यसलाई आइतबार बिहान केन्द्रीय समितिको बैठकले औपचारिकता दिएको थियो।"
नयाँ वर्षमा पर्यटकलाई बाटोमै स्वागत,"चितवन : धेरैले चितवनलाई नयाँ वर्षको गन्तव्य बनाउने गरेका छन्। तर कोभिडका कारण पछिल्लो दुई वर्ष सौराहा सुनसान जस्तै थियो। थलिएको पर्यटन व्यवसायलाई उकास्न सौराहाका व्यवसायीले नौलो तयारी गर्दैछन्। पर्यटकीय नगरी सौराहामा अङ्ग्रेजी नयाँ वर्षको बाहनामा पर्यटकलाई आकर्षित बनाउने योजनामा छन् व्यवसायी। उनीहरू नयाँ वर्षमा आउने पर्यटकलाई बाटोबाटै स्वागत गर्दैछन्। नयाँ वर्ष मनाउन आउने पर्यटकलाई बाटोबाटै स्वागत गरेर लैजानेछन्। खुलेर रमाउन नपाएको बेला यसपटकको नयाँ वर्षको पूर्वसन्ध्यामा सौराहामा अंग्रेजी नयाँ वर्षलाई स्वागत भव्य बनाउन खोजेका हुन्। रेष्टुरेण्ट एण्ड बार एसोसिएसन (रेवान ) सौराहाले पर्यटकलाई बाटौमै स्वागत गर्दैछन्। सौराहा प्रवेश गरेपछि उनीहरुका लागि पर्यटनसँग सम्बन्धित व्यवसायी स्वागतका लागि पुग्नेछन्। व्यवसायीले विभिन्न सांस्कृतिक झाँकीसहित बाजागाजाले स्वागत गर्ने तयारी रहेको व्यवसायीले जनाएका छन्। कोभिडका कारण थलिएको पर्यटन उकास्न पर्यटक लक्षित गरेर कार्यक्रम तयार परिएको रेवान सौराहाका अध्यक्ष नरेश गिरीले बताए। पर्यटनबाट सौराहालाई उठाउन खोज्दै छौँ, उनले भने, हाम्रो स्वागत सौराहा आउने पर्यटकका लागि नौलो हुनेछ। नयाँ वर्षको अघिल्लो साँझ रेवानले सौराहाको सिसुवारस्थित घण्टाघरमा स्वागतद्वार बनाउन लागेको छ। सौराहा प्रवेश गर्र्ने पर्यटकई स्वागतद्वारमा दुई जना महिला बसेर नमस्कारसहित अभिवादन गरेर स्वागत गर्नेछन्। त्यसपछि सपना भिलेज चोकबाट पञ्चे बाजाले स्वागत गरेर लैजाने रेवानको योजना छ। नेवार संस्कृतिको लाखे नाच, थारु महिलाको लाठी नाच, तामाङ सेलो, मगर जातीको संस्कृतिसहित पर्यटकलाई सौराहा लगिने योजना छ। संस्थागत रुपले क्षेत्रीय रेवानले स्वागत गर्न लागेको हो। सौराहाका विभिन्न होटल तथा रेष्टुराँले आफ्नै तरिकाबाट सांगीतिक कार्यक्रम गर्दैछन्। नयाँ वर्षले पर्यटक आवागमन बढ्नेमा पर्यटन व्यवसायी आशावादी छन्। उनीहरूले सौराहाको पर्यटन अंग्रेजी नयाँ वर्ष २०२२ ले चलायमान हुने अपेक्षा गरेका छन्। नयाँ वर्षको बाहनामा भएपनि पर्यटन व्यवसाय जाग्न सक्ने आश रहेको होटल नेचर हेरिटेजका सञ्चालक दामोदर रेग्मीले बताए। पर्यटक आकर्षणका लागि गरिने कार्यक्रमले सौराहालाई चलायमान बनाउनेमा ढुक्क छौँ, उनले भने, अहिलेको पर्यटक स्वागतको योजनाले धेरै नै प्रभाव पार्नेछ। पर्यटकले सौराहाका रेस्टुराँमा विभिन्न खानाका परिकारको स्वाद लिन पाउने व्यवसायीले बताएका छन्। सौराहामा पारिवारिक रमाइलो, वन्यजन्तु अवलोकन, डुङ्गा सयर, हात्ती तथा जिप सफारी गर्न पाइन्छ। सौराहा वन्यजन्तु पर्यटनको लागि नेपालकै उत्कृष्ट गन्व्यमा हो।"
चार ब बाहिरिँदा दाहालको एकछत्र,"काठमाडौं : सशस्त्र युद्धताका प्रचण्ड मातहत चार ब शक्तिशाली थिए बाबुराम, वैद्य, बादल र विप्लव। अध्यक्ष पुष्पकमल दाहाल प्रचण्ड का दाहिनेदेब्रे हात मात्र होइन, बलिया साथ थिए उनीहरू। माओवादी शान्ति प्रक्रियामा आएपछि क्रमशः सत्ता र शक्तिको खेलमा जेलिँदै गयो। पार्टी र अवसरमा दाहालको एकछत्र चल्दै गयो। दाहालको दबदबाबाट बिरक्तिएका चारै ब ले क्रमशः पार्टी छाडे। चुनौती दिनेले मैदान खालि गरेपछि दाहालसामु नेतृत्वको प्रश्न उठाउने हैसियतको कोही रहेन। फलतः आठौं राष्ट्रिय महाधिवेशन उद्घाटनसत्रका निर्विकल्प नायक देखिए, प्रचण्ड। उनको वरिपरि न वैद्य थिए, न त डा भट्टराई नै। नेत्रविक्रम चन्द (विप्लव) झन् टाँसिएर रहने कुरै भएन। २०५२ सालमा सशस्त्र आन्दोलनमा सँगै होमिएका र युद्धमा सैन्य कमान्ड गरेका रामबहादुर थापा (बादल) पनि साथमा रहेनन्। उसकालका सहयोद्धा टोपबहादुर रायमाझी, लेखराज भट्टलगायत पनि अन्यत्रै गइसके। २०६५ मा पार्टी एकताबाट आएका नारायणकाजी श्रेष्ठ मात्र दाहाल छेउको सोफामा थिए। प्रचण्डलाई पैसा, पद र परिवार बाहेक अरू केही नचाहिने भएपछि इमान्दार नेताहरू सबैले छोड्दै गएका हुन्, रायमाझीले अन्नपूर्णसँग भने, विचार, सिद्धान्त, आन्दोलन केही नभएपछि त्यहाँ बस्नुको औचित्य देखिएन। प्रचण्डलाई पैसा, पद र परिवार बाहेक अरू केही नचाहिने भएपछि इमान्दार नेताहरू सबैले छोड्दै गएका हुन् । टोपबहादुर रायमाझी, पूर्वमाओवादी नेता, हाल नेकपा एमाले केही नेताहरूले छोड्दैमा प्रचण्ड कमजोर हुँदैनन् । मञ्चमा नेताको कमी भयो होला, तर प्रचण्डसँग नेता र कार्यकर्ताको कुनै कमी छैन। दीनानाथ शर्मा, नेता, माओवादी केन्द्र विगतमा कुनै बेला वैद्य त कुनै बेला डा भट्टराई नेतृत्व परिवर्तनका सबाल उठाउँथे। उनीहरूले दाहालबाट नेतृत्व भने कहिल्यै उम्काउन सकेनन्। पछि दाहाललाई चुनौती दिने नेताका रूपमा नेत्रविक्रम चन्द विप्लवलाई हेरिन्थ्यो। उनले पनि वैद्यसँगै पार्टी विभाजन गरेर छुट्टै पार्टी गठन गरे। आठौं राष्ट्रिय महाधिवेशनमा दाहालले नेतृत्वका लागि कसैसँग चुनौतीको सामना नै गर्नु नपर्ने निश्चित छ। केही नेताहरूले छोड्दैमा प्रचण्ड कमजोर नहुने तर्क गर्छन्, माओवादी नेता दीनानाथ शर्मा। मञ्चमा नेताको कमी भयो होला, तर प्रचण्डसँग नेता र कार्यकर्ताको कुनै कमी छैन, शर्माले भने। तस्बिर : अशोक दुलाल झन्डै ३३ वर्षदेखि एकल नेतृत्व गर्दै आएका दाहालले अब भने पार्टीलाई नयाँ ढंगले विकास गर्न सामूहिक नेतृत्व प्रणालीमा लैजाने तयारी गरेका छन्। त्यसका लागि बहुपदीय १५ जनाको पदाधिकारीको प्रस्ताव गरिएको छ। २०४५ सालमा नेकपा मशालको महामन्त्री बनाए यता एकल नेतृत्वमा छन्। त्यही बेलादेखि माओवादलाई पार्टीको प्रमुख सिद्धान्त मान्ने निर्णय गरिएको थियो। ०५० सालमा सशस्त्र युद्धमा पार्टी होमिएपछि नेतृत्व झन् केन्द्रीकृत गर्दै प्रचण्डपथको अभ्यास गरिएको थियो। ०६३ सालमा शान्ति सम्झौतासँगै माओवादी मूलाधारको राजनीतिमा अवतरण गर्यो। ०६४ सालको पहिलो संविधानसभामा सबैभन्दा ठूलो पार्टी पनि बन्यो। तर, पहिलो संविधानसभाले संविधान बनाउन असफल भएपछि माओवादी टुट्दै, खिइँदै गयो। ०७४ को चुनावमा त तेस्रो दलमा झर्यो। त्यसैले, माओवादीले आठौं महाधिवेशनको नारा नै नयाँ क्रान्तिकारी विचार र क्रान्तिकारी पार्टी निर्माण गर्ने राखेको छ। त्यसका लागि आफ्नै समीक्षा गर्ने, सांगठानिक संरचना व्यवस्थित गर्ने र नेतृत्वको विकास गर्ने घोषणा गरेको छ। पार्टीमा उत्तराधिकारीका लागि पनि बहुपदीय नेतृत्वको अवधारणा ल्याइएको नेताहरू बताउँछन्। उत्तराधिकारीको कुरा प्रचण्डले नै गरेका थिए माओवादीले २०६९ माघ २०२२ मा हेटौंडामा पार्टीको सातौं राष्ट्रिय महाधिवेशन गरेको थियो। ०४८ मा एकताको महाधिवेशनपछि २१ वर्षपछि सातौं महाधिवेशन भएको थियो। उक्त महाधिवेशनमा अध्यक्ष दाहालले राजनीतिक प्रतिवेदनमै उल्लेख गरेका थिए, उत्तराधिकारीको विकास नगरेकाले विश्व कम्युनिस्ट आन्दोलन संकटमा परेको हो। यो महाधिवेशनले त्यो काम गर्नेछ। तर, महाधिवेशनबाट उत्तराधिकारीको खोजी भएन। अध्यक्षमा दाहाल सर्वसम्मत घोषणा गरिए। नारायणकाजी श्रेष्ठ र बाबुराम भट्टराईलाई उपाध्यक्षको प्रस्ताव गरियो। तर, त्यसले सार्थकता पाएन। मोहन वैद्य, नेत्रविक्रम चन्दलगायत नेताहरू बाहिरिएपछि गरिएको एकताको उक्त महाधिवेशनले पार्टीलाई एकताको सूत्रमा बाँध्न सकेन। भावी अध्यक्षको दावेदार ठानिएको महासचिवमा पोष्टबहादुर बोगटीलाई प्रस्ताव गरियो। तर, नेतृत्व चयन नै विवादमा परेपछि पदीय बाँडफाँंट गञ्जागोल भयो। त्यसको अर्को कारण थियो, अध्यक्ष दाहाललाई एक्ल्याउन त्यसअघि उपाध्यक्षत्रय मोहन वैद्य, नारायणकाजी श्रेष्ठ र बाबुराम भट्टराईबीच धोबीघाट गठबन्धन बन्नु। महाधिवेशन नहुँदै वैद्यले ०६९ मा पार्टी फुटाए। वैद्यलगायतका नेताहरू बाहिरिएपछि भट्टराईले पनि नेतृत्वमा दाबी गर्न सकेनन्। तस्बिर : अशोक दुलाल त्यसपछि २०७१ वैशाखमा पार्टीले राष्ट्रिय सम्मेलन गर्यो। पेरिसडाँडामा भएको सम्मेलनलाई भट्टराई पक्षले बहिस्कार गर्यो। आन्तरिक चुनाव गरेर नेतृत्वको औपचारिकता पूरा गरियो। तर, त्यसरी छानिएका पदाधिकारीको सांगठानिक संरचना पनि कामयावी र चलायमान बन्न सकेन। ०७२ मा संविधानसभाबाट संविधान बनाउने अध्यक्ष दाहालको एजेण्डाप्रति असहमति जनाउँदै भट्टराईले पनि पार्टी फुटाए। उनले नयाँ शक्ति पार्टीको घोषणा गरेका थिए। १५ पदाधिकारीको प्रस्ताव माओवादीले अध्यक्षसहित १५ पदाधिकारीको सांगठानिक संरचनाको तयारी गरेको छ। एक वरिष्ठ उपाध्यक्ष, ६ उपाध्यक्ष, एक महासचिव, २ उपमहासचिव, ३ सचिव र एक कोषाध्यक्षको प्रस्ताव गरिएको छ। महाधिवेशनको बन्दसत्रले पारित गरेपछि यो संरचनामा पार्टीलाई लगिने प्रवक्ता कृष्णबहादुर महराले जानकारी दिए। सर्वोच्च अदालतले २०७७ फागुन २३ मा नेकपा एकता भंग गरिदिएपछि दाहाल मात्र अध्यक्षका रूपमा पार्टीमा सक्रिय थिए। अरू पदाधिकारीको पद कायमै थियो वा थिएन भन्ने टुंगो नलाग्दै माओवादी महाधिवेशनमा गएको हो। माओवादीले वरिष्ठ उपाध्यक्षसहित एमालेको जस्तै सांगठनिक संरचनाको प्रस्ताव गरेको छ। पार्टीका नेता व्यवस्थापन र नेतृत्व विकासका लागि बहुपदीय प्रणालीमा जान खोजेका हौँ, शर्माले भने, यसबाट वैकल्पिक नेतृत्व पनि विकास हुँदै जान्छ। पार्टीमा युवा नेताहरूलाई समेट्दै जाने नीति लिएकाले पार्टीमा पुस्तान्तरण पनि हुँदै जाने शर्माको भनाइ छ। पार्टीको नाम नै स्थिर भएन ०६५ मा नारायणकाजी श्रेष्ठ नेतृत्वको नेकपा एकताकेन्द्र र माओवादीबीच पार्टी एकता भयो। पार्टीको नामको अघि (एकीकृत) शब्द झुण्ड्याइयो। मातृका यादवलगायत केही नेताले पार्टीको नाममा थपघट भएकामा आपत्ति जनाएका थिए। ०६९ मा माओवादीमा विभाजन आयो। मोहन वैद्य नेतृत्वमा नेत्रविक्रम चन्दसहितका नेताहरू फुटेर नेकपामाओवादी नामको अर्को पार्टी जन्म्यो। धेरै नेताले पार्टी छोडेपछि २०७० को दोस्रो संविधानसभा निर्वाचनबाट माओवादी खुम्चियो। २०७२ मा संविधान निर्माणपछि डा बाबुराम भट्टराई सहितका नेताहरूले फेरि पार्टी विभाजन गरे। ०७३ मा मोहन वैद्यको पार्टी फुटाएर रामबहादुर थापा बादलसहितका केही नेताहरू माओवादीमै फर्के। माओवादी छोडेर फर्केका विभिन्न १० वटा समूहसँगको एकतापछि पार्टीको नाम नेकपा माओवादी केन्द्र राखियो। २०७५ जेठ ३ मा एमालेसँग एकतापछि माओवादी केन्द्र नै हरायो। एमाले र माओवादी एकतापछि नेकपा बनाइयो। २०७७ फागुन २३ मा नेकपा एकता भंग भएपछि पुनः माओवादी केन्द्र ब्युँताइयो। उदयदेखि नै फुटको सुरुवात माओवादी धारको जग मोहन विक्रम सिंहले नेतृत्व गरेको चौथो महाधिवेशनलाई मानिन्छ। ०३६ सालमा राजाले गराएको जनमत संग्रहलाई लिएर पार्टीमा विवाद भयो। विवाद बढ्दै जाँदा २०४० सालमा निर्मल लामा समूहले नेकपा (चौम) गठन गर्यो। मोहनविक्रमको समूहले आफ्नो पार्टीको नाम नेकपा मसाल राख्यो र महामन्त्रीमा मोहनविक्रम चयन भए। नेकपा मसालको पाँचौं महाधिवेशन पनि जुट्नेभन्दा फुट्ने कारण बन्यो। महाधिवेशनले यौनदुराचारको आरोपमा मोहनविक्रम सिंहलाई कारबाही गर्यो। २०४१ सालमा भएको पाँचौं महाधिवेशनबाट महामन्त्रीमा मोहन वैद्य (किरण) निर्वाचित भए। मोहनविक्रमले चित्रबहादुर केसीसहित चार जना केन्द्रीय सदस्य लिएर नेकपा मसाल (पातलो स) नामको पार्टी बनाए। वैद्य नेतृत्वको पार्टीको नाम नेकपा मशाल (मोटो श) राखियो। २०४५ सालमा नेकपा मशालले पुष्पकमल दाहाल प्रचण्डलाई महामन्त्री बनायो र माओवादलाई पार्टीको प्रमुख सिद्धान्त मान्ने निर्णय गर्यो। बहुदल आएपछि प्रचण्डको पार्टी मशाल, निर्मल लामाको पार्टी नेकपा चौम, सर्वहारावादी श्रमिक संगठन र रूपलाल विश्वकर्माको समूह मिलेर नेकपा (एकता केन्द्र) गठन भयो। मोहनविक्रमको पार्टीबाट बाबुराम भट्टराई पनि एकता केन्द्रमा मिसिए। एकताको दुई वर्षमै सशस्त्र युद्धमा जाने कि नजाने भनेर पार्टीभित्र फेरि विवाद सुरु भयो। निर्मल लामाहरूले एकता केन्द्र छोडे। सशस्त्र युद्धमा जानुपर्ने पक्षमा रहेको प्रचण्ड नेतृत्वको एकता केन्द्रले पार्टीको नाम नेकपा माओवादी राख्यो। जनयुद्धको घोषणा गरेर यो पार्टी युद्धमा गयो। मोहनविक्रम सिंह नेतृत्वको मसाल र नारायणकाजी श्रेष्ठ नेतृत्वको एकता केन्द्रबीच ०५९ सालमा एकता भयो। ०६९ सालमा माओवादीमा ठूलो विभाजन आयो। मोहन वैद्य(किरण)को नेतृत्वमा नेकपा माओवादी नामको अर्को पार्टी गठन भयो। रामबहादुर थापालगायतका नेताहरू एकतामा आएपछि ०७३ मा पार्टीको नाम नेकपा माओवादी केन्द्र राखियो। महासचिव को ? माओवादीमा अध्यक्ष दाहालको उत्तराधिकारी का रूपमा महासचिव पदलाई हेरिएको छ। कृष्णबहादुर महरा, वर्षमान पुन, जनार्दन शर्मा महासचिव पदका आकांक्षी देखिएका छन्। अध्यक्षपछि पार्टीमा महासचिव पदलाई शक्तिशाली मानिन्छ। यसपटक महासचिव हुनेलाई माओवादीको आगामी नेतृत्वका रूपमा व्याख्या गर्न थालिएको छ। बिरामी भएका कारण वर्षमान महाधिवेशनमै उपस्थित हुन सकेनन्।"
सोलु करिडोर परीक्षण तयारी,"उदयपुर : स्थानीयको अवरोध र विवादका बीच सोलु करिडोर निर्माण सकिएको छ। १३२ केभी डबल सर्किट करिडोरको प्रसारण लाइनमा टावर, तार बिछ्याउनेलगायतका महत्त्वपूर्ण काम गरिएको छ। केही दिनमै राष्ट्रिय लाइनमा परीक्षण प्रसारण गर्ने आयोजना प्रमुख जनार्दन गौतमले बताए। प्रसारण लाइनमा ३ सय २ वटा टावर र सोलुदेखि सिराहासम्म ८९५ किमि लम्बाइ छ। सोलुको तिङ्लामा सबस्टेसन बनाइएको छ। छैटौं पटक म्याद थप गरी सम्पन्न गरिएको उनले बताए। कटारी नगरपालिका४ मरुवा, सम्ले, बरमझिया क्षेत्रमा स्थानीयले अवरोध गरेपछि तीन वर्षदेखि काम प्रभावित हुँदै आएको थियो। डेढ दर्जन घर र ७० परिवारका खेतीयोग्य जमिन मासिने भन्दै स्थानीयले अवरोध पुयाएका थिए। प्रसारण लाइनमा सरकार तथा प्राधिकरणको लगानी छ। भारतीय एक्जिम बैंकको सहुलियतपूर्ण ऋणसमेत दिएको छ। ठेकेदार छनोट र स्थानीयको विवादका कारण आयोजना निकै ढिला गरी सुरु भएको थियो। विवादित क्षेत्र उदयपुरमा १ सय ४१ वटा टावर छन्। आयोजनाले एलाइमेन्ट परिवर्तन गर्न नसक्ने बताएपछि मरुवा क्षेत्रका स्थानीय आन्दोलनमा उत्रिएका थिए। राष्ट्रिय गौरवको आयोजना निर्माणमा अवरोध भएपछि सुरक्षाफौज परिचालन गरेर काम गरिएको थियो। त्यसबेला प्रहरी स्थानीयबीच झडपसमेत भएको थियो। आयोजनाबाट प्रभावित जग्गाको मुआब्जा दिने र ऐलानी जग्गाको हकमा क्षतिपूर्ति दिने सरकारले निर्णय गरेपछि मात्रै कामले गति लिएको कटारीका मेयर ज्ञानेन्द्र श्रेष्ठले बताए। आयोजनाको निर्माण लागत २ अर्व ५० करोड पुगेको उनको भनाइ छ।"
चार्ल्स डिकेन्स कमैया बनेको त्यो घर,"डिकेन्सले २४ वर्षको उमेरमा दोस्रो उपन्यास ओलिभर ट्विस्ट लेखेका थिए। त्यसका लागि उनले अपार्टमेन्ट रिजेन्सी थिएटरबाट नाम र ठाउँहरू जुराइसकेका थिए। चाल्र्स डिकेन्सले सन् १८३८ मा लेखेको उपन्यास ओलिभर ट्विस्टको कुन वर्कहाउसले संसारको सबैभन्दा प्रसिद्ध व्यक्तिलाई प्रेरित गर्यो ? भन्ने प्रश्न दशकौंसम्म अनुत्तरित रह्यो। यसको जवाफ सन् २०१० मा अचानक प्रष्ट भयो। सोही वर्ष एक विदुषी रुथ रिचर्डसनले दुई विन्दुलाई जोडेकी थिइन्। जुन एक शताब्दीभन्दा बढीसम्म प्रख्यात रहे पनि बेवास्ता गरिएको थियो। पहिलो डिकेन्स र उनको परिवार बसेको घर र दोस्रो सन् १७७० को दशकमा निर्माण भएको स्ट्र्यान्ड युनियन वर्कहाउस। उक्त वर्कहाउस डिकेन्सका आमाबाबुले ऋण तिर्न नसकेर उनीहरूलाई बन्धक बनाएर राखिएको ठाउँ थियो। डिकेन्सले २४ वर्षको उमेरमा लेखेका दोस्रो उपन्यास ओलिभर ट्विस्ट यही वर्कहाउसमा आधारित छ। डा रिचर्डसनको खोजी ठिक समयमा बाहिरियो। वर्कहाउस अझै आश्चर्यजनक रूपमा जस्ताको तस्तै छ। वर्कहाउस राष्ट्रिय स्वास्थ्य सेवासँग सम्बन्धित एक फाउन्डेसनको स्वामित्वमा रहेको अस्पतालको प्रयोग नगरिएको भाग थियो। यसलाई उनीहरूले सुविधा सम्पन्न अपार्टमेन्टहरू बनाउन चाहन्थे। सन् २०११ मा वर्कहाउस ऐतिहासिक संरक्षणका लागि सूचीकृत भयो। स्थानीय अधिकारवादीहरूका लागि यो जित थियो। तर पिटर बुरोजका लागि भने यो अलि फरक थियो। शताब्दीभन्दा बढीसम्म प्रख्यात रहे पनि बेवास्ता गरिएका थिए, पहिलो डिकेन्स र उनको परिवार बसेको घर। दोस्रो सन् १७७० को दशकमा निर्माण भएको स्ट्र्यान्ड युनियन वर्कहाउस। उत्ता वर्कहाउस डिकेन्सका आमाबाबुले ऋण तिर्न नसकेर उनीहरूलाई बन्धक बनाएर राखिएको ठाउँ थियो। बुरोज युनिभर्सिटी कलेज लन्डन हस्पिटल च्यारिटीका विकास निर्देशक हुन्। उनी स्वास्थ्य सेवामा पैसा खर्चन्छन्। वर्कहाउस सोही संस्थाको स्वामित्वमा छ। बुरोजले वर्कहाउसलाई ११ वटा ठूला अपार्टमेन्ट र दुई वटा घरमा परिणत गर्ने जिम्मेवारी पाएका छन्। ती सबै अर्को वर्षको अन्त्यसम्ममा बिक्री हुने अपेक्षा गरिएको छ। यहाँको सम्पत्तिमा १८औं र १९औं शताब्दीमा गरिबको चिहान भएको जमिन पनि छ। गत वर्ष पुरातत्त्वविद्ले करिब एक हजार शव निकाले। हामीलाई थाहा थियो कि हामीसँग एउटा चिहान छ। हामीसँग एक सूचीकृत भवन पनि छ, बुरोज भन्छन्, तर यसमा कुन हदसम्म काम गर्न बाँकी छ भन्ने कसैलाई थाहा थिएन। परियोजना शुल्क १३० मिलियनभन्दा बढी छ। यसभित्र उत्खनन लागत र एउटा ठूलो नयाँ अपार्टमेन्ट कम्प्लेक्स समावेश छ। यसले चाँडै चिहान भएको जग्गामा एउटा भुइँचालो ल्याउने छ। दु:खद् खबर, अहिले लन्डनमा डिलक्स अपार्टमेन्टहरू बेच्ने सही समय भने होइन। कोरोना महामारीका कारण घरको मूल्यमा ठूलो गिरावट आएको छ। अन्तत: यो च्यारिटीले कति घाटा खानेछ भन्ने थाहा छैन। अन्तत: वर्कहाउसलाई जोगाउन यसले एक अति प्रभावशाली व्यक्तिको शक्ति लियो। जसले अ क्रिसमस क्यारोल महान् अपेक्षाहरू लगायतका एक दर्जनभन्दा बढी कृति सिर्जना गरे। एक अन्तर्वार्तामा डा रिचर्डसनले भनेकी थिइन्, डिकेन्सबिना हामी पूर्णतया हराउने थियौं। आज भवन होहल्लाले भरिएको निर्माणस्थल बनेको छ। हालै एक मध्याह्नमा बुरोजले त्यहाँ भ्रमण गर्दा एक दर्जनभन्दा बढी पुरुषले ह्यामरले ठोक्ने र ड्रिलिङ गर्ने गरिरहेका थिए। त्यतिखेर अपार्टमेन्टले रूपरेखा लिइरहेको थियो। वर्षौंसम्म यो भवनलाई मिडलसेक्स एनेक्सी भनिन्थ्यो। यसले नजिकैको अस्पतालको एक विभागको रूपमा काम गर्यो। जव भवनलाई भत्काउन दबाब दिइयो। सन् २००७ मा प्राध्यापक ब्ल्याक र जर्जियन युग वास्तुकलामा समर्पित एक परोपकारी संस्थाले यसलाई संरक्षण गर्ने प्रयास गरे। युनिभर्सिटी कलेज लन्डन हस्पिटल नेसनल हेल्थ सर्भिस फाउन्डेसन ट्रस्ट यो भवनको स्वामित्व रहेको संस्थाको आधिकारिक नाम हो। सस्तो साम्प्रदायिक जीवनको खोजीमा रहेका ४० लन्डनवासीलाई यहाँ कोठा भाडामा दिन थालियो। खाली भवनहरूलाई तोडफोड हुनबाट रोक्ने यो बेलायती जमिनदारहरूको साझा रणनीति थियो। भाडामा बस्नेहरू धेरै युवा थिए, योग प्रशिक्षक, अभिनेता र क्लब बाउन्सर आदि। त्यहाँ बस्ने सबै अभिभावकलाई थाहा थियो कि उनीहरूलाई कुनै पनि दिन त्यहाँबाट निकाल्न सकिने छ। उक्त सम्भावना विशेषगरी एक बासिन्दाका लागि डरलाग्दो थियो जो अज्ञात कारणका लागि गुमनाम रहन चाहन्थिन्। र उनी कहिल्यै पहिचानमा आइनन्। उनले एक विद्वान्लाई सम्पर्क गरिन्, जसले ब्रिटिस मेडिकल जर्नलका लागि निबन्ध लेखेका थिए। निबन्धमा भिक्टोरियन युगका मेडिकल नायकमध्येका एक जोसेफ रोजर्सका बारेमा थियो। स्ट्र्यान्ड युनियन वर्कहाउसमा रोजर्सले प्रमुख चिकित्सा अधिकारीको रूपमा सेवा गरेका थिए। रोजर्सलाई सम्पर्क गर्ने ती विदुषी रुथ रिचर्डसन थिइन्। केही साताअघि उनी एक रिपोर्टरसँग वर्कहाउस गएकी थिइन्। सन् २०२० यता कोभिडको प्रभावसँग जुधिरहेकी उनले भनिन्, यहाँ बस्ने मानिस पुराना र टुक्रिएका थिए। आफ्नो जीवनभर रक्तपातपूर्ण काम गरे। यो गरिबका लागि यातना शिविर थियो। डा रिचर्डसन लन्डनको नटिङ हिल खण्डमा दुई कोठामा बसेर सात जनाको परिवारमा हुर्किएकी थिइन्। उनी र उनका साथीहरू नाजीले बम बिस्फोट गरेका खाली ठाउँमा खेल्थे। ओलिभर ट्विस्ट उनले पढेको पहिलो पुस्तक थियो। उनको शिक्षिकाले उत्कृृष्ट क्षमता भएको विद्यार्थीको रूपमा उनलाई पुस्तक पुरस्कार दिएकी थिइन्। उनको सन् १९८७ मा प्रकाशित मृत्यु विच्छेदन र निराधारले रिचर्डसनलाई एक चिकित्सकीय झुकावसहितको इतिहासकारमा परिणत गर्यो। यसले उनलाई जोसेफ रोजर्स र वर्कहाउसको फराकिलो विषय पत्ता लगाउन नेतृत्वदायी भूमिकामा सफल बनायो। रोजर्सले द ल्यान्सेट मेडिकल जर्नलका सम्पादकहरूसँग भेट गरेपछि र ठाउँको कमी भएको बताएपछि वर्कहाउसले अन्तत: राष्ट्रिय रूपमै विवादित बनायो। ती लेखहरूले संसद्लाई नयाँ वर्कहाउस कानुन पारित गर्न उत्प्रेरित गरे। रोजर्सले लन्डन वर्ककाउसको सुधारका लागि एक संगठन खोले। यसले तुरुन्तै संसद्का २० सदस्य र देशकै सबैभन्दा प्रसिद्ध उपन्यासकारको पनि समर्थन प्राप्त गर्यो। डिकेन्स सन् १८६६ मा संगठनको पहिलो बैठकमा उपस्थित हुन असमर्थ भए। तर, उनले कार्यक्रममा पठाएको पत्र ठूलो स्वरमा पढिँदा त्यहाँ तालीको गडगडाहट गुञ्जियो। जब डा रिचर्डसनले वर्कहाउस बनाउने अभियान सुरु गरिन्, उनले व्यर्थमा केही संस्थाको साथ लिने प्रयास गरिन्। चर्च अफ इंग्ल्यान्ड, नेसनल ट्रस्टलगायतका ती कुनै पनि संस्थाले सहयोग भने गरेनन्। त्यसपछि उनको ध्यान धेरै पहिले बितिसकेका एक लेखकमा पुग्यो। डिकेन्सको जीवनीमा १० नोर्फोक स्ट्रिटका सन्दर्भ थिए। किशोर अवस्थामा डिकेन्सले सोही ठेगानासहितको बिजनेस कार्ड बनाएका थिए। सोही कार्डमार्फत उनले आफूलाई लघुलेखकका रूपमा चिनाएका थिए। कसैले पनि ती युवालाई डिकेन्सको स्ट्र्यान्ड युनियन वर्कहाउससँगको सम्बन्ध भनेर बुझेनन्। डिकेन्सको अपार्टमेन्ट रिजेन्सी थिएटरभन्दा एक घर टाढा थियो। त्यहाँ नाटकहरू प्रदर्शन गरिन्थ्यो। भवन भत्किएको थियो, पछि पुनर्निर्माण गरियो। उक्त स्थान अ हार्ड डेज नाइटमा बिटल्सको कन्सर्ट स्थलको रूपमा स्मरणीय बन्यो। डिकेन्स र उनका परिवारले उनी १९ वर्षको हुँदा उक्त ठाउँ छोडे। उनले २४ वर्षको उमेरमा लेखेको दोस्रो उपन्यास ओलिभर ट्विस्टका लागि उनले त्यहीबाट नाम र ठाउँहरू जुराइसकेका थिए। डा रिचर्डसनको अनुमान छ कि डिकेन्सले १२ वर्षको उमेरमा वर्कहाउसमा बस्ने केटाहरूलाई भेटेका थिए। फगान नामको फ्याक्ट्रीमा उनले एउटा अनाथलाई भेटे, उनी भन्छिन्, डिकेन्सले उपन्यासमा वर्णन गरेका छन्। डिकेन्स सोसाइटीका संस्थापक सदस्य डेभिड पारोइसियनलाई रिचर्डसनले २२ क्लिभ (ल्यान्ड स्ट्रिटको भुईं तल्लामा रहेको एउटा पसलमा लगिन्। डिकेन्स यो भवनमा बसेका कुरा साँचो हो कि होइन भनेर उहाँले त्यहाँको मालिकलाई सोध्दा उनले ए हो भनिन्, डा रिचर्डसनले स्मरण गर्छिन्, त्यसपछि उहाँ मतिर फर्कनुभयो र भन्नुभयो यो लोक स्मृतिमा छ। सोही दिन डा पारोइसियनले वर्कहाउस बचाउन एक सम्झौतापत्रमा हस्ताक्षर गरे। सन् २०११ मा वर्कहाउस सूचीकृत गरिएको थियो। यसलाई नष्ट गर्ने खतरा सोही समयदेखि समाप्त भयो। जुन पिटर बुरोजको टाउको दु:खाइको विषय बनेको थियो। सडक छेउमा रहेको निर्माण कार्यालयमा बसेर उनले भने, वर्कहाउसको संरक्षण गर्न पाउँदा हामी एकदमै खुसी छौं। ७७ वर्षीय चार्टर्ड एकाउन्टेन्ट बुरोजले निकै होसियारीपूर्वक र कानेखुसीभन्दा अलि ठूलो स्वरमा त्यसो भने। एकपछि अर्को अप्रत्याशित प्रकोप व्यवस्थापनका लागि उनले केही सहानुभूति चाहेको देखियो। त्यहाँका अवशेषहरूलाई ग्रेटर लन्डन बाहिर एउटा गोदाममा लगियो। जहाँ तिनको अध्ययन र सूचीकरण गरी अन्तत पुन: गाडिने छ, उत्खननमा काम गर्न भाडामा लिएको कम्पनी आइसेनी प्रोजेक्ट्सका वरिष्ठ पुरातत्त्वविद् स्टिफन म्याक्लियोडले भने। धेरै मृतक वर्कहाउसका बन्धक थिए भन्ने निष्कर्ष उनको टोलीले निकाल्यो। काम सम्पन्न भएपछि वर्कहाउसलाई एकदुईतीन बेडरुम युनिटका रूपमा बिक्री गरिने छ। यसको मूल्य करिब १३ मिलियनबाट सुरु हुनेछ। लन्डनको सुविधासम्पन्न अपार्टमेन्ट बजार करिब पाँच वर्षका लागि लगातार बढ्यो। सन् २०११ मा सुरु भयो। विदेशी खरिददारहरूले लगानी उद्देश्यका लागि अपार्टमेन्टहरू लिए, घर जग्गा एजेन्ट एड्रियन फिलपोटले भने। मूल्य २०१६ तिर उत्कर्षमा पुग्यो। त्यसपछि ब्रेक्सिट जनमत संग्रहको प्रभाव पर्यो। महामारीले यसमा थप चोट पुर्यायो। फिलपोटले पाँच वर्षअघिको तुलनामा बजार १० देखि १५ प्रतिशतसम्म ओरालो लागेको बताए। अपार्टमेन्ट भवनलाई क्लिभल्यान्ड कोर्ट भनिनेछ। यो नाम सुरुचिपूर्ण एवं ऐतिहासिक सुनिन्छ। नयाँ बासिन्दाले भवनको विगतलाई बेवास्ता गर्न सक्ने डा रिचर्डसनको चिन्ता छ। यो लेख न्यूयोर्क टाइम्सबाट आंशिक अनुवाद गरिएको हो।"
आभारी हुने कि ?,"एक समय एउटा गाउँमा राजा, रानी र उनकी छोरी बस्थे। त्यो राज्यका एक नागरिक परिवारका लागि खानेकुरा खोज्न जंगलतिर लागे। बाटोमा खरायो देखे र त्यसकै पछि लागे। मारिने डरले खरायो रुखको प्वालमा लुक्यो। उसलाई सिंह र सर्पले पनि पछ्याइरहेका थिए। त्यो मान्छे जब प्वालछेउ पुग्यो तब सिंह गर्जिरहेको र सर्प प्वालमा पस्न खोजेको देख्यो। सर्प पस्न खोज्दा माटो भत्किएर पुरानो रुख पनि ढल्यो। मान्छे, सिंह र सर्पलाई किच्यो। सबै कराउन थाले, बचाऊ, बचाऊ। सिकारीले चिच्याएको सुने। रोदनको आवाज सुन्दै दौडिएर पुगे। मान्छेले भन्यो, कृपया मलाई बचाउनोस्, म तिमीजस्तै मान्छे हुँ। काम लाग्छु। सिंहले पनि बिन्ती गर्यो, सिकारीज्यू, तिमी र म यो जंगलमा लामो समयदेखि छौं। भोकाउँदा पनि तिमीलाई खाएको छैन। त्यसैले बचाऊ, एकदिन नसोचेको उपहार दिनेछु। सर्पले भन्यो, थाहा छ, हामीबीच सधैं दुश्मनी हुन्छ। तिमी घृणा गर्छौं होला तर कसम खान्छु म तिमीलाई कुनै हानि गर्दिनँ। बचाउनोस्, एकदिन तिमीलाई बचाउनेछु। सिकारीले भन्यो, तिमीहरू सबै झूट बोल्दैछौ। कसरी प्रमाणित गर्छौ कि मलाई केही गर्ने छैनौ र मलाई बचाउने छौ ? त्यसैले मरुञ्जेल रुखले किचिएर बस। एकपटक राजाकी छोरी र ६ जना नोकर नदीकिनारमा पुगे। सिंहले आक्रमण गर्यो। नोकरहरू डराए र दौडिएर सिकारीसँग आग्रह गरे। सिकारीले राजाकी छोरीलाई सिंहबाट त बचाए तर अपहरण गरेर लगे। राजाले छोरी अपहरण गर्ने व्यक्तिलाई मृत्युदण्ड दिने र सोका लागि सबैलाई उपस्थित हुन भने। सिकारीलाई फाँसी दिने घोषणा भयो। जेलमा रहेका सिकारीलाई हेर्न पालैपालो सबै आए, हेरेर फर्किए। सर्पले सिकारीलाई औषधि दिँदै सुटुक्क भन्यो, राजालाई डस्नेछु। त्यतिबेला यो औषधि लिएर उनलाई तिमीले बचाउनू। जब राजा घरबाट निस्किए, सर्पले टोक्यो। उनी बेहोस भए, सबै डराए। राजाका सल्लाहकारहरूले भीडलाई सोधे, राजालाई कसले बचाउन सक्छ ? कोही बोलेनन्। झ्यालखानाबाट सिकारी चिच्याए, राजालाई म बचाउनेछु। उनले औषधि दिए। राजा बाँचे। मलाई कसले बचायो ? राजाले सोधे। सल्लाहकारले भने, तपाईंले मार्न चाहेको सिकारीले। राजाले सिकारीको तुरुन्तै रिहाइ गर्ने आदेश दिए। उनले एक मात्र छोरीसँग सिकारीको विवाह गरिदिए। राजाले उत्तराधिकारी पनि बनाए। एक दिन सर्प आएर भन्यो, मान्छे, तिमीलाई याद छ भने मैले बचाउने छु भनेको थिएँ। नैतिक शिक्षा : हामीले आफूलाई मद्दत गर्नेहरूप्रति आभारी हुन सिक्नुपर्छ।"
राजनीतिमा युवा हस्तक्षेप,"राजनीतिक दलहरूले पाँच वर्ष भित्रमा महाधिवेशन गर्नै पर्ने संवैधानिक बाध्यात्मक व्यवस्था छ। नेपालका प्रमुख पार्टीहरू समयसीमाभित्रै महाधिवेशन सम्पन्न गर्नुपर्ने वैधानिक र नैतिक दबाबअनुसार लागि परेका छन्। यसले चिसो मौसमका बाबजुत राजनीतिक सरगर्मी बढेको छ। एमाले, राप्रपा र कांग्रेसले महाधिवेशन सके भने माओवादी केन्द्रको भइरहेको छ। अन्य दल तल्ला तहका अधिवेशन सम्पन्न गरी केन्द्रको तयारीमा छन्। महाधिवेशनबाट पार्टीका भातृसंगठनहरूमा सक्रिय युवा नेता महत्त्वपूर्ण पदमा विजय भएका छन्। पार्टीका महत्त्वपूर्ण पदीय जिम्मेवारीमा युवाको आकर्षणले राजनीतिमा जबरजस्त हस्तक्षेपको पूर्वसंकेत गरेको छ। युवाको सक्रिय प्रतिनिधित्व, सहभागिता र परिचालनले राजनीतिमा चलायमान र रूपान्तरणको मार्ग लक्षित गर्छ। जनसंख्यामा बाहुल्यता रहेका युवाको आवाजलाई सम्बोधन गर्न पार्टीहरूले युवा नेतालाई प्राथमिकतामा राख्नुपर्ने अहिलेको बाध्यता पनि छ। समयानुकूल राजनीतिक लयलाई सुदृढ गर्दै यथास्थितिवादबाट एकाईसौं शताब्दीको आधुनिक समावेशी लोकतन्त्रतर्फ उन्मुख हुनुपर्ने अहिलेको सन्दर्भ छ। नेतृत्व पुस्तान्तरणमार्फत रूपान्तरण अहिलेदेखि नै युवाको अझै हस्तक्षेपकारी भूमिकाको अपरिहार्यता पनि देखिन्छ। राजनीतिमा सक्षम, शिक्षित र नैतिक युवाको अर्थपूर्ण सहभागिता र प्रतिनिधित्वले मात्र सामाजिक, आर्थिक र राजनीति पक्षमा सकारात्मक रूपान्तरण सम्भव हुन्छ। आमुल रूपान्तरण प्रत्येक संगठन र संरचनाहरूमा योग्य प्रतिनिधि, पदाधिकारी र नेतृत्व चयनले मात्र हुनेछ। सकारात्मक परिवर्तनका लागि युवाको अर्थपूर्ण हस्तक्षेप आमजनताको अपेक्षा पनि हो। राजनीतिमा युवा मुलुकका प्रमुख राजनीतिक दलका महाधिवेशन र नजिकिँदो निर्वाचनको तयारीले सर्वत्र राजनीतिक चासो बढाएको छ। राप्रपामा लामो समयदेखिको नेतृत्व पुस्तान्तरण बहसले सार्थकता पाएको छ। नेकपा एमालेमा नेतृत्व पुस्तान्तरण नभए पनि १०औं महाधिवेशनबाट करिब ४० प्रतिशत युवाको प्रतिनिधित्व बढेको छ। नेपाली कांग्रेसको १४औं महाधिवेशनमा ४५ प्रतिशत युवाको प्रतिनिधित्व छ। माओवादी केन्द्रको स्थानीय कमिटीदेखि प्रदेश र केन्द्रसम्म नै अहिले युवाको आकर्षण देखिएको छ। पछिल्लो पुस्ताका विजयी युवा नेतृत्व तयार पनि देखिन्छन्, जुन समग्र राजनीति र मुलुक सकारात्मक पक्ष पनि हो। जीवनको सक्रियपूर्ण जोश, जाँगर र ऊर्जाले भरिपूर्ण युवाशक्ति देशको विकास र समृद्धिको आधार हुनसक्ने अपेक्षा आमरूपमा रहने गर्छ। सक्रिय र सक्षम युवा हरेक पक्षको परिर्वतन बहुआयमिक मेरुदण्ड हुन्। राजनीतिक, सामाजिक र आर्थिक परिवर्तनका संवाहक भनिएका युवा राजनीतिक नेतृत्व तहसँग असन्तुष्ट र वितृष्णा बढ्दो छ। राजनीतिक पदमा विगतदेखि नै युवा भर्याङ मात्र बन्ने गरेका छन्। नेपालमा युवाको जनसंख्या ४० प्रतिशतभन्दा बढी छ। युवाको नेतृत्वलाई उत्साह र अपेक्षाका साथ हेर्ने गरिन्छ। राजनीतिमा यसको प्रभाव अझ व्यापक हुने गरेको छ। युवाप्रधान मुलुकमा युवालाई नेतृत्वको अवसरबाट वञ्चित गरिँदै आएको छ। राजनीतिको नेतृत्वमा पुरानो पुस्ताकै हालिमुहाली चलिरहँदा युवाले चाहेजस्तो मुलुक रूपान्तरण हुन सकेको छैन। समावेशी लोकतन्त्रको व्यवस्थाले राजनीतिमा युवालाई आकर्षणसँगै समतामूलक दायित्वको व्यवस्था गरेको छ। कांग्रेसको १४औं महाधिवेशनको लोकतान्त्रिक प्रकृयाले तल्लो तहदेखि केन्द्रसम्म नै करिब ४५ प्रतिशतभन्दा बढी किशोर र युवाको निर्वाचित प्रतिनिधित्व देखिएको छ। सबैभन्दा पुरानो पार्टीमा वृद्ध नेतामाझ नयाँ पुस्ताको आकर्षणलाई नयाँ पालुवाको रूपमा विश्लेषण गर्ने विज्ञ पनि छन्। नेकपा एमालेको १०औं महाधिवेशनमा पनि वडादेखि केन्द्रसम्म युवाको मनोनयन र सहभागिता उल्लेख्य देखिन्छ। संविधान लागू भएपछि संघीय संरचनाअनुरूप गत वर्षका तीन तहमै प्रतिनिधिसभाको निर्वाचन भयो। त्यसबेला पनि प्रतिनिधि सभामा १३०९ प्रतिशत, प्रदेश सभामा २३६३ प्रतिशत, राष्ट्रिय सभामा ६७७ प्रतिशत र स्थानीय तहमा ३९६४ प्रतिशत युवा निर्वाचित भई शासन व्यवस्थामा सहभागी छन्। यद्यपि, उनीहरूले आमअपेक्षाअनुरूप कार्य गर्न नसक्दा चुनौतीका चाङ थुप्रिएका छन्। राजनीतिक पदमा विगतदेखि नै युवा भर्याङ मात्र बन्ने गरेका छन्, निर्णायक बन्न सकेका छैनन्। यस्तो बेलामा तल्लो तहदेखि नै युवाको हस्तक्षेपपूर्ण सहभागिताले राजनीतिमा सक्षम नयाँ पुस्ताको आगमनलाई बाध्यकारी बनाउन सघाउने पूर्वानुमान गर्न सकिन्छ। युवा पुस्ता समयानुकूल परिवर्तन चाहन्छन्। परिवर्तित समयानुसारको मुद्दालाई सशक्तरूपमा उठाउन नसक्ने र युवाको सवाललाई सम्बोधन गर्न नसक्ने वा नचाहने पाका नेतालाई पाखा लगाउने संकेत युवामा देखिएको छ। नेतृत्वमा हस्तक्षेप विगतदेखि नै मुलुकको हरेक राजनीतिक परिवर्तनमा युवा नै अग्रपंक्तिमा होमिन्छन्। युवा शक्तिको आन्दोलन, विद्रोह र अग्रगामी बलले परिवर्तन हुन्छ। नेतृत्वपंक्तिको बेवास्ताका कारण तिनै युवा अवसरबाट भने प्रायः वञ्चित हुँदै आएका छन्। अवसर दिने वा पाउने बेलामा भने युवाको भूमिकालाई अवमूल्यांकन गर्ने प्रयास निरन्तर हुँदै आएको छ। राजनीतिको नेतृत्व तहमा अझै पनि युवालाई क्षमताको अविश्वास गरी वञ्चित गरिँदै आएको छ। यो प्रवृत्ति सबै राजनीतिक दलमा देखिएको छ। राजनीतिक, सामाजिक र आर्थिक परिवर्तनका संवाहक भनिएका युवा राजनीतिक नेतृत्व तहसँग असन्तुष्ट र वितृष्णा बढ्दो छ। वितृष्णाको भारीले थिचिएका युवा राजनीति, देश हुँदै विदेश पलायन हुने क्रम पछिल्ला दशकदेखि बढिरहेको छ। राजनीतिक, सामाजिक र आर्थिक दृष्टिकोणले पनि यो राम्रो संकेत भने पक्कै होइन। एकातर्फ, अवसरको खोजीमा लागेका युवालाई नेतृत्व तहले सधैं उपेक्षा र तिरस्कार गर्दै आएको छ। अर्कातर्फ, युवाले अझै पनि नेतृत्व चाहेजस्तो एकताबद्ध रूपमा हस्तक्षेपकारी भूमिका निर्वाह गर्न सकिरहेका छैनन्। यसैले पनि अन्य क्षेत्रमा जस्तै राजनीतिमा युवा नेतृत्व खै भन्ने प्रश्न चर्चामा छ। बहुदलीय व्यवस्थादेखि संघीय लोकतान्त्रिक गणतन्त्रको ३० वर्षे राजनीतिक यात्रासम्म पुरानै नेतृत्वको हालीमुहाली छ। गणतन्त्रको घोषणा पश्चात सीमित शीर्षनेता मात्र आलोपालो प्रधानमन्त्री बनिरहेका छन्। आआफ्ना पार्टीमा यी नेताको रजगज २०४७ सालयता निर्वाध चलिरहेको छ। कांग्रेसमा बिपी कोइराला, एमालेमा मदन भण्डारी, माओवादीमा प्रचण्ड र बाबुराम युवावस्थामै राजनीतिक परिवर्तनका लागि हस्तक्षेप गर्ने नेता हुन्। नेपालको मूलधारको राजनीतिमा नेतृत्व गर्न सक्षम दोस्रो र तेस्रो पुस्ता पनि तयार भइसकेको छ। तर तिनले नेतृत्वको अवसर भने पाउन सकेका छैनन्। नेतृत्व हस्तान्तरण गर्न पहिलो पुस्ता अझै तयार भएको छैन। युवा आफैं पनि राजनीतिक दल र नेतृत्वको गुटमा सीमित घेराबाट फुत्किएर आमवृत्तमा आउन सकेका छैनन्। समृद्धि र सुशासनको लक्ष्यमा नेपाललाई विकासोन्मुख राष्ट्रमा पुर्याउन शिक्षालाई गुणस्तरीय, व्यावसायिक र रोजगारीमूलक बनाउन युवाको भूमिका अहं देखिएको छ। अब हरेक क्षेत्रमा युवा नेतृत्वको आवश्यकता विषयक बहस थाल्नुपर्छ। पुस्तान्तरणको लहर समसामयिक महाधिवेशनको सन्दर्भमा दलविशेष मात्र होइन, सम्पूर्ण राजनीतिक प्रणाली र व्यवस्थामाथि नै प्रश्न उठिरहेका बेला राजनीतिमा युवा पुस्तान्तरणको बहसले चर्चा पाएको छ। देशको परिस्थिति मात्रको कुरा होइन, पार्टीभित्र पनि नयाँ शक्ति र नयाँ जोसका युवा खोजेको छ। कांग्रेसको १४औं महाधिवेशनमा गगन थापा र विश्वप्रकाश शर्माबाहेक नेतृत्वको पुस्तान्तरण हुन सकेन। राप्रपाको महाधिवेशनबाट नेतृत्व पुस्तान्तरणसहित युवाको सहभागिता थपिएको छ। एमालेको १०औं महाधिवेशनबाट पनि नेतृत्व पुस्तान्तरण हुन सकेन। केन्द्रीय कमिटीमा करिब ४० प्रतिशत युवा थपिए। वैचारिक रूपमा विवादित रहे पनि वैकल्पिक राजनीतिक दल विवेकशील साझामा पनि बौद्धिक युवाको आकर्षण छ। सबैतिरको आकर्षणले माओवादी केन्द्रलगायत दलमा पनि पुस्तान्तरण र युवाको सहभागितामा व्यापक बहस सिर्जना भएको छ। राजनीतिक दललाई महाधिवेशनको संवैधानिक बाध्यात्मक व्यवस्था लागू भयो। यस्तैगरी सबै पार्टीमा नेतृत्व हस्तान्तरण समयावधी र युवाको प्रतिनिधित्व तोक्नैपर्ने अवस्था सिर्जना भएको छ। समयानुकूल पुस्तान्तरणका लागि यस्ता उपाय लागू गर्नेपर्ने देखिन्छ। मुलुकमा बहुदलीय व्यवस्था पछिको संक्रमणकालीन राजनीतिले समयानुकूल पुस्तान्तरण चाहेको छ। तर त्यसो नहुँदा राजनीतिमा अझै पनि धेरै सक्षम युवा जिम्मेवारविहीन छन्। मुलुक अहिले संघीय संरचनासहितको सहभागितामूलक र समावेशी आधुनिक लोकतन्त्रमा छ। तर, नेपाली राजनीति युवाको जनसंख्या अनुरूप सहभागी गराउन सकिरहेको छैन। यसले समावेशी लोकतन्त्रको मर्मलाई नै कमजोर बनाउँदै लगेको छ। तसर्थ, अब युवालाई राजनीतिमा पर्याप्त भूमिका दिन सक्ने माहोल बनाउन जरुरी छ। युवालाई विकास र नीति निर्माण साथै राजनीतिमा प्रवेश आकर्षण गर्न पार्टीले नै प्रभावकारी कार्ययोजना प्रस्तुत गरुन् भन्ने आमअपेक्षा छ। राजनीतिमा नेतृत्वप्रति जुन दृष्टिकोण छ, त्यसलाई बदल्न सक्षम युवा पुस्ताले अग्रसरता लिन जरुरी छ। युवाले समयको माग अनुसारको चुनौती सामना गर्न सक्नुपर्छ। अहिले पार्टीमा भएका युवा मुख्य नेतृत्वमा हस्तक्षेप गर्ने वा आफ्नो एजेन्डामा नेतृत्वलाई हिँडाउन सक्ने सशक्त भूमिकाको आमजनताले अपेक्षा गरेका छन्। यसर्थ, राजनीतिमा एकाईसौं शताब्दी अनुकूल नयाँ अध्याय सुरुआत गर्ने हो भने भावी दिनमा नेतृत्वमा हस्तक्षेप गरी सक्षम युवा आउनुको विकल्प छैन।"
न्यायिक गतिरोधको निकास,"देशमा न्याय सम्पादन गर्नुगराउनु आधुनिक प्रजातान्त्रिक सरकारको पहिलो कर्तव्य र दायित्व मानिन्छ। मुलुकको सर्वोच्च न्यायालय दुई महिनादेखि दुर्भाग्यपूर्ण गतिरोधको अवस्थामा छ। प्रधानन्यायाधीश चोलेन्द्रशमशेर जबराविरुद्ध भ्रष्टाचारको संगीन आरोप लागेको छ। निष्ठा, उच्च नैतिक चरित्रको प्रतीक मानिनुपर्ने प्रधानन्यायाधीशमाथि राजनीतिक सौदाबाजीमा संलग्नको आरोप छ। उनको निष्ठामाथि समेत सबै सहकर्मी न्यायाधीशले अविश्वास गरेका छन्। जबराविरुद्ध बिचौलियासँगको उठबस र लेनदेनको चर्चा चलेको एक, डेढ वर्षअघिदेखि नै हो। उनको कामकारबाहीमाथि विश्वास नभएपछि सहकर्मी न्यायाधीशले इजलास पनि सेयर गर्न चाहेनन्। अहिले पनि सहकर्मी न्यायाधीशले भद्र बहिष्कार तथा असहयोग गरेकै छन्। सर्वोच्चका सबै न्यायाधीशले प्रधानन्यायाधीशलाई नैतिक तथा आर्थिक विचलनको गम्भीर आशंका र आरोप लगाएर इजलासमा नबस्ने कुरा न्यायिक परम्परामा अनौठो घटना देखिएको छ। भद्र अवज्ञामा संलग्न १८ न्यायाधीशको यस्तो सामूहिक कदमको संवेदनशीलताबारे पक्ष र विपक्ष दुवैतर्फ प्रतिक्रिया व्यक्त भएका छन्। अन्तरआत्माले उपाय नदेखेपछि न्यायाधीशहरू नै असहयोग गर्न बाध्य भएको हुनुपर्छ। यो अवस्थाको कारक एवं कारण बनेका जबराले बेलैमा उचित समाधान गर्नुपथ्र्यो। समयमै निकास दिन उनी असफल भए। न्यायालयको शुद्धीकरण र सुदृढीकरणका लागि बार एसोसिएसनले संस्थागत रूपमा गराएको हो। त्यसपछि बल्ल जबरा सर्वोच्चका न्यायाधीश हरिकृष्ण कार्कीको संयोजकत्वमा समिति गठन गर्न बाध्य भए। न्यायपालिकामा हुन सक्ने विकृति, विसंगति, अनियमितता र भ्रष्टाचारसम्बन्धी अध्ययन गर्न न्यायाधीश कार्कीको संयोजकत्वमा बारका प्रतिनिधि समावेश गरी समिति बन्यो। समितिले भ्रष्टाचार रोकथामका लागि कानुनी, संरचनागत सुधारलगायतका उपायसहितको प्रतिवेदन पेस गर्यो। समितिले एक वर्ष लगाएर बुझाएको प्रतिवेदन जबराले तत्काल कार्यान्वयनतर्फ पहल गर्नु पथ्र्यो। तर आर्थिक विचलन र बिचौलियाको स्वार्थपूर्तिका लागि ठाडै बाधक प्रतिवेदन उनले कार्यान्वयन किन गर्थे ? प्रतिवेदन कार्यान्वयनतर्फ कुनै तदारुकता नदेखाइएको जगजाहेर छ। प्रतिवेदन सार्वजनिक रूपमा लागू गर्छु भन्ने तर भित्रीरूपमा प्रतिवेदनले न्यायालय सुधार हुँदैन भनी त्यसको विरोधमा कुरा गरेर जबराले दोहोरो चरित्र देखाएका छन्। यसबीच जबराका विचलनका कथा वाचन रोकिएनन्। संसद् सुचारु गरेर कमसेकम प्रधानन्यायाधीश विरुद्ध क्रान्तिकारी राजनेताहरूले विवेक प्रयोग गर्नुपर्छ। महाअभियोगको कारबाही अगाडि बढाउनु पर्छ। प्रतिवेदन बार एसोसिएसनको हकमा पनि आलोचनात्मक छ। कानुन व्यवसायीउपर पनि पेसागत विचलनका आरोप लागेका छन्। बिचौलियाको संरक्षक प्रधानन्यायाधीश पदमा रहेसम्म न्यायपालिकाभित्र मौलाउँदै जानेछ। बारले लगाएका आरोपहरूको खण्डन गर्ने वा निष्पक्ष छानबिन होस् भन्ने नैतिक साहस जबरासँग छैन। प्रजातान्त्रिक मुलुकमा निकै सम्मानित पदका रूपमा प्रधानन्यायाधीशलाई लिइन्छ। जबरामाथि नैतिक विचलन मात्र होइन, भ्रष्टाचारको गम्भीर आरोपसमेत लागेको हो। उनीविरुद्ध मुद्दाका सेवाग्राहीको तर्फबाट प्रतिनिधित्व गर्ने कानुन व्यवसायीले आक्रोश व्यक्त गर्नु स्वाभाविक हो। नैतिकताका आधारमा मागिने भनेको राजीनामा नै हो। सहकर्मी न्यायाधीशसँगै कानुन व्यवसायीको छाता संगठन बारले पनि जबराको राजीनामा मागिरहेको छ। सर्वोच्च अदालतको प्रांगणमा बारको आन्दोलन जारी छ। जबराकोे प्रायोजनमा तथा समर्थनमा उल्टै बिचौलियाहरू सडकमा देखा परेका छन्। जबरा र उनका आफन्तबाट पोषित बिचौलियाले जुलुस प्रदर्शन गराएका छन्। न्यायाधीश र कानुन व्यवसायीलाई बार भवनमा पसेर गालीगलौज गर्ने, सामाजिक सञ्जालबाट अभद्र र अश्लील आरोप लगाउने काम शृंखलाबद्ध रूपमा छ। जबराले गरेको भ्रष्टाचार र बिचौलियाको सञ्जालसाम्राज्यबारे खुलेर समर्थन र प्रशंसा गर्न नसक्ने विद्वान् कानुन व्यवसायी पनि सतहमा देखिएका छन्। उनीहरूले प्रधानन्यायाधीशको राजीनामा बारले माग गर्नु असंवैधानिक हो भन्ने तर्क अघि सारेका छन्। प्रकारान्तरले जबराको समर्थन गरिरहेको देखिन्छ। राजीनामा माग गर्नु असंवैधानिक भएको तर्क गर्ने क्रममा स्वयं कानुन व्यवसायीबाट व्यक्त भाषाशैली विद्वान्को जस्तो देखिँदैन। समाजमा केही विद्वान्ले जेजस्तो गालीगलौज गरिरहनु भएको छ। यसले गाली खाने विद्वान्बारे मात्र समाजमा नकारात्मक धारणा उठाएको छैन कि यस खालको भाषा प्रयोग गर्ने स्वयंको पनि मर्यादा वृद्धि गर्दैन। यो प्रवृत्ति र संस्कृति कानुन व्यवसायीको पेसा, सामाजिक भूमिका एवं भविष्यका लागि पनि शुभ लक्षण होइन। तर, जबराको नैतिक चरित्रको समर्थन गर्नेहरूको साहसको मूल्यांकन समाजले अवश्य गर्नेछ। जबराले पदीय गरिमा र जिम्मेवारीलाई सम्हाल्न नसकेको निर्विवाद रूपमा प्रमाणित भएको छ। आपू बेगरको फुलकोर्ट बैठकले गोलाप्रथा लागू गर्ने नियमावली जारी गर्ने निर्णय मान्न बाध्य हुनु परेको छ। गोला प्रथामा पनि प्रधानन्यायाधीश सहभागी छैनन्। इजलासमा बस्न र मुद्दाको सुनुवाइ पनि गरेका छैनन्। प्रधानन्यायाधीशसँग बेन्च सेयर गरी मुद्दाको सुनुवाइ गर्न बाँकी न्यायाधीश तयार भएको देखिँदैन। फुलकोर्ट र न्याय सेवा आयोग तथा न्याय परिषद्को बैठक गर्नसमेत नसक्ने हैसियतमा जबरा पुगेका छन्। यति हुँदा पनि न्यायपालिकाको संस्थागत सुसञ्चालनमा उत्पन्न गतिरोधतर्फ प्रधानन्यायाधीश जबरालाई कुनै मतलव छैन। पदीय गरिमा र सम्मान राख्नुपर्छ भन्ने रत्तिभर पनि चिन्ता पाइएन। पदको गरिमा बुझेको पनि देखिएन। जेसुकै होस्, म प्रधानन्यायाधीश हुँ भन्ने रवाफ देखाउँदै सरकारी सवारीमा बालुवाटार र सर्वोच्च अदालत धाउन पाए पुग्ने किसिमले बसिरहनु भएको छ। यस किसिमका पात्रलाई सम्माननीय प्रधानन्यायाधीशको पदमा पुर्याइएको दुर्घटनाले नेपालको न्यायिक इतिहास कलंकित हुन पुगेको छ। जबराले गरेको भ्रष्टाचार तथा बिचौलियाको नांगो चुनौतीसामु बारले आत्मसमर्पण गर्दैन। महाअभियोगको प्रक्रिया परिचालन नगरी बेखबर बसेका संसदीय दलका नेतालाई भेटेर बारको तर्फबाट १७ बँुदे आरोपसहितको धारणापत्र बुझाइएको हो। आपूमाथि लागेको ती आरोपको खण्डन जबराले गर्नु भएको छैन। गर्न पनि सक्नुहुन्न। ती प्रत्येक आरोप उनीविरुद्ध महाअभियोग लगाउन पर्याप्त छ। नेताहरूलाई त्यही कुराको ध्यानाकर्षण गराएको र शक्ति सन्तुलन एवं नियन्त्रणको धर्म निर्वाह गर्न दबाब बारले दिएको हो। केही मित्रले राजनीतिक दलको शरणमा बार गयो भन्ने हिसाबले अलि निम्नस्तरको आलोचना गरेका छन्। त्यो सही होइन। बारका पदाधिकारीसहितको संस्थागत नेतृत्वले न्यायालयमा हस्तक्षेप गरिदेऊ भन्न गएको होइन। जबराको भ्रष्ट आचरण र गतिविधिबारे सप्रमाण बताउँदै तपाईंहरू के हेरिरहनु भएको छ ? महाअभियोगको संवैधानिकको प्रक्रिया अवलम्बन गरी सर्वोच्च अदालतको प्रतिष्ठा जोगाउने र न्यायिक गतिरोध समाप्त पार्ने कर्तव्य र जिम्मेवारी प्रतिनिधिसभाको हो भनेर सम्झाउन गएको हो। नैतिकताका आधारमा राजीनामा नगर्ने यस्तो प्रधानन्यायाधीशलाई पदमुक्त गर्ने उपायमा महाअभियोगको प्रक्रिया मात्रै छ। संवैधानिक कर्तव्य बिर्सेर यो तमासा हेरेर बस्नु भएन भनेर प्रतिपक्षी दलका नेता केपी शर्मा ओली समक्ष पनि गएको हो। जबराले न्याय प्रशासन एवं सम्पादन गर्न असक्षम छु भनेर आचरणगत हिसाबले स्वीकार गरिसकेको अवस्था छ। त्यस्तो व्यक्ति पनि प्रधानन्यायाधीश हुँ भनेर हाजिर हुन मिल्छ ? जनताको करको रकम तलबका रूपमा बुझ्न मिल्छ ? जुन कामका लागि नियुक्ति गरिएको त्यही नै गर्न सक्षम नभएपछि त्यस्तो व्यक्तिलाई हटाउने अन्तिम विधि भनेको महाअभियोग नै हो। जबराप्रतिको नेता र सांसदहरूको सद्भाव र समर्थन बुझ्नै नसकिने भइरहेको छ। सायद जबरा नेताहरूका लागि एक आदर्श प्रधानन्यायाधीश फेला परेका रहेछन् जस्तो छ। न्यायालयप्रति ममता, लगाव, प्रतिबद्धता तथा न्यायका लागि प्रतीक्षारत सेवाग्राहीप्रति न्याय प्रदान गर्ने अभिरुचि जबरामा देखिएन। सभ्य र विवेक भएको व्यक्तिले गर्न नसुहाउने ढिपी वा हठ गरेर प्रधानन्यायाधीश बसिरहनु भएको छ। इमानदारीको शपथ लिएको प्रधानन्यायाधीशको इमान्दारीमै विचलन भएकाले कुनै पनि जिम्मेवारी पूरा गर्न सक्दैनन्। भ्रष्ट आचरण कारण प्रधानन्यायाधीशले नै सर्वोच्च अदालतलाई विवादमा पारेको हो। सर्वोच्चमै न्याय सम्पादन प्रभावित भएको भन्ने सन्देश विश्वभर प्रवाहित भएको छ। प्रधानन्यायाधीशमाथि अनैतिक आचरण र भ्रष्टाचारको आरोप लाग्दा पनि महाअभियोगको कारबाही नगर्ने अचम्मको संसद् र सरकार भएको नेपाललाई हेरेर सभ्य संसार चकित छ। तर, सरकार र नेतालाई यस्ता कुनै कुराले पनि छोएको छैन। बाध्य भएर नेपाल बारले अन्तर्राष्ट्रिय संस्था र दातृसंस्था गुहार्नु पर्ने अवस्था नआओस्। जबरामाथिको आरोपको दुर्गन्धले सम्पूर्ण न्यायकर्मीको शिर निहुरेको छ। अन्य विकसित प्रजातान्त्रिक मुलुकमा भ्रष्टाचारमा आरोपित प्रधानन्यायाधीशको बहिर्गमनमा नेता र दलबीच कुनै लेनदेन वा सम्झौता हुँदैन। नेपालमा भ्रष्टाचारले शिष्टाचारको मान्यता पाएर होला, दलीय भागबडा र राजनीतिक सौदाबाजी सामान्य घटनाजस्तो हुने गर्छ। अहिले राजनीतिक दलका महाधिवेशन पनि सकिएका छन्। तर, न्यायपालिकाको भ्रष्टाचार र वर्तमान गतिरोध बारेमा कुनै छलफल गरेनन्। संसद् सुचारु गरेर कमसेकम प्रधानन्यायाधीशविरुद्ध क्रान्तिकारी राजनेताहरूले विवेक प्रयोग गर्नुपर्छ। महाअभियोगको कारबाही अगाडि बढाउनु पर्छ। अहिलेको न्यायिक गतिरोध र लज्जास्पद समस्याको निकास दिनेछन्। देशमा शान्ति सुव्यवस्था र न्याय सम्पादन गर्नु, गराउनु आधुनिक प्रजातान्त्रिक सरकारको पहिलो कर्तव्य र दायित्व मानिन्छ। तर, हाम्रो सरकार र संसद् वर्तमान न्यायिक गतिरोधप्रति पूर्ण बेखबर छ। विद्यमान गतिरोधले कुनै पनि समय थप विष्फोटक रूप लिने खतरा बढ्दैछ। अपेक्षा गरौं, अझै पनि सरोकारवालाहरूमा चेत खुल्छ कि ?"
पोखरा ओपन तथा भेट्रान्स टेनिसमा कमल थापाको दोहोरो जीत,"पोखरा : सिंगलतर्फको स्पर्धामा थापाले राजकुमार गुरुङमाथि ६४, ६० को सहज जित निकाले। सोही उमेर समूहको डबल्समा झ्याम्पा ढुण्डुपलाई साथी बनाएका थापा जोडीले विदुर बिष्ट र काजी गुरुङको जोडीलाई ६२, ६१ को सोझो सेटमा पराजित गर्दै दोस्रो चरणमा स्थान बनाउन सफल भए। प्रतियोगिता अन्तर्गत सोमबार भएका अन्य खेलमा मेन्स ओपनतर्फ नेपालका शीर्ष वरियता प्राप्त खेलाडी प्रनभ खनालले प्राञ्जल कायस्थलाई ६१, ६२ ले, विष्णु नेपालीले गौरब प्रताप शाहलाई ६१, ६३ ले, नेहार जंगबहादुर थापाले प्रमोदबहादुर थापालाई ६०, ६० ले, मनोज महर्जनले निशान्त श्रेष्ठलाई ६०, ६० ले, अक्की जुवेन रावतले सौगात विकलाई ६०, ७६ ले तथा गोविन्द नेपालीले विवेक मगरलाई ६०, ६२ ले पराजित गरे। उमन्स सिंगलतर्फ सलोनी तामाङले रायना शाहलाई ६४, ६३ ले, शर्भानी श्रेष्ठले प्रकृति श्रेष्ठलाई ६२ ६० ले, भगवती विकले श्रेया भट्टराईलाई ६३, ६३ ले तथा गंगा शर्माले सुभांगी लक्ष्मी शाहलाई ६१, ६३ ले पराजित गरिन्। ३५ वर्ष माथिको पुरुष एकलतर्फ सन्तोष खत्रीले कमल भण्डारीलाई ३६, ६३ र सुपरटाइमा १०६ ले, दावा शेर्पाले विकास गुरुङलाई ६०, ६१ ले, सञ्जयकुमार श्रेष्ठले प्रकाशराज वाग्लेलाई ६४, ६१ ले, भीष्म गुरुङले सबर मियालाई ६०, ६० ले, नविन श्रेष्ठले सोम मगरलाई ७६, ६२ ले, नीरज थापाले मदन थापालाई ६१, ६१ ले, सिमान्त गुरुङले लक्ष्मण तामाङलाई ६७, ६३ र सुपरटाइमा १०१ को जित निकाले। ४५ वर्ष माथिको एकलमा चन्द्र शाहीले सुकमान तामाङलाई ६२, ६० ले, धरमसिंह लामिछानेले यज्ञबहादुर भण्डारीलाई ६३, ६२ ले, उत्तम लामाले रोहित सुनुवारलाई ६४, ६३ ले, उत्तम बोगटीले शुक्र शेरचनलाई ६१, ६० ले, विनोद कायस्थले गोपीबहादुर भट्टराईलाई ६३, ३६ र सुपरटाइमा १०७ ले, शिव सेढाईले मनोज श्रेष्ठलाई ६१, ६० ले तथा हुम आलेले विकास गुरुङलाई ३६, ६३ र सुपरटाइमा १०७ ले तथा विमल गुरुङले शरण गुरुङलाई ६१, ६० ले पराजित गरेका छन्। ३५ वर्ष माथिको डवल्समा कमल भण्डारी र यज्ञ भण्डारीको जोडीले प्रकास वाङगेल र इन्द्र गुरुङलाई ६२, ६२ ले, सिमान्त गुरुङ र भिष्म गुरुङको जोडीले निरज थापा र विकास गुरुङलाई ६२, ७५ ले, राजन पौडेले र नविन श्रेष्ठको जोडीले सुकमान तामाङ र दुर्गा केसीलाई ४६, ६४ र सुपरटाईमा १०६ ले पराजित गरे। प्रतियोगिता अन्तर्गत ४५ वर्ष माथिको डवल्समा नविन चालिसे र विरेन्द्र लामाको जोडीले पदम गुरुङ र राजकुमार घिमिरेको जोडीलाई प्रतिस्पर्धात्मक खेलमा ६४, ५७ र सुपरटाइममा १०४ ले पराजित गरे। निरेश श्रेष्ठ र गोपालदास मानन्धरको जोडीले केवी थापा र अमृत कार्कीको जोडीलाई ६४, ४६ र सुपरटाइमा पराजित गरे। ५५ वर्ष माथिको डवल्समा मनोज राणा र राम रानाको जोडीले विष्णु गुरुङ र शान्ता श्रेष्ठको जोडीलाई सहज जित निकाल्न सफल भए। प्रतियोगिता अन्तर्गत मंगलबार पनि विभिन्न उमेर समुहमा प्रतिस्पर्धा हुने टुर्नामेण्ट डाइरेक्टर राजन पौडेलले जानकारी दिए।"
सेन्ट्रल जोन भलिबल : कीर्गिस्तानलाई पराजित गर्दै नेपाल फाइनलमा,"काठमाडौं : बङ्गलादेशमा जारी एभिसी एशियन सेन्ट्रल जोन भलिबल च्याम्पियनसिप अन्तर्गत महिलातर्फको खेलमा नेपालले कीर्गिस्तानलाई पराजित गर्दै फाइनलमा पुगेको छ। ढाका मिरपुरस्थित शाहिद सुरवार्दी इन्डोर स्टेडियममा सोमबार भएको खेलमा साविक विजेता नेपालले कीर्गिस्तानलाई ३० को सेटमा पराजित गर्दै फाइनलमा पुगेको हो। नेपालले पहिलो सेट २५८ ले सहजै आफ्नो पक्षमा पार्यो भने दोस्रो सेट २५१४ तथा तेस्रो सेट २५१६ ले आफ्नो पक्षमा पार्दै जीत हासिल गर्न सफल भयो। अपराजित रहेको नेपालले लिग चरणमा श्रीलङ्कालाई ३२ को सेटमा पराजित गरेको थियो भने माल्दिभ्स, बङ्गलादेश र उज्वेकिस्तानलाई समान ३० को सोझो सेटमा हराएको थियो। अब नेपालले उपाधिका लागि मंगलबार उज्वेकिस्तानसँग प्रतिस्पर्धा गर्दैछ। लिग चरणमै नेपालले उज्वेकिस्तानलाई ३० को सोझो सेटमा पराजित गरेको थियो। सोमबारै भएको अर्को खेलमा उज्वेकिस्तानले श्रीलङ्कालाई ३२ को सेटमा पराजित गदै फाइनलमा प्रवेश गरेको हो। रासस"

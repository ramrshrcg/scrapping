शीर्षक,विवरण
सुन चाँदीको मूल्य बढ्यो,काठमाडौं : नेपाली बजारमा छापावाल सुनको मूल्य १ सय रुपैयाँले बढेको छ। आज छापावाल सुन प्रतितोला ९१ हजार ४०० तोकिएको छ। सोमबार छापावाल सुन ९१ हजार ३०० मा कारोबार भएको थियो। नेपाल सुन चाँदी व्यवसायी महासंघका अनुसार आज तेजाबी सुन प्रतितोला रु९० हजार ९०० मा कारोबार भइरहेको छ। बुधबार चाँदीको कारोबार मूल्य प्रतितोला १२ सय ३५ तोकेको छ। चाँदी सोमबार प्रतितोला १२ सय ३५ मा कारोबार भएको थियो।
सामुहिक बलत्कारमा संलग्नलाई कडा कारवाही गर्न अनेरास्ववियूको माग,"सिन्धुली : एकै घरका दुई दिदी बहिनी सहित तीन बालिकामाथि भएको सामुहिक बलत्कारको घटनाका दोषीलाई कडा कारवाहीको माग गरिएको छ। नेकपा एमाले निकट अखिल नेपाल राष्ट्रिय स्वतन्त्र विद्यार्थी यूनियन (अनेरास्ववियू) को केन्द्रीय कमिटिले यस्तो माग गरेको हो। अनेरास्ववियूका केन्द्रीय अध्यक्ष सुनिता बरालद्वारा जारी विज्ञप्ति सिन्धुलीका सहायक प्रमुख जिल्ला अधिकारी ऋद्धि प्रकाश सिटौलालाई बुझाउँदै विद्यार्थीले तत्काल दोषीलाई नियन्त्रणमा लिएर कडा कारवाही गर्न माग गरिएको हो। सिन्धुलीको कमलामाई नगरपालिकाका तीन बालिकालाई गत शनिबार राती ९ जना युवाले सामुहिक बलत्कार गरेका थिए। उक्त घटना सार्वजनिक भएपछि अनेरास्ववियूले विज्ञप्ति निकालेको छ । विज्ञप्तिमा अमानवीय र क्रुर घटनाले विद्यार्थीको सिंगो कमिटि मर्माहित र आक्रोशित भएको उल्लेख गरेको छ। यस्ता अमानवीय घटनाले सामाजिक सुरक्षामा राज्यको उदाशिनता स्पष्ट देखिन्छ। वर्तमान सरकार नागरिकको जिउधनको सुरक्षामा भन्दा पनि आफ्नो सत्ता टिकाउनमात्र उद्देलित भएको स्पष्ट भएको छ, विज्ञप्तिमा भनिएको छ। जघन्य अपराधमा संलग्नलाई कानुनी दायरमा ल्याइ कडा कारवाही गर्न र पीडित बालिकाहरुलाई सम्मानपूर्वक समाजमा बाँच्न पाउने व्यवस्था मिलाउन माग गर्दै प्रमुख जिल्ला अधिकारी मार्फत सरकारसँग माग गरिएको अनेरास्ववियूका केन्द्रीय सचिव टिकाजंग थापाले बताए। तत्काल दोषी माथि कारवाही नभए सामाजिक न्यायका निम्ति अनेरास्ववियू सशक्त ढंगले प्रतिवादमा उत्रने समेत चेतावनी दिइएको छ। चिनजान भएको एक केटा साथीले फोन गरी भेट्न बोलाई बहिनी साथी लिएर गएकी एकै घरका दिदी बहिनी सहित तीन बालिकामाथि सामुहिक बत्लत्कार भएको थियो। कमलामाई जिल्ला प्रहरी कार्यालय सिन्धुलीका प्रहरी निरीक्षक रामभक्त भट्टराईका अनुसार यो घटना गत शनिबार रातीको हो। शनिबार राति नौ जना युवाले बालिकालाई बोलाएर घर नजिकै बोजे खोला बगरमा लगी सामूहिक बलात्कार गरेको पुष्टि भएको छ, भट्टराईले भने। बलात्कृत हुने बालिकाहरु १५, १६ र १७ वर्षका रहेको बताइएको छ। प्रहरीले सामूहिक बलात्कार गर्ने नौ मध्ये तीन जना युवालाई पक्राउ गरेको छ। उजुरीका आधारमा २२ वर्षीय हिमा लामा, २४ वर्षीय गणेश मगर र २२ वर्षीय विवेक मगरलाई पक्राउ गरिएको छ। बाँकी छ जना भने फरार रहेको र उनीहरुको खोजी कार्य तीव्र पारिएको छ, उनले भने। तत्कालै घटना स्थल पुगेको प्रहरीको मोबाइल टोलीले नौ मध्ये दुई जनालाई घटना स्थलबाट एक जनालाई घरबाट पक्राउ गरिएको प्रहरी निरीक्षक भट्टराइले थपे। घटनाका मुख्य योजनाकार आकाश सहित अन्य छ जना फरार रहेको र उनीहरुको खोजी कार्य भइरहेको छ, उनले भने। उता विज्ञप्ति बुझ्दै सहाकय प्रमुख जिल्ला अधिकारी ऋद्धि प्रकाश सिटौलाले विद्यार्थीका मागका सम्बन्धमा गम्भीर ध्यानकर्षण भएको र दोषीमाथि कडा कारवाही गरिने स्पष्ट पारेको बताइएको छ। जिल्ला प्रशासन कार्यालय सिन्धुलीमा विज्ञप्ति बुझाउँदै अनेरास्ववियूका केन्द्रीय सचिव टिकाजंग थापा लगायत। तस्बिर : राजन गाउँले।"
आज मुलुकभर बाढी पहिरोले ६ जनाको मृत्यु,"काठमाडौं : अविरल वर्षाको कारण आएको बाढी र पहिरोमा परेर मंगलबार देशभर ६ जनाको मृत्यु भएको छ। साथै ५ जना घाइते भएका गृह मन्त्रालयले जारी गरेको विज्ञप्तिमा उल्लेख गरिएको छ। पहिरोले ४ वटा घरमा पूर्णरुपमा क्षति पुगेको छ । ५०० घरपरिवारलाई सुरक्षित स्थानमा सारिएको छ। 'विगत ३ दिनदेखि परेको अविरल वर्षाको कारण देशका कालिकोट, डडेलधुरा, कञ्चनपुर, बझाङ, बर्दिया, कैलाली डोटी, सुनसरी, दैलेख, दार्चुला, बाजुरा, सुर्खेत लगायतका १९ जिल्लाहरु प्रभावित भएका छन्', विज्ञप्तिमा उल्लेख गरिएको छ, 'बाढी पहिरोबाट कालिकोटमा १ जना, डडेलधुरामा १, डोटीमा २ सुनसरीमा २ जना गरी ६ जना मृत्यु भएको छ भने ५ जना घाइते भएका छन् । ४ वटा घर पहिरोले पूर्ण क्षति भएको छ भने करिव ५०० घरपरिवारलाई सुरक्षित स्थानमा स्थानान्तरण गरिएको छ ।' पहिरोले कतिपय जिल्लामा सञ्चार सम्पर्क, विद्युत सेवा, सडक अवरोध भएको कारण उद्धार कार्यमा कठिनाइ भए पनि सुरक्षाकर्मी, राष्ट्रिय अनुसन्धान विभाग, प्रदेश सरकार, स्थानीय तहको सहयोगमा खोजी र उद्धारको प्रयास भइरहेको छ। वर्षा नरोकिएकोले तटीय र जोखिमयुक्त स्थानमा रहेका सम्पूर्ण नागरिकलाई उच्च सतर्कता अपनाउन गृह मन्त्रालय अनुरोध गरेको छ।"
वर्षाले पाकेकाे धान बाली नष्ट,"सिन्धुली : केही दिनदेखि परेको लगातार वर्षाका कारण सिन्धुलीका अधिकांश कृषकको धान बालीमा क्षती पुगेको छ। पाकेर पहेलपुर भएको धान बालीमा पानी र हावाहुरीले क्षती पुर्याएको हो। सिन्धुलीमाढी, कमलाखोच, मरिण, तिनपाटन, सुनकाशी गढतिर क्षेत्रका अधिकांश किसानको काटेर भित्राउने लागेको धान खेतमै डुबेको छ। कमलामाई नगरपालिका ५ का किसान प्रकाश थापाका अनुसार काटेको धान सबै खेतको आलिभित्रै डुबेको छ। उनले भने,'काट्न बाँकी धान हावा र पानीले सबै सुताएर क्षती पुर्याएको छ।' लगातार वर्षाका कारण सिन्धुली जिल्लामा मात्र किसानको झण्डै २५ प्रतिशत धान बालीमा क्षती पुगेको किसानहरुको गुनासो छ। वर्षा अझै नरोकिएकाले कति क्षती हुने हो एकिन छैन। यस वर्ष धान बाली उत्पादनका दृष्टिले राम्रो भएपनि भित्राउने समयमा भएको वर्षाले क्षती गरेको कृषि ज्ञान केन्द्र सिन्धुलीको भनाई छ। जिल्लामा यो वर्ष झण्डै १६ हजार हेक्टर क्षेत्रफलमा धान बाली लगाइएको थियो। उता लगातारको वर्षाका कारण जिल्लाका ग्रामिण सडकहरु अवरुद्ध भएका छन्। कमला, मरिण, बागमती, ग्वाङ खोला ठूलो बाढी आएको छ। नदी तटिय क्षेत्रका बासिन्दामा बाढीको त्रास छ भने थप धान खेत डुबान गर्ने सम्भावना बढेको छ।"
"सीमामा चिनियाँ गस्ती बढ्दा भारतीय सेना चिन्तित !, आसियानको दबाबपछि म्यानमार सेनाद्वारा हजारौँ कैदी रिहा","भारतचीन सीमा क्षेत्रमा चीनले सैनिक गतिविधि बढाएको भन्दै भारतले चिन्ता व्यक्त गरेको छ। यो खबर मंगलबार अन्तर्राष्ट्रिय सञ्चारमाध्यममा प्रमुख रह्यो। उत्तर कोरियाले क्षेप्यास्त्र प्रहार गरेको खबर, यमनमा ६ वर्षको अवधिमा १० हजार बालबालिका मारिएको तथा अफगानिस्तानमा पोलियो थोपा खुवाउन तालिबान सरकार राजी भएको खबरलगायत समाचार चर्चामा रहे। प्रस्तुत छ, मंगलबार घटेका विश्वका केही प्रमुख खबरहरू : सीमामा चिनियाँ गस्ती बढ्दा भारतीय सेना चिन्तित ! नयाँ दिल्ली : चीनभारत सिमानामा चिनियाँ गस्ती बढ्दा भारतीय सेना चिन्तित भएको छ। यस वर्ष विवादित हिमाली सेनामा चीनको सेनाले सिमानामा गस्ती बढाएको भन्दै भारतीय सेना चिन्तित भएको हो। इन्डिया टुडेका अनुसार चिनियाँ सेनाले दुई देशको सिमानामा वार्षिक सैन्य अभ्यास र दैनिक गस्ती बढाइरहेको छ। चीनले सिमा क्षेत्रमा दैनिक गस्ती र सैन्य अभ्यास बढाउँदा भारतीय सेना चिन्तित बनेको भारतको इस्टर्न आर्मी कमान्डर लेफ्टिनेन्ट जनरल मनोज पान्डेले बताए। चीनको सेनाले संयुक्त सैन्य अभ्यास गरिरहेको छ। सेनाको विभिन्न सैन्य बलले विविध तरिकामार्फत सीमा क्षेत्रमा यस वर्ष दैनिक अभ्यासलाई निरन्तर बढाइरहेको छ, पाण्डेले इन्डिया टुडेसँग भनेका छन्, पछिल्लो सैन्य गस्तीले हामीलाई चिन्तित बनाएको छ। चिनियाँ सेनाको गस्तीबारे हामीले विचार पुर्याउनुपर्छ भने इस्टर्न कमान्डले अझै तयारी अपनाउनुपर्छ। उनले चिनियाँ सेनाको गतिविधि नियाल्न भारतीय सेनाले निगरानी ड्रोन, रडार र सञ्चार प्रणाली आदिको व्यवस्था गरेको जानकारी दिएका छन्। ००० यमनमा ६ वर्षमा १० हजार बालबालिका मारिए : युनिसेफ जेनेभा : यमनमा सन् २०१५ देखि हालसम्म १० हजार बालबालिका मारिएको संयुक्त राष्ट्रसंघको युनिसेफले बताएको छ। मंगलबार एक रिपोर्ट सार्वजनिक गर्दै युनिसेफले सन् २०१५ यता १० हजार बालबालिका मारिएको बताएको हो। यमनको ६ वर्षे युद्धका कारण सो संख्यामा बालबालिका मारिएको युनिसेफले बताएको हो। यमनको युद्धले अर्को लाजमर्दो तथ्यांक देखाएको छ, युनिसेफका प्रवक्ता जेम्स एल्डरले मंगलबार संघको सारांश बताउँदै भनेका छन्, ६ वर्षमा १० हजार मारिनु भनेको हरेक पाँच बालबालिकामध्ये दैनिक चार बालबालिका मर्नु बराबर हो। यमनमा घाइते र अपाङ्ग पारिएका बालबालिकाको संख्या अझै धेरै छ। एल्डरका अनुसार यमनमा हाल १ करोड १० लाख बालबालिकालाई मानवीय सहायताको खाँचो छ भने ४ लाख मानिस गम्भीर कुपोषणबाट ग्रसित छन्। जसमध्ये २ लाख बालबालिका विद्यालय जानबाट बन्चित छन्। संयुक्त राष्ट्र संघले यमनको सो संकटलाई संसारकै ठूलो मानवीय संकट भनेको छ। ००० बंगलादेश हिंसाको विरोधमा इस्कनले १५० मुलुकमा आन्दोलन गर्ने ढाका : बंगलादेश हिंसाको विरोधमा दी इन्टरनेसनल सोसाइटी फर कृष्ण कन्ससनेस (इस्कन)ले विश्वव्यापी आन्दोलन गर्ने घोषणा गरेको छ। इस्कनले मंगलबार आगामी अक्टोबर २३ मा संसारका १५० वटा मुलुकमा बंगलादेश हिंसाको विरोधमा आन्दोलन गर्ने घोषणा गरेको हो। बंगलादेश हिंसाविरुद्ध आवाज उठाउन हामीले विश्वव्यापी रुपमा एकदिने आन्दोलन आयोजना गरेका छौँ इस्कनका उपाध्यक्ष राधाराम दासले हिन्दुस्तान टाइम्ससँग भनेका छन्, हिन्दूहरुलाई निशानामा राखेर भएको हिंसाविरुद्धको हाम्रो आन्दोलन जारी छ। गत हप्ता दुर्गा पुजाको समयमा बंगलादेशमा भएको साम्प्रदायिक हिंसाको विरोधमा इस्कनले यतिबेला भारतको विभिन्न सहरहरुमा आन्दोलन गरिरहेको छ। ००० उत्तर कोरियाले दुईवटा क्षेप्यास्त्र सँगै हानेको जापानको दाबी टोकियो : उत्तर कोरियाले मंगलबार बिहान दुईवटा क्षेप्यास्त्र सँगै प्रहार गरेको दाबी जापानले गरेको छ। उत्तर कोरियाले जापानको समुद्री क्षेत्रमा छोटो दुरी र लामो दुरी गरी दुईवटा क्षेप्यास्त्र प्रहार गरेको दाबी गरेको हो। जापानी प्रधानमन्त्री फुमियो किसिदाले उत्तर कोरियाले हानेको क्षेप्यास्त्र अत्यन्तै खेदजनक रहेको बताएका छन्। पछिल्लो समय उत्तर कोरियाले निरन्तर रुपमा क्षेप्यास्त्र प्रहार गरेको विषयमा छलफल र विश्लेषण चलिरहेको बेला सो क्षेप्यास्त्र प्रहार भएको भन्दै प्रधानमन्त्रीले खेदजनक रहेको बताएका हुन्। जापान सरकारका प्रवक्ता योसिहिको आइसोजाकीले उत्तर कोरियाले निरन्तर गरिरहेको क्षेप्यास्त्र प्रहारले जापान र आसपासका क्षेत्रको सुरक्षा र शान्ति खतरामा पार्नुका साथै चुनावलाई समेत असर पुग्ने बताएका छन्। मंगलबार जापानको समुद्री एवम् आर्थिक क्षेत्रमा उत्तर कोरियाले दुईवटा ब्यालिस्टिक क्षेप्यास्त्र प्रहार गरेको बताएका छन्। यसअघि उत्तर कोरियाले अत्याधुनिक हाइपरसोनिक मिसाइल प्रहार गरेको थियो। उत्तर कोरियाले गरेको निरन्तर क्षेप्यास्त्र प्रहारप्रति अन्तर्राष्ट्रिय समुदायले कडा निन्दा गर्दै आएको छ। न्यूयोर्कमा हालै भएको संयुक्त राष्ट्रसंघको वार्षिक साधारण सभामा उत्तर कोरियाले आत्मारक्षाका लागि हतियार बनाउनु तथा क्षेप्यास्त्र परीक्षण गर्नु आफ्नो अधिकार भएको बताएको थियो। ००० ग्रिस, साइप्रस, टर्की र इजिप्टका सहरमा एकैदिन शक्तिशाली भूकम्प इजिप्ट : मध्यपूर्वी क्षेत्रका विभिन्न सहरमा एकैदिन शक्तिशाली भूकम्प गएको छ। मंगलबार विभिन्न समयमा ग्रिस, साइप्रस, टर्की र इजिप्ट सहरमा एकैदिन शक्तिशाली भूकम्प गएको हो। युरोपियन मेडिटेरियन सिस्मोलोजिकल सेन्टरका अनुसार विभिन्न सहरमा ६ म्याग्निच्युडको भूकम्प गएको छ। ग्रिसको कारपाथोस, क्रेटो, सान्टोरीनी आदि क्षेत्रमा भूकम्प गएको छ भने इजिप्ट, टर्की र साइप्रसमा पनि भूकम्प गएको छ। ००० आसियानको दबाबपछि म्यानमार सेनाद्वारा हजारौँ कैदी रिहा बुर्मा : म्यानमार सेनाले राजनैतिक आरोपमा कैदी बनाएका हजारौँ कैदीलाई रिहा गरेको छ। दक्षिणपूर्वी एसियाली संगठन आसियानको दबाबपछि सेनाले हजारौँ कैदीलाई रिहा गरेको हो। म्यानमार सेना जुन्ताका प्रमुख मिन आङ लेइङले सोमबार सैन्य सरकारविरुद्ध आन्दोलनमा उत्रिएको आरोपमा कैदी बनाइएका ५ हजारभन्दा बढी कैदीलाई रिहा गर्ने घोषणा गरेका थिए। सो घोषणा गरेको राती ५ हजार ६ सयभन्दा बढी कैदीलाई म्यानमारको थाडिङयुत पर्वको अवसरमा रातिदेखि रिहा गरिएको बताइएको छ। प्हिलो चरणमा सेनाले इनसेइन जेलबाट म्यानमारकी पूर्व नेतृ आङ सान सुकीका प्रवक्तासहित हजारौँ कैदीलाई रिहा गरेको स्थानीय मिडियाले जनाएका छन्। म्यानमार सेनाले देशको प्रजातन्त्र हत्याउँदै फेब्रुअरी १ देखि सैन्य शासन लागू गरेको थियो। फेब्रुअरीमै सेनाले विपक्षीलाई पक्राउ गरी कैदी बनाएर राखेको थियो। आसियानले आगामी अक्टोबर २६ मा आयोजित शिखर सम्मेलनमा म्यानमार सेनालाई निम्तो नदिने घोषणा गरेपछि सेनाले कैदीलाई रिहा गर्ने निर्णय गरेको बताइएको छ। म्यानमार सेनाले सैन्य शासन लागू गरेपछि करिब ९ हजारलाई जेलमा थुनेको र १ हजारभन्दा बढीको हत्या गरेको भन्दै आसियानले दबाब दिँदै आएको थियो। ००० घरदैलो पोलियो खोप अभियान सुरु गर्न तालिबान सहमत काबुल : अफगानिस्तानमा घरदैलो खोप अभियान सुरु गर्न तालिबान सरकार सहमत भएको छ। आगामी महिनादेखि लागू हुने गरी अभियान सुरु गर्न तालिबान सरकार सहमत भएको हो। तालिबानको सो निर्णयको विश्व स्वास्थ्य संगठन डब्ल्युएचओ र युनिसेफले स्वागत गरेको छन्। अफगानिस्तानमा पोलियो खोपसम्बन्धी घरदैलो अभियान सुरु गर्न तालिबान सरकार सहमत भएको छ। सो निर्णयको डब्ल्युएचओ र युनिसेफले स्वागत गरेको छ। तालिबानसँगको सहकार्यमा हामीले आगामी महिनादेखि देशभर पोलियो खोप अभियान सुरु गर्नेछौँ डब्ल्युएचओ र युनिसेफद्वारा जारी संयुक्त विज्ञप्तीमा भनिएको छ। सो सहमतिअनुसार अफगानिस्तानमा नोभेम्बर ८ देखि पोलियो खोप अभियान सुरु गरिने बताइएको छ। ००० अफगानिस्तानका लागि अमेरिकी उच्च दूतले दिए राजीनामा वासिङटन : अफगानिस्तानका लागि अमेरिकी उच्च दूत जल्मे खलिलजादले राजीनामा दिएका छन्। उनले अफगानिस्तानबाट अमेरिकी सेना फिर्ता भएको र तालिबानले सत्ता कब्जामा लिएको झन्डै दुई महिनापछि राजीनामा दिएका हुन्। खलिलजादले तालिबानसँगको वार्तामा अमेरिकी टोलीको नेतृत्व गरेको अमेरिकी विदेश मन्त्रालयले जनाएको छ। खलिलजादको जिम्मेवारी टोम वेस्टलाई सुम्पिईने विदेश मन्त्री एन्टोनी ब्लिंकनले बताए। खलिलजादले आफ्नो राजीनामा पत्रमा अमेरिकाको अफगान नीतिले नयाँ चरणमा प्रवेश गरेकोले र तालिबानअफगान सरकारबिचको राजनैतिक सम्झौता सोचेअनुसार नभएकोले आफूले राजीनामा दिएको बताएका छन्। साथै उनले यसको पछाडि जटिल कारणहरु रहेको समेत उनले पत्रमा उल्लेख गरेका छन्। ७० वर्षीय उच्च दूत खलिलजादले सन् २०१८ देखि पद सम्हालेका थिए। संयोजन : अस्मिता खड्का"
१७ हजार शिक्षकको दरबन्दी खाली,"काठमाडौं : शिक्षक सेवा आयोगको नियमावली संशोधनपछि रिक्त शिक्षक दरबन्दी पदपूर्तिका लागि विज्ञापन खुलाउने तयारी भएको छ। आयोग नियमावली २०५७ को दफा (१८) र (३८) नम्बरको बुँदा संशोधन भएपछि विज्ञापन खुलाउने तयारी भएको हो। दफा १८ को परीक्षाको पुर्णाङक र उत्तीर्णाङक सम्बन्धी व्यवस्थामा आयोगबाट लिइने प्रतियोगितात्मक परीक्षाको पुर्णाङक देहाय बमोजिमको हुने उल्लेख छ। उक्त बुँदा संशोधन गरी खुला प्रतियोगीतात्मक परीक्षा बनाउनुपर्ने गरी प्रस्ताव लगिएको छ। यस्तै, दफा ३८ को परीक्षाको पाठ्यक्रम तथा बढुवा सिफारीस सम्बन्धी अन्य व्यवस्थाको दुई नम्बर बुँदा संशोधन गर्ने गरी प्रस्ताव लगिएको छ। आयोगले ६ महिनाअघि नै शिक्षक सेवा नियमावलीसमेत संशोधनका लागि मन्त्रिपरीषद्मा प्रस्ताव लगेको थियो। शिक्षामन्त्री नियुक्त नहुँदा नियमावली संशोधन प्रकृया अघि बढ्न सकेको थिएन। आयोगले शिक्षक छनोटका लागि खुला विज्ञापन, आन्तरिक बढुवा र शिक्षण अध्यापन अनुमतिपत्र (लाइसेन्स) को परीक्षा लगायतका काम अड्काएका छन्। आयोगका प्रवक्ता सुदर्शन मरहठ्ठाका अनुसार नियमावली संशोधनको प्रस्ताव मन्त्रिपरीषद्ले पास गरे रिक्त दरबन्दी १७ हजार २२३ जना शिक्षकको विज्ञापन खुलाइनेछ। आयोगका अनुसार माध्यमिक तहमा १ हजार ५४४, निम्न माध्यमिक तहमा २ हजार ५९४ र प्राथमिक तहमा १३ हजार ८५ स्थायी शिक्षक छनोट गर्ने तयारी छ। प्रवक्ता मरहठ्ठाले अन्नपूर्णसँग भने, शिक्षा तथा मानवस्रोत विकास केन्द्रबाट मावीमा १५ सय ४४ निमावीमा २५ सय ९४ र प्राथमिक तहमा १३ हजार ८५ जना शिक्षकरिक्त दरबन्दी आयोगलाइ प्राप्त भएको छ। केन्द्रले २०७८ चैत मसान्तसम्म अनिवार्य अवकाश हुनेसहित रिक्त हुने शिक्षकको दरबन्दी विवरण आयोगमा पठाएको छ। आयोगलाई केन्द्रले देशभरका सामुदायिक विद्यालयमा १७ हजार २२३ जना शिक्षकको दरबन्दी रिक्त रहेको विवरण पठाएको छ। यस्तै, ३ हजार ३९१ शिक्षकको बढुवा प्रक्रियामा रहेको छ। शिक्षकको छनौट लगत्तै शिक्षक अध्यापन अनुमतिपत्रको परीक्षा सञ्चालन गर्ने आयोगको योजना छ। आर्थिक वर्ष ०७५०७६ मा लाइसेन्स परीक्षा लिइएको थियो। हालसम्म विभिन्न तहमा ७ लाख १७ हजार १०३ जनाले शिक्षक अध्यापन अनुमति पत्र लिइसकेका छन्। जसअन्तर्गत अहिलेसम्म माध्यमिक तहमा १ लाख ४४ हजार ३८१ जना, नीम्न माध्यमिक तहमा ३ लाख र प्राथमिक तहमा २ लाख २ हजार ७१२ जनाले अध्यापन अनुमति पत्र लिएका छन्। आर्थिक वर्ष २०७४०७५ देखि स्थायी शिक्षक पदपूर्तिका लागि विज्ञापन हुन सकेको छैन। नियमावली संशोधन नहुँदा आयोगको वार्षिक कार्यतालिका, परीक्षा लगायतका कामहरु प्रभावित बनेका छन्। प्रवक्ता मरहठ्ठाले भने, शिक्षक अध्यापन अनुमति पत्रको परीक्षा रोकिएको भन्न मिल्दैन। अध्यापन अनुमतिपत्र २०७६ असार २ गते विज्ञापन प्रकाशीत गर्यौँ। अध्यापन अनुमति पत्र परीक्षामा भएको त्रुटीहरु सच्याउँदैछौँ। २०७५ जेठ र असारमा खुला विज्ञापन गर्यौँ। लाइसेन्सको लागि समस्या छैन। लाइसेन्स भएका जनशक्ती मार्केटमा छ। हाल देशभर १ लाख ८ हजार शिक्षकहरु कार्यरत रहेका छन्।' यस्तै, शिक्षक सेवा नियमावली संशोधन लगायतका विषयमा आयोगका अध्यक्ष मधुप्रसाद रेग्मी र शिक्षा मन्त्री देवेन्द्र पौडेलबीच छलफल हुने तयारी छ। छलफलबाट निष्कर्ष निस्किए लगत्तै नियमावली संशोधन भए आयोगले विज्ञापन खुलाउनेछ।"
बाढी प्रभावितको सहयोगमा जुट्न कांग्रेस नेता सिंहको आग्रह,"काठमाडौं : नेपाली कांग्रेसका नेता प्रकाशमान सिंहले बाढी प्रभावितको सहयोगमा जुट्न कार्यकर्तालाई आग्रह गरेका छन्। सुदूरपश्चिम लगायत विभिन्न क्षेत्रमा अविरल वर्षाका कारण गएको बाढी, पहिरो र डुबानबाट प्रभावितहरुलाई तत्काल उद्दार तथा राहतको व्यवस्था गर्न आग्रह गरेका हुन्। उनले बाढी, पहिरो र डुबानबाट प्रभावितहरुलाई तत्काल उद्दार तथा राहतको व्यवस्था गर्न सरकारको ध्यानाकर्षण समेत गराएका छन्। सामाजिक सञ्जालमार्फत सिंहले भनेका छन्,सुदूरपश्चिम लगायत देशका विभिन्न क्षेत्रमा अविरल वर्षाका कारण गएको बाढी, पहिरो र डुबानबाट प्रभावितहरुलाई तत्काल उद्दार तथा राहतको व्यवस्था गर्ने सरकारको गम्भीर ध्यानाकर्षण गराउँदछु। साथै बाढी पहिरो र डुबानमा परेकाहरुको सहयोमा जुट्न पनि स्थानीय तहका पार्टीका साथीहरुलाई अनुरोध गर्दछु।जय नेपाल"
सार्वजनिक खरिद ऐन संशोधनको तयारी,"काठमाडौं : सार्वजनिक खरिद ऐन २०६३ मा समसायिक संशोधनको आधार निर्माण गर्ने गरी सार्वजनिक खरिद नियमावली संशोधनको मस्यौदा तयार गर्न एक कार्यदल गठन गरिने भएको छ। सार्वजनिक खरिद ऐन संशोधन गर्ने विषयमा अर्थमन्त्रालयमा सोमबार आयोजित बैठकले सार्वजनिक खरिद अनुगमन कार्यालयका सचिवको संयोजकत्वमा मस्यौदा कार्यदल गठन गर्ने निर्णय गरेको हो। कार्यदलमा प्रधानमन्त्री कार्यालय, अर्थ, कानुन, भौतिक पूर्वाधार, सहरी विकास, उर्जा, वन, भूमि व्यवस्था मन्त्रालयलगायतका प्रतिनिधिहरु सदस्य रहनेछन्। कार्यदलले सार्वजनिक खरिद ऐन, नियमावली, बोलपत्र सम्बन्धी कागजात, निर्माण व्यवसायी महासंघसहित विभिन्न निकाय तथा विज्ञहरुबाट प्राप्त सुझावहरुको अध्ययन गरी १५ दिनभित्र मस्यौदा पेश गर्नेछ। सोमबार अर्थमन्त्रालयमा आयोजित छलफलमा सार्वजनिक खरिद अनुगमन कार्यालयले ऐनमा संशोधन गर्नुपर्ने विषयहरुबारे प्रारम्भिक मस्यौदा प्रस्तुत गरेको थियो। प्रस्तावित व्यवस्था बमोजिम सार्वजनिक निर्माणको लागि बोलपत्र पेश गर्ने साविकको समय घटाउने प्रस्ताव गरिएको छ। अन्तर्राष्ट्रिय स्तरको बोलपत्रको हकमा १० दिन घटाएर ३५ दिन तथा राष्ट्रिय स्तरको बोलपत्रको हकमा नौ दिन घटाएर २१ दिन प्रस्ताव गरिएको छ। यस्तै, बोलपत्र स्वीकृत भएपछि प्रकाशन गरिने आशयको सूचनाको समयावधि पनि घटाउने प्रस्ताव गरिएको छ। नयाँ व्यवस्थाअनुसार राष्ट्रिय स्तरको बोलपत्रको हकमा तीन दिन र अन्तर्राष्ट्रिय बोलपत्रको हकमा सात दिन लाग्ने व्यवस्था गरिएको छ। शिलबन्दी दरभाउपत्र पेश गर्ने समयावधिलाई पनि १५ दिनबाट सात दिनमा झारिएको छ। बैठकमा निर्माण व्यवसायी महासंघका प्रतिनिधिहरुले प्र्र्रस्तावित मस्यौदामा गरिएको व्यवस्था आफूलाई स्वीकार्य रहेको प्रतिक्रियासहित यतिले मात्र पर्याप्त नहुने भन्दै संस्थागत हिसावले ३९ बुँदे सुझावपत्र पेश गरेका छन्। बैठकलाई सम्वोधन गर्दै अर्थमन्त्री जनार्दन शर्माले सार्वजनिक निर्माण कार्यलाई गति प्रदान गर्ने, गुणस्तरीय काम गर्ने र पुँजीगत खर्च बढाएर राष्ट्रिय पुँजी निर्माणमा समेत योगदान गर्ने उद्देश्यले सार्वजनिक खरिद ऐन तथा नियमावलीमा समसामयिक संशोधन गर्नु आवश्यक रहेको बताए। उनले सार्वजनिक निर्माणको गुणस्तर, पारदर्शिता र प्रतिष्पर्धाको मर्मलाई ध्यान दिएर संशोधन प्रस्ताव तयार गर्नुपर्नेमा जोड दिए। मन्त्री शर्माले सार्वजनिक निर्माण कार्यको लागि परामर्शदाता छनौट गर्दा संभव भएसम्म स्वदेशी जनशक्तिलाई प्राथमिकता दिनेगरी व्यवस्था गर्न निर्देशन दिए। उनले श्रम सहकारीमार्फत १० करोडसम्मको काम गर्न पाउने व्यवस्था कार्यान्वयन हुनेगरी कानुनी व्यवस्था मिलाउन निर्देशन दिए। कार्यक्रममा राष्ट्रिय योजना आयोगका उपाध्यक्ष डा विश्वनाथ पौडेल, मुख्यसचिव शंकरदास बैरागी, प्रधानमन्त्री कार्यालय, अर्थ मन्त्रालय, सार्वजनिक खरिद अनुगमन कार्यालयसहित विभिन्न मन्त्रालयका सचिवहरु, सहसचिव तथा विज्ञहरुले सार्वजनिक खरिद ऐन तथा नियमावलीमा भएका त्रुटी र सच्याउनुपर्ने विषयहरुबारे कुरा राखेका थिए। सो क्रममा उनीहरुले नयाँ सार्वजनिक खरिद ऐनको मस्यौदा तयार गर्नुपर्ने, निर्माण व्यवसायीहरुको वास्तविक क्षमता पहिचान नगरी धेरै ठेक्का एउटै कम्पनीलाई थुपार्ने परिपाटीको अन्त्य गर्नुपर्ने, निर्माण व्यवसायीहरुले तोकिएको समयमा आयोजना सम्पन्न नगरेर वर्षौँसम्म अलपत्र पार्ने गरेको, असल नियतले गरेका निर्णयमासमेत कानुनी संरक्षण नपाउँदा खरिद सम्बन्धी निर्णयहरुमा ढिलाई हुने गरेकोलगायतका विषय उठाएका थिए।"
"बझाङको थलारामा पहिरोले ७ घर पुरिए, २३ जना बेपत्ता",बझाङ : थलारा गाँउपालिका ४ डिख्लामा गएराति पहिरो जाँदा २३ जना बेपत्ता भएका छन्। गाउँभन्दा माथिको ढोगदिना भन्ने ठाउँबाट पहिरो खस्दा दुई गाउँका स्थानीय विस्थापित भएका छन् भने सात घर पुरिएका छन्। बेपत्ता हुनेमा गगने सार्कीका एकै घरका १८ जना र नरे पार्कीका घरका पाँच जना छन्। गगने सार्की रोजगारीका लागि भारतमा छन्। उनका माइला छोरा काले सार्की मात्र सकुसल छन्। तल्लो डिख्ला र माथिल्लो डिख्ला गाउँका स्थानीय विस्थापित भई त्रिभुवन मावि महेन्द्रधारमा बसेका छन्। गाउँ पहिराको जोखिममा परेपछि सयभन्दा बढी परिवार विस्थापित भई आफन्त र नजिकैको विद्यालयमा बसिरहेको शान्ति मावि पाराकाट्नेका शिक्षक मदनबहादुर साउँदले बताए। सुदूरपश्चिमका पहाडी जिल्लामा सञ्चार सेवा अवरुद्ध हुँदा थप विवरणका लागि सम्पर्क हुन सकेको छैन। बाढीले सडक अवरुद्ध भएको र नेटवर्क नहुँदा समयमै खबर नपाएकोले उद्धारमा समस्या भइरहेको स्थानीयले बताए। उनीहरुले पहिरामा परेर बेपत्ता भएको भन्ने खबर आएको तर लगातारको वर्षाले बाटो अवरुद्ध भएकाले सो घटनास्थलसम्म जान नसकिएको बताए। रासस
वर्षातका कारण मदन भण्डारी लोकमार्ग अवरुद्ध,"उदयपुर : लगातारको वर्षाको कारण मदन भण्डारी लोकमार्गको उदयपुर खण्ड अवरुद्ध भएको छ। आइतबारदेखि परेको पानी नरोकिँदा लोकमार्गमा पर्ने खोलामा पानीको वहाव बढेपछि सडक अवरुद्ध भएको हो। उदयपुर खण्डअन्तर्गतका १२ खोलामा पुल निर्माण भइ नसकेकोले खोलाकै कारण यातायातका साधन सञ्चालन हुन नसकेको हो। खोलामा पानीको वहाव बढेसँगै मंगलबार बिहानैदेखि लामो तथा छोटो दूरीका सवारी साधन ठप्प रहेका छन्। चौदण्डिगढी नगरपालिकाको लामाखोला, खैराह झोडा, ज्यामिरे, उदयपुरगढीको तावा खोलामा पानीको सतह बढेको जिल्ला प्रहरी कार्यालय उदयपुरले जनाएको छ। जसका कारण यात्रुहरु वारपार यात्रा गर्न सकिरहेका छैनन्। अधिकांश सवारीसाधन बीच बाटोमा नै अलपत्र परेका छन्। मदन भण्डारी लोकमार्गअन्तर्गत गाइघाटबाट बेल्टार हुँदै पूर्व जाने सवारीसाधनहरु खैराह झोडाको खोला र काठमाडौंतर्फका उदयपुरगढीको तावा खोलामा आएको बाढीको कारण यात्रु अलपत्र छन्। केही गाइघाट फर्किए पनि अधिकांश पानी रोकिने आशमा बीच बाटोमा नै बसिरहेका प्रहरीले जनाएको छ। ज्यामिरे खोलादेखि पश्चिम र खैराह झोडाको खोलादेखि पूर्वतिर बीच भागमा फसेका यात्रु भने केही स्थानीयको घरमा आश्रय लिइरहेको बताइएको छ। पूर्वपश्चिम मदनभण्डारी लोकमार्गको काम द्रुत गतिमा भइरहेको भए पनि अधिकांश ठाउँमा अझै सडक र पक्की पुल बन्न सकेको छैन। जग्गा विवाद र विभिन्न प्राविधिक कारण कतिपय ठाउँमा सडकले पूर्णता पाउन नसक्दा वर्षायाममा यात्रुले असहजता बेहोर्नुपरेको छ। राष्ट्रिय गौरवको आयोजना मदन भण्डारी राजमार्गको पूर्वी क्षेत्र वसाहाभिमान खण्डमा ४३ वटा पुलमध्ये १२ वटा पक्की पुल निर्माण हुन बाँकी छन्। भित्री मधेसका जिल्लालाई सहजरुपमा यातायाताको पहुँच पुर्याउने लक्ष्यसहित पूर्व झापाको शान्ति नगरदेखि पश्चिम डडेलधुरासम्म जोड्ने गरी सरकारले यो सडक सुरुवात गरेको हो।"
सेती नदीमा फसेकाहरु भन्छन्ः छिटो उद्धार गरिदिनुपर्यो,"धनगढी: सेती नदीको टापुमा फसेका ६० जनाले छिटोभन्दा छिटो उद्धार गरिदिन सरकारसँग आग्रह गरेका छन् । उद्दारको पर्खाइमा रहेका उनीहरुले यथाशीघ्र उद्दार गरि आफूहरुको व्यवस्थापन गरिदिन आग्रह गरेका हुन्। सेती नदीले धार परिवर्तन गरेपछि सिगास गाउँपालिका ढुङ्गाडका करिब ६० जना टापुमा फसेका हुन्। सीगास गाउँपालिकाका प्रवक्ता रामबहादुर धामीले उनीहरुको यथाशीघ्र उद्धार गर्न आग्रह गरेका छन् । उनले अन्नपूर्णसँग भने, सेती नदीको किनारमा मैदान थियो । धार परिवर्तन गरेर बस्तीको बीचबाट नदी गयो। अहिलेसम्म उद्धार हुन सकेको छैन। आजै मैले सुदूरपश्चिम प्रदेशका कानुनमन्त्रीसँग समय मागे तर, पाएन । उनले भने, सेती नदीले गाउँको जमिन कटान गरेर ढुंगाडतर्फ एउटा टापु बनाएको छ । जुन टापु कुनैपनि बेला बग्न सक्छ।' गाउँपालिकाका अध्यक्ष हरिसिंह धामीले काठमाडौंमा प्रधानमन्त्री शेरबहादुर देउवालाई भेटेरै घटनाबारे जानकारी गराएको प्रवक्ता धामीले बताए। सेती नदीमा बाढी आएपछि नदी आसपासका बस्ती बान्डोरीसैन, गोपघाट, बारपाटा, सिरखोलीसैन, कालागाढ, रामपुर, दिपायल, घोल्तडा, भागेतडा, कैलडा तथा नारीदाङका स्थानीयवासी त्रसित छन्। सुदूरपश्चिम प्रदेश प्रहरीका प्रवक्ता एसएसपी विक्रम चन्दका अनुसार दुई जिल्ला जोड्ने झोलुङ्गे पुल बगाउँदा करिब ६० जना नदीको टापुमा फसेका हुन् । एसएसपी चन्दले नदी दुवैतिरबाट बगेपछि उनीहरु टापुमै अड्किएको बताएका छन्। उनले पुल बगाएकाले उद्धारमा कठिनाइ भएको बताए। हेलिकोप्टरबाट उद्दार गर्ने तयारी गरिएपनि खराब मौसमका कारण समस्या भएको छ। नदीले कटान गर्न थालेपछि नदी किनारमा रहेका केहि स्थानीय रातिनै सुरक्षित स्थानतिर गएका छन्। नदीमा पानीको बाहब बढ्दै गएको र वर्षा पनि नरोकिएकाले नदी आसपासका नागरिकलाई नदी क्षेत्रमा नजान प्रशासनले आग्रह गरेको छ। सेती नदीको टापुमा ६० जना फसे, झोलुङ्गे पुल बगाउँदा उद्दारमा समस्या"
सुनसरीमा बाढीको वितण्डा,"इटहरी : सुनसरीका विभिन्न खोलामा आएको बाढीले विभिन्न गाउँ बस्ती डुबाएको छ। कयौं पसल, उद्योगमा पानी पसेको छ। सवारी साधन अवरुद्ध बनेको छ। शेहरा खोलामा आएको बाढीले इटहरी डुबानमा परेको छ। शेहरा खोलाको बाढी टेंग्रा तथा बुढी खोलामा पसेकोले बाढी आएको हो। बाढीबाट इटहरीका अधिकांश वडाहरु डुबानमा परेका छन्। वर्षा निरन्तर रहेकोले थप डुबान हुने सम्भावना छ। यसअघि कहिल्यै पानी नपसेका घरमा समेत पानी पसेको स्थानीयले बताए। तरहराको पानीपियामा आएको बाढीले स्थानीय केही घरहरु डुबाएका छन्। फँसेका मानिसहरुको उद्धार गरिएको थियो। कोशी राजमार्ग हुँदै इटहरीबाट धरान जाने सवारी साधनहरु तरहरामा रोकिएका छन्। यता सर्दू र सुनसरी खोलाले बराहक्षेत्र, इनरुवा, दुहबीलगायतका ठाउँहरुसमेत डुबानमा परेको छ। पूर्व पश्चिम महेन्द्र राजमार्ग अवरुद्ध भएको छ। नेपाली सेना, सशस्त्र प्रहरी तथा नेपाल प्रहरीले खोलाहरुमा भएका अवरोधहरु हटाउने कार्यलाई तीव्रता दिएका छन् भने आवश्यकताअनुसार उद्धारका गतिविधिसमेत अघि बढाएका छन्। इटहरीको बुढी खोला किनारका दुई वटा वस्तीमा रहेका पाँच दर्जन बढी घर परिवारहरु सुरक्षित स्थानमा सरेका छन्। केही वर्षअघि आएको बाढीमा परी उक्त बुढी खोला किनारका दुई वस्तीका ६ जनाको ज्यान गएको थियो।"
दसैंमा पोखरामा पर्यटकको चहलपहल,"पोखरा : कोभिड१९ को कारण लामो समय थला परेको पर्यटन उद्योग चलायमान हुन थालेको छ। दसैंको लामो बिदामा पोखरा घुम्न आन्तरिक पर्यटक मात्र होइन भारतीय पर्यटक पनि आउन थालेपछि पर्यटन व्यवसायले लय समात्ने आशा पलाएको छ। दसैं बिदामा पोखराको प्रमुख पर्यटकीय क्षेत्र लेकसाइडमा आन्तरिक पर्यटक र भारतीय पर्यटकको भीड नै लागेको छ। फेवातालको मध्य भागमा रहेको तालबाराही मन्दिर, विन्ध्यवासिनी मन्दिर दर्शन गर्न जानेको भीड लाग्ने गरेको हो। यसै गरी पोखराको नयाँ पर्यटकीय स्थलको रुपमा निर्माण हुँदै गरेको पुम्दीकोटको विशाल शिव मूर्ति दर्शन र अवलोकन गर्न जानेहरुको पनि उतिकै भीड लाग्ने गरेको छ। दसैंको पूर्णिमामा फेवाताल किनारमा मेला नै लाग्ने गर्दछ। सूर्योदय र अन्नपूर्ण हिमश्रृंखलाको अवलोकन गर्न बिहानै सराङ्कोट पुग्ने आन्तरिक र भारतीय पर्यटक पनि बढ्न थालेका छन्। यति बेला पोखराका पर्यटकीय क्षेत्रमा चहलपहल बढेको हो। दसैं बिदा लगत्तै पोखरामा आन्तरिक र भारतीय पर्यटकको चहलपहल बढेको पोखरा पर्यटन परिषद्का अध्यक्ष गोपीबहादुर भट्टराईले बताए। भारतको बिहार, युपी लगायतका बोर्डर क्षेत्रबाट निजी गाडीमा पोखरा आउने भारतीय पर्यटक बढेकोले पर्यटन उद्योग छिट्टै लयमा फर्कने आशा व्यवसायीमा पलाएको परिषद्का अध्यक्ष भट्टराईले बताए। आन्तरिक पर्यटक र भारतीय पर्यटकको समेत आगमनले लामो समय बन्द रहेका होटल रेष्टुरेण्ट व्यवसाय यस महिना घरभाडा, कर्मचारीको तलब तिर्नसम्म पुग्छ कि भन्ने अवस्था देखिएको उनले सुनाए। यति बेला पोखराका ठूला सानो गरि ३५ प्रतिशत होटलमा अकुपेन्सी रहेको पश्चिमाञ्चल होटल संघ पोखराका अध्यक्ष लक्ष्मण सुवेदीले बताए। पोखराका ठूला होटलमा एभरेजमा ४० प्रतिशत कोठामा र साना, मजौला होटलमा समेत गरी एभरेजमा ३५ प्रतिशत कोठामा पर्यटक रहेको उनले सुनाए। यो अवस्था पूर्णिमा सम्म रहने उनले आशा गरे। भारतीय पर्यटकको समते आगमन बढेकोले पर्यटन व्यवसायीमा नयाँ आशा बढेको उनले सुनाए। यति बेला कुल पर्यटकमा आन्तरिक पर्यटक ८० प्रतिशत, भारतीय १० प्रतिशत र अन्य मुलुकका २ देखि ३ प्रतिशत पर्यटक आएको अध्यक्ष सुवेदीले बताए। पोखरामा ठूला साना गरी १ हजार होटल रहेका छन्। यिनमा ३० हजार बेड संख्या रहेको अध्यक्ष सुवेलीले बताए। फेवा लेकसाइड र ड्याम साइडमा मात्र ७ सय होटल रहेका छन्। पोखराका १६ स्टार होटल सहित १ हजार बढी साना ठूला होटलमा मात्र पौने ४ खर्व लगानी रहेको उनले बताए। होटल क्षेत्रमा १५ हजार भन्दा बढी कर्मचारी रहेका छन्। असोज पहिलो सातादेखि कोरोना नियन्त्रण गर्न सरकारले लगाएको लकडाउन पूर्ण रुपमा हटाएपछि ७ हजार कर्मचारी फर्केर नियमीत सेवा दिइरहेको उनले बताए। पहिलो लकडाउन खुकुला हुँदा गत वर्षको दसैं र तिहारको बिचमा पनि आन्तरिक पर्यटकको आगमन बढे पनि यति बेलाभन्दा कम आएका थिए। असोजको पहिलो साता देखि सरकारले लकडाउन पूर्ण रुपमा हटाएपछि रात्रिकालीन व्यवसाय पनि कोरोना अघिकै अवस्थामा सञ्चालन गर्न पाएका छन्। रातभर जागा रहने लेकसाइड कारोना कालमा दिनमा पनि शुन्यता छाएको थियो। यति बेला भने रातमा पनि पोखराको पर्यटकीय क्षेत्र गुल्जार हुने क्रम सुरु भएको छ। खोपले घुम्ने वातावरण बनायो : भारतीय पर्यटक पोखरा घुम्न आएका भारतीय पर्यटकले कोभिड विरुद्धको खोप लगाएपछि घुम्न निस्कने वातावरण बनेको बताएका छन्। पोखराको सराङ्कोटमा बिहानै सूर्योदय र अन्नपूर्ण हिमालको अवलोकन गर्न पुगेका भारतको गोरखपुरका आयाज खानले खोप लगाएपछि घुम्न निस्कने वातावरण बनेको बताए। कोभिडको कारण लामो समय बाहिर निस्कन नपाएको अवस्थामा पोखराको प्राकृतिक सुन्दरतामा रमाउने योजना बुनेर परिवार सहित पोखरा घुम्न आएको उनले सुनाए। दसैंको भोलीपल्न खुलेको अन्नपूर्ण हिमाललाई पृष्ठमूमी पारेर सराङ्कोटमा उनको जोडी सेल्फी खिच्न निकै व्यस्त थिए। सराङ्कोट घुम्न पुगेकी भारतको गोरखपुरकै सादमा जावेदले पनि पोखराको प्राकृतिक सुन्दरतामा रमाउन पाउँदा निकै खुशी लागेको बताइन्। पोखरा घुम्ने क्रममा सुरक्षित महसुस गरेको पनि भारतीय पर्यटकले बताएका छन्। यति बेला पोखरामा भारतीय पर्यटक निजी कारमा परिवार सहित पोखरा घुम्न आउने बढेका छन्। ठूला गाडीमा भने फाट्ट फुट्ट मात्रामा मात्र भारतीय पर्यटक आउन थालेका छन्। मुक्तिनाथ दर्शन गर्न जाने पर्यटक पनि आउने क्रम सुरु भएको हो। यसैले पोखरामा भारतीय पर्यटकको चहलपहल बढ्न थालेको हो।"
धरानमा पहिरोले घर पुरिंदा दुई बच्चाको मृत्यु,सुनसरी : धरानमा मंगलबार परेको अविरल वर्षाको कारण घर पुरिंदा दुई जना बच्चाको मृत्यु भएको छ। मृत्यु हुनेमा सुनसरी धरान उपमहानगरपालिका १३ नागेश्वर मार्ग बस्ने निसान राईको छोरी ८ वर्षीया निसु राई र छोरा ४ वर्षीय निहान राई रहेका छन्। आज दिउँसो पौने २ बजे घरमाथिबाट पहिरो झरी उनको १ तले टिनको छाना भएको घर पुरिंदा सो घर भित्र रहेका दुई बच्चासमेत पुरिएका थिए। घटनाको जानकारी पाए लगतै इलाका प्रहरी कार्यालय धरानबाट उद्धारको लागि प्रहरी टोली खटिएको थियो। उद्धारमा खटिएको प्रहरी टोलीले दिउँसो साढे ३ बजे दुईजना बच्चालाई मृत अवस्थामा फेला पारेको हो। घटनाको बारेमा थप अनुसन्धान भइरहेको छ।
लेउती खोलाको बाढीले कोशी राजमार्ग बगायो,"धनकुटा : अविरल वर्षाले लेउती खोलामा आएको बाढीले सडक बगाउँदा कोशी राजमार्ग अन्तर्गत धरानधनकुटा सडक पूर्ण रुपमा अवरुद्ध बनेको छ। लेउती खोलाको बाढीले साँगुरीगढी गाउँपालिका वडा नं ६ फेदीमा करिव ५० मिटर सडक बगाएको सडक डिभिजन कार्यालयका सुपरभाइजर अमृता राईले बताइन्। मंगलबार दिउँसो ४ बजेतिर पानीको वहाव बढेसँगै लेउती खोलाको धार परिवर्तन भइ कोशी राजमार्गमा सडकमा पसेको थियो। उनका अनुसार क्षति भएको सडकसम्म जाने स्थिति नै छैन। खोला उर्लिएको छ। बालुवा तथा माटो सहितको बाढी आइरहेको छ। बाटो बगाएपछि सडक पुरै अवरुद्ध छ। धरानदेखि आएका र धनकुटाबाट गएका सयौं गाडी बाटोमा नै रोकिएका छन्। यात्रुहरु अलपत्र परेका छन्। पानीको वहाव बढेको कारण सडक अझै क्षति हुने सम्भावना रहेको उनले बताइन्। तत्काल कुनै वैकल्पिक बाटो बनाउने स्थिति छैन। जसको कारण चाडै सडक खुल्ने सम्भावना छैन। अविरल रुपमा पानी परिरहेको कारण राजमार्गका वरपरि पहिरोको सम्भावना बढेको छ। बाढीले सडक बगाएको क्षेत्रमा कुनै बस्ती रहेको छैन। बाटो बगाएदेखि तीन मिटर वर फेदी खोलामा पुल रहेको छ। त्यहाँ केही होटल र स्थानीयको घर रहेको छ। जिल्ला सदरमुकामदेखि सुरक्षाकर्मीको टोली बाटो बगाएको स्थानमा पुगेका छन्। जिल्ला ट्राफिक प्रहरी कार्यालय धनकुटाका प्रमुख सुरेन्द्र खड्काले कोशी राजमार्गको विभिन्न ठाउँमा पहिरो गइरहेको बताए। सदरमुकाम मास्तिरको सल्लेरीमा रुख ढल्दा बाटो अवरुद्ध बनेको छ। त्यहाँ सुरक्षाकर्मी र स्थानीयले रुख पन्छाएका छन्। उनले भने, 'ठाउँठाउँमा रुख ढलेका छन्। ढलेका रुख पन्छाउने काम भइरहेको छ। लगातार पानी परिरहेकोले थप क्षति हुने सम्भावना छ। '"
शरद् ऋतुमा १७ वर्षपछि कञ्चनजंघा आरोहण,"काठमाडौं : विश्वको तेस्रो अग्लो शिखर कञ्चनजंघा (८५८६) हिमाल १७ वर्षपछि शरद् ऋतुमा आरोहण भएको छ। एक ताइवानी र चार नेपाली आरोहीको टोली असोज ३० गते दिउँसो १ बजे शिखरमा पुगेको हो। ताइवानका सेङ को अथ, दोलखाका निमा ग्याल्जेन शेर्पा र पाशाङरिन्जे शेर्पा तथा सोलुखुम्बुका ग्याल्जे शेर्पा र दाकीपा शेर्पाले आरोहण गरेको सेभेन समिट ट्रेक्स प्रालिका म्यानेजर थानेश्वर गुरागाईंले बताए। ताप्लेजुस्थित कञ्चनजंघा हिमालको चुचुरोमा सन् २००४ पछि शरद् ऋतुमा कोही पनि आरोही पुग्न सकेका थिएनन्। मौसमले साथ दिएका कारण आरोहण सफल भएको एक आरोही पाशाङरिन्जे शेर्पाले सुनाए। अगाडि गएको टोली खराब मौसमका कारण नसकेर फर्कियो। हामीले क्याम्प ४ सम्म उहाँहरूले नै बनाएको बाटो र डोरी प्रयोग गर्यौं, उनले अन्नपूर्णसँग भने, त्यसभन्दा माथि मौसमले साथ दियो। दाकीपा शरद् ऋतुमा कञ्चनजंघा आरोहण गर्ने पहिलो महिला बनेकी छन्। यो हिमाल आरोहणको ६६ वर्षे इतिहाँसमा शरद्मा यसअघि कोहि पनि महिलाले आरोहण गरेको रेकर्ड नभएको सेभेन समिटले जनाएको छ। सामान्यतया दुई सिजनमा हिमाल आरोहण हुन्छन्। बैसाखजेठ (गर्मी) र असोजकार्तिक (शरद्)। धेरै आरोहण बैसाखजेठमा हुने गरेको छ।"
राप्ती नदी पारीबाट १९ घण्टापछि ४ जनाको उद्दार,"नेपालगन्ज : बाँकेमा नेपाल प्रहरी र सशस्त्र प्रहरी बलको टोलीले राप्ती नदीको बाढीमा फसेका ४ जना पुरुषको १९ घण्टापछि उद्दार गरेको छ । जिल्ला आपतकालीन कार्य सञ्चालन केन्द्र बाँकेका सूचना व्यवस्थापन अधिकृत रुपन ज्ञवालीका अनुसार सोमबार दिउँसो २ बजेतिर राप्ती नदी पारी बनकरेली टिप्न गएका डुडुवा गाउँपालिका ४ का ५५ वर्षीय सोखत नाउ, ४५ वर्षीय सव्विर खाँ, ३० वर्षीय प्रमोद लोनिया र ६० वर्षीय नाजिर खाँको मंगलबार बिहान ८:४० उद्दार गरिएको हो । सोही समूहमा गएका अन्य ३ जना पुरुष भने सोमबार दिउँसो नै पौडी खेलेर नदी तर्न सफल भएका थिए । राप्ती नदीको खजुरा टापुमा सोमबार साँझ नै जिल्ला आपतकालीन कार्य सञ्चालन केन्द्रमा खबर गरिएको थियो । राप्ती नदीको बाढीले काठ दाउरा बगाएर उद्दारमा जोखिम रहेको र नदी पारी रहेकाहरु सुरक्षित स्थानमा बसेकाले जोखिमको खतरा नरहेकाले बिहान मात्र उद्दार गरिएको हो,' उनले प्रष्ट पारे । राप्ती नदीमा बिहानसम्म पानीको सतह ४२० क्युसेक पुगेको थियो । ५०४ क्युसेक पुग्नुलाई मात्र खतराको तह मानिन्छ । मंगलबार दिउँसोदेखि नै पानीको सतह घट्दो क्रममा छ ।"
चीनले नेपाललाई थप २० लाख डोज कोरोना खोप दिने,"काठमाडौं : परराष्ट्रमन्त्री डा नारायण खड्का र चीनका विदेशमन्त्री वाङ यीबीच टेलिफोन वार्ता भएको छ। परराष्ट्र मन्त्रालयले जनाएअनुसार उनीहरुबीच १ घन्टा टेलिफोनमा कुराकानी भएको हो। कुराकानीका क्रममा परराष्ट्रमन्त्री खड्काले नेपाल एक चीन नीतिप्रति प्रतिवद्ध रहेको बताएका थिए। मन्त्री खड्काले नेपालको आर्थिक विकासमा चीनले गरेको सहयोग प्रशंसनीय भएको बताएका थिए। यस्तै, चिनियाँ विदेशमन्त्री वाङ यीले नेपाललाई अनुदानस्वरुप थप २० लाख डोज कोरोना खोप दिने घोषणा गरे। मन्त्री द्वयबीच कोरोना खोप, आर्थिक सहायता,सीमा व्यवस्थापनबारे छलफल भएको थियो। तातोपानी र रसुवागढी नाकाबाट कन्टेनर सूचारु गर्ने विषयमा पनि उनीहरुबीच छलफल भएको थियो। मन्त्री खड्काले कोरोनाविरुद्ध लड्न खोपलगायत अन्य स्वास्थ्य उपकरण सहयोग गरेकोप्रति चीन सरकारलाई धन्यवाद दिए। विदेशमन्त्री वाङ यीले डाखड्कालाई चीन भ्रमणको निम्तो समेत गरेका छन्।"
कात्तिक ७ र ८ मा 'भिटामिन ए' र जुकाको औषधि खुवाइँदै,काठमाडौं : सरकारले कात्तिक ७ र ८ गते राष्ट्रिय भिटामिन ए र जुकाको औषधि खुवाउने कार्यक्रम सञ्चालन गर्ने भएको छ। हरेक वर्ष कात्तिक २ र ४ गते खुवाउँदै आइरहेको भिटामिन ए र जुकाको औषधि खुवाउने समय यस वर्ष परिवर्तन भएको हो। दसैंका कारण समय परिवर्तन गरिएको स्वास्थ्य तथा जनसंख्या मन्त्रालयले जनाएको छ। ७५३ वटै पालिकामा ६ महिनादेखि ५ वर्षसम्मका बालबालिकाहरुलाई भिटामिन ए र १ देखि ५ वर्षसम्मका बालबालिकाहरुलाई जुकाको औषधि खुवाइने छ। बालबालिकाहरुलाई भिटामिन ए र जुकाको औषधि खुवाउन जाँदा जनस्वास्थ्यका मापदण्ड अपनाएर खुवाउन आग्रह गरेको छ।
भारतीय डिफेन्स कलेजका प्रशिक्षार्थी जंगी अड्डामा,"काठमाडौं : भारतको नयाँ दिल्लीमा डिफेन्स कोर्ष गरिरहेका सैनिक अधिकारीले मंगलबार जंगी अड्डाको भ्रमण गरेका छन् । असोज ३१ गते नेपाल आएको उक्त टोलीको नेतृत्व भारतीय जल सेनाका वरिष्ठ सैनिक अधिकारी धिरेन भिगले गरेका छन्। उनीहरु भारतको नयाँ दिल्लीस्थित नेसनल डिफेन्स कलेजका प्रशिक्षार्थी हुन् । सो अवसरमा प्रधानसेनापति प्रभुराम शर्माले भिगसँग भेटवार्ता गरेका थिए । प्रधानसेनापति शर्माले दुई मुलुकका सेनाबीच हुने पारस्पारिक भ्रमणले द्विपक्षीय सुरक्षा चासोलाई सम्बोधन गर्न सहज हुने बताए । टोलीले पोखरास्थित मध्यकमाण्ड हेडक्वाटर, शिवपुरीस्थित कमाण्ड तथा स्टाफ कलेजको अध्ययन भ्रमण गर्नेछ । उक्त टोली धार्मिक एवं पर्यटकीय क्षेत्रमा समेत जाने छ । टोलीले पशुपतिनाथ मन्दिर, मुक्तिनाथ मन्दिर, नाम्चे स्थित होटल एभरेष्ट भ्यु र चन्द्रागिरीको भ्रमण गर्ने नेपाली सेनाले जनाएको छ । कमाण्ड तथा स्टाफ कलेज गर्ने क्रममा भारतीय र नेपाली सैनिक अधिकारीहरु एक अर्को मुलुक भ्रमण गर्ने परम्परा छ । सोही परम्परा अनुसार भारतीय टोली काठमाडौं आएको हो । अष्ट्रेलिया, भुटान, माल्दिभ्स र श्रीलंकाका सैनिक अधिकारीहरु सम्मिलित उक्त टोली कार्तिक ६ गते भारत फर्किनेछ।"
"१०९६ जनामा कोरोना संक्रमण पुष्टि, १२ को मृत्यु","काठमाडौं : थप १०९६ जनामा कोरोना भाइरस (कोभिड१९) संक्रमण पुष्टि भएको छ। पछिल्लो २४ घन्टामा ९ हजार ९१६ नमूना परीक्षणमा १०९६ जनामा संक्रमण पुष्टि भएको स्वास्थ्य तथा जनसंख्या मन्त्रालयले जनाएको छ। पछिल्लो २४ घन्टामा ८ हजार १४० नमूनाको पीसीआर र १७ सय ७६ नमूनाको एन्टिजेन विधिबाट परीक्षण गरिएको थियो। तीमध्ये पीसीआरबाट ९५७ जनामा र एन्टिजेनबाट १३९ जनामा कोरोना भाइरस संक्रमण पुष्टि भएको हो। यस्तै, पछिल्लो २४ घन्टामा कोरोनाबाट १२ जनाको मृत्यु भएको छ। यो सहित नेपालमा कोरोनाबाट मृत्यु हुनेको संख्या ११ हजार ३०५ पुगेको छ। मन्त्रालयअनुसार मंगलबार १००४ जना कोरोनामुक्त भएका छन्। यो सहित निको हुनेको संख्या ७ लाख ८३ हजार ३९७ पुगेको छ। हाल कोरोना सक्रिय संक्रमितको संख्या ११ हजार ८१५ रहेको छ। पछिल्लो २४ घन्टामा १६३०२६ जनाले कोरोना विरुद्धको खोप लगाएका छन्।"
पानमखानको कोसेलीसँगै मनाइयो कोजगरा,"जनकपुरधाम : पगपग पोखर माछ मखान, सरस बोल मुस्की मुख पान, इ थीक मिथिलाक पहचान मैथिली भाषाको यो उखानले मिथिलाञ्चल क्षेत्रको विशिष्टतालाई वर्णन गर्छ। यस उखानलाई सार्थक बनाउने पर्व हो कोजाग्रात पूर्णिमा जसलाई लोकभाषामा कोजगरापनि भनिन्छ। आश्विन शुक्ल पक्ष शरद पूर्णिमाको दिन मनाइने कोजाग्रात पूर्णिमाको मिथिलामा विशेष महत्व छ। सम्पन्नताकी देवी लक्ष्मीको आगमन स्वरुप यो पर्व मनाइन्छ। अर्कोतर्फ मिथिलामा यसलाई वैवाहिक संस्कारको एक पर्वको रुपमा पनि मानिन्छ। यस पर्वका दिन नव विवाहित जोडीको परिवारमा विशेष उत्सव हुन्छ। विशेष गरी मैथिल ब्राह्मण र कायस्थहरुले कोजगरा मनाउँछन्। यस दिन नववधुको माइतबाट घरमा बाँसको डाला सजाएर पठाउने चलन छ। सो डालामा पान, मखान, केरा, विभिन्न थरिका मिठाइ, दही, मिश्री लगायतका सामान कोसेली पठाउने गरिन्छ। नववधुको घरबाट आएको बाँसको डालामा धान र दुबो राखेर कोजगराको राती विवाहित महिलाले नवविवाहित वरको चुमान ( विशेष पुजा) गर्ने परम्परा छ। चुमान गर्ने बेलामा गाउँ टोलका महिला एकत्रित भइ लोकगीत गाउने हुँदा निकै मनोरम हुन्छ। चुमानको विधि सम्पन्न भएपछि गाउँभरि भोज गर्ने गरिन्छ। भोजमा पान र मखान विशेष रुपमा बाट्ने गरिन्छ। कोजाग्रात पर्वको अवसरमा मठमन्दिरमा भगवानलाई पनि पान, मखान भोग लगाउने गरिन्छ। कोजगराको राति जाग्राम गर्ने परम्परा पनि छ। भनिन्छ यस रात माता लक्ष्मी पृथ्वीको भ्रमणमा घुम्न आउने हुनाले जसको घरको मुलढोका खुलेको हुन्छ त्यसमा धन, ऐश्वर्य र सम्पन्नता भर्ने मान्यता छ।"
डोटीमा घर भत्किँदा दुईजनाको मृत्यु,डोटी : तीन दिनदेखिको लगातारको वर्षाका कारण जिल्लाको सायल गाउँपालिका६ मेल्लेखमा पहिरोले घर भत्काउँदा च्यापिए दुईजनाको मृत्यु भएको छ । मृत्यु हुनेमा सायल६ मेल्लेखका सागर र ११ का आशिष कुन्जेडा छन् । जिल्ला प्रहरी कार्यालयका सहप्रवक्ता तथा प्रहरी निरीक्षक रवीन्द्र चन्दका अनुसार वर्सातले स्थानीयवासी वीरबहादुर कुन्जेडाको घर भत्किँदा च्यापिएर उनीहरुको मृत्यु भएको हो । च्यापिएकाको शव निकाल्न तथा थप उद्धारका लागि इलाका प्रहरी कार्यालय मौवाबाट प्रहरी निरीक्षक किसन चन्दको नेतृत्वमा प्रहरी टोली परिचालन भएको बताइएको छ । जिल्लामा वर्सातका कारण विभिन्न ठाउँमा क्षति भएको भएपनि सञ्चार सम्पर्क विच्छेदका कारण अन्य क्षेत्रको खबर प्रप्त हुन नसकेको प्रहरी प्रमुख दानबहादुर मल्लले जानकारी दिए। रासस
सुदूरपश्चिमका पहाडी जिल्लामा टेलिफोन र विद्युत सेवा अवरुद्ध,"धनगढी : अविरल वर्षासँगै सदूरपश्चिमका पहाडी जिल्लाको टेलिफोन सेवा अवरुद्ध भएको छ । सोमबार रातिदेखि टेलिफोन र विद्युत सेवा अवरुद्ध भएको हो। निरन्तर वर्षाले उद्धारमा कठिनाइ भइरहेको छ भने क्षतिको विवरण संकलनमा पनि समस्या भइरहेको बताइएको छ। भीमदत्त पन्त राजमार्गको खानीडाँडामा रुख ढलेर नेपाल टेलिकमको फाइवर अवरुद्ध भएपछि पहाडी जिल्लाको फोनसेवा अवरुद्ध भएको हो । नेपाल टेलिकमका प्रमुख सुरत मल्लले फाइबर टुटेको स्थानमा प्राविधिक टोली पुगिसकेको बताए । राति नै रुख ढलेर सेवा अवरुद्ध भएको छ, बनाउने काम सुरु भइसकेको छ,' मल्लले भने । सेवा अवरुद्ध भएपछि स्थानीयले घरमा खबर गर्न पाएका छैनन् । फाइवरमा समस्या आएपछि इन्टरनेट सेवा समेत अवरुद्ध भएको छ । फाइवरको एडीएसएस नै टुटेको छ, यो मुख्य लिंक हो, लिंक नै टुटेपछि समस्या आयो,' टेलिकमका प्रमुख मल्लले भने । फाइबर टुटेपछि डडेल्धुरा, डोटी, अछाम, दार्चुला, बझाड, बाजुरा र बैतडी गरी ७ जिल्लाको टेलिफोन, इन्टरनेट अवरुद्ध भएको हो । कैलाली र कञ्चनपुर सहित पहाडि जिल्लाका अधिकांश स्थानमा सोमबार रातिदेखि विद्युत सेवा पनि अवरुद्ध भएको छ । पहाडि जिल्लातिर जाने राष्ट्रिय प्रसारण लाइन, स्थानीय वितरण लाइनहरुमा ठाउँठाउँमा क्षति भएकाले विद्युत अवरुद्ध भएको नेपाल विद्युत प्राधिकरण क्षेत्रीय कार्यालय अत्तरियाले जनाएको छ । विद्युत अवरुद्ध भएको स्थानमा प्राविधिक खटाइसकिएको पनि प्राधिकरणले जनाएको छ ।"
खोलाले बगाएर उदयपुरमा दुईजनाको मृत्यु,उदयपुर : उदयपुरमा अलगअलग ठाउमा खोलाले बगाएर दुईजनाको ज्यान गएको छ । बेलका नगरपालिका २ स्थित गिदेरी खोला र कटारी नगरपालिका २ स्थित कमला खोलाले बगाएर दुईजनाको ज्यान गएको हो । जिल्ला प्रहरी कार्यालयका डीएसपी बेदप्रसाद गौतमका अनुसार सोमबार गिदेरी खोलामा स्थानीय विश्वनाथ चन्द्रबंशीका दुई वर्षीय छोरा भरत चन्द्रबंशी र कमला खोलामा कटारी नगरपालिका १० गिजिङटारका ४५ वर्षीय गुमानसिंह खड्काको ज्यान गएको हो । असोज ३१ गते दिउँसो घरबाट वेपत्ता भएका चन्द्रबंशी सोमबार खोलामा डुबेर मृत्यु भएको अवस्थामा फेला परेका थिए । त्यसैगरी असोज २९ गते कटारी २ माझिटोलस्थित कमला खोलामा वेवारिसे अवस्थामा फेला परेको खड्काको सोमबार बेलुका सनाखत भएको हो । वेवारिसे शव फेला परेको सम्बन्धी सूचना प्रवाह भएपछि मृतकका भाइ डिकबहादुर खड्काले आफ्नो दाजुको पहिचान गरी शव बुझेको डीएसपी गौतमले बताए । दुबै शव पोष्टमार्टमपछि आफन्तलाई बुझाइएको उनले बताए ।
"७७३३ अंकले घट्यो नेप्से, साढे ३ अर्बको सेयर कारोबार","काठमाडौं : साताको दोस्रो कारोबार दिन ६९५१ अंकले ओरालो लागेको नेप्से परिसूचक मंगलबार ७७३३ अंकले घटेर २५ सय १०७३ विन्दुमा अडेको छ। यस्तै ठूला कम्पनीको शेयर कारोबार मापन सेन्सेटिभ परिसूचक १३२८ अंकले घटेर ४७१९१ विन्दुमा झरेको छ। यसदिन २२१ कम्पनीको ९५ लाख ७५ हजार ६०१ कित्ता सेयर ३ अर्ब ७८ करोड ३४ लाख रुपैयाँ बराबरमा खरिदबिक्री भयो। सोमबार २१८ कम्पनीको ८७ लाख ७६ हजार कित्ता सेयर २ अर्ब ९६ करोड ६८ लाख ९९ हजार रुपैयाँमा खरिदबिक्री भएको थियो। १३ वटै समूहको परिसूचक घटेको छ। यसदिन वित्तीय समूहको परिसूचक सर्वाधिक ५०९ प्रतिशतले घटेको छ। यस्तै जलविद्युत र विकास बैंकको परिसूचक क्रमश ४४७ र ४१४ अंकले ओरालो लागेको हो। करिब ८ वटा समूहको परिसूचक २ प्रतिशतभन्दा बढीले घटेको छ। यसदिन कारोबारको आधारमा एनआइबीएल शीर्ष स्थानमा रह्यो। यो कम्पनीको ११ करोड १२ लाख ९५ हजार ५४३ रुपैयाँको शेयर कारोबार भयो। यस्तै, नेपाल हाइड्रो डेभलपर्स र नेसनल हाइड्रोपावरको मूल्य सबैभन्दा धेरै ९ प्रतिशत घटेको छ। बैंक तथा वित्तीय संस्थाहरुले ब्याजदर बढाउने सूचना सार्वजनिक गरेसँगै त्यसको प्रभाव सेयर बजारमा परेको छ। सोमबार करिब १ दर्जन बढी बैंकहरुले मुद्दति निक्षेपमा १० प्रतिशतभन्दा बढी ब्याजदर सार्वजनिक गरेका थिए। ब्याजदर सार्वजनिक भएसँगै त्यसको प्रभाव शेयर बजारमा परेको हो। बैंकहरुले ब्याजदर बढाएपछि लगानीकर्ताहरु भने निराश छन्।"
चीन र रुसी युद्धपोतले जापानको मुख्य टापु एकसाथ पार गरे,टोक्यो : चीन र रुसी युद्धपोतले पहिलो पटक जापानको मुख्य टापु सँगसँगै पार गरेका छन्। दुवै मुलुकको युद्धपोतले सोमबार जापानको मुख्य टापु होन्शु र होक्काइदोको बीच भागमा अवस्थित सुगारु स्ट्रेइट पार गरेका हुन्। जापानको रक्षा मन्त्रालयले जनाए अनुसार दुवै मुलुकको युद्धपोत एकसाथ पार हुनुको कारण भने हालसम्म बुझ्न सकिएको छैन। चिनियाँ र रुसी युद्धपोतलेसँगै जापानको मुख्य टापु पार गरेको जापानको रक्षा मन्त्रालयले पहिलो पटक पुष्टि गरेको छ। तर त्यसको कारण भने अहिलेसम्म पत्ता लागेको छैन मन्त्रालयले भनेको छ। रक्षा मन्त्रालयकाअनुसार नौ सेनासहित करिब १० वटा युद्धपोत जापानको समुद्र हुँदै प्रसान्त महासागर क्षेत्रतर्फ गएका थिए। उक्त क्षेत्रमा अन्तर्राष्ट्रिय युद्धपोत चल्नु गैरकानुनी नभएपनि चीन र रुसको उदेश्यबारे विश्लेषण गर्न बाँकी रहेको रक्षा मन्त्रालयले जनाएको छ। चीन र रुसले सो क्षेत्रमा यस महिनामा संयुक्त सैन्य अभ्यास गरेको क्योडो न्युजले उल्लेख गरेको छ।
"ब्रेक फेल हुँदा दुर्घटना, ३ गम्भीर घाइते","गोरखा : ब्रेक फेल भएको जीप भित्तामा ठोक्काउँदा गोरखामा तीन जना गम्भीर घाइते भएका छन्। १२ जना सामान्य घाइते भएका छन्। गण्डकी गाउँपालिका ४ फुजेलबाट धादिङको बेनिघाटतर्फ गइरहेको ना ४ च ७७३८ नम्बरको बोलेरो जीप मंगलबार बिहान करिब १० बजे घ्याल्चोकटार कुनागाउँमा दुर्घटना भएको हो। दुर्घटनामा परी फुजेलकी २१ वर्षकी प्रतिमा पोखरेल, २० वर्षका सुनिल थापा र गण्डकी ५ दर्बुङ माइत र चितवन घर भएकी ४४ बर्षकी सुष्मा श्रेष्ठ घाइते भएका हुन्। घाइते तीनै जनालाई उपचारका लागि वीर अस्पतालको ट्रमा सेन्टरमा लगिएको स्थानीय प्रहरी चौकीका प्रसनि किरण बस्नेतले जानकारी दिए। ओह्रालो बाटोमा कुदिरहेको जीपको ब्रेक फेल भएपछि चालकले ठूलो दुर्घटनाबाट जोगाउन भित्तामा ठोक्काएका प्रहरीले जनाएको छ। ५ जना सिट क्षमताको नीजी नम्बर प्लेटको जीपमा १५ जनाले यात्रु थिए। अन्य सामान्य घाइतेको पृथ्वीराजमार्गस्थित स्वास्थ्य संस्थामा सामान्य उपचार भएको थियो।"
खराब मौसमका कारण हवाई उडान प्रभावित,"काठमाडौं : खराब मौसमका कारण नियमित हवाई सेवा प्रभावित बनेको छ । त्रिभुवन अन्तर्राष्ट्रिय विमानस्थलका अनुसार चन्द्रगढी, विराटनगर र जनकपुर एयरपोर्टमा हवाइ उडान प्रभावित भएको हो । चन्द्रगढीमा भर्खरैबाट हवाइ सेवा सञ्चालनमा आएको छ। विराटनगर र जनकपुरमा नियमित उडान प्रभावित बनेको छ । अन्तर्राष्ट्रिय उडानमा भने कुनै समस्या नआएको विमानस्थलले जनाएको छ।"
प्रतिनिधिसभा बैठक कार्तिक ११ गते बस्ने,"काठमाडौं : प्रतिनिधिसभा बैठक कार्तिक ११ गते बस्ने भएको छ। संघीय संसदका महासचिव डा भरतराज गौतमका अनुसार कार्तिक ९ गतेका लागि बोलाइएको बैठक दुईदिन पछि सरेको हो। संघीय संसद सचिवालयले मंगलबार जारी गरेको विज्ञप्तिमा भनिएको छ, मिति २०७८ साल कार्तिक ९ गते मंगलबार दिनको १:०० बजे बस्ने गरी निर्धारण भएको प्रतिनिधिसभाको बैठक विशेष कारणवश सो दिन र समयमा बस्न नसक्ने भएकाले प्रतिनिधिसभा नियमावली, २०७५ को नियम ६ को उपनियम (३) बमोजिम सम्माननीय सभामुखज्यूले मिति २०७८ साल कार्तिक ११ गते बिहीबार दिनको २:०० बजे बैठक बस्ने गरी निर्धारण गर्नुभएको व्यहोरा माननीय सदस्यहरुको जानकारीको लागि यो सूचना प्रकाशित गरिएको छ । यसअघि कार्तिक ९ गतेका लागि बैठक तोकिए पनि विशेष कारणवश दुई दिन पर सरेको संसद सचिवालयले जनाएको छ।"
शरीरमा मट्टितेल खन्याएर आत्मदाहको प्रयास,"सन्धिखर्क : अर्घाखाँचीको सन्धिखर्क२ चुत्राबेसीमा एक महिलाले शरीरमा आगो लगाएर आत्मदाहको प्रयास गरेकी छन् । सन्धिखर्क २, चुत्राबेसी संखेटारी निवासी ४३ वर्षीय नुमकला विकले आफैले शरीरमा मट्टितेल छर्किएर जल्ने प्रयास गरको जिल्ला प्रहरी कार्यालय अर्घाखाँचीका प्रमुख प्रहरी नायब उपरीक्षक अम्बरबहादुर थापाले बताए । उनको अहिले जिल्ला अस्पताल अर्घाखाँचीमा उपचार भइरहेको छ । घटना बारेमा थप अनुसन्धान भइरहेको जिल्ला प्रहरी कार्यालयका प्रनाउ थापाले बताएका छन् ।"
"स्वस्थ मन, स्वस्थ तन","मन, शरीर र समाज अन्तरसम्बन्धित छन्। जस्तो कि मानसिक स्वास्थ्यका लागि स्वस्थ मन आवश्यक छ। स्वास्थ्य शब्दले शारीरिक, मानसिक तथा सामाजिक स्वास्थ्यलाई इंगित गर्छ। त्यो किनभने मानिसको मन, शरीर र समाज तीनैै एक अर्काेसँग अन्तरसम्बन्धित छन्। जस्तो कि मानसिक स्वास्थ्यका लागि स्वस्थ मन आवश्यक छ। र, मानिसको मन सन्तुलित तथा प्रभावकारी स्नायु प्रणालीमा आधारित हुन्छ। स्नायु प्रणालीको प्रभावकारी सुसञ्चालनका लागि शारीरिक स्वास्थ्य आवश्यक पर्छ। त्यस्तै व्यक्तिको समाजसँगको व्यवहार र सहभागिता उसको मानसिक र सामाजिक स्वास्थ्यसँग गाँसिएको हुन्छ। त्यसैले स्वस्थ जीवनका लागि शारीरिक, मानसिक तथा सामाजिक स्वास्थ्यप्रति गम्भीर हुनु अति नै आवश्यक छ। तर, नेपालजस्ता पिछडिएको देशहरूमा तीव्र रूपमा बढिरहेको मानसिक समस्याहरूको उपचारको समुचित सुविधाहरू, शारीरिक रोगको उपचारको सुविधाको तुलनामा नगन्य छ। त्यसैले मानसिक समस्याहरूको सही निदान र उपचार हुन नसकी बिरामीहरूले धेरै दुःखकष्ट बेहोर्नु परेको छ। यस्ता मानसिक समस्याहरूको कारण कतिपयको जीवन नै बर्बाद भएको छ। मानसिक स्वास्थ्य हरेक नागरिकको अधिकार हो। त्यसैले हरेक राष्ट्रले हरेक नागरिक समक्ष मानसिक स्वास्थ्यको पहुँच पुर्याउनु आजको आवश्यकता र कर्तव्य पनि हो। तर, विडम्बना के भने नेपाल जस्ता पिछाडिएका राष्ट्रहरू मानसिक स्वास्थ्यको पहँुचबाट निकै टाढा छन्। जोसुकैलाई पनि मानसिक समस्या मानसिक समस्याहरू जुनसुकै उमेर, वर्ग तथा धर्मसंस्कृतिका व्यक्तिहरूलाई हुन सक्दछ। इतिहासको पाना पल्टाउने हो भने ठूलाठूला हस्तीहरू समेत विभिन्न किसिमका मानसिक समस्याबाट पीडित भएका देखिन्छन्। जस्तैः अमेरिकाको भूतपूर्व राष्ट्रपति अब्राहम लिंकन, महान् मनोविश्लेषक सिग्मन्ड फ्रायड, प्रसिद्ध हलिउड अभिनेत्री मर्लिन मुनरो तथा रूसका भूतपूर्व राष्ट्रपति वोरिस येल्तसिन आदि जस्ता हस्ती डिप्रेसनबाट पीडित थिए। साहित्यको नोबेल पुरस्कार विजेता अल्फ्रिडे जेलनिक सामाजिक फोबियाबाट ग्रस्त थिइन्। सन् १९९४ मा नोबेल पुरस्कार पाउने प्रसिद्ध गणितज्ञ जोन नास सिजोफ्रेनियाबाट र ब्रिटेनका भूतपूर्व प्रधानमन्त्री र साहित्यको नोबेल विजेता विस्टर्न चर्चिल मेनिक डिप्रेसन (बाइपोलर डिप्रेसन)बाट पीडित थिए। चर्चिल आफ्नो यो मानसिक समस्याबाट यति भयभीत थिए कि उनले यसलाई कालो कुकुरको संज्ञा दिएका थिए। त्यसैले डिप्रेसनलाई चर्चिलको कालो कुकुर पनि भन्ने गरिन्छ। यसैगरी अर्जेन्टिनाका विश्वप्रसिद्ध फुटबाल खेलाडी म्याराडोना तथा भारतका लोकप्रिय चलचित्र अभिनेता सञ्जय दत्त लागूऔषध दुव्र्यसनको सिकार भएका थिए। यी त केही उदाहरणहरू हुन्। तर, यसको सूची निकै लामो छ। के कस्ता हुन्छन् लक्षण मानसिक समस्याका लक्षणहरू अनेक प्रकारका हुन्छन्। यस्ता लक्षणहरू मानसिक रूपमा मात्र होइन कि शारीरिक रूपमा पनि देखा पर्न सक्छन्। जस्तो कि खिन्नता, उदासीपना, इच्छाहरू मरेर जानु, नकारात्मक र निराशावादी विचार आउनु, मर्न मन लाग्नु, ध्यान केन्द्रित गर्न गाह्रो हुनु, बिर्सने बानी भएको महसुस हुनु, जिउ भारी हुनु, गल्नु वा दुख्नु, टाउको भारी हुनु, गल्नु वा दुख्नु, चिडचिडाहट हुनु, निद्रा गडबडी हुनु, खाना रुचि कम हुँदै जानु आदि। यस्तै, यौन इच्छामा कमी आउनु, डर, त्रास, भय, अत्यधिक डर लाग्नु, सामान्य अप्ठ्याराहरूलाई भयंकर ठान्नु, मुटु काप्नु, मुटु फुट्ला जस्तो हुनु, श्वास फेर्न गाह्रो भएको अनुभव हुनु, जिउ या हात खुट्टा काप्नु, चिटचिट पसिना आउनु, शरीरमा तनाव भएको महसुस हुनु, एक्कासि पहिले भोगेको पीडा या यातनाको याद आउनु र एकदम छट्पटी हुनु, कुनै खास वस्तु या स्थानको कारणले मन आत्तिनु, उन्माद बढ्नु तथा होस छोड्नु आदि हुन्। के कस्ता हुन्छन् कारण मानसिक समस्याको प्रमुख कारण मनोविज्ञान हो। अधिकांश मानसिक समस्या मानसिक आघात, हीन भावना, नकारात्मकता, आपसी मनमुटाव, पारिवारिक झैझगडा, मानसिक तनाव, सामाजिक तथा आर्थिक दबाब, हृदयविदारक घटना, व्यापार व्यवसायमा हानिनोक्सानी, आत्मसम्मानमा ठेस, गलाकाट प्रतिस्पर्धा आदि जस्ता मनोवैज्ञानिक तथा सामाजिक कारणहरूले गर्दा पैदा हुन्छन्। मनोसामाजिक कारण स्वयं मानसिक समस्याको एक कारण मात्र नभएर यसले अनुवांशिक तथा जैविक कारणहरूलाई जमिन प्रदान गर्ने तथा मलजल हाल्ने कार्यसमेत गर्छ। जस्तो कि सुक्खा जमिनमा जतिसुकै पोटिलो बिउ पनि उम्रिँदैन। तर पानी परेर जमिन चिसो भयो भने बिउ टुसाउँछ। आधुनिक युगमा मानसिक समस्या ज्यादै तीव्र गतिमा बढिरहेको छ। तर यो वैज्ञानिक युगमा पनि विश्वमा मानसिक समस्यालाई हेर्ने दृष्टिकोणमा कुनै न कुनै रूपमा अन्धविश्वासहरू कायम छन्। मद्यपान तथा लागूऔषध दुव्र्यसनका कारणले पनि विभिन्न शारीरिक रोगहरूसँगै मानसिक समस्याहरू समेत पैदा गर्छ। मद्यपान तथा औषध दुव्र्यसनलाई नै एक मनोवैज्ञानिक विकार मानिन्छ। यदि शारीरिक रोगहरू लामो समयसम्म ठीक भएको छैन भने यस्ता दीर्घ रोगले समेत चिन्ता तथा डिप्रेसनजस्ता मानसिक समस्याहरू पैदा गर्छन्। यस्तै, क्यान्सर तथा एचआईभीएड्सजस्ता जटिल रोगहरूले समेत मानसिक समस्याहरू निम्ताउँछन्। अहिले कोभिडका कारण पनि मानसिक समस्याहरू बढेका छन्। कतिपय जटिल रोगहरूलाई प्राणघातक रोगको संज्ञा दिइनाले पनि रोगीमा मानसिक समस्या पैदा हुने गर्छ। क्यान्सर तथा एचआईभीएड्सजस्ता रोगहरू निदान भएपछि रोगीको स्वास्थ्य एकाएक खस्किन्छ। यस्ता बिरामीहरूमा चिन्ता तथा डिप्रेसनका समस्याहरू थपिन सक्दछ। उपचार सम्भव छ ? आधुनिक युगमा मानसिक समस्या ज्यादै तीव्र गतिमा बढिरहेको छ। तर यो वैज्ञानिक युगमा पनि हरेक राष्ट्रमा मानसिक समस्यालाई हेर्ने दृष्टिकोणमा कुनै न कुनै रूपमा अन्धविश्वासहरू कायम छन्। त्यसैले नेपालजस्तो सबै कुरामा पिछडिएको राष्ट्रमा मानसिक समस्याको सम्बन्धमा पनि गलत धारणा रहनु कुनै अनौठो कुरो होइन। अहिले पनि अधिकांश नेपालीले मानसिक समस्यालाई भूतप्रेत, पूर्वजन्मको पाप, टुनामुना तथा ग्रहहरूका कारणले पैदा भएको मान्छन्। देवीदेवताहरूको अभिशाप ठान्दछन्। त्यसैले नेपाली समाजमा मानसिक समस्या लुकाउनेछुपाउने प्रवत्ति विद्यमान छ। अशिक्षित मानिसहरूको कुरा परै छोडौं। शिक्षित मानिसहरूले पनि यस्ता रोगहरू भरसक छुपाउनेलुकाउने र रोगले निकै च्याप्यो भने उपचारका लागि धामीझाँक्रीहरूको शरण पुग्ने प्रचलन छ। यसबाट नै प्रष्ट छ नेपालमा मानसिक स्वास्थ्यको स्थिति कति दयनीय छ भनेर। अर्कोतिर अस्पताल पुग्ने मानसिक विरामीहरूलाई चिकित्सकले उचित निदानबिनै सिधै औषधि सिफारिस गर्दा मानसिक स्वास्थ्यमा झनै जटिलता थपिएको छ। एन्टिडिप्रेसेन्टजस्ता साइक्याएट्रिक मेडिसिनहरूले अल्जाइमरजस्ता निको नहुने रोगहरू जन्माउँछन्। त्यसैले मानसिक समस्याको उपचारमा औषधिमा होइन कि मनोवैज्ञानिक उपचारमा जोड दिनुपर्छ। त्यो किनभने अधिकांश मानसिक समस्याहरू औषधि बिना नै मनोवैज्ञानिक परामर्शबाटै ठीक हुन्छन्। मनोवैज्ञानिक चिकित्सा पद्धति (साइकोथेरापी) मानसिक विकारहरू (मेन्टल डिसअर्डर) तथा व्यथाहरू (डिस्टेस) को मूलकारण प्रतिकूल वा नकारात्मक भावना हो भन्ने मान्यतामा आधारित छ। अर्को शब्दमा भन्ने हो भने मानिसको सोच, संज्ञान (कग्निसन), चिन्तन तथा घटना र परिस्थितिलाई हेर्ने दृष्टिकोणले नै मानसिक समस्या पैदा गर्छ। त्यसैले मानसिक समस्या ठीक गर्न व्यक्तिको मनमा रहेका प्रतिकूल तथा नकारात्मक भावनाहरू तथा दृष्टिकोण परिवर्तन गर्न आवश्यक पर्छ। साइकोथेरापीमा विभिन्न कग्निटिभ तथा बिहाभियर टेक्निकहरूको सहायताबाट रोगीको संज्ञानात्मक पुनर्संरचना गर्ने कार्य गरिन्छ। जसले गर्दा व्यक्तिको मनमा गडेर बसेका गलत चिन्तन तथा विश्वास हटेर शुभचिन्तन तथा विश्वास विकसित भई व्यवहार समायोजित हुन पुग्छ। र, मन स्वस्थ र मजबुत हुन्छ। यहाँ उल्लेखनीय कुरा के भने यदि मानिसको मन स्वस्थ र मजबुत भयो भने मानिसको तन (शरीर) पनि स्वस्थ र सुदृढ हुन्छ। त्यसैले स्वस्थ जीवन जिउन शारीरिक स्वास्थ्यलाई जस्तै मानसिक स्वास्थ्यलाई पनि उत्तिकै महत्त्व दिन आवश्यक छ। मानसिक स्वास्थ्य बिना पूर्ण स्वास्थ्यको कल्पना गर्न सकिँदैन। लेखक साइकोथेरापिस्ट तथा मेमोरी क्लिनिक प्रमुख हुन्।"
आइएमई जनरल इन्स्योरेन्स 'एसियाज् बेस्ट इम्प्लोयर ब्रान्ड अवार्ड २०२१' बाट सम्मानित,काठमाडौं : आइएमई जनरल इन्स्योरेन्स एसियाज् बेस्ट इम्प्लोयर ब्रान्ड अवार्ड २०२१ बाट सम्मानित भएको छ। कार्यक्रममा जुम तन्त्रको माध्यमबाट सहभागी भई कम्पनीका प्रमुख कार्यकारी अधिकृत युगेशभक्त बादे श्रेष्ठले सम्मान ग्रहण गरेका थिए। समाहरोहमा प्रमुख कार्यकारी अधिकृत श्रेष्ठले यस सम्मानबाट हामीलाई थप हौसला प्राप्त भएको र आगामी दिनमा आफ्नो सेवालाई अझै परिस्कृत गर्दै डिजिटल माध्यमबाट समेत सहज र सरल रुपमा सेवा प्रदान गर्दै सबै क्षेत्रबाट सदा झैँ सहयोग प्राप्त भई नेपालको निर्जीवन बीमा क्षेत्रमा एक अग्रणी बीमा कम्पनीको रुपमा आइएमई जनरल इन्स्योरेन्स अगाडी बढ्ने प्रतिवद्धता व्यक्त गरे।
नेकपा एमालेले आर्थिक जोह कसरी गर्छ ?,"काठमाडौं : नेकपा एमालेले लेबी उठाएर आर्थिक व्यवस्थापन गर्ने भएको छ। एमालेको प्रथम विधान महाधिवेशन २०७८ संशोधनमा स्रोत व्यवस्थापनको प्रमुख आधार लेबी मानिएको छ। अब एमालेले एक तह मातहत कमिटीलाई लेबी तथा शुल्क तोक्नेछ। माथिल्लो कमिटीले तोकेको शुल्क र लेबी बुझाउने, पार्टी प्रकाशन बिक्रीवितरण गर्ने, विधान तथा आर्थिक नियमावलीमा उल्लेख भएबमोजिमको अन्य आर्थिक स्रोत परिचालन र व्यवस्थापन गर्ने विधान महाधिवेशन २०७८ संशोधनमा उल्लेख छ। यस्तै, १८ वर्ष उमेर पार गरेको व्यक्तिले मात्रै नेकपा एमालेका सदस्यता पाउने भएको छ। नैतिकवान्, स्वच्छ चरित्र र असल चालचलन भएको, मानसिक सन्तुलन नगुमेको, नैतिक पतन देखिने अभियोगमा सजाय पाएकोमा बाहेक अन्य फौजदारी कसुरमा सजाय भुक्तान गरेको ६ महिनाभन्दा बढी अवधि पुरा गरेको, पार्टीद्वारा आयोजित कार्यक्रमहरूमा सहभागी भएको वा जनवर्गीय संगठन वा सम्पर्क मञ्चको सदस्यता प्राप्त गरी कम्तीमा एक वर्षको अवधि पुरा गरेको व्यक्तिले एमालेको सदस्य बन्न पाउँछ। एमालेले अनुशासन पालना नगर्ने मातहतको कमिटीलाई विधानबमोजिम विघटन गर्ने र त्यस्तो निर्णय केन्द्रीय कमिटीबाट अनुमोदन भएपछि लागू गर्नेछ। अनुशासनको कारवाहीमा परेका मातहतका व्यक्ति तथा कमिटीको उजुरीमाथि निर्णय दिनेछ। राष्ट्रिय महाधिवेशनले अध्यक्ष १, बरिष्ठ उपाध्यक्ष १, उपाध्यक्ष ४, महासचिव १, उपमहासचिव १, सचिव ७ समेत २२५ सदस्यीय केन्द्रीय कमिटी निर्वाचन गर्नेछ। प्रदेश कमिटीका अध्यक्षहरू केन्द्रीय कमिटीका पदेन सदस्य हनेछन्। अब एमालेको जिल्ला कमिटीले सामान्यतया हरेक तीन वर्षमा जिल्ला अधिवेशनको आयोजना गर्नेछ। सबै तहका निर्वाचित कमिटीहरू समावेशी चरित्रका हुने र तिनमा न्यूनतम् ३३ प्रतिशत महिला सदस्य रहने प्रावधान अगाडी सारीएको छ। महिला प्रतिनिधित्वको स्वरूप पनि समावेशी चरित्रको हुनुपर्ने मापदण्ड बनाइएको छ। न्यूनतम योग्यता र मापदण्ड नपुगेको अवस्थामा भने महिला सदस्य तथा समावेशी सदस्यहरूको स्थान खाली रहने प्रथम विधान महाधिवेशन २०७८ संशोधनमा उल्लेख छ। केन्द्रीय सल्लाहकार परिषद्को सदस्य हुन केन्द्रीय कमिटीको सदस्यको योग्यता पुगेको वा पार्टी सदस्य भई कम्तीमा ३० वर्ष काम गरेको वा दर्शनशास्त्र, राजनीतिशास्त्र, अर्थशास्त्र, समाजशास्त्र, परराष्ट्र मामिला, कानुन र विज्ञान प्रविधिजस्ता विषयको विज्ञ र १० वर्ष पार्टी सदस्य भई काम गरेको हुनुपर्नेछ। प्रथम विधान महाधिवेशन २०७८ संशोधन अनुसार प्रदेश कमिटीको सदस्य हुन कम्तीमा सात वर्ष पार्टी सदस्य भई काम गरेको र जिल्ला वा सोभन्दा माथिल्लो कमिटी वा विभागको सदस्य भई एक कार्यकाल काम गरेको हुनुपर्नेछ। तर, महिला, दलित, श्रमीक, अल्पसंख्यक, आदिवासी जनजाति र अपाङ्गता भएका व्यक्तिको हकमा भने पार्टी सदस्य भई पाँच वर्ष काम गरेको र एक कार्यकाल जिल्ला कमिटी वा जनसंगठन वा विभागमा रही काम गरेको भए पुग्नेछ। ठोस कार्यसूचि र उचित कारण दर्शाइ दुईतिहाइ जिल्ला कमिटी वा बहुमत राष्ट्रिय महाधिवेशन प्रतिनिधि परिषद् सदस्यले लिखितरूपमा माग गरेमा मागपत्र दर्ता गरेको मितिले ६ महिनाभित्र केन्द्रीय कमिटीले विशेष महाधिवेशन आयोजना गर्नुपर्नेछ।"
बाढीपहिरो पीडितलाई राहत र उद्धार गर्न गृहमन्त्रीलाई प्रधानमन्त्रीको निर्देशन,"काठमाडौं : प्रधानमन्त्री शेरबहादुर देउवाले बाढीपहिरो प्रभावितको उद्धार गर्न गृहमन्त्री बालकृष्ण खाणलाई निर्देशन दिएका छन्। प्रधानमन्त्री देउवाले मंगलबार बालुवाटारमा बोलाएर बाढी,पहिरो र डुवानबाट प्रभावितलाई तत्काल उद्धार र राहतको व्यवस्था गर्न गृहमन्त्री खाणलाई निर्देशन दिएका हुन्। तीन दिनदेखि देशका विभिन्न क्षेत्रमा लगातार वर्षा भइरहेको छ। कञ्चनपुरको भीम दत्त नगरपालिकामा २ सय परिवार विस्थापित भएका छन् भने कैलालीका विभिन्न स्थानका एक सय परिवार विस्थापित भएका छन्। कतिपय स्थानमा भित्र्याउनै लागेको धानबाली बगाएको छ। अविरलरुपमा वर्षा हुने क्रम जारी रहेकाले यसले ठूलो क्षति हुनसक्ने मौसम विज्ञान विभागले पूर्वानुमान गरेको छ। महाकाली नदीमा पानीको सतह खतराभन्दा माथि पुगेको छ। सेती नदी पुलमाथिबाट बग्न थालेको छ। मौसम विज्ञान विभागले महाकाली, सेती र कर्णाली नदीमा २०७० साल पछिकै ठूलो जलस्तर बढेको बताएको छ। अझै तीन दिन भारी बर्षा, किसान मर्कामा दुई सिस्टम मिसिँदा अत्यधिक वर्षा बाढी र पहिरोमा फसेकालाई सेनाको हेलिकोप्टरबाट उद्दार गरिँदै भाइरल रोड बग्यो : कर्णाली, सेती र महाकाली खतराको तहभन्दा माथि कर्णालीले खतराको तह पार गर्यो, सुरक्षित रहन आग्रह सुदूरपश्चिममा भारी वर्षा, तिंकरमा ३ फिट हिमपात ६ महिनाभित्र सडक स्तरोन्नति गर्न स्थानीयको माग महाकाली र कैलालीको टापुमा ७ जना फसे, खराब मौसमले हेलिकोप्टर पुग्न सकेन डडेल्धुरामा पहिरोले पुरिएर एक जनाको मृत्यु, दुई घाइते सुदूरपश्चिमका पहाडी जिल्लामा टेलिफोन र विद्युत सेवा अवरुद्ध"
महाकालीमा फसेकाको उद्दारका लागि सेनाको हेलिकोप्टर धनगढीमा,"धनगढी : कञ्चनपुरमा महाकाली र कैलालीको ठुलीगाडको भंगालोमा फसेका ७ जनाको उद्दारमा ढिलाइ भएको छ। उद्दारका लागि सुर्खेतबाट सेनाको हेलिकोप्टर धनगढी एयरपोर्टमा अवतरण गरिएपनि खराब मौसमका कारण घटनास्थल जान सकेको छैन। कञ्चपुरको भीमदत्त नगरपालिका ९ खल्लामसेटी भन्ने स्थानमा सोही स्थानका ५ जना महाकालीको भंगोलमा फसेका छन्।यस्तै कैलालीको चुरे गाउँपालिकाको खिमडीका लोकबहादुर बुढामगर र उनकी श्रीमती पनि टापुमा फसेका छन्। सुदूरपश्चिम प्रदेशकी आन्तरिक मामिलामन्त्री पूर्णा जोशीले उद्दारका लागि हेलिकोप्टर धनगढी आइपुगेको र मौसम अनुकूल नभएपछि उद्दारमा कठिनाइ भएको छ। महाकालीमा साढे चार लाख क्वीसेक पानीको बहाव रहेकाले उद्धार गर्न सकिएको छैन । मंगलबार बिहानदेखि सातैजनाको उद्धारका लागि प्रयास गरिएपनि मौसम खराबीका कारण उद्धार हुन सकेको छैन । कैलालीका निमित्त प्रमुख जिल्ला अधिकारी हिरालाल चौधरीले मौसममा सुधार आउने वित्तिकै हेलिकोप्टरबाट उद्धार गरिने बताएका छन्। उता डडेल्धुरामा पर्ने महाकाली नदी र रंगुन खोलामा फसेका पाँचजनाको भने नेपाल प्रहरीले ट्युबबाट उद्धार गरेको छ । नेपाल प्रहरीका प्रदेश प्रवक्ता एसएसपी विक्रमबहादुर चन्दले डडडेल्धुराका पाँचैजनाको सकुशल उद्धार गरिएको बताए। सुदुरपश्चिममा थपिए १० जना कोराना संक्रमित सुदूरपश्चिममा भारी वर्षा, तिंकरमा ३ फिट हिमपात महाकाली र कैलालीको टापुमा ७ जना फसे, खराब मौसमले हेलिकोप्टर पुग्न सकेन सुदूरपश्चिमका पहाडी जिल्लामा टेलिफोन र विद्युत सेवा अवरुद्ध"
छोरीले आफूखुसी बिहे गरेको भन्दै बावुले परिवारका ७ सदस्यलाई ज्युँदै जलाइदिए,इस्लामावाद : पाकिस्तानमा एक बावुले छोरीले आफ्नो इच्छाअनुसार बिहे नगरेको भन्दै परिवारका सात सदस्यलाई ज्युँदै जलाइ दिएका छन् । छोरीले आफ्नो इच्छा विपरित प्रेम विवाह गरेको र आफ्नो आत्मसम्मान गुमेको भन्दै पाकिस्तानका मन्जुर हुसेनले आफ्नै परिवारका सात सदस्यलाई ज्युदै जलाइ दिएका हुन् । सो घटना पाकिस्तानको पन्जाव प्रान्तस्थित मुजाफरगढ जिल्लाको हो । इन्डिसेन्डेन्ट रिपोर्टका अनुसार मन्जुर हुसेनले आफ्ना दुई छोरी र पाँचवटा नातिनातिनीसहित आफ्नै परिवारका सातजनालाई ज्युँदै जलाएका हुन् । हुसेनले छोरी फौजिया बिबिले आफ्नो इच्छा विपरित प्रेम विवाह गरेको भन्दै उनी श्रीमान र नाबालक छोरासहित माइतीमा बसेको बेला आगो लगाएर हत्या गरेका हुन् । सो घटनाबाट फौजिया बिबिका पति मेहबुब अहमद मात्र बाँच्न सफल भएको र घटनापछि उनले प्रहरीलाई खबर गरेको बताइएको छ । अहमदको बयानको आधारमा प्रहरीले घटनामा संलग्न भएको भन्दै ससुरा मन्जुर हुसेन र सालो सविर हुसेनलाई पक्राउ गरेको छ । प्रहरी अधिकृत अब्दुल मजिदले रोयटर्सलाई बताएअनुसार मृतक फौजिया र अहमदले सन् २०२० मा प्रेम विवाह गरेका थिए । उनीहरुको प्रेम विवाहका कारण दुई परिवारबीच टकराव पैदा सुरु भएको थियो । फौजियाका पिता मन्जुर हुसेन छोरीको वैवाहिक सम्बन्धविरुद्ध थिए । सोहि कारण उनले परिवारका सातै सदस्यलाई ज्युँदै जलाएको प्रहरीको निष्कर्श छ। पाकिस्तानमा हरेक वर्ष करिब १ हजारभन्दा बढी यस्तै प्रकृतिका घटना हुने गरेको मानवअधिकारको एक रिपोर्टले देखाएको छ।
तनहुँमा २० प्रतिशतले धान उत्पादन घट्ने,"केही दिनदेखि परेको वर्षाका कारण तनहुँका विभिन्न ठाउँमा धानबालीमा क्षति पुगेको छ। वर्षाले काटेर राखेको धान नष्ट बनाएको छ भने काट्न बाँकी रहेको धान डुबाएको कृषकले बताएका छन्। व्यास नगरपालिका११ पोल्याङका किसान राजेन्द्र पौडेलले काटेर थन्क्याउन बाँकी रहेको धान पानीले क्षति पुर्याएको जानकारी दिए। चार रोपनी क्षेत्रफलमा लगाइएको धानमध्ये डेढ रोपनीको धान काटेर भित्र्याउन बाँकी रहेको बेला पानीले क्षति बनाएको बताए। 'एक रोपनीको धान झाटेर थन्क्याइसके, बाँकी डेढ रोपनीको काटेर मात्रै राखेको थिएँ, पानीले बिगार्यो,' उनले भने। कृषि ज्ञान केन्द्रले उपलब्ध गराएको नयाँ प्रजातिको धान भएकाले छिटो पाकेको उनले बताए। 'यहाँ अरू कृषकको धान पाकेको छैन, मैले नयाँ प्रजातिको धान लगाएको थिएँ छिटो पाक्दो रहेछ,' उनले भने। पौडेलका अनुसार काट्न बाँकी रहेको धान भने खेतमै रहेको छ। शुक्लागण्डकी नगरपालिकाका विभिन्न स्थानमा पनि वर्षाले धानबालीमा क्षति पुर्याएकाे छ। नगरपालिकाका कृषि शाखाप्रमुख नवराज पण्डितले काटेर राखेको साढे चार सय रोपनीको धान पानीले बिगारेको जानकारी दिए। 'काटेर खेतमै छाडिएको धान पानीले बिगारेको छ, घाम लागेर सुक्यो भने काम आउला,' उनले भने, 'सुकेपछि उठाउँदा झर्ने सम्भावना पनि हुन्छ।' दुई दिनको वर्षाले जिल्लाका अधिकांश ठाउँमा धान बिगारेको कृषि ज्ञान केन्द्र तनहुँले जनाएको छ। केन्द्रका प्रमुख कुलप्रसाद तिवारीका अनुसार जिल्लाको व्यास, शुक्लागण्डकी, म्याग्दे, आँबुखैरेनी लगायतका धानखेतमा वर्षाले नोक्सान गरेको छ। 'यो वर्ष करिब २०२५ प्रतिशत धान उत्पादन घट्ने अनुमान छ,' उनले भने। केन्द्रका अनुसार जिल्लामा ११ हजार पाँच सय हेक्टर क्षेत्रफलमा धान खेती हुन्छ। त्यसमध्ये दुई हजार पाँच सय हेक्टर क्षेत्रफलमा चैतेधान हुने गरेको छ। गत वर्ष एक लाख ४७ हजार मेट्रिक टन धान उत्पादन भएको कार्यालयको तथ्याङ्क छ। जिल्लाका तनहुँसुर, सेपाबगैँचा, कलेस्ती, पुर्कोट, गजरकोटको अत्रौली, आँबुखैरेनी, साँगेलगायत क्षेत्रहरु धान खेतीका लागि प्रख्यात मानिन्छन्। रासस"
लेउती खोलाको बाढीले कोसी राजमार्ग बगायो,"धनकुटा : अविरल रुपमा परेको पानीले लेउती खोलामा आएको बाढीले सडक बगाउँदा कोशी राजमार्ग अन्तर्गत धरानधनकुटा सडक पूर्ण रुपमा अवरुद्ध बनेको छ। लेउती खोलाको वाढीले साँगुरीगढी गाउँपालिका ६ फेदिमा करिब ५० मिटर सडक बगाएको सडक डिभिजन कार्यालयका सुपरभाइजर अमृता राईले जानकारी दिइन्। मंगलबार दिउँसो ४ बजेतिर पानीको बहाव बढेसँगै लेउती खोलाको धार परिवर्तन भई कोशी राजमार्गमा सडकमा पसेको थियो। उनले भनिन्, 'क्षति भएको सडकसम्म जाने स्थिति नै छैन। खोला उर्लिएको छ। बालुवा तथा माटोसहितको बाढी आइरहेको छ।' बाटो बगाएपछि अहिले सडक पूरै अवरुद्ध छ। धरानदेखि आएका र धनकुटाबाट गएका सयौँ गाडि बाटोमा नै रोकिएका छन्। यात्रुहरु अलपत्र परेका छन्। पानीको बहाव बढेको कारण सड़क अझ क्षति हुने सम्भावना रहेको उनले बताइन्। तत्काल कुनै वैकल्पिक बाटो बनाउने स्थिति छैन। जसको कारण चाडै सडक खुल्ने सम्भावना छैन। अविरल रुपमा पानी परिरहेको कारण राजमार्गका वरपरि पहिरोको सम्भावना बढेको छ। बाढी सडक बगाएको क्षेत्रमा कुनै बस्ती रहेको छैन। जिल्ला सदरमुकामदेखि सुरक्षाकर्मीको टोलि बाटो बगाएको स्थानमा पुगेका छन्। यता जिल्ला ट्राफिक प्रहरी कार्यालय धनकुटाका प्रमुख सुरेन्द्र खड्काले कोशी राजमार्गको विभिन्न ठाउँमा पहिरो गइरहेको बताए। सदरमुकाम मास्तिरको सल्लेरीमा रुख ढल्दा वाटो अबरुद्ध बनेको छ। त्यहाँ सुरक्षाकर्मी र स्थानीयले रुख पन्छाएका छन्। उनले भने, 'ठाउँठाउँमा रुख ढलेका छन्। ढलेका रुख पन्छाउने काम भइरहेको छ। लगातार पानी परिरहेकोले थप क्षति हुने सम्भावना छ।'"
रुबी खानले अनसन तोडिन्,काठमाडौं : रुबी खान र सरकारबीच सहमति भएको छ। बाँकेका नन्कुन्नी धोबीको मृत्यु र निर्मला कुर्मीको बेपत्ता प्रकरणमा न्यायको माग गर्दै काठमाडौं आएर प्रहरीले धरपकड गरेपछि अनसन बसेकी रुबी र सरकारबीच सहमति भएको हो। रुबी १२ दिनदेखि अनशनरत थिइन्। गृहमन्त्रालयका सहसचिव हिरालाल रेग्मीको नेतृत्वमा ६ सदस्यीय छानविन समिति गठन गर्ने लिखित सहमित भएसँगै खानले अनसन स्थगित गर्न सहमत जनाएकी हुन्। समितिले सत्यतथ्य बाहिर नल्याए कडा आन्दोलन गर्ने रुबीले बताइन्। ७ दिनभित्र प्रतिवेदन बुझाउने गरी समितिले अख्तियारी पाएको छ। उनले दोषी देखिएकालाई कारबाहीको माग गरेकी छन्। सहमतिबारे माइतीघर मण्डलामा पत्रकार सम्मेलन भएको थियो। बाँकेका नन्कुन्नी धोबी र निर्मला कुर्मीको न्यायका लागि ११ महिलासहित १४ जना २० दिन हिँडेर काठमाडौं आएका थिए। महिला अधिकारकर्मीले नन्कुन्नीको घरेलु हिंसाकै कारण ज्यान गएको भन्दै त्यसमा संलग्न दोषी ४ जनालाई पक्राउ गरी कारबाहीको माग गरेका छन्। निर्मला कुर्मीको शरीर बन्धक बनाएर बेपत्ता पारिएको भन्दै दोषीलाई पक्राउ गरी कडा कारबाही गर्नुपर्ने अधिकारकर्मीको माग छ।
"सेती नदीको टापुमा ६० जना फसे, झोलुङ्गे पुल बगाउँदा उद्दारमा समस्या","धनगढी : सेती नदीको टापुमा ६० जना फसेका छन्। बैतडी र डोटी जोड्ने ढुङ्गाडको झोलुङ्गे पुल बगाउँदा बैतडीको सिगास गाउँपालिकाका ढुङ्गाडका करिब ६० जना टापुमा फसेका हुन्। सुदूरपश्चिम प्रदेश प्रहरीका प्रवक्ता एसएसपी विक्रम चन्दका अनुसार दुई जिल्ला जोड्ने झोलुङ्गे पुल बगाउँदा करिब ६० जना नदीको टापुमा फसेका हुन्। एसएसपी चन्दले नदी दुवैतिरबाट बगेपछि उनीहरु टापुमै अड्किएको जानकारी दिए। उनले पुल पनि बगाएकाले उद्धारमा कठिनाइ भएको बताए। हेलिकोप्टरबाट उद्दार गर्ने तयारी गरिएपनि खराब मौसमका कारण समस्या भएको छ। नदीले कटान गर्न थाहा पाएपछि किनारमा रहेका केहि स्थानीय बासिन्दा रातिनै सुरक्षित स्थानमा गएका थिए। सेती नदीमा बाढी आएका कारण नदी आसपासका बस्ती बान्डोरीसैन , गोपघाट, बारपाटा, सिरखोलीसैन, कालागाढ, रामपुर, दिपायल, घोल्तडा, भागेतडा, कैलडा तथा नारीदाङका स्थानीयवासी त्रसित बनेका छन्। सिलगढीसहित दुई जिल्ला अछाम र बाजुरा जोड्ने सेती नदीमाथिको पुल खतरमा परेसँगै यहाँको जनजीवन प्रभावित भएको छ। नदीमा पानीको बाहब बढ्दै गएको र वर्षा पनि नरोकिएकाले नदी आसपासका नागरिकलाई नदी क्षेत्रमा नजान प्रशासनले आग्रह गरेको छ।"
"कर्णाली नदी बस्तीमा पस्यो, बर्दियाका ४७ घर डुबानमा","गुलरिया : दुई दिनदेखि परेको अविरल बर्षाका कारण कर्णाली नदीले खतराको तह पार गर्दा बर्दियाको राजापुर नगरपालिका र गेरुवा गाउँपालिका क्षेत्रमा बाढी पसेको छ। बाढीका कारण ४७ घर डुवानमा परेका छन्। राजापुरको भदाली नालाबाट पसेको पानीले दौलतपुर, चनौरा, सोनपुर, मुर्गहवा क्षेत्र डुवानमा परेको छ। गेरुवाको बनकट्टीबाट पसेको पानीले सनकट्टी, रानीपुर क्षेत्र डुवानमा परेको जिल्ला प्रशासन कार्यालय बर्दियाका प्रमुख जिल्ला अधिकारी सन्तबहादुर सुनारले जानकारी दिए। नेपाल प्रहरी, शसस्त्र प्रहरी, नेपाली सेनाले स्थानियको उद्धार गरेका छन्। सुदूरपश्चिममा भारी वर्षा, तिंकरमा ३ फिट हिमपात ६ महिनाभित्र सडक स्तरोन्नति गर्न स्थानीयको माग महाकाली र कैलालीको टापुमा ७ जना फसे, खराब मौसमले हेलिकोप्टर पुग्न सकेन डडेल्धुरामा पहिरोले पुरिएर एक जनाको मृत्यु, दुई घाइते सुदूरपश्चिमका पहाडी जिल्लामा टेलिफोन र विद्युत सेवा अवरुद्ध महाकालीमा फसेकाको उद्दारका लागि सेनाको हेलिकोप्टर धनगढीमा सेती नदीको टापुमा ६० जना फसे, झोलुङ्गे पुल बगाउँदा उद्दारमा समस्या प्रजिअ सुनारका अनुसार चनौरामा ४७ घर डुवानमा परेको र ३७ घरमा पानी पसी पूर्ण क्षति भइसकेको छ। सुरक्षित स्थानमा सारिएका पिडितहरुलाई स्थानीय तहले त्रिपालहरु वितरण गरेको छ। बाढीबाट मानविय लगायत धनजनको क्षती न्युनिकरण गर्न मोटरवोटसहित तिनै तहका सुरक्षा निकाय परिचालन गरिएको विपद् व्यवस्थापन समितिले जनाएको छ। कर्णाली नदीको पानीले खतराको तहपारगर्दै १२ दशमलव ५ मिटर पुगेको छ। नदीमा पानी नघटेपछि आवस्यक थप उद्धारका लागि विपद व्यवस्थापन समिति बर्दियाले हेलिकोप्टरको तयारी गरिरहेको सहायक प्रमुख जिल्ला अधिकारी माधवप्रसाद शर्माले बताए। गाउँमा कर्णाली नदी पसेपछि स्थानीयलाई सुरक्षित स्थानतर्फ जान सूचना जारी गरिएको उनले बताए।"
पैगम्बर मोहम्मदको जन्मजयन्ती मनाइँदै,"काठमाडौं : इस्लाम धर्मावलम्बीका अन्तिम पैगम्बर हजरत मोहम्मद सलल्लाहो (रसुल) को १४९६औं जन्मजयन्ती आज विभिन्न कार्यक्रम आयोजना गरी मनाइँदैछ। मुस्लिम समुदायको सन्देष्टाका रुपमा मोहम्मदलाई मान्ने गरिन्छ। पैगम्बर मोहम्मदको जन्म साउदी अरबको मक्कामा भएको थियो। पछि साउदी अरबको मदिनामा गए। उनी जन्मेको ५३ वर्षपछि इस्लामिक पात्रो (हिजरी संवत्) सुरु भयो। अहिले हिजरी संवत् १४४३ चलिरहेको छ। हरेक वर्ष हिजरी संवत् १० दिन पर सर्ने गरेको मुस्लिम आयोगका पूर्व अध्यक्ष निर्दोष अलीले बताए। जगत्को सृष्टिदेखि नै पवित्रस्थलमा रहेको मक्का मदिनामा पहिले सबै धर्मावलम्बीले पूजा आराधना गर्ने तीर्थस्थल थिए। मोहम्मदले उपदेश दिने क्रममा यही कुरान अवतरित भएको विश्वास मुस्लिम समुदायको छ। कुरान अवतरित भएपछि यहाँ अरु धर्मावलम्बी कम भए। अनि इस्लाम धर्मावम्बीको मुख्य तीर्थस्थलका रुपमा मान्न थालियो। यसअघि जेरुसेलमलाई इस्लाम धर्मावम्बीको मुख्य तीर्थस्थल मानिन्थ्यो। यसैकारण इस्लाम धर्मावलम्बी जीवनमा एकपटक मक्का मदिनामा गएर हज गर्न चाहन्छन्। इस्लाम धर्मममा महत्वपूर्ण योगदान गरेकाले आज उनको उपदेशलाई सम्झने कार्यक्रम छ। यस अवसरमा आज सभालगायत कार्यक्रम गरिने जनाइएको छ। नेपाली जामे मस्जिद, काश्मिरी जामे मस्जिदलगायत स्थानमा आज कार्यक्रम गरिदै छ। कोरोना जोखिम कायमै रहेकाले भौतिक दूरी कायम गरी स्वास्थ्य सुरक्षाका विधि अपनाएर कार्यक्रम गरिने जनाइएको छ। रासस"
"तीन महिनामा २१३ सवारी दुर्घटना : २४ जनाको मृत्यु, १३८ गम्भीर घाइते","ढल्केवर(धनुषा) : धनुषामा तीन महिनाको अवधिमा २१३ वटा सवारी दुर्घटना भएको छ। जिल्ला ट्राफिक प्रहरी कार्यालय धनुषाले दिएको तथ्यांकअनुसार चालु आर्थिक वर्ष २०७८०७९ को साउन महिनामा ५८, भदौमा ६९ र असोजमा ८६ वटा दुर्घटना भएको हो। दुर्घटनामा सबैभन्दा धेरै २१५ वटा मोटरसाइकल संलग्न छ। तीन महिनाको अवधिमा २६ वटा जीप कार, २५ वटा टेम्पु, ९ वटा ट्याक्टर, ट्रकट्यांकर ५ वटा, बस ४ वटा र ३ वटा टिपर दुर्घटनामा परेको ट्राफिक प्रहरीको तथ्यांकमा उल्लेख छ। साउन, भदौ र असोज गरी तीन महिनाको अवधिमा मात्रै दुर्घटनामा परेर २४ जनाको मृत्यु भएको जिल्ला ट्राफिक प्रहरी कार्यालय धनुषाका प्रहरी निरीक्षक नवराज न्यौपानेले जानकारी दिए। उनका अनुसार त्यस अवधिमा १३८ जना गम्भिर घाइते र १९१ जना सामान्य घाइते भएका छन्। दसैंअवधिमा मात्रै ३३ वटा सडक दुर्घटना भएको छ। असोज २१ गतेदेखि ३० गतेसम्मको दसैं अवधिमा ५२ वटा सवारी दुर्घटनामा परेको जिल्ला ट्राफिक प्रहरी कार्यालय धनुषाले जनाएको छ। ट्राफिक प्रहरीका अनुसार दसैं अवधिमा दुर्घटनामा परेर ३ जनाको मृत्यु भएको छ भने २४ जना गम्भीर घाइते भएका छन्। अधिकांस दुर्घटना तीव्र गति, जीर्ण सडक र ट्राफिक नियम उल्लंघनका कारण हुने गरेको प्रहरी निरीक्षक न्यौपानेको भनाई छ। जिल्ला ट्राफिक प्रहरी कार्यालय धनुषाका अनुसार आर्थिक २०७५०७६ मा १२६ वटा दुर्घटना भएको छ। त्यो वर्ष दुर्घटनामा परेर ६७ जनाको मृत्यु र ९२ जना गम्भीर घाइते भएको तथ्यांकमा उल्लेख छ। आर्थिक वर्ष २०७६०७७ मा १५३ वटा दुर्घटना भएको हो। त्यो वर्षमा ५२ जनाको मृत्यु भएको छ भने १०९ जना गम्भीर घाइते भएका छन्। त्यसपछि २०७७०७८ मा दुर्घटनाको संख्या ह्वात्तै बढेको तथ्यांकले देखाएको छ। गत आर्थिक वर्ष २०७७०७८ मा मात्रै ५६६ वटा दुर्घटना भएको जिल्ला ट्राफिक प्रहरी कार्यालय धनुषाले जनाएको छ। त्यस वर्षमा दुर्घटनामा परेर ८१ जनाको मृत्यु भएको छ भने ४०१ जना गम्भीर घाइते भएको ट्राफिक प्रहरीले दिएको तथ्यांकमा उल्लेख छ। मानविय कारणले सवारी दुर्घटना बढेको जिल्ला ट्राफिक प्रहरी कार्यालय धनुषाका प्रहरी निरीक्षक न्योपानैको भनाई छ। दुर्घटनामा संलग्न सवारी साधनमध्ये मोटरसाइकलको संख्या सबैभन्दा माथि छ। ३३ जना चढ्ने , हेलमेट नलागाई बाइक कुदाउने, सडकमा भएको खाल्डाखुल्डीलाई ख्याल नगर्ने जस्ता प्रविृतले दुर्घटना बढेको देखिन्छ, प्रहरी निरीक्षक न्यौपानेले भने। ओभर स्पीड दुर्घटनाको मुख्य कारण भएको उनको जिकिर छ। दुर्घटना न्यूनिकरण गर्न ट्राफिक प्रहरीले राजश्व असुलीभन्दा ट्राफिक सचेतना अभियानलगायतका कार्यक्रमतर्फ केन्द्रित भएर काम गरिरहेको प्रहरी निरीक्षक न्यौपानेले दावी गरे।"
मन्त्री आलेले छुटेका यात्रुसँग मागे माफी,"काठमाडौं : पर्यटनमन्त्री प्रेमबहादुर आले सोमबार बिहान नेपाल एयरलाइन्सको अनुगमनका लागि विमानस्थल पुगे। एयरलाइन्सले आइतबार बिहान दसैंको टिका थाप्न भोजपुर जान लागेका ७ जना यात्रु छोडेर उडान भरेको थियो। सोको घटनाको अनुगमनका लागि मन्त्री आले सोमबार बिहानै अन्तर्राष्ट्रिय विमानस्थल पुगेका हुन्। विमानस्थल पुगेर मन्त्री आलेले छुटेका यात्रुलाई भेटेर माफी मागे र घटनाको छानबिन गर्न निगमका महानिर्देशकलाई निर्देशनसमेत दिए। निगमले भोजपुर जाने यात्रुलाई बिहान ८ः३० बजेको टिकट दिएको थियो। तर, निगमको ट्वीनेटर ६ः४५ बजे नै काठमाडौंबाट उड्यो  मन्त्रीको निर्देशनपछि दोषी उपर छानबिन गर्न समिति बनाएर कारबाही अघि बढाइने निगमका महानिर्देशक डिमप्रसाद पौडेलले बताए। मन्त्रालयको निर्देशनपछि सम्बन्धितहरूलाई लिखित स्पष्टीकरण माग गरिएको छ। बुधबारसम्म त्यसको जवाफ आउँछ। हामी छानबिन कमिटी बढाएर अघि बढ्छौं, उनले भने। निगमअन्तर्गतको अपरेसन र कमर्सियल डिपार्टमेन्टबीच सूचना आदानप्रदान नहुँदा यात्रु छुटेको पौडेलले बताए। आइतबार छुटेका यात्रुलाई मन्त्रीकै निर्देशनमा सोमबार गन्तव्यमा पुर्याइएको छ। मन्त्री आलेले नेपाल वायु सेवा निगमलाई हवाइ टिकटका लागि ईटिकेट (अनलाइन) को व्यवस्था गर्न निर्देशन दिएकाले निकट भविष्यमै ईटिकेट सुचारु हुने विश्वास दिलाए। आइतबार बिहान उड्ने ट्वीनेटरले १५ जना यात्रु भोजपुर लैजानुपर्नेमा समय तालिका फरक परेका कारण ८ जना लिएर मात्र उडेको थियो। यसैगरी, मन्त्री आलेले सोमबार त्रिभुवन अन्तर्राष्ट्रिय विमानस्थलको छड्के अनुगमन गरेका छन्। अनुगमनका क्रममा विमानस्थलमा ट्याक्सीले मिटरमा यात्रु नबोक्ने, सरसफाइ नभएको, यात्रुहरूलाई चिया, कफीमा समेत महंगो लिने गरेका, कर्मचारीहरूले पनि आफ्नो जिम्मेवारी पूर्ण रूपमा पालना नगरेको पाइएकाले ती कमिकमजोरीको अन्त्य गर्ने दाबी गरे। अनुगमनकै क्रममा मन्त्री आलेले आफू पदमा रहुन्जेल नेपाल वायुसेवा निगमलाई माथी उठाउनमै लाग्ने बताए। आगामी दिनमा अन्तर्राष्ट्रिय विमानस्थलमा यात्रुहरूले कुनै समस्या नपाउन् भन्नका लागि मन्त्री आलेले कर्मचारीलाई निर्देशनसमेत दिएका छन्। अन्तर्राष्ट्रिय विमानस्थलमा साघुँरो तथा असहज भएकाले यहाँका जहाजहरू धनगढी, नेपालगन्ज, पोखरा, भैरहवा, विराटनगरलगायतका विमानस्थलमा पार्किङको व्यवस्थाका लागि पहल भइरहेको बताए।"
बाढी र पहिरोमा फसेकालाई सेनाको हेलिकोप्टरबाट उद्दार गरिँदै,"काठमाडौं : सुदूरपश्चिम प्रदेशका जिल्लामा आएको बाढी र पहिरोमा परेकालाई नेपाली सेनाको हेलिकोप्टरबाट उद्दार गरिँदैछ। नेपाली सेनाको सुर्खेतस्थित स्टेसनबाट बाढी र पहिरोमा परेकाहरुको उद्धारका लागि हेलिकोप्टर उडेको विपद् व्यवस्थापन महाशाखाकी प्रमुख सहसचिव हुमकला पाण्डेले जानकारी दिइन्। वर्षातका कारण सुदूरपश्चिमका डोटी, डडेल्धुरा र कञ्चनपुर बढी प्रभावित भएका छन्। महाशाखा प्रमुख पाण्डेका अनुसार डोटी र डडेलधुरामा एकएक जनाको मृत्यु भएको छ भने डडेल्धुरामा एक जना पुरिएका छन्। केही स्थानमा बाढी र पहिरोका कारण मानिसहरु बीचमा थुनिएको खबर आएको उनले बताइन्। गृहमन्त्री बालकृष्ण खाणले प्रभावित क्षेत्रका प्रमुख जिल्ला अधिकारी, प्रहरी प्रमुख र सशस्त्र प्रहरीका प्रमुखलाई टेलिफोन गरी समन्वयात्मक ढंगले उद्धार र राहतको काम तीव्र गतिमा गर्न निर्देशन दिएका छन्। गृहमन्त्री खाणले अहिलेसम्म भइरहेको उद्धार कार्यका लागि धन्यवाद दिँदै नागरिकको जीवन रक्षाका लागि उपलब्ध स्रोत र साधनको उपयोग गरी तप्परताका साथ काम गर्न निर्देशन दिए।"
उत्तर कोरियाले हान्यो अर्को क्षेप्यास्त्र,"प्योङयाङ : उत्तर कोरियाले मंगलबार बिहानै अर्को क्षेप्यास्त्र प्रहार गरेको छ। जापानको समुद्री क्षेत्रमा उक्त क्षेप्यास्त्र खसेको अन्तर्राष्ट्रिय सञ्चारमाध्यमले जनाएका छन्। पछिल्लो समयमा उत्तर कोरियाले निरन्तर रूपमा क्षेप्यास्त्र प्रहार गरेको विषयमा छलफल गर्न जापान, अमेरिका र दक्षिण कोरियाका गुप्तचर प्रमुखहरूको बैठक भइरहेका बेला सो क्षेप्यास्त्र प्रहार गरेको हो। यसअघि उत्तर कोरियाले अत्याधुनिक हाइपरसोनिक मिसाइल प्रहार गरेको थियो। संयुक्त राष्ट्रसंघले लगाएको कडा नाकाबन्दीका बाबजुद उत्तर कोरियाले पछिल्लो समयमा क्षेप्यास्त्र तीव्र रूपमा प्रहार गरिरहेको छ। जसको अन्तर्राष्ट्रिय समुदायले कडा निन्दा गर्दै आइरहेको छ। हालैको राष्ट्रसंघीय सभामा उत्तर कोरियाका राजदूतले प्रतिरक्षाका लागि हतियार उत्पादन र क्षेप्यास्त्र प्रहार गरिनु आफ्नो अधिकार भएको बताएका थिए।"
माओवादी केन्द्रको पालिका र प्रदेश सम्मेलनको तालिका हेरफेर,"काठमाडौं : नेकपा (माओवादी केन्द्र)ले पालिका सम्मेलन र प्रदेश सम्मेलनको मिति हेरफेर गरेको छ। मंगलबार बिहान पार्टी मुख्यालय पेरिस डाँडामा बसेको स्थायी कमिटीको बैठकले मंसिर ११ मा पालिका र मंसिर २५ मा प्रदेश सम्मेलन गर्ने निर्णय गरेको प्रवक्ता कृष्ण बहादुर महराले जानकारी दिए। महराका अनुसार माओवादी केन्द्रले १ सय ४९ जना केन्द्रिय सल्लाहकार समिति र ९९ जनाको जेष्ठ कम्युनिष्ट मञ्च बनाएको छ। यस्तै माओवादी केन्द्रले अनुशासन आयोगमा टंक राई, लेखा आयोगमा पेशलकुमार पोख्रेल र निर्वाचन आयोगमा विष्णु श्रेष्ठलाई अध्यक्ष ताकेको छ। प्रत्येक आयोग २५ सदस्यीय हुनेछ। बैठकले कार्तिक २५ गतेसम्म सदस्यता नविकरण गर्ने म्याद थपेको छ। माओवादी केन्द्रले पुषमा पार्टीको राष्ट्रिय सम्मेलन गर्ने तयारी गरेको छ।"
"सुदूरपश्चिममा भारी वर्षा, तिंकरमा ३ फिट हिमपात","दार्चुला : दार्चुलाको तिंकरमा भारी हिमपात भएको छ। जिल्लाको ब्याँस गाउँपालिका १ तिंकरमा भारी हिमपात भएको हो । आइतबार रातिबाट परेको वर्षाले तिंकर गाउँमा ३ फिट हिमपात भएको जिल्ला प्रहरी कार्यालय दार्चुलाका प्रहरी नायब उपरीक्षक मनोहरप्रसाद भट्टले जानकारी दिए। तिंकर क्षेत्रमा सोमबार बिहानैबाट हिमपात भइरहेको उनले बताए । चिसोका कारण पाइप जाम भएर पानीको समस्या हुन थालेको स्थानीयले बताएका छन् । तिंकरमा हिमपात भएपछि सदरमुकाम खलङ्गालगायतका स्थानमा चिसो समेत बढेको छ। ब्याँस गाउँपालिका१ तिंकरमा सौका समुदायको बसोबास रहेको सो क्षेत्रमा हिमपात भएपछि त्यहाँको जनजीवन कष्टकर भएको छ ।अहिले पनि तिंकरमा हिमपात जारी रहेको जनाइएको छ । पश्चिमी वायुका कारण वर्षा भएपछि दार्चुलामा यस वर्षको पहिलो हिमपात भएको महाकाली नगरपालिकाका नगर प्रमुख हंस राज भट्टले बताए । सुदूरपश्चिमका पहाडि जिल्ला दार्चुला, बैतडी, डडेलधुरा, डोटी आसपासका क्षेत्रमा पछिल्लो १२ घण्टामा अति भारी वर्षा भएको छ । हाल बंगालको खाडीमा र मध्य भारतमा रहेका न्यून चापीय प्रणाली र पश्चिमी वायुको संयुक्त प्रभाव नेपालमा परेको छ । त्यसैको कारण हाल देशको अधिकांश स्थानमा र सुदूरका पुरै जिल्लामा पानी परेको छ ।जिल्ला प्रशासन कार्यालय दार्चुलाले हिजो एक सूचना जारी गर्दै महाकाली नदी तटीय क्षेत्रका बासिन्दालाई सचेत रहन अनुरोध गरेको थियो । सुदूरपश्चिमको पहाडि जिल्ला दार्चुलामा सोमबार साँझ ७ बजेदेखि परेको वर्षा अहिले पनि जारी छ । ब्यास गाउँपालिका र अपि हिमाल गाउँपालिकामा३ फिट भन्दा बढी हिमपात भएको ब्यास गाउँपालिका वडा न ४ का स्थानीय पदम राज भट्टले बताए ।"
दुई सिस्टम मिसिँदा अत्यधिक वर्षा,"काठमाडौं : बंगालको खाडी तथा मध्य भारतमा रहेको न्यून चापीय प्रणाली र पश्चिमी वायु प्रणालीको संयुक्त प्रभावले नेपालमा देशभर मौसम बदली भएको छ। पश्चिमी भूभागमा अत्यधिक वर्षा भइरहेको छ। जब यी दुईवटा सिस्टम मिसिन्छन् तब यसले अत्यधिक वर्षा गराउँछ, जल तथा मौसम विज्ञान विभागकी सिनियर डिभिजनल मेट्रोलोजिस्ट इन्दिरा कँडेलले भनिन्। नेपालमा भएका अधिकांश घटना हेर्दा दुई सिस्टम मिसिएपछि गम्भीर प्रकृतिका वर्षा भएको पाइएको कँडेलको भनाइ छ। बागमती, गण्डकी र प्रदेश १ का उत्तरी भूभागमा आइतबार वर्षा भएको थियो। उक्त सिस्टम सोमबार पश्चिमतिर सरेको उनले बताइन्। भनिन् सबैभन्दा धेरै सुदूरपश्चिममा सरेको छ। त्यहाँका ५६ वटा स्टेसनमा सय मिलिमिटरभन्दा धेरै वर्षा मापन भएको छ। लुम्बिनी, पोखरा, कास्की, गुल्मी, पर्वतलगायत स्थानमा पनि ५० मिलिमिटरभन्दा धेरै वर्षा भएको छ। तर, कतिपय स्थानमा स्टेसन नहुँदा मापन गर्न नसकिएको उनले बताइन्। विभागको तथ्यांकअनुसार चौबीस घण्टा (सोमबारसम्म)मा सबैभन्दा धेरै डडेलधुरामा १६८८ मिलिमिटर वर्षा भएको छ। दिपायलमा ९५३, धनगढीमा ८० मिलिमिटर र अन्य स्थानमा योभन्दा कम पानी परेको छ । मौसम पूर्वानुमान महाशाखाका अनुसार सोमबार देशका अधिकांश भूभागमा सामान्य बदली भएको छ। कर्णाली, लुम्बिनी र गण्डकी प्रदेशका केही ठाउँमा हल्कादेखि मध्यम वर्षा भएको छ। सुदूरपश्चिम प्रदेशका अधिकांश ठाउँमा भने भारी वर्षा भएको छ। गण्डकी, लुम्बिनी, कर्णाली र सुदूरपश्चिम प्रदेशमा मेघ गर्जनसहित वर्षा भएको छ। प्रदेश १, प्रदेश २, बागमती, लुम्बिनी, कर्णाली र सुदूरपश्चिम प्रदेशका केही क्षेत्रमा अझै भारी वर्षा हुन सक्ने सम्भावना देखिएको छ। हिमाली क्षेत्रमा हिमपात हुन सक्ने जनाइएको छ। मंगलबार र बुधबार पनि देशभर मौसम सामान्यदेखि पूर्ण बदली नै हुने सम्भावना छ। सुदूरपश्चिम, लुम्बिनी, कर्णाली र प्रदेश १ मा भारी वर्षा हुन सक्ने जनाइएको छ। बागमती र प्रदेश २ का थोरै ठाउँमा मेघ जर्गनसहित हल्कादेखि मध्यम वर्षाको सम्भावना रहेको विभागले जनाएको छ । मंगलबार राती पनि सोही क्रम जारी रहने अनुमान विभागको छ। बुधबार प्रदेश १ र २, बागमती, लुम्बिनी प्रदेशका अधिकांश स्थानमा भारी वर्षा हुन सक्ने जनाइएको छ। अन्य ठाउँमा पनि मेघ जर्गन र चट्यांङसहितको मध्यम वर्षाको सम्भावना रहेको विभागले जनाएको छ।"
मुहम्मद दिवसले राष्ट्रिय एकता र अखण्डतालाई मजबुत बनाउँछ : प्रधानमन्त्री देउवा,काठमाडौं : प्रधानमन्त्री शेरबहादुर देउवाले मुहम्मद दिवसले नेपाली राष्ट्रिय एकता र अखण्डतालाई थप मजबुत बनाउने बताएका छन्। मुहम्मद दिवसको अवसरमा शुभकामना दिँदै देउवाले सबै समुदायहरुकाबीच आपसी भाइचारा र सद्भाव अभिबृद्धिमा प्रेरणा प्रदान गर्न सकोस् भन्ने कामना गरेका छन्। नेपालसहित विश्वभरका मुस्लिम धर्मावलम्वीहरुको धर्म प्रवर्तक हजरत मुहम्मद सल्लल्लाहो अलैहो वो सल्लमको जन्म दिनमा मनाइने मुहम्मद जयन्ती (मुहम्मद दिवस) मनाइन्छ। देउवाले कोरोना भाइरस महामारी विरुद्धका स्वास्थ्य सुरक्षाको मापदण्ड अपनाई सामाजिक दूरी कायम गरी हर्षोल्लासपूर्वक दिवस मनाउनु अनुरोध गरेका छन्।
६ महिनाभित्र सडक स्तरोन्नति गर्न स्थानीयको माग,"मुगु : बस दुर्घटना परेका मृतकका आफन्तले ६ महिनाभित्र सडक स्तरोन्नति गर्न माग गरेका छन्। साँघुरो सडक, खाल्डाखुल्डीले गर्दा ठूलो मानवीय क्षति व्यर्होनुपरेको मृतकका आफन्तहरुले गुनासो गरेका छन्। असोज २६ गते छाँयानाथ रारा नगरपालिका७ पिना गाउँको तपने खोलामा भएको बस दुर्घटना परी ३२ जनाको मृत्यु र १२ जना घाइते भएका थिए। सदरमुकाम गमगढी नजिकका भामबाडा, छत्तेलबाडा, पिना, झयारी, टोप्ला सिगारीमा दुर्घटनामा परी मृत्यु भएकाहरुको घर परिवालाई शनिबार भेटन पुगेका प्रमुख जिल्ला अधिकारीको टोलीलाई मृतक परिवारले सडककै कारणले आफ्नो सन्तान गुमाउनु परेको पीडा सुनाएका हुन्। नाग्मा गमगढी सडकखण्ड अन्तर्गत ठाउँ ठाँउको साघुँरो सडक र खाल्डाखुल्डिका कारणले धेरै पटक सडक दुर्घटना भएको उनीहरुको गुनासो छ। मृतकका परिवारले छ महिनाभित्र सडक स्तरोन्नतीका लागि पहल गरिदिन प्रमुख जिल्ला अधिकारी रोमबहादुर महत र जिल्ला प्रहरी कार्यालयका प्रहरी नायब उपरीक्षक चित्रबहादुर भट्टराई आग्रह गरेका थिए। दुर्घटनाको मुख्य कारण सडक भएकाले तत्काल यो सडक मर्मत गर्नुपर्ने सबैको माग रहेको उक्त दुर्घटना परी ज्यान गुमाएका चन्द्रबहादुर भामका मामा बिष्णु भण्डारी बताए। नाग्मागमगढी सडकखण्ड स्तर उन्नति नगर्दासम्म मुगुबासिले अझै ठूलो क्षति ब्यर्होनुपर्ने उनको भनाई छ। प्रमुख जिल्ला अधिकारी महतका अनुसार ६ महिनाभित्र उक्त सडकखण्डहरुको स्तर उन्नति गर्न पहलका लागि जिल्लास्थित राजनितिक दललाई समेत आग्रह गरेका छन्। यदि राजनीतिक दलले आफ्नो आग्रहलाई व्यवास्ता गरे राजनीतिक दलसमेत त्याग गर्ने चेतवानी मृतकका घरपरिवारले दिएका छन्।"
चुनावमा मतदाता हित,"देश र जनतालाई सस्तो लोकप्रियतावादी नाराको सिकार हुनबाट कसरी रोक्न सकिन्छ भन्ने अहिलेको गम्भीर चुनौती हो। नीति र नेतृत्वको दाबी गर्दै प्रस्तुत विकल्पमध्ये मतदाताहरूले सबैभन्दा उपयुक्त र विश्वसनीय व्यक्तिलाई छान्ने क्रियाको नाम चुनाव हो। राजनीति दल, अर्थ व्यवस्था, खेलकुद, बाटोघाटो, सार्वजनिक उद्यान, पुल निर्माण, पशुपालन नीति, सामाजिक सुरक्षा, वातावरण, गुठी, भाषा, धर्मसंस्कृति व्यवस्थापन, प्राकृतिक स्रोत बाँडफाँट र परिचालन, सामाजिक न्याय, पेसागत संगठन, राज्य सञ्चालनका लागि दल वा प्रतिनिधि छनोट सबैमा चुनावी प्रक्रिया अपनाइन्छ। निर्वाचन निर्विरोध हुन्छ कि मतदानद्वारा भन्ने कुरा उपलब्ध विकल्प र सम्बन्धित सदस्यहरूको कुरा हो। कार्यान्वयनका लागि विकल्प प्रस्तुतकर्ताले मौखिक वा लिखित वा दुवै रूपमा आफूले जिम्मेवारी पाएको खण्डमा अपनाउने नीति र खेल्ने भूमिकाको बारेमा बताउने गर्छन्। मतदाता सदस्यहरू त्यस्ता उम्मेदवारको विश्वसनीयता, चरित्र, उनीहरूले अघि सारेको नीति र घोषणापत्र समेतको आधारमा कुनै योजना वा नेतृत्व चुन्ने गर्छन्। आफ्नो हितमा काम गर्ने कुशल नेतृत्व, सुन्दर भविष्य, उचित व्यवस्थापनको आशा र विश्वासमा मतदान गरिने हुँदा प्रस्तुत भएको घोषणापत्रले चुनावी परिणाममा प्रभाव पार्छ। बढाइचढाइ गरिएको लोकप्रिय वितरणमुखी घोषणापत्रले धेरैको, खासगरी कार्यान्वयन हुन सक्ने नसक्ने कुरा छुट्ट्याउन नसक्ने व्यक्तिको, मन जित्दछन्। राजनीतिक चुनावको हकमा विद्यमान वास्तविकताभन्दा पर रहेकाले सम्बन्धित दल सत्तामा पुगेपछि त्यस्ता घोषणापत्र हुन सक्दैनन्। त्यस्ता दलले आर्थिक अनुशासन र पारदर्शिता अपनाउँदा अपनाउँदै पनि आफूलाई दिइएको वचनबद्धता पूरा नहुँदा जनतामा नैराश्य र असन्तुष्टि उत्पन्न हुने, भविष्यमा अन्य दलले ल्याएका कार्यक्रमलाई पनि नपत्याउने स्थिति सिर्जना हुन पुग्छ। साथै, वास्तविक धरातलमा आधारित कार्ययोजना प्रस्तुत हुने दल चुनावमा पराजित भई ऊ देश विकासमा नेतृत्व दिनबाट वञ्चित हुन्छ। सबैभन्दा बढी नोक्सान त व्यर्थमा आफ्नो जीवनको अमूल्य कालखण्ड गुमाउने जनतालाई हुन्छ। चुनावी घोषणापत्रले मुख्यतः दुई किसिमका मुद्दा सम्बोधन गरेका हुन्छन्। एकखाले मुद्दा सामाजिक नीति र दृष्टिकोणसित सम्बन्धित हुन्छन्, यिनको सामाजिक मान्यता, गर्भपतन वा संरक्षण, सम्पत्ति माथिको स्वामित्व, पर्यावरण, स्थायित्व, इतिहास, धर्म, संस्कृति, विदेश नीति, अर्थ नीति, परिवार व्यवस्था, व्यक्ति र समुदायका अधिकार र दायित्व, सामाजिक समानता, विभेद र आरक्षणजस्ता विषयसित जोडिएका हुन्छन्। यिनको दूरदृष्टि र इच्छाशक्तिमा भर पर्छ। अर्काखाले मुद्दा आर्थिक विकास र निर्माणसित जोडिएका हुन्छन्। यिनको देशको आर्थिक स्थिति, उपलब्ध प्राकृतिक स्रोत र जनशक्तिमा भर पर्छ। सही उपाय र योजनाले विकास, पर्यावरण र अन्य पूर्वाधार निर्माणमा तीव्रता ल्याउन सक्छन्। तर, एक कदममै गन्तव्य प्राप्त हुन सक्दैन। प्रत्याह्वानसम्बन्धी अन्तर्राष्ट्रिय चलन अमेरिकाका १९ राज्य र डिस्ट्रिक्ट अफ कोलम्बियामा निर्वाचित अधिकारीहरू छन्। तिनको पदावधि नसकिँदै फिर्ता बोलाउन प्रत्याह्वान चुनावको व्यवस्था गरिएको छ। क्यालिफोर्निया राज्यमा सन् २००३ मा गभर्नर ग्रे डेविसलाई प्रत्याह्वान गरिएको थियो। क्यालिफोर्नियामै यही सन् २०२१ सेप्टेम्बरमा प्रत्याह्वान गर्ने कि नगर्ने भनेर गरिएको जनमत संग्रहबाट भने गभर्नर ग्याभन न्युसोम जोगिएका छन्। देशको आर्थिक स्थिति, उपलब्ध प्राकृतिक स्रोत र जनशत्तिामा भर पर्छ। सही उपाय र योजनाले विकास, पर्यावरण र अन्य पूर्वाधार निर्माणमा तीव्रता ल्याउन सक्छन्। चीनको ताइवान प्रान्तमा सन् १९९५ देखि लागू भएको राष्ट्रपतीय र उपराष्ट्रपतीय निर्वाचन तथा प्रत्याह्वान ऐनले राष्ट्रपति तथा उपराष्ट्रपतिलाई प्रत्याह्वान गर्न सकिने व्यवस्था गरेको छ। ताइवानमै निजामती कर्मचारीहरू निर्वाचन तथा प्रत्याह्वान ऐन पनि छ। यसले केन्द्रीय विधायकहरू, नगरपालिका पार्षदहरू, काउन्टी (सहर) काउन्सिलरहरू, टाउनसिप कांग्रेसका प्रतिनिधिहरू, पहाडी जनजाति जिल्ला कांग्रेसका प्रतिनिधिहरू, नगरपालिकाका मेयरहरू, काउन्टीका गभर्नरहरू, टाउनसिपका प्रमुखहरू, आदिवासी जिल्लाका प्रमुखहरू र गाउँका प्रमुखहरूको निर्वाचन र प्रत्याह्वानसम्बन्धी व्यवस्था गरेको छ। केन्द्रीय तहमा जनप्रतिनिधि प्रत्याह्वानसम्बन्धी व्यवस्था गर्न संविधान संशोधनका लागि भारतको लोकसभामा सन् १९७४ मा पेस भएको प्रस्ताव पारित हुन सकेन। केही राज्यमा स्थानीय स्तरमा जनप्रतिनिधि प्रत्याह्वानको व्यवस्था छ। मध्य प्रदेश (१९६१), छत्तीसगढ (१९६१), बिहार (२००७), राजस्थान (२०१०) र झारखण्ड (२०११) मा यस्तो व्यवस्था छ। भेनेजुएलाको सन् १९९९ को संविधानले राष्ट्रपतिलगायत लोकप्रिय मतबाट निर्वाचित हुने जनप्रतिनिधि प्रत्याह्वान हुन सक्ने व्यवस्था गरेको छ। सन् २००४ मा राष्ट्रपति हुगो चावेजलाई प्रत्याह्वान गर्नेसम्बन्धी भएको जनमत संग्रहमा उनले विजय पाएका थिए। सन् २०१६ मा निकोलस मादुरोविरुद्ध आएको प्रस्ताव दर्ता प्रक्रियामा जालसाँजी भएको कुरा विभिन्न प्रान्तका अदालतले बताएको कुरालाई आधार बनाई निर्वाचन परिषद्ले सो प्रस्तावलाई मतदानमा लैजान अस्वीकार गर्यो। दुवै पटक प्रत्याह्वान प्रक्रियालाई लिएर अशान्ति मच्चियो र जनधनको क्षति भयो। जकडिएका राजनीतिकर्मीलाई काबुमा राख्न गरिएका प्रत्याह्वानका प्रावधानले सधैं राम्रो र सजिलो परिणाम मात्र ल्याएको चाहिँ छैन। ताइवानले सन् २०१६ र २०१७ मा जनतालाई देशका मालिक बनाउने उद्देश्यले निर्वाचित जनप्रतिनिधि फिर्ता बोलाउने र जनमतसंग्रह आह्वान गर्ने प्रक्रिया सजिलो बनायो। पहिलो कुरा त प्रत्याह्वानको प्रस्ताव राख्न सान्दर्भिक मतदाताको १ प्रतिशत भए पुग्ने बनाइयो। दोस्रो कुरा, १३ प्रतिशतको सट्टा १० प्रतिशत मतदाताको सही जुटाएपछि निर्णायक मतदान गरिने व्यवस्था गरियो। त्यस्तै निर्णय मान्य हुन न्यूनतम मतदाता सहभागितालाई ५० प्रतिशतबाट घटाएर २५ प्रतिशतमा झारियो। परिणाम यो भएको छ कि विगत पाँच वर्षमा ताइवानमा जनप्रतिनिधि प्रत्याह्वानका १५ वटा प्रयास भए। जसमध्ये चारवटा सफल भए। ताइवानमा जनप्रतिनिधि चुन्ने कामभन्दा सजिलो फिर्ता बोलाउने काम हुन पुगेको छ। नेपालमा के गर्नु उचित ? अहिलेसम्मको मान्यता प्राप्त दलहरू राम्रो नराम्रोको आधारमा अर्को चुनावमा पुरस्कृत वा दण्डित हुन्छन् भन्ने हो। नेपालमा उच्च सरकारी राजनीतिक नेतृत्व चयनको सबालमा संविधानमै अविश्वास र महाभियोगजस्ता प्रावधानको व्यवस्था भएको र जनताबाट प्रत्यक्ष निर्वाचित कार्यकारी जनप्रतिनिधि पालिकाका प्रमुख, उपप्रमुख र वडाध्यक्ष प्रहरी प्रशासन, अदालत र अन्य संवैधानिक निकायका काबुभित्र भएकाले प्रत्याह्वानका लागि खर्चिलो जनमत संग्रहको व्यवस्था आवश्यक छैन; त्यस्तो झन्झट बेसाउन हुँदैन। नेपालमा प्रत्यक्ष निर्वाचित कार्यकारी राष्ट्रपति वा प्रधानमन्त्रीको व्यवस्था भयो भने त्यसबेला चाहिँ घुमाउरो पाराले तिनलाई हटाउनु उचित हुँदैन। अभियोग दर्ता र त्यसपछि गरिने जनमत संग्रहद्वारा प्रत्याह्वान गर्न सकिने स्पष्ट ऐनको व्यवस्था गरिनु पर्छ। अभियोग दर्ता लाग्दैमा निलम्बन गर्ने नगर्ने वा कस्तो कस्तो भूमिकाबाट वञ्चित गर्ने भन्ने कुरा व्यापक छलफलपछि ऐनमै व्यवस्था गरिनुपर्छ। सस्तो नाराबाट बचावट कसरी गर्ने ? देश र जनतालाई सस्तो लोकप्रियतावादी नाराको सिकार हुनबाट कसरी रोक्न सकिन्छ भन्ने कुरा अहिलेको गम्भीर चुनौती हो। जहाँसम्म सामाजिक नीति र दृष्टिकोणसित सम्बन्धित सबाल छन्, दल र नेताहरूले तिनको बारेमा प्रष्ट दृष्टिकोण राखे पुग्ने भयो। चुनाव जितेको अवस्थामा आफ्नो अडान कायम राख्छन् कि राख्दैनन् र तदनुरूप काम गर्न खोज्छन् कि खोज्दैछन् भन्ने हुन्छ। सोही आधारमा अर्को चुनावमा उनीहरूलाई फेरि मतदान गर्ने कि नगर्ने भन्ने तय गरिने कुरा हो। आर्थिक विकास र निर्माणसित जोडिएका सबालमा दल वा नेताले योजनाको लागि उपलब्ध आर्थिक, प्राविधिक र जनस्रोतको आधार पेस गर्नुपर्ने कानुन आवश्यक छ। यसबाट मतदाता दल र उम्मेदवारका दलिलप्रति विश्वास गर्ने आधार भए, नभएको मूल्यांकन गर्न पाउँछन् र अपत्यारिलो योजना पेस गर्नेलाई नचुन्ने निर्णयमा पुग्न सक्षम हुन्छन्। जो वस्तुगत आधारसहित उत्कृष्ट योजना प्रस्तुत गर्छन्, ती चुनिने सम्भावना बढ्छ। दल वा नेताले जनतालालाई दिइने आर्थिक, प्राविधिक, शैक्षिक वा स्वास्थ्यसम्बन्धी सहयोग, वृद्धवृद्धा, असहाय, पिछडिएका वा अन्य हिसाबले कमजोर समूहलाई दिइने आर्थिक र अन्य प्राथमिकताका लागि वस्तुगत आधार रहे नरहेको कुरा पनि यसैबाट खुल्छ। जहाँसम्म चुनावी घोषणापत्र लागू गर्ने प्रयास नगरेकोमा सम्बन्धित दल वा प्रतिनिधिलाई मुद्दा चलाउने कुरा छ, त्यस्तो प्रावधान कतै पनि छैन। त्यस्तो प्रावधान बनाए पनि गुमेको समय फर्किंदैन, त्यसबाट केवल प्रतिशोध साँध्ने शृंखला सुरु हुन्छ। जुन दीर्घकालीन हिसाबले एक अभिशाप साबित हुन सक्छ। कुनै पनि कार्यकारी पदमा पुगेको व्यक्ति थप एकपटकभन्दा बढी पटक उम्मेदवार हुन नपाउने प्रावधान राख्ने हो भने निजले फेरि जनता ढाँटेर शक्तिमा पुग्ने सम्भावना यसै पनि रहँदैन।"
सफलता : सही सोचको उपज,"हरेकको असफलताभित्र सफलता लुकेको हुन्छ। यसैगरी हरेक सफलताभित्र पनि असफलता लुकेको हुन्छ। सफलता के हो ? असफलता के हो ? गुण बुझाउने सबै शब्दका विपरीतार्थ बुझाउने शब्दहरू पनि हुन्छन्। पृथ्वीमा रहेका जीव निर्जीव सबैका दुईवटा पाटा हुन्छन्। सफलता र असफलताका हरेक विषयवस्तु र सन्दर्भअनुसार फरकफरक अर्थ लाग्न सक्छ। विशुद्ध व्यक्तिको चाहनाहरूमा निर्भर रहने यो गुणको विभिन्न विद्वान् एवं व्यक्तिले पनि आआफ्नै ढंगले बुझाउन खोजेको पाइन्छ। जसले जे जसरी परिभाषा दिए गरिए पनि सफलता वा असफलता प्राप्तिका विषय हुन्। क्यानडामा जन्मिएका अमेरिकन नागरिक जिम क्यारी भन्छन्, यदि तनाव र पीडा हुँदैन भने मानिसले केही पनि सिक्न सक्दैन। क्यारीले यसै भनेका होइनन्। वास्तवमा मानिस सफल या असफल हुन कुनै क्रियामा सहभागी हुनै पर्छ। आँटेका ताकेका सबै कार्य सहज रूपमा सम्पन्न हुन्छ गराउँछु भन्ने ठान्नु मानिसको स्वभाव हो। कतिपय कार्यबाट प्राप्त असफलता र कठिनाइहरूबाटै मानिसले धेरै कुरा सिक्छन्। तर आफूविरुद्धका आवाजहरूलाई सुन्न नसक्नु तथा विपरीतका नतिजालाई सहजै स्विकार गर्न नसक्नु समस्या हो। कमजोरीहरूको समीक्षा गर्न नसक्नुले मानिसलाई सफलताको भ्रममा राखिदिन्छ। हरेक हार र असफलतालाई आफ्नो शक्ति बनाएर अगाडि बढ्ने जो कोही सफल हुन्छन्। सफलतामा प्राप्ति मात्र होइन त्याग पनि हुन्छ। मानिसको जीवनमा उसले भोग गर्ने समयलाई जिम्मेवारीले वर्गीकरण गरी दिन्छ। जीवनको कति समय सिक्नमा छुट्ट्याउने ऊ सधैं अनिर्णयको बन्दी बनिरहेको हुन्छ। यो उसको स्वाभाविकपन पनि हो। सामाजिक परम्पराले पारिवारिक वातावरण वहन गर्नुपर्ने जिम्मेवारी र अनेकौं समस्याहरू बीच झुलिरहने जीवनसँग जोडिएका सफलता र असफलतालाई एउटै तुलोमा जोख्न खोजिनु अर्को गल्ती हुन सक्छ। जीवनका धेरै पाटा छन्। सबै पाटाले जीवनमा उत्तिकै महत्त्वपूर्ण स्थान लिएको हुन्छ। सपना बनी बसेका आकांक्षा र रहरहरूमा लागेका दाग र चोटका खाटाहरूले मानिसलाई सबैभन्दा दु:खी बनाउँछ। ती सामाजिक हुन सक्छन्। पारिवारिक हुन सक्छन्। विशुद्ध व्यक्तिगत मान प्रतिष्ठासँग गाँसिएका हुन सक्छन्। सबै सफलता र असफलताहरू एउटा खोज तथा अनुसन्धानले शिक्षा तथा धन सम्पत्ति, ऐस आरामजस्ता विषयहरूसँग मात्र जोडिँदैनन्। उसको विशुद्ध व्यक्तिगत चाहना र जीवनसँग पनि जोडिएको हुन्छ। अर्को शब्दमा सफलता र असफलता भनेको कुनै व्यक्तिको सोच र बुझाइमा भरपर्छ भन्दा अत्युक्ति नहोला। यहाँ अब्राहम लिंकनको भनाइ जोड्न चाहें, मेरो सबैभन्दा ठूलो चिन्ता यो होइन कि तपाईं असफल हुनु भयो, सबैभन्दा ठूलो चिन्ता त यो हो कि तपाईं आफ्नो असफलतामा नै सन्तुष्ट भएर बस्नुभयो। एउटा विद्यार्थी, सोधकर्ता तथा वैज्ञानिकले कुनै अनुसन्धान गर्दा जुन अध्ययनको विषय उसको मात्र सपना होइन, संसारको सपना बनेको हुन्छ। त्यस्ता सफलता र असफलतामा पुन: प्रयासका खुड्किलाहरूमा पाइला राख्दै जानु त्यो उसको असफलतासँग जोडिएको सफलता होला। तर त्यतिमा मात्र सीमित रहँदैन सफलता र असफलता, समाज वा संसारका लागि केही गर्न समर्पित समय र लक्ष्यभन्दा बाहिर पनि उसको जीवनमा धेरै घटना घट्छन्। घटना परिघटनाहरूमा एउटै उक्ति सान्दर्भिक नहुन सक्छ। जहाँ उसको सोच र बुझाइले जीवनमा कायापलट गरिदिन्छ। एउटा मानिसले वनमा लडिरहेको सुकेको काठको मुढा उठाएर आकाशमा उडाउँछु भनेर जीवनका कयौं दिनहरू खर्चियो। लामो प्रयास गर्यो तर उडेन। काठको मुढो उडाउन ऊ असफल भयो। उड्दैन भनेर जब चाल पायो। नतिजा स्विकार्दै अर्को बाटोमा पाइला चाल्यो ऊ सफल भयो। खुसी तथा आनन्द भनेको जीवनमा कुनै प्रकारका समस्याहरू नआउनु अथवा नहुनु मात्र होइन। समस्याहरूको सामनामा आफूलाई संयमित बनाउन सक्नु पनि खुसी हो। आनन्द हो। असफलताले सही मार्ग निर्देशन गर्दछ। त्यसलाई बुझ्न र चिन्न सक्ने शक्ति भने मानिसलाई सोचले पैदा गर्छ। सोचले अगाडि बढ्ने हौसला दिन्छ। शक्ति, दम्भ र घमण्डमा मानिस आफ्नो बाटो बदल्न चाहँदैन। कमजोरीहरू देखाउन चाहँदैन। कतै बाटो बदल्न परे प्रतिष्ठासँग जोड्छ। यस्तै नकारात्मक सोचले असफलताको खाडलमा पुरिन्छन् मानिस ! यो प्रवृत्ति हो, सोच हो। यस्ता सोचहरूले नतिजालाई सफलता र असफलतासँग जोडेर जीवनमा प्रभाव पार्ने गर्दछ। सोचको उपज हो सफलता र असफलता ! जीवनमा सबै कुरा अस्थायी हुन्छन्। असफलता र सफलता यही अस्थायी जीवनभित्रकै अर्को अस्थायी पाटो हो। दिनपछि रात आउँछ अनि बिहानी उसै गरी झुल्किन्छ। उसैगरी फेरि दिन अनि रात र बिहानी। जेसी ज्याक्सन भन्छन्, ढल्नुमा तपाईंको दोष नहुन सक्छ, तर उठ्नु भएन भने त्यो तपाईंकै दोष हो। उठ्नलाई धेरै बाटा सामुन्ने हुन सक्छन्। कुन बाटो कसरी रोज्ने हो आफूभित्रको सकारात्मक तथा नकारात्मक सोचमा भर पर्छ। असफलता भनेको खस्नु, लड्नु तथा हार्नु होइन। सोच बदल्न नसक्नु असफलता हो।"
"कर्णालीले खतराको तह पार गर्यो, सुरक्षित रहन आग्रह",टीकापुर : कर्णालीमा पानीको सतहले खतराको तह पार गरेको छ। त्यहाँ अहिले पानीको सतह ११०३ मिलिमिटर पुगेको गेज रिडर पार्वती गुरुङले जानकारी दिइन्। १० मिलिमिटर पुगेपछि खतराको तह पार गरेको मानिन्छ। नदी आसपासका बासिन्दालाई सुरक्षित भएर बस्न स्थानीय प्रशासनले आग्रह गरेको छ। कर्णाली नदीमा पानीको वहाव बढेसँगै टीकापुर २ मुलपानीबाट नदी गाउँ पस्ने खतरा बढेको छ। नदीले विभिन्न ठाउँमा कटान गरेको टीकापुरका मेयर तपेन्द्र रावलले जानकारी दिए। लगातारको पानीले धानबाली नस्ट गरेको छ। नदी गाउँ पस्ने त्रासमा स्थानीय छन्।
"भाइरल रोड बग्यो : कर्णाली, सेती र महाकाली खतराको तहभन्दा माथि","सुदूरपश्चिम व्यूरो : असोज ३१ गतेदेखि परेको अविरल वर्षाले सुदूरपश्चिममा वितण्डा मच्चाएको छ । कञ्चनपुरको भीम दत्त नगरपालिकामा २ सय परिवार विस्थापित भएका छन् भने कैलालीका विभिन्न स्थानका एक सय परिवार विस्थापित भएका छन । भित्र्याउनै लागेको धानबाली बगाएको छ । पहाडि ७ जिल्ला जोडने भीमदत्त राजमार्ग १६ घण्टादेखि बन्द छ । अविरलरुपमा वर्षा हुने क्रम जारी रहेकाले यसले ठूलो क्षति हुनसक्ने मौसम विज्ञान विभागले पूर्वानुमान गरेको छ । महाकाली नदीमा पानीको सतह खतराभन्दा माथि पुगेको छ। एकलाख क्वीसेकमा खतरा मानिने महाकालीमा मंगलबार बिहान ९ बजेसम्म ४ लाख ७८ हजार क्वीसेक पानी मापन गरिएको छ । यस्तै बाढीले भीमदत्त नगरपालिकाको ऐरी, भुजेला क्षेत्रका २ सय परिवार विस्थापित भएका छन। उनीहरु त्यहाँको एक नीजि बोर्डिड स्कुलमा बसेको कञ्चनपुरका प्रमुख जिल्ला अधिकारी शिद्धराज न्यौपानेले बताए । महाकाली नदीमा निर्माणाधिन चार लेनको पुलको पूर्वतिरको क्षेत्रमा बनिरहेको कालोपत्रे सडक बाढीले बगाएको छ । निर्माणाधीन पुल पनि खतरामा परेको छ । कैलालीमा सय परिवार विस्थापित भएका छन् । सबैभन्दा बढी, टीकापुर, भजनी, रामपुर क्षेत्रमा डुबान भएको छ । सोमबारसम्म धानको चिन्ता गर्ने किसानहरु अब डुवानमा परिने पो कि भन्ने चिन्तामा छन्। कैलालीका निमित्त प्रमुख जिल्ला अधिकारी हिरालाल चौधरीले, रामपुर टीकापुर भजनी क्षेत्र डुवानको खबर आएको बताए । उनले प्रहरी, शसस्त्र प्रहरी र नेपाली सेनाका टोलीहरु डुवानग्रस्त क्षेत्रमा खटाइ सकिएको बताए। कैलालीमा पर्ने कर्णाली नदीको जलस्तर पनि खतराभन्दा माथि गइसकेको छ । कर्णालीमा १० दशमलव ८० मिटर पानी खतराको संकेत हो तर कर्णालीमा बिहान ९ बजेसम्मको जलस्तर ११ मिटर नाघिसकेको छ । मौसम पूर्वानुमान महाशाखाले वर्षा भइरहेकाले तटीय क्षेत्रका जनतालाई सुरक्षित रहन आग्रह गरेको छ। धनगढी बजारको विसालनगर, शिवनगर पनि पूरै डुवानमा परेको छ । सुदूरपश्चिमका पहाडि जिल्ला जोडने एक मात्र भीमदत्त राजमार्ग सोमबार दिउँसोदेखि भासु भीर नजिक अवरुद्ध भएकाले विरामी बोकेका एम्बुलेन्स, सर्वाजनिक सवारी साधनहरु बाटोमै रोखिएका छन् । कैलालीको चुरे गाउँपालिकाको खीमडीमा एक दम्पत्ती ठुलीगाडको भंगालामा फसेका छन्। दुबैजनाको हेलिकोप्टरबाहेक उद्धार गर्न नसकिने भएकाले हेलिकोप्टरका लागि गृह मन्त्रालयमा छलफल भइरहेको निमित्त प्रमुख जिल्ला अधिकारी हिरालाल चौधरीले बताए । कैलालीका निमित्त प्रमुख जिल्ला अधिकारी हिरालाल चौधरीले पानी परिरहेकाले सडक खुलाउन समस्या भइरहेको बताए । उनले सडक खुलाउने कार्य भइरहे पनि पहिरो आउने क्रम जारी रहेको बताए । यस्तै डोटी सदरमुकाम दिपायल बजार खतरामा परेको छ । सेती नदी पुलमाथिबाट बग्न थालेको छ । मौसम विज्ञान विभागले महाकाली, सेती र कर्णाली नदीमा २०७० साल पछिकै ठूलो जलस्तर बढेको बताएको छ।"
टी२० विश्वकप : श्रीलंका र आयरल्यान्ड विजयी,"अबुधाबी : आइतबारदेखि जारी टी२० विश्वकप क्रिकेटमा सोमबार श्रीलंका र आयरल्यान्ड विजयी भएका छन्। श्रीलंकाले तुलनात्मक रूपमा कमजोर नामिबिया र आयरल्यान्डले नेदरल्यान्डमाथि जित हात पारेका हुन्। सोमबार अबुधाबी अन्तर्राष्ट्रिय रंगशालामा भएको पहिलो खेलमा आयरल्यान्ड ७ विकेटले विजयी भएको हो। टस जितेर नेदरल्यान्डले जितका लागि दिएको १०७ रनको लक्ष्य आयरल्यान्डले १५१ ओभरमै ३ विकेट गुमाउँदै भेट्टयो। आयरल्यान्डका लागि गरेथ डेलानीले ४४ तथा पउल स्टर्लिङले ३० रन जोडे। यसअघि ब्याटिङ गरेको नेदरल्यान्डका लागि ओपनर म्याक्स ओडडले अर्धशतक बनाए। उनले ४७ बलको सामना गर्दै ५१ रन जोडे। त्यस्तै पिटर सिलारले २१ रन जोडे। अन्य ब्याट्समेनले भने उल्लेख्य रन बनाउन सकेनन्। नेदरल्यान्डलाई रोक्न आयरल्यान्डका कर्टिस क्याम्फरले ४ र मार्क अडेयरले ३ विकेट लिए। सोमबार भएको अर्को खेलमा श्रीलंकाले नामिबियालाई ७ विकेटले नै पराजित गरेको छ। टस जितेर फिल्डिङ रोजेपछि ९७ रनको विजय लक्ष्य पाएको श्रीलंकाले १३३ ओभरमा ३ विकेट गुमाउँदै सो लक्ष्य पूरा गयो। उसका लागि भानुका राजपाक्षले ४२ र अभिस्का फर्नान्डोले ३० रन जोडे। नामिबियाका लागि रुबेल ट्रम्पेलम्यान, बर्नाड स्कल्ज र जेजे स्मितले ११ विकेट लिए। यसअघि ब्याटिङ गरेको नामिबियाले १९३ ओभरमा सबै विकेट गुमाउँदै ९६ रन जोडेको थियो। उसका लागि क्राएग विलियम्सले २९ तथा जरार्ड इरासमुसले २० रन बनाउनुबाहेक अन्य ब्याटसमेनले उल्लेख्य रन जोड्न सकेनन्। कोरोना महामारीका कारण अस्ट्रेलियामा २०२० मै हुने भनिएको विश्वकप स्थगित भएको थियो। पछि भारतमा गर्ने भनिएपनि महामारीको जोखिम कायमै रहेकाले अक्टोबर १७ देखि ओमान र युएईमा खेल आयोजना गरिएको छ।"
यू२३ फुटबल टोली ताजकिस्तान प्रस्थान,"काठमाडौं : एएफसी यू२३ एसियन कप छनोटका लागि नेपाली यू२३ टोली मंगलबार बिहान ताजकिस्तान प्रस्थान गरेको छ। एएफसी यू२३ एसियन कप छनोटका लागि मुख्य प्रशिक्षक बालगोपाल महर्जनले आइतबार २३ सदस्सीय नेपाली टोलीको घोषणा गरेका थिए। एएफसी यू२३ एसियन कप छनोटमा नेपाल समूह बीमा छ। नेपालको समूहमा ताजकिस्तान, लेबनान र इरान छन्। नेपालले समूह चरणको पहिलो खेलमा इरानसँग अक्टोबर २५ मा खेल्नेछ। यस्तै दोस्रो खेलमा ताजकिस्तानसँग अक्टोबर २८ र अन्तिम खेल लेबनानसँग अक्टोबर ३१ मा खेल्नेछ। एएफसी यू२३ एसियन कप छनोट अघि नेपालले अक्टोबर २२ मा इन्डोनेसियाको यू२३ टोलीसँग मैत्रीपूर्ण खेल खेल्नेछ। छनोटका ११ समूहको शीर्ष टोलीले एएफसी यू२३ एसियन कप खेल्ने छन्। यस्तै दोस्रो टोलीमध्ये उत्कृष्ट चार टोली पनि यू२३ एसियन कपमा छनोट हुने छन्। उज्वेकिस्तानमा हुने फाइनल चरणको प्रतियोगिता सन् २०२२ को जुन १ देखि १९ सम्म हुनेछ। नेपाली टोलीमा अर्पण कार्की, विशाल सुनार, अभिषेक बराल, सुमन अर्याल, गौतम श्रेष्ठ, राजन गुरुङ, शिव गुरुङ, रन्दीप पौडेल, अनिल महर्जन, अभिषेक लिम्बू, नितिन थापा, सुरज ठकुरी, आयुस घलान, सेसेहाङ आङ्देम्बे, राजीव लोप्चन, शिशिर लेखी, आकाश बुढामगर, रोशन पहाडी, ऋतिक खड्का, मनिष डाँगी, अभिषेक रिजाल, दर्शन गुरुङ र एरिक विष्ट छन्। यसैगरी मुख्य प्रशिक्षक बालगोपाल महर्जन, प्रशिक्षक रोजित केसी, टिम म्यानेजरमा उत्तम भण्डारी, फिजियो राजु ढकाल, गोलरक्षक प्रशिक्षक ललित चन्द, किट म्यानेजर ज्ञानबहादुर राई, अफिसियलमा प्रवीण यादव, राजेश मानन्धर, टीकाराम लामा र सुवर्ण श्रेष्ठ छन्। यस्तै अखिल नेपाल फुटबल संघका उपाध्यक्ष उपेन्द्रमान सिंह र एन्फा कर्मचारी युजल श्रेष्ठ पनि टोलीसँगै ताजकिस्तान प्रस्थान गरेका छन्।"
"महाकाली र कैलालीको टापुमा ७ जना फसे, खराब मौसमले हेलिकोप्टर पुग्न सकेन","महेन्द्रनगर : अविरल वर्षाले कञ्चनपुरमा पर्ने महाकाली र कैलालीको ठुलीगाडको भंगालोमा फसेका ७ जना उद्धारको पर्खाइमा छन् । कञ्चपुरको भीमदत्त नगरपालिका ९ खल्लामसेटी भन्ने स्थानमा सोही स्थानका ५ जना महाकालीको भंगोलमा फसेका हुन्। सुदूरपश्चिम प्रदेशकी आन्तरिक मामिलामन्त्री पूर्णा जोशीले उद्दारका लागि हेलिकोप्टरको व्यवस्था भइसकेको बताइन्। सुर्खेतमा नेपाली सेनाको हेलिकोप्टर छ तर मौसम खराबीका कारण उड्न सकिरहेको छैन, मौसममा सुधार आउने वित्तिकै उद्धार हुन्छ,' उनले भनिन् । मन्त्री जोशीका अनुसार सुदूरपश्चिम प्रदेशका डीआइजीसहितको टोली खल्लामसेटी पुगेको छ । उनीहरुको ट्युबबाट उद्धारको प्रयास गरिए पनि महाकालीमा साढे चार लाख क्वीसेक पानीको बहाव रहेकाले उद्धार गर्न सकिएको छैन । कैलालीको चुरे गाउँपालिकाको खिमडीका लोकबहादुर बुढामगर सधैं ठुलीगाडको बगरमा तरकारी लगाउँछन्। यसपाली पनि उनी बगरखेतीका लागि त्यहाँ गएका थिए । ५० वर्षीय बुढामगर र उनकी श्रीमती अचानक परेको वर्षाका कारण त्यही फसेका छन् । मंगलबार बिहानदेखि सातैजनाको उद्धारका लागि प्रयास गरिएपनि मौसम खराबीका कारण उद्धार हुन सकेको छैन । कैलालीका निमित्त प्रमुख जिल्ला अधिकारी हिरालाल चौधरीले मौसममा सुधार आउने वित्तिकै हेलिकोप्टरबाट उद्धार गरिने बताए । उता डडेल्धुरामा पर्ने महाकाली नदी र रंगुन खोलामा फसेका पाँचजनाको भने नेपाल प्रहरीले ट्युबबाट उद्धार गरेको छ । नेपाल प्रहरीका प्रदेश प्रवक्ता एसएसपी विक्रमबहादुर चन्दले डडडेल्धुराका पाँचैजनाको सकुशल उद्धार गरिएको बताए। सुदूरपश्चिममा भारी वर्षा, तिंकरमा ३ फिट हिमपात"
इमानदारीको मिठो फल,"एउटा गाउँमा एउटा पर्चुनी पसल गरेर बसेका थिए। उनको सामुन्नेमा अर्को हतुवाईको पनि पसल थियो। दुवैको दोकान आमनेसामने थियो। एक पसलमा बिक्री भएको अर्को पसलको मान्छेले राम्ररी देख्न सक्थे। पर्चुनी भने इमानदारिताका साथ व्यापार गर्थे। ग्राहकलाई कहिले पनि ठग्दैनथे। तर हतुवाई भने दूधमा पनि मिसाएर ग्राहकलाई बेच्ने गर्थे, ग्राहक ठग्थे। यसरी दूधभन्दा पानी बढी राखेर बेच्ने हतुवाई चाँडै धनी बने। तर इमानदारिताका साथ आफ्नो धर्म नछाड्ने पर्चुनीको व्यापार फस्टाएन। उनले जति व्यापार गर्दा पनि जस्ताको त्यस्तै बने अर्थात् धेरै नाफा कमाउन सकेनन्। सामुन्नेको व्यापारी अकस्मात धनी भएको देखेर पर्चुनीले गाउँका जान्ने बुझ्ने व्यक्तिलाई प्रश्न गरे, म जान्न चाहन्छु कि धनी कसरी भइन्छ ? ती विद्वान् व्यक्तिले उनलाई जवाफ दिए,धर्मले नै धन प्राप्ति हुन्छ र त्यो धन जीवनभर रहन्छ। यो उत्तरले पर्चुनीको चित्त खासै बुझेको थिएन। किनकि सामुन्नेको व्यापारीले अधर्म गरेर नै धन कमाएका थिए। एक दिन तिनै दुई व्यापारीको अघिको बाटो भएर एक सन्त महात्मा आए। पर्चुनीले आफ्नो मनमा खड्किएको प्रश्न ती सन्तसामु पनि राखे। सन्त शान्त हुँदै बसे तर केही बोलेनन्। उनी केही दिन ती व्यापारीकैमा बस्ने विचार गरे। त्यहाँ बसेको केही दिनपछि ती सन्तले पर्चुनीलाई गंगामा स्नान गर्न आफूसँग हिँड्न आग्रह गरे। पर्चुनी र सन्त गंगामा पुगे। त्यहाँ सन्तले गंगा किनारमा एउटा खाल्डो खन्न लगाए। खाल्डो पर्चुनी डुब्ने थियो। त्यसभित्र पर्चुनीलाई पस्न लगाएर घडामा पानी भर्दै आफू पसेको खाल्डोमा हाल्न लगाए। लगभग दुई सय घडा पानी हालेपछि पर्चुनीको घाँटीसम्म पानी आएको थियो। त्यसपछि पर्चुनीले भने, सन्त अब दुई, चार घडा पानी हाले भने त म डुबेर मर्नेछु। महात्माले भने हेर पर्चुनी तिमी दुई सय घडा पानी हाल्दा पनि मरेनौं। जब घाँटीसम्म पानी आयो तिम्लाई केही भएन। अब यहाँभन्दा माथि पानी आएपछि तिमीलाई अवश्य असर गर्नेछ र मर्नेछौं। त्यस्तै हामीले अधर्म गरेर, ठगेर कमाएको धन पनि यस्तै हो। कुनै बिन्दुमा पुगेपछि यसले पनि असर गर्नेछ। नैतिक शिक्षा : हामीले कसैलाई ठगेर वा अधर्म गरेर कमाएको धन दिगो हुँदैन। यसले कालान्तरमा गएर असर गर्छ। त्यसैले धन कमाउने लोभमा कहिले पनि फस्नु हँदैन। नीति कथा : असल व्यवहार नीतिकथा : धैर्यको फल नीतिकथा : सार्थक जीवन"
नेपाल बैंकको डिजिटल बैकिङ्ग वित्तीय साक्षरता कार्यक्रम सम्पन्न,"काठमाडौं : नेपाल बैंकको डिजिटल बैकिङ्ग वित्तीय साक्षरता कार्यक्रम सम्पन्न भएको छ। रामेछाप जिल्ला लिखु तामाकोसी गाँउपालिका ६ कार्यालयको आयोजना तथा नेपाल बैंक लिमिटेडको सहकार्यमा असोज २३ गते तामाकोसी जनजागृती मावि खिम्तीमा दसैंको शुभकामना आदानप्रदान कार्यक्रमसहित डिजिटल बैकिङ्ग वित्तीय साक्षरता कार्यक्रम सम्पन्न भएको हो। लिखु तामाकोसी गाँउपालिका ६ कार्यालयका वडा अध्यक्ष शिवप्रसाद न्यौपानेको सभापतित्वमा सञ्चालित वित्तीय साक्षरता कार्यक्रमको उद्घाटन कार्यक्रमका प्रमुख अतिथि बाग्मती प्रदेशका वन, वातावरण तथा उद्योग मन्त्री माननिय शान्तीप्रसाद पौडेलले पानसमा बत्ती बालेर गरेका थिए। त्यसैगरि कार्यक्रममा विशेष अतिथिको रुपमा नेपाल बैंकका प्रमुख कार्यकारी अधिकृत कृष्ण बहादुर अधिकारी र रामेछाप जिल्लाका प्रमुख जिल्ला अधिकारी दिपक पहाडी रहेका थिए। कार्यक्रम रामेछाप जिल्लाका प्रहरी प्रमुख नवराज ढुङ्गाना, लिखु तामाकोसी गाँउपालिकाका उपप्रमुख दिपसिखा दाहाल र नेपाल बैंकका बाग्मती प्रादेशिक कार्यालयका प्रमुख बिनय केसरी पौडेल लगायतका अतिथिहरुका साथै लिखुतामाकोसी गाँउपालिका ६ लगायत यस क्षेत्र आसपासका करिव ३०० जना स्थानीय बासिन्दा, व्यापारी, व्यवसायी, उद्योगी, बिद्यार्थीको उपस्थिती थियो।"
"डडेल्धुरामा पहिरोले पुरिएर एक जनाको मृत्यु, दुई घाइते",धनगढी : तीन दिनदेखिको अविरल वर्षाका कारण सुदूरपश्चिममा एकजनाको मृत्यु भएको छ। डडेल्धुराको गन्यापधुरा गाउँपालिका १ भत्काडाका ३२ वर्षका विष्णु अवस्थीको मृत्यु भएको सुदूरपश्चिम प्रदेशका प्रहरी प्रवक्ता एसएसपी विक्रम बहादुर चन्दले बताए। घर माथिबाट पहिरो आएपछि अवस्थीको मृत्यु भएको हो। यस्तै अमरगढी नगरपालिका१ मा गएको पहिरोमा परी २ जना घाइते भएका छन्। उनीहरुको डडेल्धुरा अस्पतालमा उपचार भइरहेको प्रहरी वरिष्ठ उपरीक्षक चन्दले बताए।
"बालिका पुस्ता, डिजिटल पुस्ता","विश्वमा कोरोना महामारी फैलिएपछि अध्ययन अध्यापन भर्चुअल माध्यममा सुरु भयो। यसले विश्वभरका बालिका एवं किशोरीको अनलाइन माध्यममा निर्भरता बढ्दै गयो। यद्यपि अनलाइनमा आउने गलत सूचनाले विश्वव्यापी रूपमै बालिकाको जीवनमा ठूलो असर पुर्याइरहेको विभिन्न अनुसन्धानले देखाएको छ। अनलाइनका गलत सूचनाले कसरी जीवन, शिक्षा र नेतृत्वलाई प्रभाव पार्छ भन्ने विषयलाई गत साता विश्वभर मनाइएको बालिका दिवसमा पनि उठाइयो। अनलाइनमा अत्यधिक समय बिताउन थालेपछि कस्ता प्रभाव परे भन्ने अध्ययनहरू भएका छन्। प्लान इन्टरनेसनलले गरेकोे स्टेट अफ द वल्र्ड गल्र्स रिपोर्टले बालिका एवं किशोरी अनलाइनमा प्रसारण हुने राजनीतिक, सामाजिक र नागरिक विषयमा कतिको संलग्न छन् र ती विषयमा सम्बन्धित गलत सूचनाको उनीहरूले कसरी सामना गर्छन् भन्ने विषयमा प्रष्ट्याइएको छ। इन्टरनेटमा रहेका सकारात्मक वा नकारात्मक सूचनाले कसरी किशोरीको सिकाइ, सक्रियता र संसारमा आफ्नो लक्ष्य तय गर्ने क्षमतालाई प्रभाव पार्छ भन्ने विषय अध्ययनमा जनाइएको छ। अनुसन्धानमा २६ देशका २६ हजार किशोरी र युवा महिला संलग्न थिए। १८ वटा देशका किशोरी र युवा महिलासँग गहन अन्तर्वार्तासमेत गरिएको थियो। किशोरी र युवा महिला प्राय: कोभिड, यौन, कामुकता, प्रजनन स्वास्थ्य, किशोरीको अधिकार र नारीवादको विषयमा आधारित जानकारीका लागि इन्टरनेटमा निर्भर रहेको पाइयो। यस्ता विषय घर वा विद्यालयमा स्वतन्त्र रूपमा छलफल नहुने हुँदा उनीहरूले इन्टरनेटको सहारा लिने गरेको देखियो। त्यसैले यस्ता विषयमा इन्टरनेटमा आउने झूटा जानकारीहरू उनीहरूका लागि चुनौतीपूर्ण मानिन्छन्। त्यस्ता गलत सूचनाले उनीहरूको स्वास्थ्य, भविष्य, नागरिक र राजनीतिक जीवनमा संलग्नतामा हुने क्षमतामा नै गहिरो प्रभाव पार्न सक्ने देखियो। अध्ययन प्रतिवेदनअनुसार उनीहरूले स्वास्थ्य र मानसिक स्वास्थ्यसम्बन्धी जानकारी पनि बढी खोज्ने गरेको देखिएको छ। अनलाइनले औपचारिक र अनौपचारिक शिक्षाभन्दा बाहिर सिक्ने अवसर प्रदान गर्छ। अनुसन्धानले अनलाइन स्रोतहरू र सामाजिक सञ्जाल प्लेटफर्महरूको प्रयोगको फाइदाहरू पनि स्पष्ट देखाएको छ। यसले किशोरी र युवा महिलालाई संसारका अन्य मानिससँगको सम्पर्क बढाउँछ। उनीहरूलाई घर र समुदायमा बर्जित गराइएका विषयमा पनि जानकारी प्रदान गर्छ। नागरिक सहभागिता र सक्रियतामा सक्षम बनाउँछ। अध्ययनमा सहभागी तेस्रो लिंगी वा जातीय अल्पसंख्यक अनलाइनमा आउने गलत सूचनाको बारेमा बढी नै सचेत रहेको पाइयो। अध्ययनमा ९१ प्रतिशत किशोरी र युवा महिला अनलाइनमा गलत सूचनाका बारेमा सचेत रहेको पाइयो। सहभागीमध्ये ४० प्रतिशत अति नै सचेत रहेको पाइयो। ४६ प्रतिशतले अनलाइनमा आएका गलत सूचनाले निराश, तनावग्रस्त र चिन्तित बनाउने गरेको बताए। चारमध्ये एक किशोरीले अभिव्यक्त गर्ने आत्मविश्वासमा कमी आएको बताइन्। पाँचमध्ये एक किशोरीले अनलाइनमा आएका गलत सूचनाले गर्दा राजनीति र समसामयिक विषयबाट आफूलाई टाढा राखेको पाइयो। अध्ययनमा सहभागीमध्ये अधिकांशले कुनै एउटा निश्चित अनलाइनमाथि आफूलाई विश्वास नभएको पनि बताए। जसरी संसार कोभिड १९ महामारीको दोस्रो लहरमा प्रवेश गर्यो। महामारीले डिजिटल प्लेटफर्मलाई सिक्न, कमाउन र जोडिन छिटोछरितो माध्यम बनायो। यद्यपि विश्वका २५ वर्षभन्दा कम उमेरका २२ विलियन मानिसको घरमा अझै पनि इन्टरनेटको सुविधा छैन। युनिसेफका अनुसार किशोरको तुलनामा किशोरीको इन्टरनेट काटिने सम्भावना बढी हुन्छ। यस्ता असमानता र बहिष्कारलाई सम्बोधन गर्न एक डिजिटल क्रान्तिको सुरुआत हुनु आवश्यक देखिन्छ। नेपालमा पनि बालिका दिवसको अवसर पारेर ६२ बालिकाले ६ जिल्लाका ३१ वटा पालिकामा विभिन्न पदको नेतृत्व सम्हाले। एक दिनका लागि कसैले स्थानीय सरकारको प्रमुख, कसैले उपप्रमुख र कसैले वडाध्यक्षको जिम्मेवारी निभाए। पदभार ग्रहण गरिसकेपछि उनीहरूले सबै बालिकाका लागि अनलाइनमा पहुँच, स्वतन्त्रता र गलत तथा भ्रामक सूचना विरुद्ध पालिकाले के गर्ने भन्ने नीतिनियम पनि बनाए। बाँकेकी अनु रावतले बाँकेको बैजनाथ गाउँपालिकामा महिला तथा बालिका शाखा प्रमुखको भूमिका निभाइन्। उक्त पदमा रहँदा उनले बालिका र किशोरीमाथि हुने अनलाइन हिंसा, दुव्र्यवहार र यसबाट बच्ने उपायमा छलफल चलाइन्। अनलाइन आजको आवश्यकता हो। तर यसका जोखिम पनि धेरै छन्। अनलाइनमार्फत गलत सूचना प्रवाह हुने, अञ्जान व्यक्तिको फ्रेन्ड रिक्वेस्ट आउने, अनि विस्तारै अश्लील फोटो र भिडियो माग्नेलगायत क्रियाकलाप हुने गरेको उनको अनुभव छ। यसको दुरुपयोगले गर्दा किशोरी मानसिक तनावमा पर्ने र कतिपयले आत्महत्यासमेत गर्ने गरेको घटना उनले सुनेकी छन्। सिन्धुलीकी सुमित्रा अछामीले एक दिनको लागि खुर्कोटको गोलन्जोर गाउँपालिका७ को अध्यक्षको जिम्मेवारी सम्हालिन्। उनले पनि आफू पदमा रहँदा अनलाइनबाट बालिका र किशोरीमाथि हुने गरेको हिंसा र त्यस प्रकारको हिंसाबाट बच्ने उपायको बारेमा छलफल गरिन्। आफ्नो वडामा यस्ता अनलाइन हिंसाको घटना कति भइरहेका छन्, कति उजुरी आउने गरेका छन् र पीडितले कति न्याय पाएका छन् भन्ने विषयमा उनले खोजी गरिन्। नेपालमा बालिकाको हक र अधिकारका लागि विशेष संरचनागत व्यवस्थाहरू नीतिगत रूपमा गरिएको छैन। स्थानीय तहको सरकार नै बालिकाका लागि शिक्षा, स्वास्थ्य, सहभागिता तथा खेलकुद र संरक्षण एवं भेदभावरहितको सुनिश्चितता गर्न आवश्यक नीतिगत र कार्यक्रम सञ्चालन गर्ने प्रमुख जिम्मेवार निकाय रहेको छ। बालिकाको विशेष अधिकार उल्लंघन तथा हनन् भएमा उजुरी तथा सुनुवाइ गर्न स्थानीय न्यायिक समितिलाई जिम्मेबार बनाइएको छ। केन्द्रीय तथ्यांक विभागको २०६८ सालको तथ्यांक अनुसार नेपालको कुल जनसंख्याको ४१८२ प्रतिशत हिस्सा १८ वर्षभन्दा कम उमेरका बालबालिकाको छ। सोको ४४१३ प्रतिशत संख्या बालिकाको छ। नेपालमा बालिका र महिला तथा लैंगिक भेदभावको सवाल ३५ वटाभन्दा बढी कानुनले सम्बोधन गरेका छन्। यसरी छरिएर रहेका कानुनी व्यवस्थाका कारण कतिपय अवस्थामा नियमहरू एकअर्कामा बाझिन र समग्रतामा लैंगिक तथा बालिका विभेदलाई सम्बोधन गर्न नसकेको देखिन्छ। बालबालिकासम्बन्धी नयाँ नियमावली ल्याउँदा र बालबालिकासम्बन्धी ऐन संशोधन गर्दा बालिका तथा किशोरीका यस्ता विषयलाई प्राथमिकता दिइनु पनि आवश्यक देखिन्छ। बालिका एवं किशोरी परिवर्तन चाहन्छन्। उनीहरू गलत सूचनाको सामना गर्ने विषयमा स्पष्ट छन्। यसमा शैक्षिक संस्थाहरूले बालिका एवं किशोरीलाई मद्दत गर्नु आवश्यक छ। उनीहरू अनलाइनमा पोस्ट गरिएका सामग्रीका लागि जिम्मेवार छैनन्, न त उनीहरूका अभिभावक र समुदाय। किशोरीलाई आफ्नो डिजिटल वास्तविकताहरू थाहा छन्। उनीहरूलाई अभिव्यक्ति स्वतन्त्रता, मनोरञ्जन र आफ्नो असीमित क्षमताको मार्ग प्रशस्त गर्न आवश्यक कदमका बारेमा पनि जानकारी छ। त्यसैले हामी सबै मिलेर यी बाटाहरूलाई अझै फराकिलो बनाउनु जरुरी छ। यसो गर्न सके मात्र किशोरीको यो पुस्तालाई प्राविधिकको एक पुस्ता बनाउन सकिएला।"
प्रधानमन्त्री देउवा किन जाँदैछन् बेलायत ?,"काठमाडौं : जलवायु परिवर्तनसम्बन्धी वल्र्ड लिडर समिटमा सहभागी हुन प्रधानमन्त्री शेरबहादुर देउवा संयुक्त अधिराज्यको ग्लास्गो जाने भएका छन्। ग्लास्गोमा यही अक्टोबर ३१ देखि नोभेम्बर १२ सम्म जलवायु परिवर्तनसम्बन्धी २६ औँ सम्मेलन हुँदैछ। मन्त्रिपरिषद्को सोमबारको बैठकले सम्मेलनमा जाने प्रतिनिधिमण्डलको गठन गरेको हो। असार २९ गते प्रधानमन्त्रीमा नियुक्त भएपछि देउवा कुनै पनि देशको भ्रमणमा गएका छैनन्। यो उनको पहिलो विदेश भ्रमण हुनेछ। यस्तै बैठकले मोहम्मद जयन्ती (१४९६) का अवसरमा मंगलबार मुस्लिम समुदायलाई सार्वजनिक बिदा दिनेसमेत निर्णय गरेको सञ्चारमन्त्री ज्ञानेन्द्रबहादुर कार्कीले जानकारी दिए। बैठकले आर्थिक कार्यविधि तथा वित्तीय उत्तरदायित्व (पहिलो संंशोधन) नियमावली, २०७८ स्वीकृत गर्ने निर्णय गरेको छ। अबुधाबी डाइलगको छैटौँ मन्त्रीस्तरीय परामर्श बैठकमा सहभागी हुन श्रममन्त्रीलाई स्वीकृति दिने र राजपत्राङ्कित प्रथम श्रेणीका विभिन्न पदहरूमा नियुक्त गर्ने निर्णय भएको कार्कीले जानकारी दिए। बैठकले विभिन्न मन्त्रालयमा अस्थायी दरबन्दी सिर्जना गर्न स्वीकृति दिनेसमेत निर्णय गरेको छ।"
"दुर्गा पक्षको अन्तिम दिन, दसैंको टीका र जमरा लगाउने क्रम जारी",काठमाडौं : नवदुर्गा भवानीको प्रसादस्वरुप मान्यजनबाट रातो टीका र समृद्धिको प्रतीक जमरा लगाउने क्रम आज बडादसैंको अन्तिम दिन पनि जारी छ। आश्विन शुक्ल दशमी अर्थात् विजयादशमीदेखि सुरु भएको योक्रम आश्विन शुक्ल पूर्णिमाअर्थात् कोजाग्रत पूर्णिमाका दिन सबै (अखिल) बलि पूर्ति नभएसम्म जारी रहन्छ। कोजाग्रत पूर्णिमाका अवसरमा आजसम्म नवदुर्गा भवानीको प्रसादस्वरुप टीका र जमरा लगाउन सकिने नेपाल पञ्चाङ्ग निर्णायक समितिले जनाएको छ। आज बेलुकी अखिल बलिपूर्ति नभएसम्म देवीको प्रसाद लगाउनु शास्त्रसम्मत हुने समितिका अध्यक्ष प्रा श्रीकृष्ण अधिकारीले राससलाई जानकारी दिए। कोजाग्रत पूर्णिमाका अवसरमा आज रातभर जाग्राम बसी धनधान्यकी देवी महालक्ष्मीको पूजा आराधना गरेपछि १५ दिन लामो दुर्गा पक्ष अर्थात् नेपालीको महान् पर्व बडादसैं समाप्त हुन्छ। बडादसैं मनाउन काठमाडौं उपत्यका बाहिर गएका मानिस राजधानी प्रवेश गर्ने क्रम पनि बढ्न थालेको छ। योसँगै सुनसान बनेको काठमाडौँ उपत्यकामा चहलपहल बढ्न थालेको छ। टाढाटाढा आफन्त एवं मान्यजन हुने अहिले पनि नवदुर्गाको प्रसाद ग्रहणका लागि गइरहेको देख्न सकिन्छ। कोजाग्रत पूर्णिमा आज परे पनि पूर्णिमा व्रत एवं कार्तिक स्नान भने बुधबारदेखि सुरु हुने समितिले स्वीकृति दिएका पात्रोमा उल्लेख छ। चान्द्रमासअनुसार कात्तिक महिनाभर तुलसीको विशेष पूजा आराधना गरी आकाशदीपदानसमेत गरिन्छ। रासस
अलराउन्डर गोपाल,"काठमाडौं : एउटा व्यक्तिले प्रवासमा रहेर पनि नेपाल र नेपाली खेलकुदको विकासमा कत्तिको योगदान दिन सक्छ भन्ने उदाहरण हुन्, तेक्वान्दो खेलाडी गोपाल भण्डारी। रोजगारीका सिलसिलामा लामो समय विदेशमा बसे पनि उनी नेपाली खेलकुदसँग भने सदैव नजिक भइरहे। नेपाली खेलकुदको विकास र विस्तारमा निरन्तर रुपमा लागिरहे। विदेश बसाइका क्रममा उनले आफूलाई निखार्ने काम मात्रै गरेनन्, नेपाली खेलाडीलाई एक्सपोजर दिने काम पनि गरे। २०४३ साल पुसमा सल्यानको बरलामा जन्मिएका गोपाल विद्यालय शिक्षा पूरा गरेपछि मात्रै खेलकुदमा लागेका हुन्। राष्ट्रिय खेलकुद परिषद् (राखेप)का प्रशिक्षक दीपक केसीको प्रेरणाले उनको बाटो खेलकुदमा मोडिएको हो। राखेपका सहायक प्रशिक्षक केसीले सल्यानमा सितलपाटी तेक्वान्दो डोजाङ सञ्चालन गरेका थिए। उनले जिल्लाका प्रतिभावान खेलाडीहरू छनोट गरी प्रशिक्षण सुरु गरेका थिए। त्यही क्रममा केसीले गोपाललाई पनि तेक्वान्दो प्रशिक्षणमा सहभागी गराएका थिए। गोपालले सितलपाटी डोजाङमा एक वर्ष प्रशिक्षण लिए। त्यसपछि उनी पढाइको सिलसिलामा काठमाडौं आए। २०६५ सालमा काठमाडौं तेक्वान्दो डोजाङमा उनले पुनः प्रशिक्षण सुरु गरे। स्नातक तहको पढाइसँगै उनले खेलकुदलाई पनि अगाडि बढाए। उनले लामो समय त्रिपुरेश्वरस्थित दशरथ रंगशालाको केन्द्रीय डोजाङमा प्रशिक्षण गरे। काठमाडौं बसाइका क्रममा गोपालले जिल्लास्तरीय, उपत्यकास्तरीयलगायत थुप्रै प्रतियोगितामा सहभागिता पनि जनाए। जिल्लास्तरमा उत्कृष्ट प्रदर्शन गरेका उनी राष्ट्रिय टोलीको प्रशिक्षणमा पनि सहभागी भएका थिए। त्यतिबेला उनी ब्ल्याक बेल्ट दोस्रो डान थिए। अहिले उनी ब्ल्याक बेल्ट चौथो डान छन्। गोपाल विसं २०६८ सालमा कामको सिलसिलामा मकाउ पुगे। त्यहाँ पुगेपछि उनले तेक्वान्दोको नियमित प्रशिक्षण गर्न पाएनन्। तर, उनी फुर्सद हुनासाथ आफै प्रशिक्षण गर्थे। लामो समय एक्लै प्रशिक्षण गर्दै आएका गोपालले सन् २०१६ मा मकाउ तेक्वान्दो संघसँग मिलेर प्रशिक्षणको व्यवस्था मिलाए। विभिन्न देशबाट मकाउ पुगेका खेलाडीसँगै उनले पनि प्रशिक्षण सुरु गरे। उनी सिनियर टोलीसँग प्रशिक्षण गर्थे भने जुनियर खेलाडीहरूलाई प्रशिक्षण दिन्थे। त्यही क्रममा उनले मकाउ तेक्वान्दो च्याम्पियनसिपमा लगातार सहभागी भएर पदक जित्न पनि सफल भए। आठ वर्षको मकाउ बसाइमा गोपालले कामसँगै खेलकुदलाई पनि उक्तिकै महत्व दिए। उनले लगातार प्रशिक्षण गर्नेदेखि विभिन्न राष्ट्रमा पुगेर प्रतियोगिताहरूमा पनि सहभागिता जनाए। गोपालले हङकङ, थाइल्यान्ड, जापान, दक्षिण कोरिया, अमेरिका, क्यानडालगायतका मुलुकमा पुगेर विभिन्न प्रतियोगितामा सहभागिता जनाउने मात्र होइन, लगातार पदक पनि जित्न सफल भए। यही क्रममा उनले मास्टर्स ट्रेनिङलगायत विभिन्न कोर्स पनि गरे। उनी हङकङलगायतका मुलुकका विभिन्न प्रतियोगितामा खेलाडी, प्रशिक्षक र रेफ्रीको भूमिकामा सहभागी भएका थिए। उनले अमेरिका र क्यानडामा जीटु र्याङकिङ प्रतियोगितामा सहभागी भएर कोच परमिट कोर्स पनि उतीर्ण गरेका थिए। यसैगरी सन् २०१९ मा हङकङमा मार्सल आर्ट्स हाप्किडोको अन्तर्राष्ट्रिय रेफ्री र मास्टर्स ट्रेनिङ कोर्स पूरा गरेका थिए। सन् २०१७ मा मकाउ तेक्वान्दो संघसँग आवद्ध भएर उनले विदेश विभाग प्रमुखको जिम्मेवारी पनि सम्हाले। उनकै पहल र सक्रियतामा सन् २०१७ मा पहिलो पटक नेपालको सीतापाइला तेक्वान्दो डोजाङका खेलाडीहरूले मकाउमा प्रतिस्पर्धा गर्ने अवसर पाएका थिए। उनले विदेश विभागको जिम्मेवारी सम्हाल्नुञ्जेल नेपाली खेलाडीलाई मकाउमा एक्सपोजरको अवसर धेरै पटक उपलब्ध गराएका थिए। उनकै पहलमा एक्जुकेटिभ प्रोटेक्सन प्रोफेसनल डिप्लोमा कोर्स सञ्चालन गरिएको थियो। बडीगार्ड एसोसिएसन अफ हङकङको आयोजनामा भएको सो कोर्समा ३० नेपाली सहभागी भएका थिए। कोरोना कहरले नेपाललगायत सारा विश्वलाई गाँजेको समयमा संसारभरका खेलाडीलाई क्रियाशील बनाउन र उनीहरूको मानसिक तनाव घटाउन गोपालकै पहल र सक्रियतामा काठमाडौं भर्चुअल तेक्वान्दो पुम्से च्याम्पियनसिप आयोजना गरिएको थियो। यस प्रतियोगिताका लागि उनले विभिन्न देशका खेलाडी, प्रशिक्षक र संघहरूसँग समन्वय गरेका थिए। कोरोनाले त्रस्त बनाएको अवस्थामा पनि विश्वका ३१ राष्ट्रका करिब पाँच सय खेलाडीले च्याम्पियनसिपमा सहभागिता जनाएका थिए। पछिल्लो समय नेपालमा रहेका गोपालले सीतापाइला तेक्वान्दो डोजाङमा विगत दुई वर्षदेखि प्रशिक्षण गराउँदै आएका छन्। गत फागुनमा सीतापाइला तेक्वान्दो च्याम्पियनसिप आयोजनामा पनि उनले महत्वपूर्ण भूमिका निर्वाह गरेका थिए। अन्तर डोजाङ च्याम्पियनसिपको समापन कार्यक्रममा उनलाई सम्मान पनि गरिएको थियो। गोपालकै सक्रियतामा तेक्वान्दोको पहिलो पटक प्रदेश स्तरीय तेक्वान्दो प्रतियोगिता आयोजना भएको थियो। मुलुक संघीयतामा गएर नेपाल तेक्वान्दो संघले प्रदेश कमिटी गठन गरेपछि २०७६ सालमा पहिलो पटक कर्णाली प्रदेशस्तरीय प्रतियोगिता आयोजना गरिएको थियो। सल्यानको खलंगामा आयोजना भएको प्रतियोगिता आयोजनामा गोपालले महत्वपूर्ण भूमिका निर्वाह गरेका थिए। सामाजिक काममा पनि सक्रिय गोपाल खेलकुदसँगै विभिन्न सामाजिक क्रियाकलापमा पनि उक्तिकै संलग्न रहँदै आएका छन्। उनी नेपाल जर्नी नामक संस्थामा आवद्ध भएर विभिन्न सामाजिक काममा सक्रिय भइरहेका छन्। नेपाल जर्नी अमेरिकामा रहेको संस्था हो। विदेशमा रहेका नेपालीमार्फत स्वदेशमा सामाजिक क्षेत्रमा विभिन्न काम गर्ने उद्देश्य बमोजिम संस्थाले काम गर्दै आएको छ। गोपाल सन् २०१६ देखि यो संस्थामा आवद्ध भएका हुन्। उनले मकाउचीन संयोजक हुँदै अन्तर्राष्ट्रिय संयोजकका रुपमा काम गरिसकेका छन्। यस्तै उनले नेपाल शाखाको अध्यक्षको भूमिका पनि निर्वाह गर्दै आएका छन्। अमेरिकाको टेक्सासमा रहेको नेपाल जर्नीले विशेषगरी शिक्षा र स्वास्थ्य क्षेत्रमा काम गर्दै आएको छ। संस्थाले कोरोना महामारीको समयमा विभिन्न राहत तथा स्वास्थ्य सामग्रीका साथै आर्थिक सहयोग पनि प्रदान गरेको थियो। संस्थाले हेटौंडा, चितवन र स्याङ्जामा पुस्तकालय पनि सञ्चालन गरिरहेको छ। त्यसमध्ये चितवनको लंकुमा ईडिजिटल पुस्तकालय निर्माण भइरहेको छ। यो पुस्तकालय फरक क्षमतामैत्री हुने गोपालले जानकारी दिए। उनले व्यक्तिगत रुपमा पनि विभिन्न सहयोग गर्दै आएका छन्। गोपालले व्यक्तिगत रुपमा सल्यानको तेक्वान्दो विकासका लागि विभिन्न खेल सामग्री वितरण गरेका थिए। यस्तै चितवनलगायतका विभिन्न जिल्लामा पनि खेल सामग्री प्रदान गर्दै आएका छन्। यस कारण रोजे तेक्वान्दो गोपाल सानैदेखि खेलकुद भनेपछि हुरुक्क हुन्थे। स्कुल पढ्दा पनि अरुले खेलेको हेरेर बसिरहन्थे। उनलाई पनि साथीभाइसँग खेलुँखेलुँ हुन्थ्यो। तर, परिवारको साथ र सहयोग नहुँदा उनले खेल्न पाएनन्। स्कुल पढ्दा सामान्य रुपमा केही खेल्ने बाहेक कुनै एउटै खेललाई रोज्न पाएनन्। घरपरिवारले खेलकुदलाई भन्दा पढाइलाई महत्व दिन्थ्यो। त्यतिबेला खेलकुदमा लाग्नु भनेको बिग्रनु हो भन्ने प्रभाव उनको परिवारमा परेको थियो। त्यही कारण पनि उनले आफूले चाहेको क्षेत्रमा लाग्न समय लाग्यो। खेलकुदमा लाग्दा पढाइ बिग्रिन्छ र झैझगडा गर्छन् भनेर परिवारले उनलाई लामो समयसम्म खेलकुदबाट टाढै राखेको थियो। तर, स्कुलमा समय समयमा सिनियर खेलाडीहरूले गरेको डेमोस्ट्रेसन देखेर उनले जसरी पनि खेलकुदमै लाग्ने सोच बनाएका थिए। जिल्लामै तेक्वान्दो प्रशिक्षण सुरु भएपछि उनले आफूलाई रोक्न सकेनन् र खेलकुदमा हाम फाले। उनले घर परिवारको सोचाइलाई मात्र गलतसिद्ध गरेनन्, समर्पित भएर कुनै क्षेत्रमा लाग्ने हो भने सफलताले पनि सँगसँगै पछ्याउँछ भन्ने कुरालाई पनि स्थापित गरे। गोपालले खेलकुदकै माध्यमबाट बैदेशिक रोजगारीका साथै देश विदेश भ्रमणको पनि अवसर पाए। त्यति मात्र होइन, विभिन्न राष्ट्रको एरिनामा नेपाली झण्डा फहराउन सफल भए। उनको अबको लक्ष्य ३५ वर्षीय गोपाल भण्डारीले आफूलाई जीवनभर खेलकुदमै समर्पित गराउने योजना बनाएका छन्। राम्रा खेलाडी उत्पादन गर्ने मात्र होइन, उनीहरूलाई बैदेशिक एक्सपोजरसँगै प्रशिक्षणको व्यवस्था मिलाउन लागिरहने योजना उनले बनाएका छन्। उनी तेक्वान्दोलाई जीवनको अन्तिमसम्म पनि छाड्न नसक्ने बताउँछन्। तेक्वान्दो मेरो जीवनको अभिन्न अंग बनिसकेको छ। यसबाट चाहेर पनि टाढा हुन सक्तिनँ, उनी भन्छन्, राम्रा खेलाडी उत्पादनसँगै उनीहरूलाई राष्ट्रिय तथा अन्तर्राष्ट्रिय स्तरमा अवसर उपलब्ध गराउने काममा निरन्तर रुपमा सक्रिय भइरहन्छु।"
नोटमा खोट,"चाडपर्वका समयमा नक्कली नोट कारोबारी सक्रिय बन्छन्। यस्तो कार्यमा नेपाली र विदेशी नागरिकको नै सक्रियता नेपालमा भेटिएको छ। नेपालमा नक्कली नोटका विषयमा ज्ञान कमी भएकै कारण यस्तो कार्य फैलँदै गएको अनुसन्धान अधिकारी बताउँछन्। चाडपर्वको समयमा नक्कली नोटको कारोबार बढ्नुको मुख्य कारण भनेकै भीडभाडमा व्यापार हुनु हो। भीड भएको समयमा नोटलाई राम्ररी नहेर्ने भएकाले यस्तो क्रियाकलापमा संलग्नले यसै समयलाई उपयोग गरेको पाइन्छ। धेरै रकम कारोबार गर्दा बीचमा नक्कली नोट राखेर पनि झुक्याएका कयौं घटना छन्। यस्तो घटनामा संलग्नलाई बेला मौका प्रहरीले नियन्त्रणमा लिए पनि नक्कली नोटको कारोबार मुलुकमा घटेको छैन। नेपालमा नेपाली मात्रै नभई विदेशी मुद्राको पनि नक्कली नोट भेटिन्छ। प्रहरीले हालसम्म नेपाली, भारतीय र अमेरिकी डलरसमेतको नक्कली नोट फेला पारेको छ। अन्य देशको तुलनामा नेपालमा यसरी विदेशी मुद्राको पनि नक्कली बनाएर बढी कारोबार भएको नेपाल राष्ट्र बैंकको तथ्यांक छ। नेपालमा पछिल्लो पाँच वर्षको अवधिमा नै १३ करोडभन्दा बढी नक्कली रकम फेला परेको छ। यस्तो कारोबारमा संलग्न २ सय १६ जना पक्राउ परेका छन्। बर्सेनि प्रहरीको विभिन्न अनुसन्धान टोलीले नक्कली नोट बनाउने मेसिन र व्यक्ति पक्राउ गर्छ। चाडपर्वको समयमा यसरी पक्राउ पर्ने क्रम बढे पनि अन्य समय पक्राउ हुने क्रम सुनसान जस्तै हुन्छ। नेट बैंक तथा वित्तीय संस्थामा पुगेपछि मात्रै नक्कली नोटको कारोबार भएको अन्य समयमा थाहा हुन्छ। यसले जुनसुकै समयमा पनि नक्कली नोटको कारोबार नेपालमा भइरहेको कुरालाई पुष्टि गर्छ। नेपालमा एक हजार, पाँच सय र एक सय रुपैयाँ दरका नक्कली नोटहरू बजारमा भेटिन्छन्। नोटको बिटोमा पाँच सय र हजारका बढी राखिने भएकाले नक्कली नोट पनि हजार र पाँच सयका बढी भेटिएका हुन्। प्रहरी र नेपाल राष्ट्र बैंकले बेलाबेला नक्कली नोटको विषयमा सर्वसाधारणलाई जानकारी गराउने भए पनि नागरिकमा यो विषयमा कम चेतना भएकाले कारोबारीले सहजै ठग्ने गरेको पाइन्छ। यस्ता रकम बजार र विभिन्न बैंक हुँदै नेपाल राष्ट्र बैंकसम्म पुग्ने गरेका घटना पनि छन्। सर्वसाधारणमा नोट चेतनाको कमी र अनलाइन कारोबारको कमीकै कारण नेपालमा नक्कली नोटको कारोबार बढेको हो। विश्वका विकसित मुलुकमा इलेक्ट्रिोनिक मनीको कारोबारलाई प्राथमिकता दिइन्छ। अनलाइन र कार्डको माध्यमबाट भुक्तानी लिने दिने गर्नाले ठगिने सम्भावना हुँदैन। नक्कली नोटकै कारण मुलुकलाई आर्थिक क्षति पर्ने हुँदा विकसित मुलुकले अनलाइन कारोबारलाई प्राथमिकतामा राखेका हुन् र नोटलाई क्रमशः विस्थापित गर्दै लगेका छन्। यसले नोटमा ठगिने मात्रै नभई चोरी र लुटपाटका घटनामा पनि कमी आउँछ। त्यसैले नेपालमा पनि अनलाइन र कार्डको माध्यमबाट हुने कारोबारलाई बढाउन सके नक्कली नोटको कारोबार घट्छ र मुलुकमा मुद्रामा हुने क्षतिलाई रोक्न सकिन्छ। नक्कली नोटको कारोबारलाई रोक्न नेपाल राष्ट्र बैंकले जाली नोट तथा खोटो सिक्कासम्बन्धी विनियमावली २०७७ समेत ल्याएको छ। यस विनियमावलीमा जाली नोट छुट्ट्याउन नागरिकमा चेतना विकास गर्नेदेखि कारोबार गर्नेलाई कारबाहीको दायरामा ल्याउनेसम्म उल्लेख छ। जाली नोट छुट्ट्याउने अधिकार पनि नेपाल राष्ट्र बैंकलाई नै दिइएकाले सबैभन्दा बढी जिम्मेवार बैंक बन्नुपर्छ। नागरिकमा नोट पहिचान गर्न सक्ने बनाउन विभिन्न चेतनामूलक सामग्री बनाउने र प्रचार गर्नमा बैंकको सक्रियता आवश्यक छ। नागरिकले पनि नोटको कारोबारभन्दा पनि अनलाइन कारोबारलाई प्राथमिकता दिने नोटको पहिचान गरेर मात्रै लिने गरेमा ठगिनबाट जोगिन सकिन्छ। नक्कली नोटको कागज चिप्लो र लुलो हुन्छ भने सक्कलीको खस्रो र कडा हुन्छ। नक्कली र सक्कली नोट चिन्ने अर्को माध्यम हो, सुरक्षण धागो (सेक्युरिटी थ्रेड)। सक्कली नोटमा सुरक्षण धागो (नोटमा टल्कने धागो) माथि अक्षर परेको हुन्छ भने नक्कलीमा धागोपछि लेपको रूपमा मात्र राखेको हुन्छ। यस्ता कुरामा नागरिक सधैं सचेत बन्नुपर्छ। नक्कली नोटको कारोबार गरे जाली मुद्रासम्बन्धी कसुरमा मुलुकी अपराध (संहिता) २०७४, तथा अन्य प्रचलित कानुनबमोजिम कारबाही हुन्छ। त्यसैले यस्तो कार्यमा सबै सचेत बनौं। नक्कली नोट पर्ला नि !"
बैंकहरूको ब्याजदरमा प्रतिस्पर्धा,"काठमाडौं : बैंकहरूले मुद्दती निक्षेपको ब्याजदर धमाधम बढाएर ११ प्रतिशतसम्म पुर्याएका छन्। बैंकहरूबीच उच्च ब्याजदरमा प्रतिस्पर्धा चलेको छ। गत असोजमा सनराइज बैंकले मात्रै सबैभन्दा आकर्षक अर्थात् १००७ प्रतिशतसम्मको वार्षिक व्यक्तिगत मुद्दतीको ब्याजदर घोषणा गरेको थियो। तर, कात्तिकदेखि लागू हुनेगरी ७ ओटा वाणिज्य बैंकले दोहोरो अंकमा र ११ ओटाले एकल अंकमै ब्याजदर बढेको घोषणा गरेका छन्। बैंकहरूले भने स्रोत जुटाउन सार्वजनिक सूचना जारी गर्दै निक्षेपको ब्याजदर दोहोरो अंकसम्म पुर्याएका हुन्। सञ्चालनमा रहेका २७ वाणिज्य बैंकमध्ये एनआईसी एसिया बैंक र लक्ष्मी बैंकले ११ प्रतिशतको हाराहारीसम्म ब्याजदर निर्धारण गरेका छन्। यसबाहेक हिमालयनले १०५०, सिद्धार्थले १०३०, नेपाल बंगलादेश बैंकले १०२८, नेपाल क्रेडिट एन्ड कमर्स बैंकले १०, सिभिल बैंकले १०११ प्रतिशतसम्म वार्षिक ब्याजदर दिने घोषणा गरेका छन्। गत असोजमा सबैभन्दा कम अर्थात् ७२५ प्रतिशत दिएको कृषि विकास बैंकले समेत बढाएर ९ प्रतिशतसम्मको ब्याजदर निर्धारण गरेको छ। यद्यपि राष्ट्रिय वाणिज्य बैंकले कात्तिकमा भने सबैभन्दा कम अर्थात् ६ प्रतिशत मात्रै दिएको छ। तर, समग्रमा बैंकहरूको व्यक्तिगत वार्षिक मुद्दती निक्षेपको औसत ब्याजदर ९१८ प्रतिशत रहेको छ। गत असोजमा औसत ८४२ प्रतिशत थियो। तर, यसैबीच सानिमा बैंकले भने १ प्रतिशत बिन्दुले घटाएर ८०१ प्रतिशत ब्याजदरमा सीमित राखेको छ। यसबाहेक आठ बैंकले भने यसअघिकै ब्याजदरलाई निरन्तरता दिएका छन्। यसअन्तर्गत प्राइम, सन्राइज, नबिल, नेपाल इन्भेस्टमेन्ट, प्रभु, ग्लोबल आईएमई, एभरेस्ट र स्ट्यान्डर्ड चार्टर्ड बैंक रहेका छन्। यता बैंकरहरू लगानीयोग्य पुँजी (तरलता) अभाव भएकाले स्रोतको जोहो गर्न महिनैपिच्छे ब्याजदर बढाएको बताउँछन्। साधारण बचतमा समेत उच्च ब्याजदर दिएको दाबी गर्दै एनआईसी एसिया बैंकका जनसम्पर्क प्रमुख तथा सूचना अधिकारी अर्जुनराज खनियाँ तरलता अभावका कारण निक्षेपको ब्याजदर बढाउन बाध्य भएको बताउँछन्। उनका अनुसार समग्र बैंकिङ प्रणालीमा कर्जाको वृद्धि बढेअनुसार निक्षेप वृद्धि नबढेकाले ठूलो अन्तर छ। हामीले साधारण बचतमै ८१ प्र्रतिशत दिएका छौं। यो अरूभन्दा उच्च हो। बैंकले एडिसनल कस्ट दिनुभन्दा आम ग्राहकलाई राम्रो ब्याज दिनु नै उचित ठानेर आकर्षक ब्याजदर निर्धारण गरेको हो, उनले भने। बैंकरहरू तरलताको चरम अभाव भएको भने पनि नेपाल राष्ट्र बैंकका सहप्रवक्ता नारायणप्रसाद पोखरेल भने अहिले बजारमा ४४ अर्ब अधिक तरलता कायमै रहेको दाबी गर्छन्। यस्तो तरलता हुँदा संकट भन्न नमिल्ने उनको भनाइ छ। यद्यपि बैंकहरूले छोटो अवधिको निक्षेप संकलन गरेर दीर्घकालीन कर्जा दिएकाले लगानीयोग्य पुँजी कम हुन गएको पोखरेल औंल्याउँछन्। बैंकहरूले तरलता तथा सम्पत्ति व्यवस्थापनमा सजग रहनुपर्ने देखिन्छ। उनीहरूले सर्टटर्म स्रोतलाई दीर्घकालीनमा लगानी गरेकाले तरलता मिसम्याच भएको छ। यसले गर्दा कर्जानिक्षेप अनुपात (सीडी रेसियो) कसिलो हुने जस्ता समस्या देखा परेको हो, उनले भने तरलता कम भएका कारणले ब्याजदर बढेको होइन। अहिले पनि अधिक तरलता बैंकिङ प्रणालीमा ४४ अर्ब रुपैयाँ छ। यद्यपि बैंकहरूको सीडी रेसियो कसिलो भएको अवस्था हो। यसले गर्दा लगानीमा असहज हुन्छ। एनआईसी एसिया बैंकका सूचना अधिकारी खनियाँ अहिले अधिकांश बैंकले छोटो अवधिको निक्षेप लिएर दीर्घकालीन लगानी गरेकाले भोलिका दिनमा तानातान हुन सक्ने अनुमान गरेर अहिलेदेखि ब्याजदर बढाएको स्विकार्छन्। यद्यपि राष्ट्र बैंकले तरलता सहज गर्न चालू आर्थिक वर्षको तीन महिनामा पटकपटक गरी ९ खर्ब ७ अर्ब ८९ करोड ३२ लाख रुपैयाँ बजारमा पठाएको छ। यो मौद्रिक उपकरण र स्थायी तरलता सुविधा (एसएलएफ) मार्फत हो। उसले एकहप्तेदेखि दुईहप्ते अवधिसम्मका उपकरण १८ पटकसम्म जारी गर्यो। यसबाट बजारमा २ खर्ब ३२ अर्ब ६५ करोड ३२ लाख गएको छ। एसएलएफमार्फत ४४ पटकमा ६ खर्ब ७५ अर्ब २४ करोड रुपैयाँ पठाएको सहप्रवक्ता पोखरेल तर्क गर्छन्। बैंकहरूले अहिले निक्षेपमा मात्रै जोड दिएकाले अब ऋणपत्र (डिबेन्चर) निस्कासन, वैदेशिक सापटी र केन्द्रीय बैंकले प्रदान गरेको पुनर्कर्जा सुविधालाई उपभोग गर्न जरुरी छ। दीर्घकालीन स्रोतको जोहो गरे पटकपटक तरलता अभाव हुन पाउँदैन, उनले अन्नपूर्णसँग भने। बैंकहरूले व्यक्तिगत मुद्दती निक्षेपमा मात्रै होइन साधारण बचत र संस्थागत मुद्दती निक्षेपको ब्याजदरसमेत बढाएका छन्। संस्थागत निक्षेपमै दोहोरो अंकसम्मको ब्याजदर दिने घोषणा गरेका छन्। यसमा सिद्धार्थ, एनआईसी एसिया, लक्ष्मी, नेपाल बंगलादेश बैंक र नेपाल क्रेडिट एन्ड कमर्स बैंकले १०११ प्रतिशतको हाराहारीमा ब्याजदर दिने घोषणा गरेका छन्। दसैंमा बैंकिङ प्रणालीबाट बाहिरिएको नगदलाई पुनः ल्याउन पनि आकर्षक ब्याजदरको रणनीति लिएका हुन्। यो रणनीतिले तरलता सहज हुने अपेक्षा गरेका छन्। निक्षेपको ब्याजदर बढेपछि अब नयाँ कर्जाको ब्याजदर पनि सोही अनुपातमा बढ्नेछ। तर, पुराना ऋणीको ब्याजदर भने परिवर्तन हुँदैन। यस्ता ऋणीको भने बैंकले प्रत्येक त्रैमासको वित्तीय प्रतिवेदनअनुसार निर्धारण गरेको आधारदरमा रहेर कर्जाको ब्याजदर निर्धारण गर्छन्।"
"अझै तीन दिन भारी बर्षा, किसान मर्कामा","काठमाडौं : जल तथा मौसम विज्ञान विभागले अझै केहि दिन भारी बर्षा हुने पूर्वानुमान गरेको छ। विभागको मौसम पूर्वानुमान महाशाखाले बुधबार जारी गरेको बुलेटिनमा हाल बंगालको खाडिमा र मध्य भारतमा रहेका (उत्तरतिर सर्दै गरेको) न्यून चापिय प्रणालीहरु र पश्चिमी वायु प्रणालीको संयुक्त प्रभाव नेपालमा रहेको उल्लेख छ। हाल देशको अधिकांश भूभागमा सामान्य बदली रहि देशभर धेरै स्थानहरुमा हल्का देखि मध्यम बर्षा भएको छ। प्रदेश न १ र सुदूरपश्चिम प्रदेशका थोरै स्थानमा भारी बर्षासमेत भएको छ। नेपालको पश्चिम क्षेत्रबाट मौसम बहिर्गमन हुन थालेको मौसम पूर्वानुमान महाशाखाबाट सूचना जारी भएपछि किसान धान काट्न व्यस्थ भएका थिए। तर एक्कासी भारी बर्षा हुँदा किसानले काटेर सुकाएको पाकेको बाली बिगारेको हो। बर्षाका कारण बिशेष गरी देशभर चाँडो पाक्ने हाइब्रिड धान लगाएका किसान मर्कामा परेका छन्। महाशाखाले मंगलबार दिउँसो देशभर सामान्य देखि पूर्ण बदली रहने छ। प्रदेश १, प्रदेश न २, लुम्बिनी प्रदेश, कर्णाली प्रदेश र सुदूरपश्चिम प्रदेशका धेरै स्थानहरुका साथै बागमती प्रदेश र गण्डकी प्रदेशका केहि स्थानहरुमा मेघगर्जन,चट्याङ्गसहित हल्कादेखि मध्यम वर्षाको सम्भावना रहेको जनाएको छ। देशका उच्च पहाडी तथा हिमाली भूभागहरुका केहि स्थानहरुमा हल्का देखि मध्यम हिमपातको समेत सम्भावना छ। सुदूरपश्चिम प्रदेश र प्रदेश न १ का केही स्थानहरु र प्रदेश न २, लुम्बिनी र कर्णाली प्रदेशका थोरै स्थानहरू तथा बागमती प्रदेशका एक दुई स्थानहरुमा भारी वर्षाको समेत सम्भावना रहेको बुलेटिनमा उल्लेख छ। राती देशका धेरै स्थानहरूमा हल्का देखि मध्यम वर्षाको सम्भावना रहेको छ। देशका उच्च पहाडी तथा हिमाली भूभागहरुका थोरै स्थानहरुमा हल्का देखि मध्यम हिमपातको समेत सम्भावना छ। प्रदेश १ र लुम्विनी प्रदेशका थोरै स्थानहरू, वागमती प्रदेश, गण्डकी प्रदेश र सुदूरपश्चिम प्रदेशका एकदुई स्थानमा मेघगर्जनचट्याङ्ग भारी वर्षाको समेत सम्भावना रहेको छ। बुधबार प्रदेश १, प्रदेश नं २, बागमती प्रदेश, गण्डकी प्रदेश र लुम्बिनी प्रदेशका धेरै स्थानहरुका साथै बाकी प्रदेशका थोरै स्थानहरुमा मेघगर्जनचट्याङ्गसहित हल्कादेखि मध्यम वर्षाको सम्भावना रहेको छ। देशका मध्य र पूर्वी उच्च पहाडी तथा हिमाली भूभागहरुका केहि स्थानहरुमा हल्कादेखि मध्यम हिमपात तथा पश्चिमी उच्च पहाडी तथा हिमाली भूभागहरुका हल्का हिमपातको समेत सम्भावना छ। प्रदेश १, प्रदेश नं २, बागमती प्रदेश, गण्डकी प्रदेशका थोरै र लुम्बिनी प्रदेशका एक दुई स्थानहरूमा भारी वर्षाको समेत सम्भावना रहेको छ। बिहीबार प्रदेश न १, प्रदेश न २, वागमती प्रदेश, गण्डकी प्रदेश र लुम्बिनी प्रदेशमा सामान्य वदली रही सुदूरपश्चिम प्रदेश र कर्णाली प्रदेशमा आंशिकदेखि सामान्य वदली रहने छ। प्रदेश १, बागमती, गण्डकी र लुम्बिनी प्रदेशका केही स्थानहरुमा साथै बाकी प्रदेशका थोरै स्थानहरुमा मेघगर्जनचट्याङ्गसहित हल्का वर्षाको सम्भावना रहेको महाशाखाले जनाएको छ।"
"त्यो सद्भावना : एजेन्डा स्थापित, पार्टी पलायन","काठमाडौं : समान अधिकार र पहुँच सबैले पाउनु पर्छ। देश सबैको हो। सबैले आत्मसम्मानपूर्वक बाँच्न पाउनु पर्छ। २०४६ सालमा गजेन्द्रनारायण सिंह मधेसका दूरदराज गाउँमा यो नारा लिएर हिँडेका थिए। देशमा संघीयता आयो भने मात्रै यो सम्भव हुन्छ, भनेर उनी सचेत गराउँथे। त्यसैले उनी जनतामाझ गजेन्द्रबाबु नामले परिचित थिए। संघीयताको कुरा गरेकै कारण सरकारको तारो बनेका थिए, उनी। प्रहरीबाट जोगिन लुक्दै हिँड्थे। संघीयताको पक्षमा जागरण अभियान चलाउँथे। यसका लागि गजेन्द्रनारायणले सद्भावना परिषद् खोलेका थिए। २०४७ सालमा देशमा बहुदल आयो। परिषद् नेपाल सद्भावना पार्टीको रूपमा राजनीतिक दल बन्यो। संघीयताकै एजेन्डाका कारण उनले कांग्रेस त्यागेका थिए। सद्भावना पार्टीले पहिलो पटक उठाएको संघीयताको एजेन्डा स्थापित भयो तर, सोही पार्टी भने राष्ट्रिय राजनीतिको मैदानबाटै बाहिरिएको छ। पार्टीमा व्यक्तिगत स्वार्थ हाबी भयो। गुटको रोगले सद्भावनालाई आर्यघाटमा पुर्यायो। पार्टी सिद्धान्त र विचारमा चल्छ। जब पार्टीमा व्यक्तिगत भावना हाबी हुन्छ। त्यसले समूहलाई फुटाउँछ, सिरहा क्याम्पसका सहप्राध्यापक चन्देश्वरप्रसाद यादव भन्छन्, समयअनुसार आफूलाई परिवर्तन गर्न नसक्नेहरू दुनियाँमा जिउँदो रहँदैनन्। सद्भावना पनि त्यसैको सिकार भएको उनले बताए। सद्भावना हराए पनि उसले लिएको विचार र एजेन्डा कहिले नमर्ने उनले बताए। सद्भावना स्थापनाको तीन वर्षमै विभाजनको शृंखला सुरु भयो। रामजनम तिवारीले पार्टी फोडेर नेपाल सद्भावना पार्टी (आर) खोले। २०५२ सालमा रामेश्वर राय यादवले विद्रोह गरेर समाजवादी जनता दल गठन गरे। त्यसभित्र हृदयेश त्रिपाठी उपाध्यक्ष र राजेन्द्र महतो प्रवक्ता बने। एजेन्डा, विचार र सिद्धान्तलाई राजनीतिको मूल मर्म मानिन्छ । तर, सद्भावनाका नेताले त्यसलाई लत्याए। पार्टीमाथि व्यक्तिगत स्वार्थ लादे। अनि पार्टीलाई टुक्राटुक्रा बनाए। २०५४ चैत्रमा विराटनगरको महाधिवेशनबाट केही नेता मूल पार्टीकै फर्किए। एकीकरणपछि पार्टीको नाम नेपाल सद्भावना पार्टी नै राखियो। २०५८ सालमा नेता गजेन्द्रनारायणको निधन भयो। त्यसपछि पार्टीभित्र पहिरो नै गयो। गजेन्द्रनारायणकी पत्नी आनन्दीदेवी सिंहले २०५९ चैत्र ११ गते पार्टी फुटाइन्। राजविराज महाधिवेशनबाट नयाँ पार्टीको नाम नेपाल सद्भावना पार्टी (आनन्दीदेवी) राखिन्। अर्को कित्तामा रहेको नेपाल सद्भावना पार्टीको नेतृत्व बद्री मण्डलले गरे। २०६२०६३ को जनआन्दोलन भयो। लगत्तै मधेस आन्दोलन पनि चर्कियो। त्यसपछि लक्ष्मणलाल कर्णले पार्टीको बागडोर सम्हाले। आनन्दीदेवी संविधानसभाको चुनावमा सहभागी भयो। भरतविमल यादव र गोविन्द चौधरी सो पार्टीबाट सांसद बने। मधेस आन्दोलनले गजेन्द्रबाबुले उठाएको संघीयताको एजेन्डा स्थापित भयो। नेपालको संविधानमा संघीयता समावेश भयो, सहप्राध्यापक यादव भन्छन्, मधेस संघीयतको जन्मदाता हो। २०६४ जेठ २५ गते फेरि पार्टी एकता भयो। एकीकरणपछि गजेन्द्रनारायणले राखेकै नाम नेपाल सद्भावना पार्टी राखियो भने पार्टीको नेतृत्व आनन्दीदेवीले गरिन् । त्यो एकता पनि धेरै टिकेन। पार्टी फेरि तीन टुक्रा भयो। २०६५ मंसिर २४ गते राजेन्द्र महतोले आफ्नो नेतृत्वमा सद्भावना पार्टी गठन गरे। उता श्यामसुन्दर गुप्ता, खुसीलाल मण्डल र सरिता गिरीले गुट बनाएर पार्टी फोडे। उनीहरूले पार्टीको नाम नेपाल सद्भावना पार्टी (आनन्दीदेवी) नै राखे तर समूह भने फरकफरक बनाए। २०६८ सालमा आनन्दी देवीको मृत्यु भयो। श्यामसुन्दर गुप्ता पछि जेल गए। सरिता गिरी उपेन्द्र यादवले नेतृत्व गरेको समाजवादी पार्टीमा गइन्। उपहारमा सांसद पद पाइन्। २०७७ जेठमा नेपालको नयाँ नक्साको विरुद्धका सदनमा बोलेको र पार्टीको ह्विप नमानेको भन्दै पार्टीले गिरीको संसद् पद नै खोसिदियो। राजेन्द्र महतो नेतृत्वको सद्भावना पनि दुई टुक्रा भयो। अनिलकुमार झा र सरिता गिरी मिलेर संघीय सद्भावना पार्टी गठन गरे। रामनरेश रायले समेत अर्को पार्टी खोले। रामनरेशपछि महिन्द्र राय यादवले खोलेको तराई मधेस सद्भावना पार्टीमा लागे। महतो र झाले नेतृत्व गरेको पार्टी राजपामा मिल्यो। नागरिकता, जनसंख्याको आधारमा निर्वाचन क्षेत्रजस्ता मुद्दा अझै राज्यले सम्बोधन गर्न बाँकी नै रहेको मधेस मुद्दाका जानकारहरू बताउँछन्। मधेसवादी पार्टी जति टुक्रामा फुटे पनि अधिकारको नाममा एउटै ठाउँमा आउँछन्, राजनीतिक विश्लेषक सुरेन्द्र लाभ भन्छन्, तत्कालीन सद्भावनाका नेताहरू जुनसुकै पार्टीमा पुगे पनि मधेसकै एजेन्डामा वकालत गर्छन्। स्वार्थमा राजनीतिक दलहरू फुट्नु लोकतन्त्रका लागि राम्रो संकेत नरहेको बताउँदै उनले थपे, मधेसवादी दलका नेताहरूले मधेसको एजेन्डा छोड्नु भनेको उनीहरूका लागि आत्महत्या गर्नु सरह हो।"
कोरोनाका कारण पहिलो अफ्रिकीअमेरिकी विदेशमन्त्री कोलिन पावेलको निधन,वासिङटन : पहिलो अफ्रिकीअमेरिकी विदेशमन्त्री कोलिन एल पावेलको निधन भएको छ। खाडी युद्धका अमेरिकी कमान्डरका रूपमा समेत काम गरेका उनी नेपाल भ्रमण गर्ने पहिलो अमेरिकी विदेशमन्त्री हुन्। पावेलले सन् २००२ को जनवरी १८ मा नेपाल भ्रमण गरेका थिए। त्यसबेला तत्कालिन एवम् हालका समेत प्रधानमन्त्री शेरबहादुर देउवासँग संयुक्त पत्रकार सम्मेलन गरेका थिए। उनको सोमबार ८४ वर्षको उमेरमा कोरोना जटिलताका कारण निधन भएको पारिवारिक स्रोत बताएको न्यूयोर्क टाइम्सले जनाएको छ। उनले कोरोनाविरुद्धको खोप लगाएका थिए। तर कोरोना संक्रमणकै कारण वाल्टर रीड नेशनल मिलिटरी मेडिकल सेन्टरमा उपचारकै क्रममा उनको निधन भएको बताइएको छ। सन् २००२ जनवरी १८ मा तत्कालिन प्रधानमन्त्री शेरबहादुर देउवासँगको भेटका क्रममा । उनले अघिल्लो साता कोरोना खोपको बुस्टर डोज लगाउनुपर्ने थियो। तर बिरामी भएकै कारण बुस्टर लगाएका थिएनन्। अस्पताल स्रोतका अनुसार उनी पार्किन्सन्सको पहिलो चरणको उपचारसमते गराइरहेका बिरामी थिए। उनकै एक भनाइका कारण सन् २००३ मा अमेरिका इराक युद्धमा होमिएको बताइन्छ।
"सोलार बल्दैनन्, स्मार्ट लाइट कहिले ?","काठमाडौं : २०७२ को भुइँचालोसँगै काठमाडौंका सडकमा धमाधम सोलार बत्ती जडान गरिए। सडक छेउका पोल र बत्तीले सहरकै सुन्दरता पनि झल्कायो। १० वर्षका लागि भन्दै झण्डै २५ करोड रुपैयाँमा रातारात सोलार बत्ती जडान गरियो। तर, ५ वर्ष भयो, अधिकांश बत्ती बल्दैनन। बलेका पनि जुनकिरी जस्ता छन्। न पर्याप्त उज्यालो, न कसैको चासो। अहिले ती सोलार बत्ती घाँडो जस्तै बनेका छन्। सोलारका ब्याट्री फेर्न र प्यानल सफा गर्नुपर्ने हो, तर कसैले चासो दिएको छैन। ब्याट्री फेर्न पनि करोडौं बजेट चाहिन्छ। तर, काठमाडौं महानगरपालिका ब्याट्री फेर्नेभन्दा अब सोलार प्यानल नै हटाउनेतिर लागेको छ। विद्युत् प्राधिकरणसँग मिलेर यो दसैंतिहारमा स्मार्ट लाइट बाल्ने महानगरपालिकाले घोषणा गरेको थियो। तर, महानगरको घोषणा पनि गफमै सीमित रह्यो। राजधानीका मुख्यस्थानमा स्मार्ट लाइट राखेर दसैंमा झिलिमिलि बनाउने महानगरपालिकाले गत वर्ष घोषणा गरेको थियो। त्यसका लागि गत मंसिर २५ गते विद्युत् प्राधिकरण, सडक विभाग र महानगरपालिकाबीच त्रिपक्षीय सम्झौता पनि भयो। काठमाडौं झिलिमिलि त परै जाओस, स्मार्ट लाइटको सुरुआत पनि हुन सकेको छैन । सोलार प्यानल नेपालमा नभएकोले सबै बाहिरबाट ल्याउनुपर्ने बाध्यता छ। एउटा ब्याट्रीको १८४५ हजारसम्म पर्छ। २५ सय पोलमा ब्याट्री फेर्दा २५ करोडभन्दा बढी पैसा लाग्ने महानगरको अनुमान छ। विद्युत् प्राधिकरणको ढिलाइका कारण काम अगाडि बढ्न नसकेको महानगरपालिकाको भनाइ छ। चैतभित्र टेन्डर गर्ने, जेठबाट कामको सुरुआत गर्ने र दसैंमा काठमाडौंलाई उज्यालो बनाउने त्रिपक्षीय घोषणा थियो। सम्झौता भएअनुसार काम अगाडि बढ्न नसकेको काठमाडौं महानगर पूर्वाधार विभाग प्रमुख रामबहादुर थापाले जानकारी दिए। १३ करोड लगानीमा कार्यक्रमलाई कार्यान्वयन गर्ने गरी त्रिपक्षीय सम्झौता भएको थियो। दसैं अगाडि नै मुख्यमुख्य सडकमा स्मार्ट बत्ती बाल्ने भन्ने सम्झौता भएको उनले बताए। कोभिडले लकडाउन र विद्युत् प्राधिकरणको आन्तरिक कारणले रिजल्ट खोजेअनुसार भएन्, उनले भने। ६० प्रतिशत महानगरले र ४० प्रतिशत प्राधिकरणले बेहोर्ने गरी सम्झौता भएको थियो। तर, प्राधिकरणले यस वर्ष त्यसका लागि बजेट अभाव भएको भन्दै महानगरलाई जवाफ दिएपछि काम अघि बढन नसकेको महागरको भनाइ छ। हामीसँग बजेट छैन, यो वर्ष तपाईंहरू नै गर्नुहोस् भन्ने जवाफ पायौं, उनले भने। हामीसँग टेक्निकल म्यानपावर छैन, थापाले भने, प्राधिकरणकै लाइनमा बाल्नुपर्ने भएकोले उहाँहरूसँगै सहकार्य गरेका हौं। पहिलो चरणमा १७ सय थान बत्तीका लागि १३ करोड बजेट छुट्ट्याएका छौं। के भन्छ प्राधिकरण ? लकडाउनका कारण काममा ढिलाइ भए पनि तिहारपछि मात्र सुरुआत गर्न सकिने प्राधिकरणको भनाइ छ। प्राधिकरणका उपप्रबन्धक प्रमोद रिजालका अनुसार स्मार्ट लाइटका लागि पोलहरू नेपालमै बन्छन् भने लाइट विदेशबाट ल्याउनुपर्ने हुन्छ। लाइट जोडिसकेपछिको संरक्षण कसले गर्ने ? भन्ने प्रश्नमा रिजाल भन्छन्, ५ वर्षका अपरेसनल मेन्टिनेन्स निर्माण व्यवसायीको जिम्मा हुन्छ। त्यसपछि महानगरले नै संरक्षण गर्छ। कहाँ बालिन्छ १७ सय थान बत्ती ? थापाका अनुसार, एयरर्पोट तीनकुने, माइतीघर त्रिपुरेश्वरबाट सोल्टी होटलसम्म, त्रिपुरेश्वर चोकदेखि कान्तिपथ हुँदै गंगालाल अस्पतालसम्म, एयरर्पोटबाट गौशाला चााहविल हुँदै बौद्धसम्म र थपाथलीबाट सिंहदरबार पुतलीसडक बालुवाटार हुँदै शीतल निवाससम्मको ६० किमीमा पहिलो चरणमा स्मार्ट लाइट बालिने छन्। ३२ वडामा मेयर उज्यालो मार्फत लगानी काठमाडौंका ३२ वडामा मेयर उज्यालो कार्यक्रममार्फत बत्तीका लागि रकम छुट्ट्याइएको छ। जसअनुसार आआपफ्ना वडाले कुल बजेटको १० प्रतिशत बत्तीमा लगानी गर्न पाउने छन्। गत वर्ष ३२ वडाको ७८ करोड बजेटमा लगभग ७ करोड पूर्वाधारका लागि थियो भने यस वर्ष १ अर्ब २१ करोड बजेटमा १० करोड आफ्ना वडामा भएको रकम उज्यालो कार्यक्रममा खर्च गर्न पाउँछन्। सोहीअनुसार आवश्यकता हेरेर वडामा बत्ती जडान भएका छन्। थापा भन्छन्, मेयर उज्यालो कार्यक्रम वडामार्फत नै कार्यान्वयन गर्न खोजेको हो। मेन रोडको समस्या महानगर र विद्युत् प्राधिकरण मिलेर अगाडि बढाएको हो। किन प्रभावकारी भएन सोलार बत्ती सोलार बत्ती प्रभावकारी बन्न नसकेको प्रमुख थापा स्वीर्काछन्। तत्कालीन समयमा दाताहरूको सहयोगबाट जडान बत्ती संरक्षण गर्ने निकाय नहुँदा प्रभावकारी बन्न नसकेको उनको भनाइ छ। त्यतिबेला हतारहतारमा २५ करोडको लागतमा सोलार बत्ती जोडिएका थिए। त्यतिबेला विचार पुगेन, थापा भन्छन्, कसले संरक्षण गर्ने ? कहाँ र कसरी गर्ने भन्ने यकिन भएन। सुरुमा जडान गर्दा ८, ९ घण्टा सोलार बत्ती बल्थे। तर, आजभोलि मुस्किलले बल्छन्। थापाका अनुसार ४५ वर्षमा ब्याट्री फेर्नुपर्ने हुन्छ। ब्याट्री फेर्न र मर्मत गर्न करोडौं थप लगानी गर्नुपर्ने भएपछि जनप्रतिनिधिहरूले स्मार्ट बिजुलीको योजना अगाडि सारेका थिए। थापा भन्छन्, २५ सय पोलमा ब्याट्री फेर्दा फेरि २५ करोड लाग्ने भयो। हरेक ४५ वर्षमा फेर्नुपर्दा अर्बौंको खर्च लाग्ने देखियो। सोलार प्यानलहरू ३०४० फिट अग्लोमा छन्। काठमाडौंमा धेरै धुलो छ, थापा भन्छन्,प्यानलमा धुलो जम्छ, धुलो बसेपछि त्यसले पावर कम लिन्छ र दिने पावर पनि दिँदैन । सफा गर्ने इक्युमेन्ट महानगरसँग छैन। पहिला ८९ घण्टा बोल्ने अहिले २३ घण्टा पनि बल्दैनन्। लामो समय नटिक्ने भएपछि हटाउन खोजिएको हो।"
"ब्रेक फेल हुँदा बस दुर्घटना, १ को मृत्यु, ६० घाइते","नुवाकोट : नुवाकोटको किस्पाङ गाउँपालिका५ मनकामनाको भूमेस्थानमा बस दुर्घटना हुँदा १ जनाको ज्यान गएको छ। ब्रेक फेल भई बस दुर्घटना हुँदा ६० जना यात्रु घाइते भएका छन्। तीमध्ये १५ जना गम्भीर घाइते छन्। उनीहरूलाई हेलिकप्टरमार्फत उद्धार गरी उपचारका लागि काठमाडौं पठाइएको छ। प्रारम्भिक अनुसन्धानका क्रममा बसको ब्रेक फेलका कारण दुर्घटना भएको नुवाकोट प्रहरी प्रवक्ता तथा प्रहरी नायब उपरीक्षक (डीएसपी) हरिबहादुर वलीले बताए। उनका अुनसार बस ओरालो र साँघुरो सडकमा देबेतिरको कुनातर्फ दुर्घटना भएको छ। दसैंपछि काठमाडौंलगायतका अन्य कर्मथलो फर्किंदै गरेका यात्रुहरू दुर्घटनामा परेको किस्पाङ गापाका अध्यक्ष छत्रबहादुर लामाले बताए। उनका अनुसार गाडीमा ७० जना भन्दा बढी यात्रु सवार रहेको अनुमान छ। सोही गापाको भाल्चेदेखि काठमाडौंका लागि हिँडेको वा ४ ख ५७६२ नंको यात्रुबस दुर्घटना भएको हो। घाइतेहरूको नुवाकोट जिल्ला अस्पताल त्रिशूलीमा प्राथमिक उपचार गरी थप उपचारका लागि काठमाडौंको ग्रान्डी तथा ट्रमा सेन्टरमा पठाइएको अस्पतालका प्रमुख डा दीपेन्द्र पाण्डेले बताए। दुर्घटनामा किस्पाङ१ भाल्चेबेंसीका २६ वर्षीय रमेश तामाङको ज्यान गएको जिल्ला प्रहरी कार्यालय नुवाकोटले जनाएको छ। घाइतेमध्ये १५ जनाको अवस्था गम्भीर रहेको डीएसपी वलीले बताए। उनका अनुसार घाइतेमध्ये नुवाकोट जिल्ला अस्पताल त्रिशूलीमा ८ जना, ग्रान्डीमा ३ जना र ट्रमा सेन्टरमा ६ जनाको उपचार भइरहेको छ। त्रिशूली अस्पतालका अध्यक्ष अर्जुनप्रसाद न्यौपानेका अनुसार दुर्घटनामा घाइते भएर उपचारमा आएकामध्ये १० जनालाई काठमाडौ रिफर गरिएको, ३४ जनाको उपचारपछि डिस्चार्ज गरिएको छ। उपचाररत गम्भीर घाइतेमध्ये किस्पाङका २८ वर्षीय सोनम तामाङ, १९ वर्षीय एकराज तामाङ र ४० वर्षीय यमनाथ भट्टको ग्रान्डी तथा किस्पाङकै २० वर्षीया कुमारी तामाङ, १७ वर्षीय सुवास भट्ट, १९ वर्षीय सुजन तामाङ, २६ वर्षीया कालीमाया घले, ३२ वर्षीय भीमबहादुर तामाङ र ३९ वर्षीय आइत घलेको ट्रमा सेन्टरमा उपचार भइरहेकोे प्रहरीले जनाएको छ। आठ जनाको त्रिशूली अस्पतालमा उपचार भइरहेको छ भने अन्य सामान्य उपचारपछि घर फर्किएको डिएसपि वलीले जानकारी दिए। प्रारम्भिक अनुसन्धानका क्रममा बसको ब्रेक फेल भएका कारण दुर्घटना हुन पुगेको डीएसपी वलीले बताए। उनका अनुसार बस चालक नुवाकोटकै म्यागङ३ का लाप्साङ तामाङलाई नियन्त्रणमा लिई थप अनुसन्धान भइरहेको छ।"
चिप्स अभावले अटोमोबाइल संकटमा,"काठमाडौं : कोभिड१९ को साइडइफेक्ट गाडी उत्पादनमा पनि परेको छ। यसको प्रमुुख असर चिप्स उत्पादनमा देखिएको छ। अहिले विश्वभरि नै चिप्सको अभाव भइरहेको छ। जसका कारण गाडी पारखीदेखि निर्मातासम्मलाई समस्या परेको छ। यो चिप्स के हो त ? आधुनिक सवारी साधनमा बाहिरी आखाले पार्टपुर्जा इन्जिन, गियरबक्स, च्यासिस, ह्विल, टायर, ग्लास, प्लास्टिक, स्टिल आदिलाई मात्रै हेरिन्छ। तर, एउटा गाडीलाई बढी सुविधा सम्पन्न बनाउन धेरै किसिमका इलेक्ट्रोनिक कन्डक्टर तथा माइक्रो चिप्सजस्ता पार्ट्स पनि आवश्यक पर्छन्। अहिलेका अत्याधुनिक गाडीहरूको इन्जिनमा कति तेल पठाउने भन्ने कुराको निर्धारण गर्नेदेखि विन्ड स्क्रिनको वाइपर वा हेडलाइटको टाइमिङ, एयरब्याग र क्लाइमेट कन्ट्रोलजस्ता कामहरू कम्प्युटर चिप्सको मद्दतबाट चल्छन्। हामी आफ्नो गाडीमा एड्भान्स टेक्नोलाजी होस् र त्यसले यात्रालाई आरामदायी र सुविधासम्पन्न बनाओस् भन्ने सोचिरहेका हुन्छौं। प्रविधिको बढ्दो प्रयोगसगै एउटा कारमा झन्डै एक सय वटा जति माइक्रो चिप्सहरूको प्रयोग हुन थालेको छ। अझ कारमा व्यापक रूपमा कनेक्टेड फिचर्स र अटोनोमस प्रविधिको विकास भएसगै चिप्सको मागमा अत्यधिक वृद्धि हुदै गएको छ। ती चिप्सहरूले हाम्रो शारीरिक कठिनाइलाई निकै कम गराउँदै लगेको छ। विश्वव्यापी रूपमा कोरोना कहर भएसगै चिप्सको सप्लाई चेनमा नराम्रो धक्का पुगेको छ, जसका कारण अटोमोबाइल कम्पनीहरूले अन्य पार्टस्को उपलब्धता भए पनि कम्प्युटर चिप्स तथा सेमिकन्डक्टर नपाउदा उत्पादनमा कटौती गर्न बाध्य भएका छन्। जापानिज अटो जायन्ट टोयोटाले सेप्टेम्बरको उत्पादनमा ४० प्रतिशतले कटौती गर्ने निर्णय गरेको थियो। अमेरिकी अटोमोबाइल कम्पनी फोर्डले आफ्ना दुईवटा उत्पादन प्लान्टको डबल सिफ्ट बन्द गर्ने निर्णय गर्नु परेको थियो। निसानले अमेरिकी र मेक्सीको प्लान्टमा हुने उत्पादनलाई घटाएको छ। फक्सवागनले आफ्ना १० हजार कामदारलाई घर पठाउन बाध्य भएको जनाएको छ। यसले अटोमोबाइलको दायरा र अवसरमा धक्का पुग्नेबारे सरोकारवालाहरू थप चिन्तित भएका छन्। विश्व बजारको एउटा महत्त्वपूर्ण हिस्सा भारतीय अटोमोबाइल कम्पनीहरू पनि यो समस्याबाट टाढा रहन सकेनन्। चिप्स सप्लाइमा आएको मन्दीका कारण सवारीसाधन उत्पादनमा कमी आयो। नेपाली गाडी बजारको झन्डै ९७ प्रतिशत सवारीसाधन भारतीय उत्पादनमा निर्भर रहेका कारण चिप्स अभावको प्रत्यक्ष प्रभाव यता पनि स्वाभाविक रूपमा नै परेको छ। महिन्द्राका उत्पादनहरूले विगत एक वर्षदेखि मागअनुसारको सप्लाइ दिन सकेका छैनन्। हुन्डाई, सुजुकी, टाटा मोटर्सका भारतीय प्लान्टबाट उत्पादन हुने कतिपय कार मोडल खरिद गर्न लामो समयसम्म कुर्नुपर्ने स्थिति छ। अटोमोबाइलमा कसरी बिग्रियो सप्लाई चेन ? कोरोनाका कारण कारको बिक्रीमा विश्वव्यापी मन्दी आएको थियो। सोही समयमा धेरै कार कम्पनीहरूले आफ्नो उत्पादनलाई कटौती गरे। अझ कतिपय कार प्लान्ट त महिनौं बन्द भएका थिए। यस्तो समयमा अटोमोबाइल उत्पादकहरूले कम्प्युटर चिप्सको पछिको लागि गरिएका अर्डर रद्द गरे। तर, सोही समयमा विश्वव्यापी रूपमा फैलिएको डिजिटल प्रविधि प्रयोग तथा वर्क फ्रर्म होम कल्चर ले अफिसियल काम गर्ने परिपाटीको विकास गर्यो। शिक्षा क्षेत्र, अनलाइन सपिङ तथा बैंकिङजस्ता गतिविधिले स्मार्टफोन, ल्यापटप, वेभक्याम, मोनिटरजस्ता वस्तुहरूको माग धेरै गुणाले बढाइदियो। फलस्वरूप कन्जुमर इलेक्ट्रोनिक्स उत्पादकहरूले भने आफ्नो उत्पादन क्षमतामा वृद्धि गर्दै लगे। अटोमोबाइल क्षेत्रले रोकेको अर्डर कन्जुमर इलेक्ट्रोनिक्स कम्पनीहरूले एकैपल्ट सबै खरिद गरिदिए। जब अटोमोबाइल क्षेत्रको बिक्रीमा रिवाउन्स सुरु भयो, तब अटोमोबाइल कम्पनीहरू चिप्स सप्लायर कहा दौडिन थाले। धेरै इलेक्ट्रिोनिक्स कम्पनीहरूले चिप्स बुक गरेका कारण अटो निर्माता कम्पनीहरूले चिप्स पाउन सकेनन्। त्यसैले अहिले आएर आफ्नो नियमित उत्पादन नै कटौती गर्न बाध्य भए। चिप्स कम्पनीहरूले पनि अटोमोबाइललाई प्राथमिकतामा राखेका हुँदैनन्। विश्वबजारको सबै सेमिकन्डक्टर उत्पादनको मात्र ८ प्रतिशत हिस्सा मात्रै अटोमोबाइल कम्पनीले उपभोग गरिरहेका छन्। उदाहरणका लागि एप्पलले वार्षिक रूपमा चिप्सका लागि ५६ अर्ब अमेरिकी डलर खर्च गर्छ भने टोयोटा जत्रो अटोमोबाइल कम्पनीको वार्षिक खर्च चिप्सलगायत सेमिकन्डक्टरहरूमा मात्र ४ अर्ब डलरको रहेको छ। यदि अटोमोबाइल कम्पनीलाई पहिलो प्राथमिकतामा राखियो भने पनि लाखौं सर्किटहरूलाई जोडेर बनाइने सानो सिलिकनको टुक्रा आकारको चिप्स बनाउनका लागि कम्पनीहरूलाई २६ हप्ता अर्थात् आधा वर्ष जति समय लाग्छ। उद्योगहरूमा गरिएको अध्ययनअनुसार एउटा कम्प्युटर चिप्स बनाउन आठ हजार लिटर पानीको आवश्यकता पर्छ। यति धेरै पानीको प्रयोग हुने हुँदा चिप्सको उत्पादन बढाउन कम्पनीहरूलाई दैनिक करोडौं लिटर पानी चाहिन्छ। त्यसैले कम्पनीहरूले चाहेर पनि अटोमोबाइल चिप्सको मागलाई पूरा गर्न सक्दैनन्। चिप्सको मार्केट सेयर कस्तो छ त ? भौगोलिक आधारमा सबैभन्दा धेरै सेमिकन्डक्टर तथा चिप्सको उत्पादन एसिया प्यासेफिक क्षेत्रमा हुने गर्छ। चिप्सको उत्पादन गर्ने स्थानलाई फाउन्ड्री भनिन्छ। यस्ता फाउन्ड्रीहरू भियतनाम, ताइवान, चीन, जापान तथा दक्षिण कोरियामा धेरै छन्। सन् २०२१ को पहिलो क्वाटरको डाटाअनुसार विश्वको चिप्स तथा सेमिकन्डक्टर मार्केटको सबैभन्दा धेरै ५६ प्रतिशतको बजार हिस्सा ताइवान सेमिकन्डक्टर म्यानुफ्याक्चरिङ कम्पनीको रहेको छ। त्यसपछि कोरियाली कम्पनी सामसुङको हिस्सा करिब १८ प्रतिशत छ। त्यस्तै ग्लोबल फाउन्ड्री तथा यूएमसीको समान ७ प्रतिशत रहेको छ। बाँकी कम्पनीहरूले १२ प्रतिशत मात्रै चिप्स बनाउने गर्छन्। चिप्स अभाव भएपछि गाडी निर्माताहरू मात्रै समस्यामा परेका छैनन्, अटो उद्योगको राजस्वमा २ सय १० अर्ब डलरभन्दा धेरै नोक्सान भएको छ। यस्तो पनि अनुमान लगाइदै छ कि अटोमोबाइलले २०२१ मा ७७ मिलियन युनिट उत्पादन पनि गर्न सक्दैन। चिप्सको अभावका कारण अन्य उत्पादनजस्तै अटो उद्योगमा पनि ठूलो संकट आइलागेको देखिन्छ।"
भित्र्याउने बेला वर्षाले बिगार्यो धान,"सलमान खानभैरहवा, यादव आचार्यगुलरिया, गोपाल शर्मादाङ, शंकरप्रसाद खनालनेपालगन्ज, महादेव अवस्थीमहेन्द्रनगर, परमानन्द पाण्डेटीकापुर, कृष्णमणि बरालपोखरा किसानले मानो रोपी फलाएको मुरी धान वर्षाले खेतमै नष्ट पारेको छ। काटेर सुकाएको पाकेको बाली झरीले बिगारेको हो। जबकि खलियानमा राख्नसम्म पनि पाएनन्। भोलि बिहान भित्र्याउन भनेर अघिल्लो दिन दिउँसो काटेको बाली राति परेको पानीले बर्बाद बनाएको किसान मोहम्मद अबरार खानले सुनाए। हाम्रो क्षेत्रमा ५० प्रतिशतभन्दा बढी धान बालीमा क्षति पुगेको छ, रुपन्देहीको रोहिणी गाउँपालिकाका खानले भने, कसैले काटेर खेतमा सुकाएको धान बाली डुबेको छ। कसैको वर्षाले पूरै बाली ढलेको छ। उनका अनुसार जमिन सुक्न नपाएका कारण किसानहरू ठूलो कम्पाइन मेसिन लगाएर बाली काट्ने प्रतीक्षा गरिरहेका थिए। उक्त बालीसमेत वर्षाका कारण ढलेर डुबेको उनले सुनाए। रुपन्देहीकै मर्चबारी गाउँपालिकाका सतनारायण कुर्मीले आठदस वर्षपछि धान धेरै फले पनि वर्षाले डुबाएको बताए। भने, तत्कालै वर्षा रोकिएर कडा घाम लागे केही जोगिएला, नभए पुरै धान खेतमै कुहिन्छ। लुम्बिनी प्रदेशको कृषि विकास निर्देशनालयको बागबानी विकास अधिकृत सुनेना बरालीले काटेर खेतमा राखेको धान डुब्नुका साथै पाकेका बाली ढलेर क्षति पुगेको बताइन्। भनिन्, स्थानीय तहहरूबाट क्षतिको विवरण संकलन भइरहेकाले हालसम्म यकिन भएको छैन। यहाँका किसानले दसैंअघि धान काट्न सुरु गरेका थिए। रुपन्देहीमा करिब ६९ हजार हेक्टरमा धान खेती हुन्छ। बर्दियाको गुलरिया नगरपालिका१० मुक्तिनारायण टोलकी सुवरानी थारूले ठेक्का लिएको जमिनमा मजदुर लगाएर रोपाइँ गरेकी थिइन्। भित्र्याउने बेला पानीले क्षति पुर्याएपछि उनी चिन्तित छिन्। धान स्याहारेर साहुको ठेक्काको रकम बुझाउँछु, वर्षभरीलाई खाने धान छुट्याउँछु, बचेको धान बेचेर केटाकेटीको पढाइलगायत काममा खर्च गर्छु भन्ने सोच बनाएकी थिएँ। बेमौसमी भारी वर्षाले सबै सपना चकनाचुर पारिदियो, थारूले भनिन्, महाजनलाई कसरी ठेक्काको रकम तिर्ने ? उत्पादन त राम्रै हुन्छ तर पानीले सत्यानाश पार्छ। उनले गहुँ पनि पानीले बिगारेको सुनाइन्। कहिले बाढीले दुःख दिन्छ कहिले वर्षाले। कसरी जीवन निर्वाह गर्ने हो ? सरकारले राहत पनि दिँदैन। दुःख गरेर फसल उब्जाए पनि स्याहार्न पाइँदैन, उनले भनिन्, आफ्नो जग्गा छैन। ठेक्कामा लिएर काम गरे पनि प्रकृतिले ठग्छ। काटेर खेतमा राखेको करिब १५ क्विन्टल धान खेतमै पानीले डुबायो। धान सडेर गन्हाएको छ। अब कसरी वर्षभरिको गर्जो टर्छ ? बर्दियाकै गुलरिया कोठियाकी मुक्तकमैया परिवार तारा चौधरीलाई अब वर्षभरि साँझबिहानको छाक कसरी टार्ने भन्ने पिरलो छ। काटेको धान पानीले डुबायो। धेरै अनाज नोक्सानी भयो, चौधरीले भनिन्, राहतको त के कुरा, पीडित किसानलाई जताबाट पनि आहत छ। बेमौसमी वर्षाले १० हजार हेक्टर क्षेत्रफलमा काटेको र २५ हजार २ सय हेक्टरमा काट्ने अवस्थाको धान बालीमा क्षति पुर्याएको कृषि तथा पशुपंक्षी विकास कार्यालय बर्दियाका प्रमुख विनोद घिमिरेले बताए। बर्दियाको २० प्रतिशत क्षेत्रफलको धानबालीमा पानीले क्षति पुर्याएको छ, घिमिरेले भने, किसानहरूले छिटो पाक्ने धान भित्र्याए पनि ढिलो पाक्ने भित्र्याउँदै छन्। राजापुर, ठाकुरबाबा, बाँसगढी नगरपालिका र गेरुवा तथा बढैयाताल गाउँपालिकामा वर्षाले नोक्सान गरेको छ। किसानलाई क्षतिपूर्ति दिने प्रावधान हामीसँग छैन, घिमिरेले भने, धान बाली बिमा गरेका किसानहरूले बिमाबाट क्षतिको भुक्तानी पाउँछन्। अविरल वर्षा भइरहेकाले धान नकाट्न उनले सुझाव दिए। काटेर खेतमा राखेको पानीले भिजेको धानलाई उचाँ ठाउँमा राख्न सके केही क्षति न्यून हुन सक्ने उनको भनाइ छ। बर्दियामा ५० हजार २ सय ५० हेक्टर क्षेत्रफलमा धान खेती गरिन्छ। उत्पादकत्व प्रतिहेक्टर ४ मेट्रिक टन छ। गत वर्ष २ लाख २६ हजार मेट्रिक टन उत्पादन भएको थियो। रुपन्देहीको ओमसतिया गाउँपालिकामा वर्षाले खेतमै ढलेको धानबाली । तस्बिर : सलमान खान दाङमा आइतबारदेखि परेको वर्षाका कारण काटेको धानबालीमा ठूलो क्षति पुगेको छ। खेतमा पानी जमेपछि काटेको धान काम नलाग्ने गरी बिग्रिएको तुलसीपुर उपमहानगरपालिकाका श्यामलाल चौधरीले बताए। जिल्ला कृषि ज्ञान केन्द्र दाङका सूचना अधिकारी रुद्र पौडेलले अविरल वर्षाका कारण ठूलो क्षति पुगेको बताए। तर, यकिन विवरण प्राप्त भइनसकेको उनको भनाइ छ। उनका अनुसार १० वटै पालिकाका कृषि इकाइहरूमा क्षतिको विवरण संकलन गर्न आग्रह गरिएको छ। वर्षा जारी रहेका कारण कतैबाट पनि विवरण आइनसकेको सूचना अधिकारी पौडेलले बताए। दाङ जिल्लामा ३९ हजार हेक्टरमा धान खेती गरिएको छ। दसैंअघि २० प्रतिशत धान काटेको अनुमान भइरहेको पौडेलले बताए। अहिले नै रकममा यति नै क्षति भयो भन्न सक्ने अवस्था छैन, उनले भने, जिल्लाका सबै पालिकाहरूबाट विवरण संकलन भएपछि हामी क्षतिको विवरण सार्वजनिक गर्ने छौं। कात्तिके झरीले सुदूरपश्चिम प्रदेशका तराईका जिल्ला कैलाली र कञ्चनपुरमा हजारौं बिघाको धान नोक्सान भएको छ। कैलालीको टीकापुर८ बटनपुरका धनबहादुर सिंहले ८ बिघाको धानखेती नष्ट भएको बताए। उनले २६ बिघामा खेती गरेका छन्। १८ विघामा कम्बाइन मेसिन (काटेर आफैं चुट्ने मेसिन) लगाएको थिएँ, सिंहले भने, ८ बिघाको धान अलिक सुतेको थियो। हावाले सुतेको धानमा मेसिन लगाउन मिल्दैन। दसैंको भोलि काटेको थिएँ। सबै पानीमा तैरिरहेको छ। कैलालीकै टीकापुर३ कटानपुरकी सुनिता चौधरीले ३ बिघामा लगाएको धान डुबेको बताइन्। २ बिघा आफ्नै जग्गा छ। ६ बिघा ठेक्कामा लगाएको, ५ बिघाको मात्र कुनीयो बनाइयो, उनले भनिन्। कञ्चनपुरको बेदकोट नगरपालिका७ सुडाकी सरस्वती भट्टको १४ कट्टाको धान खेतमै डुबेको छ। पाकेको धान काटेर खेतमा सुकाएकी थिएँ, आइतबारको वर्षाले सबै सखाप पार्यो, उनले भनिन्, आकाशमा बादल देखेपछि धान बटुल्न थाल्यौं। एक कट्ठाको मात्रै बचाउन सक्यौं अरू पानीमा डुब्यो। उनी यस वर्ष उत्पादन बढ्ने आशामा थिइन्। विगतभन्दा राम्ररी फलेकै पनि थियो। बेदकोटकै विष्णु पन्तले राम्रोसँग नपाकेको हुनाले दसैंपछि काट्ने योजना बनाएका थिए। उनी खेतमा धानका थुप्रो बनाएर थ्रेसरको खोजीमा गएका थिए। दुई घण्टापछि मात्रै पनि पानी आएको भए म धान भित्र्याइ सक्थें, उनले भने। यस्तै, गणेश भट्टको घर आँगनमा थुपारेको धान भिजेको छ। थ्रेसर सुरु भएको ५ मिनेट भएको थिएन पानी आइहाल्यो, उनले भने, थ्रेसर नपाएर धान भित्र्याउन नसकिएको हो, आज आगनै पानीले भिजेको छ। क्षेत्रीय कृषि निर्देशनालयले क्षतिको विवरण आइनसकेको बताएको छ। निर्देशनालयले मंगलबारसम्म मात्रै त्यसको विवरण आउने जनाएको छ। बाँकेमा ५० करोडको क्षति बाँकेका आठ स्थानीय तहमा ५० करोड रुपैयाँ बराबरको धान नष्ट भएको छ। तुरुन्तै घाम लाग्यो भने जोगिन सक्ने कृषि ज्ञान केन्द्र बाँकेका प्रमुख सागर ढकालले बताए। ढकालका अनुसार लगातार चार दिनसम्म पानीमा भयो भने खेतमै उम्रिन थाल्छ। यो वर्ष समयमै रोपाइँ भयो। अधिकांश असोजमै पाक्यो। गत वर्षभन्दा धान सप्रेको पनि थियो। किसानले बाली स्याहार्न नपाउँदै वर्र्षाले क्षति भएको छ, ढकालले भने, काटेको धान खेतमै सुकाएको बेला पानीमा डुबेको छ। नकाटेको धान पनि हावाले ढालेर क्षति पुगेको छ। वर्षाका कारण बर्दियामा खेतमै डुबानमा परेको धान। ४० हजार मेट्रिक टन काटिएको धान पानीले क्षति पुर्याएको कृषि कार्यालयको अनुमान छ। तस्बिर : यादव आचार्य उनका अनुसार बाँकेमा ३६ हजार ५ सय हेक्टरमा धान खेती हुन्छ। जसमध्ये किसानले २० प्रतिशत काटेका छन्। ३ हजार ६ सय ५० हेक्टरको बाली काटेर खलिहानमा भित्र्याउन नपाउँदै दुई दिनदेखिको वर्षाले डुबाएको हो। यहाँ प्रतिहेक्टर ४३ मेट्रिक टन उत्पादन हुन्छ। यस हिसाबले १५ हजार ६ सय ९५ मेट्रिक टन अर्थात १ लाख ५६ हजार ९ सय ५० क्वीन्टल नष्ट भएको छ। सरकारले मोटो धानको समर्थन मूल्य प्रतिक्वीन्टल २ हजार ७ सय ५० र मध्यमको २ हजार ९ सय २ रुपैयाँ तोकेको छ। औसत रुपमा क्षति भएको धानको मूल्य २ हजार ८ सय २७ मात्र निर्धारण गर्दा पनि ४४ करोड ३६ लाख ९७ हजार ६ सय ५० रुपैयाँ हुन आउँछ। असोजमा भएको क्षति जोड्दा झन्डै ५० करोड रुपैयाँ हुन आउँछ। धेरै क्षति हाइब्रिडमा कास्कीमा चाँडो पाक्ने हाइब्रिड धानलाई वर्षाले बिगारेको छ। पोखराका हेमजा, लेखनाथलगायत फाँटमा उपज, युएस ११२ लगायत धान काटेको अवस्थामा पानी परेर डुबेको पोखरा महानगरपालिका कृषि महाशाखा प्रमुख मनहर कडरियाले बताए। लेखनाथका धेरैजसो किसानले हाइब्रिड धानको खेती गर्छन्। काटेर थुपारेका धान बेमौषमी वर्षाले बिगारेको पोखरा ३१ लेखनाथका कमल अधिकारीले बताए। यहाँका किसानले दसैंअघि धान काट्न सुरु गरेका थिए। यूएस ११२ धान काटेर खेतमा सुकाएको अवस्थमा पानी परेपछि नोक्सान पुगेको पोखरा हेमजाका किसान हिमलाल तिमिल्सिनाले बताए। पोखराको रैथाने धान पोखरेली जेठोबूढो हो। यो धान मंसिर दास्रो साता काट्न सुरु हुन्छ। नकाटेका धान नबिगारे पनि केही स्थानमा बोटै लडेर बिगार गरेको किसानले बताएका छन्। महानगरपालिकाका ४० प्रतिशत क्षेत्रफलभन्दा बढीमा जेठोबूढो धान लगाइने कडरियाले बताए। जेठोबूढो धान पोखरा महानगरपालिकामा ४ हजार ४ सय ८० हेक्टर क्षेत्रफलमा लगाइँदै आएको छ। अन्य स्थानीय जातको धान २ हजार २ सय ४० हेक्टर क्षेत्रफलमा लगाइने उनले सुनाए। त्यसैगरी उन्नत जातका धान ४ हजार ४ सय ८० हेक्टर क्षेत्रफलमा रोपीने र १७ हजार ९ सय २० टन उत्पादन हुने गरेको छ।"

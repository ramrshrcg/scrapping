शीर्षक,विवरण
मन्त्रिपरिषद् : आयल निगमको कार्यकारी निर्देशकमा थानी नियुक्त,"काठमाडौं : सरकारले नेपाल आयल निगमको कार्यकारी निर्देशकमा उमेश थानीलाई नियुक्त गरेको छ। मन्त्रिपरिषद्को बिहीबार बसेको बैठकले थानीलाई कार्यकारी निर्देशकमा नियुक्त गर्ने निर्णय गरेको स्वास्थ्यमन्त्री विरोध खतिवडाले अन्नपूर्णलाई जानकारी दिए। क्याविनेटले सुर्खेतका थानीलाई नियुक्त गरेको हो, उनले भने। कांग्रेसनिकट इन्जिनियरहरूको संस्था सिडेनका अध्यक्ष थानी निगमको निर्देशक बन्न खुला प्रतिस्पर्धामा थिए। खुला प्रतिस्पर्धामा रहेका थानीसहित गोरखाका चण्डिकाप्रसाद भट्ट, तेह्रथुमका जीवनप्रकाश सिटौलाको नाम कार्यकारी निर्देशक छनोट समितिले मन्त्रिपरिषद्मा सिफारिस गरेको थियो। तीन जनामध्ये प्रधानमन्त्री शेरबहादुर देउवाको जोडबलमा थानीलाई नियुक्त गरिएको हो। थानी यसअघि नेपाल विद्युत प्राधिकरण सञ्चालक समिति सदस्य थिए।"
आर्मी र्याफ्टिङ च्याम्पियन,"काठमाडौं : विभागीय टोली त्रिभुवन आर्मी क्लबले १९औं ह्वाइट वाटर च्यालेन्जअन्तर्गत र्याफ्टिङ च्याम्पियनसिपको उपाधि जितेको छ। धादिङको त्रिशुली नदीमा भएको च्याम्पियनसिपमा आर्मीले स्प्रिन्टमा एक सय, हेड टुहेडमा दुई सय र स्लालममा तीन सय एकसहित उपाधि जितेको हो। च्याम्पियनसिपमा नेपाल कायक क्लब दोस्रो र ह्वाइट वाटर नेपालले तेस्रो स्थान हात पार्यो। कायक क्लबले स्प्रिन्टमा ९२, हेड टु हेडमा एक सय ७२ र स्लालममा तीन सय ५० अंक बटुल्यो। ह्वाइट वाटर नेपालले स्प्रिन्टमा ८६, हेड टु हेडमा एक सय ६४ र स्लालममा दुई ७६ अंक बटुल्यो। यसैगरी कायक च्याम्पियनसिपमा डम्बरबहादुर पूर्वछानेले पहिलो स्थान हात पारे। यसैगरी मानबहादुर कँडेल दोस्रो र मोहन रानाले तेस्रो भए नेपाल र्याफ्टिङ एन्ड क्यानोइङ संघको आयोजनामा भएको प्रतियोगिताको महिलातर्फको कायक च्याम्पियनसिपमा सुष्मा खडेट पहिलो र सुधा राईले दोस्रो स्थान हात पारे। यसैगरी कायक स्लालम च्याम्पियनसिपमा मोहन रानाले पहिलो स्थान हात पारे। प्रमोद गुरुङले दोस्रो र सुजन तामाङ तेस्रो भए। विजेतालाई युवा तथा खेलकुदमन्त्री महेश्वरजंग गहतराज, युवा तथा खेलकुद मन्त्रालयका सचिव डा दामोदर रेग्मी, राष्ट्रिय खेलकुद परिषद्का निमित्त सदस्यसचिव कुलबहादुर थापा, नेपाल र्याफ्टिङ एन्ड क्यानोइङ संघका अध्यक्ष राजीव श्रेष्ठलगायतले पुरस्कार प्रदान गरेका थिए।"
संरक्षण केन्द्रका गाईको बेहाल,"तनहुँ : चउरमा हाडखोर छरपस्ट छन्। गिद्धको बथानले मासु लुछिरहेको देखिन्छ। ठाउँठाउँमा मृत चौपाया फालिएका छन्। ती कुहिन थालेपछि दुर्गन्ध फैलिएको छ। यो बेहाल दृश्य शुक्लागण्डकी९ स्याउलीबजार टोलस्थित मरेताराको हो। स्थानीय सरकारले यहीनजिकै गौ संरक्षण केन्द्र सञ्चालन गरेको छ। तर, खाना र उपचार अभावमा यहाँका चौपाया दैनिक मर्ने गरेका छन्। तिनीहरूको व्यवस्थापन नहुँदा ३०४० वटा मृत गाई चउरभरि छरिएका छन्। दूध दिइन्जेल पाल्ने, थाकेका र रोगी भएपछि यहाँ ल्याएर छोडिदिँदा खानपान नमिलेर धेरै मर्ने गरेको हेरालु धनबहादुर पराजुली बताउँछन्। ठूला गाई मरेपछि दुई जनाले घिसार्न सकिँदैन। नगरपालिकालाई फोन गर्यो। जेसीबी पठाइदिइहाल्छम भन्नुहुन्छ, समयमा आउँदैन, हेरालु पराजुली भन्छन्, जतिसम्म सक्छौं। त्यहीं लगेर फाल्दिने हो। उनका अनुसार स्थानीय जातभन्दा पनि जर्सी गाई र बच्चा छिट्टो मर्ने गरेका छन्। नगरपालिकाले छाडा पशुचौपाया व्यवस्थित गर्न २०७५ सालमा करिब ४ सय रोपनी जग्गा बारेर केन्द्र स्थापना गरेको हो। गाईको हेरचाह गर्न कार्यालय सहयोगीले पाउने सुविधासहित दुई हेरालु छन्। उनीहरूले पराल र पानी दिने, गोबर संकलन गर्ने, गाई ल्याउने र लैजानेको तथ्यांक राख्ने गरेका छन्। यहाँ सुरुमा गाईको संख्या ४ सयसम्म पुग्यो। अहिले १ सय ४० वटा मात्र छन्। तिनीहरूलाई दिनमा ६ भारी पराल दिइने गरेको हेरालुको भनाइ छ। जति पराल आउँछ, त्यति हाल्ने हो। कहिलेकाहीँ परालै सकिन्छ। कति दिनसम्म त भोकै पनि हुन्छन्, उनी भन्छन्, नुनपानी र चोक्कर मात्र पनि खुवाएर राखेका छौं। यहाँका पशुचौपायाले बर्खाबाहेक अरू याममा हरियो घाँस देख्न पाउँदैनन्। केन्द्रको चउर सुक्खा र धुलाम्मे छ। पेट भर्न नपाएका गाईवस्तुले धुलोमाटोमा लटपट्टिएका परालका त्यान्द्रा टिप्दै खाएको दृश्यले स्थानीयवासी ७२ वर्षीय केशवप्रसाद सापकोटाको मन कटक्क खान्छ। शुक्लागण्डकी अद्धैत संस्थामा आबद्ध वृद्धवृद्धाले सामाजिक सुरक्षा भत्ता कटाएर ट्रस्ट, पानीको डोँण र हेरालु बस्ने कोठा बनाइदिएका छन्। पराल सकिँदा पटकपटक खरिद गरेर उपलब्ध गराएका छन्। संस्थाले संरक्षण केन्द्रमा ९ लाखभन्दा बढी लगानी गरिसकेको सापकोटा सुनाउँछन्। तनहुँको शुक्लागण्डकी नगरपालिका९ स्थित गौ संरक्षण केन्द्र। तस्बिर : राजकुमार आले यहाँ संरक्षणका नाममा गौ हत्या भइरहेको गुनासो उनी गर्छन्। दुनियाँलाई सजिलो भाछ। तर, यहाँ गौ माताको पाप भयो। यहाँ संरक्षण होइन, गौ हत्या भएको छ, संस्थाका सदस्य सापकोटा भन्छन्, न यिनले पेटभरि पराल खान पाउँछन् न त स्याउला खान पाएका छन्। चउरमा केही छैन। खानाबिना मरेका छन्। बिरामी पर्दा उपचारसमेत नपाएकाले यसमा नगरपालिकाले ध्यान दिनुपर्ने उनको भनाइ छ। हामी बूढाबूढीले कतिञ्जेल सक्छौं त नि ! गौमाताको मायाले भत्ताको पैसै कटाएर भए नि यति गरेका छौं, उनी भन्छन्, सबैले सहयोग गर्नुपर्यो। नत्र भने भोकभोकै यसरी तारजालीभित्र थुनेर पाप गर्नुहुन्न। चर्को जनगुनासोपछि केन्द्र स्थापना गरिए पनि व्यवस्थित हुन नसकेको बताउँछन् शुक्लागण्डकी नागरिक समाजका अध्यक्ष खेमराज खनाल। राजमार्गमा पशुचौपाया त केही कमी भएको छ। तर, केन्द्रभित्रको अवस्था व्यवस्थित हुन सकेन, अध्यक्ष खनाल भन्छन्, गाईले खान नपाएको, मरेको चौपायाको व्यस्थापन नगरेको जस्ता जनगुनासो आएको छ। यसतर्फ नगरपालिकाले ध्यान दिनुपर्छ। १२ वटै वडाले स्वामित्व ग्रहण गरेर सबैले वार्षिक रूपमा ११ लाख छुटाए सहज हुने उनी बताउँछन्। नगरपालिकाले व्यवस्थापन गर्नै नसक्ने हो भने कुनै निजी कम्पनी खोजेर भए पनि व्यवस्थापन गर्नतर्फ लाग्नुपर्ने उनको भनाइ छ। नगरपालिकाको १७ लाख, स्थानीयवासीको ३ लाखमा एउटा ट्रष्ट, शुक्लागण्डकी अद्धैत संस्थाको ४ लाख ५३ हजारमा डोँणसहितको ट्रष्ट, दाताहरूको सहयोगमा अर्को गरी तीनवटा ट्रष्ट निर्माण गरिएको छ। बाघको आक्रमण बढेपछि ४ लाख लगानीमा चारवटा सोलार प्यानल जडान गरिएको वडाध्यक्ष लोकनारायण श्रेष्ठको भनाइ छ। हेरालुहरूको भनाइलाई आधार मान्दा ल्याउनेभन्दा मर्ने संख्या धेरै छ। उनीहरूका अनुसार वार्षिक ५०६० वटा नयाँ चौपाया थपिँदा मर्नेको संख्या ७०८० हुने गरेको छ। २०७६ मा चितुवाको आक्रमणबाट २२ वटा मरेका थिए। सोलार जडान गरेपछि भने आक्रमण कम भएको छ। केन्द्र परिसरमा मरेका चौपायाको मासु खाएका गिद्धहरू पनि मरेको पाइएको छ। वडाध्यक्ष श्रेष्ठका अनुसार अहिलेसम्म पाँचवटा गिद्ध मरेको भेटिएको छ। केन्द्रमा छाडा चौपाया राख्न थालेपछि तिनीहरूकै कारण हुने गरेका सवारी दुर्घटना, यातायात जाम र मलमूत्रले बजार क्षेत्र दुर्गन्धित हुने क्रम घटेको छ। गिद्ध संरक्षणमा टेवा पुगेको छ। पर्याप्त पराल खरिद नगर्दा, औषधि तथा पोषणमा ध्यान नदिँदा अधिकांश चौपाया मर्न थालेपछि र मरेका चौपायाको व्यवस्थापन नगर्दा स्थापनाको वर्ष वावाही कमाएको नगरपालिकाकोे आलोचना सुरु हुन थालेको छ। केन्द्रमा तनहुँ र कास्कीको पशु चौपाया ल्याउने गरिएको छ। केन्द्र स्थापनादेखि हालसम्मका विवरण हेर्दा चौपायाको संख्या घटिरहेको छ। नगरपालिकाले वार्षिक कति चौपाया आयो, कति बिक्री भयो र कति मरे भनेर यकिन तथ्यांक राख्ने गरेको छैन। को जिम्मेवार ? गौ संरक्षण केन्द्र व्यवस्थापन समिति छ। तर, समितिले कुनै जिम्मेवारी नपाएको र नगरपालिकाले बाइपास गरेर काम गरेको बताउँछिन् अध्यक्ष गीता महत। पहिला हामीलाई जिम्मेवारी देथ्यो। अहिले समितिलाई बाइपास गरेर कति पराल चाहिन्छ, हामी नै खरिद गर्छौं भनेर नगरपालिकाले नै जिम्मा लेछ, अध्यक्ष महत भन्छिन्, यहाँको खरिद र आवश्यकता सबै चिज नगरपालिकाले एकलौटी गरेको छ। समिति त देखावटी रूपमा मात्रै हो। जिम्मेवारी नै नदिएको समितिको के अर्थ हुन्छ ? महतका अनुसार प्राविधिक स्टिमेन्टअनुसार वार्षिक २७२८ लाख खर्च आउने देखिन्छ। नगरपालिकाले भने हेरालुको वार्षिक तलब खर्चसहित र पराल खरिद गर्न वार्षिक १० लाख मात्र छुट्ट्याउने गरेकाले बजेट अभावले आफ्नो योजनाअनुसार कामै गर्न नसकेको महतको भनाइ छ। यहाँ गाईको संरक्षण भएको छैन। हत्या भएको छभन्दा उपयुक्त होला, उनी भन्छिन्, आवश्यकता पूरा गर्न बारबार बोर्डमा प्रस्ताव पनि लगेको हो। सुनुवाइ नै भएन। आफंै बोर्ड सदस्य भएर काम नहुँदा मलाई त लाज पनि लागेको छ। कि यो काम गर्दै नगरम्, होइन भने पूरा हुने तरिकाले गरम्। यसरी यो बिजोग नदेखाम् भन्ने मेरो भनाइ हो। नगरपालिका उपप्रमुख सविता रसाइली केन्द्रको सम्पूर्ण जिम्मेवारी समितिलाई दिइएको बताउँछिन्। समितिको माग र सुझावअनुसार नगरपालिकाले व्यवस्था मिलाउँदै आएको उपप्रमुख रसाइलीको भनाइ छ्। हामीले समिति निर्माण गरेका छौं। त्यहाँको अवस्थाबारे नगरमा जानकारी गराउने र के गर्नुपर्ने हो त्यो नगरले गर्ने भनिएको छ, उपप्रमुख रसाइली भन्छिन्। पराल सकिएको विषयमा नगरलाई जानकारी नआएको र सूचना भए खरिदका लागि नगरले समितिलाई नै अनुरोध गर्ने उनको भनाइ छ। अध्यक्ष महतले भनेजस्तो भने नभएको तर्क उनी गर्छिन्। दुर्गन्धले सास्ती केन्द्रबाट केही दूरी माथि घर भएकी सन्तुमाया ढकाल घरसम्मै सिनोको गन्ध आउने बताउँछिन्। संरक्षण केन्द्र र वडानजिकै पनि गाईहरू मरेका छन्। वडाले पनि वास्ता गर्दैन, ढकाल भन्छिन्, खाना खाने बेला गन्धले वाक्कवाक्क आउँछ। बाटो नजिकै गाई फालेका छन्। सिनो गहनाएर हिँड्नै नसक्ने भएको छ। हाम्रो स्वास्थ्यमा पनि असर गर्नी भयो, पाहुनाहरू आउँनुहुन्छ, के हो यस्तो भनेर सोध्नुहुन्छ, हामीलाई त साह्रै लाज भो। अर्की स्थानीयवासी बुद्धिमाया गुरुङ केन्द्र व्यवस्थित नहुँदा आसपासका बासिन्दालाई समस्या भएको सुनाउँछिन्। सबैको सजिलोका लागि जताततैको डियाँ ल्याएर राखे। अहिले हामीलाई एकदमै दुर्गन्ध भएको छ, गुरुङ भन्छिन्, नगरपालिकाले गर्न खोजेको त राम्रो हो। तर, व्यवस्थित भएन। सुरुसुरुमा देखाउनका लागि पनि गर्यो। अहिले त गाई मरेको मरै छ, गन्हाएर बस्सी खानु छैन। वातावरण विद् भुपेन्द्र दास खुला ठाउँमा मरेको पशुचौपाया फाल्नु वातावरणीय हिसाबले राम्रो नहुने बताउँछन्। विभिन्न रोग लागेर मरेको हुन सक्ने भएकाले सिनो खाने पशुपन्छी अन्यको सम्पर्कमा जाँदा मानव बस्तीमै जोखिम हुन दासको भनाइ छ। तनहुँको शुक्लागण्डकी नगरपालिका९ स्थित गौ संरक्षण केन्द्रमा मरेका गाई जथाभावी फालिएको अवस्थामा । मरेका बस्तु चराचुरुङ्गी वा पशुपन्छीहरू जस्तै काग, गिद्धहरूले खाएर वरिपरि सम्पर्कमा पुग्यो भने त नराम्रो मानिन्छ। त्यही कुहिएर गयो भने पनि माटो, पानीको स्रोत र हावा प्रदूषित गर्छ, दास भन्छन्, समग्रमा वातावरणीय विषयभन्दा यो स्वास्थ्यको विषयसँग जोडिएको विषय हो। जस्तै कोरोनाको कुरा छ। गाईभैंसीलाई कोरोना लाग्दैन भन्ने त छैन, यदि कोरोनाको कारण चौपाया मरेको रहेछ भने सम्पर्कमा जानेलाई त सर्छ। यस्तो विषयमा अलि बढी नै होसियार हुनुपर्ने सुझाव उनी दिन्छन्। नगरपालिकाको वातावरण शाखा प्रमुख राजेन्द्र सोती मरेका गाई व्यवस्थापनमा विविध कारणले ढिलाइ भएको स्वीकार गर्छन्। तुरुन्तै जेसिबी लगेर व्यवस्थापन गरिहाल्ने सोतीको भनाइ छ। यहाँ १२ सय गिद्ध पनि आउँछन्। तिनीहरूको लागि पनि आहारा भएको छ भनेर छोडिएको हो, सोती भन्छन्, मैले कर्मचारीलाई निर्देशन दिइसकेको छु, अब भोलि नै व्यवस्थापन हुन्छ। प्रमुख प्रशासकीय अधिकृत लीला वल्लभ न्यौपाने मरेका चौपाया पुर्न सवारी चालक अभाव भएको बताउँछन्। यसअघि नियमित व्यवस्थित गरिएको न्यौपानेको भनाइ छ। नगरकै विविध काम विशेषले चालकहरू केही दिन बाहिर रहनुपर्यो। म पनि बाहिर थिएँ, न्यौपाने भन्छन्, तर, आज (बिहीबार) त्यहाँको समस्या समाधान गरिसक्यौं। आगामी दिनमा केन्द्रलाई व्यवस्थित गर्न बजेट तेब्बर विनियोजन गरिने न्यौपाने बताउँछन्। व्यवस्थित गर्न आर्थिक विषय नै प्रमुख हुँदो रहेछ। यस वर्ष म आउँदा बजेट बाँडफाँट भइसकेको थियो। आगामी वर्ष अहिलेको बजेटलाई तेब्बर बनाउनुपर्ने देखिन्छ, उनी भन्छन्, त्यसका लागि कर्मचारीको विशेष टिम बनाएर लाग्ने छौं। उनका अनुसार खाली जमिन उपयोग गरी मौसमअनुसारको घाँस लगाइनेछ। चरणको व्यवस्था गरिनेछ। नियमित स्वाथ्य जाँच, औषधोपचार गरिनेछ। गिद्धको आहाराका लागि छुट्टै ढंगले व्यवस्थापन गरिने उनी बताउँछन्। बाँकी रहेका हाडखोरको पनि उचित रूपमा व्यवस्थापन गर्ने र सेवामूलक संस्थाहरूसँग सहकार्य गरेर संरक्षण केन्द्रलाई व्यवस्थित बनाउन लाग्ने योजना रहेको उनको भनाइ छ। राजमार्गमा पशुचौपाया त केही कमी भएको छ। तर, केन्द्रभित्रको अवस्था व्यवस्थित हुन सकेन। गाईले खान नपाएको, मरेको चौपायाको व्यस्थापन नगरेको जस्ता जनगुनासो आएको छ। खेमराज खनाल, स्थानीयवासी पहिला हामीलाई जिम्मेवारी देथ्यो। अहिले समितिलाई बाइपास गरेर कति पराल चाहिन्छ, हामी नै खरिद गर्छौं भनेर नगरपालिकाले नै जिम्मा लेछ। यहाँको खरिद र आवश्यकता सबै चिज नगरपालिकाले एकलौटी गरेको छ। गीता महत, अध्यक्ष, गौ संरक्षण केन्द्र व्यवस्थापन समिति हामीले समिति निर्माण गरेका छौं। त्यहाँको अवस्थाबारे नगरमा जानकारी गराउने र के गर्नुपर्ने हो त्यो नगरले गर्ने भनिएको छ। सविता रसाइली, उपप्रमुख, शुक्लागण्डकी नगरपालिका"
मादी नगरै शोकमा : बस दुर्घटनामा नगरका ११ सहित १५ को मृत्यु,"संखुवासभाधरान : संखुवासभाबाट बिहीबार बिहान ७ बजे बा४ख ७३५ नम्बरको रेशम फिरिरी बस झापा दमकतर्फ हिँडेको थियो। तर, उक्त बस मादी नगरपालिकाको ओखरबोटे बजारबाट ७ किलोमिटर तल दुर्घटनामा पर्यो। जसमा १५ यात्रुले ज्यान गुमाएका छन्। मृतकमध्ये ११ जना त मादीकै छन्। मृत्यु हुनेमा मादीका सीता विक, अञ्जना कटुवाल, भवानीप्रसाद दाहाल, इन्द्र अधिकारी, दीक्षा कटुवाल, बलबहादुर कार्की, सविता कार्की, दीपककुमार दाहाल छन्। मादी माइत भएकी ताप्लेजुङकी समीक्षा योञ्जन, उनका छोरा सुदीप घिसिङ, मादीकै श्याम शेर्पा, आइतबहादुर तामाङ, चालक विपिन निरौला र सहचालक मादीकै उमेश भट्टराईको मृत्यु भएको जिल्ला प्रहरी संखुवासभाका डीएसपी लालध्वज सुवेदीले बताए। समीक्षा छोरा लिएर माइत आएकी थिइन्। मादी५ की युका पोखरेलको उपचारका क्रममा मृत्यु भएको छ। पोखरेललाई उपचारका लागि हेलिकप्टरबाट धरान लगिएको थियो। धर्मदेवी नगरपालिकाको आँखीभुइँ माइत भएकी पोखरेलले सोलुखुम्बु विवाह गरी मादी५ स्थित मादी माविमा अध्यापन गराउँदै थिइन्। शवको पोस्टमार्टम गरी बिहीबारै आफन्तलाई जिम्मा लगाइएको डीएसपी सुबेदीले बताए। नगरपालिकाले शुक्रबार शोकबिदा घोषणा गरेको छ। दुर्घटनामा मादीवासीले ज्यान गुमाएकामा हामी शोकमा छौं, मादीका मेयर विदुर लिङथेपले भने। दुर्घटनाको खबर पाएलगत्तै घटनस्थलमा आफू पुगेको मेयर लिङथेपले सुनाए। हेर्दा बसको माथि सिट मात्र देखिएको थियो। यत्रतत्र घाइते र शव छरिएको थियो, लिङथेपले भने, म पुग्दा घटनास्थलमा स्थानीयवासी पुगेर उद्धार गरिरहेका थिए। सशस्त्र प्रहरी, नेपाल प्रहरी र स्थानीयको सहयोगमा करिब दुई घण्टाभन्दा बढी लगाएर शव संकलन गर्यौं। संखुवासभामा बस दुर्घटना, १० जनाको मृत्यु मादी बस दुर्घटना : मृत्यु हुनेको संख्या १४ पुग्यो (अपडेट) संखुवासभामा बस दुर्घटना : घाइतेको उद्धार गर्न हेलिकोप्टर जाँदै मादी बस दुर्घटना अपडेट : १० मृतकको पहिचान तीब्र गतिमा रहेको बस घुम्ती काट्न नसक्दा दुर्घटना मादी बस दुर्घटना : घाइतेको धरानमा उपचार हुँदै मादी बस दुर्घटना : मृतक सबैको पहिचान खुल्यो, चालक र सहचालकको पनि मृत्यु दुर्घटना हुनु अगाडि नै भएको थियो बसको ब्रेक फेल चालकले तीव्र गतिमा बस चलाउँदा मादी नगरपालिका नै शोकमा बस सडकभन्दा करिब ३ सय मिटर तल खसेको थियो। सजिलो घुम्ती पनि चालकले कटाउन नसक्दा ठूलो दुर्घटना हुन पुगेको लिङथेपको भनाइ छ। करिब तीन महिनाअघि मात्रै कालोपत्रे गरिएको बाटो त्यति अप्ठेरो नभएको उनले सुनाए। ओरालो सडकमा धेरै घुम्ती भएकाले दुर्घटना भएको हुन सक्ने डीएसपी सुवेदीको भनाइ छ। उनका अनुसार तीव्र गतिमा गुडेकाले घुम्ती काट्न नसकेको प्रारम्भिक अनुमान छ। बस पहिलो घुम्ती नकाटी सिधै झरेको देखिन्छ। कालोपत्रे भएपछि गाडी तीव्र गतिमा गुडेको उनको अनुमान छ। उक्त बस ओखरबोटे बसपार्कबाट ६ यात्रु लिएर हिँडेको थियो। केही तल आएपछि तीन जना थपिएका थिए। पुलुङमा आएपछि बाँकी यात्रु राखेर अघि बढेको बस केही बेरमै भीरबाट खसेको थियो। घाइतेहरूलाई सुरुमा उपचारका लागि चैनपुरस्थित चैनपुर स्वास्थ्य केन्द्र लगिएको थियो। त्यहाँ उपचार हुन नसकेपछि नेपाली सेनाको हेलिकप्टरमार्फत धरानस्थित बीपी कोइराला स्वास्थ्य विज्ञान प्रतिष्ठान लगिएको थियो। घाइतेसँगै धरान पुगेका लिङथेपले उनीहरूको उपचारमा नगरपालिकाले कुनै कमी हुन नदिने बताए। घाइते डम्बरबहादुर कार्की, करिश्मा तामाङ, तुलसा कटवाल, सुवास तामाङको उपचार बीपी कोइराला स्वास्थ्य विज्ञान प्रतिष्ठानमा भइरहेको छ। सबै जनाको स्वास्थ्य अवस्था खतरामुक्त रहेको प्रतिष्ठानका सहायक निर्देशक डा विकास साहले बताए। सबैको विभिन्न भागमा चोटपटक लागेको छ। गाडी मालिक नै थिए चालक उक्त बस सुनसरीको इटहरी उपमहानगरपालिका२० घर भएका विपिन निरौलाको रहेको खुलेको छ। आफैं चालक रहेका निरौलाले तीन बस सञ्चालन गरी धरान, इटहरी, विराटनगर, दमकबाट प्रदेश १ का पहाडी जिल्लामा यातायात सेवा प्रदान गर्दै आएका थिए। निरौलाले प्रदेश १ मा यातायात व्यबसायीको सिन्डिकेटविरुद्ध लडेर संखुवासभाको खाँदबारी नगरपालिकाबाट पहिलो पटक रात्रिबस सञ्चालन गरेको उनका मामा देबेन्द्र कार्कीले बताए। उछिटिएर बाँचेँ : घाइते मादी६ का ५० वर्षीय डम्बरबहादुर कार्कीले बसको ब्रेक फेल भएको बताए। उनी घाइते भएर बीपी कोइराला स्वास्थ्य विज्ञान प्रतिष्ठानमा उपचाररत छन्। सुरुमा हवाईजहाजको जस्तो आवाज आएको उनले सुनाए। गुडिरहेको गाडीको आवाज परिवर्तन भएपछि मैले बसका चालक विपिन निरौलालाई रोक्न अनुरोध गरें। तर, चालकले बसलाई नियन्त्रणमा लिन सकेनन्, कार्कीले भने, त्यसपछि सबै यात्रुहरू चिच्याउन थाले। आफू मरिने हो कि भनेर झ्यालबाट भाग्न खोज्दै गर्दा बस एक्कासि भीरबाट झर्यो। दुर्घटना हुने जस्तो लागेपछि सिसा फुटाएर भाग्न खोजेको उनले सुनाए। तर गुडिरहेको बसबाट हाम फाल्न नसकेपछि उनी दोस्रो लाइनको सिट पक्रेर बसे। बीचमै उछिट्टियर आफू बच्न सफल भएको उनले सुनाए। कालोपत्रे सडक गाडी कुदाउन सहजै भए पनि डेढ किलोमिटर माथिदेखि नै अनियन्त्रित भएको उनको भनाइ छ।"
गरिबीले गरायो सामूहिक विष सेवन,"काठमाडौं : वरिपरि कालो प्लास्टिकको बार। टिनले छाएको बार्दली। नागार्जुन६ रामकोटस्थित डाँडापौवामा ठिंग उभिए जस्तो दुईतले सेतो रङको पक्की घर। दोस्रो तलामा कात्तिकदेखि फल्याट भाडामा लिएर बस्थ्यो, ६२ वर्षीया इन्दिरामाया प्रधानको पाँच जनाको परिवार। छिमेकीसँग खासै कुराकानी नगर्ने यो परिवारमा सोमबार अकल्पनीय दुर्घटना आइपर्यो। परिवारका एक सदस्य सोमबार साँझ मृत भेटिए। चार जना अचेत अवस्थामा। पाँचै जनाले सामूहिक रूपमा विष सेवन गरेको मनमोहन अस्पताल स्रोतले जनाएको छ। यो घटनापछि छिमेकीको निद्रा खलबलिएको छ। शान्त वातावरण भंग भएको स्थानीयवासी बताउँछन्। सामान्य आर्थिक अवस्था भएको इन्दिरामायाको परिवार गत कात्तिकदेखि डाँडापौवामा बस्न आएको थियो। ६२ वर्षीया इन्दिरामाया, उनका छोरा ३८ वर्षका भीममान, बुहारी ३५ वर्षीया मन्दिरा र नातिनी ११ वर्षीया सुप्रिया अचेत छन्। ३३ वर्षीय सुर्वणमान प्रधान मृत भेटिएका थिए। सुवर्णमान भीममानका दाइका छोरा भएको स्थानीयवासी बताउँछन्। इन्दिरामायाको परिवारले चारवटा कुकुर पालेको थियो। तिनीहरू प्रायः भुकिरहन्थे। सोमबार बिहानदेखि नै नराम्रोसँग भुकेको छिमेकी मानन्धर स्टोर्सका सञ्चालक राजेश मानन्धरले बताए। साँझसम्म पनि कराउन नछाडेपछि गडबडी भयो कि भनेर शंका लागेको राजेशले सुनाए। उनले अन्नपूर्ण पोस्ट्सित भने, रात पर्दा पनि कोठामा बत्ती बलेन। मान्छेको कुनै चालचुल पनि देखिएन। त्यसपछि मैले घरबेटीलाई फोन गरेँ। राजेशको फोनपछि घरबेटीले इन्दिरामायाका आफन्तलाई फोन गरे। इन्दिरामायाको परिवार डल्लुबाट अंशबन्डा गरी रामकोट बस्दै आएको थियो। शंका लागेपछि राजेशलगायत स्थानीयवासीले घरको कैंची गेटबाट हेरे। त्यो बेला झ्यालनजिक कोही सुतिरहेजस्तो खुट्टा देखिएको राजेशले बताए। त्यसपछि, प्रहरीलाई खबर गरिएको थियो। प्रहरी घरभित्र पुग्दा सुर्वणमानको ज्यान गइसकेको थियो। चार जना अचेत थिए। त्यो सानी बच्ची (११ वर्षीया सुप्रिया)लाई त मैले नै बोकेर तल झारेको हुँ, राजेशले भने। उनका अनुसार प्रधान परिवारका कोही पनि सदस्य छिमेकीसँग कुराकानी गर्दैनथे। सधैं तनावमै भएजस्तो देखिन्थे। कोही सदस्य बिरामी छन् भन्ने सुनेको उनले बताए। उनीहरू यो घरमा सरेको पनि धेरै भएको छैन, उनले भने, बाहिर कसैसँग बोल्दैनथे। तीन महिनाको समयमा भीममान दुई पटक मात्रै राजेशको पसलमा आए। इन्दिरामाया भने अण्डा किन्न बेलाबेला पसल आउजाउ गरेको राजेशले बताए। सोही घरको तल्लो तल्लामा भाडामा बस्ने कालीमाटीकी चन्द्रा कार्की पनि उक्त परिवार प्रायः अरूसँग नबोल्ने गरेको बताइन्। कहिलेकाहीँ मन्दिरा दिदी बोल्नुहुन्थ्यो, कार्कीले भनिन्, प्रेसरमै देखिनुहुन्थो। बिरामीजस्तो। उनका अनुसार सानी नानी स्कुल जाँदाआउँदा बोल्ने गर्थिन्। सुर्वणमान भने कौसीमा निस्केर चुरोट पिउने गरेको देखेको कार्कीले बताइन्। मन्दिराले आमा र भीममान दाइ पनि बिरामी हुनुहुन्छ भनेर सुनाउँथिन्, उनले भनिन्। घटनाको अनुसन्धानमा सहभागी प्रहरीका अनुसार आइतबार साँझ नै विष सेवन गरेर आत्महत्याको प्रयास गरेको देखिन्छ। कोठामा विषादीका प्याकेट, जुसको खाली बोतल र चिनी यत्रतत्र भेटिएको जनाइएको छ। इन्दिरामायाको परिवार आर्थिक रूपमा समस्यामा पाइएको महानगरीय प्रहरी परिसरका प्रवक्ता दिनेशराज मैनालीले सुनाए। इन्दिरामाया क्यान्सर बिरामी थिइन्। भीममान र सुर्वणमानले मानसिक रोगको औषधि सेवन गरिरहेको प्रेस्किप्सन फेला परेको छ। विष सेवनबाट घाइते चारै जनाको मनमोहन अस्पताल सीतापाइलामा उपचार जारी रहेको मैनालीले बताए। मन्दिराको स्वास्थ्यमा केही सुधार भएको जानकारी अस्पतालले दिएको मैनालीले बताए। काठमाडौंको रामकोटमा एकै परिवारका ५ जना बेहोस भेटिए, एकको मृत्यु रामकोटमा बेहोस भेटिएका चार जनाको मनमोहन अस्पतालमा उपचार हुँदै घटनाको प्रकृति हेर्दा मन्दिरा र भीममानको योजनामा अन्यले पनि अन्जानबस विष सेवन गरेको प्रहरी बताउँछ। जुसमा विष घोलेर आमा, छोरी र भतिजालाई खुवाएको प्रहरीको अनुमान छ। मन्दिरा र भिममानले केही दिनअघि नै आत्महत्याको योजना बनाएको अनुसन्धानले देखाएको छ। मन्दिराले फागुन १८ गते र भीममानले फागुन २० गतेको मिति राखेर सुसाइड नोट लेखेको प्रहरीले जनाएको छ। सुसाइड नोट उनीहरूको होहोइन परीक्षण गर्न फरेन्सिक ल्याबमा पठाइएको मैनालीले बताए। त्यसमा सबै हरहिसाब बुझाएर १४ पानाको विवरण लेखिएको छ। आर्थिक लेनदेनका कारण निकै समस्यामा परेको र मानसिक रूपमा बिच्छिप्त बनेको लेखिएको प्रहरीले जनाएको छ। लेनदेनको हिसाब बिग्रिएपछि आफूहरूको संसार नै अध्यारो भएको उनीहरूले लेखेका छन्। कोठामा भएको सामान दाइलाई दिनको लागि नोटमा लेखिएको छ। मन्दिराले काम गर्ने फाइनान्सबाट परिवारले ऋण लिएको देखिएको प्रहरीको अनुमान छ। आर्थिक हिनामिना देखिएपछि फाइनान्सका प्रतिनिधि र मन्दिराबीच केही दिनअघि जनसेवा प्रहरीमा छलफल भएको थियो। तर, ऋण कति थियो भनेर एकिन भई नसकेको मैनालीले बताए। कोभिडपछि उनीहरूको व्यापार व्यवसाय घाटामा गएको देखिन्छ, मैनालीले भने, यसकै कारण मानसिक रूपमा बिछिप्त भएको अवस्था छ। मनोविद् करुणा कुँवर सामूहिक आत्महत्या बिछिप्त मानसिक अवस्थाको कारण हुने गरेको बताउँछिन्। जसले जीवनदेखि हार खान्छ, बाँच्ने संभावना देख्दैन, उ डिप्रेसनको जटिल अवस्था फेस गरिरहेको हुन्छ, मनोविद् कुँवर भन्छिन्, यस्तो अवस्थामा मानिसले, मर्नु मात्रै सबैभन्दा उत्तम विकल्प ठान्ने गर्छ। यो विषयमा घरपरिवारमा छलफल हुनुपर्ने, सहयोग हुनुपर्ने उनी बताउँछिन्।"
नेपाल आइडल सिजन४ : बाहिरिइन् सुमिन (भिडियो),"काठमाडौं : हरेक हप्ता बिहीबार र शुक्रबार एपीवान टेलिभिजनबाट प्रशारण भइरहेको नेपाल आइडल सिजन४ को २७औं कार्यक्रम विशेष भयोे। कार्यक्रममा अतिथि कलाकारका रुपमा गीतकार उन्नति बोहरा शिला उपस्थित भएकी थिइन्। उत्कृष्ट ६ का प्रतिस्पर्धीको हौसला बढाउन नेपाल आइडलको अघिल्लो सिजनका प्रवीण बेडुवाल, अस्मिता अधिकारी, विक्रम बराल, निसान भट्टराई, प्रताप दास र पवन गिरी उपस्थित भएका थिए। कार्यक्रममा उनीहरू सबैले प्रस्तुति पनि दिएका थिए। कार्यक्रममा बटम थ्रीमा सुमिन पाख्रिन, विश्वास उप्रेती र नाम्गेल तामाङ परेका थिए। विश्वास र नाम्गेलले उत्कृष्ट पाँचमा स्थान बनाउँदा सुमिन भने नेपाल आइडलको मञ्चबाट बाहिरिन्। अघिल्लो हप्ताको प्रस्तुतिका आधारमा कम भोट ल्याउने सुमिन बाहिरिएकी हुन्। उनी बाहिरिँदा कार्यक्रममा उपस्थित सबैको आँखा रसाएका थिए। मञ्चबाट बाहिरिँदै गर्दा उनले हजारौंबाट आफूलाई उत्कृष्ट ६ को स्थानसम्म पुर्याउने सबैलाई आभार व्यक्त गरेकी थिइन्। खेलमा सहभागी भएपछि हार र जित स्वीकार गर्नैपर्ने भएकाले आजको यो नतिजालाई म जितको रुपमा स्वीकार गर्छु, उनले भनिन्। कार्यक्रमको सुरुवात सेती खोला सँगै तर्छु है बोलको सामूहिक गीतमार्फत गरिएको थियो। बिहीबार सबै प्रतिस्पर्धीले उत्कृष्ट प्रस्तुति दिएका थिए। फाइनल नजिकिँदै गर्दा नेपाल आइडलका प्रतियोगीहरूबीच कडा प्रतिस्पर्धा चलिरहेको छ। उनीहरू आफूलाई अब्बल सावित गर्न उत्कृष्ट प्रस्तुति दिइरहेका छन्। गायनमा मात्रै होइन, सुर, ताल र प्रस्तुतिमा पनि उनीहरू उत्तिकै उत्कृष्ट देखिएका छन्। गत मंसिर २३ गतेदेखि एपीवान टेलिभिजनमा प्रशारण भइरहेको कार्यक्रम प्रतिस्पर्धात्मकका साथै उत्कृष्ट बनेको नेपाल आइडलका प्रोजेक्ट हेड सुरेश पौडेल बताउँछन्। उनका अनुसार चैत ५ गते नेपाल आइडल सिजन४ को विजेता घोषणा हुनेछ। यसपटक उत्कृष्ट पाँचबाट नै विजेता छानिने भएको छ।"
भुवनलाई गल्फ उपाधि,काठमाडौं : सूर्य नेपाल गल्फ टुरअन्तर्गत सूर्य नेपाल एनपीजीए म्याच प्लेको उपाधि भुवन नगरकोटीले जितेका छन्। ३६ होलमा खेलिएको फाइनलमा शीर्ष स्थानका भुवनले चौथो वरीयताका सञ्जय लामालाई ३ र २ ले हराएका थिए। सञ्जयले नौ होलपछि टुअप गरेका थिए भने भुवनले १८ होलपछि एक घटाएका थिए। भुवनले २७ होलपछि पहिलो पटक ११ को अग्रता लिएका थिए भने ३० होलपछि तीनको अग्रता बढाए। दुवै गल्फरले अर्को चार होल सेयर गरे र भुवनले दुई होल बाँकी रहँदा विजय हासिल गरे। भुवनले आफ्नो करियरको आठौं र सूर्य नेपाल गल्फ टुरको यस सिजनमा पहिलो उपाधि जितेका हुन्। उपाधिसँगै भुवनले ५० हजार रुपैयाँ प्राप्त गरे। उपविजेता सञ्जयले ३० हजार रुपैयाँ हात पारे। पाँचौं वरीयताका धनबहादुर थापाले तेस्रो स्थानका विकास अधिकारीलाई फाइनल होल (टुअप) मा पराजित गर्दै तेस्रो स्थान हासिल गरे। धनले २२ हजार र विकासले १८ हजार रुपैयाँ प्राप्त गरे। प्रतियोगिताका विजेतालाई सूर्य नेपाल प्रालिका उपाध्यक्ष (मार्केटिङ) दिप्रा लाहिरी र आरएनजीसीका अध्यक्ष प्रचण्डबहादुर श्रेष्ठले पुरस्कार प्रदान गरेका थिए।
युनिटी फर सस्टेनेबिलिटीको सचेतनामूलक अभियान,"काठमाडौं : अन्नपूर्ण मिडिया नेटवर्कको युनिटी फर सस्टेनेबिलिटी अभियानले लायन्स क्लब इन्टरनेसनल डिस्ट्रिक्ट ३२५ बी १ र लियो क्लबहरूसँगको सहकार्यमा हाम्रो हरित भविष्य हरित भावनाको सिर्जनात्मक विकासका लागि परिवर्तन सम्बन्धी सचेतनामूलक कार्यक्रम आयोजना गर्दैछ। मार्च ११, २०२२ देखि सुरु हुने एक साता लामो अवधिका लागि नेपालका विभिन्न विद्यालयहरूमार्फत कक्षा ८ देखि १० सम्मका विद्यार्थीलाई भिडियो नाटकमार्फत प्रस्तुतीकरण गरिने भएको छ। मुख्यतः यो कार्यक्रम हरित व्यवहार प्रवद्र्धनमा केन्द्रित रहने जनाइएको छ ।"
"फ्रान्सेली संसदीय प्रतिनिधिमण्डले भेट्यो राष्ट्रपति, द्विपक्षीय हितबारे छलफल","काठमाडौं: राष्ट्रपति विद्यादेवी भण्डारी र नेपालफ्रान्स संसदीय समूहका अध्यक्ष भेरोनिक रिओट्टनको प्रतिनिधिमण्डलबीच शिष्टाचार भेट भएको छ। राष्ट्रपति कार्यालय शीतल निवासमा बिहीबार भएको भेटमा दुई देशबीच रहिआएको सम्बन्ध, आपसी हित र चासोका विषयमा कुराकानी भएको थियो। भेटमा नेपाल सरकारका उच्च पदस्थ अधिकारीहरूको पनि उपस्थिति रहेको राष्ट्रपति कार्यालयका प्रवक्ता सागर आचार्यले जानकारी दिए।"
यस्ता छन् नेकपा एसको केन्द्रीय समितिका निर्णयहरु,"काठमाडौं: नेकपा एकीकृत समाजवादीको केन्द्रीय समितिको बैठक सम्पन्न भएको छ। बैठकले पार्टी अध्यक्ष माधवकुमार नेपालले प्रस्तुत गरेको राजनीतिक प्रतिवेदन सुझावसहित पारित गरेको छ। यस्तै, १४ बुँदे समसामयिक प्रस्तावहरूसमेत पारित गरेको पार्टीका महासचिव बेदुराम भुसालले जानकारी दिए। समूहगत छलफलका निष्कर्ष प्रस्तुत पश्चात् अध्यक्ष नेपालले छलफलमा उठेका विषय प्रष्ट पारेका थिए। पारित प्रतिवेदनमा वर्तमान अन्तर्राष्ट्रिय परिस्थिति र राष्ट्रिय राजनीतिक परिस्थितिको विश्लेषण, एमसीसी र त्यसको व्याख्यात्मक घोषणाको चर्चा, पार्टी पुनर्गठनदेखि हालसम्म भएका संगठनात्मक कार्यहरूको समीक्षा र पार्टीको आगामी कार्ययोजना लगायतका विषय समेटिएको छ। समूह छलफलमा निष्कर्ष प्रस्तुत गर्नेहरूमा गण्डकी प्रदेशबाट रेखा थापा बस्याल, सुदूरपश्चिम प्रदेशबाट शेरबहादुर कुँवर, मधेश प्रदेशबाट सत्यनारायण यादव, प्रदेश एकबाट धर्मराज पौडेल, बागमतीबाट विदुर सापकोटा, कर्णालीबाट अमर थापा, लुम्बिनीबाट राजु गुरुङ, उपत्यका तथा सम्पर्क विशेष प्रदेशबाट केदार सञ्जेल र मोर्चा तथा विभागबाट प्रमेश पोखरेल रहेका थिए। यस्तै, बैठकले मोर्चा संगठन सञ्चालन निर्देशिका र सम्पर्क मन्च सञ्चालन निर्देशिका पनि सुझावसहित पारित गरेको छ।"
गण्डकी प्रदेश सभाको नवौं अधिवेशन सुरु,"पोखरा : गण्डकी प्रदेशमा मुख्यमन्त्री कृष्णचन्द्र नेपाली पोखरेल पनि आफ्ना पूर्ववर्ती पृथ्वीसुब्बा गुरुङ जस्तै संघ सरकारको आलोचक निस्किएका छन्। पोखरेलले संघ सरकार प्रदेशप्रति अनुदार भएको भन्दै आलोचना गरेका छन्। गण्डकी प्रदेश सभाको बिहीबार सुरु नवौं अधिवेशनको पहिलो बैठकलाई सम्बोधन गर्दै पोखरेलले भने, नेपाली कांग्रेसको नेतृत्वको गठबन्धन सरकार संघीयता सुदृढीकरण अर्थात् प्रदेश र स्थानीय तहलाई अधिकार दिनुपर्छ भन्नेमा उदार हुन सकेको छैन।नेपाली कांग्रेस संसदीय दलका नेता पोखरेल पनि एमाले इतरको गठबन्धन बनाएर प्रदेश सरकारको नेतृत्व गरिरहेका छन्। यसअघिका मुख्यमन्त्री तथा एमाले संसदीय दलका नेता गुरुङले संघ सरकारमा आफ्नै पार्टीका अध्यक्ष केपी ओली प्रधानमन्त्री हुँदा प्रदेशले अधिकार पाउन नसकेको भन्दै आलोचना गर्ने गरेका थिए। मुलुकको राजनीतिलाई स्थिर राख्दै संघीयतालाई अझ मजबुत बनाउनुपर्ने आवश्यकता मुख्यमन्त्री पोखरेलले औंल्याएका छन्। संघीयता चिनिने र महसुस गर्ने नै प्रदेशमार्फत् हो,उनले भने, तर प्रदेश सरकार अस्तित्वमा आएको ४ वर्ष बितिसक्दा समेत संघले कतिपय कानुन नबनाइदिएका कारण प्रदेशका काम अगाडि बढ्न पाएको छैन। मुख्यमन्त्री पोखरेलले संघमा निजामती ऐन नआउँदा कर्मचारीहरुको वृत्ति विकास नै रोकिएको सुनाए। त्यसै गरी नयाँ प्रहरी ऐन संघले नबनाउँदा प्रदेशले प्रहरी ऐन बनाएर पनि कार्यान्वयन गर्न नसकेको मुख्यमन्त्री पोखरेलको भनाइ थियो। यो हाम्रा कारणले होइन, संघकै कारणले हो, उनले भने, छिटोभन्दा छिटो प्रहरी समायोजन गरेर प्रहरीलाई प्रदेश मातहत पूर्णरुपमा सञ्चालन हुँदामात्र प्रदेश सरकारको प्रत्यक्ष अनुभूति हुने थियो। प्रदेश सभामा प्रतिनिधित्व गर्ने सबै दलहरु संघीयता मजबुत बनाउन एकजुट हुन जरुरी रहेको उनले बताए। प्रदेश सभामा बोल्दै प्रमुख प्रतिपक्ष दलका नेता पृथ्वीसुब्बा गुरुङले पनि संघ सरकार प्रदेशप्रति अनुदार रहेकै विचार राखेका थिए। उनले यसअघिको सरकारका पालामा स्थापित संस्थाहरुको अपनत्व लिन पोखरेल सरकारलाई आग्रह पनि गरे। अधिवेशनको पहिलो दिन सबै दलका संसदीय दलका नेताहरुले सदनलाई सम्बोधन गर्ने कार्यसूची थियो। माओवादीका हरिबहादुर चुमान, जनमोर्चाकी पियारी थापा र जसपाका हरिशरण आचार्यले सदनलाई सम्बोधन गरेका छन्।"
फुटबल प्रशिक्षणका लागि सिप्रदीयन सहायताको छात्रवृत्ति,"काठमाडौँ : फुटबल प्रशिक्षणका लागि सिप्रदीयन सहायता संस्थाले छात्रवृत्ति दिने भएको छ। संस्थाले काठमाडौँ किकर्ससंगको सहकार्यमा फुटबलमा इच्छुक र दक्ष भएको तर आर्थिक सहयोग चाहिएको बालबालिकाहरुलाई निःशुल्क फुटबल तालिमको लागि छात्रवृत्ति प्रदान गर्न लागेको जनाएको छ। फुटबलमा योग्य तर आर्थिक रुपमा विपन्न बालबालिकाहरुलाई परीक्षणको अवसर प्राप्त होस् भन्ने मूल उदेश्यको साथ यो कार्यक्रमको संचालन हुन गईरहेको जनाइएको छ। निःशुल्क फुटबल तालिममा १२ र १३ वर्षको केटा र केटी दुवैले सहभागिता जनाउन सक्नेछन । निःशुल्क फुटबल तालिमको छनौट कार्यक्रम शनिबार फाल्गुन २८ गते दिउँसो १२ बजे कुपन स्पोर्ट्स सेन्टर बलुवाखानी, काठमाडौँमा हुन गइरहेको छ।"
"हरियो रङबारे निर्वाचन आयोगको जवाफ : यो हाम्रो क्षेत्राधिकारको विषय हो, मतगणनामा अफ्ठेरो भएकाले फेर्यौं","काठमाडौं : निर्वाचन आयोगले चुनाव चिह्नको रङ आयोगको क्षेत्राधिकारको विषय भएको स्पष्ट पारेको छ। प्रतिपक्षी दल नेकपा एमालेले मतपत्रमा चुनाव चिह्न हरियोमा आपत्ति जनाएपछि आयोगले यो आयोगको अधिकारको क्षेत्राधिकारको विषय भएको स्पष्ट पारेको हो। मतगणनाका क्रममा समस्या ननिम्तियोस् भनेर मतपत्रमा चुनाव चिह्न हरियो रङको बनाउने तयारी रहेको बताएको छ। २०७४ को निर्वाचमा प्रयोग भएको रङ निलो रहेको र स्वस्तिक छापको रङ पनि निलो भई रङमा एकरुपता भएकोमा परिवर्तन गरिएको आयोगको तर्क छ। विहीबार आयोजित नियमित पत्रकार सम्मेलनमा आयोगका सहप्रवक्ता सूर्यप्रसाद अर्यालले चुनाव चिह्न र स्वस्तिक छापको रङ फरक पार्ने तयारी भएको बताए। उनले भने, विगतलाई हेर्दा चुनाव चिह्न र स्वस्तिक छापको रङ एउटै हुँदा रातको समयमा मतगणना गर्न कठिन भएको थियो। त्यही भएर स्थानीय निर्वाचनमा रङ भिन्नता गर्न खोजिएको हो। गणना सजिलो बनाउन चुनाव चिह्नको रङ र स्वस्तिक छापको रङमा भिन्नता ल्याउन खोजिएको आयोगको भनाइ छ। कतिपय मतदाताले एकपटक स्वस्तिक छाप मसीमा चोपेपछि चुनाव चिन्हमा लगातार मतदान गर्दा अन्तिमतिरको चिन्हमा लगाएको स्वस्तिक छाप मधुरो हुनेजस्ता समस्या देखिएका कारण स्वस्तिक र चुनाव चिन्हको रंगमा भिन्नता गर्न रङ परीवर्तन गरिन लागिएको आयोगले जनाएको छ।"
"नेपालसँग जोडिएका राज्यका दुई मुख्यमन्त्री: उत्तराखण्डमा धामी पराजित, यूपीमा योगीको कीर्तिमानी जीत",काठमाडौं: नेपालसँग सीमा जोडिएको भारतका दुई राज्यमा विधानसभा निर्वाचनको मतपरिणाम सार्वजनिक भएको छ। नेपालको पश्चिमी सीमासँग जोडिएको उत्तराखण्ड र दक्षिणतिर सीमा जोडिएको भारतकै सबैभन्दा ठूलो उत्तर प्रदेशको चुनावी परिणाम आएको हो। निर्वाचनमा दुबै प्रदेशका मुख्यमन्त्री पनि प्रतिस्पर्धामा थिए। तर उत्तर प्रदेशमा जित्दा उत्तराखण्डमा भने पराजित भएका छन्। दुबै प्रदेशमा भारतीय जनताको पार्टीबाट मुख्यमन्त्री थिए। प्राप्त मतपरिणामअनुसार दुबै प्रदेशमा भाजपाले पुन: बहुमत हासिल गरे पनि उत्तराखण्डमा बहालवाला मुख्यमन्त्री पुस्कर सिंह धामी पराजित भएको भारतीय सञ्चारमाध्यमले जनाएका छन्। पुर्ख्यौली थलो नेपाल भएका र नेपालमा थुप्रै नातासम्बन्ध भएका धामी भाजपाबाट खटिमा क्षेत्रमा चुनाव लडेका थिए। उनलाई उत्तराखण्ड कंग्रेसका अध्यक्ष भुवन कापडीले पराजित गरेका हुन्। कुल खसेको ९१ हजार ३२५ मतमध्ये विजयी भएका कपाडीले ४७ हजार ६२६ मत प्राप्त गरे। ४० हजार ६७५ मत पाएका धामी झण्डै ७ हजार मतअन्तरले पराजित भए। उत्तराखण्डमा भाजपाले ७० मध्ये ४७ सिटमा अग्रता लिएको छ। भारतीय सञ्चारमाध्यमकाअनुसार गोरखपुरबाट चुनाव लडेका उत्तर प्रदेशका मुख्यमन्त्री योगी आदित्यनाथ भने भारी मतले विजयी भएका छन्। उनी आफूमात्रै विजय भएनन्। पार्टीको स्पष्ट बहुमत पनि सुनिश्चित गरेका छन्। पहिलोपटक विधानसभा निर्वाचनमा प्रतिस्पर्धा गरेका योगीले कीर्तिमानी जीत हासिल गरेका छन्। गोरखपुर सीटमा ५४ हजार ८५८ को फराकिलो अन्तरले जितेका योगीले ८५ हजार ३५६ मत प्राप्त गरे। प्रतिद्वन्द्वी समाजवादी पार्टीकी उम्मेदवार सुभवती शुक्लाले ३० हजार ४९८ मत पाइन्। आजाद समाज पार्टीका प्रमुख चन्द्रशेखर आजादले मात्र ४ हजार ५०१ मत प्राप्त गरे। व्यक्तिगत मतपरिणामले मात्रै होइन योगीले उत्तर प्रदेशमा एउटै पार्टी दुई कार्यकाल लगातार सरकार सञ्चालन गर्ने कीर्तिमान कायम गरेका छन्। उत्तरप्रदेशको इतिहासमा कुनै पनि पार्टीले दोहोर्याएर सत्ता चलाएको उदाहरण छैन। यस हिसाबले मत परिणामको फराकिलो अग्रता र दोस्रो कार्यकालका लागि सत्ता सञ्चालन गर्ने कीर्तिमान योगीले कायम गरेका छन्।
भारतले महाकालीमा एकतर्फी स्काभेटर चलाएपछि ढुंगा हानाहान,"दार्चुला : दार्चुला सदरमुकाम खलंगास्थित महाकाली नदीमा भारतीय पक्षले पक्की तटबन्ध निर्माणको कार्यलाई अगाडि बढाइ रहेको छ। नेपाली प्रशासनसँग समन्वय नै नगरेर भारतीय पक्षले एकतर्फी तरिकाले महाकालीमा पक्की तटबन्ध निर्माणको कार्य गरिरहेको हो। एकपक्षीय ढंगले महाकाली नदी क्षेत्रमा भारतको ज्यादती बढेको भन्दै सिरबगडका स्थानीयले विरोध जनाउन थालेका छन्। भारतीय पक्षले नेपालतर्फ नदीको धार फर्काएपछि स्थानीयबीच विवाद सुरु भएको हो। महाकाली नदीको धार सदरमुकाम खलंगातिर धकेलिने गरी भारतले महाकाली नगरपालिका४ स्थित नदीमा स्काभेटर चलाएपछि ढुंगा हानाहान भएको प्रमुख जिल्ला अधिकारी दीर्घराज उपाध्यायले बताए। उनले भने नेपाली प्रशासनसँग समन्वय नै नगरी भारतले तटबन्ध निर्माण गरिहेको छ। भारतीय पक्षले पुरानो तटबन्धसँगै महाकाली नदीमा ८ देखि १० मिटर चौडाइ र १० मिटर उचाइको तटबन्ध निर्माण गरिरहेको स्थानीयले बताएका छन्। अन्तर्राष्ट्रिय सन्धिसम्झौता अनुसार सीमा नदीको बहावलाई असर पर्ने गरी कुनै पनि मुलुकले एकअर्काको सहमतिबिना भौतिक संरचना निर्माण गर्न पाइँदैन। तर दार्चुलामा भने नेपाली पक्षलाई जानकारी नै नदिएर भारतीय पक्षले नदीको बहाव परिवर्तन हुने किसिमले आफूखुसी पक्की तटबन्ध निर्माण भन्दै स्थानीय विरोध जनाउँदै आएका छन्। अहिले उक्त क्षेत्रमा जिल्ला प्रहरी कार्यालयले प्रहरी निरीक्षक माधव विश्वकर्माको नेतृत्वमा प्रहरी परिचालन गरेको छ। भारतले पनि एक्स्काभेटर आफ्नोतिर लगेर काम रोकेको जिल्ला प्रहरी कार्यालय दार्चुलाले जनाएको छ। सिमा रक्षामा तयनाह प्रहरीलाई भने कुनै पनि जानकारी छैन। सुरक्षा निकयका घुमवाहरुलाइ पनि जानकारी नभएको स्थानीयले बताएका छन्। भारतीय पक्षले कोही नभएको मौका छोपी महाकाली नदिमाथि स्काभेटर चलाइरहेको छ तर दार्चुलामा सुरक्षा निकायका प्रहरी, नेपाली सेना, सशस्त्र प्रहरी र अनुसन्धानका घुमवाहरुलाइ पनि कुनै जानकारी नभएको स्थानीयले जमनसिह मन्यालले बताए। उनले भने हाम्रो सुरक्षा निकायका प्रमुखहरु के हेरेर बसेका छन् थाहै छैन जब भारतले काम सक्छ त्यतिबेला क्यामेरा लिएर फोटो खिच्ने काम मात्रै हुने गरेको छ।"
"विस २०७९ मा ४६ दिन सार्वजनिक बिदा : पृथ्वी जयन्ती परेन, दशैँमा ७ दिन र तिहारमा पाँच दिन छुट्टी","काठमाडौं : सरकारले नयाँ वर्ष विक्रम सम्वत २०७९ सालमा दिइने सार्वजनिक बिदाको सूची सार्वजनिक गरेको छ। गृह मन्त्रालयले राजपत्रमा प्रकाशित गरेको सार्वजनिक बिदाको सूचीसहितको सूचनामा स्थानीय र क्षेत्रीय सहित गरी वर्ष २०७९ मा कुल ४६ दिन बिदा परेको उल्लेख छ। बिदाको सुरुवात नै वैशाख १ गतेबाट बिहीबार हुनेछ। नव वर्ष मनाउन सरकारले वैशाख एक गते नै सार्वजनिक विदा दिएको छ। दोस्रो विदा उभौली पर्व जेठ २ मा दिइएको छ। रक्षा बन्धन, श्रीकृष्ण जन्माष्टमी, घटस्थापना, छठपर्व, क्रिसमस, ल्होसार, महाशिवरात्रि, बकर इद, फागु पूर्णिमा गरी सार्वजनिक बिला दिइएको छ। यसपालि घटस्थापनाको एक दिन जोडेर नेपालीहरुको ठूलो चाड दशैंमा ७ दिन बिदा दिइएको छ। घटनास्थापनाको दिन असोज १० र फुलपाती १६ देखि द्वादशी २१ गतेसम्म एक साता बिदा दिइएको छ। त्यसैगरी तिहार पर्वमा लक्ष्मी पूजा कात्तिक ७ देखि टिकाको भोलिपल्ट ११ गतेसम्म पाँच दिनका लागि बिदा दिइएको छ। गृहसचिव टेकनारायण पाण्डेले हस्ताक्षर गरेको सूचनामा विश्व मजदुर दिवस, गणतन्त्र दिवस, संविधान दिवस, राष्ट्रिय प्रजातन्त्र दिवस, अन्तर्राष्ट्रिय महिला दिवसमा पनि बिदा दिइएको छ। बुद्ध जयन्ती, फाल्गुनन्द जयन्ती, गुरुनानक जयन्तीमा बिदा दिइएको छ। तर नेपाल एकीकरणका अभियन्ता पृथ्वीनारायण शाहको जन्मजयन्तीमा भने बिदा दिइएको छैन। पुस २७ गते पृथ्वी जयन्तीका अवसरमा राष्ट्रिय एकता दिवस राष्ट्रिय रुपमा मनाउने तर बिदा नदिने सूचनामा उल्लेख छ। नेपाल सरकारले घोषणा गरेबाहेक स्थानीय धर्म संस्कृतिलाई प्रदेशले गरेको सार्वजनिक बिदामा बढीमा ६ दिन संघीय कार्यालयमासमेत बिदा लागु हुने र त्योभन्दा बढी दिन बिदा घोषणा गरेमा उपत्यकाका तीन जिल्लामा लागु नहुने सूचनामा उल्लेख छ। राजपत्रमा प्रकाशित सूचना:"
दार्चुलामा ५४ जना काँग्रेस प्रवेश,दार्चुला : दार्चुलामा ५४ जना नेपाली काँग्रेसमा प्रवेश गरेका छन्। जिल्लाको शैल्यशिखर नगरपालिका६ ग्वानीमा एक कार्यक्रमका बीच उनीहरुले काँग्रेस प्रवेश गरेका हुन्। बिहीबार धनबिरसिंह धामीको सभापतित्वमा सम्पन्न भएको टोलभेला कार्यक्रममा काँग्रेस दार्चुलाका पूर्व उपसभापति तथा शैल्यशिखर नगरपालिकाका मेयर अमरसिंह धामीले नवप्रवेशीहरुलाई स्वागत गरेको नेता सुरेश बिष्टले जानकारी दिए। नेकपा एमाले परित्याग गरी ४७ जना र ७ जना नेकपा माओवादी केन्द्र परित्याग गरी कांग्रेस प्रवेश गरेको टोल सभापति धनबिरसिंह धामीले जानकारी दिए। नवप्रवेशीहरुलाई पार्टीमा स्वागत गर्दै नगरप्रमुख धामीले शैल्यशिखर नगरपालिकालाई काँग्रेसमय बनाउनुपर्ने बताए। साथै उनले कम्युनिष्टका चिल्ला भाषण र कोरा गफमा नभुल्न स्थानीयलाई आग्रह समेत गरे।
दुर्घटना हुनु अगाडि नै भएको थियो बसको ब्रेक फेल,"धरान : संखुवासभाको मादी नगरपलिकामा विहीबार भएको बा ४ ख ७३५ नम्बरको यात्रु बस दुर्घटना हुनु अगाडि नै ब्रेकफेल भएको र्दुघटनाका घाईतेले बताएका छन्। मादी नगरपालिका६का ५० वर्षिय डम्बरबहादुर कार्कीले बस दुर्घटना अगाडि नै ब्रेक फेल भएको बताएका छन्। घाइते भएर बीपी कोइरला स्वास्थ्य विज्ञान प्रतिष्ठानको आकस्मिक कक्षमा उपचाररत रहेका कार्कीले सुरुमा हवाईजहाज कराए जस्तो आवाज आएको बताए। गुडिरहेको गाडीको आवाज परिबर्तन भएपश्चात मैले बसका चालक विपिन निरौलालाई गाडी रोक्न अनुरोध गरे तर चालकले बसलाई नियन्त्रणमा लिन नसकेको कार्कीले बताए। बसलाई चालकले नियन्त्रणमा लिन नसकेपछी बसका सबै यात्रुहरु चिच्याउन थाले त्यहिँ बीचमा आफू मरिने हो कि भनेर बसको झ्यालबाट भाग्न खोज्दै गर्दा बस एक्कासी भीरबाट झरेको उनले सुनाए। उनले बस दुर्घटनाहुने भएपछि आफूले बसको सिसा फुटाएर भाग्न खोजेको पनि बताए। गुडीरहेको बसबाट हामफाल्न नसकेपछी अगाडि(दोस्रो लाईनको) सिट पक्रेर बसेपछी बीचमै उछिट्टीएर आफू बच्न सफल भएको उनले बताए। कालोपत्रे भएको बाटोमा गाडी कुदाउन सहजै भएपनि बस डेढ किलोमिटर माथि देखि नै अनियन्त्रित भएको उनको भनाई छ। गम्भिर घाईते भएर उपचारका लागि प्रतिष्ठान भर्ना भएकी मादी ५ की ३० वर्षिय युका पोखरेलको उपचारका क्रममा मृत्यु भएको छ। कार्कीसंगै घाईते भएका मादी४ का १९ वर्षिय करिस्मा तामाङ, २४ वर्षिय शुवास तामाङ र मादी ६ का २४ वर्षिय तुसलसा कडुवाल बीपी प्रतिष्ठानमा उपचार भइरहेको छ। चारैजनाको टाउको, अनुहार र शरिरका विचिन्न भागमा गम्भिर प्रकारका चोटपटक लागेपनि सबैजनाको स्वास्थ्य अवस्था खतरामुक्त रहेको प्रतिष्ठानका सहायक निर्देशक डाक्टर विकास साहले बताएका छन्। घाईतेको उपचारका लागि मादी नगरपालिकाका मेयर विदुर लिङ्थेप हेलिकप्टरमा घाईतेसँगै धरान आएका छन्। उनले पक्की मोटरबाटोमा भएको बस र्दुघटनाबाट सिंगो मादी नगरपालिका सोकमा डुबेको बताए। उनले दुर्घटना पश्चात बस सडकबाट ७० मिटर तल झरेको बताए। गाडी मालिक नै थिए चालक दुर्घटना भएको बसका चालक सुनसरीको इटहरी उपमहानगरपालिका २० घर भएका विपिन निरौला बस संचालक भएको खुलेको छ। दुर्घटनामा परेको बस चालक निरौलाले तीनवटा यात्रुबस संचालन गरी धरान, इटहरी, विराटनगर दमकबाट प्रदेश १ का पहाडि जिल्लाहरुमा यातायात सेवा प्रदान गर्दै आएका थिए। बैंकबाट ऋण लिएर यात्रु बस संचालन गरेका निरौलाले प्रदेश १ मा यातायात व्यबसायीहरुको सिण्डिकेट विरुद्ध लडेर संखुवासभाको खाँदारी नगरपालिकाबाट पहिलोपटक रात्रि बस संचालन गरेको उनका मामा देबेन्द्र कार्कीले बताए।"
इन्डोनेपाल क्रिकेट : एमसिसी विराटनगर विजयी,विराटनगर : इन्डोनेपाल टि२० मिल्स कप क्रिकेट प्रतियोगिताअन्तर्गत आज भएको खेलमा एमसिसी ए क्रिकेट क्लब विराटनगर विजयी भई सेमिफाइनलमा पुगेको छ। मिल्स क्रिकेट क्लब एण्ड एकेडेमीद्वारा आयोजित विराटनगर जुटमिल खेल मैदानमा भएको प्रतियोगिताको आजको खेलमा एमसिसीले होराइजन क्रिकेट क्बल विराटनगरलाई दुई विकेटले पराजित गर्यो। टस जितेर पहिले ब्याटिङ गरेको होराइजनले १७ दशमलव पाँच बलमा सबै विकेट गुमाउँदै १२८ रन बनाएको थियो भने १२९ रनको विजय लक्ष्य पछ्याएको एमसिसी एले १६ दशमलव पाँच ओभरमा आठ विकेटको क्षतिमा सो लक्ष्य पूरा गरेको थियो। एमसिसीका हासिम अन्सारी ३८ बलमा ३८ रन बनाउनुका साथ म्यान अफ म्याच घोषित भए। पहिलो सेमिफाइनल खेल फागुन २७ गते शुक्रबार एमसिसी एर पूर्वाञ्चल क्रिकेट क्बलसँग प्रतिस्पर्धा हुने एकेडेमीले जनाएको छ।
चिनियाँ मुखपत्रमा राष्ट्रपति भण्डारीको अन्तर्वार्ता : बीआरआई कार्यान्वयन नभएकोमा चिन्तित,"काठमाडौं : राष्ट्रपति विद्यादेवी भण्डारीले चिनियाँ परियोजना बेल्ट एण्ड रोड इनिसिएटिभ (बीआरआई) र अन्य समसामयिक विषयमा चीन सरकारको मुखपत्र ग्लोबल टाइम्समा अन्तर्वार्ता दिएकी छन्। चिनियाँ विदेशमन्त्री वाङ यी र चिनियाँ कम्युनिस्ट पार्टीका विदेश विभाग प्रमुख सोङ ताओ नेपाल भ्रमणमा आउने तयारीमा रहेका बेला चिनियाँ सरकारको मुखपत्रले राष्ट्रपति भण्डारीको अन्तर्वार्ता लिएको हो। बेइजिङको शीतकालीन ओलम्पिक खेलकुद, चिनियाँ राष्ट्रपति सी चिनफिङ नेपाल भ्रमण र उनको विचारधारबारे राष्ट्रपति भण्डारीसँग कुराकानी भनिएको अन्तर्वार्तामा बेल्ट एण्ड रोड इनिसिएटिभमा आधारित चीननेपाल सहकार्यका बारेमा प्राथमिकताका कुराकानी गरिएको छ। अन्तर्वार्तामा राष्ट्रपति भण्डारीले नेपालचीनबीच बीआरआई सम्झौता भएको पाँच पुग्दा पनि प्रभावकारी ढंगले कार्यान्वयन हुन नसकेकोमा चिन्ता व्यक्त गरेकी छन्। बीआरआईलाई नेपालको पूर्वाधार विकासको अवसरको रूपमा हेरेको भन्दै उनले दुबै पक्ष मिलेर चाँडो कार्यान्वयन गर्नुपर्नेमा जोड दिएकी छन्। राष्ट्रपति भण्डारीले नेपालचीन सम्बन्ध आपसी विश्वासमा अघि बढ्ने उल्लेख गरेकी छन्। झण्डै २३ वर्षपछि सन् २०१९ मा भएको चिनियाँ राष्ट्रपति चिनफिङको भ्रमणले चीननेपाल सम्बन्ध नयाँ ढंगले बढिरहेको भन्दै भण्डारीले चिनियाँ राष्ट्रपतिको भ्रमणका बेला भएका सम्झौताहरु कार्यान्वयन गरेर जानुपर्ने बताइन्। भ्रमण सफल र फलदायी भएको स्मरणसमेत गरेकी छन्। उनले कोभिड १९ महामारीविरुद्ध लड्न नेपाललाई खोप र अन्य आपतकालीन स्वास्थ्य सहयोग गरेकोमा चिनियाँ सरकारलाई धन्यवादसमेत दिएको ग्लोबल टाइम्सको अन्तर्वार्तामा उल्लेख छ। नेपालमा संसदले एमसीसी सम्झौता पारित गरेलगत्तै चीनबाट उच्चस्तरीय भ्रमण हुन लागेको छ। बीआरआई परियोजना कार्यान्वयनको एजेण्डा बनाएर चिनियाँ विदेशमन्त्रीको नेतृत्वमा उच्चस्तरीय प्रतिनिधिमण्डल चैत दोस्रो साता काठमाडौं आउँदैछ।"
चुरोट खाने विषयमा बिवाद हुँदा भतिजाको हत्या,"गोरखा : चुरोट खाने विषयमा काका र भतिज बीच बिवाद हुँदा गोरखा नगरपालिका १२ छापगाउँका ४६ वर्षिय काशीराम कुमालको हत्या भएको छ। अत्याधिक मदिरा सेवन गरेका काका नाता पर्ने ५९ वर्षिय पदमबहादुर कुमालले चिर्पटले टाउकोमा हिर्काउँदा काशीरामको मृत्यु भएको जिल्ला प्रहरी कार्यालयका एसपी केदार खनालले बताए। पहिले पराल झिक्न जाँदा मृत्यु भएको भन्ने जानकारी आयो, उनले भने घटना अनुसन्धान गर्दै जाँदा हत्या भएको प्रमाण खुल्यो।टाउकोमा चोट रहेकाले प्रहरीले उक्त घटना शंकास्पद रहेको आशंकामा अनुसन्धान पक्रिया अघि बढाएको थियो। काका पदमबहादुरले भतिज र आफू बीच चुरोट पिउने विषयमा बिवाद हुँदा चिपर्टले हिर्काएको स्वीकार गरेको प्रहरीले जनाएको छ। फागुन २१ गते राति उक्त घटना भएको र बुधबार पिडकलाई पक्राउ गरी जिल्ला अदालतबाट सात दिनको म्याद थप गरेर अनुसन्धान गरिरहेको एसपी खनालले बताए। मृतकका छोरा अप्सर कुमालले बाबुको हत्या भएको भन्दै प्रहरीमा किटानी जाहेरी दिएका छन्।"
प्रदेश सरकारमा काँग्रेसको दुई धार,"विराटनगर : प्रदेश १को सरकारमा काँग्रेसबाट सहभागी मन्त्री बीचको आपसी मतभेदले भएको रहस्य बाहिर आएको छ। आपसी मतभेदले शहरी विकास तथा भवन निर्माण कार्यालय विराटनगरका प्रमुख मिलन आचार्यको सरुवा भएको रहस्य बाहिरिएको हो। सडक पूर्वाधार तथा शहरी विकास मन्त्रालय अन्तरगतको शहरी विकास तथा भवन निर्माण कार्यालय विराटनगरका प्रमुख आचार्यले प्रदेश १ का आर्थिक मामिला तथा योजनामन्त्री इन्द्रबहादुर आङ्बोको निर्देशनमा भवनको मर्मत सम्भार सुरू गरेपछि उत्पन्न भएको विवादले उनको बुधवार सरुवा गरिएको थियो। प्रदेश १ सरकारका आन्तरिक मामिला तथा कानूनमन्त्री केदार कार्कीको निकट रहेर विभागीय मन्त्रीलाई बिना जानकारी मन्त्रालय राख्ने भवनको आफूखुशी मर्मत सभारको काम आफू निकट दुई ठेकेदारलाई दिएको भन्दै उनको मुख्यमन्त्रीको कार्यालयले सरुवा गरिएको समाचार स्रोतले जानकारी दिए। मन्त्री केदार कार्की कोइराला निकट मानिन्छ भने मन्त्री हिकाल कार्की देउवा निकटको मानिन्छ। गएको ४ गते आर्थिक मामिला तथा योजनामन्त्री इन्द्रबहादुर आङ्बो र स्वास्थ्यमन्त्री जयराम यादव, विराटनगर महानगरपालिका मेयर भिमपराजुलीसहित भवन निर्माण कार्यालयका विराटनगरका प्रमुख मिलन आचार्यले विराटनगर महानगरपालिकाको १४ र १५ वडाको बीचमा पर्ने स्वागत गेट निर्माण स्थलको स्थलगत अवलोकन गर्न जाँदा विराटनगर १४ स्थित विराट साईन्स कलेजको भवन निर्माणको काम तीन दिन भित्र सूरु गर्न प्रमुख आचार्यलाई निर्देशन दिइएको थियो। आर्थिक मामिला तथा योजनामन्त्री इन्द्रबहादुर आङ्बोकोको निर्देशन पछि काम सूरु गरेको प्रमुखलाई विकास तथा सडक पूर्वाधार मन्त्री हिमाल कार्कीले बिना जानकारी काम सूरु गरेको भन्दै विरोध गरेर सरुवा गराएको हो । आफूलाई जानकारी नदिई काम गराएको भन्दै मुख्यमन्त्री कार्यालयमा दबावदिए पछि प्रमुख अचार्यको सरुवा गरिएको हो। मन्त्री हिमाल कार्की निकट लव अधिकारीलेसमेत मर्मत सम्भार भईरहेको स्थानमा गरेर काम गर्ने इच्छा जाहिर गरेका थिए। एक ठेकेदारलाई लिएर उनीहरु काम गर्ने भनेपछि कुन काम गर्ने भनेर काम गर्न समेत भनिएको थियो। तर अर्को दिन मन्त्रीको नजिक मानिएका र सहयोगको रुपमा मन्त्रालयमा रहेका लव अधिकारीले काम गर्न नआएको बताइएको छ। उता अधिकारीले काम गर्न ठेकेदार लिएर नगई विधि र पक्रिया मिलाए काम नगरेर मन्त्रालयको बदनाम हुने भन्दै आग्रह गरिएको बताए। उनले भने मन्त्रीजीले भने पछि साईडमा गए , हेरेको कुरा मन्त्री जी भनेको मात्रै हो। पत्रिया मिचेर बिना टेन्डर एक करोड ६४ लाख बराबरको काम आफू निकट ठेकेदारमार्फत गराउन थालेको पाइएपछि मुख्यमन्त्रीको कार्यालयले काम गर्ने काम गर्न क्षमता नभएकाले सरुवा गरिएको जनाए। सरुवाको कारण मुख्यमन्त्री कार्यालयका सचिव उधव रिजालले काम गर्ने क्षमता नभएको जनाए पनि आन्तरिक मामिला तथा कानूनमन्त्री केदार कार्की निकट भएर मन्त्री कार्की संगको सहकार्यमा दुई ठेकेदारलाई काम दिएको कारणले सरुवा गरिएको समाचार स्रोतले जनाएको छ। प्रमुख आचार्यले सम्बन्धीत मन्त्रालयसंग कुनै सवन्वय नगरिकन आफू निकट दुई ठेकेदार थपीएको मन्त्रालय राख्न विराटनगर १४ जतुवास्थित विराट साइन्स क्याम्पसको भवनको मर्मत सम्भार गर्न अवैध निर्माण सेवा र प्रियका कन्ट्रक्सलाई मौखिमरुपमा रातरात काम दिएपछि उत्पन्न भएको विवाद पछि काम बन्द भएको थियो। १५ दिनमा काम सम्पन गर्न आर्थिक मामिला तथा योजनामन्त्री इन्द्रबहादुर आङ्बोले निर्देशन दिएकाले आफू तत्काल काम सुरु गरेको उनले बताउँदै आएका थिए। आचार्यले आफ्नो बुधवार सरुवा भएको बताए पनि अधिकारीक जानकारी नआएको सुनाए। सो भवनको अहिले चमेना गृह भवन, गार्ड आवास, छाना फेर्ने, रङरोगन, हाता पर्खाल, भूई र सिंढीमा मार्बल लगाउने कार्य, शौचालय र विद्युतको मर्मत सम्भार सुरू भएको थियो। प्रदेश १ सरकारले सात मन्त्रालय फुटाएर १३ वटा बनाएपछि मन्त्रालय राख्ने ठाउँको एक करोड ६३ लाखको स्टीमेट बनाएर अर्थ मन्त्रालयमा पठाएको छ। अचार्यले काम गर्ने ठेकेदारसंग कुनै सम्झौता नभएको र मन्त्रीको आदेशमा काम गरेको बताउँदै आएको छ। काम गर्ने ठेकेदार कन्हैयाले झाले कार्यालय प्रमुखको आग्रहमा काम सुरु गरेर २० प्रतिशत काम सम्पन भएको बताए। हालसम्म २८ लाख बराबरको काम गर्न विभिन्न आवश्यक सामग्रीसमेत साईडका ल्याईसकेको जानकारी दिए। उनलेमन्त्रीजी कै निर्देशनमा काम १५ दिनमा सकाउन आदेश आएपछि आफूहरुले मौखिकरुपमा काम सुरु गरेका छौं।"
काठमाडौंको मेयर बन्ने राजेश हमालको इच्छा !,"काठमाडौं : अभिनेता राजेश हमालले काठमाडौं महानगरपालिकाको मेयर बन्ने इच्छा व्यक्त गरेका छन्। देशको राजधानी भएको शहरलाई सौन्दर्यकरण गर्न र सफासुन्दर बनाउन कसैको ध्यान नपुगेको भन्दै उनमा मेयर बन्ने इच्छा जागेको हो। महानगर नेतृत्वमा आउनेहरुले भाषणमा शहरलाई व्यवस्थित र नमूना बनाउने भने पनि व्यवहारमा भने काम नगरेको टिप्पणी गर्दै हमालले शहर सुन्दर बनाउन एकपटक आफूले मेयर बन्दा ठिक हुन्छ भन्ने लागेको उल्लेख गरेका छन्। शहरलाई ब्युटीफाई गर्ने भन्ने कुरामा कसैको ध्यान गएन। भाषणमा भनिरहेका हुन्छन्। प्राक्टिकल्ली गर्न, सोंच नपुगेर हो कि ढंग नपुगेर हो ? उनले जिज्ञाशा राख्दै भनेका छन्, एकचोटी काठमाडौं शहरको मेयर बन्नुपर्छ कि के हो? आखिर प्रयास नै सफलता हो। राजेश हमाल अफिसियल युट्युब च्यानलबाट सार्वजनिक 'अ डे विथ राजेश हमाल' भ्लगको ट्रेलरमा हमालले मेयरको चर्चा गरेका हुन्। वैशाख ३० को स्थानीय तह निर्वाचन नजिकिँदै गर्दा यसअघि र्यापर तथा इन्जिनियर बालन शाहले काठमाडौंको मेयरमा उठ्ने घोषणा गरिसकेका छन्।"
"मन्त्रिपरिषद्: मिर्गौला, कलेजो, मुट रोगको परीक्षण निशुल्क, मन्त्रीहरुले मृत्युपश्चात अंगदान गर्ने","काठमाडौं : सरकारका सबै मन्त्रीले मृत्युपश्चात अंगदान गर्ने घोषणा गरेका छन्। मृत्युपश्चात आफ्नो शरीरको अंगदान घोषणा गरेका स्वास्थ्य तथा जनसंख्या मन्त्री विरोध खतिवडाको प्रस्तावमा बिहीबारको मन्त्रिपरिषद्को बैठकमा सबै मन्त्रीले पनि सोही निर्णय कार्यान्वयन गर्ने भएका हुन्। स्वास्थ्य सेवा दिवस २०७८ को अवसर पारी मन्त्री खतिवडाले क्याविनेटमा अंगदानको प्रस्ताव लगेका थिए। मन्त्रीहरुलाई साथ दिँदै मुख्यसचिव शंकरदाश बैरागीले पनि अंगदानको घोषणा गरेका थिए। यस्तै मन्त्रिपरिषद् बैठकले जेष्ठ नागरिक अस्पताल निर्माण गर्न स्वास्थ्य मन्त्रालयले राखेको प्रस्तावलाईसमेत स्वीकृत गरेको छ। अस्पताल निर्माणका लागि मन्त्रालयले एक कार्यदलमार्फत काम अघि बढाइसकेको छ। यसैगरी ५० वर्षभन्दा माथि उमेर समूहका नागरिकहरुको मृगौला, कलेजो, मुटलगायत अन्य रोगसम्बन्धी परीक्षणहरु सरकारले नियमित रुपमा वर्षको एकपटक निशुल्क रुपमा गर्ने निर्णय पनि गरेको छ। यसको लागि मन्त्रालयले प्रस्ताव अघि सारेको थियो।"
चालकले तीव्र गतिमा बस चलाउँदा मादी नगरपालिका नै शोकमा,"संखुवासभा : मादी नगरपालिको ओखबोटो बजारबाट यात्रु लिएर बिहान ७ बजे हिडेको बस आधाघण्टा पछि दुर्घटना ग्रस्त भयो। विहीबार बिहान भएको दुर्घटनामा मादीका ११ जना, मादी माइती भएकी एक जना र मादी मावली भएका दुई जना गरी १५ जनाले ज्यान गुमाए। ओखरबोटेको बसपार्कबाट दुर्घटनास्थल करिब ७ किलोमिटर तल पर्छ। बसपार्कबाट झापाको दमकका लागि छुटेको रेशम फिरीरी नामको बा ४ ख ७३५ नम्बरको बस दुर्घटनामा परेको हो। करिब ३ महिना अघिमात्रै कालोपत्रे सकिएकाले बाटो त्यती राम्रो नभएको मादी नगरपालिका मेयर विदुर लिंथेपले बताए। दुर्घटनाको खबर पाएपछि घटनास्थल पुगेका मेयर लिंथेपले भनेहेर्दा बसको माथि सिट मात्र देखिएको थियो यत्रतत्र घाईते र शव छरिएको थियो।बस सडक भन्दा करीब तीन सय मिटर तल खसेको थियो। म पुग्दा घटनास्थलमा स्थानीय पुगेर उद्धार गरिरहेका थिए। शसस्त्र, नेपाल प्रहरी र स्थानीयको सहयोगमा करिब दुई घण्टा भन्दा बढी लगएर शव संकलन गरियो। मेयर लिंथेपले भने। त्यस्तो सजिलो घुम्तिमा पनि चालकले घुम्ति काट्न नसक्दा ठूलो दुर्घटना हुन पुगेको उनको भनाई छ। घाइतेको उपचारका लागि चैनपुरस्थीत चैनपुर स्वास्थ्य केन्द्रमा लगिएको थियो। त्यहाँ उपचार हुन नकेपछि नेपाली सेनाको हेलीकप्टर मार्फत उनीहरुको उपचार गर्न धरानस्थित वीपि कोइराला स्वास्थ्य विज्ञान प्रतिष्ठान लगिएको थियो। घाइतेसँगै धरान पुगेका लिंथेपले भने घाइतेको उपचारका लागि नगरपालिकाले कुनै कमी हुन नदिने बताए। दुर्घटनामा मादीवासीले ज्यान गुमाएका हामी शोकमा छौ, त्यसकारण नगरपालिकाले शोकमा बिदा दिने तयारी गरेको मेयर लिंथेपले बताए। ओरालो सडकमा धेरै घुम्ति भएकाले दुर्घटना भएको हुनसक्ने अनुमान जिल्ला प्रहरी कार्यालयका डिएसपी लालध्वज सुवेदी जानकारी दिए। धेरै घुम्ति त्यसमा पनि तीव्र गतिमा गुडेकाले घुम्ति काट्न नसक्दा दुर्घटना भएको प्रारम्भिक अनुमान गरेको डिएपी सुवेदी बताउँछन्। बस पहिलो घुम्ति नकाटिई सिधै झरेको देखिन्छ, कालोपत्रे भएपछि गाडी तीव्र गतिमा गुड्ने उनको अनुमान छ। ओखरबोटे बसपार्कबाट ६ जना यात्रु लिएर बस गुडेको थियो। केही तल आएपछि ३ जना थपिएका थिए। पुलुङमा आएपछि बाँकी यात्रु राखेर अघि बढेको बस केही बेरमै भीरबाट खसेको थियो। दुर्घटनमा मृत्युहुनेहरु मादीकी सीता बिक, अञ्जना कटुवाल, भवानीप्रसाद दाहाल, ईन्द्र अधिकारी, दिक्षा कटुवाल, वलबहादुर कार्की, सविताल कार्की, दिपककुमार दाहाल रहेका छन्। त्यस्तै मादी माइती भएकी ताप्लेजुङकी समिक्षा योञ्जन, उनका छोरा सुदिप घिसिङ, मादीका श्याम शेर्पा, आईतबहादुर तामाङ, तेह्रथुमका चालक विपिन निरौला र मादीका सहचालक उमेश भट्टराईको मृत्यु भएको डिएसपी सुबेदीले बताए। समिक्षा छोरा लिएर मादी माइती आएकी थिइन्। उपचारको लागि हेलिकप्टरबाट धरान लगिएको मादी नगरपालिका५ की युका पोखरेलको उपचारका क्रममा मृत्यु भएको हो। जिल्लाकै धर्मदेवि नगरपालिकाको आँखिभुई माइति भएकी पोखरेल खोलुखुम्बु विवाह गरी मादी५ मामलीमा बसेर मादी माध्यमिक विधालयमा अध्यापन गराउँदै आएकि थिइन्। अन्य घाइते डम्बरबहादुर कार्की, करिश्मा तामाङ, तुलसा कटवाल, सुवास तामाङको धरानस्थित वीपि कोइराला स्वास्थ्य विज्ञान प्रतिष्ठानमा उपचार भइरहेको छ। उनीहरुको पोष्टमार्टमगरी बिहीबार नै आफन्तलाई शव जिम्मा लगाईने जिल्ला प्रहरी कार्यालयका डिएसपी लालध्वज सुबेदीले बताए।"
घरेलु तथा साना उद्योगको दीगो विकासले मात्रै आर्थिक समृद्धि : प्रधानमन्त्री देउवा,"वीरगन्ज : प्रधानमन्त्री शेर बहादुर देउवाले घरेलु तथा साना उद्योगहरु मुलुकको मेरुदण्ड भएको बताएका छन्। वीरगन्जमा बिहीबारदेखि सुरु भएको नेपाल घरेलु तथा साना उद्योग महासंघको २५ औ राष्ट्रिय महाधिवेशन तथा २२ औ राष्ट्रिय महिला उद्यमी सम्मेलनको उद्घाटन गर्दै देउवाले घरेलु तथा साना उद्योगहरु मुलुकको मेरुदण्ड भएकाले यो क्षेत्रको दीगो विकासले मात्रै मुलुकको आर्थिक समृद्धि हुन सक्ने बताए। घरेलु तथा साना उद्योग क्षेत्रको विकास बिना देशमा आर्थिक र समाजिक रुपान्तरण हुन नसक्ने पनि उनले बताए। घरेलु तथा साना उद्योगहरुको विकासका लागि तीन वटै तहका सरकारले समन्वय गरेर काम गर्नुपर्ने आवश्यकता रहेको भन्दै उनले भने,यो क्षेत्रको विकास र सहजीकरणका लागि संघ सरकार प्रतिबद्ध छ। साथै घरेलु तथा साना उद्योग क्षेत्रमा देखिएका समस्या र चुनौती सम्बोधन गर्न सरकार तयार रहेको प्रधानमन्त्री देउवाले बताए। घरेलु तथा साना उद्योगहरुलाइ प्रोत्साहित गर्न सकिए स्वदेशी वस्तुको निर्यात गरेर बढ्दो व्यपारघाटालाइ न्युनिकरण गर्न सकिने पनि उनले बताए। घरेलु तथा साना उद्योगहरुलाइ प्रोत्साहित गर्न सरकारले विभिन्न सहुलियत र छुटको व्यवस्था पनि गरेको उनले दाबी गरे। प्रधानमन्त्री देउवाले भने,अब केही समस्या छन् भने सरकारलाइ सुझाव दिनुस्, आगामी बजेटमा सरकारले त्यसलाई समेटेर सम्बोधन गर्नेछ। महिला उद्यमशीलताको विकासका लागि सरकार सचेत रहेको बताउँदै देउवाले भने,महिलाहरु स्वरोजगार बने भने घरपरिवार मात्रै होइन त्यसले मुलुकको अर्थतन्त्रमा पनि टेवा पुग्छ, सरकार महिला उद्यमशीलता बढाउन हरसम्भव प्रयास गर्न तयार छ। कोभिड महामारीका कारण शिथील भएको अर्थतन्त्रलाई पुन चलायमान बनाउन सरकारले विभिन्न कार्यक्रमण ल्याइरहेको उनले बताए। उनले भने,यसका लागि घरेलु तथा साना उद्योग मात्र नभइ समग्र निजी क्षेत्रका लागि सरकारले सहलियत र सुविधा ल्याएको छ, थप अझ सहुलियत र छुट दिने तयारी पनि भइरहेको छ। उद्घाटन समारोहममा नेपाल घरेलु तथा साना उद्योग महासंघका केन्द्रीय अध्यक्ष श्यामप्रसाद गिरीले स्वदेशी वस्तस उत्पादन गर्ने घरेलु तथा साना उद्योगहरुलाइ सरकारले प्रोत्साहित गर्नु पर्ने भन्दै प्रधानमन्त्री देउवाको ध्यानाकर्षण गराए। प्रधानमन्त्री देउवालाई आग्रह गर्दै गिरीले भने,कमसे कम सरकारले सरकारी निकाय र कार्यालयहरुमा स्वदेशी उत्पादनका वस्तुको खपत गरिनु पर्ने नीति नियम बनाइ दिनुपर्छ, यसले मुलुकको अर्थतन्त्रलाइ मजबुत बनाउछ अनि बढ्दो व्यवपारघाटा पनि कम हुन्छ। लघु, घरेलु तथा साना उद्योगीहरु नै मुलुकको आर्थिक समृद्धिका लागि परिवर्तनका सम्वाहक रहेको उनले बताए। औंद्योगिकिकरण मार्फत मुलुकलाइ आर्थिक रुपमा समृद्ध र आत्मनिर्भर बनाउन साना उद्यमीहरु कृयाशील रहेको पनि उनले बताए। अध्यक्ष गिरीका अनुसार नेपालमा सन्चालित निजी क्षेत्रको ९८ प्रतिशत हिस्सा लघु, घरेलु तथा साना उद्योग क्षेत्रले अगोटेको छ। देशभरमा हाल सरकारबाट इजाजत लिएर सन्चालनमा रहेका ४ लाख ८७ हजार ६ सय ४३ वटा लघु , घरेलु तथा साना उद्योगमा ८० हजार १८९ करोड रुपैयाको लगानी छ। यो क्षेत्रमा ३२ लाख ८९ हजार ५ सय १६ जनाले रोजगारी पनि पाएको अध्यक्ष गिरीले बताए। यति धेरै लगानी भएको र रोजगारी दिइरहेको भएपनि लघु, घरेलु तथा साना उद्योग क्षेत्रलाइ प्रोत्साहित गर्ने नीति सरकारले नअपनाएको गुनासो अध्यक्ष गिरीले गरे। कार्यक्रममा केन्द्रीय महिला उद्यमी समितिकी निवर्तमान अध्यक्ष शीवा उपाध्यायले महिला उद्यमीहरुलाइ प्रोत्साहित गर्न सरकारले ठोस योजना ल्याउन प्रधानमन्त्री देउवाको ध्यानाकर्षण गराइन्। उनले अझै पनि महिला उद्यमीहरुले बैंक तथा वित्तिय संस्थाबाट सहज र सुलभ व्याजदर ऋण पाउन नसकेको गुनासो गरिन्। सरकारले पनि महिलाहरुलाइ प्रोत्साहित गर्न नसकेको भन्दै उनले भनिन्,यो सम्मेलनले महिला उद्यमीहरुको समस्या र चुनौती बारे छलफल गरेर सरकारलाइ आफनो प्रतिवेदन बुझाउने छ, विश्वास छ सरकारले हाम्रा समस्याहरु सम्बोधन गर्नेछ। देशभरका करिब १२ हजार महिला उद्यमीहरु, केन्द्रीय महिला उद्यमी समितमा आबद्ध रहेको जानकारी पनि उनले दिइन्। उद्योग गरौं, उद्यमी बनौं, देश विकासमा पाइला पाइला गर्दै अघि सरौं भन्ने नाराका साथ बिहीबार देखि सुरु भएको नेपाल घरेलु तथा साना उद्योग महासंघको २५ औ राष्ट्रिय महाधिवेशनले नयाँ नेतृत्व चयन गर्दै शुक्रबार सकिने महासंघका महासचिव डम्बर अधिकारीले जानकारी दिए। महाधिवेशनमा देशभरबाट लघु, घरेलु तथा साना उद्योगी र महिला उद्यमीका करिब ६ सय प्रतिनिधी सहभागी रहेको अधिकारीले बताए। उद्घाटन समारोहमा संघीय सरकारका खानेपानी तथा सरसफाइमन्त्री उमाकान्त चौधरी, प्रदेश सरकारका सिँचाई, खानेपानी तथा उर्जा विकासमन्त्री ओम प्रकाश शर्मा, वीरगन्ज महानगरपालिकाका नगरप्रमुख विजय सरावगी लगायतकाले मन्तव्य राखेका थिए।"
"भिजिट भिसामा जान १८ नयाँ नियम, दश लाख आयको प्रावधान संशोधन","काठमाडौं : गृह मन्त्रालयले कार्यविधि तयार नहुञ्जेलसम्मका लागि भिजिट भिसा सम्बन्धी अस्थायी प्रावधान लागु गरेको छ। बिहीबार सचिवस्तरीय निर्णयबाट कार्यविधि तयार भई कार्यान्वयनमा नआउञ्जेलसम्मका लागि अस्थायी प्रावधान लागु गरेको गृह मन्त्रालयले जनाएको छ। अस्थायी प्रावधानले पुरानो व्यवस्थालाई भने संशोधन गरेको छ। अस्थायी प्रावधानअन्तर्गत खाडी मुलुकभन्दा बाहिर कम्तिमा एक पटक र खाडी मुलुकको हकमा दुई पटक विदेश यात्राको अभिलेख भएका व्यक्तिहरु भिजिट भिसामा जान पाउनेछन्। विदेशी मुलुकमा न्यूतम दुई वर्षभन्दा बढी व्यतित गरेका र न्यूनतम कक्षा १२ को औपचारिक शिक्षा हासिल गरेका व्यक्तिहरु भिजिट भिसामा यात्रा गर्न पाउनेछन्। अंग्रेजी र गन्तव्य मुलुकमा बोलिने अन्तर्राष्ट्रिय भाषामा दख्खल भएको व्यक्ति पनि जान पाउनेछन्। वार्षिक न्यूतम पाँच लाख रुपैयाँ करयोग्य आय भई त्यसको आधा रकम बैंक खातामा बचत भएका र नेपालको कर प्रणालीमा आबद्ध भएका व्यक्तिहरु भिजिट भिसामा जान पाउनेछन्। आफ्नो एकाघर (आफ्नै परिवार)को नातेदारका साथमा भ्रमणमा जाने तथा आमन्त्रण र प्रयोजनमा जाने व्यक्ति (आमाबाबु, सासुससुरा, छोराछोरी, श्रीमानश्रीमती) जान पाउनेछन्। नेपाली दूतावासको सिफारिसमा विरामी कुरुवा र रेखदेखका लागि जाने तीन पुस्ते नाताभित्रका व्यक्तिले पनि भिजिट भिसामा जान पाउनेछन्। खेलाडी र कलाकारले भिजिट भिसामा जान प्रायोजकको आधिकारिक पत्र वा सम्बन्धित नेपाली दूतावासको सिफारिस वा नेपालीस्थित अध्यागमनको पूर्व स्वीकृत भएमा जान पाउनेछन्। गृह मन्त्रालयका प्रवक्ता फणिन्द्रमणि पोखरेलले कार्यविधि नआउँदासम्म यो अस्थायी प्रावधान लागु हुने बताए। उनले यसअघि सिफारिस गरिएको १० लाख रुपैयाँ वार्षिक आय र पाँच लाख रुपैयाँ बैंक खातामा बचतको प्रावधानले नकारात्मक सन्देश गएकाले संशोधन गरिएको बताए। १० लाख राख्दा त्यति नै पैसा जम्मा गर्नुपर्ने जस्तो पर्न गयो। नकारात्मक सन्देश गयो। त्यसैले घटाएर पाँच लाख गरिएको हो। कार्यविधि नआउँदासम्म यो व्यवस्था लागु हुन्छ, उनले भने।"
के हात्तीपाइलेको औषधि सबैजनाले खान मिल्छ ?,"काठमाडौं : सरकारले आगामी फागुन २८ देखि हात्तीपाइलेविरुद्धको औषधि खुवाउने अभियान सञ्चालन गर्ने भएको छ । स्वास्थ्य सेवा विभागअन्तर्गत् इपिडिमीयोलोजी तथा रोग नियन्त्रण महाशाखाका अनुसार १० जिल्लामा ६२ लाख ६३ हजार नागरिकलाई हात्तीपाइलेविरुद्धको औषधि खुवाउन लागेको हो। केही लक्षित समूहबाहेक अन्य व्यक्तिले हात्तीपाइलेविरुद्धको औषधि खान मिल्छ। २ वर्ष मुनिका बालबालिका, ५ वर्षमुनिका कडा कुपोषित बालबालिका, गर्भवती महिला, ७ दिनभित्रका सुत्केरी, छारे रोगी र दीर्घरोगीले भने औषधि खान मिल्दैन । तर, औषधि खाली पेटमा खानु हुँदैन। व्यक्तिको उचाइका आधारमा हात्तीपाइलेविरुद्धको औषधिको मात्रा दिइन्छ। ९० सेमिभन्दा तल तर २ वर्षभन्दा माथिका बालबालिकालाई डाइथाइलकार्बामाजिन र अल्बेन्डाजोल एकएक चक्की,९० सेमिदेखि ११२ सेमिसम्मका व्यक्तिलाई आइभरमेक्टन, डाइथाइलकार्बामाजिन र अल्बेन्डाजोल एकएक चक्की खान दिनुपर्छ। यस्तै, ११३ सेमिदेखि १४६ सेमिसम्मकालाई आइभरमेक्टन, डाइथाइलकार्बामाजिन र अल्बेन्डाजोल दुईदुई चक्की, ११३ सेमिदेखि १४६ सेमिसम्मलाई तीनतीन चक्की र १४७ सेमिदेखि माथिकालाई चारचार चक्की खुवाउनेपर्छ। यो महामारीबाट बच्न लामखुट्टेजन्य रोगबाट सतर्क रहनुपर्छ । लामखुट्टेको टोकाइबाट जोगिनु पर्दछ । विश्व स्वास्थ्य संगठनले सन् २०२० सम्ममा विश्वबाटै हात्तीपाइले रोग निवारण हुने लक्ष्य लिएको थियो । मोरङ, कपिलवस्तु, दाङ, बाँके, कैलाली, झापा, बारा, लमजुङ, पर्वत, बागलुङलगायत १० जिल्लामा हात्तीपाइलेविरुद्धको औषधि खुवाउन कार्यक्रम रहेको इपिडिमीयोलोजी तथा रोग नियन्त्रण महाशाखाले जनाएको छ। कार्यक्रम सञ्चालनका लागि चार हजार ७ सय स्वास्थ्यकर्मी परिचालन हुँदैछन्।"
"थप ११२ जनामा कोरोना संक्रमण, ४२९ डिस्चार्ज",काठमाडौं : पछिल्लो २४ घन्टामा थप ११२ जनामा कोरोना संक्रमण देखिएको छ। ९३२८ नमूना परीक्षण गर्दा ११२ जनामा संक्रमण देखिएको स्वास्थ्य तथा जनसंख्या मन्त्रालयले जनाएको छ। मन्त्रालयका अनुसार ६८०१ जनाको पीसीआर र २५२७ जनाको एन्टिजेन विधिबाट नमूना परीक्षण भएको थियो। जसमध्ये ७७ जनाको पीसीआर र ३५ जनाको एन्टिजेन विधिबाट पोजिटिभ रिपोर्ट आएको हो। बिहीबार थप ४२९ जना कोरोनामुक्त भएका छन्। आज कोरोनाबाट कसैको पनि मृत्यु नभएको मन्त्रालयले जनाएको छ। यस्तै पछिल्लो २४ घन्टामा १ लाख २९ हजार २८५ जनाले कोरोनाविरुद्धको खोप लगाएका छन्। मन्त्रालयका अनुसार हाल कोरोनाका सक्रिय संक्रमितको संख्या ५३४० रहेको छ।
स्वास्थ्य केन्द्रको भवन उद्धाटन,"सन्धिखर्क : अर्घाखाँचीको सन्धिखर्क नगरपालिका२ मा रहेको कुर आधारभूत स्वास्थ्य केन्द्रको भवन उद्धाटन गरिएको छ। कुर आधारभूत स्वास्थ्य केन्द्र भवनको सन्धिखर्क नगरपालिकाका नगरप्रमुख कमलप्रसाद भुसालले रिबन काटेर उदघाटन गरेका हुन्। भवन उद्धाटन गर्दै नगर प्रमुख कमलप्रसाद भुसालले नगरपालिकाले स्वास्थ्य क्षेत्रलाई प्राथमिकतामा राखेर काम गरिरहेको बताए। उनले कोभिड तथा अन्य महामारीमा पनि नगरले स्वास्थ्य क्षेत्रलाई पहिलो प्राथमिकतामा राखेर काम गरेको बताउदै विकासका क्षेत्रमा सन्धिखर्कमा उल्लेखनीय कार्य भएको बताएका छन् । कार्यक्रममा सन्धिखर्क नगरपालिकाका नगर उपप्रमुख ठाकुर कुमार बिक, प्रमुख प्रशासकीय अधिकृत नारायण अर्याललगायतको उपस्थिति रहेको थियो । कार्यक्रममा जग्गादाता बिष्णुप्रसाद भुसाललाई दोसल्ला र सम्मानपत्रले सम्मान गरिएको थियो।"
एमाले राष्ट्रियसभा दलको नेता र प्रमुख सचेतक फेरिए,काठमाडौं: नेकपा एमालेले राष्ट्रियसभा संसदीय दलको नेता र प्रमुख सचेतक परिवर्तन गरेको छ। अध्यक्ष केपी शर्मा ओलीले खिमलाल भट्टराईलाई दलको नेता चयन गरेका छन्। यसअघि दलका नेता सुमन प्याकुरेलको पदावधि सकिएपछि प्रमुख सचेतक रहेका भट्टराईलाई ओलीले दलको नेतामा बढुवा गरेका हुन्। एमाले प्रतिनिधिसभा प्रमुख सचेतक विशाल भट्टराईले भट्टराईको स्थानमा देवेन्द्र दाहाललाई प्रमुख सचेतक चयन गरिएको बताए।
सिम्रिक एयरका पाइलट तथा कर्मचारी सम्मानित,सोलुखुम्बु :आगलागी नियन्त्रणमा अहम भूमिका खुलेको भन्दै ख़ुम्बु पासाङ ल्हामु गाउँपालिकाले सिम्रिक एयरका क्याप्टेन र कर्मचारीलाई सम्मान गरेको छ। गाउँपालिकाका अध्यक्ष टासी ल्हामु शेर्पाले आगलागी नियन्त्रणको प्रशंसा गर्दै सिम्रिक एयरका क्याप्टेनद्वय सिद्धार्थ गुरुङ र सुरेन्द्र पौडेल तथा लुक्लास्थित सिम्रिक एयरका स्टेसन म्यानेजर आङतासी शेर्पालाई सम्मान गरिएको हो। समयमै आगो नियन्त्रणमा लिएर मानव बस्ती जोगाएको भन्दै अध्यक्ष शेर्पाले चालक दलका सदस्यलाई धन्यवाद दिईन्। जिल्लाको लुक्सास्थित तेन्जिङ हिमालरी विमानस्थल नजिकै वनमा लागेको आगो तीन दिनको निरन्तर प्रयासपछि सिम्रिक एयरले नियन्त्रणमा लिएको थियो। फायर फाइटरसहितको सिम्रिक एयरको हेलिकोप्टरले ३ दिनमा बुधबार आगो निभाएको थियो। हेलिकोप्टरले स्थानीय सुर्के खोलाबाट पानी ल्याएर डढेलो लागेको ठाउँमा खन्याएको थियो। तीव्र वेगको हावाका कारण फैलिएको आगोले बस्ती जोखिममा परेको थियो। समयमै हेलिकोप्टरबाट पानी ड्रप गरेपछि बस्ती आगलागीबाट जोगिएको थियो। सिम्रिककै हेलिकोप्टरले केही दिनअघि तनहुँको दमौली बजारस्थित भोलेटार चोकमा लागेको आगो पनि निभाएको थियो। यस्तै काठमाडौंको बालाजु औद्योगिक क्षेत्रस्थित बिस्कुट उद्योगमामा लागेको लागो पनि सिम्रिक एयरले नियन्त्रणमा लिएको थियो। कम्पनीले सामाजिक उत्तरदायित्वअन्तर्गत नि :शुल्क सेवा पनि दिँदै आएको छ। शिवपुरी राष्ट्रिय निकुञ्जको वनमा लागेको आगो सिम्रिक एयर आफ्नै खर्चमा निभाएको थियो।
मादी बस दुर्घटना : घाइतेको धरानमा उपचार हुँदै,"धरान : संखुवासभको मादी नगरपालिकामा बिहीबार भएको बस दुर्घटनाका घाइतेको बीपी कोइराला स्वास्थ्य बिज्ञान प्रतिष्ठान धरानमा उपचार थालिएको छ। सरकारले दुर्घटनाका घाइते पाँच जनालाई हेलिकप्टरबाट धरान ल्याएर उपचार सुरु गरेको छ। हेलिकप्टरबाट धरान ल्याइएकी मादी नगरपालिका ५ की ३० वर्षीया युका पोखरेलको उपचारका क्रममा मृत्यु भएको छ। अन्य चार जना घाइतेको उपचार सुरु गरिएको प्रतिष्ठानका सहायक निर्देशक डाक्टर विकास साहले जानकारी दिएका छन्। घाइते मादी नगरपालिका ४ का १९ वर्षीया करिस्मा तामाङ, २४ वर्षीय शुवास तामाङ, मादी ६ का २४ वर्षीया तुलसा कडुवाल र ५० वर्षीय डम्बरबहादुर कार्किको टाउको र शरीरका विभिन्न भागमा चोटपटक लागेकाले विशेषज्ञ चिकित्सकको टोली परिचालन गरी उपचार थालिएको डाक्टर साहले बताएका छन्। आज बिहान मादीबाट झापा आउँदै गरेको बा ४ ख ७३५ नम्बरको यात्रु बस दुर्घटनामा परेको थियो।"
"म्याग्दीमा जलवायु परिवर्तनको असर : कुवा सुके, पोखरी पुरिए","म्याग्दी : म्याग्दीको बेनी नगरपालिका२ बगरफाँटका ८६ वर्षीय बेदप्रसाद उपाध्यायलाई डेढदशक अघिसम्म गाउँको जलकुनीमा रहेको कुवाबाट पानी पिएको, नुहाएको, लुगा धोएको अनि त्यही कुवाको पानीले कुरुङदीमा घर बनाएको याद ताजै छ । सोही गाउँका ७६ वर्षीय टेकबहादुर कार्कीलाई पनि घरको सिरानमा रहेको पाखो र खहरेखोलामा रहेका तीन वटा पोखरीमा भैँसी आहाल बसालेको, पोखरीको पानी कुलाएर रोपाइँ गरेको झलझली सम्झना आउछ । तर आजभोलि न जलकुनीमा पानीको कुवा छ नत पाखो र खहरेखोलामा पोखरी नै छन् । पहिले पहिले पानीको छेलोखेलो हुने बगरफाँट गाउँ हिजोआज एक गाग्री पानीको लागि कित म्याग्दी नदीमा जानुपर्ने कि खोलाको पानी छानेर वा उमालेर खानुपर्ने बाध्यतामा छ । गाउँका टोलटोलमा खानेपानीका धारा त छन् तर ती धारामा हप्ताको दुईदिन पानी खस्यो भने पाँच दिन सुख्खा हुन्छन् । गर्मी सुरु भएसँगै बगरफाँटमा खानेपानीको हाहाकार सुरु भएको छ । बगरफाँटमा मात्रै होइन जिल्लाका दुई दर्जनबढी गाउँमा खानेपानीको समस्या सुरु भइसकेको स्थानीयवासीले बताएका छन् । जलवायु परिवर्तन, वन, जङ्गल विनाश र मानवीय क्रियाकलापकै कारण गाउँका कुवा, पोखरी, इनार, खोला नदीको पानी घट्दै गएको छ । कतिपय खोला त मुहान सुकेर सुख्खा बनेका छन् । पानीका मुहान सुक्न थालेपछि जिल्लामा खानेपानीको समस्या बढदै गएको छ । खानेपानीको पर्याप्त सुविधा नभएका यहाँका विभिन्न क्षेत्रका दर्जनौं बस्तीमा कुवा, पँधेरो र पोखरीबाट पानी उपभोग गरिन्छ । वर्षौदेखि खानेपानी उपभोग गर्दै आएका पानीका मुहान सुक्न थालेपछि पानीको समस्या चर्कदै गएको हो । वर्षातमा खानेपानीको समस्या खासै नहुने भए पनि सुख्खा मैसममा खानेपानीका मुहान सुक्न थालेकाले यहाँका स्थानीय बासिन्दा काकाकूल बन्ने अवस्था रहेको बेनी नगरपालिका ३ तोराखेतका पदम सापकोटाले बताउनुभयो । 'गर्मी सुरु भएको छैन, गाउँमा खानेपानीको समस्या सुरु भइसक्यो, अबको चार महिना हामीलाई निकै सकस हुन्छ ।' जलवायु परिवर्तन, वन, जङ्गल विनाश र मानवीय क्रियाकलापकै कारण गाउँका कुवा, पोखरी, इनार, खोला नदीको पानी घट्दै गएको छ । कतिपय खोला त मुहान सुकेर सुख्खा बनेका छन् । पानीका मुहान सुक्न थालेपछि जिल्लामा खानेपानीको समस्या बढदै गएको छ । बगरफाँट र तोराखेतमा मात्रै होइन बेनपा ६ थाकन पोखरी, मङ्गला गाउँपालिका१ कुहूँ, बेनपा१ अर्जमलगायत म्याग्दीमा दर्जनौँ गाउँमा खानेपानीका मुहान सुक्दै गएपछि स्थानीय बासिन्दा खानेपानीको समस्या झेल्दै आएका छन् । पानीका मुहान सुक्न थालेपछि स्थानीयवासी पानीका लागि घण्टौँ टाढाका पानीका मुहान धाउन थालेका छन् । अधिकांश बस्तीमा कुवा र पोखरीबाट खानेपानी उपभोग गर्दै आएका स्थानीयवासी खानेपानीको मुहान सुक्दै गएपछि निकै चिन्तित बन्दै गएका छन् । जिल्लाको बेनी नगरपालिकासहित पाँच वटै गाउँपालिकाका विभिन्न बस्तीमा खानेपानीको अभावले स्थानीयवासी समस्यामा परेका हुन् । केही वर्षयता वातावरणीय प्रदूषण र प्राकृतिक विपत्तिका कारण यहाँको भूगोलमा पनि अप्राकृतिक समस्या देखिन थालेका वन तथा वातावरण क्षेत्रका जानकारहरुले बताउँदै आएका छन् । खासगरी २०७२ सालको भूकम्पयता म्याग्दीको लेकाली क्षेत्रमा समस्या देखिन थालेको वन तथा वातावरण क्षेत्रका अगुवा भरत दाहालले बताए। विकासको नाममा स्थानीय तहले डोजर आतङ्क मच्चाएका छन् । सडक खन्ने नाममा प्राविधिक रिपोट र वातावरणीय प्रभाव मूल्याङ्कन नगरी जथाभावी सडक खन्दा पानीका मुहान हराउन थालेका हुन् । मेसिनले सडक खन्दा पानीका मुहान सुक्नुका साथै मजदूरी गरेर गुजारा गर्दै आएका सर्वसाधारण मारमा परेका छन् । पानीका मूल र वन क्षेत्र छ, त्यही सडक लगेका छन् । त्यसैगरी दुई वर्ष अघिको बाढीपहिरो र खडेरीले पनि मूल सुक्दै गएपछि यहाँ पानीको समस्या उत्पन्न भएको उनको भनाइ छ । 'मूल पुरिँदै गएका छन्, नयाँ स्रोत देखिएका छैनन्,' उनले भने,' जनसङ्ख्या र कृषि कर्म गर्नेको सङ्ख्या बढ्दै जाने तर पानीका स्रोत सुक्दै जाने हुन थालेपछि पानीको समस्या उत्पन्न भएको हो ।' कालीगण्डकी, म्याग्दी नदी र रघुगङ्गाका जलाधार क्षेत्रमा मात्रै होइन, जिल्लाका अन्य ओसिला ठाउँमा रहेका सयौं पानीका मुहान सुकिसकेका स्थानीय तहका जनप्रतिनिधिले बताएका छन् । खानेपानीको मुहान सुक्नुमा जलवायु परिवर्तन मात्र होइन, मानवीय क्रियाकलाप बढी जिम्मेवार देखिएको वातावरण संरक्षणकर्मीको भनाइ छ । उनीहरुका अनुसार वनजङ्गल विनाश र अनियन्त्रित विकास निर्माणले पानीका मुहानमा प्रतिकूल असर पारेको छ । डोजरले सडक काट्दा जिल्लाका कतिपय ठाउँमा पानीका मुहान हराउन थालेका उनीहरुको भनाइ छ । विकासको नाममा स्थानीय तहले डोजर आतङ्क मच्चाएका छन् । सडक खन्ने नाममा प्राविधिक रिपोट र वातावरणीय प्रभाव मूल्याङ्कन नगरी जथाभावी सडक खन्दा पानीका मुहान हराउन थालेका हुन् । मेसिनले सडक खन्दा पानीका मुहान सुक्नुका साथै मजदूरी गरेर गुजारा गर्दै आएका सर्वसाधारण मारमा परेका छन् । पानीका मूल र वन क्षेत्र छ, त्यही सडक लगेका छन् । यही गतिले सडक निर्माण गर्ने हो भने केही वर्षमा भूक्षयको प्रवल सम्भावना रहेको स्थानीयवसीको भनाइ छ । जिल्लाका अधिकांश गाउँमा खानेपानीका आयोजना छैनन् । भएका योजना पनि मर्मत सम्भार र मुहान सुक्दा बन्द भएका छन् । अधिकांश विद्यालयमासमेत पानी छैन । डाँडामा रहेका विद्यालय नजिक पानीका मुहान नहुदा बालबालिका घरबाटै बोकेर पानी लैजानु पर्ने बाध्यता रहेको छ । जिल्लामा प्रशस्तै जलाधार क्षेत्र भए तापनि व्यवस्थित रुपमा मुहान संरक्षण र प्रयोग गर्न नसकिँदा बर्सेनि खानेपानीको समस्या उत्पन्न हुने गरेको बताइएको छ । रासस"
केपी ओली प्रवृत्तिलाई परास्त गर्नुपर्छ : माधव नेपाल,"काठमाडौं : नेकपा एकीकृत समाजवादीका अध्यक्ष माधवकुमार नेपालले केन्द्रीय समितिको समूहगत छलफलमा उठेका प्रश्नहरुलाई ग्रहण गरेको बताएका छन्। समूहगत छलफल सकिएपछि नेपालले सुझावलाई आत्मसाथ गर्दै अघि बढ्ने बताएका हुन्। उनले भने, हाम्रो फोकस जो सँग लडाइँ छ, त्यहाँ केन्द्रीत गरेका छौं। केपी ओली प्रवृत्तिलाई परास्त गर्नुपर्छ। केन्द्रीय कमिटीको तेस्रो बैठकमा ९ वटा समूहमा भएको समूहगत छलफलको निष्कर्ष प्रस्तुत भएको छ। केन्द्रीय सदस्यहरुले गठबन्धन नभई एकल रुपमै चुनावमा जाँदा पनि शानदार विजय हासिल गर्नेगरी सम्पूर्ण तयारीहरु हुनुपर्ने निष्कर्ष प्रस्तुत गरेका थिए।"
राजर्षि जनक कप फुटबल प्रतियोगिता चैत्र २ बाट,"मलंगवा : मधेश प्रदेशकै सबैभन्दा बढी धनराशी पुरुस्कार भएको राजर्षि जनक कप फुटबल प्रतियोगिताको छैठौ संस्करण चैत्र २ गतेबाट सुरु हुने भएको छ। बिहीवार सर्लाहीको बागमती नगरपालिकामा आयोजक बागमती युवा कल्वले पत्रकार सम्मेलन गरी प्रतियोगिताको कार्यतालिका सार्वजनिक गरेको छ। आन्तरिक पर्यटन तथा संस्कृति सम्बद्र्धनको लागि छैठौं राजर्षि जनक कप फुटबल प्रतियोगिता यस वर्ष चैत्र २ गतेबाट बागमती नगरपालिका वडा नं १२ स्थित संन्तोष श्रेष्ठ स्मृती खेल मैदानमा आयोजना गरिने क्लबले जनाएको छ। चैत्र १३ गते सम्म संचालन हुने प्रतियोगितामा ११ स्वदेशी र एक बिदेशी गरी १२ ओटा टिमको सहभागिता रहने आयोजक क्लवका अध्यक्ष किस्मत राज मैनालीले जानकारी दिएका छन्। प्रतियोगितामा मनाङ मस्र्याङदी क्लव काठमाण्डौ, नेपाल आइस हिमालयन शेर्पा क्लव काठमाण्डौ, पिप्ले युवा क्लव हेटौडा, आयोजक बागमती युवा क्लव सर्लाही, केबिए ग्लोबल बिएफसी चितवन, न्यूरोड टिम (एनआरटी) काठमाण्डौ, नव जागृती फुटबल क्लव सिमरा, नेपाल पुलिस क्लव काठमाण्डौ, सुदूरपश्चिम ११ धनगढी, मछिन्द्र फुटबल क्लव काठमाण्डौ, एभेनिर फुटबल क्लव क्यामरुन, सशस्त्र पुलिस क्लव (एपीएफ) काठमाण्डौको सहभागिता रह्ने आयोजकले जनाएको छ। प्रतियोगिताको विजेतालाई नगद रु १० लाखसहित राजर्षि जनक कप तथा उप विजेतालाई नगद ५ लाखसहित ट्रफी प्रदान गरिने आयोजकले जनाएको छ। त्यसैगरी हरेक विधाका उत्कृष्ट खेलाडीलाई नगद २५ हजार प्रदान गरिने अध्यक्ष मैनालीले बताए। प्रत्येक प्रतियोगिताको उत्कृष्ट खेलाडीलाई नगद २० हजार प्रदान गरिने छ। त्यसैगरी बागमती राइजिङ अफ द एयर हुने खेलाडीलाई मोटरसाइक र फाइनल खेलका उत्कृष्ट खेलाडीलाई नगद ५१ हजार प्रदान गरिने आयोजकले जनाएको छ। प्रतियोगिता संचालनमा अनुमानित ८० लाख खर्च हुने आयोजक क्लवका अध्यक्ष किस्मत राज मैनालीले बताएका छन्।"
कञ्चनवनमा होरीको हुर्दङ्ग (फोटोसहित),"खेलैय होरीहोखेलैय होरी, कञ्चनवन में खेलैय होरी  ! रामजीके हातमे कनक पिचकारी, सीयाजीक हातमे अबिर झोरी हो खेलैय होरी!! जनकपुरधाम : मध्यमा मिथिला परिक्रमा यात्रीहरुले गाएका होरी गीतका यी हरफसँगै एकआपसमा रङ्ग, अबिर खेलेर कञ्चनवनको परिवेश नै अहिले राताम्य भएको छ। डम्फुको तालमा होरी गीत गाउँदै यात्रीहरुले रङ्ग, अबिर खेलेको रमाइलो हेरेर बाटो हिँड्ने बटुवासमेत मन थाम्न नसकी होरीमा सरिक भइरहेका थिए। कञ्चनवन वरिपरिका बस्तीमा आज घरघरमा चटारो छ। मध्यान्ह सुरु हुने होरी महोत्सव को घरघरै चर्चा छ। ए मखानपुरवाली, तिमीले घरकाज सक्यौ, नानीहरुका लागि ख्वाउने प्याउने इन्तिजाम मिलाई सक्यौ? एक गृहिणीले छिमेककी अर्की गृहिणीलाई सोध्ने आजको आम प्रश्न बनेको छ। अवधविहारी (श्रीराम) र किशोरीजी (श्री जानकीजी) को परिक्रमा डोला आइपुग्ना साथ गृहिणी घरको काम जे बाँकी छ, त्यो थाति राखेर कञ्चनवन दौडन्छन्। सबैको एउटै लय, एउटै स्वर ! कञ्चनवनमें राम खेलैय होरीहो, कञ्चनवनमें!! मिथिलामा माध्यमिकी परिक्रमाको आठौँ दिन कञ्चन वनमा होली गीतामा डम्फा, मृदङ्ग, झयालीको तालमा हुर्दङ्ग गाउँदै सबैलाई झुमाए। महोत्तरीको भंगहा नगरपालिकाको कञ्चनवनमा आठौँ दिनको रात्रि विश्रामका लागि पुगेका मिथिला माध्यमिकी परिक्रमाका यात्रीले मिथिला विहारी र किशोरीजी अर्थात रामसीताको डोलामा रङ्ग, अबिर चढाएपछि होली सुरु हुने विश्वास रहीआएको नवलकिशोर शरण बताउँछन्। रामसिताको डोलामा रङ्ग, अबिर चढाएसंगै रङ्गअबिर एकअर्कालाई छयापेर परिक्रमाबासीसहित गाउँगाउँ र घरघरबाट आमनागरिक पुगेपछि थप होरी उल्लास छाएको थियो। बसन्तपञ्चमीको सुरुवातसंगै होली शुभारम्भ भएको मानिएता पनि मिथिलाञ्चलमा परिक्रमा यात्रीले कञ्चनवनमा होली खेलेपछि मात्रै होलीको सुरुवात हुने परम्परा रहीआएको छ। त्रेतायुगमा विवाहपछि वनविहारमा निस्केका रामसीताले यात्राको आठौँ दिन कञ्चनवनमा पुगेर रङ्ग, अबिर खेलेको पौराणिक मान्यताका आधारमा १५ दिने माध्यमिकी परिक्रमाका यात्रीले रङ्ग, अबिर दलेर रमाइलो गर्ने गर्छन्। होकिनकाके हात कनक पिचकारी, किनकाके हात अबिर झोरी! एकपक्षको यो स्वरमा लय मिलाउँदै रामजीके हात कनक पिचकारी, सीयाजीक हातमें अबिर झोरीहो खेलैय होरी! को जवाफ फर्कन्छ। मिथिलामा श्रीपञ्चमीसँगै अतिथि सत्कारमा रङ अबिरको प्रयोग थालिए पनि जनजनले खेल्ने होरीभने कञ्चनवनबाटै प्रारम्भ हुने परम्परा छ। हजारौं हजार भन्दा बढी यात्री रहेका परिक्रमा यात्रामा स्थानीयलाखौं भक्तजन सहभागी हुने गरेका छन्। कञ्चनवनको होलीको रमाइलोले नै आफूहरुलाई हरेक वर्ष परिक्रमामा सरिक हुन अभिप्रेरित गर्दै ऊर्जा दिने गरेको वर्षौंदेखि परिक्रमामा सरिक हुँदै आएका यात्री बाबा मनमोहन दासले बताए। कञ्चनवनको चारैतिर बिघौँ बिघासम्म देखिने सघन बगैँचाको हरियाली, वरिपरि मधुरो स्वरमा गुञ्जि रहने रामायणकालीन गाथा प्रवचन, होरी गीतको माधुर्यता र रङ्ग, अबिरको रमाइलो खेल बिर्सन नसक्दा आफू लगातार १५ वर्षदेखि परिक्रमामा सरिक हुँदै आएको ६५ वर्षिय अवधबिहारी शरण दासको भनाइ छ। मिथिला महात्मयअनुसार १८ औं शताब्दी देखि माध्यमिकी परिक्रमाको रुपमा मनाईदै आएको यस धार्मिक यात्राको सहयात्रीहरुले दिनभरि हिड्ने र रात्रिकालिन भजनकिर्तन गरी विताउन गर्छन्। सुख, समृद्धि तथा चारधाम दर्शन गरे वापतको फल प्राप्ति हुने जनविश्वासका साथ धार्मिक यात्रीहरुले नेपालको १ सय ७ र भारतको ३३ किलोमिटर गरी १ सय ४० किलो मिटर पैदल यात्रा गर्ने गर्छन्। परिक्रमामा सहभागी यात्रीहरुले १५ दिन सम्म खालीखुटा हिड्ने तथा लसुन, प्याज, माछामासुसमेत बर्जित गर्ने चलन रहीआएको छ। साथै परिक्रमा अवधिभर गृहप्रवेश नगरी खुल्ला आकाशमुनी पाल टाँगेर वनवासी जीवन जिउने गर्छन्। जिल्लाको मटिहानीमा चौथो दिनको विश्रामबाट सुरु हुने महोत्तरी यात्रा कञ्चनवनमा आठौँ दिन रङ्ग, अबिर खेलेर रात्रि विश्रामपछि नवौँ दिनको यात्राका लागि धनुषा जिल्ला प्रवेश गर्छन्। जिल्लामा परिक्रमा यात्राको सांस्कृतिक परम्पराअनुसार मटिहानी, जलेश्वर, मडै, ध्रुवकुण्ड र कञ्चनवन विश्राम स्थल रहँदै आएपनि विकासको अवसर नपाउँदायी ठाउँ कुनाकन्तरा जस्तो बन्दै आएको वरिष्ठ पत्रकार विष्णुमणि खनालको भनाई छ।"
गौ संरक्षण कि हत्या केन्द्र ?,"तनहुँ : खुल्ला चौरमा हाडखोरहरु छरप्रष्ट छन्। वरिपरि गिद्धको बथानले मासु लुछिरहेको देखिन्छ। ठाँउठाँउमा चौपयाका मृत शरीर बेवारिसे फालिएका छन्। दिनानुदिन गल्दै गएको शरीर कुहिन थालेपछि वातावरण दुर्गन्धित बनेको छ। यो दृश्य, जिल्लाका शुक्लागण्डकी नगरपालिका९, स्याउलीबजार टोलस्थित मरेतारामा नगरपालिकाले संचालन गरेको गौँ संरक्षण केन्द्रको हो। विसं २०७५ सालमा छाडा पशुचौपायालाई व्यवस्थित गर्ने गरी शुक्लागण्डकी नगरपालिकाले करिब ४०० रोपनी जग्गालाई तारबार गरेर गौ संरक्षण केन्द्र स्थापना गरेको थियो। तर उचित व्यवस्थापन नहुदाँ खाना र स्वास्थ्य जाँचको अभाव, रोगी र चिसोको कारणले दैनिक ४५ वटा चौपया मर्ने गरेको छ। मृत गाईको व्यवस्थापन नहुदाँ अहिले ३०४० वटा गाईको मृत शरीर चौरभरि छरिएका छन्। गर्मी बढ्दै जाँदा वातावरण दुर्गन्धित भएको छ। गौँ संरक्षण केन्द्रबाट केही दुरी माथि घर भएकी सन्तुमाया ढकालले घरसम्मै सिनोको गन्ध आउने बताइन्। संरक्षण केन्द्र र वडा नजिककै पनि गाईहरु मरेका छन्, वडाले पनि वास्ता गदैन,उनले भनिन्घर नजिक भएर खाना खाने बेलामा पनि गन्धले वाक्क वाक्क आउँछ। बाटो नजिकै गाई फालेका छन्, सिनो गहनाएर हिड्नै नसक्ने भएको छ। हाम्रो स्वास्थ्यमा पनि असर गर्नी भयो, पाहुनाहरु आउँनुहुन्छ, के हो यस्तो भनेर सोध्नुहुन्छ, हामीलाई त साह्रै लाज भो। अर्की स्थानीय बुद्धिमाया गुरुङले गौँ संरक्षण केन्द्र व्यवस्थित नहुदाँ स्थानीयलाई समस्या भएको बताइन्। उनले भनिन्सबैको सजिलोका लागि जताततैको डियाँहरु ल्याएर राखियो। अहिले हामीलाई एकदमै दुर्गन्ध भएको छ। नगरपालिकाले गर्न खोजेको त राम्रो हो, तर व्यवस्थित गरेन। सुरुसुरुमा देखाउनका लागि पनि गर्यो। अहिले त गाई मरेको मरै छ, गन्हाएर बसी खानु छैन। नगरपालिकाले गाई र केन्द्रको हेरचाहाका लागि कार्यालय सहयोगीले पाउने सुविधा दिएर दुई हेरालु राखेको छ। उनीहरुले गाईको रेखदेख गरी पराल पानी दिने, गोबर संकलन गर्ने, गाई ल्याउने र लैजानेहरुको तथ्यांक राख्ने गर्ने गरेका छन्। दुध दिइञ्जेल पाल्ने, थाकेका र रोगी गाईहरु यहाँ ल्याएर छोडिदिदाँ खानपान नमिलेर धेरै गाईहरु मर्ने गरेको हेरालु धनबहादुर पराजुली बताउँछन्। ठूला गाईहरु मरेपछि दुईजनाले घिसार्न सकिदैन, नगरपालिकालाई फोन गर्यो, जेसिबी पठाई दिई हाल्छम भन्नुहुन्छ ,समयमा आउँदैन। जतिसम्म सक्छौँ, त्यहि लगेर फाल्दिने होउनले भने। उनका अनुसार स्थानीय जातका भन्दा पनि जर्सी गाई र बच्चाहरु छिट्टो मर्ने गरेका छन्। यहाँ सुरुमा चार सयसम्म गाई थिए। अहिले १४० वटा मात्र छन्। ती गाईलाई दिनमा छ भारी पराल दिने उनको भनाई छ। जति पराल आउँछ, त्यति हाल्ने हो। कहिले काँही परालै सकिन्छ, कति दिनसम्म त भोकै पनि हुन्छन्। नुनपानी र चोक्कर मात्र पनि खुवाएर राखेका छौँउनले भने। ती गाईले बर्खामा बाहेक हरियो घाँस देख्न पाएको छैन। केन्द्रको चौर अहिले सुक्खा र धुलाम्मे छ। पेट भर्न नपाएका गाईबस्तुले धुलोमाटोमा लट्पट्टिएका परालका टुक्राहरु टिप्दै खाएको दृश्यले शुक्लागण्डकी अद्धैत संस्थाका सदस्य ७२ बर्षिय केशवप्रसाद सापकोटाको मन कटक्क खान्छ। गौमाताको विजोग देखेपछि अद्धैत संस्थामा आवद्ध वृद्धवृद्धाहरुले सामाजिक सुरक्षा भत्ता कटाएर चरणवद्ध रुपमा ट्रष्ट, पानीको डोँण र हेरालु बस्ने कोठा निर्माण गरिदिएको छ भने पराल सकिदाँ पटक पटक खरिद गरेर ल्याएको छ। अद्धैत संस्थाले संरक्षण केन्द्रमा हालसम्म करिब नौ लाख बढि लगानी गरिसकेको उनले जानकारी दिए। उनले गौ संरक्षण भनिए पनि गौ हत्या भइरहेको गुनासो गरे। दुनियाँलाई सजिलो भाछ, तर यहाँ गौ माताको पाप भयो। यहाँ संरक्षण होइन, गौ हत्या भएको छ उनले भनेन यिनले पेटभरी पराल खान पाउँछन्, न स्याउला खान पाएका छन्। चौरमा केही छैन। खानाबीना मरेका छन्। उनले बिरामी पर्दा औषधी उपचारसमेत नपाएको भन्दै नगरपालिकाले ध्यान दिनुपर्ने बताए। हामी बुढाबुढीले कतिञ्जेल सक्छौ त नि। गौमाताको मायाले भत्ताको पैसै कटाएर भएनि यति गरिएको छ। सवैले सहयोग गर्नुपर्यो। नत्र भने भोकभोकै यसरी तारजालीभित्र थुनेर पाप गर्नुहुन्नउनले भने। गौँ संरक्षण केन्द्र व्यवस्थापन समितिको अध्यक्ष गीता महतले समितिले कुनै जिम्मेवारी नपाएको र नगरपालिकाले बाइपास गरेर काम गरेको बताउँछिन्।पहिला हामीलाई जिम्मेवारी देथ्यो।अहिले समितिलाई बाईपास गरेर कति पराल चाहिन्छ, हामी नै खरिद गर्छौ भनेर नगरपालिकाले नै जिम्मा लेछयसअघि उनले थपिन्त्यहाँको खरिद र आवश्यकता सवै चिज नगरपालिकाले एकलौटी गरेको छ। समिति त देखावटी रुपमा मात्रै हो जिम्मेवारी नै नदिएको समितिको के अर्थ हुन्छ? उनले प्रश्न गरिन्। उनका अनुसार प्राविधिक स्टीमेन्ट अनुसार वार्षिक २७२८ लाख खर्च आउने देखिन्छ। यता नगरपालिकाले भने हेरालुको वार्षिक तलब खर्चसहित र पराल खरिदका लागि वार्षिक १० लाख मात्र छुट्याउने गरेकाले बजेट अभावले आफ्नो योजना अनुसार कामै गर्न नसकेको अध्यक्ष महतको भनाई छ। अध्यक्ष महतले यसलाई गौँ संरक्षण केन्द्र भन्नु भन्दा गौ हत्या केन्द्र भन्दा उपयुक्त हुने बताइन्। यहाँ गाईको संरक्षण भएको छैन। हत्या भएको छ भन्दा उपयुक्त होलाउनले भनिन्आवश्यकता पुरा गर्न बारबार बोर्डमा प्रस्ताव पनि लगेको हो। सुनुवाई नै भएन। आफै बोर्ड सदस्य भएर काम नहुदाँ मलाई त लाज पनि लागेको छ। कि यो काम गर्दै नगरम्, होइन भने पुरा हुने तरिकाले गरम्। यसरी यो विजोग नदेखाम् भन्ने मेरो भनाई हो। नगरपालिकाले गाईको संरक्षण चुनौती पुर्ण भए पनि मरेका गाईको समेत व्यवस्थापन नहुदाँ जनप्रतिनिधि र कर्मचारीमाथि प्रश्न उठ्न थालेको छ। नगरपालिकाको वातावरण शाखा प्रमुख राजेन्द्र सोतीले गाईको मृत शरीर व्यवस्थापनमा विविध कारणले ढिलाई भएको स्वीकार गरे। उनले तुरुन्तै जेसिबि लगेर व्यवस्थापन गरिहाल्ने प्रतिवद्धता जनाए। यहाँ एकदुई सय गिद्ध पनि आउँछन्।तिनीहरुको लागि पनि आहारा भएको छ भनेर छोडिएको होउनले भनेमैले कर्मचारीलाई निर्देशन दिइसकेको छु, अब भोलि नै व्यवस्थापन हुन्छ। यता, नगरपालिका उपप्रमुख सविता रसाइलीले केन्द्रको सम्पुर्ण जिम्मेवारी समितिलाई दिइएको र समितिको माग र सुझाव अनुसार नगरपालिकाले व्यवस्था मिलाउँदै आएको बताइन्। हामी समिति निर्माण गरेका छौँ, त्यहाँको अवस्थाबारे नगरमा जानकारी गराउने र के गर्नुपर्ने हो त्यो नगरले गर्ने भनिएको छ उपप्रमुख रसाइलीले भनिन्। पराल सकिएको विषयमा नगरलाई जानकारी नआएको र सुचना भए खरिदका लागि नगरले समितिलाई नै अनुरोध गर्ने बताइन्। अध्यक्ष महतले भनेको जस्तो भने नभएको उनको तर्क छ। मरेका चौपायाको छाला र हड्डी उपयोग हुने भएपनि स्पष्ट विद्यान नहुदाँ नगरपालिकाले उपयोगमा ल्याउन सकेको छैन। सुरुको बर्ष नगरपालिकाको १७ लाख, स्थानीयवासीको ३ लाखमा एउटा ट्रष्ट, शुक्लागण्डकी अद्धैत संस्थाको चार लाख ५३ हजारमा डोँणसहितको ट्रष्ट, दाताहरुको सहयोगमा अर्को गरी तीन वटा ट्रष्ट निर्माण गरिएको छ।बाघको आक्रमण बढेपछि ४ लाख लगानीमा चारवटा सोलार प्यानल जडान गरिएको वडाध्यक्ष लोकनारायण श्रेष्ठले जानकारी दिए। संरक्षण केन्द्रमा छाडा चौपाया राख्न थालेपछि गाईबस्तुकाकारण हुने सवारी दुर्घटना, यातयात जाम हुने र मलमूत्रले बजार क्षेत्र नै दुर्गन्धित हुने क्रम घटेको छ। विशेषतः गिद्धको संरक्षणमा टेवा पनि पुगेको छ।"
ओलीलाई करिश्माको अनुरोध : म एमाले प्रवेश गर्न चाहन्छु,"काठमाडौं : नायिका करिश्मा मानन्धर नेकपा एमाले प्रवेश गर्ने भएकी छन्। एमाले प्रवेशका लागि मानन्धरले विहीवार अध्यक्ष केपी शर्मा ओली निवास बालकोट पुगेर अनुरोध गरेकी छन्। उनले अन्नपूर्णसंग भनिन्, म एमाले प्रवेश गर्ने सोचिराख्या थिए। कुराहरु पनि भइरहेको थियो। आज भेट भएर आफ्ना कुरा राखे। अध्यक्षज्यूसँग म एमालेमा आबद्ध हुन चाहन्छु भने। उहाँले अहिलेको कन्डिसनमा हामीसँग आवद्ध हुन सक्नुहुन्छ भन्नुभयो। कुन दिन गर्ने के गर्ने भन्ने आगामी दिनमा निर्णय गर्छौं। करिश्मासँगै बालकोट पुगेकी एमाले सांसद गंगा चौधरी सत्गौवाले भेटमा समसामयिक विषयमा कुरा भएको बताइन्। उनले भनिन्, करिश्माजीले भेट्ने इच्छा व्यक्त गर्नुभएको थियो। त्यहीअनुसार भेट भएको हो। केही दिनमै परिणाम देखिन्छ। उनकाअनुसार औपचारिक रूपमै कार्यक्रम गरेर पार्टी प्रवेशको तयारी रहेको छ। यसअघि करिश्मा तत्कालीन नयाँ शक्ति पार्टीको संस्थापक केन्द्रीय सदस्य थिइन्। पछि उनी सो पार्टीमा क्रियाशील रहिनन्।"
वडामै पुगेर सामाजिक सुरक्षा भत्ता,"नुवाकोट : गाउँगाउँमै पुगेर नुवाकोटको बेलकोटगढी नगरपालिकाले सामाजिक सुरक्षा भत्ता वितरण गरेको छ। लक्ष्यित वर्गलाई प्रत्येक वडा कार्यालयमा नै पुगेर सामाजिक सुरक्षा भत्ता उपलब्ध गराउन थालिएको बेलकोटगढी नगरापालिका कार्यालयले जनाएको छ। बेलकोटगढी नगरपालिका८ जिलिङमा सामाजिक सुरक्षा भत्ता उपलब्ध गराउन सुरु गरिएको हो। एक विशेष कार्यक्रमकाबीच मेयर राजेन्द्ररमण खनालले गाउँमै पुगेर भत्ता उपलव्ध गराएका हुन्। बेलकोटगढी नगरपलिकाले जेष्ठ नागरिक, अशक्त तथा अपांगता भएका ब्यक्ति लगायत दायराभित्र रहेका लक्ष्यित वर्गलाई पायक पर्ने स्थान र कानुनले निर्दिष्ट गरे अनुसार सरल गरेर सामाजिक सुरक्षा भत्ता बितरण गर्नको लागि आवश्यक व्यवस्थापन गरेर गाउँमै पुगेर सामाजिक सुरक्षा भत्ता वितरण सुरु गरिएको नगरपालिकाका प्रमुख प्रशासकीय अधिकृत दीपकप्रसाद खतिवडाले जानकारी दिए। यसबाट सेवाग्राहीहरु निकै खुसी भएको खतिवडाको भनाई रहेको छ। सोही अनुसार मेयर राजेन्द्ररमण खनालसहित जनप्रतिनिधिको टोली नगरपालिका क्षेत्रमा सामाजिक सुरक्षा भत्ताबापत सरकारबाट उपलब्ध रकम वितरणलाई सरल बनाउन खटिएका छन्। वेलकोटगढी नगरपालिका नुवाकोटको पूर्वी भेगमा रहेको काठमाडौसंग जामेडिएको नगरपालिका हो। सो नगरपालिकाले हालसम्म वडा नं २ मा १ सय ३७ जना, वडा नं ४ मा ३० जना, वडा नं ५ मा १ सय ५८ जना, वडा नं ६ मा १ सय १० जना, वडा नं ७ मा १ सय २० जना र वडा नं १२ मा १ सय ३० जना गरेर ६ सय ८५ जनालाई पुस मसान्तसम्मको सामाजिक सुरक्षा भत्ता वापतको रकम उपलब्ध गराएको जनाएको छ। सेवाग्राहीहरुलाई बैंकसम्म नै पुगेर रकम झिक्न कठिनाई हुने अतिअशक्त, ज्येष्ठ नागरिक, शारीरिक अपाङ्गता भएका व्यक्ति, अस्वस्थ नागरिकहरु खुसी भएका छन्। सरकारको निर्देशन अनुसार सामाजिक सुरक्षा भत्तालाई बैंकिङ प्रणालीमार्फत मात्रै वितरण गर्न दिएको निर्देशन अनुसार गत वर्षसम्म भत्ता रकम उपलब्ध गराउन निर्धारित समय भन्दा ढिलो हुन पुगेको र बैंकमा एकै पटक धेरै लाभग्राहीले खाता खोल्नुपर्ने बाध्यताले भएको कठिनाईबाट आएको गुनासो तथा सुझाब अनुसार सेवाग्राहीलाई पहिचान गर्दै प्रमुख प्रशासकीय अधिकृत, वडाअध्यक्षसहित नगरपालिकाको मेयर कार्यपालिका सदस्यहरु वडा हुँदै गाउँटोलमा नै खटिएका हुन्।"
गुल्मीमा चैत २५ देखि गुल्मी महोत्सव,"गुल्मी : गुल्मीमा चैत २५ देखि ०७९ वैशाख ४ गतेसम्म चौथो गुल्मी महोत्सव आयोजना हुने भएको छ। जिल्लाको सदरमुकाम तमघासमा महोत्सव आयोजना गरिने गुल्मी उद्योग वाणिज्य संघले जनाएको छ। गुल्मी जिल्लाको सम्पन्ता र समृद्धिको निकास, शिक्षा, स्वास्थ्य, कृषि र पर्यटनमा आधारित व्यापारको विकासभन्ने मुल नाराका साथ चौथो गुल्मी महोत्सव प्रादेशिक व्यापार एंव औद्योगिक मेलाको आयोजना गरिने भएको हो। महोत्सवमा झण्डै दुई सय स्टल रहने छन् । महोत्सवलाई थप व्यवस्थित गर्न २३ वटा उपसमिति गठन गरिएको गुल्मी उद्योग वाणिज्य संघका अध्यक्ष ईश्वरी प्रसाद पौडेलले जानकारी दिए । पौडेलका अनुसार जिल्लाको कृषि, घरेलु तथा औद्योगिक क्षेत्रको प्रर्वद्धन गरी पर्यटकीय स्थलहरुको प्रचारप्रसारमा महोत्सवले सहयोग पुर्याउने छ। कोरोना महामारीसंगै उठ्न नसकेको बजारक्षेत्र महोत्सवले थप चलायमान बन्ने आयोजकले अपेक्षा लिएको छ। जिल्लामा उत्पादन गरिएका घरेलु सामग्री महोत्सवको प्रमुख स्टलकोरुपमा रहने संघले जनाएको छ।"
म्यादी प्रहरीमा भर्ना खुलेको छैनः नेपाल प्रहरी,"काठमाडौं: प्रहरीले म्यादी प्रहरीमा भर्ना नखुलेको जनाएको छ। सामाजिक सञ्जालमा म्यादी प्रहरी भर्ना खुलेको भन्दै प्रचार भएपछि प्रहरीले यो विषयमा स्पष्ट पारेको हो। नेपाल प्रहरीका प्रवक्ता विष्णुकुमार केसीले जारी गरेको विज्ञप्तिमा भनिएको छ, स्थानीय तह निर्वाचन २०७९ को लागि सुरक्षार्थ आवश्यक पर्ने म्यादी प्रहरी भर्ना सम्बन्धी सूचना जारी भएको भनी सामाजिक सञ्जालमा राखिएको पाईएको भन्दै प्रहरी प्रधान कार्यालयबाट हालसम्म त्यस्तो सूचना प्रकाशितप्रसारित नगरिएको व्यहोरा जानकारी गराउँदछौं। आवश्यक पर्ने म्यादी प्रहरी भर्ना सम्बन्धी सूचना नेपाल प्रहरीको वेवसाईट र सार्वजनिक संचार माध्यममा भविष्यमा प्रकाशित हुने व्यहोरा समेत जानकारी गराउँदछौं।"
"सेयर बजारमा हरियाली: ५२३१ अंकले बढ्यो नेप्से, कुन समूहको मूल्य कति बढ्यो ?","काठमाडौं : कारोबारको अन्तिम दिन बिहीबार सेयर बजारमा हरियाली छाएको छ। यस नेप्से सूचक ५२३१ अंकले बढेर २५६६९० विन्दुमा अडिएको छ। सूचक बढेसँगै कारोबार रकममा पनि बुधबारको तुलानामा सुधार भएको छ। यसदिन २२६ कम्पनीको ५६ लाख १० हजार ६३१ कित्ता सेयर २ अरब ७९ करोड १८ लाख ७२ हजार ९७० रुपैयाँमा खरिदबिक्री भयो। यस्तै, सेन्सेटिभ इन्डेक्स पनि ६३४ अंकले बढेर ४९३५३ विन्दुमा आइपुगेको छ। यसअघि बुधबार नेप्से परिसूचक ३०३६ अंकले घटेर २५ सय १४५८ विन्दुमा पुगेको थियो। २२९ कम्पनीको ४९ लाख ५९ हजार ९१९ कित्ता सेयर २ अर्ब ३५ करोड २३ लाख १७ हजार १४२ रुपैयाँमा किनबेच भएको थियो भने कारोबारमा आएका १३ समूहको सूचक घटेको थियो। बिहीबार एउटा कम्पनीको सेयर सकारात्मक सर्किट लेभलमा कारोबार भएको छ। इमर्जिङ पावरको मूल्यमा सकारात्मक सर्किट लागेको हो। कर्णाली डेभलपमेन्ट बैंकको सेयर मूल्य ८८९ प्रतिशतले बढेको छ। कारोबार रकमका आधारमा अपी पावर कम्पनी अग्रस्थान रह्यो। सो कम्पनीको १६ करोड ६५ रुपैयाँ बराबरको सेयर कारोबार भयो। बिहीबार कारोबारमा आएका १३ वटै कम्पनीको सूचक बढेको छ। वित्त समूहको ५०६ प्रतिशतले सर्वाधिक बढेको छ। यस्तै विकास बैंक समूहको ४७९, जलविद्युतको ४१५ र लगानीको ४२ प्रतिशतले सूचक उकालो लाग्दा जीवन विमाको २८९, निर्जीव विमाको २२३, व्यापारको २३९ प्रतिशतले बढेको छ। यस्तै बाँकी अन्य समूहका लगानीकर्ताले पनि राम्रै कमाए।"
"चुनावी गठबन्धन गर्नहुन्न भनेर दोस्रो पंक्तिका नेताले उत्ताउलो कुरा गरे, कांग्रेसलाई नै घाटा हुन्छ : तुलाधर","काठमाडौँ नेकपा एकीकृत समाजवादीका उपमहासचिव गंगालाल तुलाधरले कांग्रेससहितका दललाई गठबन्धनको आवश्यकता रहेको बताएका छन्। पार्टीको केन्द्रीय समिति बैठकमा तुलाधरले गठबन्धनको आवश्यकता पाँचवटै दलहरुलाई रहेको बताएका हुन्। उनले भने, कांग्रेसको दोस्रो पंक्तिका नेताहरुले गठबन्धन गर्नुहुन्न भनेर उत्ताउलो कुरा गरेको पाइयो। स्थानीयमात्र होइन प्रदेश र संघको चुनावमा गठबन्धन बनाउन हदैसम्म लचकता अपनाएर कोसिस गर्नुपर्छ। कांग्रेसको शीर्ष नेतृत्व गठबन्धनप्रति सकारात्मक भएको उनको भनाइ छ। उनले स्थानीय तहको चुनावमा गठबन्धन नभए कांग्रेसलाई नै घाटा हुने बताए।"
वाणिज्य बैंक जुम्लाका तत्कालीन शाखा प्रबन्धकसहित ४ जनाविरुद्ध भ्रष्टाचार मुद्दा,"काठमाडौं : अख्तियार दुरुपयोग अनुसन्धान आयोगले राष्ट्रिय बाणिज्य बैंक जुम्लाका तत्कालीन शाखा प्रबन्धकसहित ४ जनाविरुद्ध विशेष अदालतमा मुद्दा दायर गरेको छ। तत्काली शाखा प्रबन्धक रामजनक चौधरीसहित ४ जनाले गलत लिखत तयार गरी भ्रष्टाचार गरेको भन्दै बिहीबार आरोपपत्र दायर गरेको अख्तियारले जनाएको छ। बैंकका कर्मचारीसहित ३ वटा निर्माण कम्पनीविरुद्ध गलत लिखत तयार गरी भ्रष्टाचार गरेको अख्तियारको ठहर छ। सडक कार्यालय दाङअन्तर्गत ठेक्कामा पेश्की लिन मिलेमतो गरेको, सम्बन्धित निर्माण व्यवसायी विटीटौदहफस्कु जेभी काठमाडौंले पेश गरेको बैंक जमानत नक्कली भएको भन्ने उजुरी सम्बन्धमा अनुसन्धानका क्रममा अनियमितता गरेको भेटिएको हो। अनुसन्धान हुँदा साविक मध्य पश्चिम सडक डिभिजन कार्यालय नं २, दाङ घोराही र बोलपत्रदाताबीच सम्झौता भएको ठेक्काको सडक निर्माणमा राष्ट्रिय बाणिज्य बैंक जुम्लाका तत्कालीन शाखा प्रबन्धक चौधरीले फर्जी भुक्तानी जमानत पत्रहरुमा हस्ताक्षर गरी गलत लिखत तयार गरेको पुष्टि भएको अख्तियारले जनाएको छ। चौधरीलाई भ्रष्टाचार निवारण ऐन, २०५९ बमोजिम सजायको मागदाबी लिइएको छ ।"
कांग्रेस धनुषा : दोस्रो चरणको मतदान शुक्रबार हुने,"जनकपुरधाम : नेपाली कांग्रेस धनुषाको नयाँ नेतृत्वका लागि दोश्रो चरणको मतदान शुक्रबार हुने भएको छ। पहिलो चरणको निर्वाचनमा विमलेन्द्र निधिका उम्मेदवार योगी पजियार पहिलो, संस्थापन ईत्तर कोईराला पक्ष दोश्रो र देउवा पक्ष तेश्रो भएपछि दोश्रो चरणमा बिहिबार हुने भनिएको मतदान शुक्रबारका लागि सारिएको हो। जिल्ला निर्वाचन अधिकृत अरुण ज्ञवालीले कांग्रेस धनुषाको अधिवेशनमा सभापति पदको दोश्रो चरणको निर्वाचन (मतदान प्रक्रिया) को बिहीबार बिहान ८ बजेदेखि गर्ने सूचना प्रकाशन गरिएको पनि निर्वाचन हुन सकेको छैन्। उम्मेदवारहरुको सहमति र सहकार्यको निर्णय अनुसार सभापति पदको दोश्रो चरणको मतदान शुक्रबार बिहान ८ बजे देखि हुने जानकारी दिए। दोश्रो चरणको मतदानमा डा शेखर कोइराला समूहबाट निर्वाचनमा भाग लिएका दिनेश प्रसैला यादवले विमलेन्द्र निधि समूहका योगी पजियारलाई समर्थन गर्ने बिहिबार राति ९ बजे नै पत्रकार सम्मेलनमार्फत जानकारी गराईसकेका छन्। पहिलो चरणको मतदानमा २ हजार ९१२ मत खसेकोमा योगेन्द्र पजियारले १ हजार २ सय ४८ मत ल्याएका थिए भने सभापतिका अर्का उम्मेदवार देउवा समूहका सन्तोष यादवले ८ सय ८२ र दिनेश प्रसैला यादवले ६ सय ३० मत प्राप्त गरेका थिए।"
"मादी बस दुर्घटना : मृतक सबैको पहिचान खुल्यो, चालक र सहचालकको पनि मृत्यु","संखुवासभा : संखुवासभाको मादी नगरपालिका६ स्थित सातघुम्तीमा भएको बस दुर्घटनामा मृत्यु भएका १५ जनाकै सनाखत भएको छ। जिल्ला प्रहरी कार्यालय संखुवासभाका डिएसपी लालध्वज सुवेदीका अनुसार मृतक सबै पहिचान खुलेको छ। मृत्यु हुनेमा ताप्लेजुङका ३१ वर्षीय समिक्षा योन्जन र उनका छोरा ८ वर्षीय सुदिप घिसिङ, मादी२ इन्द्र अधिकारी, मादी६ की ३० वर्षीया सिता विक रहेका छ। सो घटनामा मादी६ का ३८ वर्षीय इन्द्र अधिकारी, ३२ वर्षीया अञ्जना कटुवाल, तुलसा कटुवालकी छोरी ५ वर्षीया दिक्षा कटुवाल, मादी५ का ४८ वर्षीय दिपक कुमार दाहाल, ५५ वर्षीय श्याम शेर्पा, ४९ वर्षीय भवानी प्रसाद दाहालको मृत्यु भएको छ। त्यसैगरी, मादी४ का ३८ वर्षीय आइतबहादुर तामाङ, २८ वर्षीया सविता कार्की, सहचालक उमेश भट्टराई, तेह्रथुम फाक्चामाराका सवारी धनी तथा चालक विपिन निरौलाको मृत्यु भएको डिएपी सुवेदीले बताए। १४ जनाकै घटना स्थलमा नै मृत्यु भएको थियो। साथै उपचारको लागि हेलिकप्टरबाट धरान ल्याइएकी मादी नगरपालिका ५ की ३० वर्षीया युका पोखरेलको उपचारका क्रममा मृत्यु भएको छ । अन्य घाइते डम्बरबहादुर कार्की, करिश्मा तामाङ, तुलसा कटवाल, सुवास तामाङलाई नेपाली सेनाको हेलिकप्टरबाट उपचारका लागि धरान स्थित विपि कोइराला स्वास्थ्य विज्ञान प्रतिष्ठान लगिएको छ।"
गौशालामा नापी र मालपोत कार्यालय स्थापनाको तयारी,"ढल्केवर(धनुषा) : महोत्तरीको प्रमुख व्यापारिक केन्द्र गौशालामा नापी र मालपोत कार्यालय स्थापनाको तयारी अन्तिम चरणमा पुगेको छ। गौशालामा नापी र मालपोत कार्यालय स्थापनाका गर्नका लागि मन्त्रिपरिषद्मा प्रस्ताव पेश गर्न भूमि व्यवस्था, सहकारी तथा गरिबी निवारण मन्त्रालयलाई सहमति दिने अर्थ मन्त्रालयले निर्णय गरेको हो। महोत्तरीको गौशालासहित बाँकेको कोहलपर, डडेलधुराको जोगबुढा र रुकुम पश्चिमको आठबीसकोट नगरपालिकामा मालपोत कार्यालय तथा नापी कार्यालय स्थापना गर्न मन्त्रिपरिपद्मा प्रस्ताव पेश गर्न सहमति प्रदान गर्ने फागुन १८ गतेको अर्थमन्त्रालयको मन्त्रिस्तरको बैठकबाट निर्णय भएको मन्त्रालयका शाखा अधिकृत अनिता भट्टराईले जानकारी दिए। भट्टराईका अनुसार भूमि व्यवस्था मन्त्रालयले मन्त्रालय तथा मातहत निकायहरुको संगठन तथा व्यवस्थापन सर्वेक्षण सम्बन्धी प्रतिवेदन पठाएर सहमति माग गरेको थियो। सोही प्रतिवेदन अनुसार गौशालासहित चार स्थानमा मालपोत कार्यालय तथा नापी कार्यालय स्थापना गर्न मन्त्रिपरिषद्मा प्रस्ताव पेश गर्न सहमति प्रदान गर्ने निर्णय भएको सूचना बुधबार अर्थ मन्त्रालयले भूमि व्यवस्था मन्त्रालयलाई पठाएको छ। नगरपालिकाले नापी र मालपोत कार्यालय स्थापनाको लागि भूमि व्यवस्था मन्त्रीसँग विशेष अनुरोध गरेर पहल थालेको गौशाला नगरपालिकाका मेयर शिवनाथ महतोले बताए। अन्नपूर्णसँग कुराकानी गर्दै मेयर महतोले भने, गौशालासहित यस भेगका जनताको समस्या र बाध्यताको विषयमा मन्त्रीजीसँग भेटेर हामीले विशेष अनुरोध गरेका थियौं। उहाँले त्यो कुरालाई सकारात्मक रुपमा लिनुभयो। त्यसको नतिजा हो आजको निर्णय। गौशाला नगरपालिकासहित वरपरका पालिकाका स्थानीहरुलाई लामो दुरीको यात्रा गरी सदरमुकाम जलेश्वर पुगेर नापी मालपोतको सेवा लिनुपर्ने बाध्यता थियो। जलेश्वर पुग्नुपर्दा दैनिक ज्याला मजदुरी गरेर गुजारा चलाउने सेवाग्राहीहरु बढि प्रभावित हुँदै आएका थिए। पाँचसयको ठाउँमा एकहजार खर्च हुन्थ्यो। त्यो एकदमै गाह्रो विषय थियो। अब त्यो बाध्यता हट्ने भएको छ। यस क्षेत्रका जनताको लागि यो एकदमै खुशीको कुरो हो। हाम्रो आग्रहलाई सकारात्मक रुपमा लिनुभएकोमा मन्त्रीजीलाई विशेष धन्यवाद, खुशी व्यक्त गर्दै मेयर महतोले भने। तत्काल मन्त्रालयबाट उपलब्ध नभएसम्म कार्यालय सञ्चालका लागि भौतिक पूर्वाधार र कर्मचारी व्यवस्थापनमा समेत नगरपालिकाले सहजता प्रदान गर्ने मन्त्रालयमा आफूहरुले वचन दिएको पनि उनले सुनाए। हामीले मन्त्रिजीलाई कम्तिमा स्थापनाको निर्णय गराइदिनुस्। कार्यालयको लागि घर र कर्मचारी तत्काल हामी आफै व्यवस्थापन गर्छौ भनेर अनुरोध गरेका थियौं, मेयर महतोले भने त्यसै अनुरुप अहिले हामीले नापी र मालपोतबाट तालिम दिलाएर कर्मचारी तयारी अवस्थामा राखेका छौं। घर पनि तयार छ। हामी सरकारको निर्णय कुरेर बसिराका छौं। गौशालामा नापी र मालपोत स्थापना गर्नका लागि सम्सी औरही नगरपालिका र सम्सी गाउँपालिकाले लिखित रुपमै सहमति दिएको मेयर महतोले जानकारी दिए। गौशालामा नापी र मालपोत स्थापना भए आफ्नो पालिकाका जनतालाई समेत सहज हुने उद्देश्यले दुई पालिकाले लिखित रुपमै सहमति दिएको छ। अब त्यो कार्यक्षेत्रको विषयमा सरकारलेनै तय गर्छ,उनले भने।"
एकै दिन ३५ सयले घट्यो सुनको मूल्य,"काठमाडौं : सुनचाँदी बजारमा बिहीबार छापावाल सुनको मूल्य प्रतितोला तीन हजार ५०० ले घटेर एक लाख दुई हजारमा भएको छ। अघिल्ला दिनहरुमा लगातार बढिरहेको सुनको मूल्यमा बिहीबार एकैपटक भारी गिरावट आएको हो। बुधबार सुनको मूल्य नेपाली बजारमा हालसम्मकै उच्च हुँदै प्रतितोला एक लाख पाँच हजार ५०० मा कारोबार भएको थियो। नेपाल सुनचाँदी व्यवसायी महासङ्घले सार्वजनिक गरेको विवरणानुसार आज तेजाबी सुनको मूल्य प्रतितोला एक लाख एक हजार५०० तोकिएको छ। यसको मूल्य बुधबार प्रतितोला एक लाख पाँच हजार थियो। त्यस्तै आज चाँदीको मूल्य अघिल्लो कारोबार मूल्यका तुलनामा प्रतितोला ४५ ले घटेर एक हजार ४०५ पुगेको महासङ्घले जनाएको छ। महासङ्घले अन्तर्राष्ट्रिय बजारमा सुन तथा चाँदीका मूल्यमा हुने उतारचढावका आधारमा यहाँ दैनिक कारोबार मूल्य तोक्दै आएको छ। अन्तर्राष्ट्रिय बजारमा आज सुन प्रतिऔँस एक हजार ९७८ डलर आसपासमा कारोबार भइरहेको छ। सुनको मूल्य तोलाको १ लाख नाघ्यो अब १० किलो मात्रै सुन आयात गर्न पाइने सुन आयातमा कडाइ : दैनिक ६ लाख ३० हजार डलर जोगिने सुन अहिलेसम्मकै महंगो, तोलाको १ लाख ५ हजार ५ सय पुग्यो"
"बसन्तपुरमा तीन तले चीर ठड्याइयो, होली आजबाट सुरु","काठमाडौं : काठमाडौंमा बिहीबारदेखि फागु सुरु भएको छ। बिहीबार बिहान ७ बजेर २७ मिनेटको शुभसाइत हनुमानढोकामा चिर ठड्याई फागु सुरुवात गरिएको हो। हरेक वर्ष हनुमानढोका दरबारको गद्दी बैठकको दक्षिणतर्फ वसन्तपुरमा तीनतले चीर ठड्याएसँगै होली पर्व सुरु हुन्छ। हनुमानढोकालगायत पाटन र भक्तपुरमा पनि चीर ठड्याइन्छ। ध्वजापताका बनाएर चीर ठडाइएपछि उक्त स्थानमा भक्तजन भीड लागेको थियो। भक्तपुरमा दत्तात्रय मन्दिरसँगै रहेको भैरव मन्दिरमा रहेको लिंगको आकृति भएको काठ र रातो कपडाको योनि जुधाएर होली सुरुआत भएको छ। काठबाट बनेको दुई हात लामो भीमसेनको लिंग र कपडाबाट बनाएको प्वाललाई द्रौपदीको योनिका रूपमा लिने गरिन्छ। चाँगुनारायणमा भने लिच्छविकालदेखि नै होलीका दिन त्यहाँ रहेको राधाकृष्ण र रुक्मिणीको खट जात्रा निकालेर अबिर छर्दै चोक चोक घुमाइन्छ। चीर ठड्याउनुको पनि विशेष महत्त्व रहेको संस्कृतविद् बताउँछन्। तीनतले चीरमा झुन्ड्याइने रंगीविरंगी कपडा श्रीकृष्णले लुकाइदिएको गोपिनीहरूको सारी मानिन्छ। गोपिनीहरू नदीमा निर्वस्त्र नुहाइरहेको समयमा कृष्णले सबैको कपडा एउटा रूखको हाँगामा लुकाइदिन्छन्। र, आफू सोही रूखमा चढेर बाँसुरी बजाउन थाल्छन्। गोपिनीहरूले अब उप्रान्त निर्वस्त्र नुहाउन नपाइने सर्तमा ती सबै कपडा फिर्ता पाएका थिए। यसैको खुसियालीमा सांकेतिक चीर ठड्याइने गरिएको जोशी बताउँछन्। चीरमा झुन्ड्याइने कपडाको टुक्राले नारीले आफ्नो जीवनमा सिक्ने ६४ कला दर्शाउने समेत उनी बताउँछन्। रंगीचंगी झल्लर कपडाका टुक्रा भुन्ड्याउने र टुप्पोमा मयलको रूख बाँधेर गुरुजुको पल्टनसहित तोप पड्काउँदै अबिर छरेर होली शुभारम्भ गरिन्छ। काठमाडौंका धालासिक्वाका मानन्धरहरूले चीर ठड्याउँछन्। सोही समयमा हनुमानढोका दरबारभित्रको मोहनकाली र दाख चोकमा पनि रंगीचंगी कपडाका टुक्रा झुन्ड्याएर मयलको रूख गाडेर पूजा गरिने गरिन्छ। फागुन शुक्ल अष्टमीमा ठड्याइएको चीर पूर्णिमाको रातमा ढालिन्छ। लगत्तै चीरलाई टुँडिखेल पुर्याई दाह गरेपछि होली समाप्त हुन्छ। त्यसको भोलिपल्ट वसन्त ऋतु सुरु हुन्छ। यो वर्ष होली पहाडी जिल्लामा चैत ३ र तराईका जिल्लामा चैत ४ मा मनाइँदै छ।"
तीब्र गतिमा रहेको बस घुम्ती काट्न नसक्दा दुर्घटना,"संखुवासभा : तीब्र गतिका कारण मादीमा बस दुर्घटना भएको प्रहरीको प्रारम्भिक अनुसन्धानले देखाएको छ । बस तीब्र गतिमा गुडेका कारण घुम्तीमा चालकले नियन्त्रणमा लिन नसकेकाले पल्टिएको प्रहरीले बताएको छ । यद्यपी, प्रहरीले थप अनुसन्धान अघि बढाएको छ । दुर्घटनामा बसका चालक र सहचालकको मृत्युसमेत भएको छ । दुर्घटना भएको स्थलको बाटोसमेत अप्ठेरो रहेको स्थानीयवासीले जनाएका छन् । बस मादीबाट झापाको दमक गइरहेको थियो । संखुवासभाको मादी नगरपालिका६ स्थित सातघुम्तीमा बिहीबार बिहान भएको बस दुर्घटनामा १४ जनाको मृत्यु भएको छ । घाइते पाँच जनालाई हेलिकोप्टरबाट थप उपचारका लागि धरान लगिएको छ । मृत्यु भएका १४ जनामध्ये १० को सनाखत भएको छ। इलाका प्रहरी कार्यालय चैनपुरका अनुसार थप चार जनाको सनाखत हुन बाँकी छ। मृत्यु हुनेमा मादी६ का ३८ वर्षीय इन्द्रबहादुर अधिकारी, अञ्जना कटुवाल, तुलसा कटुवालकी छोरी ५ वर्षीया दिक्षा कटुवाल, मादी५ का ४५ वर्षीय दिपक दाहाल, अन्दाजी ५०५२ वर्षका श्याम शेर्पा, ५५ वर्षीया भवानी दाहाल रहेका छन्। त्यसैगरी, मादी४ का ३८ वर्षीय आइतबहादुर तामाङ, ३५ वर्षीया सविता राउत कार्की, सहचालक ३०३५ वर्षीय उमेश भट्टराई, तेह्रथुम औंशी डाँडाका सवारी धनी तथा सहचालक विपिन निरौलाको मृत्यु भएको इलाका प्रहरी कार्यालय चैनपुरले जनाएको छ। मृत्यु भएका पुरुष एक जना, दुई जना महिला र एक नबालक गरी चार जनाको नाम ठेगाना खुलेको छैन। १४ जनाकै घटनास्थलमा नै मृत्यु भएको थियो।"
मादी बस दुर्घटना अपडेट : १० मृतकको पहिचान,"संखुवासभा : संखुवासभाको मादी नगरपालिका६ स्थित सातघुम्तीमा भएको बस दुर्घटनामा मृत्यु भएका १४ मध्ये १० जनाको सनाखत भएको छ। इलाका प्रहरी कार्यालय चैनपुरका अनुसार थप चार जनाको सनाखत हुन बाँकी छ। मृत्यु हुनेमा मादी६ का ३८ वर्षीय इन्द्रबहादुर अधिकारी, अञ्जना कटुवाल, तुलसा कटुवालकी छोरी ५ वर्षीया दिक्षा कटुवाल, मादी५ का ४५ वर्षीय दिपक दाहाल, अन्दाजी ५०५२ वर्षका श्याम शेर्पा, ५५ वर्षीया भवानी दाहाल रहेका छन्। त्यसै गरी, मादी४ का ३८ वर्षीय आइतबहादुर तामाङ, ३५ वर्षीया सविता राउत कार्की, सहचालक ३०३५ वर्षीय उमेश भट्टराई, तेह्रथुम औंशी डाँडाका सवारी धनी तथा सहचालक विपिन निरौलाको मृत्यु भएको इलाका प्रहरी कार्यालय चैनपुरले जनाएको छ। मृत्यु भएका पुरुष एक जना, दुई जना महिला र एक नबालक गरी चार जनाको नाम ठेगाना खुलेको छैन। १४ जनाकै घटना स्थलमा नै मृत्यु भएको थियो। संखुवासभामा बस दुर्घटना, १० जनाको मृत्यु मादी बस दुर्घटना : मृत्यु हुनेको संख्या १४ पुग्यो (अपडेट) संखुवासभामा बस दुर्घटना : घाइतेको उद्धार गर्न हेलिकोप्टर जाँदै दुर्घटनामा मादी५ का टिकट काउन्टरमा काम गर्ने ३० वर्षीय सुभाष गोले, मादी६ का २२ वर्षीया तुलसा कटुवाल, अम्बिका विक, ५० वर्षीय डम्बरबहादुर कार्की र मादी५ का ३० वर्षीय युका पोखरेल रहेका छन्। घाइतेहरुको चैनपुर स्वास्थ्य केन्द्रमा उपचार भइहेको छ। घाइतेहरुको थप उपचारका लागि हेलिकप्टर मार्फत काठमाडौं लाने तयारी भइरहेको छ। मादीबाट दमकतर्फ जाँदै गरेको बा ४ ख ७३५ नम्बरको यात्रुबहाक बस सडकबाट करिब ६७ सय मिटर तल खसेको इलाका प्रहरी कार्यालय चैनपुरका प्रमुख योगराज खतिवडाले जानकारी दिए। मृतक १४ मध्ये ३ जना पुरुष र १ नाबालक को शव पोष्टमार्टमका लागि चैनपुर स्वास्थ्य केन्द्रमा पठाइएको उनले बताए। अन्य १० जनाको घटनास्थलबाट उद्दार गर्ने कार्य भइरहेको छ। प्रहरीको प्रारम्भिक अनुसन्धानले घटना तीव्र गतिका कारण भएको बताएको छ।"
भक्तपुर अस्पतालको आइसियु बन्द,भक्तपुर : स्थापना भएको ११९ वर्षपछि पहिलोपटक सञ्चालनमा आएको भक्तपुर अस्पतालको बच्चाको आइसियु बन्द भएको छ। बागमती प्रदेश सरकारको बजेटमा यही फागुन १ गतेदेखि अस्पतालका तत्कालीन मेडिकल सुपिरटेन्डन्ट डा सुमित्रा गौतमले सञ्चालनमा ल्याएको २० शय्याको आइसियु बन्द भएको अस्पताल प्रशासनले जानकारी दिएको छ। अस्पतालमा वर्षौंदेखि प्रसूति वार्ड सञ्चालनमा रहे पनि बच्चाको आइसियु नहुँदा आकस्मिक अवस्थामा बिरामीलाई अन्य अस्पतालमा रेफर गर्नुपर्ने अवस्थाको अन्त्य गर्ने लक्ष्यका साथ सञ्चालनमा ल्याइएको बच्चाको आइसियु मेसु सरुवा भएलगत्तै बन्द भएको अस्पतालका कर्मचारीले बताएका छन्। अस्पतालका तत्कालीन मेसु डा गौतमले भक्तपुर अस्पतालमा बच्चाको आइसियु नहुँदा प्रसव पीडामा रहेका महिला र बच्चाको ज्यानै जाने अवस्था अन्त्य गर्न २० शय्याको एनआइसियु र १६ शय्याको अर्को आइसियु सञ्चालनमा ल्याइएको भए पनि आफ्नो सरुवा भएको केही दिन पछि नै बच्चाको आइसियु (एआइसियु) बन्द भएको सुन्दा दुःख लागेको डा गौतमले बताए। अस्पतालले बच्चाको आइसियु सञ्चालन गर्न थप छ जना नर्ससहितको जनशक्तिसमेत व्यवस्थापन गरेकाले बन्द सेवा पुनः सञ्चालन गर्नुपर्ने उनको भनाइ छ। जिल्ला समन्वय समितिका प्रमुख एवं अस्पताल व्यवस्थापन समितिका पूर्वअध्यक्ष नवराज गेलालले नमूनाका रुपमा सञ्चालित भक्तपुर अस्पतालमा बन्द आइसियु तत्काल सञ्चालनमा ल्याउनुपर्ने र अस्पतालबाट बिरामी निजी अस्पतालमा रेफर गर्ने कार्य रोक्नुपर्ने बताए। अस्पतालका मेडिकल सुपरिटेन्डेन्ट डा श्रीधर ढुङ्गेलले अस्पतालले विगतमा तयारी नै नगरी एनआइसियु सञ्चालन गरेकाले बन्द गर्नुपरेको जानकारी दिए।
एसको केन्द्रीय कमिटी बैठक : प्रतिवेदनबारे समूहगत छलफलको निष्कर्ष प्रस्तुत,"काठमाडौं : नेकपा (एकीकृत समाजवादी) को केन्द्रीय समितिको दोस्रो दिनको बैठक जारी छ । बुधबार अध्यक्ष माधवकुमार नेपालले बैठकमा पेश गरेको राजनीतिक प्रतिवेदनमाथि समूहगत छलफलपश्चात टोली नेताले छलफलको निष्कर्ष पेस गरिरहेका छन्। बैठकमा प्रस्तुत राजनीतिक प्रतिवेदन र निर्देशिकाहरुमाथि छलफल गरी सुझाव प्रस्तुत गर्न नौ समूहमा विभाजन गरिएको थियो। बैठकमा राजनीतिक प्रतिवेदनका अतिरिक्त सम्पर्क मञ्च सञ्चालन निर्देशिका र मोर्चा संगठन सञ्चालन निर्देशिकामाथि छलफल भएको थियो। अध्यक्ष नेपालले कांग्रेस र एमाले मिल्न नदिन व्याख्यात्मक घोषणासहित एमसीसी सम्झौता संसदबाट अनुमोदन गरिएको बताएका थिए। नेपालले प्रस्तुत गरेको राजनीतिक प्रतिवेदनमा नेपाली कांग्रेस र एमाले मिलेर पाँच दलीय गठबन्धनलाई तोड्ने प्रयास असफल बनाउन एमसीसी अनुमोदनमा सहभागी भएको उल्लेख छ। पाँच दलीय गठबन्धनलाई तोड्ने, सभामुखलाई पदबाट हटाउने र हाम्रो पार्टीका १४ जना सांसदलाई कारवाही गर्नेगरी नेपाली कांग्रेस र एमाले मिलेर एमसीसी कम्प्याक्ट जस्ताको तस्तै अनुमोदन गर्ने थिए। त्यस्तो अवस्थामा पाँच दलीय गठबन्धन तोडिने, सभामुखलाई पदबाट हटाइने, हाम्रो पार्टीका १४ जना सांसदलाई कारवाही गरिने र हाम्रो पार्टीको अस्तित्व समाप्त पारिने र अदालतलाई समेत प्रयोग गर्नेसम्मका कार्य हुन सक्दथे। हामीले वैकल्पिक बाटो रोजेर ती सवै खतरालाई टारेका छौं, प्रतिवेदनमा भनिएको छ। पार्टीको दर्ता खारेज गर्ने तथा प्रधानन्याधीश चोलेन्द्र शम्शेर जबरामाथिको महाभियोग फिर्ता लिनेगरी एमसीसी कम्प्याक्ट जस्ताको त्यस्तै अनुमोदन गर्ने प्रयास भएपछि पाँच दलीय गठबन्धनमा संलग्न दलहरू वैकल्पिक निकासको खोजीमा लागेको प्रतिवेदनमा उल्लेख छ। त्यसै क्रममा एमसीसी कम्प्याक्टको सम्झौतासँगै त्यसको व्याख्यात्मक घोषणा गरेर जान सकिने धारणा विकसित भयो। त्यस धारणामा हामी पनि आधारभूत रूपमा सहमत भयौं। फागुन १५ मा बसेको हाम्रो पार्टी स्थायी कमिटीको बैठकले हामीले उठाएका ११ बुँदाको सम्बोधन हुने र यदि व्याख्यात्मक घोषणाअनुरूप नभएमा ३० दिनको सूचना दिएर सम्झौता खारेज गर्न सकिने समेतको व्याख्यात्मक घोषणासहित एमसीसी कम्प्याक्ट सम्झौता अनुमोदन गर्न सकिने निर्णयमा गयौं।"
"एमाले बाग्मती प्रदेश कमिटीको बैठक बस्दै, ओलीले सम्बोधन गर्ने","काठमाडौं : नेकपा एमाले बाग्मती प्रदेश कमिटीको बैठक बस्दैछ। काठमाडौंमा बिहीबार ११ बजेपछि सुरु हुने तेस्रो पूर्ण बैठकमा एमाले अध्यक्ष केपी शर्मा ओलीले सम्बोधन गर्ने बाग्मती प्रदेश कमिटीका उपसचिव महेश बर्तौलाले जानकारी दिए। एमाले रामेछाप अध्यक्ष आनन्द श्रेष्ठका अनुसार बैठकमा स्थानीय निर्वाचन, कार्यविभाजन र समसामयिक राजनीतिक विषयमा छलफल हुनेछ। उनले भने, विशेषत: स्थानीय निर्वाचनलाई केन्द्रित गरेर छलफल हुन्छ। राखेर एमालेले प्रदेश,जिल्ला र स्थानीय तहमा कार्यकर्तालाई निर्वाचन केन्द्रीत प्रशिक्षण दिइरहेको छ। एमालेले स्थानीय तह निर्वाचनको तयारीमा केन्द्रित रहेर सातै प्रदेशमा प्रशिक्षण तथा अभिमुखीकरण कार्यक्रम गरेको हो। पार्टीको लगातारको दबाब, निर्वाचन आयोगको ताकेता, जनस्तरबाट व्यक्त खबरदारी समेतका कारण सरकारले आगामी २०७९ वैशाख ३० गते स्थानीय तहको निर्वाचन एकै चरणमा गर्ने गरी निर्णय गरेकाले उक्त निर्वाचनलाई पार्टीका पक्षमा पार्नका लागि मातहत कमिटी, नेता तथा कार्यकर्तालाई तयारी हालतमा राख्नका लागि कार्यक्रम आयोजना गरेको एमालेले जनाएको छ। निर्वाचनको मिति नजिकिएसँगै प्रमुख प्रतिपक्ष दल एमाले चुनावलाई लक्षित गर्दै देशका विभिन्न स्थानमा पार्टी प्रवेश कार्यक्रमलाई निरन्तर दिएको छ।"
रिमोटबाट कुखुराको तौलमा ठगी,"गोरखा : गोरखाबाट कुखुरा ओसार्ने सप्लायर्सले सेटिङ मिलाएर दिनहुँ किसानलाई ठग्ने गरेको पाइएको छ। कुखुरा जोख्ने डिजिटल तराजुमा रिमोट कन्ट्रोलद्वारा तौल घटाएर लाखौं रुपैयाँ ठगी गर्ने गिरोह पक्राउ परेपछि यो रहस्य खुलेको हो। गोरखा नगरपालिका९ का किसान राजाराम कुँवरको खोरमा कुखुरा जोख्दा रिमोट कन्ट्रोलद्वारा तराजुमा तौल घटाउँदै गरेका बूढानीलकण्ठ काठमाडौंका आरके कोल्ड स्टोरका कर्मचारीलाई प्रहरीले पक्राउ गरेको छ। त्यहाँ ६ सय ५० वटा कुखुरा जोखिँदै थियो। तौल घटाएको आरोपमा २ पक्राउ ५० केजी कुखुरा जोख्दा १० केजी ठगी गोरखाबाट दिनहुँ पाँच ट्रक कुखुरा ओसार्ने देवेन्द्र खवास र नरेश ओझैयालाई मंगलबार प्रहरीले पक्राउ गरेको हो। उनीहरूबाट रिमोट कन्ट्रोलजडित डिजिटल तराजुलगायतका ठगी गर्ने उपकरण बरामद भएको एसपी केदार खनालले जानकारी दिए । सय वटा कुखुरा जोख्दा दुई किलो ठगी गर्ने गरेको पक्राउ परेकाहरूले स्वीकारेका छन्। थप अनुसन्धान भइरहेको छ, प्रहरी निरीक्षक रामजी देवकोटाले भने, मुद्दा भने दर्ता गरिएको छैन। मुद्दा दर्ता गर्न प्राविधिक कठिनाइ भएको उनले बताए। उनीहरू यसअघि पनि ठगी गर्दागर्दै समातिने गरेका थिए। तर कुनै कारबाही नभएको कुखुरापालक किसान व्यवसायी संघ गोरखाका अध्यक्ष परशुराम बस्नेतले गुनासो गरे। कोल्ड स्टोरका सञ्चालक श्याम महर्जन भने गल्ती भयो अबदेखि त्यस्तो हुनेछैन भनेर पन्छिने गरेको उनले बताए। नापतौलमा सेटिङ मिलाएर ठगी गर्नेलाई कारबाही गर्ने निकाय अहिलेसम्म नपाएको उनको गुनासो छ। घटनाको अनुसन्धान गर्न गोरखा प्रहरीले काठमाडौंको नापतौल विभागमा अनुरोध गरेको थियो। काठमाडौंले पोखरामा खबर गर्न भन्यो , प्रहरी निरीक्षक देवकोटाले भने, त्यसैले मुद्दा दर्ता गरिएको छैन। व्यवसायी शिवरामसिंह बस्नेतका अनुसार काठमाडौंका व्यवसायीले गोरखाबाट दैनिक पाँच ट्रकभन्दा धेरै कुखुरा लाने गरेका छन्। प्रायः राति आउँछन्। बत्ती मारेर अँध्यारोमा कुखुरा उठाउँछन्। जोख्दा पनि राती खल्तीभित्र रिमोट चलाएर ठग्छन्, अध्यक्ष बस्नेत भन्छन्, ५० केजी कुखुरा जोख्दा १० केजी ठग्छन्। दिनमा ७ हजार ५ सय किलो उठाउँछन्। यसरी हिसाब गर्दा दिनमा गोरखाका किसानबाट दैनिक ३ लाख ७५ हजार रूपैयाँ ठगी गर्छन्। काठमाडौंका सप्लायर्सले गोरखाका ठुला दानाचल्ला बिक्रेतासित सेटिङ मिलाएर ठग्ने गरेको उनको आरोप छ। नापतौलमा ठगी गर्नेलाई २०१९ सालको ऐनअनुसार जम्मा दुई हजार रुपैयाँ मात्र जरिबानाको व्यवस्था भएकाले ठगहरूले प्रश्रय पाइरहेको कुखुरापालक किसानको गुनासो छ। बस्नेतले भने, सरकारले ठगको संरक्षण गर्ने होइन, किसानलाई संरक्षण गर्ने खालको कानुन बनाउनुपर्छ।"
मिथिलाञ्चलको गौरव मध्यमा परिक्रमा,"सप्तमृतिकाको संगमस्थल मटिहानी गुल्जारमय बनेको छ। स्वागतद्वारले झकिझकाउ छ। मिथिलाको पावनभूमि मृतखानी लाखौं भक्तजनले भरिभराउ छ। जहाँ मिथिला माध्यमिक परिक्रमाको उल्लास छ। भक्तिभावको रंगले सबैको मन पोतिएको छ। तपोभूमिका मनहरू सेवा र सत्कारमा समर्पित छन्। त्रेताकालमा माता सीताको विवाह हुँदा मटोकर विधि मटिहानी भएकोे थियो। जहाँ रामसीताको डोलासहित भक्तसागरको घुइँचो छ। भगवान् रामसीताको जयजयकारको भक्तिसंगीतले मटिहानी उत्सवमय बनेको हो। रामानन्दी सन्त तस्मैया बाबा र सुफी सन्त पीरबाबाको तपोभूमिको रूपमा मटिहानी प्रख्यात छ। जहाँ ऋषिमुनि कठोर तपस्या सिद्धि प्राप्त गरेको इतिहास छ। माध्यमिक परिक्रममा स्वरूप अनौठो खालको छ। बिनानिम्तो लाखौं भक्तजन मटिहानीसहितको परिक्रमावासी पुगेको स्थानमा पुग्छन्। जहाँ ठुलो मेला लाग्छ। यसमा नेपाल भारतको १३३ किलोमिटरको दूरी नांगो खुट्टाबाटै भ्रमण गरिन्छ। जहाँ १५ देव तथा तीर्थस्थलमा तीर्थालु पुग्छन्। प्रत्येक रात त्यही बास बस्छन्। यसैमध्येको एउटा पावन भूमि हो, मटिहानी। जहाँ मठहरूको पनि महामठलक्ष्मीनारायण मठ छ। महन्थहरूका पनि महन्थ यहाँका मानमहन्त छन्। मानमहन्त पनि भक्तजनको सेवा खट्छन्। मटिहानीको साढे ५ सय वर्ष पुरानो पौराणिक, धार्मिक तथा सांस्कृतिक इतिहास छ। देश तथा विदेशलाई शिक्षा ज्योति फैलाउने ३०३ वर्ष राजकीय संस्कृत माध्यमिक विद्यालय छ। जहाँ बालागुरु षडानन्दले पढेका थिए। माध्यमिक परिक्रमाले मटिहानीको रामायनकालीन गौरवगाथालाई झल्काउँछ। मटिहानीवासीले परिक्रमालाई आफ्नो पगरी को रूपमा लिन्छन्। संस्कृति र संस्कार जीवनका अभिन्न अंग हो, हाम्रो जीवन भोगाइको कला पनि। मिथिला माध्यमिक परिक्रमा १८औं शताब्दीबाट चल्दै आएको साधुसन्त बताउँछन्। फागुन शुक्ल प्रथमा (परेवा) तिथिबाट परिक्रमाको सुरुआत हुन्छ। जनकपुरधामको अन्तरगृह परिक्रमा गर्दै यसको सम्पन्न हुन्छ। त्यसको भोलिपल्ट मिथिलामा होली मनाइन्छ। महोत्तरी, धनुषाको १२ र भारतको मधुवनीका तीन स्थान गरी १५ स्थानमा परिक्रमावासी धार्मिक यात्रा गरिन्छ। चौथो दिनमा परिक्रमावासी मटिहानीमा रात्री विश्राम गर्छन्। जहाँ साधुसन्त, महन्थहरू बास बसेको स्थानमा ठूलो धार्मिक मेला लाग्छ। भगवान् राम र सीताको दर्शन गर्न गाउँगाउँबाट मानव सागर नै उर्लिन्छ। हाम्रो समाज राजनीतिक कित्ताले विभक्त छ। तर, परिक्रमावासीले सामाजिक सम्बन्धको गाँठोलाई बलियो बनाउँछ। आफ्नो प्रभावले सबैलाई परिक्रमावासीले स्वःस्फुर्त विश्राम ल्याउँछ। जसले समाज एकताको भावलाई रिचार्ज गर्छ। त्यसैले यो परिक्रमा मटिहानीसहित मिथिलाञ्चलका लागि पहिचान हो। सँगै अद्भुत सांस्कृतिक वैभव पनि। संस्कृति र संस्कार जीवनका अभिन्न अंग हो, हाम्रो जीवन भोगाइको कला पनि। माध्यमिक परिक्रमा संस्कृतिलाई एक पुस्ताले अर्को पुस्तालाई नासोको रूपमा हस्तान्तरण गर्दै आएको छ। १८औं शताब्दीमा सुरु भएको परिक्रमा अझै जीवितै छ। मटिहानी नगरपालिकाले परिक्रमावासी चौथो दिन महिटानी आउने भएपछि स्वागतमा सार्वजनिक बिदा दिने चलन चलाएको छ। गत मंसिर ६ मा मटिहानीमा राष्ट्रपति विद्यादेवी भण्डारीको भ्रमण भयो। उनले ऊर्जाशील भूमि मटिहानीको विशेष चर्चा गरिन्। देशभर मटिहानीको गुरुकुलले शिक्षाको ज्योति फैलाउने काम गर्यो। यो प्राचीन गुरुकुलले तराई, पहाड र हिमालको भूगोल सम्बन्धलाई सामाजिक सद्भाव तथा भावनात्मक रूपमा जोड्नेसमेत काम गरिहेको छ, राष्ट्रपति भण्डारीले भनेकी थिइन्, यो गुरुकुलले बालगुरु षडानन्दजस्ता विद्वान, विदुषी जन्मायो। त्यसैले मटिहानी भूमि प्राचीन ज्ञानभूमि, तपोभूमि हो। १७७३ सालमा स्थापित भएको देशकै जेठो गुरुकुल हो। अर्थात् १८२५ सालमा पृथ्वीनारायण शाहले नेपाल एकीकरण गर्नुभन्दा पनि ५० वर्ष पहिले मटिहानीमा गुरुकुल खोलिएको थियो। जनकनन्दी सीताको पावनभूमि मटिहानी सबैका लागि प्रेरणाको स्रोत रहेको भण्डारीले भनेकी थिइन्। जहाँ प्रत्येक वर्ष एक दिन माध्यमिक परिक्रमाको रौनक छ। माध्यमिक परिक्रमा नेपालकै ठूलो धार्मिक यात्रा हो। १५ दिनसम्म चल्ने यस्तो परिक्रमा अनौठौ र एक मात्र परिक्रमा हो। जहाँ नेपालसँगै छिमेकी देश भारत गरी दुई देशमा परिक्रमा गरिन्छ। पहेंलो वस्त्र धारण गरेका दुई साधु घरीघण्टा बजाउँदै एकाबिहानै मिथिला बिहारी (राम) र किशोरीजी (सीता)को डोलासहित दगुर्दै मटिहानी आउँछन्। त्यो आवाजले बच्चादेखि वृद्धवृद्धासम्मको मनमा ऊर्जा भर्छ। डोला पछाडि आँखाले देखेसम्म हजारौं तिर्थालु भक्तजनको लावालस्कर हुन्छ। ढोलक, झायल, कर्ताल, हारमुनियमको तालमा भक्तजन कीर्तन मण्डली गर्छन्, नाच्छन्। जय सियाराम, जय सियाराम भन्दै भगवान्को महिमा गान गाउँछन्। यो संगीतम वातावरणले जो कोहीको लागि मन्त्रमुग्ध बनाउँछ। मानिस वर्षभरिका दुःख बिर्सिन्छन्। मानव नै भगवान् हो। दुःख परेकालाई सहयोग गर्दा, भोकालाई भोजन गराउँदा, पुण्य प्राप्ति हुन्छ भन्ने मानवतावादी भावना परिक्रमाले जगाउँछन्। यसले राजनीतिक कित्तामा विभाजित समाजलाई पनि जोडेको छ। किनकि वर्षभरि भएका सबै क्रोध, झैंझगडालाई बिर्सिंदै धार्मिक मेलामा रमाएको देख्न सकिन्छ। विशेष गरेर प्रौढप्रौढाहरू परिक्रमामा सहभागी हुन्छ। छोराबुहारीले घर व्यवहार सम्हाल्न थालेपछि जीवनमा कम्तीमा पनि एकपटक माध्यमिक परिक्रमा गर्न सबै चाहन्छन्। रमाइलो पक्ष, साधुहरू भने आफूसँग गाई, घोडा, बाँदरसहित परिक्रमा हुन्छन्। परिक्रमामा विशुद्ध पारिवारिक माहोल हुन्छ। धार्मिक यात्राबाट शान्ति र आनन्द मिलेको भाव स्पष्ट देखिन्छ। न दुःख न शोक। न चिन्ता न त बिध्न बाधा नै हुन्छ परिक्रमा यात्रामा। केवल आनन्द नै आनन्द मिल्छ। परिक्रमा हाम्रो संस्कृति हो। मिथिलाको सुसंस्कृत सभ्यता हो। यो एउटा मिथिलाको सांस्कृतिक पर्व हो, जसले आन्तरिक पर्यटनलाई बढावा दिन्छन्। नेपालभारतबीचको भावनात्मक सम्बन्धलाई रिचार्ज गर्छ। रोटीबेटीको सम्बन्धलाई संरक्षण, संवद्र्धन र प्रवद्र्धन गर्छ। जहाँ कृपा रामके होई, उहाँ कृपा सबकोई के। अर्थात् जहाँ भगवान् रामको कृपा हुन्छ त्यहाँ सबैको कृपा हुने लक्ष्मीनारायण मठ मटिहानीका महन्थ जगरनाथ दास वैष्णवको भनाइ छ। थप्छन्, परिक्रमा हाम्रो संस्कृति, हाम्रो सभ्यता हो। जहाँजहाँ राम र सीताको चरण परेको छ। ती ठाउँहरू भ्रमण गर्दा मनोकामना पूरा हुने जनविश्वास छ। हिमाल नपग्लिए मधेस सिञ्चित हुन्न। पहाड नउम्रे मधेसले पानी पाउन्न। मधेस डढे पहाड मर्छ। पहाड वर्षिए मधेस डुब्छ। हिमाल पग्ले पहाड खस्छ र मधेस पुरिन्छ। यस्तै सन्देश फैलाउँदै मिथिलाको सर्वाधिक लोकप्रिय १५ दिने मिथिला मध्यमा परिक्रमा ठूलो संख्यामा पहाडी समुदाय सहभागी हुन्थ्यो। तर, २०६३६४ सालको मधेस आन्दोलनले जनकपुर, जलेश्वरबाट पहाडी समुदाय बसाई सर्न थाले। यसको नकारात्मक प्रभाव परिक्रमा परेको देखिन्छ। उहिले जस्तो अहिले पहाडी समुदायको बाक्लो सहभागिता मिथिला परिक्रमामा देखिँदैन। उनीहरूको सहभागिताले धार्मिक, भाषिक, सांस्कृतिक, सामाजिक अन्तरघुलन बढाउँछ। खासमा, विगतजस्तै तराईमधेस र पहाड गरी दुई क्षेत्रका नेपालीलाई एक ठाउँमा ल्याउने सेतु बनिरहोस् माध्यमिक परिक्रमा। यो भक्तजनको चाहना हो। प्राचीन मिथिलाको राजधानी जनकपुरको चारै कुनामा राज जनकले चार वटा शिवालय क्रमशः कलानेश्वर, जलेश्वर, क्षीरेश्वर र सप्तेश्वर स्थापना गरेका थिए। जसलाई आधार मानी परिक्रमा गरिन्छ। चारवटै शिवालय राजाजनकको इष्ट देव हुन्। वर्षमा एक पटक विशाल रूपमा तीर्थालुहरू मोक्ष प्राप्तिका लागि मिथिलाको माध्यमिक परिक्रमा गर्छन्। मिथिलाको आफ्नै महत्त्व छ। संसारमा कुनै न कुनै पाप जानेर वा नजारे मानिसबाट भइरहेको हुन्छ। तीर्थ गरेपछि त्यसबाट मुक्ति पाइन्छ। तीर्थहरूमा गएर गरिएको पापहरू मिथिलाधामको परिक्रमा गरेपछि मात्रै कट्छ भन्ने धार्मिक विश्वास छ। अति प्राचीन ग्रन्थ विष्णुपुराण अन्तर्गतको मिथिला माहात्मको अध्याय१२ को ३३ श्लोकमा मिथिला परिक्रमाको बारेमा विस्तृत वर्णन गरिएको छ। मिथिला भूमि पावन, पवित्र छ। सीता पनि मिथिला भूमिमै उत्पन्न भइन्। राजा जनक शिवभक्त थिए। उनले जनकपुरको पूर्व र दक्षिण कुनामा स्थापना गरेको कलान्याश्वर महादेव स्थानबाट दुई साता चल्ने माध्यमिक परिक्रमा प्रारम्भ हुन्छ। यो परिक्रमालाई विस्तार गर्ने काम जानकी मन्दिरका महन्थ सुरकिशोर दासले व्यवस्थित रूपमा अगाडि बढाउने काम गरेका थिए। भारत वर्षमा यसरी तीर्थहरूको परिक्रमा गर्ने चलन छ। माध्यमिक परिक्रमा नेपालकै ठूलो धार्मिक यात्रा हो। माता, पिता, तीर्थ, गौं, यिनीहरूको परिदक्षिणा गर्नुपर्छ भन्ने भाव परिक्रमाले झल्काउँछ। त्यसैले पनि टाढाटाढा गएका मान्छेहरू वर्षमा एक पटक भए पनि परिक्रमा गरेर स्मरण गर्छन्। मिथिला क्षेत्रमा आराध्यदेव नै राम र सीता हुन्। १५ दिनसम्म चल्ने यस्तो परिक्रमा कहीँ छैन, जहाँ नेपालसँगै छिमेकी देश भारत गरी दुई देशमा परिक्रमा गरिन्छ। यो एउटा अनौठौ परिक्रमा हो। कोसी, गण्डक, गंगा, हिमालय मिथिला क्षेत्रभित्र पर्छ। यो बृहत् परिक्रमाभित्र पर्छ। राजा जनकको राजधानी जनकपुरलाई परिक्रमा गर्नु भनेको माध्यमिक परिक्रमा हो। दुई ठाउँमा मात्रै भगवान् नाचेका छन् वृन्दावनमा कृष्ण र अध्योधामा राम। मिथिलामा मिथिलानीले मात्रै भगवान्लाई नचाउँछन्। परिक्रमा शास्त्रपुराणमा सीमित भइसकेको थियो। करिब पौने दुई सय वर्षपहिले सियालाल प्रभंश नाम गरेको सन्तले १०१२ जना साधु मिलेर परिक्रमाको सुरु गरे। त्यसपछि मिथिला बिहारी (राम)को डोला सुरु भयो। त्यसपछि किशोरीजीको पनि डोला सुरु भयो।"
उतारचढावमा अर्थतन्त्रका सूचक,"पछिल्लो समय मुलुकको अर्थतन्त्र झन् बिग्रँदै गएको देखिन्छ। शोधनान्तर स्थिति, मुद्रास्फीति, विप्रेषण आप्रवाहमा सिमान्त बढोत्तरी, विदेशी मुद्रा सञ्चिति, व्यापारघाटालगायत सूचक हेर्दा अर्थतन्त्रमा झनै संकटतर्फ उन्मुख छ। सरकारी क्षेत्रबाट हुने सामान्य र औसत गतिको प्रयासबाट मात्रै आर्थिक सूचकहरू सुधार्न नसकिने हुन्छ। त्यसैले सबै क्षेत्रको सहभागिता आवश्यक छ। आर्थिक संकटको जोखिम निम्तन नदिन सबै दलबीच न्यूनतम साझा धारणा आवश्यक रहेको महसुस भएको छ। कोभिड महामारी संकट उच्चबिन्दुमा पुग्दा पनि अर्थतन्त्रका सूचक अहिलेजस्तो नराम्रा थिएनन्। अहिले पुनरुत्थानको चरणमा धराशायी बनिरहेका छन्। यो आफैंमा एक विरोधाभास हो भन्ने मत राख्नेहरू पनि छन्। नेपाल गम्भीर संकटको अवस्थाबाट गुज्रिरहेको छ। अर्थतन्त्र राजनीतिक खिचातानीको छायाँमा छ। राजनीतिका अगाडि अर्थतन्त्र निरीह र लावारिस भएको महसुस हुन्छ। यस्तो जटिल अवस्थामा पनि कसैले चासो देखाइरहेको अनुभूति हुँदैन। राजस्वमा दबाब झेलिरहेको अर्थ मन्त्रालयसँग आगामी ३० वैशाखमा हुने निर्वाचन सुरक्षाका लागि गृह मन्त्रालयले साढे १९ अर्ब रुपैयाँ बजेट माग गरेको छ। कुनै पनि पक्षबाट नेपालको अर्थतन्त्रको सकारात्मक चित्र उतार्न कठिन भएको छ। यो घडीमा बेरोजगारी समस्याको समाधानतर्फ उपयुक्त कदम अगाडि बढाउनु पर्छ। अन्यथा सामान्य नागरिकको जीवनयापनको कठिनाइ तथा गरिबको गाँस कटौती हुँदा राष्ट्रले कस्तो मोड लेला ? भन्न सकिन्न। नेपाल राष्ट्रबैंकका अनुसार चालू आर्थिक वर्षको ६ महिनामा कुल वस्तु आयात ५११ प्रतिशतले वृद्धि भई नौ खर्ब ९९ अर्ब ३४ करोड पुगेको छ। अघिल्लो वर्षको सोही अवधिमा यस्तो आयात ४८ प्रतिशतले घटेको बैंकले जनाएको छ। वस्तु आयात गरिने मुलुकका आधारमा भारत, चीन तथा अन्य मुलुकबाट भएको आयात क्रमशः ३७५ प्रतिशत, ५१५ प्रतिशत र ९८२ प्रतिशतले वृद्धि भएको छ। वस्तुगत आधारमा पेट्रोलियम पदार्थ, औषधि, कच्चा पाम तेल, यातायातका साधन तथा पार्टपुर्जा, कच्चा सोयाबिन तेललगायत वस्तुको आयात बढ्यो। तर पनि एमएस बिलेट, सिमेन्ट, दाल, मोलासिस सुगर, कीटनाशक लगायत वस्तुको आयात घटेको प्रतिवेदनमा छ। राष्ट्रबैंकका अनुसार चालू आवको ६ महिनामा कुलवस्तु व्यापारघाटा ४६६ प्रतिशतले बढेर आठ खर्ब ८० अर्ब ४९ करोड रुपैयाँ पुगेको छ। अघिल्लो वर्षको सोही अवधिमा यस्तो घाटा ५८ प्रतिशतले घटेको थियो। समीक्षा अवधिमा निर्यातआयात अनुपात ११९ प्रतिशत पुगेको छ। अघिल्लो वर्षको सोही अवधिमा यस्तो अनुपात ९२ प्रतिशत रहेको राष्ट्रबैंकको भनाइ छ। अर्थतन्त्रको नकारात्मक सूचक हेर्दा ठोस कार्ययोजना र मौद्रिक नीतिको सही अवलम्बन हुनु आवश्यक र अनिवार्य छ। किनकि नेपाललाई राजनीतिकभन्दा आर्थिक समस्या बढी चुनौतीपूर्ण छ। मुलुकको निर्यात व्यापारमा सुधार देखिए पनि आयात उच्च हुँदा वैदेशिक व्यापारघाटा बढेको छ। राष्ट्रबैंकले देशको वर्तमान आर्थिक तथा वित्तीय स्थितिसम्बन्धी ६ महिनाको प्रतिवेदन हालै सार्वजनिक गरेको छ। जसअनुसार निर्यात बढेसँगै आयात पनि उच्चरूपमा बढ्दा व्यापारघाटा पनि उल्लेख्य रूपमा बढेको छ । चालू आर्थिक वर्षको ६ महिनामा कुल वस्तु निर्यात ९५५ प्रतिशतले बढेर एक खर्ब १८ अर्ब ८५ करोड रुपैयाँ पुगेको छ। अघिल्लो वर्षको सोही अवधिमा यस्तो निर्यात ६१ प्रतिशतले वृद्धि भएको थियो। चालू आर्थिक वर्ष २०७८७९ को ६ महिनामा परिवत्र्य विदेशी मुद्रा भुक्तानी गरी एक खर्ब १० अर्ब ९१ करोड बराबरको वस्तु आयात भएको छ। अघिल्लो वर्षको सोही अवधिमा यस्तो आयात ८३ अर्ब एक करोडबराबर भएको प्रतिवेदनमा छ। ६ महिनामा चार खर्ब ६८ अर्ब ४५ करोड रुपैयाँ विप्रेषणका रूपमा भित्रिएको छ। वैदेशिक रोजगारीबाट प्राप्त आय विप्रेषण आप्रवाह घटेको छ। राष्ट्रबैंकका अनुसार चालू आर्थिक वर्षको ६ महिनामा विप्रेषण आप्रवाहमा ५५ प्रतिशतले घटेर चार खर्ब ६८ अर्ब ४५ करोड रुपैयाँमा खुम्चिएको छ। अघिल्लो वर्षको सोही अवधिमा विप्रेषण आप्रवाह १११ प्रतिशतले बढेको थियो। समीक्षा अवधिमा खुद ट्रान्सफर ४९ प्रतिशतले कमी आई पाँच खर्ब २३ अर्ब एक करोड पुगेको छ। अघिल्लो वर्षको सोही अवधिमा यस्तो ट्रान्सफर ८९ प्रतिशतले बढेको थियो। खुद सेवा आय घाटामा देखिएको छ। खुद सेवा आय ४६ अर्ब १७ करोड रुपैयाँले घाटामा देखिएको छ। चालूखाता घाटामा देखिएको छ। राष्ट्रबैंकका अनुसार चालू आर्थिक वर्षको ६ महिनामा चालू खाता तीन खर्ब ५४ अर्ब सात करोडले घाटामा छ। चालू आवको ६ महिनामा शोधनान्तर स्थिति दुई खर्ब ४१ अर्ब २३ करोड रुपैयाँले घाटा देखिन्छ। चालू आर्थिक वर्ष २०७८७९ को पहिलो ६ महिनामा मूल्य अभिवृद्धि कर बाहेक अन्य शीर्षकमा लक्ष्यभन्दा कम राजस्व संकलन भएको छ। मूल्य अभिवृद्धि कर अर्धवार्षिक लक्ष्यभन्दा ३६३ प्रतिशत बढी संकलन भए पनि अन्य शीर्षकमा लक्ष्य भेटिएको छैन। चालू आवको पहिलो ६ महिनामा अत्यधिक मात्रामा आयात बढे पनि भन्सार महसुलले समेत लक्ष्य छुन नसकेको तथ्यांकले देखाएको छ। सरकारले पुस मसान्तसम्ममा १ खर्ब ३३ अर्ब भन्सार महसुल उठाउने लक्ष्य राखेकोमा १ खर्ब ३० अर्ब अर्थात् लक्ष्यको ९७९ प्रतिशत मात्र उठेको छ। ओरालो लागेको नेपाली अर्थतन्त्रलाई उपचार गर्ने क्रममा सरकार वैकल्पिक स्रोतहरू एवं उपायको खोजीमा लाग्नु पर्छ। गत आव २०७७७८ मा कोरोना नियन्त्रण गर्न लगाइएको बन्दाबन्दीका कारण अनौपचारिक रूपमा आउने पैसा पनि औपचारिक रूपमा आउने गरेको थियो। अहिले पुनः हुन्डीजस्ता अनौपचारिक कारोबार हुन थालेको अनुमान छ। आयात र निर्यातको उचित सन्तुलन कायम राख्नु मुलुकका लागि महत्वपूर्ण छ। हालै राष्ट्रबैंकले आयात कर्जामा एकीकृत निर्देशिकामार्फत कडाइ गरेको थियो। वास्तवमा नेपालमा आयात नगरी नहुने मात्र नभई आयात प्रतिस्थापन गर्न सकिने वस्तुको समेत आयात बढ्दा मुलुकको व्यापारघाटा चुलिएको हो। नेपालमा खुल्ला र पारदर्शी आयात व्यवस्था छ। आयात सम्बन्धित नियम र नियमहरू उद्योग, वाणिज्य र आपूर्ति मन्त्रालय र यसका निकायहरू अर्थ मन्त्रालयअन्तर्गत भन्सार विभागसँग सम्बन्धित छन्। नेपालको व्यापार घाटा कम गर्नसमेत उचित आयात व्यवस्थापन गर्नु आवश्यक र अनिवार्य भइसकेको छ। व्यापार घाटा र देशको भुक्तानी सन्तुलनमा पर्ने दबाबलाई न्यूनीकरण गर्न विलासिता तथा अत्यावश्यक वस्तुको आयातलाई नियन्त्रण र प्रतिस्थापनमा ध्यान दिन आवश्यक र अपरिहार्य भएको छ। अर्थतन्त्रको नकारात्मक सूचक हेर्दा ठोस कार्य योजना र मौद्रिक नीतिको सही अवलम्बन हुनु आवश्यक र अनिवार्य छ। किनकि नेपाललाई राजनीतिकभन्दा आर्थिक समस्या बढी चुनौतीपूर्ण छ। देशलाई आवश्यक मात्रामा विदेशी सहयोग एक वर्षदेखि अपेक्षित मात्रामा जुट्न नसक्नु, रुग्ण उद्योगका लागि राहतको प्याकेज आउन नसक्नु, वैदेशिक लगानी विमुख हुनु र भएकै स्वदेशी लगानी पनि उत्पादनशील क्षेत्रमा परिचालन गर्न नसक्नु आदि कटुयथार्थ छन्। देशको हालको विषम एवं असहज स्थिति, कोभिड१९ को असर, राजनीतिक अस्थिरता र खस्कँदो आर्थिक स्थितिका कारण आज निजी क्षेत्रले रोजगारी दिने कुरा त्यति सहज भएन। त्यसो हुँदा नागरिक समाजको दायित्व र व्यवसायिक समुदायले समेत आफूले निभाउनु पर्ने भूमिकाको बोध गरेका छन्। निजी क्षेत्रले नेपालको भविष्य निर्धारणमा यही बोधमा उल्लेख्य भूमिका खेल्नुपर्छ। असफल समाजमा सफल व्यवसाय हुन नसक्ने र असफल व्यवसायबाट सफल समाजको पनि निर्माण हुन नसक्ने हुँदा समृद्धिका लागि स्थायित्व, शान्ति र उचित नियमन चाहिने कुरामा दुइमत छैन। देशलाई परनिर्भरतातर्फ क्रमशः धकेल्ने कार्यलाई तुरुन्त रोक्नुपर्छ। उद्योग व्यवसाय मौलाउने वातावरण तयार पार्न सक्नुपर्छ। जनविश्वास र जनचाहना बमोजिम मुलुकको आर्थिक आधार पनि सुदृढ हुँदै जान्छ। गरिबी, असमानता, कुशासन, भ्रष्टाचार र अत्यावश्यकीय सामानहरूको सरल एवं सहज आपूर्ति हुनु नसक्नु नेपालमा अशान्ति बढाउने कारक त्त्व हुन्। यस्तै, ग्रामीण एवं दुर्गम समुदायमा आवश्यक भौतिक संरचनाको अभाव र पिछडिएका वर्गहरूका कारण पनि ती त्त्वका रूपमा देखिन्छन्। त्यसर्थ गरिबी, कुशासन र पिछडिएका जनताबीच सम्बन्धलाई तोड्नुपर्छ। निजी क्षेत्रले राजनीतिक परिवर्तन र कोभिडमा सरकारले गरेको उपायको स्वागत गर्यो। वर्तमान अनिश्चितता खासगरी यसले आर्थिक विकास, लगानी र रोजगारी सिर्जनामा पारेको नकारात्मक असरका सम्बन्धमा चासो चिन्ता व्यक्त गरेका थियो। देशमा हालको असहज परिस्थितिमा सुधार भएन। क्रमशः स्थिति बढ्दै गए यसले अर्थव्यवस्थाभित्र सामाजिक तहसनहसको स्थिति ल्याउन मद्दत गर्ने सम्भावना रहन्छ। नेपाली अर्थ व्यवस्थाको क्षेत्रगत संरचना नै हाल केही नराम्रा संकेत देखिइसकेको छ। जस्तो नेपालीले विप्रेषणको रूपमा पठाउने रकम उद्योग, व्यापार वा उत्पादनशीलमा लगानी गर्नुको सट्टा अचल सम्पत्ति, घर जग्गा खरिद र उपभोगमा नै खर्च गर्छन्। जसले गर्दा पैसा कमाई धनी बन्ने व्यक्ति सहरकेन्द्रित भई गाउँ उपेक्षित भएको छ। ओरालो लागेको नेपाली अर्थतन्त्रलाई उपचार गर्ने क्रममा सरकार वैकल्पिक स्रोतहरू एवं उपायको खोजीमा लाग्नु पर्छ। अन्यथा भीरको डिलमा पुगेको जर्जर अर्थतन्त्र कुनै पनि समयमा भीरबाट गुल्टन सक्ने देखिन्छ। यो यथार्थतालाई आत्मसात गर्दै असफल अर्थतन्त्र वा राष्ट्रको रूपमा नेपाललाई विश्वसामु प्रस्तुत नगरौं। मौद्रिक नीतिको लक्ष्यअनुसार विदेशी मुद्रा सञ्चिति गर्न भने चुनौतीपूर्ण हुने देखिन्छ। अब आयातलाई निरुत्साहित गर्ने र निर्यात प्रोत्साहन गर्नेगरी नीति ल्याउनुपर्छ।"
अमेरिकी र युक्रेनी विदेशमन्त्रीबीच टेलिफोन वार्ता : सुरक्षा र मानवीय सहायता बारे छलफल,वासिङटन डिसी : अमेरिकी विदेशमन्त्री एन्टोनी ब्लिन्केन र युक्रेनका विदेशमन्त्री दिमित्रो कुलेबाबीच टेलिफोन वार्ता भएको छ। उनीहरुबीच युक्रेनलाई थप सुरक्षा र मानवीय सहायता उपलब्ध गराउने समन्वयात्मक प्रयासहरूबारे छलफल भएको अमेरिकी विदेश मन्त्रालयका प्रवक्ता नेड प्राइसले बताएका छन्। वार्तापछि आधिकारिक विज्ञप्ति जारी गर्दै विदेशमन्त्री एन्टोनी जे ब्लिन्केनले बिहीबार युक्रेनी विदेशमन्त्री दिमिट्रो कुलेबासँग फोनमा कुरा गरेका थिए। वार्तामा उनीहरुबीच युक्रेनलाई थप सुरक्षा सहयोग र मानवीय सहयोग उपलब्ध गराउने समन्वयात्मक प्रयासहरूबारे छलफल भएको जनाइएको छ। ब्लिन्केन र कुलेबाले रुसको सैन्य कारबाही रोक्न जारी कूटनीतिक प्रयासहरूबारे पनि छलफल गरेको प्राइसले उल्लेख गरेका छन्।
पञ्जाब चुनावी नतिजा : आम आदमी पार्टी विजयी,"पञ्जाब : पञ्जाबका दिग्गज नेता तथा पूर्वमुख्यमन्त्री क्याप्टेन अमरिंदर सिंह पटियालाले चुनाव हारेका छन् । उनी आम आद्मी पार्टीका उम्मेदवार अजितपाल सिंह कोहलीसँग पराजित भएका हुन् । यसपटक कप्तान कांग्रेसबाट हटेर छुट्टै पार्टी बनाइ चुनाव लडिरहेका थिए। साथै उनले यसपटक भाजपासँग गठबन्धन गरेका थिए। क्याप्टेन अमरिंदर सिंहले पटियालामा सन् २०१७ मा जितेका थिए। उक्त समयमा आम आदमी पार्टीका डा बलबीर सिंहलाई ५२४०७ मतले पराजित गरेका थिए। सो समय उनले कुल ६८२९ प्रतिशत भोट पाएका थिए। राज्यको पटियाला अर्बन सिटलाई क्याप्टेन अमरिंदर सिंहको पारिवारिक गढ मानिन्छ। अमरिंदर सन् २००२, २००७, २०१२ र २०१७ मा लगातार चार पटक यहाँबाट विधायक बने। सन् २०१४ मा अमरिन्दर सिंहले अमृतसर लोकसभा सीटबाट चुनाव लडे र जितेर आफ्नो विधानसभा सीट त्यागे। उनले छोडेको सिटमा उनकी पत्नी प्रनीत कौरले उपचुनावमा जितेकी थिइन्। क्याप्टेन अमरिंदर सिंहको उमेर ७९ वर्ष छ । उनले पेश गरेको शपथ पत्र अनुसार उनको कुल सम्पत्ति ६८७ करोड रहेको छ । भाजपाले पञ्जाबमा अमरिंदर सिंहको पञ्जाब लोक कांग्रेस र सुखदेव सिंह ढिन्डसाको शिरोमणि अकाली दल (युनाइटेड) सँग गठबन्धन गरेको भारतीय सञ्चार माध्यमले जनाएका छन्।"
पाल्पाली ढाकाको अन्तराष्ट्रिय ब्राण्डिङ गरिँदै,"पाल्पा : पाल्पामा हस्तकलाका माध्यमबाट उत्पादित पाल्पाली ढाकाको प्रवर्द्धन अभियान थालिएको छ। यहाँका ढाकालाई ब्राण्ड बनाएर यसमा आधारित उद्यमीलाई टेवा दिने लक्ष्यसहित सो अभियान सुरुआत गरिएको हो। लुम्बिनी प्रदेश सरकार, तानसेन नगरपालिका, युके एडको सीप नामक परियोजना र पाल्पाली ढाका सङ्घको साझेदारीमा नेपाली ढाका समृद्धिका लागि साझेदारी कार्यक्रम मार्फत ब्राण्डिङ गरिँदैछ। ब्राण्डिङ नै गरेर प्रमाणित गरी पाल्पाली ढाका कपडा चिनाउने अभियानमा जुटेको तानसेन नगरप्रमुख अशोककुमार शाहीले जानकारी दिए। नेपाल र नेपालीको ब्राण्डका रूपमा विदेशमा समेत यसले पहिचान बनाएको उनले बताए। जिल्लामा हस्तकलाका माध्यमबाट उत्पादित ढाका कपडा देशभर उपलब्ध गराइने छ। ढाका उद्योगी सागर महर्जनले भने, 'अब देशका ठूला सहरमा पाल्पाली ढाका कपडा सहजरूपमा उपलब्ध हुनेछ। यसका लागि पाल्पाली ढाका सङ्घले परियोजनाका माध्यमबाट उत्पादन वृद्धि गर्नेछ।' सङ्घले निश्चित गुणस्तरसहित ब्राण्ड लिएर पाल्पाली ढाकाको कपडालाई बजारमा लैजाने तयारी गरेको छ। यसमाथि हातबाट बनेको कपडाको गुणस्तर पनि उत्कृष्ट मानिँदै आएको छ। यस्तो कपडालाई अझ बढी प्रचारप्रसार गर्न सके उद्यमी र व्यापारीलाई मात्र होइन, नेपालकै अर्थतन्त्रमा समेत सहयोग पुग्न सक्छ। आकर्षक ढाका कपडा उत्पादन गर्ने उद्योगमा दक्ष कामदारको अभावले थियो। कामदार अभावमा ढाका कपडा उत्पादन न्यून मात्रा रहेकामा सीप परियोजनाको सहयोगमा अहिले बन्द उद्योग सञ्चालनमा छन्। पाल्पाली ढाका कपडा पाल्पाको मौलिक पहिचान हो। पाल्पा ढाका उद्योगी सङ्गठित भएपछि ढाका कपडा उत्पादन, विविधिकरण, तयारी पोशाक, बजारीकरणमा परियोजनाले सहयोग गरेपछि ढाका कपडाको उत्पादनमा वृद्धि भएको ढाका उद्यमी मनोज पौड्यालले जानकारी दिए। उनले भने, 'बन्द अवस्थामा रहेका उद्योगमा अहिले धमाधम ढाका कपडा उत्पादन हुन थालेसँगै रोजगारीका अवसर सिर्जना भएको छ। ढाका कपडालाई ब्राण्डिङ गर्ने तयारी गरिएको छ। काठमाडौँमा ब्राण्डिङका लागि लोगो प्रदर्शन गरिएको छ।' हस्तकलाको माध्यमबाट पछ्यौरा, टोपी, टाइ, कुर्ता, कोट तथा पर्दाका लागि ढाका कपडा उत्पादन हुन्छ। फुर्सुदका समयमा यहाँका महिला उद्योगमा ढाका कपडा बुन्छन्। तानसेनकी लक्ष्मी थापाले ढाका कपडा बुनेर मासिक आठ हजारभन्दा बढी आम्दानी भएको बताए। ढाका उद्योगमा ढाका कपडा, तयारी पोशाक उत्पादनबाट पाल्पामा महिलाले रोजगारी पाएका छन्। यसले घर खर्च, परिवारको लालनपालनका केही खर्चको व्यवस्थापन गर्न सहज भएको हो। महिलाहरू सामान्य खर्चका लागि अरुको भर पर्ने दिनहरु ढाका कपडा बुन्न थालेपछि हटेको हो। रम्भा गाउँपालिकाकी उषा सिंजालीले हस्तकलाको प्रयोग गरी ढाका कपडामा बुट्टा बनाउन खप्पिस भएका छन्। ढाका कपडा उत्पादनका क्रममा हात तथा खुट्टाको एकसाथ प्रयोग गर्नुपर्छ। तानमा पहिला धागो हाल्ने र डिजाइन गर्ने हो। हस्तकलाको प्रयोग गरी विभिन्न प्रकारका बुट्टाहरु भर्ने चलन छ। मसिनो काम भएकाले एक मिटर ढाका कपडा उत्पादन गर्न झण्डै तीनचार दिन लाग्छ। यसरी ढाका कपडा बुनेर आम्दानी गर्न पाउँदा यहाँका महिला उत्साहित बनेका छन्। रासस"
मेक्सिकोमा १० जनाको गोली हानी हत्या,"मेक्सिको : मेक्सिकोमा गोली हानेर १० जनाको हत्या गरिएको छ। मेक्सिकोको एट्लिक्समा रहेको बस्तीको एक घरमा बुधबार गोली हानेर एकै घरका १० को ज्यान लिइएको प्रहरीले जनाएको छ। मध्य मेक्सिकोको एट्लिक्सकोमा भएको सो हत्याकाण्डको अनुसन्धान सुरु भएको प्रहरीले जनाएको छ। उक्त सहरको एक निजी बस्तीमा भएको सो हत्याकाण्डमा तीन जना महिला पनि रहेका छन्। पुएबला प्रान्तको न्यायाधिवक्ताको कार्यालयले सो घटनाको अनुसन्धान सुरु भएको र यसमा लागू औषधका कारोबारीहरुको हात रहेको अनुमान गरिएको बताएको छ। मारिएका नौ जनालाई नै टाउको, खुट्टा र छातीमा गोली हानिएको सो कार्यालयले जानकारी दिएको छ। हत्या गरिएको सो घरको वरपर यसअघि पनि लागू पदार्थको किनबेच गर्ने गरिएको थियो। त्यसैले यो हत्याकाण्ड पनि लागू पदार्थको किनबेचमा संलग्न समूहरुको झगडाका कारण हुनसक्ने अनुमान गरिएको प्रहरीले जनाएको छ। मारिएकाहरुको पहिचान हुन सकेको छैन। तीमध्ये कतिपय सोही घरका भए पनि सबैजना भने नभएको अनुमान गरिएको प्रहरीले जनाएको छ।रासस"
एसको केन्द्रीय कमिटी बैठक : प्रतिवेदनबारे समूहगत छलफलको निष्कर्ष प्रस्तुत हुने,"काठमाडौं : नेकपा एकीकृत समाजवादी केन्द्रीय कमिटीको बैठक आजपनि बस्दैछ। बुधबार अध्यक्ष माधवकुमार नेपालले बैठकमा पेश गरेको राजनीतिक प्रतिवेदनमाथि समूहगत छलफल जारी छ। ९ समूहमा विभाजन गरेर छलफल चलिरहेको र छलफलको निष्कर्ष समूह नेताले आजको बैठकमा सुनाउने महासचिव डा बेदुराम भुसालले जानकारी दिए। उनकाअनुसार बैठकमा प्रस्तुत राजनीतिक प्रतिवेदन र निर्देशिकाहरुमाथि छलफल गरी सुझाव प्रस्तुत गर्न नौ समूहमा विभाजन गरिएको हो। बैठकमा राजनीतिक प्रतिवेदनका अतिरिक्त सम्पर्क मञ्च सञ्चालन निर्देशिका र मोर्चा संगठन सञ्चालन निर्देशिका पनि छलफलका लागि प्रस्तुत गरिएको छ। नेपालले कांग्रेस र एमाले मिल्न नदिन व्याख्यात्मक घोषणासहित एमसीसी सम्झौता संसदबाट अनुमोदन गरिएको बताएका थिए। अध्यक्ष नेपालले प्रस्तुत गरेको राजनीतिक प्रतिवेदनमा नेपाली कांग्रेस र एमाले मिलेर पाँच दलीय गठबन्धनलाई तोड्ने प्रयास असफल बनाउन एमसीसी अनुमोदनमा सहभागी भएको उल्लेख छ। पाँच दलीय गठबन्धनलाई तोड्ने, सभामुखलाई पदबाट हटाउने र हाम्रो पार्टीका १४ जना सांसदलाई कारवाही गर्नेगरी नेपाली कांग्रेस र एमाले मिलेर एमसीसी कम्प्याक्ट जस्ताको तस्तै अनुमोदन गर्ने थिए। त्यस्तो अवस्थामा पाँच दलीय गठबन्धन तोडिने, सभामुखलाई पदबाट हटाइने, हाम्रो पार्टीका १४ जना सांसदलाई कारवाही गरिने र हाम्रो पार्टीको अस्तित्व समाप्त पारिने र अदालतलाई समेत प्रयोग गर्नेसम्मका कार्य हुन सक्दथे। हामीले वैकल्पिक बाटो रोजेर ती सवै खतरालाई टारेका छौं, प्रतिवेदनमा भनिएको छ। पार्टीको दर्ता खारेज गर्ने तथा प्रधानन्याधीश चोलेन्द्र शम्शेर जबरामाथिको महाभियोग फिर्ता लिनेगरी एमसीसी कम्प्याक्ट जस्ताको त्यस्तै अनुमोदन गर्ने प्रयास भएपछि पाँच दलीय गठबन्धनमा संलग्न दलहरू वैकल्पिक निकासको खोजीमा लागेको प्रतिवेदनमा उल्लेख छ। त्यसै क्रममा एमसीसी कम्प्याक्टको सम्झौतासँगै त्यसको व्याख्यात्मक घोषणा गरेर जान सकिने धारणा विकसित भयो। त्यस धारणामा हामी पनि आधारभूत रूपमा सहमत भयौं। फागुन १५ मा बसेको हाम्रो पार्टी स्थायी कमिटीको बैठकले हामीले उठाएका ११ बुँदाको सम्बोधन हुने र यदि व्याख्यात्मक घोषणाअनुरूप नभएमा ३० दिनको सूचना दिएर सम्झौता खारेज गर्न सकिने समेतको व्याख्यात्मक घोषणासहित एमसीसी कम्प्याक्ट सम्झौता अनुमोदन गर्न सकिने निर्णयमा गयौं। एकीकृत समाजवादीको वैधानिकता नै समाप्त पार्ने षडयन्त्र भएकाले एमसीसी अनुमोदन : नेपाल एमसीसीका नाममा सत्ता गठबन्धन तोड्ने अनेकौं षडयन्त्र भए : माधव नेपाल माधव नेपालको प्रतिवेदन : कांग्रेसएमाले मिल्ने खतरा टार्न एमसीसी अनुमोदन"
नीति कथा : सच्चा साथी,"९ वर्षको एक विद्यार्थी कक्षा कोठामा थिए। उनी बेन्चमा बसिरहेका थिए। पाइन्ट भिजेको महसुस उनलाई भयो। अचानक यस्तो भएपछि ती विद्यार्थी तनावले आफलताफल बने। के गर्ने के नगर्ने ? अब शिक्षक र साथीलाई के भन्ने, के नभन्ने ? साथीले देखे भने आफूलाई निकै मजाले खिल्ली उडाउनेछन् भन्ठानेर उनले जुक्ति खोजे। तर, केही पाएनन्। उनले इज्जत जाला भनेर चिन्ता गर्दागर्दै एकपटक उनको मुटुले झन्डै धड्कन नै छोड्यो। विद्यार्थी तुरुन्तै केही गर्न चाहन्थे। त्यति नै बेला शिक्षक कक्षामा पसे। सँगसँगै साथी सजन पनि ढोकाबाट कक्षाकोठाभित्र पसे। उनले सुनको माछा बोकेका थिए। उनले साथीको अवस्था देखिहाले। जब नजिक पुगे तब उनले शिक्षकले देख्लान् भन्ठानेर माछाको भाँडो हल्लाए। उल्टै साथीले ठोक्काएको भन्दै रिसाए। शिक्षकले सजनलाई गाली गरे। त्यसपछि शिक्षकले विद्यार्थीलाई पाइन्ट फेर्न सुझाव दिए र सहयोग पनि गरे। उनी अर्को कोठा गए र कसैको एउटा पाइन्ट आफूले लगाए। त्यसपछि कक्षामा फर्किएर पढ्न बसे। कक्षाका सबैले केटाको पाइन्ट भिजेको गल्ती सजनको भनेर फेरि सबैले उनलाई सजग गराए। कक्षामा यसरी गल्ती गर्नु सही काम नभएको भने। तर, सजन चुपचाप बसे, केही बोलेनन्। जब कक्षाहरू सकिए तब विद्यार्थीले सजनलाई भेट्छन्। भेटमा उनले सोध्छन्, साथी, तिमीले यो जानाजानी किन त्यसो गर्यांै ? उनले भने, मैले पनि एक पटक कक्षामा हुँदा मेरो पाइन्ट यसरी नै भिजाएको थिएँ। जब देखें तत्काल तिम्रो इज्जत जोगाउनु पर्छ भन्ने लाग्यो। नैतिक शिक्षा : हामी प्रत्येकले राम्रो र नराम्रो दिनहरूको सामना गर्नुपर्छ। तपाईंको खराब दिनहरूमा मद्दत गर्ने मात्र तपाईंका सच्चा साथी हुन्।"
कांग्रेस गठबन्धनमै चुनाव लड्छ : प्रधानमन्त्री देउवा,"वीरगन्ज : प्रधानमन्त्री शेरबहादुर देउवा अहिलेको सत्तागठबन्धन आगामी चुनावसम्म नै कायम रहने बताएका छन्। बिहीबार वीरगन्जमा नेपाली कांग्रेस पर्साका निर्वाचित पदाधिकारी र सदस्यहरुको प्रमाणपत्र वितरण कार्यक्रमलाई सम्बोधन गर्दै देउवाले पाँच दलीय गठबन्धन चुनावसम्म कायम रहने स्पष्ट पारेका हुन् । कांग्रेस सभापतिसमेत रहेका देउवाले एक्लै चुनाव लड्दा कुनै पनि दलको बहुमत आउने अवस्था नदेखिएकाले आगामी तीनै तहको निर्वाचनमा कांग्रेसले गठबन्धनमा रहेका दलहरुसँग मिलेर चुनाव लड्ने बताए। देउवाले भने ,अहिले एक्लै चुनाव लड्दा कुनै पनि दलले बहुमत ल्याउन सक्ने अवस्था देखिन्न, त्यसैले चुनावमा गठबन्धनका दलहरुसँग मिलेर कांग्रेसले चुनाव लड्नुपर्छ। उनले गठबन्धनका अन्य सहयात्री दलहरु चिढ्याउने काम नगर्न नेता कार्यकर्ताहरुलाई निर्देशन दिए । संविधानको रक्षा र लोकतन्त्रलाइ संस्थागत गर्न पनि गठबन्धनका दलहरु बीचको सहकार्य र एकता आवश्यक रहेको देउवाले बताए। देउवाले एमसीसी परियोजना मुलुकको हितमा रहेको जिकिर गरे । एमसीसी परियोजना, ऋणमा नभइ अनुदानमा आएको परियोजना रहेको भन्दै प्रधानमन्त्री देउवाले यसले देशको विकासमा सहयोग पुग्नुका साथै रोजगारी पनि सिर्जना गर्ने धारणा राखे। नेपाल दुई ठूला छिमेकी देशको बीचमा रहेको भन्दै उनले दुवै छिमेकीसँग नेपालले समदुरी र सन्तुलित सम्बन्ध राखेर अगाडि बढ्नुपर्ने स्पष्ट पारे। कार्यक्रममा प्रधानमन्त्री देउवाले पर्साको पोखरीया नगरपालिकाका नगर प्रमुख दिपनारायण रौनीयारलाई कांग्रेस पार्टीको सदस्यता प्रदान गर्दै पार्टीमा प्रवेश गराएका थिए।"
आयल निगमको कार्यकारी निर्देशकका लागि तीन जना सिफारिस,"काठमाडौं : नेपाल आयल निगमनको कार्यकारी निर्देशकका लागि तीन जनाको नाम सिफारिस गरेको छ । कार्यकारी निर्देशक सिफारिस समितिले चण्डिका प्रसाद भट्ट, जीवनप्रकाश सिटौला र उमेशप्रसाद थानीको नाम सिफारिस गरेको हो । निगमका तत्कालिन निर्देशक सुरेन्द्र पौडेलको कार्यकाल सकिएपछि सरकार नयाँ कार्यकारीका लागि आवेदन मागेको थियो । कुल १८ जनाको आवेदन परेको थियो । छनौट समितिले अन्तिम सूचीमा तीन जनाको नाम छानेको छ । मन्त्रिपरिषद्को बैठकले सिफारिस भएका तीनमध्ये एक जनालाई निगमनको कार्यकारी निर्देशक बनाउने छ ।"
जलवायु परिवर्तन संकटसँगै अवसर,"नेपालमा बाढी, पहिरो र डुबान तथा आगलागीजस्ता जलवायुजन्य जोखिमको संकट हरेक वर्ष बढ्दो छ। जलवायु परिवर्तनको संकटको बढ्दो प्रकृति र प्रभावलाई हेरेर वैज्ञानिकहरू जलवायु परिवर्तन नभनेर जलवायु संकट भन्नुपर्ने जिकिर पनि गर्दै आएका छन्। हरेक वर्ष असार, साउनमा आउने बाढी, पहिरो र डुबानको अवस्था र दुई हप्ताअगाडि मात्र पोखरामा परेको असिनालाई हेर्दा जलवायुजन्य जोखिम हरेक वर्ष अभूतपूर्व बढेको तथ्यलाई प्रमाणित गर्न अर्को उदाहरण खोज्नु पर्दैन। जसका कारण सरकारले उत्पादनशील कार्यक्रम र विकास निर्माणमा खर्च गर्नुपर्ने बजेट बढ्दो विपद् व्यवस्थापनमा खर्च गर्नुपर्दा रोजगारीका अवसर र आम्दानीका स्रोतमा संकुचन आएका छन्। गृह मन्त्रालयले प्रकाशन गरेको राष्ट्रिय विपद् प्रतिवेदन सन् २०१९ का अनुसार बाढी, पहिरो, चट्यांग, आगलागी, शीतलहरलगायतका जलवायुजन्य विपद्का कारण सन् २०१७ र २०१८ मात्र ९ सय ६८ जना मानिसले ज्यान गुमाएका थिए। तत्कालीन जनसंख्या तथा वातावरण मन्त्रालयको एक अध्ययनअनुसार नेपालको कुल ग्रार्हस्थ्य उत्पादनको करिब डेढदेखि दुई प्रतिशतसम्म हानिनोक्सानी जलवायुजन्य विपद्का कारण हरेक वर्ष हुने गरेको औंल्याएको छ। यो क्रम पछिल्ला वर्षमा अझ बढ्दै गएको अनुभूति हुन्छ। आपीसीसीले प्रकाशन गरेका तीनवटा विशेष प्रतिवेदन र छैटांै प्रतिवेदनका पहिलो र दोस्रो कार्यसमूहले प्रतिवेदन प्रकाशित गरिसकेका छन्। सबै प्रतिवेदनले जलवायु परिवर्तनको असरका कारण मानवीय र वातावारणीय पद्धतिमा नै खलबल ल्याउने परिकल्पना गरेका छन्। त्यसमा सबै राष्ट्रहरू संवेदनशील हुन एकदम जरुरी भइसकेको छ। पेरिस सम्झौताअनुसार पृथ्वीको तापक्रम १५ डिग्री सेल्सियसमा सीमित राख्ने भनिएको छ। त्यसो गर्न सकिएन भने पनि २ डिग्री सेल्सियसभन्दा बढी बढ्न नदिने भनिएको छ। तर पनि विगत २० वर्ष (२००१ देखि २०२०) मै पृथ्वीको तापक्रम ११ डिग्री सेल्सियसले बढेको तथ्यले सम्पूर्ण मानव समुदायलाई झस्काएको अवस्था छ। यस्तै, पछिल्लो तथ्यांकअनुसार छिमेकी राष्ट्र चीन र भारत विश्वमै अत्यधिक हरितगृह ग्यास उत्सर्जन गर्ने पहिलो र तेस्रो राष्ट्र हुन्। चीन र भारतको जनसंख्या पनि विश्वमा धेरै जनसंख्या हुने पहिलो र दोस्रो सूचीमा पर्छन्। स्वाभाविक छ कि धेरै जनसंख्या हुने राष्ट्रले उद्योगधन्दामार्फत वस्तु र सेवाको उत्पादन र उपभोग पनि धेरै गर्छन्। साथै त्यस्ता राष्ट्रहरूमा वस्तु र सेवाको व्यापार पनि बढी नै हुने गर्छ। तर यसको सिधा सम्बन्ध हरितगृह ग्यास उत्सर्जनसँग हुने गर्छ। जसका बारेमा हामी विरलै छलफल गर्छौं। चीन र भारतले गरेको हरितगृह ग्यास उत्सर्जनको प्रत्यक्ष नकारात्मक असर हिन्दूकुश हिमाल क्षेत्र मुख्यगरी नेपालका उच्च हिमाली क्षेत्रमा निश्चित छ। सम्भावित जलवायुजन्य विपद्बबाट हाम्रा हिमाल बचाउन अहिले नै पाइला चालिएन भने भविष्यमा त्यसबाट बच्न झन् ठूलो मूल्य चुकाउनुपर्ने हुन्छ। खुला सिमाना भएका छिमेकी राष्ट्रबाट हुन सक्ने जलवायुजन्यलगायत जुनसुकै नकारात्मक प्रभावबाट नेपाली समाजलाई सुरक्षित राख्नुपर्ने देखिएको छ। यसका लागि नेपाली समाजमा आत्मानुशासन र कडा कानुन कार्यान्वयन गर्ने परिपाटीको विकास गर्नुपर्ने हुन्छ। जुन कालान्तरमा ती राष्ट्रले जलवायु परिवर्तनमा पारेका असरबाट बच्न हाम्रा लागि आधारस्तम्भ नहोलान् भन्न सकिँदैन। जलवायुजन्य संकटबाट बच्न भौतिक विकास र प्राकृतिक वातावरणबीचको अन्तरसम्बन्धलाई पनि सन्तुलित रूपमा बुझ्नुपर्ने हुन्छ। वातावरणीय प्रभाव अध्ययनबिनाको भौतिक विकास जलवायुजन्य जोखिम हो। जलवायु परिवर्तनबाट उत्पन्न हुने संकटको विषयमा छलफल गर्दा नेपालका लागि सबैभन्दा ठूलो संकट भनेको पानीको संकट नै हो। आज जलवायु परिवर्तनका कारण घर वरिपरिका पानीका स्रोत सुक्दा पिउने पानीको संकट भएको छ। यो यसरी बढेको छ कि २४ घण्टामा १२ घण्टा पिउने पानीको जोहो गर्नमा बित्छ। यसबाट ग्रामीण महिला र सिमान्तकृत समुदाय बढी पीडित भएका छन्। अझ पछिल्लो समयमा जथाभावी खनिएका ग्रामीण सडकले गर्दा त पानीका मुहान सुकेका छन्। अझ वर्षा मौसममा बाढी, पहिरो र डुबानजस्ता विपद् ल्याउने मुख्य कारण बनेका छन्। पछिल्लो समय भएका मानवीय गतिविधिले पानी मुहानको पुनर्भरणमा सरकारी निकायहरूले खासै चासो दिएको पाइएको छैन। राष्ट्रपति चुरे तराई मधेस संरक्षण विकास समितिले चुरेको माटो चुरेलाईसफा पानी सबैलाई भन्ने मूल उद्देश्यका साथ पानीका मुहान संरक्षण कार्यक्रमलाई विशेष प्राथमिकता दिएको भए पनि पानीको बहुआयामिक उपयोगसम्बन्धी पद्धतिको विकास गर्न सकेको भने देखिँदैन। जसलाई आगामी दिनमा उच्च प्राथमिकताका साथ कार्यान्वयन गर्नुपर्ने हुन्छ। पानीको स्रोत अर्थात् पानी मुहान संरक्षणमा स्थानीय तहको अहम् भूमिका हुन्छ। तर पनि नीतिगत अस्पष्टता र प्राविधिक ज्ञान अभावका कारण उनीहरू द्विविधामा देखिन्छन्। नेपाल भूपरिवेष्ठित राष्ट्र हो र यहाँ पानीका दुईवटा मात्र प्राकृतिक स्रोत छन्। एउटा हिमालबाट हिउँ पग्लेर आउने नदी प्रणाली र अर्को भनेको आकाशबाट पर्ने वर्षात्को पानी नै हो। दुवै खालका पानीलाई धेरैभन्दा धेरै क्षेत्रफलमा लामो समयसम्म सञ्चय गरेर राख्नुपर्छ। यसो गर्न सकियो भने मात्र हाम्रा समृद्धिका आयाम र अवसरहरू फराकिला हुनेछन्। विशेषत खानेपानी, सिँचाइ, जलविद्युत् र जल यातायात पानीको बढी प्रयोग हुने गरेको पृष्ठभूमि हामीसँग छ। त्यसरी सञ्चय गरेको पानीलाई माछापालन र पर्यटक गन्तव्यस्थलको रूपमा विकास गरी थप आर्थिक समृद्धि प्राप्त गर्ने माध्यमको रूपमा विकास गर्न सकिन्छ। त्यसरी सञ्चित गरेको पानीलाई आगलागी नियन्त्रण गर्न मात्र होइन, पृथ्वीको प्राकृतिक प्रक्रियालाई नियमित राख्नमा समेत महत्त्वपूर्ण भूमिका हुन्छ। जबसम्म नेपालीले आफूलाई पुग्ने खाद्यान्न आफैं उत्पादन गर्दैन र खानाको गुणस्तरको हिसाबकिताब राख्दैनन्, तबसम्म नेपालको जनशक्ति र आर्थिक विकासको परिकल्पना पनि गर्न सकिँदैन। जलवायुजन्य संकटबाट बच्न भौतिक विकास र प्राकृतिक वातावरणबीचको अन्तरसम्बन्धलाई पनि सन्तुलित रूपमा बुझ्नुपर्ने हुन्छ। वातावरणीय प्रभाव अध्ययनबिनाको भौतिक विकास जलवायुजन्य जोखिम हो। तर, हाम्रो देशमा वातावरणीय अध्ययन र यसले औंल्याएका विकल्प र प्रभाव न्यूनीकरणका उपायलाई कार्यान्वयन गर्ने विषयलाई एउटा झन्झटको रूपमा लिने चलन छ। विकास निर्माण गर्ने निकाय र निजी क्षेत्रले वातावरण संरक्षणमा इमान्दारिता देखाउन सकेन। त्यसको मार जनताको जीविकोपार्जन र समग्र राष्ट्रिय अर्थतन्त्रमा परेको छ। अझ चुरे क्षेत्रमा त त्यहाँ भएका खोलाको तल्लो तटीय क्षेत्रबाट ढुंगा, गिटी र बालुवा निकालेर राजस्व संकलन गर्ने चलन छ। यस्तै, त्यही राजस्व लगेर चुरेमा वातावरणीय प्रभाव अध्ययन बिनाडोजर मोटरबाटो खन्ने गरिन्छ। यस्तो परम्परालाई निरुत्साहित मात्र होइन, तुरुन्त बन्द गरेर चुरे क्षेत्रको प्राकृतिक सम्पदा बिक्री गर्नुपर्छ। त्यसबाट आएको कम्तीमा ५० प्रतिशत राजस्व चुरे क्षेत्रको संरक्षण गर्नमा नै खर्च गर्नुपर्ने कानुनी व्यवस्था गर्नुपर्छ। भविष्यमा चुरे क्षेत्र थप मरुभूमीकरणमा परिणत भई मानवीय र प्राकृतिक संकट आउने निश्चित छ। जलवायु परिवर्तनले ल्याउने अर्को संकट भनेको खाद्य सुरक्षा हो। अहिले पनि नेपाल खाद्यान्नमा आत्मनिर्भर छैन। ठुलो मात्रामा भारत र अन्य विदेश मुलुकबाट मिसावटयुक्त खाद्यान्न आयात गर्ने गरेको छ। हामीले जति नै अर्गानिक खेतीपाती प्रणालीको वकालत गरेको भए पनि नेपाली मन आयातित खाद्यान्नमा बढी रुचि राखेको देखिन्छ, जुन राम्रो लक्षण होइन। विप्रेषणबाट आएको पैसा विदेशी खाद्यान्न आयात गर्न खर्च हुँदा अर्थतन्त्रमा पर्ने नकारात्मक असर बहुआयामिक छन्। गरिबीका कारण होला, नेपालमा पौष्टिक खानाको बारेमा खासै छलफल र बहस नै हँुदैन। विश्वविद्यालयमा समेत खानाको परिकार र त्यसमा हुने पौष्टिक तत्त्वका बारेमा अध्ययन अनुसन्धान गर्ने चलन पनि छैन। जलवायु परिवर्तनको संकटबाट बच्ने हो र दिगो विकासको लक्ष्यसँगै आर्थिक समृद्धि हासिल गर्ने हो भने जलवायु परिवर्तनलाई एउटा अवसर ठान्नुपर्छ। जबसम्म नेपालीले आफूलाई पुग्ने खाद्यान्न आफैं उत्पादन गर्दैन र खानाको गुणस्तरको हिसाबकिताब राख्दैनन्, तबसम्म नेपालको जनशक्ति र आर्थिक विकासको परिकल्पना पनि गर्न सकिँदैन। नेपाललाई खाद्यान्नको क्षेत्रमा आत्मनिर्भर बनाउन कृषि, वन, जैविक विविधता र पानीको स्रोत संरक्षण र उत्पादनमा जुन मात्रामा राज्यको लगानी हुनुपर्ने हो त्यो पनि हुन सकेको देखिँदैन। एउटा किसानलाई अर्गानिकलगायतका आधुनिक खेती प्रणालीमा आकर्षण गर्न सरकारले केही अनुदानका प्याकेज ल्याएको भए पनि नतिजा आउन सकेको छैन। यस्तो पृष्ठभूमिमा निजी क्षेत्रलाई नीतिगत लाभ दिएर व्यावसायिक खेती प्रणाली गर्न प्रोत्साहन नगर्ने हो भने भविष्यमा खाद्यान्नको झन् ठुलो संकट आउने देखिन्छ। देशमा खाद्यान्नको भरपूर उत्पादन नहुँदा परनिर्भरता बढ्ने र यसको सिधा प्रभाव पुँजी पलायन देखिएको छ। खाद्यान्न अभावको असर मानिसको स्वास्थ्य र रोगसँग जुध्न सक्ने क्षमतासँग पनि गाँसिएको छ। गत दुई वर्षको हाम्रो जीवनयापनलाई केलाएर हेर्ने हो भने पनि कोभिड १९ जस्ता महामारीबाट बच्न पनि खाद्य सुरक्षाको महत्त्व झन् बढेर गएको पाइन्छ। जलवायु परिवर्तनका विविध संकटको बारेमा चर्चापरिचर्चा गरिरहँदा, अलि भिन्न तरिकाले संकटबाट मोचन हुने उपायको खोजी हुन पनि जरुरी छ। नेपालमा जलवायु परिवर्तनलाई सधैं चुनौतीका रूपमा लिने चलन छ। तर जलवायु परिवर्तनको संकटबाट बच्ने हो र दिगो विकासको लक्ष्यसँगै आर्थिक समृद्धि हासिल गर्ने हो भने जलवायु परिवर्तनलाई एउटा अवसर ठान्नुपर्छ। यसको व्याख्या गरेर निजी क्षेत्र र युवा पिँढीलाई आकर्षण गर्न पनि अब ढिलो गर्न हुँदैन। नवीनतम ज्ञान र प्रविधिको विकास गर्न युवा पिँढीको जति भूमिका हुन्छ। तिनको ज्ञान र प्रविधिमा लगानी गरेर वस्तु र सेवाको उत्पादन वृद्धि गर्नमा निजी क्षेत्रको भूमिका झन् महत्त्वपूर्ण हुन्छ।  ढकाल राष्ट्रपति चुरेतराई मधेस संरक्षण विकास समितिका सदस्यसचिव हुन्।"
महोत्तरीमा प्रहरीको सक्रियताले रोकियो बालविवाह,"महोत्तरी : महोत्तरीको गौशालामा हुनै लागेको बालविवाह प्रहरीले रोकिएको छ। गौशाला नगरपालिका ६ फुलकाहामा गएराति जन्तीसहित गर्न लागिएको १४ वर्षिया बालिकाको विवाह रोकिएको हो। प्रहरी निरीक्षक विष्णुप्रदीप बस्यालका अनुसार दिलेचन महतोले आफ्नी छोरीको गर्न खोजिएको बालविवाह प्रहरीको टोलीले तत्कालै रोकिएको हो। प्रहरीले गोप्य सूचना पाएलगतै स्थानिय नागरिक समाज, भद्रभलादमी, बुद्धिजीवीहरुको सहयोगमा सो कार्य सफल गरिएको प्रहरी निरीक्षक बस्यालले जानकारी दिए।"
मेलम्ची खानेपानी आयोजनाको मर्मतकार्य ६० प्रतिशत सम्पन्न,"काठमाडौं : गत असार १ गतेको बाढी पहिराले क्षति पुगेको मेलम्ची खानेपानी आयोजनाको मर्मतकार्य ६० प्रतिशत सम्पन्न भएको छ। चैतभित्र काठमाडौँ उपत्यकामा अस्थायीरुपमा भए पनि पानी लैजाने तयारीमा पुगेको मेलम्ची खानेपानी विकास समितिका डिभिजनल इन्जिनियर पदमबहादुर कुँवरले जानकारी दिए। चिनियाँ ठेकेदार कम्पनी सिनो हाइड्रोले नेपाली सेनाको सहयोगबाट ढुङ्गा विष्फोट गराएर नदी सफाइ गर्ने काम ६० प्रतिशत काम सकिएको जनाएको छ। अस्थायीरुपमा काठमाडौँमा पानी ल्याउन मेलम्ची नदीको गेट १, ९ र ३८ मात्र प्रयोग हुने भएकाले मर्मतको काम अन्तिम चरणमा पुगेको पत्रकारसँग मुहानस्थलमा कुराकानी गर्दै कुँवरले जानकारी दिए। गेट नम्बर ३८ मा हाइड्रोलिक सिष्टम बिग्रिएकाले यसमा थप मर्मतको काम सुरु भएको र बाँकी गेटमा भएको क्षति हेरेर अस्थायीरुपमा पानी सञ्चालन गर्न नयाँ गेट जडान गर्ने गरी तयारी थालिएको उनले बताए। मुहानमा खसेका ढुङ्गा माटो सफाइको काम सकिएकाले चैत मसान्तसम्म पानी काठमाडौँ पठाउन सकिने समितिले जनाएको छ। गत असार १ गतेको बाढी पहिराले क्षति पुगेको मेलम्चीको पानी पिउने काठमाडौँ उपत्यकावासीको सपना पर धकेलिएको छ। आगामी चैतसम्म काठमाडौँ उपत्यकामा १७ करोड लिटर पानी दैनिकरुपमा वितरण गर्ने समितिको लक्ष्य छ तर वर्षा लागेसँगै फेरि चार महिना सुरुङ बन्द गर्नुपर्ने अवस्था रहेको कुँवरले बताए। मुख्य प्रवेशमार्गमै ठूलो पहिरो गएकाले एशिएन विकास बैंक (एडिवी)ले पहिरो रोकथामका लागि अध्ययन गरिरहेको उनले जानकारी दिए। सुरुङमा थुपारिएको ६० हजार मेट्रिक टन ग्रेगान माटो हटाइसकिएको जनाउँदै कुँवरले ब्लाष्टिङको अन्तिम चरणमा पुगेको बताए। ब्लाष्टिङबाट निस्केको गेग्रान माटो बाटो बनाउन र डम्पिङ गरेर व्यवस्थित गरिएको उनले जानकारी दिए।"
रुसले गर्यो बाल अस्पतालमा बम विष्फोट : युद्ध अपराध गरेको जेलेन्स्कीको आरोप,किभ : युक्रेनी राष्ट्रपति भ्लोदोमिर जेलेन्स्कीले रुसले मारिओपोल सहरमा रहेको प्रसूति तथा बाल अस्पतालमा बम विष्फोट गराएर युद्ध अपराध गरेको आरोप लगाएका छन्। राजधानी किएभबाट भिडिओ सम्बोधन गर्दै उनले उनले घेराबन्दीमा परेको अस्पतालमा आक्रमण गरेर युद्ध अपराध गरेको बताएका हुन्। विष्फोट भएको स्थानमा कम्तिमा १७ जना घाइते भएका क्षत्रीय अधिकारीले बताएका छन्। भिडियो फुटेजमा एउटा भवनका झ्यालहरू बाहिर उडेको र नजिकै ठूला खाडलहरू बनेको देखिएको छ। विश्व स्वास्थ्य संगठनले युक्रेनमा आक्रमण सुरु भएयता कम्तीमा १८ स्वास्थ्य संस्थामा आक्रमण भएको पुष्टि गरेको बताएको छ। मारिओपोलका मेयरले रुसले बमबारी सुरु गरेदेखि यस सहरमा १२ सयभन्दा बढी सर्वसाधारण मारिएको बताएका छन्। हवाई आक्रमण गर्दा प्रसूति अनि बालबालिकाहरूको उपचार गरिने वार्ड ध्वस्त भएको छ। सोही आक्रमणलाई युक्रेनका राष्ट्रपति भोलोदिमिर जेलेन्स्कीले 'युद्ध अपराध'को सङ्ज्ञा दिएका हुन्। बीबीसी
बाँकेमा आजदेखि पर्यटन मेला,"नेपालगन्ज : भारतीय पर्यटकलाई पश्चिम नेपालका पर्यटकीय सम्पदासँग जोड्न बाँकेमा पहिलो पटक पर्यटन कुम्भ मेला हुँदैछ। नेपाल पर्यटन बोर्ड, नेपालगन्ज उपमहानरपालिका र नेपाल एसोसिएसन अफ टुर्स एन्ड ट्राभल्स एजेन्टस (नाट्टा) च्याप्टर बाँकेको आयोजनामा बिहीबारदेखि नेपालगन्जमा तीन दिने वेष्टर्न ट्राभल मार्ट सञ्चालन हुन लागेको हो। मार्टले नेपालगन्ज सहरलाई पश्चिम नेपालका साथै कर्णाली प्रदेशको प्रवेशद्वारका रूपमा प्रवद्र्धन गरेको छ। वेष्टर्न ट्राभल मार्ट सञ्चालन तथा व्यवस्थापन समितिका अध्यक्ष श्रीराम सिग्देलका अनुसार लुम्बिनी प्रदेशका बाँके, बर्दियाका साथै कर्णाली प्रदेशका पर्यटकीय गन्तव्यको प्रचारप्रसार दक्षिणी छिमेकी भारतसम्म बिस्तार गर्नका लागि लुम्बिनीपछि पश्चिममा पहिलो पटक मार्ट आयोजना गरिएको बताए। उनी भन्छन्, नेपालगन्ज सहर र यसका आसपासका पर्यटकीय गन्तव्य, बाँकेबर्दिया राष्ट्रिय निकुञ्ज, होमस्टे र कर्णाली प्रदेशको पर्यटन प्रवद्र्धन गरी यस क्षेत्रका पर्यटन गतिविधिहरूको अभिवृद्धि गर्ने उद्देश्यले मार्टको आयोजना गरिएको हो। मार्टले पश्चिम क्षेत्रकै पर्यटकीय गन्तव्यको विकास र बिस्तारमा ठूलो सहयोग पुग्नेछ। नेपाल पर्यटन बोर्डका पर्यटन बजार ब्यवस्थापन तथा प्रबन्ध महाशाखाका प्रबन्धक गोविन्द ओलीले वेस्टर्न ट्राभल मार्टले पश्चिम क्षेत्रको पर्यटकीय स्थलको प्रचारप्रसारमा टेवा पुयाउने विश्वास गरे। उनले भने, पश्चिम नेपालमा थुप्रै पर्यटकीय स्थल हुँदाहँुदै पनि लाभ लिन नसकेको अवस्था छ। यो मार्ट सञ्चालनपछि यहाँको पर्यटकीय स्थलको प्रचारप्रसारमा पक्कै पनि टेवा पुग्नेछ। बागेश्वरी मन्दिर परिसरदेखि नेपाली कला, संस्कृति झल्कने झाँकीसहित मार्च पास गरेर बिहीबार बिहान नेपालगन्जको फोर स्टार होटल सिद्धार्थ भ्यूमा मार्टको उद्घाटन हुनेछ। जंगलका राजा भनेर चिनिने लोपोन्मुख राउटे समुदायका मुखिया सूर्यबहादुर शाही मार्टको प्रमुख अतिथि बनेर मार्टको उद्घाटन गर्नेछन्। राउटे कर्णाली प्रदेशका विभिन्न जिल्लाका जंगलमा घुमन्ते जीवन बिताउने अल्पसंख्यक तथा लोपोन्मुख समुदाय हो।"
सुँगुरको मुटु प्रत्यारोपण गरिएको व्यक्तिको २ महिनामा मृत्यु,"मेरिल्याण्ड : विश्वमै पहिलोपटक मानव शरीरमा सुँगुरको मुटुको सफल प्रत्यारोपण गरिएका डेभिड बेनेटको मृत्यु भएको छ। मुटु प्रत्यारोपण गरेको दुई महिनापछि उनको मृत्यु भएको हो। उनमा आनुवंशिक रूपमा परिवर्तन गरिएको सुँगुरको मुटु प्रत्यारोपण गरिएको थियो। उनमा मुटु प्रत्यारोपण गर्ने व्यक्ति अमेरिकाका ५७ वर्षीय डेभिड बेनेट हुन्। बाल्टिमोरमा गरिएको सात घण्टा लामो प्रयोगात्मक प्रक्रियाको तीन दिनपछि डेभिड बेनेटको शरीरले राम्रो प्रतिक्रिया जनाएको थियो। यो प्रत्यारोपणलाई बेनेटको जीवन बचाउने अन्तिम आशाको रूपमा लिइएको थियो, यद्यपि उनको लामो समय बाँच्ने सम्भावना कति छ भन्ने अझै स्पष्ट नभएको बीबीसीमा समाचार छ। बेनेटले शल्यक्रियाको एक दिनअघि गर वा मरको अवस्थामा गर्नु परेको उल्लेख गर्दै उनले भनेका थिए, 'मलाई थाहा छ यो अँध्यारोमा हानिएको गोली हो तर यो नै मेरो अन्तिम विकल्प हो।' शल्यचिकित्सक बार्ट्ली पी ग्रिफिथले यो शल्यक्रियाले विश्वलाई 'अङ्ग अभाव सङ्कटको समस्या समाधानका लागि एक कदम नजिक ल्याउने' बताएको युनिभर्सिटी अफ मेरिल्याण्ड स्कूल अफ मेडिसिनको विज्ञप्तिमा उल्लेख छ। अहिले अमेरिकामा दैनिक अङ्ग प्रत्यारोपणको पर्खाइमा १७ जना मानिसको ज्यान गइरहेको छ। एक लाखभन्दा बढी मानिस पर्खाइको सूचीमा छन्। सन् २०२१ को अक्टोबरमा न्यू योर्कस्थित शल्यचिकित्सकले मानव शरीरमा सुँगुरको मिर्गौला सफलतापूर्वक प्रत्यारोपण गरिएको घोषणा गरेका थिए। तर त्यसबेला प्रत्यारोपण गरिएका व्यक्तिको मस्तिष्क मृत थियो र निको हुने आशा थिएन। अहिले मुटु प्रत्यारोपण गरिएका बेनेट भने आफू बाँचिरहन सक्ने आशा व्यक्त गर्छन्। शल्यक्रियाअघि उनी ६ साता ओछ्यानमै उपकरणजडित भएर बसेका थिए। मुटुमा समस्या देखिएपछि उनलाई जीवित राख्न त्यसो गरिएको थियो। 'निको भएपछि ओछ्यानबाट बाहिरिने अपेक्षामा म छु', उनले गत बिहीबार भनेका थिए।"
राष्ट्रिय फुटबल टिमका २५ खेलाडी प्रशिक्षणमा,"काठमाडौं : मुख्य प्रशिक्षक अब्दुल्लाह अल्मुताइरीले राष्ट्रिय फुटबल टिमको बन्द प्रशिक्षणका लागि २५ खेलाडी बोलाएका छन्। खेलाडीलाई प्रारम्भिक प्रशिक्षणमा बोलाइएको अखिल नेपाल फुटबल संघ (एन्फा) ले जनाएको छ। लिग विजेता मच्छिन्द्रमा आबद्ध खेलाडी भने टिममा छैनन्। एएफसी कप छनोटको तयारी गरिरहेका कारण मच्छिन्द्रका खेलाडी उपलब्ध नहुने एन्फाले जनाएको छ। नेपालले थाइल्यान्ड र थाई क्लब चोनबरी एफसीसँगको मैत्रीपूर्ण खेलका लागि राष्ट्रिय टोलीसँग मैत्रीपूर्ण खेल खेल्दैछ। नेपालले थाइल्यान्डसँग मार्च २४ मा र चोनबरी एफसीसँग मार्च २७ मा खेल्नेछ। एएफसी एसियन कप छनोटअन्तर्गत तेस्रो चरणको खेल अघि नेपालले तयारीस्वरूप थाइल्यान्डसँग खेल्न लागेको हो। एएफसीले छनोटमा सहभागी २४ टोलीलाई ६ समूहमा विभाजन गरेको छ। नेपाल समूह ए मा छ। उक्त समूहमा कुवेत, इन्डोनेसिया र जोर्डन छन्। यी खेलहरू कुवेतमा आयोजना हुनेछ। हरेक समूहका शीर्ष टोली र ५ समूहको उत्कृष्ट दोस्रो टोली एसियन कप २०२३ मा छनोट हुनेछन्। एसियन कप चीनमा हुँदैछ। नेपालले पहिलो खेल जुन ८ मा जोर्डनसँग खेल्नेछ। त्यसपछि कुवेत र इन्डोनेसियाविरुद्ध खेल्नेछ। नेपाली टिम किरणकुमार लिम्बू, टिकेन्द्र थापा, दीप कार्की, आशिष लामा, आयुष घलान, अनन्त तामाङ, अञ्जन विष्ट, प्रशान्त अवस्थी, नवीन गुरुङ, एरिक विष्ट, दर्शन गुरुङ, नीतिन थापा, दिनेश राजवंशी, गौतम श्रेष्ठ, पूजन उपरकोटी, सन्तोष तामाङ, आकाश बुढामगर, सुमन अर्याल, सुमन लामा, सुदीप गुरुङ, सुरजज्यू ठकुरी, तेज तामाङ, सुवास गुरुङ, रोहित चन्द र जगजित श्रेष्ठ।"
दीपेन्द्र आईसीसीको मनोनयनमा,काठमाडौं : नेपालको राष्ट्रिय क्रिकेट टिमका अलराउन्डर दीपेन्द्रसिंह ऐरी आईसीसी प्लेयर अफ द मन्थको मनोनयनमा परेका छन्। आईसीसीको पुरुषतर्फको मनोनयनमा दीपेन्द्र परेका हुन्। मनोनयनमा दीपेन्द्रसँगै युनाइटेड अरब इमिरेट्सका भृत्या अरविन्द र भारतका श्रेयस ऐयर पनि छन्। दीपेन्द्र र भृृत्याले हालै आईर्ससी टीट्वेन्टी विश्वकप छनोटमा उत्कृष्ट प्रदर्शन गरेका थिए। यस्तै श्रेयसले श्रीलंका र वेस्ट इन्डिजविरुद्ध पनि उच्च प्रदर्शन गरेका थिए । दीपेन्द्रले विश्वकप छनोटमा १ सय ५९ रन बनाएका थिए। ३ विकेट लिएका थिए। प्लयेर अफ द मन्थ विजेता भोटिङको आधारमा छनोट हुनेछन्। यसअघि नेपालका कप्तान सन्दीप लामिछानेले यो उपाधि जितिसकेका छन्। उनी सेप्टेम्बर २०२१ को आईसीसी प्लेयर अफ द मन्थ बनेका थिए। कुशल भुर्तेल अप्रिल २०२१ मा यस अवार्डको मनोनयनमा परेका थिए। दीपेन्द्रलाई आईसीसीको वेबसाइटमा गएर भोट गर्न सकिनेछ। यसैगरी आईसीसीले महिलातर्फ पनि प्लेयर अफ द मन्थको मनोनयन सार्वजनिक गरेको छ। न्युजिल्यान्डकी अमेलिया केर तथा भारतकी मिताली राज र दीप्ति शर्मा मनोनयनमा परेका छन्।
सिरहा कांग्रेसमा विवाद कायमै : संस्थापनइतर पक्षले गरे समानान्तर समिति घोषणा,"सिरहा : नेपाली कांग्रेस सिरहामा असन्तुष्ट पक्षले पनि जिल्ला कार्यसमिति घोषणा गरेका छन्। गत सोमबार भएको निर्वाचनमा धाँधली भएको आरोप लगाउँदै मतदान वहिष्कार गरेको संस्थापन इतरको समूहद्वारा सभापतिका प्रत्यासी रामसुन्दर चौधरीको नेतृत्वमा समानान्तर समिति घोषणा भएको हो। सदरमुकाम सिरहास्थित जिल्ला समन्वय समितिको समिक्षालय भवनमा बुधबार बसेको असन्तुष्ट पक्षको भेलाले चौधरी नेतृत्वको प्यानललाई नै कार्यसमितिमा रुपान्तरित गरेको छ। जिल्ला कार्यसमिति घोषणा गर्दै निर्वाचनमा धाँधली गरेर निर्वाचित भएको भन्दै पार्टी सभापति शेरबहादुर देउवा समूहका रामचन्द्र यादव नेतृत्वको कार्यसमितिलाई नमान्ने निर्णय पनि गरेका छन्। आफूहरूसँग दुई तिहाई प्रतिनिधि भए पनि रामचन्द्र यादवले शक्ति र प्रहरी प्रशासनको आडमा निर्वाचनमा धाँधली गरेर निर्वाचित भएका चौधरी पक्षको आरोप छ। यो चुनाव रद्द गरेर नयाँ निर्वाचन सदरमुकाममा गरिनुपर्ने माग उनीहरूको छ। अन्यथा आफूहरुले सबै गतिविधि यही समितिमार्फत सञ्चालन गर्ने उनीहरूले बताएका छन्। चुनावमा धाँधली भएको भन्दै चौधरी पक्षले मतदान चलिरहेकै बेलामा इतरपक्षका उम्मेदवारहरुले मतदान रोक्न निर्वाचन अधिकृतलाई आग्रह गरेका थिए। उनी माग सुनुवाई नभएपछि केन्द्रीय निर्वाचन समितिलाई पनि मतदान रोक्न निवेदन पठाएका थिए। तर, मतदान रोकिएनन। मतदान नरोकिएपछि चौधरी पक्षका उम्मेदवारहरु र निर्वाचन अधिकृत संजीव लामाबीच विवाद भएको थियो। विवादकैबीच दुई सयभन्दा बढी मतपत्र च्याताच्यात भएको उपसभापतिका उम्मेदवार गंगराम यादवले बताए। मतदान स्थलभित्र र बाहिर पटकपटक झडप भएको थियो। झडपमा लहान सभापति रासलाल राय घाइते भए। त्यति हुँदा पनि मतदान नरोकिएपछि नारा जुलुस गर्दै मतदान स्थल छाडेका थिए। पुनः निर्वाचनको माग गर्दै चौधरी पक्षका उम्मेदवारहरु बाहिरिएका थिए। निर्वाचन समितिले अबेर रातीसम्म मतदान गराएको थियो। मंगलबार मतगणा सुरु भयो। त्यसमा पनि चौधरी पक्षका उम्मेदवारहरुले सहभागी जनाएनन्। उनी सहभागी नभए पनि निर्वाचन समितिले मतगणना जारी नै राखेको छ। सभापतिलगायत पदाधिकारीको मत परिणामा आइसकेका छन्। सभापतिमा रामचन्द्र यादव, दुई सभापति सुनिल महतो, जागेश्वर मण्डल, दुई सचिवमा शैलेन्द्र यादव, तारकेश्वर यादव, दुई सहसचिवमा रामबाबु यादव र किरण विसी संस्थापन पक्षबाट निर्वाचित भएका छन्। सदस्यहरुको मतगणा जारी नै छ। पुनः स्वच्छ वातावरणमा निर्वाचन नगराएसम्म मान्दैनौँ, चौधरीले भने,हामी निर्वाचन प्रक्रियाबाट पछि हट्दैनौँ तर, धाँधली गरेर जितेको मान्दैनौँ। मतदाता नभएका व्यक्तिहरुले पनि मतदान गरेको उनले सुनाए। संस्थापक्षकै इसारामा प्रहरी प्रशासन पनि सामेल रहेको उनले आरोप लगाए। गृह मन्त्री बालकृष्ण खाँडको दोस्रो श्रीमति मन्जु खाँडको उपस्थितिमा संस्थापन पक्षले प्रहरी र गुण्डा लगाएर धाँधली गरेको छ, गंगाराम यादवले भने,हामीले पुनः भयरहित वातावरणमा निर्वाचनको माग गर्दछौँ। धाँधलीका कारण हजारौँ क्षेत्रीय प्रतिनिधि मतदान गर्नबाट वञ्चित भएको उनले सुनाए। आफूहरुलाई मतदान गर्न प्रवेश नै गर्न नदिएको क्षेत्रीय प्रतिनिधि संजय यादवले बताए। मतदान गर्न क्षेत्रीय प्रतिनिधि कार्ड र नेपाल सरकारबाट जारी भएको फोटोसहित कुनै पनि प्रमाणपत्र तोकिएको थियो। तर, निर्वाचनको बेला त्यो केही नखोजी मतदान गराएको उनले सुनाए। निर्वाचनमा कुनै धाँधली नभएको नवनिर्वाचित सचिव शैलेन्द्र यादवको जिकिर छ। पत्रकार सम्मेलन गरेर थप जानकारी गराउने उनले बताए। विवादको सुरुवात सिरहामा संस्थापन पक्ष दुई खेमामा विभाजन भएका छन्। १४ औँ जिल्ला अधिवेशनमा रामसुन्दर चौधरी र रामचन्द्र यादवले प्यानलसहित उम्मेदवारी घोषणा गरेका थिए। चौधरीलाई कोइराला र संस्थापन पक्षका केही नेताको साथ थियो। केन्द्रबाट निर्वाचन अधिकृतको रुपमा खटिएका संजीव लामाले वडा, पालिका, प्रदेशसभा र क्षेत्रीय अधिवेशनसम्म सबैलाई सदरमुकाममै निर्वाचन समितिको कार्यालय स्थापना गरी अधिवेशन गराएका थिए। एमसीसीका कारण सिरहा कांग्रेसको निर्वाचन पटक पटक सारिँदै आएको थियो। जिल्ला अधिवेशन गराउन उनी सदरमुकाम जाँदै गएनन। त्यहाँ कुनै कार्यालय नै राखेनन्। गोलबजारबाटै निर्वाचन प्रक्रिया सुरु गर्ने बताउँदै आए। सभापति रामचन्द्र यादवले पनि आफ्नो पक्षका कार्यसमितिलाई बोलाएर गोलबजारमै निर्णय गरी निर्वाचन समितिलाई दिए। तर, चौधरी पक्षले निर्वाचन सदरमुकाममा हुनुपर्ने माग गर्दै आए। मतदान स्थलको विषयमा विवाद लम्बिंदै गएपछि निर्वाचन अधिकृत लामाले दुवै पक्षलाई बोलाएर छलफल गराए। छलफलमा केन्द्रलाई लेखेर पठाउने जे निर्णय आए सोही अनुसार अगाडि बढ्ने सहमति भयो। तर, केन्द्रको निर्णय नआउँदै निर्वाचन प्रक्रिया सुरु भयो। सोही दिन यादवले उद्घाटन कार्यक्रम राखे त्यहाँ उनको पक्षका नेताहरु मात्रै सहभागी भएका थिए। अर्को पक्षले कुनै जानकारी नगराएको कारण आफुहरु उद्घाटनमा सहभागी नभएको बताए। गोलबजारमै पनि चौधरी पक्षले निर्वाचनमा सहभागी जनाए। उम्मेदवारी दर्ता गराए। फेरी विवाद अयो मतपत्रको। चौधरी पक्षले मतपत्रमा सिरियल नम्बर, अर्धकट्टी र निर्वाचन अधिकृतको हस्ताक्षर हुनुपर्ने माग गरे। निर्वाचन अधिकृत लामाले उनीहरुको कुरा मानेनन्। मतपत्रमा स्टाम्प लगाएर प्रयोग गरिने बताए। निर्वाचनमा त्यही गरियो। सुरक्षा निकायका प्रमुखहरुले गोलबजारमा पनि सुरक्षाको कमी नहुने आश्वास्न दिएका थिए। निर्वाचन ३ घण्टा ढिलो सुरु भयो। विद्यालयको फिल्डमै मतदाता रुजु र औँलामा मसी लगाएर भित्र मतदान गर्न जाने व्यवस्था थियो। रुजु गर्ने र मुल ढोकाको बीचमा प्रहरीले बेन्च हालेर घेरा बनाएको थियो। त्यो घेराभित्र रुजु गरेको मतदातालाई मात्रै प्रवेश दिने बताएका थिए। तर, त्यहाँ मतदान गरी सकेका व्यक्तिले पनि छिरेर पटक पटक मतदान गरेको चौधरी पक्षको आरोप छ। सुरक्षामा खटिएका प्रहरीले कुनै रोक नलाएको उनीहरुले सुनाए। मतपत्रमा चिन्ह लगाउने ठाउँमा पनि गोपनियता थिएन। खुल्ला ठाउँमै लगाउनु पर्थ्यो, जिल्ला सदस्यका उम्मेदवार अशोक साहले भने,रामचन्द्र यादव पक्षको केटाहरुले जर्वजस्ती मतदाताको मतपत्रमा चिन्ह लगाउने कार्य गरेका छन्। संस्थापन पक्षले प्रहरी प्रशासन, निर्वाचन अधिकृतको मिलोमतोमा एकलौटी गरेको छ।"
"संखुवासभामा बस दुर्घटना, १० जनाको मृत्यु",संखुवासभा : संखुवासभामा बस दुर्घटना हुँदा १० जनाको मृत्यु भएको छ। दुर्घटनामा घाइते भएका ५ जनाको उद्धार गरिएको छ। मादीबाट झापाको दमक जाँदै गरेको बा ४ ख ७३५ नं बिहान साढे पाँच बजेतिर दुर्घटना हुँदा १० जनाको मृत्यु भएको डीएसपी लालध्वज सुवेदीले जानकारी दिए। सुवेदीका अनुसार हालसम्म १० जनाको शव फेला परेको छ। अझै हताहति भएको आशंका गरिएको छ। संखुवासभा मादी नगरपालिका ६ स्थित सातघुम्तिमा दुर्घटना भएको बस सडकबाट करिब ३ सय मिटर तल खसेको छ। दुर्घटनापछि स्थानीय र प्रहरी उद्धारमा जुटेका छन्। थप विवरण आउन बाँकी रहेको छ।
मतपत्रको रङ फेरिनुमा प्राविधिक कारण,"काठमाडौं : २०७४ को स्थानीय तह निर्वाचनको मतपत्रमा चुनाव चिन्ह र स्वस्तिक छाप निलै रंगका थिए। दुवैमा नीलो रंगको प्रयोगले मतगणनामा समस्या आएको भन्दै यसपटक चुनाव चिन्हको रंग फेर्ने निर्णय भएको निर्वाचन आयोगले जनाएको छ। आयोगले चुनाव चिन्हको रंग हरियो बनाउने भनी गरेको निर्णयप्रति विपक्षी एमाले अध्यक्ष केपी ओलीले आपत्ति जनाएका छन्। उनले हरियो रंग नराख्न आयोगसँग माग पनि गरेका छन्। तर, आयोगले भने कुनै राजनीतिक कारण नभई प्राविधिक कारणवश रंग फेर्नुपरेको बताएको छ। नीलो रंगको चुनाव चिन्ह र स्वस्तिक छाप पनि निलै भएकाले मतगणनामा समस्या भएको आयोग प्रवक्ता शालिग्राम शर्मा पौडेल बताउँछन्। नीलो रंगको चुनाव चिन्ह र निलै रंगको स्वस्तिक छाप प्रयोग गर्दा मत संकेत राम्रोसँग नबुझिने समस्या भयो, प्रवक्ता शर्माले भने, स्थानीय तहको निर्वाचनमा एउटै मतपत्रमा सात जना उम्मेदवारका लागि मतदान गर्नुपर्छ। नीलो रंगको विकल्प खोज्दा हरियो राख्ने निर्णय भएको हो। प्रवक्ता शर्माका अनुसार अधिकांश मतदाताले स्वस्तिक छापलाई एकपटक मात्रै स्टयाम प्याडमा चोबेर मतदान गर्छन्। त्यसो गर्दा पहिलो छाप राम्रै देखिने भए पनि अरू चिन्हमा रंग कम हुँदै जान्छ। त्यही कारण निलै रंगको चुनाव चिन्हमा निलै स्वस्तिक छापको संकेत नदेखिने समस्या आयो, प्रवक्ता शर्माले भने, नीलो रंगको चुनाव चिन्हको विकल्प खोज्दा हरियो रंग राख्ने निर्णय भएको हो। एउटै रंगको चुनाव चिन्ह र स्वस्तिक छाप उपयुक्त नहुने विज्ञहरूको पनि मत रहेको उनले बताए। मत संकेत स्पष्ट नहुँदा मतगणना पनि लम्बिने गरेको आयोगका सूचना अधिकारी तथा सहायक प्रवक्ता सूर्यप्रसाद अर्यालले बताए। उनका अनुसार २०७४ सालको प्रतिनिधिसभाको निर्वाचनबाटै आयोगले हरियो रंगको चुनाव चिन्ह प्रयोगमा ल्याइसकेको छ। आयोगले स्थानीय तह निर्वाचनका लागि २ करोड मत पत्र छाप्न लागेको छ। जनक शिक्षा सामग्री केन्द्रलाई मतपत्र छपाइको जिम्मा दिइने आयोगले जनाएको छ।"
"कांग्रेस बारा सभापति : दोस्रो चरणको चुनाव हुने, राजेश र शम्भुबीच प्रतिस्पर्धा","वीरगन्ज : नेपाली कांग्रेस बाराको सभापति चयनका लागि दोस्रो चरणको निर्वाचन हुने भएको छ । बुधबार भएको निर्वाचनमा सभापतिका ३ जना उम्मेदवारमध्ये कसैले पनि ५१ प्रतिशत मत नल्याएपछि सभापति पदका लागि फेरि दोस्रो चरणको मतदान हुने भएको हो । बुधबार भएको निर्वाचन अन्तर्गत सभापति पदको बिहीबार बिहान सम्पन्न मतगणना अनुसार संस्थापन पक्षका राजेश राय यादवले सबैभन्दा बढी ८३३ , संस्थापन पक्षकै शम्भुबहादुर बुढाथोकीले ८०९ र संस्थापन इतर पक्षका रामान्द यादवले ७०८ मत प्राप्त गरेको प्रमुख निर्वाचन अधिकृत राजकुमार उप्रेतीले जानकारी दिए । कांग्रेसको विधानअनुसार सभापतिमा निर्वाचित हुनका लागि कुल खसेको मतको ५१ प्रतिशत मत प्राप्त गर्नुपर्छ । तर बुधबार भएको निर्वाचनमा सभापतिका ३ जना उम्मेदवारमध्ये कसैले पनि ५१ प्रतिशत मत ल्याउन नसकेपछि अब सभापतिका लागि पहिलो चरणमा भएको निर्वाचनमा प्रथम र दोस्रो मत ल्याएका राजेशराय यादव र शम्भु बुढाथोकीबीच प्रतिस्पर्धा हुने उप्रेतीले जानकारी दिए । दोस्रो चरणको निर्वाचनका बारेमा निर्णय गर्न आज बिहान ८ बजे सभापतिका उम्मेवारहरुलाइ राखेर निर्वाचन समितिले छलफल गर्ने कांग्रेस बाराको प्रदेश क्षेत्रका सभापति लोकश सिंहले जानकारी दिए । यसअघि बुधबार कलैयास्थित श्री ३ चन्द्र मावि परिसरमा भएको पहिलो चरणको निर्वाचनमा कुल २ हजार ४ सय ९३ मत मध्ये २ हजार ४ सय मत खसेको थियो । त्यसअघि गत शनिबार कांग्रेस बाराको निर्वाचन, करिब ५० प्रतिशत मत खसेर धाँधली भएको भन्दै स्थगित भएको थियो ।"
संखुवासभामा बस दुर्घटना : घाइतेको उद्धार गर्न हेलिकोप्टर जाँदै,"काठमाडौं : गृहमन्त्री बालकृष्ण खाणले संखुवासभामा भएको यात्रुबाहक बस दुर्घटनाका घाइतेलाई उद्धारका लागि हेलिकोप्टर पठाउन निर्देशन दिएका छन् । उनले गृहसचिव टेकनारायण पाण्डे र संखुवासभाका प्रमुख जिल्ला अधिकारी नुरहरि खतिवडालाई दुर्घटनामा घाइते भएकाहरूको हेलिकोप्टर प्रयोग गरेर यथाशिघ्र उद्धार गर्न निर्देशन दिएका हुन् । मन्त्रीन्यूबाट घाइतेहरूको हेलिकोप्टरबाट उद्धार गर्न निर्देशन भएको छ । हामीले नेपाली सेनासँग सम्पर्क गरेर हेलिकोप्टर उद्धारका लागि संखुवासभाको चैनपुरमा पठाउने तयारी गरिरहेका छौँ, गृह मन्त्रालयका प्रवक्ता फणिन्द्रमणि पोखरेलले जानकारी दिए । संखुवासभाका प्रमुख जिल्ला अधिकारी खतिवडाका अनुसार यात्रुबाहक बस दुर्घटनामा मृत्यु हुनेको संख्या १४ पुगेको छ भने पाँच जना गम्भीर घाइते छन् । घाइतेलाई घटनास्थलबाट अहिले चैनपुर पुर्याइँदैछ । चैनपुरबाट हेलिकोप्टरमा धरान पुर्याउने तयारी भइरहेको प्रजिअ खतिवडाले जानकारी दिए । प्रजिअ खतिवडाका अनुसार यात्रुहरू कति थिए भन्ने एकीन नभएकाले खोजीकार्य जारी रहेको छ। संखुवासभामा बस दुर्घटना, १० जनाको मृत्यु मादी बस दुर्घटना : मृत्यु हुनेको संख्या १४ पुग्यो (अपडेट)"
भुवन र सञ्जय फाइनलमा,"काठमाडौं : भुवन नगरकोटी र सञ्जय लामा सूर्य नेपाल गल्फ टुरअन्तर्गत सूर्य नेपाल एनपीजीए म्याच प्लेको फाइनलमा प्रवेश गरेका छन् । सेमिफाइनलमा शीर्ष प्रो भुवनले पाँचौं वरीयताका धनबहादुर थापालाई ७ र ६ र चौथो वरीयताका सञ्जयले तेस्रो वरीयताका विकास अधिकारीलाई अन्तिम होलमा हराए । भुवन र सञ्जयले बिहीबार ३६ होलको फाइनल खेल्नेछन् भने धनले १८ होलको तेस्रो स्थानको खेलमा विकाससँग प्रतिस्पर्धा गर्नेछन्। यसअघि क्वार्टरफाइनलमा भुवनले दिनेश प्रजापतिलाई वानअप, धनले रामे मगरलाई ४३, सञ्जयले जयराम श्रेष्ठलाई ५४ र विकासले दीपक मगरलाई वानअपले हराए । प्रतियोगिताको विजेताले ५० हजार, उपविजेताले ३० हजार, तेस्रो हुने खेलाडीले २२ हजार र चौथो स्थान हात पार्ने खेलाडीले १८ हजार नगद पुरस्कार प्राप्त गर्ने छन् । क्वार्टरफाइनल पुगेका चार जनाले जनही १० हजार र पहिलो चरणमै पराजित भएका खेलाडीले पाँच हजार नगद पुरस्कार पाउने छन्।"
दरबार हत्याकाण्ड २० वर्षसम्म गुपचुप,"काठमाडौं : २०५८ जेठ १९ गते बेलुकी नारायणहिटी राजदरबारभित्र तत्कालीन राजा वीरेन्द्र शाहको वंश विनाश भएको थियो। उक्त दरबार हत्याकाण्ड भएको २० वर्ष पूरा भइसक्यो। तर, कसले हत्या गर्यो भन्ने अझै पत्ता लागेको छैन। यसबारेका आशंका र जिज्ञासाहरू मेटिएका छैनन्। बरु, अनेक अनुमान थपिँदै गएका छन्। यसको टुंगो नलाग्नुको कारण हो, अनुसन्धानलाई घटनाको जरोसम्म नपुर्याउनु। तत्कालीन राजा ज्ञानेन्द्र शाहले यसै वर्षको जेठ १९ गते ट्विटरमा मर्मस्पर्शी पंक्ति लेखेका थिए, एक यस्तो हृदयका चोट जसलाई कहिल्यै भुल्न सकिन्न। साथ र सम्बन्धहरू चुँड्ने अधिकार नियतिलाई मात्र रहेछ। अनुत्तरित प्रश्नका उत्तरहरू पाउन अझै समयले कति कोल्टे फेर्नुपर्छ कसैलाई थाहा छैन। शाहको यस ट्विटबाट के स्पष्ट हुन्छ भने, उनी तत्कालीन अवस्थामा बनेको छानबिन समितिले गरेको छानबिनमा सन्तुष्ट छैनन्। अनुत्तरित प्रश्नका उत्तर पाउन अझै कति कुर्नुपर्ने हो भन्ने खालको संकेत दिएका छन्। तर, त्यतिबेला उनीसँग प्रशस्त समय हुँदा पनि उनले छानबिनको काम स्पष्ट ढंगले गर्न सकेनन्। त्यसबेला प्रधानन्यायाधीश केशवप्रसाद उपाध्याय र सभामुख तारानाथ रानाभाट रहेको एउटा टोलीले थियो। सो टोलीले घटनास्थलको अवलोकन र प्रत्यक्षदर्शीहरूको बयान संकलनसमते गर्यो। तर, कुनै निचोड निकालेन। न त त्यसपछि कुनै खोजबिन गरियो। बिडम्बनाको कुरा, राष्ट्राध्यक्षको हत्यासहित त्यति ठूलो शाही संहार हुँदा पनि तत्कालीन संसद्मासमेत बहस भएन। राजनीतिक दलहरू घटनाको गहिराइमा पुग्नै चाहेनन्। प्रधानमन्त्री गिरिजाप्रसाद कोइराला नयाँ राजाका रूपमा ज्ञानेन्द्रलाई स्थापित गर्नेमै केन्द्रित भए। स्थापित गरेका राजाबाट उनले पछि धोका पाए। पदमुक्त भएपछि उनले त्यो हत्याकाण्डलाई आफूले भन्ने गरेको ग्रान्ड डिजाइन को नाम दिए। तर, धेरै खुलेनन्। चाहेनन्। राजदरबारमा पारिवारिक जमघटका बेला भएको घटनामा राजा वीरेन्द्र, रानी ऐश्वर्य, युवराज दीपेन्द्र, राजकुमार निराजन, राजकुमारी श्रुति, राजकुमार धीरेन्द्र, राजकुमारी जयन्ती, राजकुमारी शान्ति, राजकुमारी शारदा, कुमार खड्ग र अन्य राजपरिवारका सदस्यहरूको हत्या भएको थियो। दीपेन्द्रले परिवारका सदस्यहरूलाई गोलीले उडाएको र पछि आफैंलाई गोली हानेको भनेर छानबिन प्रतिवेदन सार्वजनिक गरिए पनि नेपाली नागरिकले त्यसको विश्वास गरेका छैनन्। उच्च सुरक्षा घेराभित्र रहेको राजदरबारमा भएको हत्याकाण्ड अहिले पनि रहस्यको गर्भमै छ। जेठ १९ को त्यो कहालीलाग्दो रातले अहिले पनि हरेक नेपालीलाई झस्काउने गर्छ। राजतन्त्र हटेर मुलुकमा गणतन्त्र स्थापना भइसक्यो। तर उक्त घटनाको नमीठो छाप अहिले पनि नेपालीको मनबाट मेटिएको छैन। जेठ २२ मा युवराज दीपेन्द्रको पनि मृत्यु भएको घोषणा गरिएसँगै वीरेन्द्रका माइला भाइ ज्ञानेन्द्र राजा बनेका थिए। राजा ज्ञानेन्द्रले राजगद्दी सम्हालेका बेला उनको सरकार लोकप्रिय थिएन। सरकार र राज्यसंयन्त्रप्रति निराशा बढेका कारण राजा ज्ञानेन्द्र १९ माघको कदमसम्म पुगे। उदार राजाको छवि बनाएका वीरेन्द्रको वंश नाश भएपछि नेपालमा राजतन्त्र धेरै समय टिक्न सकेन। ज्ञानेन्द्र प्रत्यक्ष शासनसत्ता हातमा लिएर तानाशाही बन्न खोजे। त्यसपछि विभिन्न राजनीतिक दलहरूले २०६२६३ मा दोस्रो जनआन्दोलन चर्काएर नेपाललाई गणतान्त्रिक मुलुक घोषणा गरे। नारायणहिटी दरबार हत्याकाण्डको ७ वर्षपछि अर्थात् २०६५ जेठ १५ गते मुलुकबाट राजतन्त्र सकियो। र, गणतन्त्र स्थापना भयो। ज्ञानेन्द्र नै नेपालको इतिहासमा अन्तिम राजा बने। गिरिजाले भनेको ग्रान्ड डिजाइन के थियो ? हत्या कसले, किन गर्यो भन्ने यकिन तथ्य त्यो अहिलेसम्म बाहिर आउन सकेको छैन। तत्कालीन सभामुख रानाभाट तथा प्रधानन्यायाधीश उपाध्याय सम्मिलित उच्चस्तरीय छानबिन समितिले युवराज दीपेन्द्रले नै गोली चलाएको बताए। तर, यथार्थ र सर्वसाधारणले चित्त बुझाउने खालको छानबिन अझै भएको छैन। हत्याकाण्डलाई जोडेर विभिन्न पुस्तकसमेत सार्वजनिक भए। तर, ती पुस्तकले पनि सो घटनाको यथार्थ विवरण दिन सकेका छैनन्। घटना अझै रहस्यमय छ। पटकपटक सरकारको नेतृत्व गर्नेहरूले हत्याकाण्ड भएको नारायणहीटी दरबारको प्रांगणमा उभिएर सत्य तथ्य बाहिर ल्याउने आश्वासनसमेत दिए। तर, कसैले पनि कदम चालेन। जसका कारण जेठ १९ नेपाली इतिहासको एक कहालीलाग्दो दिनका रूपमा चित्रित भएर रहिरहेको छ। हत्याकाण्ड लगत्तै तत्कालीन राजा ज्ञानेन्द्रको निर्देशनमा घटनास्थल त्रिभुवन सदनलाई भत्काउन लगाइएको थियो। हत्याकाण्डको खास रहस्य पत्ता लगाउन नसकिए पनि नारायणहिटी संग्रहालयले त्रिभुवन सदनको पुनर्निर्माण गरेको छ। हरेक महिनाको तेस्रो शुक्रबार चल्ने भोजका समयमा भएको राजदरबार हत्याकाण्ड अति सुरक्षित स्थलमा भएको थियो। यद्यपि, तत्कालीन राजा ज्ञानेन्द्रले जेठ २२ गते बेलुका एक शाही घोषणा गर्दै सो दुःखद घटनाको यथार्थ विवरण जनसमक्ष ल्याउने बताए। र, तत्कालीन प्रधानन्यायाधीश केशवप्रसाद उपाध्यायको अध्यक्षतामा एक उच्चस्तरीय समिति गठन गरे। सो समितिमा तत्कालीन सभामुख तारानाथ रानाभाट र प्रतिनिधिसभाका प्रतिपक्षी दलका नेता माधवकुमार नेपाललाई समेत सदस्य तोकिएको थियो। तर, नेपाल सो समितिमा बसेनन्। उनले तत्काल राजीनामा दिएका थिए। बाँकी २ सदस्यीय समितिले जेठ ३२ गते प्रतिवेदन बुझायो। २६ गतेदेखि काम सुरु गरेको समितिलाई सुरुमा काम सुरु गरेको मितिले ३ दिन समय दिइएको थियो। पछि फेरि ४ दिन थपिएको थियो। समितिले सम्पूर्ण प्रतिवेदनलाई ३ भागमा विभाजन गरेको थियो। पहिलो भागमा समितिको गठन तथा कार्यप्रक्रिया उल्लेख छ। दोस्रो भागमा घटनासँग सम्बन्धित तथ्य एवम् तथ्यांकहरूको प्रस्तुति र तेस्रो भागमा घटनाको यथार्थ विवरण उल्लेख छ। तर, समितिको प्रतिवेदनले आम स्वीकार्यता पाउन सकेन। अहिले पनि सो घटनालाई षड्यन्त्रको विभिन्न आयामको प्रतिफल मान्नेहरू प्रशस्तै छन्। स्वतन्त्र अनुसन्धान भएको छैन दीपेन्द्रलाई दोषी देखाएको उच्चस्तरीय छानबिन समितिको समिति सार्वजनिक भएपछि कुनै स्वतन्त्र अनुसन्धान भएको छैन। तत्कालीन माओवादी अध्यक्ष पुष्पकमल दाहाल नेतृत्वको दोस्रो मन्त्रिपरिषद्मा गृह मन्त्रालयको जिम्मेवारी सम्हालेका विमलेन्द्र निधिले दरबार हत्याकाण्डको छानबिन गर्नुपर्ने कुरा उठाएका थिए। राजगद्दीबाट फालिएपछि पनि ज्ञानेन्द्रले राजनीतिक वक्तव्य दिन नछाडेको प्रतिशोधमा निधिले छानबिनको कुरा उठाए। तर, त्यो कुरा अगाडि बढेको छैन। निधिले भने, मैले यस विषय संसद्मा पनि एकपटक कुरा उठाएको थिएँ। त्यतिबेला मैले यस विषय उठाउँदा राजावादी जस्तो पनि आरोप लगाइयो। यो त घट्ना घटाउने व्यक्ति सार्वजनिक नगरिँदासम्म छानबिन गर्न सकिने विषय हो। २०५८ जेठ १९ गते नारायणहिटी राजदरबारभित्र तत्कालीन राजा वीरेन्द्र शाहको वंश नाश जेठ २२ गते तत्कालीन प्रधानन्यायाधीश केशवप्रसाद उपाध्यायको अध्यक्षतामा उच्चस्तरीय छानबिन समिति गठन उच्चस्तरीय छानबिन समितिको निष्कर्ष :युवराज दीपेन्द्रले आफू राजा बन्न गोली चलाएको राष्ट्राध्यक्षको वंश नाश हुँदा पनि तत्कालीन संसद्मा भएन बहस गिरिजाले भनेको ग्रान्ड डिजाइनको तथ्य आएन बाहिर त्यस्तै, पूर्वप्रधानमन्त्री एवं जनता समाजवादी पार्टीका संघीय परिषद् अध्यक्ष डा बाबुराम भट्टराईले हत्याकाण्ड भएको २० वर्ष पुग्दाको दिनमा सामाजिक सञ्जालमा टिवट् गर्दै राजदरबार हत्याकाण्ड अझै रहस्यमै रहनु लाजमर्दो भएको टिप्पणी गरेका थिए। राजा वीरेन्द्रको वंश नाश भएको नारायणहिटी हत्याकाण्डको २० वर्ष भइसक्दा पनि त्यसबारे सत्यतथ्य स्थापित हुन नसक्नु र आरोप प्रत्यारोपको शृंखला चलिरहनु हाम्रो लोकतान्त्रिक गणतन्त्रका निम्ति शोभनीय हैन, डा भट्टराईले भन्छन्, राष्ट्रिय सहमतिले उच्चस्तरीय र निष्पक्ष छानबिन आयोग गठन गरी यो रहस्य सदाको निम्ति अन्त्य गरौं। फौजदारी अभियोग कसले गर्यो, किन गर्यो, के उद्देश्यले गर्यो भनेर मुद्दा चलाउने जिम्मेवारी राज्यको हो। त्यतिबेला पनि प्रधानमन्त्री गिरिजाप्रसाद कोइराला नै हुनुहुन्थ्यो। सरकारले किन गरेन, के कारणले गरेन, उसले जवाफ दिने कुरा हो। तत्कालीन राजा ज्ञानेन्द्र शाहका संवाद सचिव डा फणि पाठकले छानबिनको बाहानामा राजनीति गर्ने दलहरूले दरबार हत्याकाण्डको विषयलाई मसला बनाएको बताए। दीपेन्द्रले वीरेन्द्रलाई मारेर आफू राजा हुन खोज्या हो। त्यो एउटा दरबारको परिवारभित्रकै परिस्थितिले निर्माण गरेको कुरा हो। जुन सारा नेपाली र विश्वलाई पनि प्रष्ट थाहा भइसकेको छ, पाठकले भने, छानबिन समितिले गरेको प्रतिवेदन पनि सार्वजनिक भइसकेको छ। दरबारभित्रका जिउँदा मान्छेले बोलेको कुरा मान्य नहुने ? भन्दै उल्टै प्रश्न गर्छन्। भन्छन्, राजनीतिक दलहरूले राजनीति गर्नका लागि छानबिनको प्रयास गर्न खोजिरहेका छन्। यद्यपि, छानबिन गर्न कसले रोकेको छ ? छानबिन गरेर तपाईंहरूको हिसाबले सत्यतथ्य बाहिर ल्याउनुहोस्। छानबिन आयोगका सदस्य तारानाथ रानाभाटले भने उक्त हत्याकाण्डको विषयमा कुनै प्रतिक्रिया दिन आवश्यक नरहेको बताए। जो जुन हिसाबले सत्तामा पुगे के बनाउन खोजे भन्ने बोल्नै सकिँदैन। यसका विषयमा हाम्रो समूहले छानबिनको प्रतिवेदन बुझाएको जनतालाई थाहा छ, उनले भने, के भएको थियो भन्ने कुरा विभिन्न पुस्तकमा पनि छरपष्ट छ। अहिले दरबार जस्तो ऐतिहासिक विषयलाई भद्दा मजाक बनाएर होटल रेस्टुरेन्ट खोल्न लागिएको भन्ने सुनेको छु। यति नै देख्न बाँकी थियो। अरू बिषयमा मेरो बोल्नु केही छैन। कुनै फौजदारी अभियोगको अनुसन्धान गर्ने, मुद्दा चलाउने र फैसला गर्ने अधिकार त हाम्रो होइन। त्यो आयोग, घटनास्थलको प्रकृति, विवरण र त्यहाँ रहेका मानिसको के भनाइ छ भन्ने कुरा बुझ्न प्रतिवेदन बनेको थियो। हामीलाई त्योभन्दा बढी अनुसन्धान गर्ने अधिकार दिइएको थिएन, छानबिन समितिसँगै काम गरेका एक व्यक्तिले भने, फौजदारी अभियोग कसले गर्यो, किन गर्यो, के उद्देश्यले गर्यो भनेर मुद्दा चलाउने जिम्मेवारी राज्यको हो। त्यतिबेला पनि प्रधानमन्त्री गिरिजाप्रसाद कोइराला नै हुनुहुन्थ्यो। सरकारले किन गरेन, के कारणले गरेन, उसले जवाफ दिने कुरा हो। त्यतिबेलाको संविधानमा राजा र प्रधानमन्त्रीमा अधिकार थियो। राजा नभएपछि पूरै अधिकार प्रधानमन्त्रीमा थियो। त्यतिबेला पनि आफूले प्रधानमन्त्रीलाई तपाईं नै हो अब, संसद्को बैठक बोलाउनुहोस् भनेर साथीहरूबीच भनेको बताए। उनले भने, प्रधानमन्त्री गिरिजाले होइन, यो झन्झटतिर नलागौँ भनेर भनेका थिए। अल्झनमा यो विषय नेकपा एमाले उपाध्यक्ष सुवास नेम्वाङ यस विषयमा बोल्न केही कुरा नै नरहेको बताए। यो विषयमा बोल्ने कुरा नै केही छैन। नेपालमा दरबार हत्याकाण्ड मात्र हैन, धेरै विषय यस्ता छन्, जुन पार्टीहरूको नजर अन्दाजमा परेका छन्, उनी भन्छन्, प्रष्ट भन्दा यो दलहरूको प्राथमिकतामा नपरेकै हो। त्यस्तै, नेपाली कांग्रेसका नेता अर्जुननरसिंह केसीले दरबार हत्याकाण्डको छानबिन अँध्यारोमा तीर खेलाउने खालको मात्र भएको बताए। विश्वकै परिदृश्य हेर्दा पनि ठूल्ठूला हत्याकाण्डहरू सयौं वर्षपछि पनि हत्यारा पत्ता लागेका छन्। दरबार हत्याकाण्ड, दासढुंगालगायतका यस्ता ठूला घटनामा आग्रह पूर्वाग्रह छाडेर जनताले खोजेको यर्थाथता खोज्न दलहरू लाग्नुपर्छ, केसीले भने, अभै पनि केही ढिला भएको छैन। दुर्घटना भएकै हो। उच्चस्तरीय छानबिन समिति बनाएर घटनाको छानबिन गर्न तर्प दलहरू लाग्नैपर्छ। घटना भएको यतिका समयसम्म यस विषयमा चासो नदेखाउनुले दलहरूकै कमजोरी भएको बताउँछन्, नेकपा माओवादीका नेता देव गुरूङ। सरकारले गर्न चाह्यो भने आयोग बनाएर छानबिन गर्न सक्छ। राजनीतिक दलहरूले गर्नैपर्ने विषयअन्र्तगत यो विषय पनि हो। अबको नयाँ पुस्ताले पनि प्रश्न उठाउने ठाउँको अवस्थामा यो घटना छ। संग्राहलय बन्यो राजदरबार हत्याकाण्ड लगत्तै तत्कालीन राजा ज्ञानेन्द्रको निर्देशनमा घटनास्थल त्रिभुवन सदनलाई भत्काउन लगाइएको थियो। हत्याकाण्डको खास रहस्य पत्ता लगाउन नसकिए पनि नारायणहिटी संग्रहालयले त्रिभुवन सदनको पुनर्निर्माण गरेको छ। उक्त घटनास्थलको स्मरण गराउन सो सदन निर्माण गरिएको हो। र, संग्रहालयका रूपमा संरक्षण गरिएको छ। अहिले सिंगो नारायणहिटी दरबारलाई संग्राहलय बनाइएको छ। गत वर्षदेखि राजाले लगाउने गरेको श्रीपेचका साथै सुनको राजदण्डसमेत सर्वसाधारणका लागि प्रदर्शनीमा राखिएको छ। यसका विषयमा हाम्रो समूहले छानबिनको प्रतिवेदन बुझाएको कुरा सारा जनतालाई थाहा छ। के भएको थियो भन्ने कुरा विभिन्न पुस्तकमा पनि छरपष्ट छ। अरू विषयमा मैले बोल्नु केही छैन। तारानाथ रानाभाट  सदस्य, उच्चस्तरीय छानबिन आयोग यो घट्ना घटाउने व्यक्ति सार्वजनिक नगरिँदासम्म छानबिन गर्न सकिने विषय हो। मैले दरबार हत्याकाण्डको छानबिन गर्नुपर्ने कुरा त्यतिबेलै संसद्मा उठाएको थिएँ। तर, त्यो कुरा अझै अगाडि बढेको छैन। त्यतिबेला यस विषयमा बोल्दा मलाई राजावादी जस्तो पनि आरोप लगाइयो। विमलेन्द्र निधि, कांग्रेस नेता यो विषयमा बोल्ने कुरा केही छैन। नेपालमा दरबार हत्याकाण्ड मात्र हैन, धेरै विषय यस्ता छन्, जुन पार्टीहरूको नजर अन्दाजमा परेका छन्। प्रष्ट कुरा यो घटना दलहरूको प्राथमिकतामा नपरेकै हो। सुवास नेम्वाङ, एमाले उपाध्यक्ष सरकारले गर्न चाह्यो भने आयोग बनाएर छानबिन गर्न सक्छ। राजनीतिक दलहरूले गर्नैपर्ने विषयअन्तर्गत यो विषय पनि हो। अबको नयाँ पुस्ताले पनि प्रश्न उठाउने ठाउँको अवस्थामा यो घटना छ। देव गुरुङ, माओवादी नेता"
आगलागीले बर्सेनि ठूलो क्षति,"काठमाडौं : गत १ वैशाखदेखि २४ फागुनसम्म मुलुकका २ हजार ६३ स्थानमा आगलागी भएको छ। यी घटनामा ८१ जनाको ज्यान गएको छ। ३ सय ५० जना घाइते भएका छन्। २ हजार ४ सय २८ घरपरिवार प्रभावित भएका छन्। २३ फागुनमा एकै दिन ११ जिल्लामा आगलागी भयो। आगो निभाउन सेना, प्रहरी, स्थानीयवासी खटिए। दमकलको सहयोग लिइयो। कतिपय ठाउँमा हेलिकप्टर प्रयोग गरिएको छ। गर्मी मौसममा बढी पिरोल्ने विपद् हो, आगलागी। यस्ता घटनाबाट भौतिक मात्रै होइन, मानवीय क्षतिसमेत हुने गरेको छ। पछिल्लो पाँच वर्षमा १४ अर्ब रुपैयाँबराबरको क्षति भएको गृह मन्त्रालयअन्तर्गत राष्ट्रिय विपद् जोखिम न्यूनीकरण तथा व्यवस्थापन प्राधिकरणको तथ्यांक छ। यही अवधिमा ४ सय ७ जनाले ज्यान गुमाएका छन्। डढेलोले बर्सेनि नयाँनयाँ ठाउँलाई खरानी पार्ने गरेको छ। भौगोलिक रूपमा चुरे, तराई र मध्यपहाडी क्षेत्र सबैभन्दा बढी डढेलो लाग्ने क्षेत्रमा पर्छन्। चैतवैशाखमा सबैभन्दा धेरै डढेलो लाग्छ। चुरे विज्ञ डा विजय सिंहका अनुसार मध्यपहाडीभन्दा चुरे र तराईमा बढी डढेलो लाग्छ। कतिपयले चोरीसिकारीका साथै नयाँ घाँस उम्रिने र वन अतिक्रमणका लागि पनि आगो लगाउने गरेको डा सिंह बताउँछन्। चुरे क्षेत्रमा बसोबास र चरिचरन बढेको छ। त्यसले गर्दा पनि डढेलो बढी लाग्ने गरेको छ, उनी भन्छन्। सन् २०१६ मा सबैभन्दा बढी डढेलो लागेको पाइएको छ। उक्त वर्ष ३१४ पालिका प्रभावित भएका थिए। प्राधिकरणका प्रवक्ता डा डिजन भट्टराईका अनुसार प्रदेशगत रूपमा प्रदेश १ र मधेसमा बढी घटना भएका छन्। जनघनत्व बढी भएका क्षेत्रमा आगलागीका घटना धेरै भएका छन्, प्रवक्ता डा भट्टराई भन्छन्। प्रहरी र स्थानीय प्रशासनमार्फत आगलागीका घटनाको पञ्जीकरण हुने गरेको छ। त्यसअनुसार डढेलो र आगलागीका घटना चिन्ताजनक देखिएको छ। जंगलमा घाँस उम्रने, जंगलको पातपतिंगर सहितको पानी बगेर खेतबारीमा मलिलो हुन्छ भनेर पनि डढेलो लगाउने गरेको पाइन्छ, डा भट्टराई भन्छन्, आगोका स्रोतहरू ननिभाई त्यसै फालिदिनाले जंगलमा फैलन्छ। जहाँ आगो लाग्छ, त्यहाँ सिम्रिक पुग्छ वन अनुसन्धान तथा सर्वेक्षण विभागबाट प्रकाशित नेपालको वनको अवस्था, २०१५ ले नेपालमा वनविनाश र क्षयका कारकमध्ये डढेलोलाई चरिचरनपछिको प्रमुख कारक मानेको छ। जंगलमा हुने क्षति वैज्ञानिक मापदण्डअनुसार मापन गर्न सकिएको छैन। स्याटेलाइटको उपकरणबाट कैद गरिएको तस्बिरले डढेलोको अवस्था भयावह देखिएको छ। जंगलमा लागेको डढेलोको क्षति वस्तुपरक छैन। मापदण्ड बनाएर क्षति मापन गर्नुपर्ने जरुरी छ, उनी भन्छन्। पाँच वर्षमा १४ अर्ब रुपैयाँबराबरको क्षति ४०७ जनाले गुमाए ज्यान आगलागीको मुख्य कारण असावधानी र मानवीय गतिविधि भएको प्रवक्ता डा भट्टराई बताउँछन्। सचेतनाको कमीले नै आगलागीका घटना बढिरहेका छन्। जनता जुन ढंगले सचेत हुनुपथ्र्यो त्यो हुन सकेका छैन, उनी भन्छन्, असावधानीवश भएका घटना बढी देखिएको छ। कतै विद्युत् सर्ट भएर पनि आगलागी भएको छ। पूजाकोठामा बत्ती बालेर छोड्ने, चुरोट सेवन गरेपछि ननिभाएर छोड्नेलगायतका प्रवृत्तिले घरमा आगलागी भइरहेको छ। खाना पकाउने क्रममा ग्यास वा दाउराको चुलोबाट हुने आगलागीले पनि मानवीय एवं आर्थिक क्षति बढाएको प्राधिकरणले जनाएको छ। दमकल छिर्न मुस्किल हुने साँघुरा गल्लीमा आगलागी भइहालेमा पनि नियन्त्रण गर्न ढिलाइ हुने गरेको डा सिंह बताउँछन्। त्यस्तो ठाउँमा हेलिकोप्टर एवं रोबोटिङ फायर फाइटिङको प्रयोग गर्नुपर्ने डा भट्टराई बताउँछन्। वातावरणमा प्रतिकूल असर आगलागी वा डढेलोबाट हुने मानवीय क्षतिसँगै पर्यावरणमा पनि ठूलो क्षति पुगेको छ। वनमा डढेलो लागेपछि वनस्पति, जनावर मर्छन्। डढेलोले जंगलभित्रको जैविक विविधतामा ह्रास ल्याइरहेको छ । वायु प्रदूषण बढाएको छ, उनी भन्छन्, जंगलको उत्पादकत्व र कार्बन सञ्चयमा ह्रास आउँछ। धुवाँले मानव स्वास्थ्यमा ठूलो असर पार्छ। यद्यपि वन व्यवस्थापनमा प्रयोग गरिने नियन्त्रित डढेलो पारिस्थितिकीय प्रणालीको सन्तुलन मानिन्छ। तर, नेपालमा अनियन्त्रित किसिमले हुने डढेलोले क्षति बढी भइरहेको विज्ञहरू बताउँछन्। अन्तिम विकल्प हेलिकप्टर विपद्का घटना हुनासाथ तत्कालै गरिने खोज, उद्धार एवं राहतसँग सम्बन्धित कार्य विपद् प्रतिकार्य प्रभावकारी हुन नसक्दा क्षति बढी भइरहेको छ। वनमा आगलागी भए अन्तिम विकल्पका रूपमा हेलिकप्टरको प्रयोग हुने गरेको डाभट्टराई बताउँछन्। स्थानीय जनता, सुरक्षाकर्मी र दमकल नै पहिलो प्राथमिकता हो। हेलिकप्टरको प्रयोग खर्चिलो भएकाले अन्तिम विकल्प हो। रोबोटिङ फायर फाइटिङको प्रयोग पनि गर्नुपर्ने हुन्छ, उनी भन्छन्। ताप्लेजुङको पाथीभरा मन्दिर क्षेत्रस्थित वनमा लागेको डढेलो निभाउन पहिलोपटक हेलिकप्टर प्रयोग गरिएको थियो। विपद् जोखिम न्यूनीकरण आगलागीका घटना न्यूनीकरणका लागि सचेतता अभियान सञ्चालन गर्नुपर्ने आवश्यकता देखिएको छ। संघीय एवं प्रादेशिक र स्थानीय सरकारले विपद्पूर्व गरिने जोखिमको विश्लेषण तथा मूल्यांकन, विपद् रोकथाम वा विपद्बाट हुने क्षतिको न्यूनीकरण तथा विकासका कार्यमा विपद् जोखिमलाई कम गर्नुपर्ने डा भट्टराई बताउँछन्। जोखिम न्यूनीकरणलाई मूल प्रणालीमा आबद्ध गर्नुपर्छ। घटनापछि गरिने लगानीभन्दा विपद् हुनु अघि लगानीलाई प्राथमिक दिनुपर्छ। यस्तो लगानी निकै थोरै पर्छ, उनी भन्छन्। प्रमुख जिल्ला अधिकारीले जिल्ला विपद् व्यवस्थापन कोषमा हिमाली जिल्लाको हकमा ४ लाख रुपैयाँ, पहाडी जिल्लाको हकमा ५ लाख र तराई जिल्लाको हकमा ७ लाख रुपैयाँ न्यूनतम रकम मौज्दात राख्ने व्यवस्था मिलाउनु पर्ने प्राधिकरणले जनाएको छ। विपद्को घटनामा परी कुनै परिवारमा १ जनाको मृत्यु भएमा दुई लाखका दरले, सोही परिवारमा अन्य व्यक्तिको समेत मृत्यु भएमा प्रतिव्यक्ति थप १ लाख रुपैयाँका दरले राहत रकम उपलब्ध गराउनुपर्ने व्यवस्था छ। यसरी मृतकको परिवारलाई उपलब्ध गराइने राहत एकद्वार नीति अवलम्बन गरी उपलब्ध गराउने व्यवस्था छ। विपद्का घटनामा परी घाइते हुनेहरूलाई जिल्ला विपद् व्यवस्थापन समितिमार्फत सरकारी अस्पतालमा उपचार गराउँदा लागेको खर्च भुक्तानि गर्नुपर्ने व्यवस्था छ। त्यस्ता व्यक्तिलाई अस्पतालबाट घरजान आर्थिक सहयोग स्वरूप प्रतिव्यक्ति एक हजार र यातायात खर्च दिने व्यवस्था रहेको प्राधिकरणका प्रवक्ता डा भट्टराईले बताए। डढेलो निभाउँदा १ को मृत्यु म्याग्दीमा डढेलो निभाउने क्रममा मंगलबार एक जनाको ज्यान गएको छ। अर्का एक जना घाइते भएका छन्। उनलाई उपचारका लागि पोखरा लगिएको छ। मृत्यु हुनेमा मालिका गाउँपालिका५ का २६ वर्षीय मबहादुर बोहोरा छन्। उनी सोही वडाको देवीस्थानस्थित भिरखर्क सामुदायिक वनमा लागेको डढेलो निभाउन गएका थिए। जिल्ला प्रहरी कार्यालय म्याग्दीका प्रहरी नायव उपरीक्षक श्यामकुमार राईले बोहोराको घटनास्थलमै ज्यान गएको बताए। घाइते हुनेमा स्थानीय २१ वर्षीय मनबहादुर सार्की छन्। उनलाई दरवाङ प्राथमिक उपचार केन्द्रमा प्राथमिक उपचार गरी हेलिकप्टरमार्फत पोखरा लगिएको प्रहरीले जनाएको छ। गाउँपालिका केन्द्र दरबाङ बजारनजिकै रहेको वनको सबै क्षेत्र डढेलोले सखाप पारेको छ।"
मादी बस दुर्घटना : मृत्यु हुनेको संख्या १४ पुग्यो (अपडेट),संखुवासभा : संखुवासभाको मादीमा भएको बस दुर्घटनामा मृत्यु हुनेको संख्या १४ पुगेको छ। घाइते ५ मध्ये १ जनाको अवस्था गम्भीर रहेको छ। जिल्ला प्रहरी कार्यलय संखुवासभाका डीएसपी लालध्वज सुवेदीले अहिलेसम्म १४ जनाको मृत्यु भएको पुष्टि गरे। मादीबाट झापाको दमक जाँदै गरेको बा ४ ख ७३५ नं बिहान साढे पाँच बजेतिर दुर्घटना भएको थियो। मृतकको सनाखत भइसकेको छैन। दुर्घटनाको कारण हालसम्म खुलेको छैन। संखुवासभा मादी नगरपालिका ६ स्थित सातघुम्तिमा दुर्घटना भएको बस सडकबाट करिब ३ सय मिटर तल खसेको छ। दुर्घटनापछि स्थानीय र प्रहरी उद्धारमा जुटेका छन्। थप विवरण आउन बाँकी रहेको छ।
रुसले रासायनिक हतियार प्रयोग गर्न सक्ने अमेरिकाको चेतावनी,"किभ : रुसले युक्रेनमा रसायनिक तथा जैविक हतियार प्रयोग गर्न सक्ने भन्दै अमेरिकाले चेतावनी दिएको छ। ह्वाइट हाउस रसायनिक अस्त्र प्रयोग हुन सक्ने भन्दै सबै सतर्क हुनुपर्ने उल्लेख गरेको छ। ह्वाइट हाउसकी प्रेस सेक्रेटरी जेन साकीका अनुसार युक्रेनमा अमेरिकी जैविक अस्त्र प्रयोगशाला छ। युक्रेनमा रासायनिक अस्त्र विकास भएको भन्ने रुसी दाबी अनर्गल भएको उनले बताए। उनले रुसले गरेका झूटा दाबीलाई आधार मान्दा उक्त कुरा पूर्वनियोजित र अप्रत्याशित आक्रमण गर्न रुसले चालेको कदम पनि हुने सक्ने बताइन्। अन्य पश्चिमा अधिकारीहरूले पनि रुस र युक्रेनबीचको युद्ध तीव्र रूपमा बढ्ने जोखिमबारे आफूहरू निकै चिन्तित रहेको बताएका छन्। विशेष गरी रुसले गैरपरम्परागत अर्थात् 'नन्कन्भेन्सनल' अस्त्रहरू प्रयोग गर्ने सम्भावनालाई लिएर आफूहरू चिन्तित बनेको उनीहरूको भनाइ छ। त्यसले सम्भवतः रासायनिक अस्त्रहरूलाई जनाउँछ, तर उक्त शब्दले सानो स्तरका रणनीतिक परमाणु अस्त्र, बायलोजिकल अर्थात् जैविक अस्त्रहरू र डर्टी बम भनिने विकिरणयुक्त हतियारहरूलाई पनि बुझाउँछ। रूस संलग्न भएका अन्य द्वन्द्वग्रस्त स्थानहरूमा देखिएका गतिविधिका कारण पनि आफूहरूलाई त्यस्तो लागेको उनीहरूको भनाइ छ। विशेषगरी सिरियामा रुसी साझेदारले रासायनिक अस्त्र प्रयोग गरेका थिए। बुधवार ब्रिटिश रक्षा मन्त्रालयले एउटा ट्वीटमा रुसले युक्रेनमा थर्मोबरिक रकेटहरू प्रयोग गरेको जनाएको थियो। त्यस्ता रकेटहरूलाई भ्याकुम बम पनि भनिन्छ किनभने त्यस्ता रकेटले वरपरको हावाबाट अक्सिजन सोस्छन् र उच्च तापसहितको विस्फोटन गराउँछन्। रुसको चेतावनीबीच पश्चिमा देशले उसका तेल र ग्यासमा प्रतिबन्ध लगाएका छन्। रुसले युक्रेनी भूमीमा रासायनिक अस्त्र बनिरहेको झूटो दाबी गरेको थियो। ब्रिटेनस्थित रुसी दूतावासले रुसी विदेश मन्त्रालयकी प्रवक्ताले गरेको त्यस्तो दाबीलाई सार्वजनिक गरेको थियो। उक्त दाबीमा ""हालै पाइएका कागजातहरूले"" युक्रेनी प्रयोगशालाहरूमा जैविक हतियारका तत्त्वहरू बनेको देखाएको जनाइएको थियो। त्यसका लागि अमेरिकी रक्षा मन्त्रालयले सहयोग गरेको पनि उनको दाबी थियो। रुसी अधिकारीहरू र सञ्चारमाध्यमले पनि हालै युक्रेनले डर्टी बम भनिने विकिरणयुक्त पदार्थ फ्याक्ने अस्त्र निर्माणको योजना बनाइरहेको दाबी गरेका छन्। त्यस्तै रुसी विदेश मन्त्रीले युक्रेनले पारमाणविक अस्त्र खोज्दै आएको दाबी गरेका थिए। कतिपय मस्कोले आफ्ना जनतालाई किन आफूले युक्रेनमा हमला गर्नुपर्यो भन्ने औचित्य देखाउन त्यस्तो दाबी गरिरहेको ठान्छन्। तर पश्चिमा अधिकारीहरू त्यसलाई ""फल्स फ्ल्याग"" घटनाहरूमा प्रयोग गर्ने आधार बनाइएको हुन सक्ने कुरामा चिन्तित छन्। उदाहरणका लागि रुसले युक्रेनी फौज वा युक्रेनबाट पहिले कुनै पनि गैरपरम्परागत अस्त्रको प्रहार भएको दाबी गर्न सक्छ। त्यसले रुसलाई पनि त्यस्ता अस्त्र प्रयोग गर्नु परेको औचित्य साबित गर्ने बल दिन सक्छ। सिरियामा त्यस्ता अस्त्र प्रयोग हुँदा पनि रुसबाट अहिलेकै जस्ता दाबीहरू आएको पश्चिमा अधिकारीहरू बताउँछन्। 'अन्य सङ्केतहरू पनि रहेका छन्', उनीहरूले भने। यो गम्भीर चिन्ताको विषय भएको पनि उनीहरूको भनाइ छ। रुसी साझेदार बसर अलअसदको सिरियाली सरकारले विभिन्न समयमा रासायनिक हतियार प्रयोग गरेको पाइएको थियो। रुसमाथि आफ्ना विपक्षीहरूलाई विष दिएर हत्या गरेको हत्याको प्रयास गरेको आरोप पनि लाग्दै आएको छ। रासायनिक अस्त्र प्रयोगलाई अन्तर्राष्ट्रिय मानवीय कानुनले प्रतिबन्धित गरेको छ। बीबीसी"
विश्वव्यापी चरम महँगी,"काठमाडौं : अन्तर्राष्ट्रिय बजारको मूल्यवृद्धिको प्रभाव नेपालको अर्थतन्त्रमा परेको छ। पेट्रोलियम पदार्थ, डलर र सुनको मूल्य चर्किँदा समग्रमा अर्थतन्त्र महँगीको चपेटामा परेको हो। युक्रेन र रूसको युद्धले पेट्रोलियम तेलको मूल्य अन्तर्राष्ट्रिय बजारमा आकासिएको छ। अमेरिकी डलरको भाउ नेपालकै इतिहासमा अहिलेसम्मकै उच्च मूल्यमा पुगेको छ। सुनमा पनि एकै दिन २ हजार ५ सय रुपैयाँले बढेर अहिलेसम्मको उच्च मूल्य कायम भएको छ। करिब दुई वर्षदेखि कोरोना महामारीबाट थलिएको विश्व अर्थतन्त्र क्रमशः फस्टाउने क्रममा थियो। तर, यसैक्रममा पछिल्लो समय रूस र युक्रेनबीचको द्वन्द्वले निम्त्याएको युद्ध चर्किंदै जाँदा समग्रमा अर्थतन्त्रमा प्रभाव देखिन थालेको विश्लेषकहरू बताउँछन्। एकातिर कोरोनाले विश्व अर्थतन्त्र संकटमा परेको छ भने अर्को डलरको भाउ भने दिनदिनै नयाँ उचाइमा पुगिरहेको छ। डलर बलियो बन्दै जाँदा नेपाली रुपैयाँ झनै कमजोर बनेको छ। नेपाल राष्ट्र बैंकले विदेशी मुद्राहरूका लागि बुधबार (फागुन २५) कायम गरेको विनिमय दरअनुसार प्रतिडलर खरिददर १२२७६ रुपैयाँ र बिक्रीदर १२३३६ रुपैयाँ कायम भएको छ। अझ मंगलबार (फागुन २४ गते) प्रतिडलर खरिददर १२२८४ रुपैयाँ र बिक्रीदर १२३४४ रुपैयाँ कायम भएको थियो। यो विनिमय दर नेपालमा हालसम्मकै उच्च हो। यद्यपि यसअघि आव २०७६७७ मा डलरको बिक्रीदर अधिकतम १२३२८ र न्यूनतम ११३५२ कायम थियो। गत आवमा भने डलरको बिक्रीदर अधिकतम १२२२८ र न्यूनतम ११८५२ कायम थियो। पछिल्लो समय रसिया र युक्रेनबीचको तनावले विश्व अर्थतन्त्र नै आक्रान्त हुन थालेको छ। रसियाले युरोपियन मुलुकमा ४० प्रतिशत पेट्रोलियम पदार्थ पठाउने गर्छ। नेपाली मुद्राको भारतीय रुपैयाँसँग स्थिर विनिमय दर छ। यस कारण पनि डलरको तुलनामा भारु खस्किँदा नेपाली रुपैयाँको मूल्यसमेत कमजोर हुने गरेको छ। डलरको भाउ बढ्नेबित्तिकै विदेशी सामानहरू नेपालीका लागि बढी मूल्य तिर्नुपर्ने भएकाले यसको असर नेपाली अर्थतन्त्रमा पर्ने गरेको छ। एकातर्फ महँगो डलर अर्कोतर्फ अन्तर्राष्ट्रिय बजारमा पेट्रोलियम पदार्थको चर्को मूल्य बढ्दा नेपाललाई महँगीको भार थेक्न हम्मे परेको छ। अन्तर्राष्ट्रिय बजारमा मूल्य बढ्दा नेपाली बजारमा पनि हप्तैपिच्छे भाउ बढेको छ। अझै बढ्ने संकेत छ। फागुन २५ गते अन्तर्राष्ट्रिय बजारमा प्रतिब्यारेल १४२ पुगेको छ। जबकी फागुन १५ गतेसम्म प्रतिब्यारेल ९१५९ थियो। यसपछि क्रमशः प्रतिब्यारेल १०० भन्दा माथि बढ्दै गएको छ। यसको असर स्वदेशी बजारमा देखिसकेको छ। अझै महँगोमा तिरेर आयात गर्नुपरेकाले फेरि मूल्य बढ्ने देखिन्छ। यद्यपि सरकारले भारतीय आयल निगमबाट ३ रुपैयाँ बढेको मूल्य सूची पाएसँगै नेपाल आयल निगमले गत सातादेखि लिटरमा ५ रुपैयाँ बढायो। यसपछि अहिले पेट्रोल १ सय ५० रुपैयाँ प्रतिलिटर पुगेको छ। त्यस्तै डिजेल र मट्टीतेल १ सय ३३ रुपैयाँ पुगेको निगमले जनाएको छ। एलपी ग्यासमा ६ सय ६५ रुपैयाँ घाटा हुँदा पनि बिक्री मूल्य बढाएको छैन। यसैक्रममा नेपाल राष्ट्र बैंकका प्रवक्ता डा गुणाकर भट्ट पेट्रोलियम पदार्थको भाउ, मूल्यवृद्धिले विदेशी विनिमय सञ्चितिमा थप दबाब पार्ने बताउँछन्। किनभने मुलुकले जति परिमाणमा तेल किन्दै आए पनि मूल्य बढ्दा बढी खर्चिनु परेको छ। अन्तर्राष्ट्रिय बजारमा दिनदिनै मूल्य चर्किएको छ। रूस र युक्रेनको युद्धले यसको मूल्य बढेको छ। जसले गर्दा नेपाललाई समेत भार पर्न गएको छ, उनले भने, यो युद्ध चर्किंदा अन्तर्राष्ट्रिय बजारका मानिसहरू सुरक्षित ठाउँमा लगानी गर्ने हुँदा डलर, सुनको मूल्य बढेको हो। डलरको भाउ बढेकाले नेपालको विदेशी मुद्रा बढी बाहिरिँदा सञ्चितिमा चाप पर्ने देखिएको छ। अब समग्र मूल्यवृद्धिमा दबाब पर्छ। अन्तर्राष्ट्रिय अर्थतन्त्र अस्थिर हुन थालेपछि पर्यटन क्षेत्र प्रभावित हुने उनले बताए। डलरको भाउ बढ्दा मुलुकले लिएको ऋणको ब्याज तिर्ने भार पनि बढ्दै जाने प्रवक्ता डा भट्टले बताए। यसर्थ अन्ततः मुलुकको अर्थतन्त्र महँगीको चपेटामा पर्नसक्ने संकेत देखिएको छ। अहिलेलाई विदेशी सञ्चितिमा भार पर्न गएको छ। अन्तर्राष्ट्रिय बजारमा पेट्रोलियम पदार्थको मूल्य प्रतिब्यारेल १४२ पछिल्लो समय रसिया र युक्रेनबीचको तनावले विश्व अर्थतन्त्र नै आक्रान्त हुन थालेको छ। रसियाले युरोपियन मुलुकमा ४० प्रतिशत पेट्रोलियम पदार्थ पठाउने गर्छ। एकदिनमा रसियाले दैनिक नेपाली १ खर्ब रुपैयाँ बराबरको ब्यारेलमा विदेशमा निर्यात गर्दै आएको छ। यता अर्थविद् डा विश्वम्भर प्याकुरेल नेपालको अहिलेको बजार अनियन्त्रित भइरहेका बेला झन् बाह्य समस्या थपिएकाले चर्को मूल्यवृद्धिको सामना गर्नुपर्ने संकेत देखिएको बताउँछन्। नेपाली बजारमा सुनको मूल्य चर्किंदै गएको छ। बुधबार (फागुन २५गते) मात्रै प्रतितोला २ हजार ५ सयले वृद्धि भएर नयाँ कीर्तिमान कायम गरेको छ। युक्रेन र रूसकोे युद्धले पेट्रोलियम उत्पादनमा एउटा ब्यारेलको १४२ डलर मूल्यवृद्धि भएकोे छ। अर्थविद् डा प्याकुरेलका अनुसार अझ रूसले आफूहरूमाथि गरेको बन्देज नफुकाए यसको मूल्य एक ब्यारेलमा ३ सय डलरसम्म पुग्ने धम्की दिइरहेको छ। उनकाअनुसार यो आर्थिक वर्ष अन्त्यमा भारतमा पनि मुद्रास्फीति बढ्ने सम्भावना भएकाले दोहोरो अंक मुद्रास्फीतिको मारमा पर्ने भन्ठानेका थियौं। अब त युक्रेन र रूसको युद्धले दोहोरो अंकमा बढ्ने निश्चित रहेको उनको ठहर छ। नेपालमा मुद्रास्फीति समस्या पहिलादेखि नै थियो। महामारीले सामान्य हुँदै जाँदा मुलुक पुनरुत्थान (रिकभरि) तिर जान थालेको थियो। विस्तारै सेवा क्षेत्र रिभाइल हुने हुनाले मागमा अविभृद्धि हुने अपेक्षा थियो। चालू आर्थिक वर्षको ६ महिनामा मुद्रास्फीति ५५६ प्रतिशत भएको थियो। अझ बढ्ने सम्भावना छ। चर्किंदै सुनको मूल्य नेपाली बजारमा सुनको मूल्य चर्किंदै गएको छ। बुधबार (फागुन २५गते) मात्रै प्रतितोला २ हजार ५ सयले वृद्धि भएर नयाँ कीर्तिमान कायम गरेको छ। छापावाला र तेजाबी सुन उक्त दरले बढेर प्रतितोलाको १ लाख ५ हजार ५ सय रुपैयाँ पुगेको छ। सोही दरले बढेर तेजाबी सुन प्रतितोला १ लाख ५ हजार पुगेको छ। यो हालसम्मकै उच्च बिन्दुमा पुगेको नेपाल सुनचाँदी व्यवसायी महासंघका अध्यक्ष माणिकरत्न शाक्य बताउँछन्। जबकी अघिल्लो दिन (मंगलबार) छापावाला सुन प्रतितोला १ लाख ३ हजार रुपैयाँ र तेजावी सुन १ लाख २ हजार ५ सय कायम गरेको थियो। सुनको मूल्यसँगै चाँदीको मूल्य पनि उकालो लागेको छ। यसदिन चाँदीको मूल्य ४० रुपैयाँले बढेको छ। मंगलबार चाँदी तोलाको १४ सय १० रुपैयाँमा खरिद बिक्री भएको थियो। नेपाल सुनचाँदी व्यवसायी महासंघ अध्यक्ष माणिक रत्न शाक्यका अनुसार सुनको मूल्य अहिलेसम्मकै उच्चमा पुग्नुको मुख्य कारण डलरको भाउ र अन्तर्राष्ट्रिय स्तरमै मूल्य ह्वात्तै बढ्नु हो। एकातर्फ एक डलरको मूल्य १ सय १८ १ सय १९ भइरहेकामा अहिले १ सय २३१ सय २४ रुपैयाँसम्म पुगेको छ। अर्कोतर्फ सुनको अन्तर्राष्ट्रिय बजारमै मूल्य एकदमै उच्च हुँदै गएको छ। यसअघि जुन गतिले बढ्थ्यो अहिले त्यसको सीमा पार हुने गरी मूल्य बढेको छ। सोही अन्तर्राष्ट्रिय बजारको उच्च मूल्यको सुन खरिद गर्न अहिले बढेको डलरको विनिमयदर तिरेर किन्नु परेको छ। यस्तो दोहोरो मारले गर्दा नेपाली बजारमा सुनको भाउ चर्किएको हो, अध्यक्ष शाक्यले भने। रूस र युक्रेनको युद्धका कारण अन्तर्राष्ट्रिय बजारमा सुनको भाउ बढिरहेको उनको तर्क छ। यो युद्ध तत्कालै अन्त्य होला जस्तो नदेखिएकाले कालान्तरमा सुनको भाउ अझै बढ्न सक्ने सम्भावना भएको उनको अनुमान छ। सामान्यतयाः डलर र सुनको मूल्यवृद्धिको विपरीत सम्बन्ध हुन्छ भनिन्छ। तर, यो अन्तर्राष्ट्रिय बजारमा मात्र लागू हुने अध्यक्ष शाक्य बताउँछन्। मुद्रा र सुन दुवैलाई लगानी गर्ने क्षेत्रका रूपमा लिइन्छ। कसैले डलर, कसैले पाउण्ड, युरोलगायतको मुद्रामा लगानी गर्छन्। अन्तर्राष्ट्रिय मुद्रा बजारमा वस्तु विनिमय (कमोडिटी) जस्तै मुद्रा किनबेच गर्न पाइन्छ। डा गुणाकर भट्ट प्रवक्ता, नेपाल राष्ट्र बैंक पेट्रोलियम पदार्थको भाउ, मूल्यवृद्धिले विदेशी विनिमय सञ्चितिमा थप दबाब परेको छ। किनभने मुलुकले जति परिमाणमा तेल किन्दै आए पनि मूल्य बढ्दा बढी खर्चिनु परेको छ। अन्तर्राष्ट्रिय बजारमा दिनदिनै मूल्य चर्किएको छ। रूस र युक्रेनको युद्धले यसको मूल्य बढेको छ। जसले गर्दा नेपाललाई समेत भार पर्न गएको छ। यो युद्ध चर्किँदा अन्तर्राष्ट्रिय बजारका मानिसहरू सुरक्षित ठाउँमा लगानी गर्ने हुँदा डलर, सुनको मूल्य बढेको हो। माणिक रत्न शाक्य अध्यक्ष, नेपाल सुनचाँदी व्यवसायी महासंघ सुनको मूल्य अहिलेसम्मकै उच्चमा पुग्नुको मुख्य कारण डलरको भाउ र अन्तर्राष्ट्रिय स्तरमै मूल्य ह्वात्तै बढ्नु हो। एक डलरको मूल्य १ सय १८१ सय १९ भइरहेकोमा अहिले १ सय २३१ सय २४ रुपैयाँसम्म पुगेको छ। अर्कोतर्फ सुनको अन्तर्राष्ट्रिय बजारमै मूल्य एकदमै उच्च हुँदै गएको छ। अन्तर्राष्ट्रिय बजारको उच्च मूल्यको सुन खरिद गर्न अहिले बढेको डलरको विनिमयदर तिरेर किन्नु परेको छ। डा विश्वम्भर प्याकुरेल, अर्थविद् नेपालको अहिलेको बजार अनियन्त्रित छ। सरकारले गर्ने नियमन कमजोर छ। आन्तरिक समस्यामा पनि प्रताडित भएका छौं। अहिले झन् बाह्य समस्या थपियो। नेपालको भारतसँग ६० प्रतिशत व्यापारिक सम्बन्ध छ। भारतसँग निर्भर भएकाले त्यहाँको अर्थतन्त्र राम्रो हुँदा नेपाललाई फाइदा हुन्छ। तर, त्यहाँको अर्थतन्त्र कमजोर भए हामीलाई बेफाइदा हुन्छ। त्यसको प्रत्यक्ष असर पर्छ। मुलुकभित्र आन्तिरक बजार नियन्त्रण गर्न सकेको छैनौं।"
"जहाँ आगो लाग्छ, त्यहाँ सिम्रिक पुग्छ","काठमाडौं उदयपुर : सोलुखुम्बुको लुक्लास्थित तेन्जिङ हिलारी विमानस्थलनजिकै वनमा आइतबार दिउँसोदेखि डढेलो लाग्यो। आगो निभाउन स्थानीयवासीदेखि प्रहरी र सेनासम्म खटिए। अन्ततः सिम्रिक एयरको हेलिकप्टर प्रयोग गरेपछि आगलागी नियन्त्रणमा आएको छ। सिम्रिक एयरले एक वर्ष अवधिमा अत्याधुनिक प्रविधि प्रयोग गरी पाँच स्थानमा लागेको आगो निभाएको छ। नेपालमा सिम्रिकसँग मात्रै भएको बम्बी बकेटको सहयोगले सडक नपुगेको, दमकल जान नसक्ने साँघुरा गल्ली तथा उच्च पहाडी भेगमा पनि आगो नियन्त्रण गरिरहेको छ। फायर फाइटरसहितको सिम्रिक एयरको हेलिकप्टरले सोलुखुम्बमा तीन दिनमा बुधबार आगो निभाएको कम्पनीका लुक्ला स्टेसन म्यानेजर तथा रेस्क्यु स्पेसियालिस्ट आङतासी शेर्पाले बताए। त्यहाँ हेलिकप्टरका चालक सुरेन्द्र पौडेल र आङतासी शेर्पा खटिएका थिए। हेलिकप्टरले स्थानीय सुर्के खोलाबाट सोमबार ११७ बकेट, मंगलबार २३ र बुधबार ९० बकेट पानी ल्याएर डढेलो लागेको ठाउँमा खन्याएको शेर्पाले सुनाए। तीव्र वेगको हावाका कारण फैलिएको आगोले बस्ती जोखिममा परेको थियो। हेलिकप्टरबाट पानी ड्रप नगरेको भए सायदै नजिकको गाउँ जोगाउन सकिँदैन थियो, उनले भने। जंगलको चारै दिसाबाट आगो फैलिएकाले नियन्त्रणमा समय लागेको उनको भनाइ छ। बुधबार मध्याहन् १२:४० बजे हेलिकप्टरको सहयोगमा डढेलो नियन्त्रणमा आएको खुम्बु पासाङल्हामु गाउँपालिका२ का वडाध्यक्ष आङ फुर्वा शेर्पाले बताए। वनबाट निस्केको धुवाँका कारण बिहान करिब एक घण्टा विमानस्थलको उडान प्रभावित भएको थियो। धुवाँ अन्यत्र मोडिएपछि उडान सञ्चालन गरिएको नागरिक उड्डयन प्राधिकरण लुक्लाले जनाएको छ। प्राधिकरण प्रमुख द्वारिका अछामीका अनुसार धुवाँले धावनमार्ग नै ढाकेपछि विमानस्थल नै बन्द गरिएको थियो। आगो कसले र किन लगाए भनेर अनुसन्धान भइरहेको जनाइएको छ। डढेलोका कारण सल्ला, उत्तिसलगायत विभिन्न प्रजातिका बोटबिरुवा, जंगली जनावर, चराचुरुंगी नष्ट भएको उनले बताए। उनका अनुसार क्षतिको एकिन विवरण भने आइसकेको छैन। सिम्रिककै हेलिकप्टरले केही दिनअघि तनहुँको दमौली बजारस्थित भोलेटार चोकमा लागेको आगो पनि निभाएको थियो। उक्त हेलिकप्टर काठमाडौंबाट दमौली गएको थियो। फायर फाइटिङसहितको सिम्रिक एयरको ९ एन ए जे जेड कलसाइनको हेलिकप्टरका चालकमा सुरेन्द्र पौडेल, राजेन्द्र दुवाल र आङतासी शेर्पा थिए। पाथीभरा मन्दिर नै आगोको जोखिममा परेको थियो। नेपालमा पहिलो पटक बम्बी बकेट प्रयोग गरी आगो निभाइएको थियो। हेलिकप्टरले स्थानीय मादी खोलाबाट ४५ पटक पानी ओसारेको थियो। दमौलीमा लागेको आगो नियन्त्रण गरिदिन गृह मन्त्रालयले सिम्रिक एयरलाई आग्रह गरेको थियो। आगो निभाएपछि हेलिकप्टर काठमाडौं फर्किएको थियो। बालाजु औद्योगिक क्षेत्रस्थित बिस्कुट उद्योगमा गत साउन २२ गते भीषण आगलागी भएको थियो। नेपाली सेनाको बालाजुस्थित श्री नं १ बाहिनी अड्डाका सहायक बाहिनीपतिको कमान्डमा १ सय २८ जना दुई दमकलसहित खटिएका थिए। तर, स्थलगत प्रयास प्रभावकारी नभएपछि सिम्रिक एयरको बम्बी बकेटमार्फत पानी खसालिएको थियो। कम्पनीले सामाजिक उत्तरदायित्वअन्तर्गत निःशुल्क सेवा पनि दिएको छ। शिवपुरी राष्ट्रिय निकुञ्जको वनमा लागेको आगो २०७७ चैत २९ गते सिम्रिक एयरले आफ्नै खर्चमा निभाएको थियो। त्यस क्रममा ७ लाख रुपैयाँभन्दा बढी खर्च लागेको थियो। कम्पनीका अनुसार ९ एनएएलपी कल साइन भएको हेलिकप्टरले निकुञ्जमा लागेको आगो निभाएको हो। क्याप्टेन सिद्धार्थजंग गुरुङ र पाइलट इन कमान्ड क्याप्टेन सुरेन्द्र पौडेलको नेतृत्वमा बम्बी बकेटबाट पानी लगेर निभाएको हो। आगो निभाउन वासिखु नारायणथानमा रहेको माछापोखरी, सुन्दरी जल र सब्रिना होटलबाट पानी लगिएको थियो। म्याग्दीको मालिका५ देवीस्थानको भिरखर्क सामुदायिक वनमा लागेको डढेलो । तस्बिर : सन्तोष गौतम ताप्लेजुङस्थित पाथीभरा मन्दिर क्षेत्रको वनमा लागेको आगो ५ दिनपछि सिम्रिकले नै २०७७ पुसमा निभाएको थियो। स्थानीयवासी, सेना, प्रहरी र सशस्त्र प्रहरीको टोलीको प्रयास सार्थक नभएपछि सिम्रिकको हेलिकप्टर प्रयोग गरिएको थियो। पाथीभरा मन्दिर नै आगोको जोखिममा परेको थियो। नेपालमा पहिलो पटक बम्बी बकेट प्रयोग गरी आगो निभाइएको थियो। त्यहाँ जोरपोखरीको पानी लगिएको थियो। आगलागी नियन्त्रणमा हेलिकप्टरको प्रयोग बढ्दो छ। भिरपाखा, साँघुरो ठाउँमा जान, वातावरणीय तथा मानवीय क्षति हुन नदिन पनि बम्बी बकेट उपयोगी हुने कम्पनीका कार्यकारी निर्देशक सिद्धार्थ गुरुङ बताउँछन्। देख्दा महँगो भए पनि सुरक्षाका दृष्टिकोणले हेलिकप्टरबाट आगो नियन्त्रण उपयोगी भएको पछिल्ला उदाहरणले पनि देखाउने कार्यकारी निर्देशक गुरुङको भनाइ छ। सिम्रिकसँग भएको बम्बी बकेटमा १ हजार लिटर पानी अट्छ। नेपालको भूबनावटका कारण पनि आगो नियन्त्रणमा हेलिकप्टरको प्रयोग प्रभावकारी हुने हुँदा ठाउँठाउँमा ताल वा पोखरीको व्यवस्था गर्न आवश्यक भएको उनको भनाइ छ।"
साइबर ब्युरोलाई दक्षिण कोरियाको सहयोग,"काठमाडौं : नेपाल प्रहरी साइबर ब्युरोको प्राविधिक तथा भौतिक उन्नतिका लागि दक्षिण कोरियाले ९० करोडभन्दा बढी प्रदान गर्ने भएको छ। कोरिया सरकारको कोरियन इन्टरनेसनल कोअपरेसन कोइका एजेन्सीले साइबर ब्युरोको नयाँ संरचना निर्माणमा सहयोग गर्न लागेको हो। जसका लागि गृह मन्त्रालय र दक्षिण कोरिया सरकारबीच सम्झौतापत्रमा हस्ताक्षर भइसकेको छ। उक्त सकम साइबर ब्युरोको भौतिक संरचना निर्माण, प्राविधिक जनशक्ति उत्पादन तथा प्रहरीको क्षमता अभिवृद्धिमा खर्च हुनेछ। परियोजना पाँच वर्षभित्र पूरा हुने महानगरीय प्रहरी कार्यालयका प्रमुख एआईजी हरिबहादुर पालले बताए। केही समयमै भौतिक संरचना निर्माण सुरु हुनेछ। साइबर ब्युरोका प्रवक्ता नवीन्द्र अर्यालका अनुसार परियोजना सम्पन्नपछि साइबर सुरक्षामा थप प्रभावकारी काम गर्न सहयोग पुग्नेछ। पछिल्लो साइबर सुरक्षा र अपराधका विषय समय चुनौतीका रूपमा खडा भएका छन्। परियोजनाअनुसार भोटाहिटीमा रहेको साइबर ब्युरो सामाखुसीमा सारिनेछ। सामाखुसीस्थित नेपाल प्रहरीको विधि विज्ञान प्रयोगशालाछेउमा सुविधासम्पन्न साइबर ब्युरोको पक्की भवन बन्ने ब्युरोका प्रवक्ता अर्यालले बताए। यसले डिजिटल फ्रेन्डसिप र साइबर सुरक्षाको क्षेत्रमा व्यापक सुधार भई साइबर अपराध नियन्त्रणमा सहयोग पुग्ने विश्वास छ, उनले भने। भवन निर्माणका लागि जग्गा भने सरकारले उपलब्ध गराउँछ। परियोजना सकिएपछि नेपालको साइबर ब्युरोलाई प्राविधिक रूपमा धेरै अगाडि बढ्न सजिलो हुने अपराध अनुसन्धान विभागका एआईजी प्रद्युम्न कार्की बताउँछन्। साइबर क्राइम सम्बोधन गर्न विद्युतीय कारोबार ऐन २०६३ प्रचलनमा छ। हदम्याद कम भएका कारण पनि कतिपय घटना समयमा अनुसन्धान हुन सकेको छैन। अहिलेका भौतिक तथा प्राविधिक समस्या हल गर्न परियोजनाले सहयोग पुयाउने एआईजी पालले विश्वास व्यक्त गरे।"

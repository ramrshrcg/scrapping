शीर्षक,विवरण
जापानमा आलु अभाव,"टोक्योः जापानमा आलुको चरम अभाव छाएको छ। कोभिड१९ र क्यानडामा आएको बाढीका कारण जापानमा आलुको अभाव भएको हो। क्यानडा र अन्य मुलुकमा गएको बाढीका कारण र कोभिड१९ महामारीसँगै लागेको प्रतिबन्धका कारण जापानमा आलु आयात हुन नसकेको बताइएको छ। सोही कारण संकट छाएको अधिकारीहरुले बताएका छन्। आलु अभावका कारण जापानमा आलुबाट बन्ने परिकार उपभोगमा गिरावट आएको बताइएको छ। अमेरिकी फास्ट फुड कम्पनी म्याकडोनाल्ड रेष्टुरेन्टले फ्रेन्च फ्राइजलगायत आलुबाट बन्ने अन्य परिकारमा कटौती गरेको अन्तर्रारष्ट्रिय मिडियामा खबर छ। आलु अभावका कारण हामीले फ्रेन्च फ्राइज र चिप्सलगायत अन्य आलुका परिकारहरुको आकार सानो बनाएर बेच्ने गरेका छौं। हरेक दिन बन्ने आलुका विभिन्न परिकारलाई हप्तामा दुई दिन पकाएरमात्र बेच्ने गरेका छौं, जापानस्थित एक म्याकडोनाल्डस रेष्टुरेन्ट सञ्चालनकले भनेका छन्। जपानमा हालः ३ हजारभन्दा बढी म्याकडोनाल्ड्स रेष्टुरेन्ट सञ्चालनमा छन्। यसअघि जापानमा सन् २०१४ डिसेम्बरमा समेत देशभरि आलु अभाव भएको बताइएको छ।"
प्राविधिकतर्फका दुई एसएसपीलाई डिआइजीमा बढुवा गर्न सिफारिस,"काठमाडौं: नेपाल प्रहरीले प्राविधिक प्रहरी समूहतर्फ दुई प्राविधिक प्रहरी वरिष्ठ उपरीक्षक (एसएसपी)लाई प्रहरी नायब महानिरीक्षक (डिआइजी) मा बढुवा गर्न सिफारिस गरेको छ। प्रहरीको बढुवा समितिको आज बसेको बैठकले नेपाल प्रहरीमा प्राविधिक समूह, स्वास्थ्य उपसमूहमा एसएसपीद्वय डा सञ्जयविक्रम श्रेष्ठ र डा गोपेशकुमार ठाकुरलाई डिआइजी पदमा बढुवा गर्ने सिफारिस गरेको हो। डा श्रेष्ठ र ठाकुरलाई प्रहरी नियमावली, २०७१ (संशोधनसहित) को नियम २७ को उपनियम (४) अनुसार बढुवाका लागि सिफारिस गरिएको बढुवा समितिका सदस्य सचिव प्रहरी अतिरिक्त महानिरीक्षक (एआइजी) विश्वराज पोखरेलले जानकारी दिए।"
सभामुख पार्टीका दूत भए : लेखराज भट्ट,"धनगढी: नेकपा एमालेका सचिव तथा पूर्वमन्त्री लेखराज भट्टले सभामुख, सभामुख नभएर पार्टीको दूत बनेको आरोप लगाएका छन्। एमालेको चितवन महाधिवेशनमा सचिव पद जितेपछि पहिलो पटक गृहजिल्ला कैलाली आएका भट्टले धनगढी विमानस्थलमा पत्रकारहरुसँग कुराकानी गर्दै यस्तो बताएका हुन्। हुन त परमादेशबाट आएको सरकारबाट के पो आशा गर्न सकिन्छ, तैपनि सभामुख त झन पार्टीका विषेश दूतजस्तै भए, उनले भने। सभामुख पार्टीको सदस्यता त्यागेर आउने ब्यक्ति हो, तर उनले पार्टीको विषेश दूतझैँ काम गरिरहेका छन्, उनले थपे। प्रमुख प्रतिपक्षी दल नेकपा एमालेको विरोधका बाबजुद पनि बुधबार नेपाल प्रहरी र प्रदेश प्रहरी (कार्यसञ्चालन, सुपरिवेक्षण र समन्वय पहिलो संशोधन) २०७८, तेजाब तथा अन्य घातक रासायनिक पदार्थ (नियमन)अध्यादेश २०७८, समाजिक सुरक्षा (पहिलो संशोधन) अध्यादेश २०७८ र रेलवे अध्यादेश २०७८ स्वीकृत भएका थिए। उनले परमादेश र अप्राकृतिक गठबन्धनसँग धेरै परिणामको अपेक्षा गर्नु नहुने बताए। नेता भट्टले अप्राकृतिक गठबन्धनसँग संसदीय मर्यादासमेत नदेखिएको बताए। यस सरकारलाई संसदीय मर्यादाको ज्ञान छैन, सभामुख, सभामुख होइन पार्टीका दूत बनेका छन, उनले भने। उनले एमालेले आफ्नो विरोध जारी राखेको बताए। राजनीतिक विश्लेषकहरुले पनि परमादेशबाट आएको सरकारले अध्यादेशबाट शासन गरिरहेको कुराको विरोध गरिरहेका बताए। अर्को प्रसंगमा नेता भट्टले अहिले सरकारमा रहेका दलहरुले नै एमसीसीलाई संसदमा पेस गर्ने हिम्मत गर्नुपर्ने बताए। उनले भने, गठबन्धनसँग १६५ सांसद छ, बहुमतले पास हुने कुरा न हो, एमाले बिना पनि एमसीसी पास गर्न सकिन्छ, पहिलो टेबुल गर्ने हिम्मत गर्नु परेन? उनले आवश्यक परे एमालेले सदनमा पेस गरेपछि मात्रै बोल्ने बताए। हाम्रो आवश्यकता पर्छ वा पर्दैन, त्यसपछि बोलौंला तर पहिला त सत्ता गठबन्धनले त्यसलाई सदनमा पेस गर्न हिम्मत गर्नु पर्यो नि, उनले भने। पार्टीका सुदूरपश्चिम इञ्चार्जसमेत रहेका नेता भट्ट बिहीबार हुने प्रदेश कमिटीको बैठकका लागि सुदूरपश्चिम आएका हुन्।"
"दुबईका शासकको महँगो 'डिभोर्स', पत्नीलाई वर्षेनि ५ सय मिलियन पाउन्ड तिनुपर्ने",दुबईः आफ्नी पूर्व पत्नीलाई वर्षेनि ५ सय मिलियन पाउन्ड तिर्न दुबईका शासकसमक्ष अदालतले आदेश दिएको छ। शासक शेइख मोहम्मद विन रशिद अल मक्तौमकी पूर्व पत्नी प्रिन्सेस हायालाई सो रकम तिर्न बेलायतको एक अदालतले आदेश दिएको हो। योसँगै उनको सम्बन्ध विच्छेद संसारको सर्वाधिक महँगो बनेको बताइएको छ। सम्बन्ध विच्छेदपछि पूर्व पत्नी हाया र उनका दुई सन्तानको वार्षिक खर्च शासक सेइखले ब्यहोर्नुपर्ने भन्दै अदालतले सो आदेश दिएको हो। सम्बन्ध विच्छेदपछि बेलायतको अदालतले सुनाएको सो रकम बराबरको फैसला सम्भवतः हालसम्मकै उच्च भएको द गार्जियनमा खबर छ। पूर्व पत्नी हाया र उनका दुई सन्तानको वार्षिक खर्च ५ सय मिलियन पाउन्डभन्दा बढी अर्थात् झन्डै आधा विलियन पाउन्ड हुन आउने हुँदा शेइखले वर्षेनि सो रकम तिर्नुपर्ने अदालतले बताएको छ।
क्रिसमस आगमनले गुल्जार छ बजार (फोटो फिचर),"काठमाडौं: दशैं, तिहारजस्ता ठूला पर्व सकिएर सुनसान नबनेको काठमाडौंको बजार क्रिसमस नजिकिएसँगै गुल्जार बनेको छ। राजधानीका साम्भ्रान्त परिवारले किनकेल गर्ने सपिङ मलहरु क्रिसमस सम्झाउने ट्रिसँगै विभिन्न सजावटका सरसामान राखेर झिलिमिली बनाइएको छ। ग्राहक आकर्षित गर्न यहाँ अघोषित प्रतिस्पर्धा छ। सपिङ मलमा झिलिमिली बत्ति बालिएको छ। राजधानीका सिटी सेन्टर, दरवारमार्ग, वर्ल्ड ट्रेड सेन्टर र सिभिल मल झकिझकाउ बनाएको छ। यहाँ बालबालिकाहरु खेल्ने, तस्बिर खिचाउने ठाउँ छन्। सपिङ मलमा कार्टुन र सान्ट्रा कल्जको भेषमा डेमोस्ट्रेसन देखाउन थालिएको छ।"
बेपत्ता बालिकाको शव बबइ नहरमा भेटियो,गुलरिया : बारबर्दिया नगरपालिका औरी निवासी ६ वर्षीया बालिकाको शव बबइ नदीको नहरमा फेला परेको छ। नेपाल प्रहरी र शसस्त्र प्रहरीको संयुक्त टोलीले खोजतलासका क्रममा बालिका देवीका खनालको शव फेला पारेको हो। शनिबारदेखि हराइरहेकी बालिकाका बावु विष्णु खनालले आइतबार प्रहरीचौकी कर्तनियामा आफ्नी छोरी हराएको जानकारी दिएलगत्तै प्रहरीले खोजतलासको कार्य सुरु गरेको जिल्ला प्रहरी कार्यालय बर्दियाका प्रहरी निरीक्षक चक्रबहादुर डमरपालले बताए। लामो समयदेखि बेपत्ता बालिका बबइ सिंचाई आयोजनाको नहरमा पाँचौ दिनमा बुधबार दिउँसो मृत अवस्थामा भेटिएकी छिन्। घरदेखि ५ सय मिटर पश्चिम नहरको अंडर ग्राउण्डभित्र बालिकाको शव भेटिएको हो। पोष्टमार्टमका लागि शव बर्दिया अस्पताल पठाइएको प्रहरी निरीक्षक डमरपालले जानकारी दिए।
किसान र गोठालाबीच झगडा हुँदा ४५ किसानको मृत्यु,नासारावः नाइजेरियाको मध्य राज्य नासारावमा किसान र गोठालाबीचको झगडाले उग्र रुप लिँदा कम्तीमा ४५ किसानको मृत्यु भएको छ। शुक्रबारदेखि सुरु भएको सो झडपमा कम्तीमा ४५ किसानको मृत्यु भएको हो। नाइजेरियाका राष्ट्रपति मुहम्मादु बुहारीले मंगलबार साँझ विज्ञप्ति जारी गर्दै सो जानकारी दिएका हुन्। सो झडपमा परी दर्जनौं मानिस गम्भीर घाइते भएको सो विज्ञप्तिमा उल्लेख छ। राष्ट्रपति बुहारीले सो घटना हृदयविदारक भएको बताउँदै मृतकप्रति शोक व्यक्त गरेका छन्। सो घटनाका दोषीलाई सरकारले कडा कारबाही गर्नेसमेत उनले बताएका छन्। स्थानीय प्रहरीका अनुसार जातीय समूह फुलानी र टियभबीच शुक्रबारदेखि झगडा सुरु भएको थियो। सो समूहले एकअर्को समूहका कृषक र गोठालाई दोषारोषण गर्दै सुरु भएको झगडाले आइतबारसम्म हिंसाको रुप लिएको थियो।
"अमेरिकाचीन विवाद उग्र, अमेरिकी अधिकारीमाथि चीनको प्रतिबन्ध","बेइजिङः चीन सरकारले चार अमेरिकी सरकारका अधिकारीमाथि प्रतिबन्धको घोषणा गरेको छ। चीनको सिन्जियाङ प्रान्तका उइघुरको मुद्दा देखाउँदै प्रतिशोधस्वरुप सरकारले ती अधिकारीमाथि प्रतिबन्धको घोषणा गरेको हो। संयुक्त राज्य अमेरिका सरकारका अन्तर्राष्ट्रिय धार्मिक स्वतन्त्रता आयोगकी अध्यक्ष नादिन मेइनजा, सचिव नुरी टर्केल, अनुरिमा भार्गेभा र जेम्स कारविरुद्ध सरकारले प्रतिबन्ध लगाएको चिनियाँ विदेश मन्त्रालयका प्रवक्ता झाओ लिजियानले सो जानकारी दिएका हुन्। चीनले मंगलबार प्रतिशोधस्वरुप अमेरिकी सरकारका अधिकारीमाथि प्रतिबन्धको घोषणा गरेको हो। चीनको सो प्रतिबन्धपछि करिब १ लाखभन्दा बढी जनसंख्या भएको अल्पसंख्यक मुस्लिम समुदाय उइघुरको बासस्थान रहेको सिन्जियाङ प्रान्तमा तनाव छाएको बताइएको छ। यसअघि अमेरिकाले उइघुरको मुद्दालाई लिएर चीनको राजधानी बेइजिङमा आयोजित सितकालीन ओलम्पिक्सलाई कूटनीतिकरुपमा बहिष्कार गर्ने घोषणा गरेको थियो। चीनसँगको सम्बन्ध लुकाएकोमा हार्वड विश्वविद्यालयका प्रोफेसर दोषी ठहर क्याम्ब्रिजः चीनसँगको सम्बन्ध लुकाएको अभियोगमा हार्वड विश्वविद्यालयका प्रोफेसर दोषी ठहरिएका छन्। चीनद्वारा सञ्चालित भर्ना कार्यक्रममा आफ्नो सम्बन्ध लुकाएको आरोपमा प्रोफेसर चार्ल्स लियवर मंगलबार दोषी ठहरिएका हुन्। ६२ वर्षीय लियवर हार्वड विश्वविद्यालयस्थित केमेस्ट्री एण्ड केमिकल वायोलोजी विभागका पूर्व प्रोफेसर हुन्। उनले विभिन्न सन्दर्भमा झुटो बोलेको र चीनको वैदेशिक बैंकको खातामा दस्तुर पठाउन असफल रहेकोमा अमेरिकी ज्युरीले उनलाई दोषी ठहर गरेको हो। चीनको थाउजेन्ड प्लान कार्यक्रममा ती प्रोफेसरको संलग्नता रहेको र चीनसँगको सो सम्बन्ध लुकाउन उनले नियतपूर्वक पटकपटक झुट बोलेको पाइएको छ। सो आरोपमा उनी सन् २०२० जनवरीमा पक्राउ परेका थिए। त्यसयता उनको मुद्दा चलिरहेको थियो। एष्ट्राजेनिकाले ओमिक्रोन लक्षित खोप बनाउने लण्डनः बहुराष्ट्रिय फर्मा कम्पनी एष्ट्राजेनिकाले ओमिक्रोन लक्षित खोप बनाउने बताएको छ। कोभिड१९ को नयाँ भेरियन्ट ओमिक्रोनविरुद्ध जुध्न एष्ट्राजेनिकाले सो खोप बनाउने बताएको हो। ओमिक्रोन लक्षित खोपमा आफू अक्सफोर्ड युनिभर्सिटीसँग मिलेर संयुक्तरुपमा खोप उत्पादनको काम गरिरहेको कम्पनीका प्रवक्ताले मंगलबार बताएका छन्। ओमिक्रोनविरुद्ध खोपको लागि हामीले अक्सफोर्ड युनिभर्सिटीसँग मिलेर प्रारम्भिक चरणको काम गरिरहेका छौं, प्रवक्ताले विज्ञप्तिमार्फत् भनेका छन्। आफूहरुले सन् २०२२ को सुरुवातसम्ममा ओमिक्रोनविरुद्ध खोप तयार गरिसक्ने लक्ष्य राखेको एष्ट्राजेनिकाले जनाएको छ। विश्व स्वास्थ्य संगठन (डब्ल्युएचओ)ले नयाँ भेरियन्टविरुद्ध लड्न कोरोनाविरुद्धका कुनै पनि खोप प्रभावकारी नबन्न बताउँदै आएको छ। अन्य भेरियन्टभन्दा ओमिक्रोन निकै घातक रहेको र तीव्ररुपमा फैलिरहेको चेतावनीसमेत डब्ल्युएचओले दिँदै आएको छ। कोभिडविरुद्ध चौथो खोप दिने इजरायल संसारकै पहिलो मुलुक जेरुसेलमः कोभिड१९ विरुद्ध चौथो खोप दिने इजरायल संसारकै पहिलो मुलुक बन्ने भएको छ। कोभिडविरुद्धको खोपमा चौथो डोज दिनेमा इजरायल संसारकै पहिलो मुलुक बन्ने भएको हो। पछिल्लो समय संसारमा कोभिड१९ को नयाँ भेरियन्ट फैलिएसँगै हालः इजरायल सरकारले कोभिड१९ विरुद्ध खोपको चौथो डोज दिन तयारी गरिरहेको छ। सो तयारी पूरा भएपछि कोभिड१९ विरुद्ध चौथो डोज उपलब्ध गराउने इजरायल संसारकै चौथो मुलुक हुने त्यहाँका संक्रमण रोग नियन्त्रण विज्ञहरुले बताएका छन्। इजरायलका प्रधानमन्त्री नाफतली बेनेटले विज्ञहरुको योजनाको स्वागत गर्दै सर्वसाधारणलाई कोभिडविरुद्ध चौथो डोज उपलब्ध गराउन निर्देशन दिएको अन्तर्राष्ट्रिय मिडियाले जनाएका छन्। मंगलबार इजरायलमा ओमिक्रोन संक्रमित पहिलो व्यक्तिको मृत्यु भएपछि सरकारले सो निर्णय गरेको बताइएको छ। म्यानमारको खानीमा पहिरो, एक सय बढी बेपत्ता कचिनः उत्तरी म्यानमारको एक खानीमा पहिरो जाँदा एक जनाको मृत्यु भएको छ भने १ सयभन्दा बढी मजदुर बेपत्ता भएका छन्। बुधबार बिहान काचिन राज्यको पाकन्त क्षेत्रस्थित जेड खानीमा पहिरो जाँदा कम्तीमा १ को मृत्यु भएको हो भने १ सयभन्दा बढी बेपत्ता भएका हुन्। सो खानीमा बुधबार बिहान ४ बजे पहिरो गएको हो। पहिरोपछि हराएकाहरुको खोजी र उद्धार कार्य जारी राखिएको अधिकारीहरुले बताएका छन्। उद्धार टोलीका सदस्यको निले समाचार एजेन्सी एएफपीलाई बताएअनुसार खानीमा कार्यरत कम्तीमा १ सय मानिस अझै बेपत्ता भएका छन् भने २४ मानिस गम्भीर घाइते भएका छन्। पहिरोमा परी एक जनाको मृत्यु भएको पुष्टि भएको छ। म्यानमार जेड खानीको लागि संसारकै मुख्य स्रोत मानिन्छ। तर पछिल्लो समय म्यानमारका जेड खानीमा सबैभन्दा बढी दुर्घटना हुने गरेको पाइएको छ। सो खानी अवैधरुपमा सञ्चालन भएको हुनसक्ने अनुमान गरिएको छ। यसअघि सन् २०२० जुलाइमा पाकन्त जेड खानी क्षेत्रमा भीषण पहिरो जाँदा करिब २ सय मजदुरको मृत्यु भएको थियो। सो घटनापछि पाकन्त क्षेत्रमा सञ्चालित खानीहरु सरकारले बन्द गराएको थियो। तर स्थानीयले अवैधरुपमा खानी सञ्चालन गर्दै आएको बताइएको छ। दुबईका शासकको महँगो 'डिभोर्स', पत्नीलाई वर्षेनि ५ सय मिलियन पाउन्ड तिनुपर्ने! दुबईः आफ्नी पूर्व पत्नीलाई वर्षेनि ५ सय मिलियन पाउन्ड तिर्न दुबईका शासकसमक्ष अदालतले आदेश दिएको छ। शासक शेइख मोहम्मद विन रशिद अल मक्तौमकी पूर्व पत्नी प्रिन्सेस हायालाई सो रकम तिर्न बेलायतको एक अदालतले आदेश दिएको हो। योसँगै उनको सम्बन्ध विच्छेद संसारको सर्वाधिक महँगो बनेको बताइएको छ। सम्बन्ध विच्छेदपछि पूर्व पत्नी हाया र उनका दुई सन्तानको वार्षिक खर्च शासक सेइखले ब्यहोर्नुपर्ने भन्दै अदालतले सो आदेश दिएको हो। सम्बन्ध विच्छेदपछि बेलायतको अदालतले सुनाएको सो रकम बराबरको फैसला सम्भवतः हालसम्मकै उच्च भएको द गार्जियनमा खबर छ। पूर्व पत्नी हाया र उनका दुई सन्तानको वार्षिक खर्च ५ सय मिलियन पाउन्डभन्दा बढी अर्थात् झन्डै आधा विलियन पाउन्ड हुन आउने हुँदा शेइखले वर्षेनि सो रकम तिर्नुपर्ने अदालतले बताएको छ। जापानमा आलु अभाव टोक्योः जापानमा आलुको चरम अभाव छाएको छ। कोभिड१९ र क्यानडामा आएको बाढीका कारण जापानमा आलुको अभाव भएको हो। क्यानडा र अन्य मुलुकमा गएको बाढीका कारण र कोभिड१९ महामारीसँगै लागेको प्रतिबन्धका कारण जापानमा आलु आयात हुन नसकेको बताइएको छ। सोही कारण संकट छाएको अधिकारीहरुले बताएका छन्। आलु अभावका कारण जापानमा आलुबाट बन्ने परिकार उपभोगमा गिरावट आएको बताइएको छ। अमेरिकी फास्ट फुड कम्पनी म्याकडोनाल्ड रेष्टुरेन्टले फ्रेन्च फ्राइजलगायत आलुबाट बन्ने अन्य परिकारमा कटौती गरेको अन्तर्रारष्ट्रिय मिडियामा खबर छ। आलु अभावका कारण हामीले फ्रेन्च फ्राइज र चिप्सलगायत अन्य आलुका परिकारहरुको आकार सानो बनाएर बेच्ने गरेका छौं। हरेक दिन बन्ने आलुका विभिन्न परिकारलाई हप्तामा दुई दिन पकाएरमात्र बेच्ने गरेका छौं, जापानस्थित एक म्याकडोनाल्डस रेष्टुरेन्ट सञ्चालनकले भनेका छन्। जपानमा हालः ३ हजारभन्दा बढी म्याकडोनाल्ड्स रेष्टुरेन्ट सञ्चालनमा छन्। यसअघि जापानमा सन् २०१४ डिसेम्बरमा समेत देशभरि आलु अभाव भएको बताइएको छ। चीनमा ६ करोड ६० लाख वर्षअघिको डायनासोरको भ्रुण फेला बेइजिङः वैज्ञानिकहरुले करिब ६ करोड ६० वर्ष पुरानो डायनासोरको भ्रुण फेला पारेका छन्। दक्षिण चीनको गोन्जाउ प्रान्तमा वैज्ञानिकहरुले सो भ्रुण फेला पारेका हुन्। कुखुराले जस्तै अण्डाबाट चल्ला बनाउन तयार रहेको अवस्थामा पूर्णरुपमा संरक्षित डायनासोरको भ्रुण आफूहरुले फेला पारेको वैज्ञानिकहरुले दाबी गरेका छन्। सो भ्रुण करिब ६ करोड ६६ लाख वर्ष पुरानो डायनासोरको जिवाष्मभित्र सुरक्षित अवस्थामा फेला परेको उनीहरुले बताएका छन्। संरक्षित अवस्थामा फेला परेको सो भ्रुणको नाम बेबी यिङलियाङ राखिएको उनीहरुले बताएका छन्। चिनियाँ वैज्ञानिक डा फिओन वेइसुम माले सो भ्रुण संसारमा अहिलेसम्म फेला पारेको डायनासोरको भ्रुणभन्दा उत्कृष्ट भएको बताएका छन्। टाउकोदेखि पुच्छरसम्म करिब २७ सेन्टिमिटर लम्बाइ भएको सो अण्डाभित्रको सो भ्रुण हालः यिङलियाङ स्टोन नेचर हिस्ट्री संग्राहलयमा राखिएको बताइएको छ। सो अण्डा पहिलोपटक सन् २००० मा पत्ता लागेको थियो। सो अण्डा १० वर्षको लागि भण्डारणमा राखिएको र सोही अण्डाभित्र सो भ्रुण संरक्षित अवस्थामा फेला परेको बताइएको छ। सो खोजले डायनासोर र वर्तमान चराहरुबीचको सम्बन्धलाई बुझाउन मद्धत गरेको समेत अन्वेष्कहरुले बताएका छन्। किसान र गोठालाबीच झगडा हुँदा ४५ किसानको मृत्यु नासारावः नाइजेरियाको मध्य राज्य नासारावमा किसान र गोठालाबीचको झगडाले उग्र रुप लिँदा कम्तीमा ४५ किसानको मृत्यु भएको छ। शुक्रबारदेखि सुरु भएको सो झडपमा कम्तीमा ४५ किसानको मृत्यु भएको हो। नाइजेरियाका राष्ट्रपति मुहम्मादु बुहारीले मंगलबार साँझ विज्ञप्ति जारी गर्दै सो जानकारी दिएका हुन्। सो झडपमा परी दर्जनौं मानिस गम्भीर घाइते भएको सो विज्ञप्तिमा उल्लेख छ। राष्ट्रपति बुहारीले सो घटना हृदयविदारक भएको बताउँदै मृतकप्रति शोक व्यक्त गरेका छन्। सो घटनाका दोषीलाई सरकारले कडा कारबाही गर्नेसमेत उनले बताएका छन्। स्थानीय प्रहरीका अनुसार जातीय समूह फुलानी र टियभबीच शुक्रबारदेखि झगडा सुरु भएको थियो। सो समूहले एकअर्को समूहका कृषक र गोठालाई दोषारोषण गर्दै सुरु भएको झगडाले आइतबारसम्म हिंसाको रुप लिएको थियो। संयोजन : अस्मिता खड्का"
"अन्य दललाई नबोलाइने, १५३३ प्रतिनिधि सहभागी हुने","काठमाडौं : नेकपा (माओवादी केन्द्र) प्रथम राष्ट्रिय सम्मेलनको तयारीमा जुटेको छ । सम्मेलनमा एक हजार ५ सय ३३ जना प्रतिनिधि सहभागी हुने माओवादी केन्द्रले जनाएको छ। माओवादी केन्द्रका प्रवक्ता कृष्णबहादुर महराका अनुसार नयाँ क्रान्तिकारी विचार र क्रान्तिकारी पार्टी निर्माणका लागि ऐतिहासिक प्रथम राष्ट्रिय सम्मेलन नाराका साथ सम्मेलन हुनेछ । सम्मेलनमा प्रदेश कमिटीबाट ८ सय ३ जना प्रतिनिधि सहभागी माओवादी केन्द्रले जनाएको छ । सो पार्टीका अनुसार आयोजक समितिबाट १ सय ७९ जना, विभिन्न आयोगबाट १ सय ७५, सल्लाहकारहरु, जेष्ठ कम्युनिष्ट मञ्चबाट १ सय २५, केन्द्रीय प्रतिनिधिका रुपमा २७ र बाँकी पाँच प्रतिशत मनोनित गरी एक हजार ५ सय ३३ जना प्रतिनिधिहरु सहभागी हुनेछन् । सम्मेलनको उद्घाटनसत्रमा अन्य राजनीतिक दल तथा विदेशी प्रतिनिधिलाई भने निम्तो नदिने माओवादी केन्द्रले जनाएको छ। प्रवक्ता महराका अनुसार प्रदेश, वडा र पालिका सम्मेलन सकिएको छ, प्रदेश सम्मेलन सकिएर नेतृत्व चयन हुन बाँकी प्रदेशमा पनि सम्मेलन अगाडि नै नेतृत्व चयन भइसक्नेछ । सम्मेलनमा अध्यक्ष प्रचण्डले राजनीतिक प्रतिवेदन प्रस्तुत गर्नेछन्। हाल भक्तपुर, ललितपुर र काठमाडौंमा गेट बनाउने, आकाशे पुलमा ब्यानर राख्नेलगायतका काम भइरहेका छन्।"
नेपालमा थप २३६ जनामा कोरोना संक्रमण,काठमाडौं: नेपालमा थप २३६ जनामा कोरोना संक्रमण पुष्टि भएको छ। पीसीआर परीक्षणबाट २१७ जना र एन्टिजेन परीक्षणबाट १९ जनामा संक्रमण देखिएको स्वास्थ्य तथा जनसंख्या मन्त्रालयले जनाएको छ। त्यस्तै पछिल्लो २४ घन्टामा थप २७२ संक्रमित कोरोनामुक्त भएका छन् भने थप दुई संक्रमितको मृत्यु भएको छ।
क्यानका ६ जना केन्द्रीय सदस्यद्वारा खेलाडीमाथिको कारबाही फिर्ता लिन माग,"काठमाडौं: नेपाल क्रिकेट संघ (क्यान) का ६ जना केन्द्रीय सदस्यहरुले खेलाडीमाथि गरिएको कारबाही फिर्ता लिन माग गरेका छन्। क्यानका केन्द्रीय सदस्यहरु छुम्बी लामा, ऋषिराम गौतम, अमितबीर पाण्डे, करण महतारा, मोहम्मद दाउत अन्सारी र संजय राज सिंहले पत्रकार सम्मेलन गर्दै खेलाडीमाथि गरिएको कारबाही फिर्ता लिन माग गरेका हुन्। क्यानले अनुशासन उल्लंघन गरेको भन्दै कप्तान ज्ञानेन्द्र मल्ल, उपकप्तान दीपेन्द्र सिंह ऐरी, सोमपाल कामी र कमलसिंह ऐरीलाई कारबाही गरेको थियो। क्यानले उनीहरुलाई कारबाही गर्दै सन् २०२२ को केन्द्रीय सम्झौतामा सुरुको ६ महिना सहभागी नगराउने निर्णय गरेको थियो। उनीहरुले खेलाडीमाथि नियोजित तरिकाले कारबाही गरेको बताएका छन्। कार्यसमिति बैठकमा एजेण्डा वितरण नगरी आफुखुसी प्रस्तावहरु ल्याएर छलफल गर्ने, आफूअनुकुल निर्णय गर्ने, त्यस्ता निर्णयहरु केन्द्रीय सदस्यले नै प्रेस विज्ञप्तिबाट थाहा पाउनुपर्ने अवस्था रहेको उनीहरुको आरोप छ। हेर्नस् विज्ञप्ति"
वैशाख २० गते स्थानीय तहको निर्वाचन गर्ने आयोगको तयारी,"काठमाडौं: निर्वाचन आयोगका प्रमुख निर्वाचन आयुक्त दिनेशकुमार थपलियाले अहिलेको जनप्रतिनिधिको पाँच वर्षे अवधि पूरा हुँदै गरेका कारण आगामी २०७९ साल वैशाख २० गते ७५३ वटै स्थानीय तहको निर्वाचन गर्ने तयारीमा आयोग जुटिरहेको बताएका छन्। स्थानीय सरकार रिक्त रहने विषय कल्पनासमेत गर्न नसकिने र उनीहरुको अवधि थप गर्ने व्यवस्था अहिलेको मितिसम्म नभएका कारण वैशाखभित्र नै तोकिएको समयमा निर्वाचन गर्न आयोग गम्भीर रहेको उनले बताए। छिट्टै नै स्थानीय तहको निर्वाचनको मिति तय गर्नका निम्ति सरकारसमक्ष सिफारिस गर्ने आयोगले तयारी गरिरहेको उनको भनाइ छ। त्यसपछि २०७९ फागुनभित्र सबै प्रदेशको प्रदेशसभा, प्रतिनिधिसभा र राष्ट्रपति, उपराष्ट्रपति पदको निर्वाचन सम्पन्न गरेर नयाँ जनप्रतिनिधि तथा नयाँ नेतृत्व सुम्पने कार्यमा आयोग प्रवेश गरिसकेको उल्लेख गर्दै त्यसका लागि निर्वाचनलाई स्वच्छ, स्वतन्त्र, निष्पक्ष, विश्वसनीय र मितव्ययीरुपमा कार्य गर्न आयोगलाई सहयोग गर्न सञ्चारकर्मीलाई आग्रह गरे। अबको निर्वाचन लैङ्गिक एवं समावेशी दृष्टिकोणले उपयुक्त हुनेछ निर्वाचन आयोगका प्रमुख निर्वाचन आयुक्त थपलियाले अब आउने निर्वाचन लैङ्गिक एवं समावेशी दृष्टिकोणले उपयुक्त हुने बताए। निर्वाचन आयोगले काभ्रेपलाञ्चोकको धुलिखेलमा आजदेखि सुरु भएको दुईदिने निर्वाचन सञ्चालन र व्यवस्थापनसम्बन्धी महिला पत्रकारसँग कार्यशाला गोष्ठीमा उनले निर्वाचन आउनै लाग्दा महिला पत्रकारलाई राखेर विभिन्न विषयमा छलफल गर्न लागिएको बताए। पत्रकार विचार र समाचार सम्प्रेषण गर्नेमात्रै नभएर परिवर्तनको संवाहक, दुःखसुख बिसाउने, आपत विपद्मा भरपर्दो साथी र सामाजिक जागरण ल्याउने सारथी पनि भएका कारण आयोगले महिला पत्रकारसँगको छलफल कार्यक्रमलाई अगाडि बढाएको प्रमुख आयुक्त थपलियाले सुनाए। 'निर्वाचन सञ्चालन र व्यवस्थापनका सन्दर्भमा त्यसलाई कसरी अगाडि बढाउने भन्ने विषयमा केन्द्रित भएर छलफल हुनेछ। जसबाट प्राप्त सुझावलाई आगामी दिनमा आम सञ्चारको क्षेत्रलाई निर्वाचनका सन्दर्भमा व्यवस्थापन गर्ने उपयुक्त रणनीति बनाउने छौं,' उनले भने। सो क्रममा उनले बहुदलीय व्यवस्थामा दल महत्वपूर्ण सरोकार हुने भएकाले राजनीतिक दलको दर्ता, नियमन विवाद निरुपणका साथै निर्वाचनका विभिन्न व्यवस्थापन गर्ने क्रममा मतदानस्थल, मतदान केन्द्रको व्यवस्थापनको काम गर्ने हुँदा निर्वाचनलाई लक्षित गरेर विभिन्न नीति, रणनीति, आचारसंहिताको कार्यान्वयनको काममा केन्द्रीत रहेर गर्दै आएको काममध्ये अहिले सञ्चालन भएको उनले बताए। सो क्रममा उनले आमसञ्चार क्षेत्रलाई निर्वाचनसँग जोड्नका निम्ति पनि कार्यक्रम सञ्चालन गरिएको जानकारी दिए। निर्वाचन गतिलो भयो भनेमात्रै शासक, प्रतिनिधि गतिलो हुने उल्लेख गर्दै उनले निर्वाचन आयोग र त्यसभन्दा बाहिरका सरोकारवाला राजनीतिक दल, उम्मेदवार तथा अन्य सरोकारवाला निकायसमक्ष जोड्ने पुलको काम सञ्चार जगत्ले नै गर्ने भएकाले त्यसमा सहयोग गर्न पत्रकार र सञ्चारगृहलाई आग्रह गरे।"
नेपालमा थप एक जनामा ओमिक्रोन संक्रमण,काठमाडौं: नेपालमा थप एक जनामा कोरोना भाइरसको नयाँ भेरियन्ट ओमिक्रोन संक्रमण भएको । जीनसिक्वेन्सिङ गर्दा ५८ वर्षीय पुरुषमा ओमिक्रोन देखिएको स्वास्थ्य तथा जनसंख्या मन्त्रालयका प्रवक्ता डा संगीता मिश्राले जानकारी दिइन्। उनका अनुसार संक्रमित पुरुष होम आइसोलेसनमा छन्। यसअघि नेपालमा दुई जनामा ओमिक्रोन संक्रमण देखिएको थियो।
"भारतमा ओमिक्रोन संक्रमण तीव्र, डेल्टाभन्दा खतरनाक रहेको भारतीय विज्ञको दाबी","नयाँ दिल्ली: छिमेकी देश भारतमा कोरोना भाइरसको नयाँ भेरियन्ट ओमिक्रोन संक्रमण तीव्ररुपमा फैलिन थालेको छ। भारतको स्वास्थ्य अधिकारीहरुका अनुसार पछिल्लो पाँच दिनमै ओमिक्रोनबाट संक्रमित हुनेहरुको संख्या दुई सय माथि पुगेको छ। यो भेरियन्ट डेल्टाभन्दा पनि खतरनाक रहेको भारतीय विज्ञहरुको दाबी छ। पछिल्लो तथ्यांकअनुसार भारतमा ओमिक्रोनबाट २३० जना संक्रमित भएका छन्। भारतको १५ वटा राज्यमा ओमिक्रोन संक्रमण फेलिएको बताइएको छ। भारतमा पहिलो संक्रमण २ डिसेम्बरमा देखा परेको थियो। २० दिनमै त्यो संख्या २३० पुगेको हो। सबैभन्दा बढी महराष्ट्रमा ६५, दिल्लीमा ५७ र तेलंगानामा २४ संक्रमित रहेका छन्। नेपालसँग सीमा जोडिएको उत्तर प्रदेश र पश्चिम बंगालमा एकएक जनामा संक्रमण देखिएको छ।"
"९२ अंकले बढ्यो नेप्से, कसले कमाए, कसले गुमाए ?",काठमाडौं : सेयर कारोबारको चौथो दिन नेप्से परिसूचक ९२१६ अंकले बढेको छ। यसदिन नेप्से परिसूचक २५ सय ०७७० विन्दुमा पुगेर बन्द भएको छ। अघिल्लो कारोबार दिन नेप्से परिसूचक ५६७३ अङ्कले बढेर २४१५५५ विन्दुमा अडेको थियो। नेप्से बढेसँगै कारोबार रकममा पनि उच्च वृद्धि भएको छ। आज २३३ कम्पनीको ८१ लाख ४ हजार ३१९ कित्ता सेयर ४ अर्ब ५२ करोड ३३ लाख ३८ हजार १४३ रुपैयाँमा कारोबार भयो। मंगलबार कूल २२६ कम्पनीको ४९ लाख ७४ हजार २५३ कित्ता शेयर दुई अर्ब ३८ करोड ३२ लाख ५९ हजार ८४७ मूल्यमा खरिद बिक्री भएको थियो। यसदिन कारोबारमा आएका १३ वटै समूहको परिसूचक बढेको छ। व्यापार समूहमा लगानीकर्ताको आकर्षक देखियो। यसदिन सो समूहको सर्वाधिक ८२३ प्रतिशतले सेयर मूल्य बढ्यो। यस्तै उत्पादन समूहको ७६६ र जलविद्युतको ६०३ प्रतिशतले मूल्य बढेको छ। विकास बैंकको ५५१ प्रतिशतले बढ्दा लगानीको ५१९ प्रतिशतले सेयर मूल्य बढ्यो। बाँकी समूहको ०४७ देखि ५१९ प्रतिशतसम्म बढेको छ। यसदिन ४ कम्पनीको १० प्रतिशतले सेयर मूल्य बढेको छ। ६ कम्पनीको ९ प्रतिशत बढीले मूल्य बढेको छ। कारोबार रकमका आधारमा हिमालयन डिस्टिलरी अग्रस्थानमा रह्यो। सो कम्पनीको ६८ करोड ३४ लाख बराबरको सेयर कारोबार भयो। यस्तै १५ करोड ८२ लाख बराबरको सेयर कारोबार गरी अपर तामाकोशी दोस्रो स्थानमा रह्यो।
२० वटा युट्युब च्यानलमाथि प्रतिबन्ध,"नयाँ दिल्लीः भारतविरोधी सामग्री उत्पादन गर्ने विभिन्न युट्युब च्यानल र वेवसाइटामथि केन्द्र सरकारले प्रतिबन्ध लगाएको छ। भारत सरकारले मंगलबारदेखि २० वटा युट्युब च्यानल र दुईवटा वेवसाइटमाथि प्रतिबन्ध लगाएको हो। सरकारले सूचना प्रविधि मापदण्ड र डिजिटल मिडिया आचारसंहिता २०२१ अन्तर्गत भारतविरोधी सामग्री उत्पादन र प्रसारण गर्ने २० वटा युट्युब च्यानल र दुईवटा न्युज वेवसाइटमाथि प्रतिबन्ध लगाएको हो। जसमा नयाँ पाकिस्तान, दी पन्च लाइन, इन्टरनेसनल वेवन्युज, दी नेक्ड ट्रुथ, ४८ न्युज लगायत च्यानलहरु रहेका छन्। पाकिस्तानबाट सञ्चालित भारतविरुद्ध गलत सूचना दिने र अफवाह फैलाउने ती च्यानलाई सरकारले बन्द गरेको भारततीय मिडियामा खबर छ।"
बेनीजोमसोमकोरला सडकका दुई प्याकेज अलपत्र,"बेनी : राष्ट्रिय गौरबको कालीगण्डकी कोरिडोर अन्तरगत बेनीजोमसोम कोरला सडक आयोजनाका दुई वटा प्याकेजको निर्माण अलपत्र परेका छन्। दुई वर्षदेखि काम नगरेका ठेकेदार (निर्माण कम्पनी)को बैंक जमानत जफत भएको छ। खन्तिजोमसोम खण्डको ठेकेदार पप्पुगौरी पर्वातिकोशी एण्ड न्यौपाने जेभी र चराङछोसेर खण्डको तामाङगौरी पार्वतिकोशी एण्ड न्यौपाने जेभीको बैंक जमानत जफत गरिएको आयोजनाले जनाएको छ। आयोजना प्रमुख जगत प्रजापतिले चराङछोसेर खण्डका ठेकेदारको जमानत बसेको बैंकबाट एक करोड नौ लाख रुपैयाँ फिर्ता लिइएको र खन्तिजोमसोमका ठेकेदारको जमानत बसेको बैंकलाई रु चार करोड फिर्ता गर्न पत्राचार गरिएको बताए। रोकिएको काम अघि बढाउन गरिएको निर्देशन अटेर गरेपछि कारवाहीका लागि पहिलो चरणमा जमानत बसेको बैंकबाट पेस्की रकम फिर्ता लिन बाध्य भएका हौं, उनले भने, अझै अटेरी गरेमा कालोसूचिमा राखेर ठेक्का तोड्नुपर्ने हुन्छ। विसं २०७३ असोजमा करसहित २६ करोड रुपैयाँमा ठेक्का सम्झौता भएको २५ किलोमिटर दुरीको चराङछोसेर सडक ११ मिटर फराकिलो पारेर पर्खाल, नाली र ग्राभेल गर्ने काम विसं २०७५ पुषमा सकिनुपर्ने थियो। आगामी चैत महिनासम्म म्याद थपिएको यो खण्डमा विस २०७६ देखि ठेकेदारले काम गरेका छैनन्। १७ करोड रुपैयाँ भुक्तानी लगेको र नौ करोड रुपैयाँ बराबरको काम गर्न बाँकी यो सडकको भौतिक प्रगति ६५ प्रतिशत छ। १८ किलोमिटर दुरिको खन्तिजोमसोम खण्ड कालोपत्रे गर्न विसं २०७४ जेठमा ६२ करोड दुई लाख रुपैयाँमा सम्झौता भएको थियो। विसं २०७६ जेठमा सकिनुपर्ने ६० प्रतिशत भौतिक प्रगति भएको यो खण्डमा पनि पछिल्लो दुई वर्षयता अपेक्षाकृत गतिमा काम भएको छैन। घरपझोङ गाउँपालिकाका अध्यक्ष आशबहादुर थकालीले निर्माण ब्यवसायीको लापरबाही र ढिलासुस्तिले आयोजना अलपत्र पर्दा नागरिकलाई सास्ती भएको बताए। दुबै आयोजनाका जिम्मेवारी निर्माण ब्यवसायीले अलपत्र पारेपछि गौरी पार्वतिका सञ्चालक रामकुमार थापा मार्फत काम अघि बढाउन पहल गरिएको आयोजनाले जनाएको छ। निर्माण स्थलको निरिक्षण गरेर गत हप्ता फर्किएका थापाले साझेदार कम्पनीका सञ्चालकहरुसँग छलफल गरेर निर्णय लिने बताएका छन्। १२ वटा खण्डमा सञ्चालित बेनीजोमसोमकोरला सडक आयोजनाको जोमसोमदेखि कोरलासम्मको ६ वटा खण्ड निर्माण सकिएको छ।"
नेपाल बाहिर नगएका ५८ वर्षीय पुरुषमा कसरी देखियो ओमिक्रोन?,काठमाडौंः नेपालमा थप एक जनामा कोरोना भाइरसको नयाँ भेरियन्ट ओमिक्रोन संक्रमण देखिएको छ। हालसम्म विदेश नगएका र कुनै पनि विदेशीको कन्ट्याक्ट ट्रेसिङमा समेत नरहेका ५८ वर्षीय पुरुषमा ओमिक्रोन देखिएको स्वास्थ्य मन्त्रालय स्रोतले जानकारी दिएको छ। उनलाई कसरी ओमिक्रोन संक्रमण देखियो भन्ने कुरा अनुसन्धान भइरहेको बताइएको छ। जीनसिक्वेन्सिङ गर्दा ती पुरुषमा ओमिक्रोन देखिएको स्वास्थ्य मन्त्रालयका प्रवक्ता डा संगीता कौशल मिश्राले जानकारी दिइन्। ती व्यक्ति मन्त्रालयको नियमित सम्पर्कमा रहेको र अवस्था सामान्य रहेको बताइएको छ। यसअघि दुई जनामा ओमिक्रोन भेरियन्ट पुष्टि भएको थियो।
पुस अन्तिम सातादेखि 'बुस्टर डोज' दिने सरकारको तयारी,"काठमाडौंः सरकारले कोरोनाविरुद्ध बुस्टर डोज दिने तयारी थालेको छ। विश्व स्वास्थ्य संगठनले अनुमति दिएमा जनवरीको पहिलो सातादेखि बुस्टर डोज सञ्चालनमा ल्याउने सरकारको तयारी छ। स्वास्थ्य तथा जनसंख्या मन्त्री वीरोध खतिवडाले आवश्यकता र डव्लुएचओको सिफारिस भएमा थप अतिरिरक्त मात्रा अर्थात् बुस्टर डोज चलाउने तयारी भइरहेको बताए। पहिलो डोज नलिएकाले पहिलो डोज लिनु होला, दोस्रो डोज नलिएकाले दोस्रो डोज लिनुहोला। आवश्यकता र डव्लुएचओको सिफारिस भएमा हामीले थप अतिरिरक्त मात्रा अर्थात् बुस्टर डोज पनि चलाउने तयारी गर्दैछौं। डव्लुएचओले अनुमति दिएमा हामीले ज्यानवरीको पहिलो साता देखि नै अतिरिक्त डोज खोप दिनेछौं,' उनले भने। उनले हालः १८ वर्ष र माथि उमेर समूहका लागि कोभिशिल्ड र भेरोसेल खोप र १८ वर्ष मुनिका उमेर समूह ( १२१७ ) का लागि फाइजर र मोडेना खोप प्रदान गर्दै आइरहेको बताए। नेपाल सरकारले दक्षिण अफ्रिका लगायतका ९ वटा देशबाट मङ्सिर १६ गते राति १२ बजे देखि नेपाल प्रवेश अनुमति नदिने निर्णय गरेको छ। यस समयमा ट्रान्जिटमा रहेका यात्रुहरू आफ्नै खर्चमा अनिवार्य ७ दिन होटल क्वारेन्टाइनमा बस्नुपर्ने निर्णय भएको छ, उनले थपे।"
प्रधानन्यायाधीशले बोलाएको न्याय सेवा आयोगको बैठक स्थगित,"काठमाडौं: प्रधानन्यायाधीश चोलेन्द्रशम्शेर जबराले आज जिल्ला न्यायाधीशको लिखित परीक्षाको नजिता प्रकाशनका सम्बन्धमा बोलाएको न्याय सेवा आयोगको बैठक स्थगित भएको छ। आयोगको आज अपराह्न ३ बजे बस्ने भनिएको बैठकमा लोक सेवा आयोगका अध्यक्ष माधवप्रसाद रेग्मी उपत्यका बाहिर रहेको हुनाले बैठक स्थगित भएको हो। उनी आयोगमा सदस्य हुन्। न्याय परिषद्का प्रवक्ता मानबहादुर कार्कीले आज जारी गरेको प्रेस विज्ञप्तिमा लोक सेवा आयोगका अध्यक्ष उपत्यका बाहिर रहेको र बैठकमा उपस्थित हुन नसक्ने भएकाले बैठक स्थगित गर्नुपरेको उल्लेख छ। उक्त आयोगमा प्रधानन्यायाधीश अध्यक्ष रहने व्यवस्था छ भने सदस्यमा कानुन न्याय तथा संसदीय मामिलामन्त्री, सर्वोच्च अदालतका वरिष्ठतम् न्यायाधीश, महान्यायाधिवक्ता र लोकसेवा आयोगका अध्यक्ष रहने कानुनी व्यवस्था छ। आयोगले २०७८ साउन १९ गते आन्तरिक, महिला, खुला, आदिवासी जनजाति र मधेसी गरी १८ जिल्ला न्यायाधीशको विज्ञापन गरेको थियो। लोकसेवा आयोगले लिएको उक्त परीक्षाको लिखित परिणामपछि मौखिक अन्तर्वार्तासमेत लिनुपर्ने भएकाले परिषद्को बैठक बोलाइएको थियो।"
काठमाडौंमा चासोक तङ्नाम मनाइँदै,"काठमाडौं: चासोक तङ्नामका अवसरमा ताप्लेजुङ समाजले विषेश कार्यक्रम गर्ने भएको छ। काठमाण्डौंको धुम्बाराहीस्थित एसआर पार्टी प्यालेसमा पुस १० चासोक मनाउने निर्णय भएको समाजका कार्यवाहक अध्यक्ष रमेश बरालले बताए। काठमाडौंमा रहेका ताप्लेजुङ्गेबिच एकता कायम गर्दै संस्कृति प्रवद्र्धनका लागि सामुहिक रुपमा मनाउन लागिएको हो। चासोक लिम्बू समुदायको मौलिक चाड हो। लिम्बू समुदायको धर्म संस्कृति, भाषा, भेषभुषा र परम्पराको अवलोकन गर्न पाइने । सो अवसरमा साँस्कृतिक झाँकी, धाननाच, बिजुवानाँच, च्याब्रुङ नाच, स्यार्बो नाच, तामाङ सेलो, साकेला र बालन तथा संगिनी नाचकोसमेत प्रस्तुत गरिने बरालले जानकारी दिए। त्यस्तै ताप्लेजुङका मौलिक उत्पादन ढाका कपडा, राडी, पाखी, गलैंचा, छूर्पी र अलैंचीको स्टल पनि राखिने छ। चासोक तङ्नामलाई न्वागी पर्व पनि भनिन्छ। यो नयाँ अन्नबाली चढाउने पूजा हो। समाजले काठमाडौंमा पत्रकार सम्मेलन गरेर कार्यक्रमको बारेमा जानकारी दिएको हो।"
भारतमा ओमिक्रोनबाट संक्रमित हुनेको संख्या २१३ पुग्यो,नयाँ दिल्ली: कोरोनाभाइरसको नयाँ भेरियन्टको रुपमा देखिएको ओमिक्रोनबाट भारतमा २१३ जना सङ्क्रमित भएका छन्। ओमिक्रोनबाट सङ्क्रमित भएकाहरु दैनिकरुपमा थपिदै गएर अहिलेसम्म २१३ पुगेको अधिकारीहरुले बुधबार जानकारी दिएका छन्। तीमध्ये सबैभन्दा धेरै दिल्लीमा रहेका छन्। दिल्लीमा मात्रै ५७ जना ओमिक्रोनबाट सङ्क्रमित भएका छन्। दिल्लीपछि धेरै महाराष्ट्रमा ५४ जना र तेलङ्गनामा २४ जना सङ्क्रमित भएको अधिकारीहरुले जनाएका छन्। उनीहरुका अनुसार पछिल्लो एक दिनमा कोरोनाभाइरसबाट भने छ हजार ३१७ जना सङ्क्रमित भएका छन्। त्यसैगरी अरु ३१८ जनाको कोरोनाभाइरसकै कारण मृत्यु भएको केन्द्रीय स्वास्थ्य मन्त्रालयले जनाएको छ। देशभरि अहिले सङ्क्रमित अवस्थामै रहेकाहरुको सङ्ख्या ७८ हजार १९० पुगेको छ। यो सङ्ख्या ५७५ दिन पछिकै सबैभन्दा कम हो।
बेपत्ता बालिकाको शव बबइ नहरमा भेटियो,गुलरिया : बारबर्दिया नगरपालिका औरी निवासी ६ वर्षीया बालिकाको शव बबइ नदीको नहरमा फेला परेको छ। नेपाल प्रहरी र शसस्त्र प्रहरीको संयुक्त टोलीले खोजतलासका क्रममा बालिका देवीका खनालको शव फेला पारेको हो। शनिबारदेखि हराइरहेकी बालिकाका बावु विष्णु खनालले आइतबार प्रहरीचौकी कर्तनियामा आफ्नी छोरी हराएको जानकारी दिएलगत्तै प्रहरीले खोजतलासको कार्य सुरु गरेको जिल्ला प्रहरी कार्यालय बर्दियाका प्रहरी निरीक्षक चक्रबहादुर डमरपालले बताए। लामो समयदेखि बेपत्ता बालिका बबइ सिंचाई आयोजनाको नहरमा पाँचौ दिनमा बुधबार दिउँसो मृत अवस्थामा भेटिएकी छिन्। घरदेखि ५ सय मिटर पश्चिम नहरको अंडर ग्राउण्डभित्र बालिकाको शव भेटिएको हो। पोष्टमार्टमका लागि शव बर्दिया अस्पताल पठाइएको प्रहरी निरीक्षक डमरपालले जानकारी दिए।
ओली र चिनियाँ राजदूतबीच भेटवार्ता,काठमाडौं : नेकपा एमाले अध्यक्ष केपी शर्मा ओली र नेपालका लागि चिनियाँ राजदूत होउ यान्छीबीच भेट भएको छ। राजदूत यान्छी बुधबार ओलीलाई भेट्न उनको निवास बालकोट पुगेकी हुन्। राजदूत यान्छी र प्रमुख प्रतिपक्षी दल एमाले अध्यक्ष ओलीबीच बालकोटमा भेटवार्ता भएको एमाले विदेश विभाग प्रमुख राजन भट्टराईले जानकारी दिए। १० औं अधिवेशनबाट अध्यक्षमा निर्वाचित भएपछि ओली र होउबीच पहिलो पटक भेटवार्ता भएको हो। भेटका क्रममा राजदूत यान्छीले बधाइ तथा शुभकामना दिइन्। चिनियाँ राजदूत यान्छी नेपालको राजनीतिप्रति चासो राख्दै आएकी छिन्।
"कांग्रेस प्रदेश २ अधिवेशनमा कुटाकुट, मतदान भोलिलाई सर्यो","जनकपुर: प्रदेश २ नेपाली कांग्रेसको जारी अधिवेशनमा झडप भएको छ। विमलेन्द्र निधि र शेरबहादुर देउवा समूहबीच कुटाकुट भएको हो। बुधबार दिउँसो १ बजेदेखि मतदान सुरु हुने कार्यतालिका रहेपनि अहिलेसम्म सुरु नगरेको भन्दै आक्रोशित नेता कार्यकर्ताले नाराबाजी गरेपछि झडप भएको थियो। मतपत्र नछापिएकाले भोलि बिहान ८ बजेदेखि मतदान हुने निर्वाचन अधिकृत प्रह्लाद गौतमले अन्नपूर्णलाई जानकारी दिए। 'मतपत्र छाप्न ढिलाइ भएकाले आज मतदान हुन सकेन। मतदान प्रक्रिया अब भोलिमात्र हुनेछ,' उनले भने।"
"गठबन्धनको साझा कार्यक्रम तयार, मुख्यमन्त्रीलाई बुझायो प्रतिवेदन","विराटनगर : प्रदेश १ मा ५ दलीय गठबन्धन सरकारको साझा कार्यक्रम तयार पारिएको छ। प्रदेश सरकारको न्यूनतम साझा कार्यक्रम कांग्रेस सांसद शेखरचन्द्र थापा नेतृत्वको कार्यदलले तयार पारेको हो। कार्यदलले २० पेजमा समेटेर अल्पकालीन र दीर्घकालीन साझा कार्यक्रम तयार पार्दै मुख्यमन्त्री राजेन्द्र राईलाई बुधबार प्रतिवेदन बुझाएको छ। सरकारको न्यूनतम साझा कार्यक्रम तयार गर्न गत कात्तिक २९ गते गठित कार्यदलमा प्रदेश सांसदहरु धीरेन शर्मा, राजन राई, रामचन्द्र तुम्बा र अशोक चेम्जोङ सदस्य थिए। कार्यदलका संयोजक थापाले सरकारको दीर्घकालीन र अल्पकालीन योजनासहित कार्यान्वयनमुखी प्रतिवेदन तयार गरेर मुख्यमन्त्रीलाई बुझाइएको जानकारी दिए। जनताको समस्यालाई सम्बोधन गर्ने हिसाबले बनाइएको प्रतिवेदनमा सरकारले गर्नुपर्ने काम कारबाहीका बारेमा स्पष्ट पारिएको उनको भनाइ छ। थापाका अनुसार प्रदेशको वस्तुस्थिति र सामथ्र्यको अध्यययन गर्दै अल्पकालीन र दीर्घकालीन योजनासहितको प्रतिवेदन तयार पारिएको हो। प्रदेश सरकारले अल्पकालीन योजनामा स्वास्थ्य, कृषि, शिक्षा र कोरोनाको उपचारलाई प्राथमिकतामा राखेको छ। पर्यटकीय गन्तव्यका रुपमा विकास गर्दै प्रदेश १ लाई आर्थिक हिसाबले आत्मनिर्भर बनाउने योजना सरकारको दीर्घकालीन प्राथमिकतामा परेको छ। मुख्यमन्त्री राईले प्रतिवेदनलाई चाँडै कार्यान्वयनतर्फ लगिने बताए। कांग्रेस लगायतका दलको महाधिवेशनका कारण प्रदेश सरकारका काम कारबाही प्रभावित बनेका थिए, उनले भने, अब तीव्र गतिमा सरकारले आफ्ना कामहरु अघि बढाउने छ। नेकपा (एकीकृत समाजवादी)का नेता राजेन्द्र राईको नेतृत्वमा रहेको प्रदेश सरकारमा नेपाली कांग्रेस, नेकपा (माओवादी केन्द्र), एकीकृत समाजवादी, जनता समाजवादी पार्टी (जसपा) र संघीय लोकतान्त्रिक राष्ट्रिय मञ्च सहभागी छन्।"
हेलिकोप्टर दुर्घटनामा परेका मन्त्रीले १२ घण्टा पौडी खेलेर ज्यान जोगाए,"एन्टानानारिभो : हेलिकोप्टर दुर्घटनामा परेका एक मन्त्रीले १२ घण्टासम्म पौडी खेलेर आफ्नो ज्यान जोगाएका छन् । पूर्वअफ्रिकी मुलुक मदागस्कर सरकारका रक्षा एवम प्रहरी मन्त्री सर्ज गेलेले १२ घण्टासम्म पौडी खेलेर ज्यान जोगाएका हुन् । मन्त्री गेलेसहित अन्य तीन सुरक्षा अधिकारीको टोली चढेको हेलिकोप्टर सोमबार उत्तर पूर्वी कोस्ट क्षेत्रमा दुर्घटनामा परेको थियो । दुर्घटनाग्रस्त स्थलबाट मन्त्री गेले १२ घण्टासम्म निरन्तर पौडी खेल्दै जमिनसम्म आइपुगेका थिए । अधिकारीहरुले मंगलबार बताएअनुसार सो क्षेत्रमा यात्रुबाहक डुङ्गा दुर्घटनामा परेकाहरुको उद्धार र अवलोकनका लागि मन्त्रिसहितको टोली घटनास्थलतर्फ जाँदै थियो ।सोही क्रममा हेलिकोप्टर दुर्घटनामा परेको थियो। सोमबार भएको डुङ्गा दुर्घटनामा परि कम्तीमा ३९ यात्रुको मृत्यु भएको थियो । दुर्घटनामा परेका अन्य तीन सुरक्षा अधिकारीले समेत ज्यान जोगाउन सफल भएको अधिकारीहरुले बताएका छन् । दुर्घटनाबाट ज्यान जोगाएका मन्त्री गेलेले ट्विटरमार्फत भनेका छन्, मेरो काल अझै आइपुगेको छैन । राष्ट्रको हितका लागि भएपनि मैले अझै धेरै बाँच्नु छ । यद्यपि, दुर्घटनापछि उनी सामान्य घाइते भएको बताइएको छ ।"
एमालेलाई एक नम्बरको पार्टी बनाउँछौं : श्रेष्ठ,काठमाडौंः नेकपा एमालेका नेता कृष्णगोपाल श्रेष्ठले आउँदो निर्वाचनपछि पार्टीलाई एक नम्बर बनाउन सबै लागिपर्नुपर्ने बताएका छन्। काठमाडौं क्षेत्र प्रदेश९ ख कमिटीको बैठकमा उनले यस्तो बताएका हुन्। उनले पुस २३ गतेको छैठौं जिल्ला अधिवेशन भब्य बनाउन निर्देशन दिए। उनले १०औं महाअधिवेशनको झल्को दिनेगरी कार्यकर्ता उतार्न निर्देशनसमेत दिए। बैठकमा नेता श्रेष्ठले पार्टी महाधिवेशनमा भएको गतिविधिको बारेमा जानकारी गराएका थिए। काठमाडौं जिल्लामा रहेका २० वटा कमिटीमध्ये पहिलो बैठक राख्ने कमिटी प्रदेश २ ख भएको उनको भनाइ थियो।
संसद अवरुद्ध हुँदा जनतामा निराशा पैदा भयो : सभामुख,"काठमाडौं : प्रतिनिधिसभा सभामुख अग्निप्रसाद सापकोटाले संसद् अवरुद्ध नगर्न प्रतिपक्षी दल नेकपा एमालेलाई आग्रह गरेका छन् । संसद बैठकमा सभामुख सापकोटाले जनताका आवाज मुखरित गर्ने जनताको सर्वोच्च जनप्रतिनिधिसभा अवरुद्ध नगर्न आग्रह गरे । उनले भने, हाम्रो कार्यव्यवस्था परामर्श समितिको बैठकमा सांसदहरुले बोल्न पाउनुपर्छ । जनताका आवाज मुखरित गर्ने जनताको सर्वोच्च जनप्रतिनिधि सभा अवरुद्ध हुँदा जनतामा एक प्रकारको निराशाको भाव पैदा भएको छ, त्यसकारण म तपाईहरुलाई विशेषरुपमा आग्रह गर्न के चाहन्छु भने, आफ्ना मतभेदहरु, आफ्ना भनाइ राख्न बैठकलाई सूचारु रुपमा सञ्चालन गर्ने वातावरण बनाइदिनुहोस्।' आजको बैठकमा एमाले सांसदहरुले अवरोध जनाए। बैठक सुरु हुनेवित्तिकै आआफ्नो सिटबाट उठेर उनीहरुले विरोध जनाएका हुन्। सभामुख सापकोटाको भूमिकामाथि प्रश्न उठाउँदै एमालले लामो समयदेखि संसद् अवरोध गर्दै आएको छ। गत साउन १ गते एमालेका तत्कालीन नेता माधवकुमार नेपालसहित १४ सांसदलाई कारबाहीका लागि सिफारिश गरिएकोमा त्यसको सुनुवाइ नगरेर पार्टी विभाजन गराउने कार्यमा सभामुखले भूमिका खेलेको आरोप एमालेले लगाउँदै आएको छ ।"
कांग्रेस प्रदेश २ अधिवेशन : पाँचजना निर्विरोध निर्वाचित,"जनकपुरधाम : नेपाली कांग्रेस प्रदेश २ को अधिवेशनमा पाँचजना निर्विरोध निर्वाचित भएका छन् । प्रदेश निर्वाचन समितिले प्रकाशित गरेको अन्तिम नामावली अनुसार पाँचजना सदस्य पदमा निर्विरोध निर्वाचित भएका छन् । निर्विरोध निर्वाचित हुनेहरुमा प्रत्येक जिल्लाबाट हुने प्रदेश सदस्यमा खुल्लामा सप्तरीका आशाराम चौधरी निर्विरोध भएका छन् । यस्तै, प्रत्येक जिल्लाबाट हुने महिला सदस्यमा सप्तरीकी विमला देवी साह र महोत्तरीकी उषा देवकोटा र पर्साकी किरण कुमारी शर्मा निर्वाचित भएको निर्वाचन संयोजक प्रह्लाद गौतमले जानकारी दिए । त्यस्तै, प्रदेश सदस्य आदिवासी जनजातीबाट मनमाया तामाङनीको एकल उम्मेदवारी परेपछि उनी निर्विरोध भएकी छिन् । बाँकी पदका लागि आज दिउँसो १ बजेदेखि निर्वाचन प्रक्रिया सुरु हुने जनाइएको छ । अन्तिम नामावली प्रकाशन भएपछि अहिले व्यालेट छाप्ने काम भइरहेको निर्वाचन समितिले जनाएको छ ।"
श्यामबहादुर नेपालीको उपचारका लागि आर्थिक सहयोग जुट्दै,"सन्धिखर्क : अर्घाखाँचीको सन्धिखर्क नगरपालिका ९ नौलापानीका हर्निया रोगी श्यामबहादुर नेपालीको उपचारका लागि संकलन भएको आर्थिक सहयोग जुट्ने क्रम जारी । विष्णु भट्टराईको पहलमा संकलित १ लाख ३७ हजार ३ सय र रामलिला सामाजिक विकास केन्द्रले १३ हजार गरी आज १ लाख ५० हजार ३ सय रुपैयाँ नेपालीकै घर नौलापानीमा पुगेर हस्तान्तरण गरिएको हो । पेटमा पानी जमेर हिँडडुल गर्न समेत नसक्ने अवस्थामा रहेका नेपालीको उपचारका लागि आर्थिक अभाव भएपछि अर्घाखाँचीको सन्धिखर्क १० धरम्पानी घर भै हाल रोजगारीको सिलसिलामा इजरायलमा रहेका विष्णु भट्टराइको पहलमा संकलित १ लाख ३७ हजार ३ सय रुपैयाँ उनका बुबा गोबिन्द भट्टराइले आज हस्तान्तरण गरेका हुन्। उपचारका लागि २५ देखि ३० लाख खर्च लाग्ने चिकित्सकले बताएका छन् । इजरायलमा रहेका भट्टराईले अर्घाखाँचीका विभिन्न दिर्घ रोगी तथा घाइते अपांगहरुलाई आर्थिक सहयोग गर्दै आएका छन्। यस्तै, रामलिला सामाजिक विकास केन्द्र अर्घाखाँचीले १३ हजार रुपैयाँ आर्थिक सहयोग हस्तान्तरण गरेको छ । नेपाली कांग्रेसका नगर सभापति तथा समाजसेवी व्यक्तित्व बाबुराम भुसाल र संस्थाका सचिव नारायण खत्रीले १३ हजार रुपैयाँ बिरामी नेपालीलाई हस्तान्तरण गरेका छन्।"
आयोगको सूचना अटेरी गर्दै केएमसी : विद्यार्थी भर्ना लिन मानेन,"काठमाडौं : सिनामंगलस्थित काठमाडौं मेडिकल कलेजले चिकित्सा शिक्षा आयोगले मंगलबार जारी गरेको सूचना अनुरुप विद्यार्थीको भर्ना लिन अटेरी गरेको पाइएको छ । चिकित्सा शिक्षा एमबीबीएसतर्फ विद्यार्थी भर्नाका लागि बुधबार कलेज प्रशासन पुग्दा भर्ना लिन आनाकानी गरेको छ । विप्लव निकट अखिल क्रान्तिकारीका केन्द्रीय अध्यक्ष प्रकाश शाहीले भर्नाका लागि प्रशासनमा पुग्दा कलेजले अतिरिक्त शुल्क मागेको बताए। कलेजले होस्टेल अनिवार्य गरे मात्रै भर्ना लिने बताएको छ । चिकित्सा शिक्षा आयोगले मेडिकल कलेजहरुले चिकित्सा शिक्षातर्फ स्नातक तहको अध्ययनको शिक्षण शुल्कको विषयमा प्रष्ट पारेको थियो । शिक्षण शुल्क सम्बन्धमा स्पष्ट पारिएको आयोगको सूचनामा भनिएको छ,शिक्षण संस्थाले चिकित्सा शिक्षाको अध्ययन अवधिभरमा लिने भर्ना, शिक्षण, ल्याव, पुस्तकालय, सामुदायिक तालीम वा परीक्षा शुल्कलाई बुझाउने भएकाले शिक्षण शुल्कभित्र विश्वविद्यालय रजिष्ट्रेशन शुल्क, आन्तरिक तथा विश्वविद्यालय परीक्षा शुल्क, फरेन्सिक पोष्टिङ, फिल्ड भिजिट, इन्टर्नसीप शुल्क, आवेदन शुल्क र सम्बन्धन शुल्कजस्ता विद्यार्थीहरुको पढाइ पूरा गर्न आवश्यक पर्ने शैक्षिक क्रियाकलापजन्य शुल्कसमेत समावेश भएको हुनाले यी विषयमा थप शुल्क लाग्दैन। काउन्सिल रजिष्ट्रेशनजस्ता शुल्क विद्यार्थी स्वयंले सम्बन्धित काउन्सिलमा बुझाउन सक्ने आयोगले बताएको छ । शिक्षण संस्थाको होस्टेल, मेसजस्ता शुल्क विद्यार्थीको ऐच्छिक विषय हुने आयोगले जारी गरेको सूचनामा भनिएको छ । कानुन सम्मतबाहेक अनिवार्य नभएका विषयमा अनिवार्य भनी अतिरिक्त शुल्क लिदा छात्रवृत्तितर्फ कानुनले संरक्षण गरेका अतिन्युन आयस्रोत भएका विद्यार्थी पढाइबाट बञ्चित हुने स्थिति सिर्जना हुने भएकाले माथि उल्लेख भएजस्ता शुल्क नलिन र यस्तो अवस्था विद्यमान रहिरहेको अवस्थामा सम्बन्धित नियमक निकाय आकर्षित हुने तथा राष्ट्रिय चिकित्सा शिक्षा ऐन, २०७५ का दफा १४ को उपदफा १ समेत आकर्षिकत हुने व्यहोरा सम्बन्धित सबैमा जानकारी गराइन्छ,' सूचनामा भनिएको छ ।"
"सुनको मूल्य घट्यो, चाँदी बढ्यो",काठमाडौं : सुनचाँदी बजारमा छापावाल सुनको मूल्य प्रतितोला ४ सयले घटेर ९२ हजार ६०० तोकिएको छ । अधिल्लो दिन मंगलबार प्रतितोला ९३ हजारमा कारोबार भएको थियो । नेपाल सुनचाँदी व्यवसायी महासङ्घका अनुसार तेजाबी सुनको मूल्य प्रतितोला ९२ हजार १०० तोकिएको छ। यस्तै आज चाँदीको मूल्य अघिल्लो कारोबार मूल्यका तुलनामा प्रतितोला १० ले बढेर एक हजार २४५ पुगेको छ।
प्रदेश २ को नाम र राजधानीका लागि लोसपाको वार्ता टोली,"जनकपुरधाम : प्रदेश २ को नाम र राजधानीका लागि विभिन्न दलसँग वार्ता गर्न लोकतान्त्रिक समाजवादी पार्टी (लोसपा) ले संसदीय वार्ता टोली गठन गरेको छ । प्रदेशसभा सदस्य रानीशर्मा तिवारीको संयोजकत्वमा प्रदेशको नाम मधेश प्रदेश र राजधानी जनकपुरधामका लागि ७ सदस्यीय वार्ता टोली गठन गरिएको लोसपा संसदीय दलले एक प्रेस विज्ञप्ति जारी गरी जनाएको छ । वार्ताटोलीको सदस्यमा प्रदेशसभा सदस्यहरु परमेश्वर साह, जयनूल राइन, अभिराम शर्मा, उपेन्द्र महतो, बाबुलाल साह र प्रहलाद गिरी रहेका छन् । संसदीय दलका नेता जितेन्द्र सोनलद्वारा जारी विज्ञप्तिमा प्रदेशसभामा प्रस्तुत हुने नाम र राजधानीबारे प्रदेशको नाम मधेश र राजधानी जनकपुरधामका लागि प्रदेशसभा भित्र रहेका दलहरुसंग छलफलका लागि वार्ता टोली गठन गरिएको जनाइएको छ । पछिल्लो पटक प्रदेश सभाको आठौं अधिवेशनको प्रथम बैठकमा नाम र राजधानी प्रस्ताव हुने कार्यतालिका रहेपनि कांग्रेसको अनुपस्थितिका कारण पेश हुन सकेन । अब आगामी पुस ८ गते बस्ने बैठकमा दर्ता भएका प्रदेशको नाम र राजधानीको प्रस्ताव पेश हुनेछ ।"
प्रदेश २ कांग्रेस अधिवेशन : ७४ पदमा १८० जनाको उम्मेदवारी दर्ता,जनकपुरधाम : प्रदेश २ जनकपुरधाममा जारी नेपाली कांग्रेसको अधिवेशअन्तर्गत नेतृत्व चयनका लागि ७४ पदमा १८० जनाको मनोनयन दर्ता भएको छ । जनकपुरको गोपाल धर्मशालमा जारी अधिवेशनमा बुधबार दिउँसो १ बजेदेखि मतदान हुने निर्वाचन अधिकृत प्रह्लाद गौतमले जानकारी दिए । निर्वाचनमा बिमलेन्द्र निधि शेखर कोइराला पक्षबाट रामसरोज यादव र देउवा पक्षबाट रामकृष्ण यादव छुट्टाछुट्टै प्यानल बनाएर चुनावी मैदानमा होमिएको छ । यस्तै दुई उपसभापति पदका लागि पाँचजनाको उम्मेदवारी परेको छ । देउवा समूहबाट वीरेन्द्रप्रसाद सिंह र चन्द्रशेखर कुमार यादव तथा निधिकोइराला समूहबाट धनलाल ठोकर र बिनोद कुमार खनालले उपसभापतिमा मनोनयन दर्ता गराएका छन् । रामाधार प्रसाद यादव भने स्वतन्त्र रुपमा उपसभापतिको उम्मेदवार बनेका छन् । यस्तै दई महामन्त्रीमा ५ जनाको उम्मेदवारी परेको छ । नरेश यादव र हरेश महतो निधीकोइराला समूहबाट उम्मेदवार छन् भने बृहस्पति कृष्ण श्रेष्ठ र उपेन्द्र कुमार यादव देउवा समूहका उम्मेदवार छन् । बिनोद चौधरी स्वतन्त्र उम्मेदवार छन् । यस्तै पुरुषतर्फ २ सहमहामन्त्रीमा देउवा समूहबाट जयनारायण यादव र परशुराम चौधरी उम्मेदवार छन् । महिलातर्फ १ सहमहामन्त्रीका लागि देउवा समुहबाट रीता यादव उम्मेदवार छिन् । निधिकोइराला समूहबाट सहमहामन्त्रीमा पुरुषतर्फ अरविन्द अमात्य र विनोद यादव उम्मेदवार छन् भने महिलातर्फ निर्मला सुवेदी छिन् । स्वतन्त्रबाट भने ५ जना थप उम्मेदवार छन् । विभिन्न क्लस्टरबाट प्रदेश सदस्यमा उम्मेदवारी दिनेहरुको सूची प्रदेश सदस्य खुल्ला १४ जना १ बिनय कुमार साह २ जीवनाथ चौधरी ३ समिर कुमार पोखेल ४ राम नगीना प्रसाद साहु ५ प्रकास मैनाली ६ नवल किशोर साह ७ जगदीश साह ८ उतिम प्रसाद मण्डल ९ प्रेम चन्द्र झा १० बासु लाल महतो ११ देव नारायण महतो १२ विवेक जैसवाल १३ प्रेम शंकर सिंह १४ राजेश गिरी (राजु) १५ सुर्य बहादुर थापा १६ लक्ष्मण प्रसाद ठाकुर १७ राज कुमार सिंह १८ अमरेन्द्र सिंह १९ राम लला चौधरी २० शिव नारायण यादव २१ गोखुल सिंह कुशवाहा २२ भोगेन्द्र मिश्र २३ मो अख्तर अलि २४ प्रभात कुमार ललन २५ हरि नारायण साह तेली २६ सुरेश प्रसाद यादव २७ सुेरश ठाकुर हजाम २८ प्रभात राय भट्ट २९ नरेन्द्र यादव ३० राकेश रोशन ३१ मनु अधिकारी ३२ विनोद कुमार यादव ३३ राम चन्द्र यादव ३४ सुरेन्द्र कुमार नौपाने ३५ राम बाबु साह ३६ केशव प्रसाद पोख्रेल ३७ सुरेश लाल कर्ण ३८ नुरुल नेसा ३९ रचना श्रेष्ठ माथेमा ४० प्रेमा कुमारी झा ४१ रंजु कुमारी देवी झा ४२ हरिन्द्र प्रसाद यादव ४३ मृत्युन्जय कुमार श्रवास्तव ४४ नन्द कुमार साह ४५ राम चन्द्र मण्डल ४६ गणेश पौडेल ४७ नेपाल कार्की ४८ राज किशोर यादव ४९ लक्ष्मी नारायण यादव प्रदेश सदस्य महिला ७ जना १चन्डीका ढुंगाना २ मन्जुदेवी गोइत ३ विष्णु माया शर्मा ४ नेजमा खातुन ५ माहामाया देवी ६ शिवकुमारी साह ७ बिन्दा कार्की ८ पिंकी सिंह ९ रेखाकुमारी यादव १० रञ्जुकुमारी देवी झा ११ रचना श्रेष्ठ माथेमा १२ नरुन रेजा १३ प्रेमाकुमारी झा प्रदेश सदस्य खुला प्रत्येक जिल्लाबाट ११ गरी ८ जना १ १ राम भरोषप्रसाद यादव २ नितेन्द्रप्रसाद साह ३ राकेशकुमार यादव ४ योगेन्द्रप्रसाद कुशवाहा ५ उपेन्द्र प्रसाद जयसवाल ६ आशाराम चौधरी ७ सञ्जयकुमार चर्तुवेदी ८ अरुणकुमार साह ९ पाण्डवकुमार मण्डल १० सूर्यनारायण राय ११ धर्मलाल राय १२ रामकृष्ण मण्डल १३ प्रदीपकुमार यादव १४रामदयाल यादव १५सुनील ठाकुर प्रदेश सदस्य प्रत्येक जिल्लाबाट ११ महिला ८ जना १ सिता कुमारी मैनाली २ विमला देवी साह ३ रेखा यादव ४ शिला देवी मण्डल ५ पदमा कुमारी अधिकारी कोइराला ६ निर्मला देवी ७ अंजु झा ८ उषा देवकोटा ९ भावना ढुंगेल घिमिरे १० जशोधा कुमारी ११ जिवछी कुमारी देवी प्रदेश सदस्य खस आर्य  जना १ निरमुनी मैनाली २ प्रमेश पोखरेल ३ उमेश कुमार बस्नेत ४ गुरु प्रसाद गौतम प्रदेश सदस्य आदिवासी जनजाती खुला १ जना १ विरेन्द्रकुमार सिंह २ कृष्णकुमार लामा ३ बालेश्वर मण्डल प्रदेश सदस्य आदिवासी जनजाति महिला १ जना १ रत्ना लामा २ मनमाया तामाङ प्रदेश सदस्य मधेशी खुल्ला ७ जना १ सुर्वण महतो २ जगत नारायण प्रसाद यादव ३ शितल प्रसाद मण्डल ४ बैद्यनाथ प्रसाद गुप्ता ५ महेश प्रसाद सिंह दनुवार ६ राज कुमार महतो ७ संजय कुमार चौरसिया ८ गुदर यादव ९ राज हंस साह १० सरोज कुमार यादव ११ अच्छेलाल यादव १२ शिव कुमार सर्राफ १३ रामाकान्त प्रसाद चौरसिया १४ लोकनारायण यादव १५ भुवनेश्वर प्रसाद यादव १६ विनोद कुमार साह प्रदेश सदस्य मधेशी महिला ६ जना १ बबिताकुमारी साह २ विनिता तिवारी ३ लक्ष्मीकुमारी महतो ४ सीताकुमारी पासवान ५ ममता महतो ६ नितु यादव ७ राजश्री यादव ८ पार्वतीदेवी माझी ९ मालती देवी चौधरी १० अर्चना चौधरी ११ अनितादेवी श्रीवास्तव १२ निलम कर्ण प्रदेश सदस्य दलित खुल्ला ३ जना १ कमल परियार २ भुवनेश्वर सफी ३ मदन बहादुर विक ५ राम हृदय मण्डल खत्बे ६ रविलाल पासवान ७ बुनेल राम ८ रुप नारायण साफी ९ बलराम खंग खत्बे १०उमेश पासवान प्रदेश सदस्य दलित महिला २ जना १ प्रमिलादेवी दास २ पवनीदेवी खंग ३ प्रमिलाकुमारी सदा ४ विन्दाकुमारी पासवान ५ संजु देवी दास तत्मा प्रदेश सदस्य खुल्ला थारु १ जना १ रितनारायण चौधरी २ उदयनारायण चौधरी
सिमानामा पर्खाल लगाउन ट्रम्प प्रशासनले दिएका सामग्रीमा लाग्यो खिया,वासिङटन : अमेरिकी पूर्वराष्ट्रपति डोनाल्ड ट्रम्पको सिमानामा विशाल पर्खाल बनाउने प्रतिबद्धताको हिस्सा बनेका फलामे सामग्रीमा खिया लागेको छ । मेक्सिको र अमेरिकाको सिमानामा विशाल पर्खाल बनाउने भन्ने ट्रम्पको प्रतिबद्धताको हिस्सा बनेका अर्बौ डलर बराबरको फलामे सामग्रीमा खिया लागेको हो । ट्रम्पले मेक्सिको हुँदै अवैधरुपमा अमेरिका प्रवेश गर्ने आप्रवासी रोक्न मेक्सिको र अमेरिकाको सिमानामा विशाल पर्खाल निर्माण गर्ने प्रतिवद्धताका साथ परियोजना अघि सारेका थिए । सो परियोजनाको हिस्सा बनेका कम्तीमा सवा एक अर्ब डलर रकम बराबरको स्टिल र अन्य फलामे सामग्रीमा खिया लागेको दी एटलान्टिकमा समाचार छ । सो समाचारअनुसार करिब १८ देखि ३३ फिट उचाई भएका ति सामग्री निर्माण कार्य अघि नबढ्दा खिया लागेका हुन् । ट्रम्पको कार्यकालमा ति सामग्री अमेरिकी रक्षा विभागले आफ्नो स्वामित्वमा लिएको थियो । तर ट्रम्पको कार्यकाल समाप्तीसँगै सिमानामा विशाल पर्खाल लगाउने ट्रम्पको बाचा तुहिएको र विभागले खरिद गरेका सामग्रीमा खिया लागेको बताइएको छ । यता वर्तमान अमेरिकी राष्ट्रपति जो बाइडेनले आफ्नो कार्यकाल सुरु भएदेखि ट्रम्प प्रशासनले बनाएका सबै नीति खारेज गर्ने बताउँदै आएका छन् । सन् २०१६ को राष्ट्रपतिय चुनावमा ट्रम्पले मेक्सिको र अमेरिकाको सिमानामा विशाल पर्खाल निर्माण गर्ने मुख्य नारा बनाएका थिए । सो नारासँगै ट्रम्पले सिमानामा विशाल पर्खाल निर्माण परियोजनामा हस्ताक्षर गरेका थिए । सो हस्ताक्षरपछि सयौ माइल क्षेत्रफलसम्म पर्खाल निर्माण कार्यअघि बढेको थियो ।
ललिता निवास जग्गा प्रकरणमा रामकुमार सुवेदी पक्राउ,काठमाडौं: ललिता निवास जग्गा प्रकरणमा संलग्न रामकुमार सुवेदीलाई प्रहरीले पक्राउ गरेको छ। नेपाल प्रहरीको केन्द्रीय अनुसन्धान व्युरो (सीआइबी)का व्युरोका प्रवक्ता प्रहरी उपरीक्षक श्यामकुमार महतोले सुबेदीलाई पक्राउ गरिएको पुष्टि गरे। सुवेदीलाई मंगलबार बेलुकी पक्राउ गरीएको बताए। उनकी श्रीमती माधवी सुवेदीलाई पनि प्रहरीले पक्राउ गरेको छ। रामकुमारलाई कमलादी र माधवीलाई ताहचलबाट प्रहरीले नियन्त्रणमा लिएको हो। सुवेदी दम्पतीलाई हिरासतमा राखेर अनुसन्धान गर्न जिल्ला अदालत काठमाडौं लगिएको छ।
कांग्रेस केन्द्रीय समितिमा तीन क्लस्टरको मतपरिणाम आज,"काठमाडौं : नेपाली कांग्रेसको १४ औँ महाधिवेशनअन्तर्गत निर्वाचनको अन्तिम परिणाम आज आउने भएको छ । पार्टी केन्द्रीय कार्यालयमा आज खस आर्य, आदिवासी जनजाति र दलित क्लस्टरको मतगणना भइरहेको छ । खस आर्यबाट १३, आदिवासी जनजातिबाट १५ र दलितबाट नौ केन्द्रीय सदस्य निर्वाचित हुने कांग्रेस विधानमा व्यवस्था छ। । आज ३७ केन्द्रीय सदस्यको मतपरिणाम आउनेछ । अरु परिणाम यसअघि नै सार्वजनिक भइसकेको छ । तीन क्लस्टरबाहेकको निर्वाचन परिणाम प्राप्त भएको निर्वाचन समितिका सचिव जगन्नाथ श्रेष्ठले जानकारी दिएका छन्। पार्टी विधानमा १२१ केन्द्रीय सदस्य र १३ पदाधिकारी महाधिवेशनबाट निर्वाचित हुने व्यवस्था छ । एक सय ६७ सदस्यीय केन्द्रीय कार्यसमितिमा कोषाध्यक्ष निर्वाचित केन्द्रीय सदस्यमध्येबाट सभापतिले मनोनयन गर्ने व्यवस्था छ । यसैगरी ३३ केन्द्रीय सदस्य मनोनयनको अधिकार पनि सभापतिलाई दिइएको छ । आगामी चारवर्षे कार्यकालका लागि गत मङ्सिर २७ गते मतदान भएको थियो । विद्युतीय मतदान प्रक्रियामा जान सहमति नजुटेका कारण निर्वाचनको अन्तिम परिणाम आउन एक हप्ताभन्दा बढी समय लागेको छ । आज बेलुकीसम्म भने सबै परिणाम प्राप्त भइसक्ने निर्वाचन समितिले जनाएको छ ।"
संसद् बैठक सुरु (लाइभ),काठमाडौं : संघीय संसद्अन्तरगत प्रतिनिधिसभा बैठक सुरु भएको छ। बैठकमा चारवटा अध्यादेश पेश गरिने कार्यसूचीमा उल्लेख छ। कार्यसूचीअनुसार तीन अध्यादेश अस्वीकृत गरियोस् भन्ने प्रस्ताव पनि पेश गरिनेछन्।
प्रदेश २ कांग्रेस अधिवेशन : ७२ पदका लागि १७४ जनाको उम्मेदवारी,"जनकपुरधाम : प्रदेश २ नेपाली कांग्रेसको नयाँ नेतृत्वका लागि ७२ पदका लागि १ सय ७४ जनाको उम्मेदवारी परेको छ । निर्वाचन समितिले जारी गरेको अन्तिम नामावली अनुसार ७२ पदका लागि १ सय ७४ जनाको उम्मेदवारी परेको हो । बिहान ८ बजेर ३० मिनेटमै अन्तिम नामावली प्रकाशन गर्ने भनिएपनि ११ बजेर ३५ मिनेटमा अन्तिम नामावली प्रकाशित भएको हो । निर्वाचनमा निधिकोइराला समूहबाट प्रदेश २ को भौतिक पूर्वाधार रामसरोज यादव र देउवा समूहबाट रौतहट जिल्ला सभापति कृष्ण यादवले उम्मेवारी दिएका हुन् । यस्तै दुई उपसभापतिका लागि पाँचजनाको उम्मेदवारी परेको छ । देउवा समूहबाट वीरेन्द्रप्रसाद सिंह र चन्द्रशेखर कुमार यादव तथा निधिकोइराला समूहबाट धनलाल ठोकर र बिनोद कुमार खनालले उपसभापतिमा उम्मेदवारी दिएका हुन् । रामाधार प्रसाद यादव भने स्वतन्त्र रुपमा उपसभापतिका लागि उम्मेदवारी दिएका हुन् । त्यस्तै २ महामन्त्रीका लागि पनि ५ जनाको उम्मेदवारी परेको छ । निधिकोइराला समूहबाट नरेश यादव र हरेश महतोको उम्मेदवारी परेको छ भने बृहस्पति कृष्ण श्रेष्ठ र उपेन्द्र कुमार यादव देउवा समूहबाट उम्मेदवारी दिएका हुन् । बिनोद चौधरी स्वतन्त्र रुपमा उम्मेदवारी दिएका छन् । त्यस्तै २ सहमहामन्त्रीमा देउवा समूहबाट जयनारायण यादव र परशुराम चौधरीको उम्मेदवारी परेको छ । निधिकोइराला समूहबाट सहमहामन्त्रीमा अरविन्द अमात्य र विनोद यादव उम्मेदवार छन । महिलातर्फ १ सहमहामन्त्रीका लागि देउवा समूहबाट रीता यादव उम्मेदवार छन् । महिलातर्फ निर्मला सुवेदी निधिकोइराला समूहबाट उम्मेदवारी दिएकी छिन् । त्यस्तै सहमहमन्त्री खुल्लाबाट २ जनाले स्वतन्त्र उम्मेदवारी दिएका हुन् । प्रदेश सदस्य खुल्लामा १४ पदका लागि ५० जनाको उम्मेदवारी परेको हो । प्रदेश सदस्य महिला ७ पदका लागि १२, प्रदेश सदस्य खुला प्रत्येक जिल्लाबाट ८ पदका लागि १५, प्रदेश सदस्य प्रत्येक जिल्लाबाट महिला ८ पदका लागि ११ जनाको उम्मेदवारी परेको छ । प्रदेश सदस्य खस आर्य १ पदका लागि ४ जना, प्रदेश सदस्य आदिवासी जनजाती खुला १ पदका लागि ३, प्रदेश सदस्य मधेशी खुल्ला ७ पदका लागि १६, प्रदेश सदस्य मधेशी महिला ६ पदका लागि १२, प्रदेश सदस्य दलित खुल्ला ३ पदका लागि १०, प्रदेश सदस्य दलित महिला २ पदका लागि ५ जनाको उम्मेदवारी दर्ता भएको निर्वाचन समितिले जनाएको छ । यस्तै प्रदेश सदस्य खुल्ला थारु १ पदका लागि २ र प्रदेश सदस्य महिला थारु १ पदका लागि २, प्रदेश सदस्य मुस्लिम खुल्ला २ पदका लागि ५ र प्रदेश सदस्य मुस्लिम महिला १ पदका लागि ३ र प्रदेश सदस्य अल्पसंख्यक अपांग १ पदका लागि ४ जनाको उम्मेदवारी परेको छ ।"
"म्यानमारको खानीमा पहिरो, कम्तिमा ७० जना बेपत्ता","कचिन : उत्तरी म्यानमारको एक खानीमा पहिरो जादा कम्तिमा ७० मजदुर बेपत्ता भएका छन् । बुधबार बिहान काचिन राज्यको पाकन्त क्षेत्रस्थित जेड खानीमा पहिरो जाँदा कम्तीमा ७० बेपत्ता भएका हुन् । सो खानीमा बुधबार बिहान ४ बजे पहिरो गएको हो। पहिरोपछि हराएकाहरुको खोजी र उद्धार कार्य जारी राखिएको अधिकारीहरुले बताएका छन् । सो खानी अवैध रुपमा सञ्चालन भएको हुन सक्ने अनुमान गरिएको छ । म्यानमार जेड खानीको लागि संसारकै मुख्य स्रोत मानिन्छ। तर, पछिल्लो समय म्यानमारका जेड खानीमा सबैभन्दा बढि दुर्घटजा हुने गरेको पाइएको छ। यसअघि सन् २०२० जुलाईमा पाकन्त जेड खानी क्षेत्रमा भीषण पहिरो जाँदा करिब २ सय मजदुरको मृत्यु भएको थियो । सो घटना पछि पाकन्त क्षेत्रमा सञ्चालित खानीहरु सरकारले बन्द गराएको थियो । तर स्थानीयले अवैधरुपमा खानी सञ्चालन गर्दै आएको बताइएको छ।"
"संसद् बैठक बस्दै, के छ कार्यसूची ?",काठमाडौं : संघीय संसद्अन्तरगत प्रतिनिधिसभा बैठक बस्दैछ। बैठक दिउँसो १ बजे बस्ने संसद् सचिवालयले जनाएको छ। बुधबारको बैठकमा चारवटा अध्यादेश पेश गरिने कार्यसूचीमा उल्लेख छ। यस्तै कार्यसूचीअनुसार तीन अध्यादेश अस्वीकृत गरियोस् भन्ने प्रस्ताव पनि पेश गरिनेछन्। संसद् बैठकमा एमालेले अवरोध गर्दै आएको छ। मंगलबार बसेको बैठकमा एमालले अवरोध जनाएको थियो। अवरोधकै बीच सभामुख अग्निप्रसाद सापकोटाले २ वटा अध्यादेश पारित गरेका थिए। एमाले सांसदको अवरोधका सरकारका कामकारबाही प्रभावित हुँदै आएका छन्।
बजार गएका वृद्ध झाडीमा मृत फेला,विराटनगर : बजार जान भनेर घरबाट हिँडेका मोरङ केराबारीका एकजना वृद्ध बुधबार झाडीमा मृत फेला परेका छन् । मोरङ प्रहरीका प्रवक्ता डीएसपी दीपक श्रेष्ठका अनुसार केराबारी गाउँपालिका१० का ६२ वर्षीय लोकबहादुर सार्की (बस्याल) मृत फेला परेका हुन् । सार्की मंगलबार दिँउसो बजार जान भनेर घरबाट निस्किएका थिए । घर नफर्किएपछि परिवारका सदस्य र आफन्तले खोजी गर्ने क्रममा केराबारी१० मै साप्ताहिक हटिया लाग्ने ठाउँ नजिकको झाडीमा मृत फेला परेको श्रेष्ठले बताए । उनका अनुसार घोप्टो परेको र मुख तथा हातबाट रगत बगिरहेको अवस्थामा सार्कीको शव फेला परेको हो । उनको मृत्युको कारण खुल्न बाँकी रहेको प्रहरीले जनाएको छ । शव पोस्टमार्टमका लागि मोरङको उर्लाबारीस्थित मंगलबारे अस्पतालमा लगेर घटनाको अनुसन्धान सुरु गरिएको जानकारी डीएसपी श्रेष्ठले दिए।
बेपत्ता भनिएका हुम्लाका चन्द्रे कामी आठ दिनपछि सकुशल फेला,मुगु : कुटपिट गरी बेपत्ता बनाइका भनिएका हुम्लाका युवा सकुशल फेला परेका छन्। सर्केगाड गाउँपालिका१ जैर गाउँका १९ वर्षीय चन्द्रे कामी बुधबार फेला परेका हुन्। कामीलाई बिहान आठ बजेतिर खापुनाथ गाँउपालिका५ याँक्चु बजारमा स्थानीयले फेला पारी प्रहरी चौकीमा बुझाएको जिल्ला प्रहरी कार्यालय मुगुका डीएसपी सुभाष हमालले बताए । अन्तरजातीय विवाह गरेकै कारण केटी पक्षका मान्छेहरुले कुटपिट गरी बेपत्ता बनाएको आरोप थियो। कामीले मुगु सोरु गाउँपालिका४ लिप्र गाउँकी १९ वर्षीया सुन्तली मल्लसँग एक महिना अगाडि प्रेम विवाह गरेका थिए । मंसिर २९ गते केटी पक्षका आफन्त कामीको घरमै पुगी कुटपिट गरी बेपत्ता बनाएको आरोप कामी परिवारले लगाएका थिए। आठ दिनपछि ती युवा हुम्लाको खापुनाथमा फेला परेको प्रहरीले जनएको छ। उनलाई प्रहरी चौकी याक्चुमा बुझाएको छ। ठकुरीको छोरीसँग कामीको छोराले विवाह गरेको भन्दै युवती पक्षका माइतीहरुले छोरोलाई निर्घात कुटपिट गर्नुका साथै मंसिर २९ गते रातीबाट बेपत्ता पारेको भनी चन्द्रेका बाबुले हुम्ला प्रहरीमा उजुरी दिएका थिए । बेपत्ता पारेको उजुरी आउना साथ हुम्ला प्रहरी कार्यालयका डीएसपी र प्रहरी निरीक्षकको नेतृत्वमा छुट्टाछुटै टोली घटनास्थल पुगी खोजि गरिरहेको थियो।
अवैधरूपमा ल्याएका लाखौं मूल्यका सामान बरामद,"विराटनगर : भारतको जोगवनीदेखि तस्करी गरेर ल्याइएको बाथरुममा प्रयोग हुने सामान सशस्त्र प्रहरीले बुधबार बिहान विराटनगरबाट बरामद गरेको छ । सशस्त्र प्रहरी बल बीओपी (बोर्डर आउट पोस्ट) रानीको टोलीले ५ लाख ७५ हजार मूल्य बराबरको भन्सार छलीका सामान बरामद गरेको हो। सशस्त्र प्रहरी बल मोरङका प्रमुख एसपी तीर्थ पौडेलले धाराका टुटीलगायत बाथरुममा प्रयोग हुने सामान बरामद गरेको हो। बरामद सामान विराटनगर भन्सार कार्यालयमा बुझाइएको उनले जानकारी दिए । उनका अनुसार जोगवनीबाट अवैध रूपमा ल्याएर विराटनगर महानगरपालिका१६ हुलास मेटल चोकस्थित एउटा घरनजिक थोपरेर राखिएको अवस्थामा सामान बरामद गरिएको हो । बरामद गरिएको सामान कसको र कसले तस्करी गरेर ल्याएको हो भन्ने खुल्न बाँकी रहेको पौडेलले बताए । रातभर तस्करी गरेर ल्याएको सामान सीमा क्षेत्रमा खटिएका सुरक्षाकर्मीलाई छलेर गन्तव्यसम्म पुर्याउन नसकेपछि एक ठाउँमा थोपरेर राखिएको हुनसक्छ, उनले भने, तस्करीमा संलग्नहरुको पनि पहिचान खुल्न सकिरहेको छैन । सशस्त्र प्रहरी बल प्रदेश १ का प्रमुख डीआईजी कमल गिरीले तस्करी एवं अवैध धन्दा नियन्त्रणमा लिनका लागि नेपालभारत सीमा क्षेत्रमा विशेष टोली परिचालन गरेका छन् । निगरानी बढाएर कडाइ गर्दै सीमा क्षेत्रमा हुने अवैध गतिविधी रोक्न निर्देशन दिएर गिरीले टोली खटाएका हुन् ।"
"संघीय संसद् : नजिकिँदै सभामुख, टाढिँदै प्रतिपक्ष","काठमाडौं : प्रतिनिधिसभा पुनःस्थापित भएसँगै प्रमुख प्रतिपक्षी दल नेकपा (एमाले) को निरन्तरको अवरोधले संसद्ले गति लिन सकेको छैन् । जनप्रतिनिधिमुलक सर्वोच्च संस्था सदनमा सांसद्ले जनजीविकाका विषय उठान गर्न पाएका छैनन् भने सरकारले पनि विधेयक प्रस्तुत गर्न सकिरहेको छैन । यसले जनताका सवाल ओझेलमा परेका छन् । जनसंघर्षबाट प्राप्त गणतन्त्र, संघीयता, धर्मनिरपेक्षता, समानुपातिक समावेशी प्रणालीलगायत महत्वपूर्ण उपलब्धिलाई संस्थागत गर्ने विधेयकले संसद्बाट पूर्णता पाउन नसकेको बताइएको छ । संघीय संसद्को नवौँ अधिवेशन पनि एमालेको अवरोधका कारण नियमित कामकारबाही प्रभावित रह्यो । यद्यपि, प्रतिपक्षीको अवरोधका बीच संसदले केही महत्वपूर्ण निर्णय लिएको छ । संघीय संसद्को दशौँ अधिवशेन गत मंसिर २८ गतेदेखि सुरु भएको छ । विधेयक अधिवेशनका रुपमा रहेको चालु अधिवेशन निर्वाध रुपमा चल्ने संकेत देखिएको छैन । चालु अधिवेशनको दुई बैठकमा पनि एमालेको अवरोध कायम रह्यो । अबरोधका बीच पनि संसद् कार्यसूचीमा प्रवेश गरेको छ । संसद्मा देखिएको अवरोध हटाउन सरकार र सभामुखले पहलकदमी लिएपनि त्यसले सार्थक रुप लिन सकेको छैन । संसद्को सबैभन्दा ठूलो दल एमालेले संसद्लाई प्रभावकारी बनाउन सभामुख तथा सरकारले बोलाएको सर्वदलीय बहिस्कार गरिरहेको छ । एमालेले आफूले कारबाही गरेको १४ सांसद पदमुक्त भएको सूचना समामुखले टाँस नगरेको जनाउँदै संसद् बैठक अवरुद्धदेखि सर्वदलीय बैठक बहिस्कार गर्दै आएको छ । एमालेले उठाउँदै आएको ती सांसद्माथि कारबाहीको विषय अदालतमा विचराधीन छ । प्रतिनिधिसभा नियमावलीले अदालतमा विचराधीन विषयमा संसद्मा छलफल गर्न नसकिने व्यवस्था गरेको छ । यसबीचमा सभामुख अग्निप्रसाद सापकोटाले सदनलाई सुचारु गराउन पटकपटक प्रतिपक्षसँग आग्रह गर्दै आएका छन्। प्रत्येक संसद् बैठकमा उनले जनताको सर्वोच्च संस्थाको कामकारबाहीमा अवरोध नगर्न अनुरोध गर्दै आएका छन् । प्रतिनिधिसभाको कार्यव्यवस्था पारमर्श समितिको मंगलबारको बैठकमा समेत उनले प्रमुख प्रतिपक्षी दललाई जिम्मेवार भएर प्रस्तुत हुन आग्रह गरेका थिए। बैठकमा सभामुख सापकोटाले अदालतमा विचाराधीन विषयलाई छाडेर संसदलाई सूचारु गर्न जोड दिए। उनले एमालेले उठाउँदै आएका विषयलाई संसद्मार्फत जनतामा राख्न पनि आग्रह गरे। जनप्रतिनिधिको सर्वोच्च संस्थाका रुपमा रहेको संसद्मा जनताको जनजीविकालगायत विषयमा विभन्न पक्षबाट उठ्नुपर्ने आवाज मुखरित हुनबाट नरोक्न सभामुखले बारम्बार आग्रह गर्दै आएका छन्। परामर्शको बैठकमा उनले नागरिकता विधेयक, संघीय निजामतीलगायत महत्वपूर्ण विधेयक संसद्बाट पास नहुँदा जनताले भोग्नु परेका समस्याका बारेमा पनि प्रतिपक्षी दलको ध्यानाकर्षण गराएका थिए। सार्वजनिक महत्व बोकेका विधेयक प्रक्रियामा जान नसक्दा आम नागरिक मौलिक हकबाट प्रभावित बनेका छन् । नेकपा ९माओवादी केन्द्र०का प्रमुख सचेतक देवप्रसाद गुरुङ संघीय संसद्को सबैभन्दा ठूलो दल एमालेले आफूलाई जिम्मेवारीका साथ प्रस्तुत गर्नुपर्ने अवस्थामा संसद्लाई बन्धक बनाउँदा अहिलेको प्रणालीमाथि एमालेको दृष्टिकोण के हो भन्ने प्रश्न उठेको बताउँछन् । उनले एमालेले संसद् अवरुद्ध गर्दै लगातार उठाएको विषय सर्वोच्च अदालतमा विचाराधीन रहेको र सो विषयलाई उठाएर टुंगोमा पुग्न नसकिने अवस्था हुँदाहुँदै पनि बैठक अवरोध गरेको टिप्पणी गरे। उनले भने, 'सदन सञ्चालन गर्ने सत्ता पक्ष र प्रतिपक्षी दुवै मिलेर हो । सदन अवरुद्ध गर्दै जाँदा यो प्रणाली नै धरापमा पर्छ । यो प्रणालीप्रति एमालेको दृष्टिकोण के हो भन्ने प्रश्न उठेको छ।' अघिल्ला अधिवशेनमा सभामुखले कार्यव्यवस्था परामर्श समितिको बैठक नराखेको जनाउँदै आलोचना गर्ने एमालेले पछिल्ला दिनमा बैठकमा सक्रिय सहभागिता जनाउन छाडेको छ । कार्यव्यवस्थाको पछिल्ला दुई दिनको बैठकमा एमालेका प्रतिनिधि आफ्ना विषय राखेर निस्केका थिए । एमालेका प्रमुख सचेतक विशाल भट्टराईले सदन नियमित चलेका बेला सभामुखले कार्यव्यवस्था बैठक नराखेको र अहिलेको बैठकमा आफूहरु आफ्ना कुरा राखेर बाहिरिएको बताए। गत मंसिर २८ गते पनि सभामुखले कार्यव्यवस्था परामर्श समितिको बैठक बोलाएका थिए। सो बैठकमा पनि एमालेका प्रतिनिधिले आफ्ना कुरा राखेर बाहिरिएका थिए । मंगलबार पनि सभामुखले बिहान ११:३० बजे नयाँ बानेश्वरमा परमर्श समितिको बैठक बोलाएका थिए। सो बैठकमा पनि एमाले प्रतिनिधिले आफ्ना कुरा राखेर बाहिरिए । 'जुन बेला कार्यव्यवस्थाको बैठक बस्न पथ्र्यो, चाहिन्थ्यो, हामी बैठकमा जान्थ्यौँ, त्यो बेला बैठक राख्नुभएन, अहिले जुनबेला एमालेसँग विवाद भएपछि बैठक राख्नुभएको छ, कार्यव्यवस्थामा हामीले आफ्ना कुरा राख्दै हिँड्दै गरेको हौँ,' सचेतक भट्टराईले भने। कार्यव्यवस्थामा प्रमुख प्रतिपक्षी दलका प्रतिनिधिको बेवास्ता हुँदै आएपछि मंगलबारको बैठकमा भने सभामुखले शुरुमै आफ्नो धारणा राखे। सुरुवाती मन्तव्यमा सभामुखले बैठकमा सक्रियताका साथ सहभागी हुन र संसद्मा सहभागी अन्य राजनीतिक दलका प्रमुख सचेतकका कुरा सुन्न आग्रह गरेका थिए। मंगलबारको बैठकमा नेपाली कांग्रेस, नेकपा (माओवादी केन्द्र) लगायत अन्य दलका प्रमुख सचेतकले एमालेलाई प्रजातन्त्रिक मूल्य मान्यता र आदर्श देखाउन आग्रह गरेका थिए । प्रमुख सचेतक भट्टराई संसद्मा जारी गत्यावरोध हटाउन सभामुख र सत्तारुढ दलले एमालेको शीर्ष नेतृत्वसँग छलफल गरेर समाधान खोज्न प्रयास गर्नुपर्ने बताउँछन्। सभामुखले एमालेले गरेको १४ सांसद पदमुक्त भएको सूचना टाँस गरे सदनको अवरोध खुल्ने उनेले बताए। संसद्को कामकारबाहीलाई प्रभावित बनाउन सभामुख सापकोटाले बुधबार बिहान ११ :३० बजे पनि कार्यव्यवस्था परामर्शको बैठक बोलाएका थिए। संसद् बैठक आज अपारह्न १ बजे बस्दैछ । रासस"
संसद् बैठकः एमालेको अवरोधका बीच चार अध्यादेश स्वीकृत,"काठमाडौं : प्रमुख प्रतिपक्षी दल नेकपा एमालेको विरोधका बीच संसदबाट चार अध्यादेश स्वीकृत भएको छ । गृहमन्त्रीको तर्फबाट सूचना तथा सञ्चार, प्रविधि मन्त्री ज्ञानेन्द्रबहादुर कार्कीले पेस गरेका अध्यादेशहरु स्वीकृत भएका हुन् । नेपाल प्रहरी र प्रदेश प्रहरी(कार्यसञ्चालन, सुपरिवेक्षण र समन्वय पहिलो संशोधन),२०७८, तेजाब तथा अन्य घातक रासायनिक पदार्थ (नियमन)अध्यादेश, २०७८, समाजिक सुरक्षा (पहिलो संशोधन) अध्यादेश, २०७८ र रेलवे अध्यादेश,२०७८ स्वीकृत भएको हो। बैठकमा चारवटै अध्यादेशमाथि नेपाल मजदुर किसान पार्टीका सांसद प्रेम सुवालले विरोधको सूचना प्रस्तुत गरेका थिए । तर, सो प्रस्ताव बहुमतले अस्वीकृत भएको छ । सभामुख अग्निप्रसाद सापकोटाले बैठक सुरु गर्ने बित्तिकै एमाले सांसदहरुले विरोध गरेका थिए।"
राष्ट्रिय सहमतिबाट मात्रै एमसीसी अघि बढ्छ : माओवादी केन्द्र,"काठमाडौं : नेकपा माओवादी केन्द्रले राष्ट्रिय सहमतिबाट मात्रै एमसीसी अघि बढ्ने बताएको छ । माओवादी केन्द्रका प्रवक्ता कृष्णबहादुर महराले राष्ट्रिय सहमतिबाट मात्रै एमसीसी अघि बढ्ने बताएका हुन्। उनले भने, परिमार्जन नगरी राष्ट्रिय सहमतिविना एमसीसी अघि बढ्न सक्दैन। यो विषयमा हामी दृढ छौं ।"
"काम उस्तै, सेवासुविधा असमान","काठमाडौं : संगठन छुट्टाछुट्टै। सांगठनिक संरचना र कामको प्रकृति उस्तै। देशमा शान्तिसुरक्षा कायम गर्नु जिम्मेवारी। तर, दुवै निकायका कर्मचारीको पदअनुसार तलब स्केल समान रहे पनि सेवासुविधा असमान छ। नेपाल प्रहरी र सशस्त्र प्रहरीबीच बढुवादेखि सेवासुविधासम्म विभेद छ। यी दुई संगठनका नियमावलीमा असमान प्रकारका व्यवस्था समेटिएका छन्। प्रहरीमा कार्यालय सहयोगीको जागिर अवधिभर स्तरवृद्धि हुँदैन। तर, सशस्त्र प्रहरीमा पाँच वर्ष पुगेपछि एक स्तर बढ्दै जान्छ। प्रहरीमा डीएसपीसम्मले अनिवार्य अवकाश प्राप्त गर्ने बेला एक तह पदोन्नति पाउन सोही पदमा १२ वर्ष पूरा गरेको हुनुपर्छ। सशस्त्रमा पाँच वर्ष पुगेपछि एसपीसम्मले पदोन्नति पाउँछन्। प्रहरीमा एसएसपीको पदावधि ६ वर्ष हुन्छ। सशस्त्रको सोही पदमा ७ वर्षे पदावधि तोकिएको छ। प्रहरीमा ग्रेड थप हुन स्तरवृद्धि भएको एक वर्ष काम गरेको हुनुपर्छ। सशस्त्रको स्तरवृद्धि हुँदा नै एक ग्रेड थप गरिएको हुन्छ। अवकाशपछि पाउने औषधोपचार खर्च पनि असमान छ। ३० वर्ष काम गरेर अवकाश प्राप्त प्रहरीले आफूले पाउने औषधोपचार खर्चको १० प्रतिशत थप रकम मात्रै पाउँछन्। यही अवस्थामा सशस्त्रले २० प्रतिशत थप रकम पाउने व्यवस्था छ। प्रहरीका एक एसपीका अनुसार रासन भत्तामा पनि विभेद छ। नेपाल प्रहरीमा १६ आइटम रासन थियो भने सशस्त्रमा २१ आइटम। पछि यो हटाएर नियमावलीबाटै नगद सिस्टममा गयो, नाम नबताउने सर्तमा ती एसपी भन्छन्, रासनबापत आउने नगद पनि प्रहरीको कम छ। एउटै मन्त्रालयअन्तर्गतका उस्तै प्रकृतिका दुई संगठनमा असमान सुविधा हुनु न्यायसंगत नरहेको प्रहरीका पूर्वएसएसपी डा गणेश रेग्मी बताउँछन्। पाँच वर्ष एउटा तहमा बसेको सशस्त्र प्रहरी एक तह बढुवा हुने तर नेपाल प्रहरी उही पदमा नै रिटायर्ड हुनुपर्ने ? यस्तो असमान व्यवस्थाले उसले पाउनुपर्ने सुविधा, वैध अपेक्षामा असर पर्छ। मनोबल कमजोर हुने हुन्छ, अधिवक्तासमेत रहेका डा रेग्मी भन्छन् । उनी भन्छन्, संस्थाका आआफ्ना ऐन नियमअनुसार सेवासुविधा हुन्छ। तर, नेपाल प्रहरी र सशस्त्र प्रहरीबीच वैध अपेक्षाका व्यवस्था त समान हुनुपर्यो नि ! सशस्त्र प्रहरी ऐन २०५८ पनि प्रहरी ऐन २०१२ कै स्वरूपमा निर्माण भएको उनको भनाइ छ। दुवै ऐनमा धेरै समानता छ। कामको जिम्मेवारी बाहेक दुवैको सेवा सुविधा र प्रचलन समान छ, उनी भन्छन्। प्रहरी नियमावली २०७१ र सशस्त्र प्रहरी नियमावली २०७२ कार्यान्वयनमा छन्। काम धेरै भएको प्रहरीलाई सेवासुविधा बढी दिनुपर्ने उनी बताउँछन्। भन्छन्, तर, यहाँ त नेपाल प्रहरीको हौसला नै मर्ने गरी असमान सुविधा छ। बढी सुविधा दिन नसके पनि समान बनाउनुपर्छ भन्ने हो। पाँच वर्षे पदोन्नतिमा त समान बनाउन पर्छ भन्ने हो। सारभूत कुरामा समानता हुनुपर्यो भन्ने हो। डा रेग्मीले यही विषय उल्लेख गरी नेपाल सरकार तथा गृह मन्त्रालयलाई विपक्षी बनाएर सर्वोच्च अदालतमा रिट निवेदन दर्ता गराएका छन्। प्रहरी र सशस्त्रले पाउने सेवासुविधामा असमान व्यवस्था भएकाले यसले बैध अपेक्षाको सिद्धान्तमा असर पार्ने भएकाले रिट दर्ता गराएको उनको भनाइ छ। उनका अनुसार ऐनमै असमान व्यवस्था गरिएको भए त्यसमा प्रश्न गर्न मिल्दैन। तर, नियमावलीमार्फत प्रहरीलाई विभेद गरिएको छ। नियमावली सरकारले बनाउने हो। सरकारलाई यति ठूलो अधिकार दिन नै हुँदैन, उनी भन्छन्, यो विषय अदालतले पनि हेर्नुपर्ने विषय हो। यसैले रिटमार्फत गएका हौं। अदालतले अग्राधिकार दिएको छ। यो रिट विभेदमा परेका सबै प्रहरी कर्मचारीको लागि हो। सशस्त्रका पूर्वआईजीपी दुर्जकुमार राई भने ऐनमा समान व्यवस्था रहेको बताउँछन्। तत्कालीन सरकारले आवश्यकताका आधारमा नियमावली बनाएको पूर्वआईजीपी राईको भनाइ छ। नेपाल प्रहरीको इतिहास ७० वर्ष लामो छ। सशस्त्र प्रहरी स्थापना भएको २० वर्ष मात्रै भयो। फरकफरक संगठनका आआफ्नो ऐन नियम हुन्छन्। सशस्त्र प्रहरीको १५ वटा जिम्मेवारी छन्, राई भन्छन्, सुविधा कम बढीभन्दा पनि सशस्त्र प्रहरी छुट्टै निकाय भएकाले उसको बेग्लै व्यवस्था बनेको हो। तुलना गर्ने कुरा नै होइन। स्थापनाको समयमा नै बनेको व्यवस्था हो। नेपाल प्रहरीभन्दा सशस्त्र पहिले बनेको भएपछि बन्नेलाई विभेद गरियो भन्न सकिन्थ्यो। तर, समयअनुसार अलिकति परिस्कृत गरेर बनाएको मात्रै हो। सहुलियत पाएको मात्रै हो। नेपाल प्रहरीको नियमावली संशोधन हुँदै छ। सबै विभेद हट्छ। मनोवलका रूपमा केही असहज अवस्था होला तर काममा नै असर गर्छ भन्ने छैन। गृह मन्त्रालयका प्रवक्ता प्रदीपकुमार कोइराला कामअनुसारको जिम्मेवारी फरक भएको बताउँछन्। विभेद हैन। सशस्त्र प्रहरी हतियार लिएर हिँड्छ उसको फरक आवश्यकता हुन्छ। मिलेसम्म समान गरांै भन्ने हो, प्रवक्ता कोइराला भन्छन्, अब बन्ने नियमावलीमा केही परिवर्तन हुन्छ। काम र जिम्मेवारीको हिसाबले बनेका नियमहरूलाई असमान भयो भन्न नमिल्ला। मन्त्रालयले नियमावली सशोधन गर्न लागेको उनको भनाइ छ। भन्छन्, एकरूपता ल्याउन प्रहरी नियमावली संशोधनको प्रक्रियामा छ। जिम्मेवारी र कामको हिसावमा नै पहिला फरक व्यवस्था गरिएको हुन सक्छ। सेवासुविधा समान बनाउने तयारी छ। प्रहरी प्रवक्ता बसन्त कुँवर नियमावली संशोधन गरी असमान व्यवस्था हटाइने बताउँछन्। त्यसपछि समान व्यवस्था लागू गरिने प्रवक्ता कुँवरको भनाइ छ। नेपाल प्रहरीको पहिले नै बनेको नियमावली हो। सशस्त्रको पछि बनेको नियमावली हो। पछि बनेको हुँदा अलि प्रोगेसिभ व्यवस्था छ, उनी भन्छन्, असमान व्यवस्थाहरू केही संशोधन भइसके, केही प्रक्रियामा छन्। सशस्त्र प्रहरी प्रवक्ता मन्दिप श्रेष्ठ भने नियमावलीमै भएको व्यवस्थाबारे बोल्न आवश्यक नरहेको बताउँछन्। भन्छन्, ऐन, नियममै भएको व्यवस्थाका विषयमा हामीले के नै भन्ने ?"
ताइवान मामिलाको अन्तर्य,"नेपालचीन (तिब्बत) हिमाली शृंखलासँगै जोडिई हिमालय वारिपारिको मूल्यमान्यता, सभ्यता र संस्कृतिको जगमा रहेका छन्। करिब २५ सय वर्षभन्दा पुरानो लिखित राजनीतिक इतिहास भएका प्राग्ऐतिहासिककालीन सँधियार मित्र राष्ट्र हुन् यी। हिमालय पर्वतभन्दा पुराना मानिएका चीनको स्वशासित प्रदेश तिब्बतबाट उद्गमित अरुण, भोटेकोसी र नेपालको त्रिशूलीमा मिसिएको तिब्बतका केरुङ नदी र लेङ्दे नदी छन्। साथै तिब्बतको माप्चा चुंग अर्थात् माप्चा खम्बाव बाट उद्गमित हुम्ला कर्णाली (सर्यु) पनि छन्। यी मुख्य चार नदी प्रणालीले चीन र नेपालको सभ्यता, धर्म, संस्कृति, व्यापार र सामाजिक सम्बन्धलाई जोडेको छ। तिब्बतमा उत्पत्ति भएका यी ठूला नदीबाहेक अन्य केही साना नदीहरू पनि नेपालभित्र प्रवेश गरेको पाइन्छ। चीननेपाल जलजडित सम्बन्धका रूपमा पनि बुझ्न सकिन्छ। अमेरिका पनि नेपालको घनिष्ट मित्र राष्ट्र हो। अमेरिका र नेपालबीच कूटनीतिक सम्बन्ध स्थापनाकालदेखि नै सौहाद्रपूर्ण पारस्परिक सहयोग आदानप्रदान भइआएको छ। अमेरिका, चीनजस्ता विश्व महाशक्ति राष्ट्रहरूको प्रसँग केलाउँदा नेपालका लागि अमेरिका र चीन दुवै समान हुन्, हुनुपर्छ। असंलग्न, तटस्थ, समसामीप्य, प्रतिरक्षात्मक र समदूरीको विदेश नीतिमा आधारित सम्बन्धबाट अगाडि बढिरहेका मैत्रीपूर्ण मुलुक हुन्। नेपाल शान्तिपूर्ण सहअस्तित्वमा विश्वास गर्ने राष्ट्र भएकाले पनि अमेरिका र चीन मिलेर वैश्विक मानव सभ्यताको विकास र समृद्धिमा जुट्नु पर्ने सन्देश दिँदै आएको छ। तर समयसमयमा अन्य राजनीतिक मामिलामा जस्तै ताइवान मामिलामा पनि अमेरिका र चीनबीच सामरिक टकराव बढ्ने गरेको देखिन्छ। नेपालले ताइवान मामिलालाई नजिकबाट बुझ्दै आएको छ। किनकि नेपालले पनि अन्य देशले जस्तै एक चीन नीति अवलम्बन गरी तिब्बत र ताइवान दुवैलाई चीनको अभिन्न अंगका रूपमा मान्यता प्रदान गरेको छ। मुख्य चार नदी प्रणालीले नेपाल र चीनको सभ्यता, धर्म, संस्कृति, व्यापार र सामाजिक सम्बन्धलाई जोडेको छ। दुई देशको सम्बन्ध जलजडितका रूपमा पनि बुझ्न सकिन्छ। ताइवान मामिलालाई लिएर अमेरिका पुनः आक्रमक सामरिक रणनीतिमा उत्रिएको छ भने चीन प्रतिरक्षात्मक अवस्थामा रही त्यसको प्रत्याक्रमणका लागि तयारी अवस्थामा रहेको देखिन्छ। अन्तर्राष्ट्रिय सम्बन्धमा प्राचीन भौगोलिक स्वामित्वको ऐतिहासिक एवं पुराताŒिवक अधिकार, कानुनी तथा व्यावहारिक भोगचलन, युद्ध सामथ्र्य (शक्ति) बाट जितेर भूभाग आर्जन गरेको पाइन्छ। सोको मूल्य मान्यतालाई पनि एक ठोस प्रमाणका रूपमा लिने गरेको पाइन्छ। जनगणतन्त्र चीनको राज्य परिषद्अन्तर्गत रहेको ताइवान सम्बन्धी कार्यालय र सूचना कार्यालयले ३१ अगस्ट १९९३ मा ताइवान प्रश्न र चीनको पुनःएकीकरण शीर्षकमा एक आधिकारिक श्वेतपत्र प्रकाशित गरेको थियो। प्रस्तुत श्वेतपत्रमा ताइवान प्राचीन समयदेखि चीनको भाग रहँदै आएको उल्लेख छ। चिनियाँ जनताले नै सबैभन्दा पहिला ताइवानको विकास गरेको तथ्य सो प्रतिवेदनमा छ जुन सार्वजनिक गरिएको छ। सो तथ्य करिब १७ सय वर्षअघि संकलित लिन हाई भौगोलिक कोषमा उल्लेख गरी ताइवानसम्बन्धी लेखिएको विश्वकै पहिलो ऐतिहासिक प्रमाणिक विवरणको रूपमा रहेकोे चिनियाँ प्रष्टोक्ति छ। १७ सय वर्षअघि तीन राज्यको समयमा वुको राज्यको सेनविङद्वारा सामुद्रिक भौगोलिक शब्दकोश सिबोर्ड भौगोलिक कोषमा संकलित ताइवानसम्बन्धी लेखिएको पहिलो विवरण छ। जसअनुसार १० हजारभन्दा बढी मानिस सहभागी धेरै यात्रा दलहरू वुको राज्य (तेस्रो शताब्दी एडी) र सुईवंश (सातौं शताब्दी एडी) द्वारा क्रमशः ताइवान पठाइएको थियो। सातौं शताब्दीको सुरुआतदेखि मातृभूमि चीनबाट धेरै चिनियाँले ताइवानको विकासमा पाइला चाल्न सुरु गरेको अध्ययनले देखाउँछ। ताइवानमा मातृभूमि चिनियाँहरूको संख्या शताब्दीको अन्त्यमा एक लाख पुगे पनि १७औं शताब्दीको मध्यतिर चिनियाँ छिङ राज्यकालमा डच उपनिवेशवादीहरूले ताइवान कब्जा गरे। डच उपनिवेशवादीको वर्चस्व कायमै रहेको बुझिन्छ। फलस्वरूपः चिनियाँ छिङ राजवंश (सन् १६४४सन् १९१२) ले ताइवानको पश्चिमी तथा उत्तरी टापुका क्षेत्रहरू आफ्नो नियन्त्रणमा लियो। यस अवधिमा मिङ राजवंशप्रति वफादार चिनियाँ जनरल झेङ चेङकोङ जो ताइवानमा लोकप्रिय चिनियाँ देवता र सांस्कृतिक नायकको रूपमा चिनिन्छन्। उनले सन् १६६२ मा डच उपनिवेशवादीलाई ताइवानबाट निष्कासन गर्न सफल भए। वरिष्ठ चिनियाँ सैनिक अधिकारी चेङकोङले डच उपनिवेशवादीबाट ताइवान टापु फिर्ता लिए। त्यसको करिब दुई दशकपछि सन् १६८४ मा सम्राट् काङसीको २३औं वर्ष) ताइवानसियामन गस्ती दल र ताइवान प्रशासनले न्यायिक अधिकार क्षेत्रको अभ्यास गरेका छन्। फुजियान प्रान्तको अधिकार क्षेत्रअन्तर्गत तीन काउन्टी ताइवान (अहिलेको चियायी) निर्माण गरे। सन् १७१४ (सम्राट काङ्सीको ५३औं वर्ष) मा ताइवानका लागि शाही निरीक्षकको कार्यालय स्थापना गरियो। पछि निर्मित चाङघुवा काउन्टी र ताङसुई क्यान्टनलाई समाहित गरेर ताइवान सियामन गस्ती दललाई ताइवान र सियामनको प्रिफेक्चुरल एडमिनिस्ट्रेशन भनी पुनः नामकरण गरियो। सन् १७२७ (सम्राट् योङसेङको शासनकालको पाँचौं वर्ष) मा टापुमा नयाँ पेङ्घु क्यान्टनलाई समाविष्ट गर्दै ताइवानको प्रिफेक्चुरल प्रशासनको रूपमा पुनस्थापित गरियो। जसलाई पछि ताइवानको प्रिफेक्चुरल गस्ती दलमा पुनःएकीकरण गरियो। यसरी यो भूभाग औपचारिक रूपमा ताइवान भनेर चिनियो। यसरी चिनियाँ राजनीतिक कालक्रमसँगै सन् १८८५ मा ताइवानलाई चिनियाँ छिङ साम्राज्यको प्रान्तका रूपमा घोषणा गरियो। त्यसयता सन् १८९३ तिर छिङ सम्राट् गुवाङसुको शासनकालको १९औं वर्ष) ताइवानमा मातृभूमि चिनियाँको जनसंख्या ५ लाख ७ हजार वा त्यसभन्दा बढी परिवारमा २० लाख ५४ हजारभन्दा बढी भई करीब दुई सय वर्षमा २५ गुणाले वृद्धि भएको अध्ययनको निष्कर्ष छ। चिनियाँ विद्वान् भन्छन् ः यो नै कसरी ताइवान चीनको अरू भागजस्तै विकसित भयो र यहाँ विभिन्न जातिका चिनियाँ जनता बसोबास गर्न थाले भन्ने ऐतिहासिक तथ्य थियो। सुरुवातबाटै ताइवानी समाजले चिनियाँ संस्कृतिको परम्परालाई अंगीकार गर्दै आएको र ताइवान टापु आधा शताब्दी (सन् १८९५ देखि सन् १९४५ सम्म) जापानको कब्जामा रहँदा पनि यो आधारभूत तथ्य परिवर्तन नभएको चिनियाँको दाबी छ। सन् १८९५ मा प्रथम चीनजापान युद्ध भयो। सो युद्धमा चीनको पराजय भयो। जापानले चीनको पराजयपछि चिनियाँ छिङ सरकारलाई सिमोनेसेकी सन्धि मा हस्ताक्षर गर्न बाध्य गराए। त्यसलगत्तै चीनले त्यसप्रति गहिरो दुःख अनुभूति गर्दै आइरहेको थियो। यसरी सो सन्धिका कारण चीनले ताइवान र पेङघु टापु जापानलाई दिन बाध्य भएपछि जापानले चीनबाट सो टापु प्राप्त गर्न सफल भएको थियो। जापानले ती ताइवान र पेङघु टापुलाई सन् १८९५ देखि सन् १९४५ सम्म ५० वर्ष निरन्तर आफ्नो नियन्त्रणमा राख्यो। चीनले पैतृक स्वामित्वका रूपमा मान्दै आएका ती गुमेका ताइवान र पेङ्घु टापु पुनः फिर्ता लिने उद्देश्यबाट पछि हट्न चाहेन। चीनले रणनीतिक लक्ष्य पूरा गर्न जापानविरुद्ध सन् १९३७ जुलाईदेखि सन् १९४४ सम्म करिब सात वर्षभन्दा लामो युद्ध गर्यो। अन्ततः चीनले सो युद्धमा पुनः विजय प्राप्त गर्यो, जापानले आत्मसमर्पण गर्यो। त्यसपछि चीनले सन् १९४५ मा जापानबाट ताइवानलाई पुनः फिर्ता लिने प्रक्रिया अगाडि बढायो। त्यसअनुसार जापानले पोटसडाम घोषणा, कायरो घोषणाहरूलाई निःसर्त स्वीकार गर्दै, औपचारिकरूपमा ताइवानमाथिको आफ्नो सार्वभौमसत्ता त्याग्यो। सो टापु चीनलाई फिर्ता दिएपछि पुनः चीनको सार्वभौमसत्ताअन्तर्गत आएको थियो। तर चियाङ काइसेक प्रमुख रहेको कोमिन्ताङ गुटकै आन्तरिक कारणले पुनः सन् १९४९ पछि ताइवान अस्थायी रूपमा मातृभूमि चीनबाट छुट्टिएको रहस्य पनि संसारलाई थाहा भएकै विषय हो। यी प्रमाणहरूले ताइवान चीनको अविभाज्य अंग रहेको तथ्यलाई परिवर्तन गर्दैन भन्ने चीनको दाबी छ। परिणामतः जापानले २८ अप्रिल १९५२ देखि लागू हुने सन् फ्रान्सिस्को सन्धिको नं (३) लगायतका आर्टिकलहरूलाई निःसर्त स्वीकार गर्दै, औपचारिक रूपमा ताइवानमाथिको आफ्नो सार्वभौमसत्ता त्याग्यो। उसले चीनलाई फिर्ता दियो र ताइवान पुनः चीनको सार्वभौमसत्ताअन्तर्गत आयो। त्यसलाई राजनीतिक व्यवस्थापन गर्ने क्रममा करिब तीन दशकको अन्तरालमा चीन सरकारले सन् १९७० को अन्त्य र ८० को दशकको सुरुमा शान्तिपूर्ण पुनःएकीकरण र एक देश दुई व्यवस्था (एक चीन दुई प्रणाली) लाई आधारभूत तथा निर्देशित सिद्धान्तका रूपमा अघि सार्यो। चीनले यो सिद्धान्तलाई राज्यको दीर्घकालीन आधारभूत नीतिका रूपमा मौलिक अधिकार उपभोग गर्दै आएको जनाएको छ। ताइवान चीनको पुरानै सार्वभौमसत्ताअन्तर्गतको अभिन्न अंग रहिआएको सिद्धान्तलाई अन्तर्राष्ट्रिय कानुन र अभ्यासले अनुमोदन गरेको चिनियाँ अडान छ। किनकि १ अक्टोबर १९४९ मा जनगणतन्त्र चीन स्थापना भइसकेपछि तत्कालीन १६० मुलुकसँग चीनको प्रत्यक्ष सम्बन्ध छ। सोहीअनुसार कूटनीतिक सरकार बनेको चिनियाँ स्रोतहरूले जनाएका छन्। यो विषयलाई लिएर संयुक्त राष्ट्रसंघको साधारणसभाले २५ अक्टोबर १९७१ मा एउटा २७५८ संकल्प प्रस्ताव पारित गरेको थियो। जसमा जनगणतन्त्र चीन सरकार संयुक्त राष्ट्र संघमा चीनको एक मात्र वैधानिक प्रतिनिधि सरकार रहेको उल्लेख छ। यसरी जनगणतन्त्र चीन संयुक्त राष्ट्रसंघ सुरक्षा परिषद्का पाँच भिटो शक्ति प्राप्त सदस्य राष्ट्रमध्येको एक बन्यो। यसले संयुक्त राष्ट्रसंघमा गणतन्त्र चीनको सबै कानुनी अधिकारलाई पुनः प्राप्त गराउन सफल भयो। यही समयमा विश्व संगठनबाट ताइवान अधिकारीको प्रतिनिधि लाई निष्कासन गरिएको थियो। सो मितिदेखि संयुक्त राष्ट्रसंघ र विश्वमा एक चीन मात्र रहेको र चीनको ताइवान एउटा अविभाज्य अंग रहेको विश्वले स्वीकार गर्दै आएको पाइन्छ। साथै जनगणतन्त्र चीन सरकार सिंगो चीनको एक मात्र वैधानिक प्रतिनिधि भएको समेत स्वीकारेको छ। उल्लिखित पृष्ठभूमिमा उभिएर पछिल्ला विकसित घटनाक्रम अवलोकन गर्दा, ताइवान सरकारकै अनुरोधलाई मध्यनजर राखी ताइवानमाथि अमेरिकाको समर्थन रहँदै आएको अमेरिकी दाबी छ। तर चीनले त्यसलाई कुनै हालतमा स्वीकार नगर्ने र ताइवान चीनको अभिन्न अंग रहेको हुँदा एक चीन नीतिलाई अमेरिकाले निःसर्त सम्मान गर्नु पर्नेमा जोड दिँदै आएको छ। त्यसो त कूटनीतिक नारामा अमेरिकाले पनि राजनीतिक रूपमा एक चीन नीतिलाई स्वीकार्दै आएको जनाउँछ। तर, रणनीतिक व्यवहारमा यी दुवै राष्ट्र आआफ्नो तर्फबाट सामरिक तयारीमा जुटिरहेका देखिन्छन्। लेखक त्रिभुवन विश्वविद्यालयमा नेपालचीन सम्बन्ध मा विद्यावारिधि गर्दैछन्।"
शवसम्म पुर्याउने नै अभियुक्त,"विराटनगर : मोरङको रंगेली नगरपालिका२ की २१ महिने निशा उराउको शव खाल्डोमा पुरिएको अवस्थामा पाइएको थियो। मंसिर २६ गते हराएकी बालिका २८ गते फेला परिन्। प्रहरीका अनुसार खेल्दै जाने क्रममा अबोध नाबालिका फुपू संगीताको घरमा पुगेकी रहिछन्। घरमा आएकी नबालिका (भदैनी)को हत्या संगीता फुपू)ले गरेको प्रहरीको प्रारम्भिक अनुसन्धानबाट खुलेको छ। घरमा आएर रोएको र चकचक गरेको भन्दै थप्पडले हानेर संगीताले भदैनी (दाजुकी छोरी)को हत्या गरेको प्रहरीले जनाएको छ। मोरङ प्रहरीका प्रवक्ता डीएसपी दीपक श्रेष्ठले भने, थप्पड हान्दा पिँढीबाट झरेर मृत्यु भएपछि नाबालिकाको शवलाई संगीताले जेब्रा झोलाभित्र हालेर बाकसमा राखेको प्रारम्भिक अनुसन्धानबाट खुलेको छ। इटहरीमा सडक निर्माणमा गएका पति ४६ वर्षीय सैनी उराउलाई बोलाएर शव व्यवस्थापनका लागि सहयोग मागेको खुलेको छ। श्रेष्ठका अनुसार आफैंबाट मारिएकी भदैनीको शवलाई बाकसमा हालेर रातभर घरभित्रै राखेकी संगीताले भोलिपल्ट पतिको सहयोगमा कोदालोले पैनीमा खाल्डो खनेर गाडिदिएको पत्ता लागेको हो। प्रहरीले उक्त कोदालोसमेत बरामद गरेको छ। निशाको शव घरदेखि लगभग ६० मिटर टाढा पैनीमा पुरिएको अवस्थामा पाइएको थियो। प्रहरीका अनुसार हत्यापछि भदैनीको शव गाडेको स्थान सुरुमा उनै निशाले देखाएकी थिइन्। सबैतिर खोजी गर्दा पनि नाबालिकालाई फेला पार्न नसकिएका बेला भर्खर खनिएको खाल्डो जस्तो छ भनेर संगीताले शव गाडेको ठाउँमा पुर्याइन्, प्रहरी स्रोतले भन्यो, उत्खनन गर्दा खाल्डोभित्र नाबालिकाको शव भेटियो। त्यसपछि संगीता प्रहरीको निगरानीमा परिन्। खाल्डोबाट शव बाहिर निकाल्दा नाबालिकाको देव्रे आँखामा चोट थियो। संगीताले हत्यामा आफ्नो संलग्नता स्वीकार गरिसकेको डीएसपी श्रेष्ठले बताए। संगीता र उनका पनि सैनीलाई पक्राउ गरेर कर्तव्य ज्यान मुद्दा चलाउन म्याद थप गरेर घटनाको अनुसन्धान अघि बढाइएको श्रेष्ठले बताए। छोरी हराएपछि खोजी गरिरहेका थियौँ। तर हत्या गरेर गाडेको अवस्थामा एक्कासि खाल्डोभित्र शव भेटियो, निशाका बुवा चन्द्र उराउले भने, छोरीको हत्या बहिनीले गरेको सुन्दा पत्याउनै कठिन भइरहेको छ। यति निर्दयी बनेर उसले यस्तो जघन्य अपराध गर्छे होला भन्ने सोच्न पनि सकिएको थिएन। चन्द्रका अनुसार छरछिमेकी र आफन्त कोहीसँग कुनै रिसइबी थिएन। नाबालिकाको शवको पोस्टमार्टम विराटनगरस्थित कोसी अस्पतालमा गरिएको थियो। घटनाको अनुसन्धान जारी रहेको र पोस्टमार्टम रिपोर्ट आउन बाँकी रहेको जानकारी डीएसपी श्रेष्ठले दिए।"
हवाई यात्रुको कोभिड बिमा अन्योलमा,"काठमाडौं : आवश्यक नीति अभावमा अन्तर्राष्ट्रिय उडानका यात्रुहरूको कोभिड बिमा अन्योलमा परेको छ। संस्कृति, पर्यटन तथा नागरिक उड्डयन मन्त्रालयले साउनबाटै लागू गर्न निर्देशन दिएको थियो। तर, मन्त्रालयले छलफल नै नगरी ल्याएका कारण यो बिमा अघि बढ्न नसकेको सरोकारवाला बताउँछन्। यो बिमा नेपाल आउने र नेपाल छाड्ने सबै हवाई यात्रुको हकमा लागू हुन्छ। हवाई टिकटमै बिमा पनि उल्लेख गर्नुपर्ने भनिएको छ। मन्त्रालयले साउन ८ गते यात्रुहरूको कोभिड बिमा गराउन भनेको थियो । त्यसपछि मंसिर २९ बाट लागू हुने गरी बिमा जारी गर्न नेपाल नागरिक उड्डयन प्राधिकरणले निर्देशन दिएको हवाई यातायात विभागका नायब प्रबन्धक ज्ञानेन्द्र भुलले बताए। पाँच हजार अमेरिकी डलरको बिमा, हवाई यात्राका क्रममा कुनै पनि यात्रुलाई कोभिड भएमा १४ दिनको होटल क्वारेन्टाइन र स्वास्थ्य उपचारको खर्च व्यहोर्न निर्देशन दिइएको छ, भुलले भने। निर्देशनमा ७ दिनभित्र पछिल्लो अवस्थाबारे जानकारी गराउन पनि भनिएको छ। प्राधिकरणले सबै वायु सेवाका प्रतिनिधिहरूसँग यसबारे छलफल गरेको भुल बताउँछन्। हामीले उडान कम्पनीहरूलाई बोलाएर छलफल गरेका थियौं। उहाँहरूले एक महिनाको समय माग्नु भएको छ, भुलले भने, २०२२ फेब्रुअरीदेखि बिमा लागू हुन्छ । नयाँ योजना भएकाले केही नीतिगत पक्षमा ध्यान दिनु पर्ने भएकाले प्रक्रिया लम्बिएको उनको भनाइ छ। बिमा कम्पनीबाट नै गर्नुपर्ने हुन्छ। उडान संस्थाले सम्बन्धित देशकै नीति अन्तर्गत यो बिमा गर्न सक्ने प्राधिकरणले जनाएको छ। बिमितहरूले जुनसुकै गन्तव्यबाट पनि बिमा दाबी गर्न सक्ने बताइएको छ। बोर्ड अफ एयरलाइन्स रिप्रेजेन्टेटिभस् इन नेपालका महासचिव सरिक बोगटी भन्छन्, पाँच हजार डलरको बिमा भनेको छ। प्रिमियम कति भन्ने पनि थाहा छैन । बिमाबापतको रकम यात्रुबाट उठाउने कि एयरलाइन्सले तिर्ने पनि अन्योल रहेको उनको भनाइ छ। स्पष्ट खाका नहुँदा समस्या भएको उनले बताए। बिमा समितिले पनि स्पष्ट जानकारी नहुँदा सबै सरोकारवालाहरू अल्मलिएको बताएको छ। सरकारले क्वारेन्टाइनको व्यवस्था हटाएकाले यसलाई लागू गर्न नयाँ मापदण्ड जारी गर्नुपर्ने समितिका नायब निर्देशक निर्मल अधिकारी बताउँछन्। बिमा भएको रकमको पुनर्बिमा पनि गर्नुपर्ने भएकाले थप अध्ययन जरुरी रहेको उनको भनाइ छ। बिमा समिति, पुनर्बिमा कम्पनी, प्राधिकरण, स्वास्थ्य मन्त्रालय र अन्तर्राष्ट्रिय उड्डयन कम्पनीसँगको छलफल आवश्यक छ, अधिकारीले भने।"
वाद अर्थात् बेकार,"देशमा सबैभन्दा पहिले सुध्रिनुपर्ने मुहान नै राजनीतिको हो। सुध्रिनुपर्ने पहिलो व्यक्ति देशका प्रधानमन्त्री नै हुन्। देशमा धेरै पार्टी आए। प्रजातन्त्र, लोकतन्त्र र गणतन्त्र पनि आए। तर पनि सुशासन कायम भएन। सबै दल भ्रष्टाचारको दलदलमा फसे। कुशासनमा फसे। गुट, उपगुटबाहेक अरूमा लागेनन्। आफ्नै स्वार्थपूर्तिमा मात्र लागे। नेपाल प्रहरीमा रहेर २९ वर्ष सेवा गरें। यही क्रममा यो सबै देखें र बुझें पनि। प्रहरीबाट राजीनामा दिइसकेपछिका दिनमा यस्तो लाग्यो कि यो सबै थाहा पाएर पनि चुप लागेर बस्नु सही होइन। देशमा विभिन्न पार्टी च्याउसरी उम्रिरहेका थिए। कुनै पनि पार्टीबाट केही भएको छैन। किन फेरि कांग्रेस, कम्युनिस्ट र माओवादी नै ? भन्ने लाग्यो। अब हामीले पनि नयाँ ढंगले अगाडि बढ्नुपर्छ भनेर नेपाल सुशासन पार्टी खोल्ने निर्णय गर्यौं। सबैलाई आह्वान पनि गर्छु कि नेपाललाई माया गर्ने मान्छे र साँच्चिकै सुशासन चाहने मान्छे यस अभियानमा जोडिऔं। अरू पार्टीमा पनि धेरै राम्रा मानिस छन्। तर, ती सबै पाखा लगाइएका छन्। हालै भएका महाधिवेशनहरूमा ती छर्लंगै देखिएको छ। त्यसैले राष्ट्रियता जोगाउने र देशमा समृद्धि ल्याउने हो भने यस अभियानलाई अगाडि बढाऔं। कांग्रेसका हुन् या कम्युनिस्टका सबै राम्रा मान्छेलाई यो आह्वान गर्न चाहान्छौं कि आउनुस् देश विकासका लागि नयाँ ढंगबाट अगाडि बढौं। देशमा सुशासन कायम गरेर समृद्धिको बाटोमा अगाडि बढौं। हिजोका दिनमा पहिलो पुस्ताका नेताले धेरै त्याग गरेर राजनीतिमा आएका थिए। तर पनि उनीहरूबाट व्यापक भ्रष्टाचार भयो। कुशासन व्याप्त भयो। भागबन्डामा विश्वास गरे। नातावाद र कृपावादलाई प्रश्रय दिए। चाकडी र लम्पसारवादमा विश्वास गरे। उनीहरूबाट त केही भएन भने अहिलेका दोस्रो र तेस्रो पुस्ताका नेताले झन् के त्याग गरेका छन् र ? राजनीति र त्यागको गहिराइ नबुझेका युवाबाट हामीले आशा गर्ने ठाउँ कमै होला। अहिले जेमा पनि राजनीति हावी छ। जे पनि भागबन्डामा चलेको छ। संवैधानिक निकायहरूमा राम्रा मानिस आउनुपर्नेमा हाम्रा आइरहेका छन्। हुन त भोलिको नेपाल आजका युवाकै हातमा छ। यस अर्थमा अब सबै पार्टीका राम्रा मान्छे एकै ठाउँमा जोडिनुपर्छ भन्ने लागेको हो। यहाँ वाद जे भए पनि चाहिएको सुशासन नै हो। यहाँ पारदर्शिता हुनुपर्यो, उत्तरदायी हुनुपर्यो अनि जवाफदेहिता पनि हुनुपर्यो। सबैलाई समान व्यवहार हुनुपर्यो। विधिको शासन लागू गर्नुपर्यो। दण्डहीनताको अन्त्य हुनुपर्यो। मानवअधिकारको संरक्षण हुनुपर्यो। कतिपय ठाउँमा राम्रा काम नभएको पनि होइन। राजनीतिक आरोह, अवरोहले नागरिक पनि सचेत भइसकेका छन्। यद्यपि आमनागरिकले विश्वासयोग्य नेता पाएका छैनन्। नयाँ पार्टी खोलेकाले होला, धेरैले मलाई पनि भनिरहेका छन्, जुन जोगी आए पनि कानै चिरिएका त होला नि। तपाईं पनि उही पाराको त होला नि ? तपाईंहरूले मलाई २९ वर्ष परीक्षण गर्नुभएको छ। यदि तपाईंलाई पनि यो कानै चिरिएको जोगीझैं लाग्छ भने समर्थन नगर्नुस्। विश्वास छ भने सघाउनुस्। बोलेर होइन, गरेरै देखाउँछौं। सबै पार्टीका घोषणापत्र हेर्यौं। सबै बडो गज्जबका छन्। दुर्भाग्य, कुनै पनि कार्यान्वयन भएका छैनन्। हामी कार्यान्वयन गरेर देखाउँछौं। गर्न सकेनौं भने तपाईंहरूका सामु माफी मागेर नेतृत्व हस्तान्तरण गर्छौं। अहिले के देखिएको छ भने न आफू गर्ने, न नेतृत्व हस्तान्तरण गर्ने। नयाँ पुस्तालाई अवसर दिनु पर्यो। युवा पुस्तालाई प्रशिक्षण दिएर नेतृत्व हस्तान्तरण गर्दै जानुपर्छ भन्ने हाम्रो सोच छ। नेपालमा विवेकशील साझा पार्टी स्थापना हुँदा ठूलो आशा थियो। समयको क्रमसँगै यो जोडिने, फुट्ने, जोडिने फुट्ने भइरह्यो। अपेक्षाकृत काम नहुने देखेर होला नयाँ पार्टीले पनि विश्वास गुमाउँदै लगेको भान हुन्छ। नयाँ पार्टीबाट नागरिकले जुन अपेक्षा गरेका थिए, त्यसअनुसार उहाँहरू चल्न सक्नु भएन। पछिल्लो आमनिर्वाचनमा यूएनको मिसनमा सुडानमा कार्यरत थिएँ। व्यक्तिगत खर्चमा सात सय डलर प्लेन भाडा तिरी नेपाल आएँ र रवीन्द्र मिश्रजीलाई भोट हालेको थिएँ। देशका लागि यो पार्टीले केही गर्ला भनेर। तर, नेतृत्वमा न बलिदान न त आत्मसम्मान केही देखिएन। भोलिका दिनमा नागरिकले सोचे जति गरौंला, नगरौंला। दृढ संकल्प, प्रतिबद्ध, इमान्दारी र निष्ठावान् भएर नागरिकसामु देखाउँछु। अहिले जेमा पनि राजनीति हावी भएको छ। जे पनि भागबन्डामा चलेको छ। संवैधानिक निकायहरूमा राम्रा मानिस आउनुपर्नेमा हाम्रा आइरहेका छन्। अख्तियार दुरुपयोग अनुसन्धान आयोगमा राम्रा मानिस गयो भने उसले भ्रष्टाचारीलाई छाड्दैन। हाम्रो एउटै मान्यता छ, नेपालवादलाई संरक्षण गर्ने। परनिर्भर होइन, आत्मनिर्भर हुनुपर्छ भन्ने मान्यतामा छौं। भ्रष्टाचारसम्बन्धी सूचकांक हेर्दा नेपाल भ्रष्ट देशकै सूचीमा छ। युवालाई रोजगारी दिन सकेका छैनौं। विदेश जानेले पठाएको रेमिट्यान्स देखेर सरकार रमाइरहेको छ। प्रत्येक दिन सरदर दुईवटा लास आउँछन्, त्यो देख्दैन सरकार। शिक्षा र स्वास्थ्य निःशुल्क हुनुपर्ने हो तर त्यस्तो केही सम्भावना पनि छैन। शिक्षकले राजनीति गर्छन् यहाँ। धेरै विकृति र विसंगति हटाउनु छ। नेपाललाई किन सात वटा प्रदेश चाहियो ? यति सानो देशमा किन आठ सय माननीय चाहियो ? के राजनीति जागिर दिने थलो हो ? राजनीति सेवा हो कि पैसा कमाउने भाँडो ? राजनीति बिग्रिएर सबै क्षेत्र धराशायी बन्दै छन्। अहिलेको हाम्रो निर्वाचन प्रणालीबारे सबैलाई थाहा छ। करोडौं रुपैयाँ खर्च भइरहेको छ। सिंहदरबारदेखि, प्रदेश र स्थानीय तहसम्म भ्रष्टाचार व्याप्त छ। त्यसको छानबिन पनि हुँदैन। किनकि छानबिन गर्ने निकाय नै सही व्यक्तिबाट सञ्चालित छैन। अख्तियारका पूर्वआयुक्तहरू र पूर्वप्रमुखहरू नै भ्रष्टाचारका अनुसन्धानमा परेका देखेकै छौं। न्यायालयमा शक्ति पृथकीकरणको भनाइ एउटा छ, गराइ अर्कै छ। कार्यपालिका, न्यायपालिका र व्यवस्थापिकाको हालत उस्तै छ। विज्ञहरूको यहाँ मूल्यांकन हुँदैन। विदेशमा बस्ने नेपालीलाई सरकारले इज्जत दिन सकेको छैन। राष्ट्रियतामा लम्पसारवाद हावी भएको छ। राष्ट्रिय सुरक्षा नीति छैन। प्रणालीले काम गरेको छैन। त्यसैले यिनै विसंगति र विकृति हटाउन नयाँ पार्टी खोलेका हौं। यसमा सबै राम्रा मान्छेलाई अटाउने सोच छ। आउनुस्, नयाँ ढंगले अघि बढौं। अहिलेका पार्टीले देशलाई उन्नतिमा पुर्याउँछन् भन्नेमा विश्वस्त हुन सक्दिनँ। राम्रा मान्छेको चयन गरी कुनै आग्रह र पूर्वाग्रह नगरी उहाँहरूलाई उचित स्थान दिएर अगाडि बढ्ने निर्णय गरेका छौं। तर यो त्यति सजिलो पनि छैन। किनकि अहिलेको अवस्थामा कार्यकर्ता स्वरोजगारको नाममा होस् वा युवा सशक्तीकरण अथवा अन्य विभिन्न नाममा तलब खाएर बसेका छन्। विकास कागजमा हुन्छ। यथार्थमा सबै भागबन्डा गर्छन्। सबै कार्यकर्ताले बाँडीचुँडी खाइरहेका छन्। यस्तो प्रवृत्तिविरुद्ध कसै न कसैले त बोल्नु पर्यो नि। बुझेदेखेको मान्छेले बोलेन भने त उनीहरूलाई लाइसेन्स दिएजस्तो भयो। बदमासी गर्न पार्टीहरूलाई पालैपालो लाइसेन्स दिएजस्तो भयो। त्यसैले देशमा समृद्धि ल्याउने हो भने यसलाई तोड्न सक्नुपर्छ। हामी आउट अफ बक्स जान सकेनौं भने कहिले पनि समुन्नत राष्ट्र बनाउन सक्दैनौं। वाद भनेको बेकारको कुरा हो। साम्यवाद रे, समाजवाद रे। सिद्धान्तमा को अडेको छ ? सिद्धान्तभन्दा सत्तामा र नीतिभन्दा रणनीतिमा जोड दिएका छन् यिनले। त्यसैले हामीले चाहेको भनेको नेपालवाद मात्र हो। सुशासन भनेकै समावेशिता हो। यसका मुख्य विशेषतामा पारदर्शिता, जवाफदेहिता, उत्तरदायित्व र विधिको शासन पर्छ। महिला, जनजाति, दलित आदि सबैलाई समेटेर अगाडि बढ्ने लक्ष्य छ। भ्रष्ट र अपराधीको पैसा स्विकार्दैनौं। नेता रिझाएको भरमा हाम्रो पार्टीमा कसैको पनि मूल्यांकन हुँदैन। संगठन विस्तार र नागरिकले कति रुचाए भन्ने महŒवपूर्ण आधार बनाएयौं। यी सबै रेकर्डलाई सुरुदेखि नै डिजिटलाइज्ड गर्छौं। विदेशमा बस्ने नेपालीको विशेषज्ञतालाई पनि प्रयोग गछौं। देशमा सबैभन्दा पहिले सुध्रिनु पर्ने मुहान नै राजनीतिको हो। सुध्रिनुपर्ने पहिलो व्यक्ति देशका प्रधानमन्त्री नै हुन्। त्यसपछि मन्त्री हुँदै क्रमशः तलका। मुहान सफा भए मात्र तलसम्म सफा पानी बग्ने हो। दुर्भाग्य, हाम्रो मुहान नै फोहोर भइदियो। त्यसैले यो मुहानलाई नै सफा गर्नु आजको आवश्यकता हो। त्यसमा भएका विकृति र विसंगतिलाई हटाउन नसके देशले कोल्टे फिर्ने छैन। यसका लागि जुनसुकै मूल्य चुकाउन तयार हुनुपर्ने बेला भएको छ। राम्रा मान्छेलाई आह्वान गर्छु कि, आउनुस्, हामी नयाँ ढंगले अगाडि बढौं र सुशासनयुक्त राष्ट्र बनाउने अभियान सफल पारौं। लेखक नेपाल सुशासन पार्टीका संयोजक हुन्।"
नदी बग्न दिनुपर्छ,"सहर बढ्नुलाई विकाससँग जोडेर हेरिन्छ। सुविधा पुगेको ठाउँका रूपमा मूल्यांकन गरिन्छ। जान्ने, बुझ्ने व्यक्ति धेरै भएको स्थानका भनेर चर्चा गरिन्छ। तर, त्यही स्थानले प्राकृतिक स्रोत नष्ट गर्दैछ। सहरमा घर फैलँदा वन जंगल मासिँदै छ। नदीनाला हराउँदै छ। खुल्ला स्थान साँघुरिँदै छ। देख्दा भौतिक संरचना सिंगारिएको भेटिन्छ। तर, त्यहीँ रमाउन चाहने मानव जाति(लाई आवश्यक पानीदेखि अक्सिजनसम्म उत्पादन गर्ने वनजंगल र नदीनाला आफैं हटाउँदैछौंखुम्च्याउँदैछौं। भएका स्रोत गुमाउँदै प्रशोधन गरेको बोटल र जारको पानी खाएर रमाउनु सचेत वर्गका लागि राम्रो उदाहरण पक्कै होइन। जनकपुरको धार्मिक महत्त्वको दूधमती नदी अहिले अतिक्रमणको चपेटामा छ। नदीको मुहान नै थुनिएको छ। कलकल बग्ने नदीको घाँटी नै अठ्याइएको छ। नदी पुरेर खेत बनाइएको छ। घर ठड्याएर बाटो छेक्दासम्म नदीका लागि बोल्नेभन्दा अतिक्रमणका थपिनेको संख्या बाक्लिँदैछ। च्यापिएर फुत्किएको केही पानीले पनि ढल बोक्नु परेको छ। अब यो नदी कृषकको खेतमा पुग्न सक्दैन। पहिलेजस्तो प्यासीको प्यास मेट्न सक्दैन। नदीको मुहान थुनेर पोखरीमा पानीलाई बाँधिएको छ। यसको संरक्षण गर्नुपर्ने र अतिक्रमण हटाउन चासो दिनुपर्ने सरकारी निकाय मूकदर्शक बनेका छन्। अतिक्रमण गर्नेको घुसमा रमाएका छन्। प्राकृतिक स्रोतको संरक्षणमा मतलव छैन। संरक्षणको आवाज उठे आवाज दबाउन योजना बनाए जस्तो गर्ने प्रदेश २ सरकार योजना थन्क्याएर बसेको छ। दूधमती नदी एउटा उदाहरण हो। मुलुकका कयौं दूधमतीले यसरी नै खुम्चनु परेको छ। बग्न छाड्नु परेको छ। विकासका नाममा राखिने सहर र बस्तीले नदीनाला निल्दैछ। मुहानमा डोजर चलाउँदा पानी सुक्दैछ। घरको लोभमा प्राकृतिक स्रोत गुमाउँदा कुनै सरकारको प्रमुख योजना यसको नियन्त्रणमा पर्दैन। पूर्वको झापादेखि पश्चिमको दार्चुलासम्मका नदीनाला पहिलेको अवस्थामा छैनन्। किनार फैलाएर सुसाउने नदीको सुसावट सहरको कोलाहलले खाइदिएको छ। कतै फोहोर बोक्ने साधन बन्दा कतै नदीलाई होइन, सहरलाई नदीनालाले बाटो छाड्नु परेको छ। यसको प्रत्यक्ष असर पहिले नदीनाला भएका सहरमा देखिन थालेको छ। नदीको बाटो छेक्नेले नै यसको क्षति भोगिरहेका छन्। हिउँमा मौन रहे पनि वर्षात्मा नदीले आफ्नो बोटो खोज्छ नै। सो समय नदी घरमा पसेको देखिए पनि वास्तवमा घर चाहिँ नदीमा पसेको कारण यो समस्या देखिएको हो। प्रकृति तबसम्म बाँधिन्छ, जबसम्म त्यसले विपत्तिको रूप लिँदैन। जब बाढी मडारिएर आउँछ, मानवनिर्मित पर्खाल तोडेर अघि बढ्छ। आफैं खोजेर बनाएको उसकै बाटो भौगोलिक हिसाबले उपयुक्त हुन्छ। पानीढलो हेरेरै खोलाहरू बनेका हुन्छन्। बग्दैबग्दै वर्षौंको प्राकृतिक अभ्यासका उपज हुन् खोलानाला। आफ्नो स्वार्थपूर्ति गर्न जब यिनलाई दायरामा ल्याउन खोजिन्छ, विपत्ति त्यसैले निम्त्याउँछ। खोलाले तबसम्म हतपत बिगार गर्दैन, जबसम्म उसको प्राकृतिक बाटोमा खलल पुयाइँदैन। त्यसैले खोलानाला थुन्नु र खुम्च्याउनु आफैंमा मूर्खता हो। आपू पस्ने खाल्डो आफैं खन्नु हो। खोला नियन्त्रणका पर्खाल लगाउने नाममा स्थानीय तहको बजेट सक्ने गरिएको छ। नदीमा बाँध लगाउन केन्द्रले बजेट छुट्ट्याउँछ। यसले दोहोरो बेफाइदा छ, एकातिर सरकारी ढुकुटी अनावश्यक ठाउँमा सकिन्छ, अर्कोतिर खोला साँघुरिएर भविष्यमा क्षति निम्त्याउँछ। यसतर्फ सम्बन्धित निकाय र सरोकारवालाले गम्भीरता अपनाएका छैनन्। खोला छेक्न बजेटभन्दा अतिक्रमण रोक्न योजना बन्नुपर्छ। हामीमा सहरी सभ्यता छैन। किनकि खोलाको इज्जत गर्न अझै जानेका छैनौं। पानी संसारमै पूजनीय मात्र होइन, नगद कमाउने स्रोत हो। विद्युत्को स्रोत मुख्यत पानी नै हो। पानीबिना मानव जीवन कल्पना गर्न सकिँदैन। त्यसैले अतिक्रमित नदीनाला पहिलेकै अवस्थामा ल्याउने प्रयास सरकारले गर्नुपर्छ। खोलामा बनेका घर संरचना हटाउनु पर्छ। नत्र बर्सेनि बाढी र डुबानका लागि करोडौं रकम राहतमा सक्नुपर्छ। धनजनको क्षति राज्यले व्यहोर्नु पर्छ। नागरिक सचेत बने त, अतिक्रमण नै हुँदैन। तर, त्यो अवस्था रहेन। अब तीनै तहका सरकार गम्भीर बन्नुपर्छ।"
सुरविन कास्टिङ काउचको सिकार,"मुम्बई : पछिल्लो समय कास्टिङ काउच यस्तो कालो दाग बनेको छ, जसले सिंगो भारतीय चलचित्र उद्योगलाई बदनाम बनाएको छ। कास्टिङ काउचलाई लिएर पछिल्लो समय कलाकारहरूले पनि मुख खोल्न थालेका छन्। बलिउड अभिनेत्री सुरविन चावलाले पनि कास्टिङ काउचका विषयमा सनसनीपूर्ण खुलसा गरेकी छन्। उनले दक्षिण भारतीय चलचित्रमा कास्टिङ काउच निकै हुने गरेको खुलसा गरेकी हुन्। उनले टेलिभिजनबाट ठूलो पर्दामा करियर सुरु गर्ने बेलामा आफू पनि कास्टिङ काउचको सिकार भएको बताएकी छन्। मुम्बईमा भएको एक चलचित्रको बैठकका क्रममा उनीमाथि कास्टिङ काउच भएको दाबी उनले गरेकी छन्। जब मेरो कम्मर र छातीको नापलाई लिएर प्रश्न गर्न थालियो, त्यतिबेला म स्तब्ध हुन पुगें। मैले कल्पनै नगरेको विषय एक्कासी उठ्दा केही समय त आफूलाई सम्हाल्नै गाहारो भयो, आरजे सिद्धार्थ कननसँगको कुराकानीमा उनले भनेकी छन्, महिलाको परिभाषा ती पारामिटर्सबाट गर्न सकिँदैन। उनले दक्षिण भारतीय चलचित्रमा कास्टिङ काउच धेरै हुने गरेको दाबी पनि गरिन्। दक्षिण भारतीय चलचित्र उद्योगमा कास्टिङ काउच धेरै हुन्थ्यो। पछिल्लो समय भने धेरै नै परिवर्तन आएको छ, उनले भनिन्, अहिले शरीरको नापजाँचका विषयमा कुरा हुन छाडेको छ। मानसिक स्वास्थ्यका बारेमा पनि छलफल हुन थालेको छ। यो सकारात्मक पक्ष हो। सुरविनले कहिं तो होगा टेलिशृंखलाबाट अभिनयमा पाइला राखेकी थिइन्। त्यसपछि कसौटी जिन्दगीकी, काजललगायत २४ वटा टेलिशृंखलामा काम गरिन्। सन् २००८ मा उनले कन्नड चलचित्र परमेसा पानवालाबाट ठूलो पर्दामा डेब्यु गरेकी थिइन्। त्यसपछि बलिउडमा प्रवेश गरेकी सुरविनले हम तुम सबाना, अगली, हेट स्टोरी२, सेक्रेट गेम्सलगायतका चलचित्रमा काम गरेकी छन्। उनी आर माधवनको बेब सोमा पनि चाँडै देखिने भएकी छन्।"
बागमती बाहिरियो,"धनगढी : प्रधानमन्त्री कप राष्ट्रिय महिला क्रिकेट प्रतियोगिताबाट बागमती र कर्णाली प्रदेश बाहिरिएका छन्। बागमतीले एउटा मात्रै जित निकाल्न सक्यो भने कर्णाली जितविहीन हुँदै प्रतियोगिताबाट बाहिरियो। मंगलबार भएको खेलमा बागमतीले सान्तवना जित निकाल्यो। समूह एको अन्तिम खेलमा बागमतीले कर्णाली प्रदेशलाई ७९ रनले हरायो। फाप्ला मैदानमा टस जितेर पहिले ब्याटिङ गरेको बागमतीले निर्धारित २० ओभरमा ६ विकेट गुमाएरमा एक सय ३० रनको योगफल खडा गरेको थियो। बागमतीकी कञ्चन श्रेष्ठले अविजित ४७ रन बनाइन्। यस्तै हेलिशा गुरुङले २५ र अस्मिना कर्माचार्यले १६ रनको योगदान दिइन्। कर्णालीका दिब्या धामीले तीन, एन्जिला क्षत्रीले दुई र निशा पराजुलीले एक विकेट लिए। जवाफी ब्याटिङ गरेको कर्णाली १८३ ओभरमा ५१ रनमा समेटियो। कर्णालीकी लक्ष्मी रिमालले सर्वाधिक १४ रन बनाइन्। बागमतीका आरती बिडारी र विपिशा शाहीले तीनतीन विकेट लिए। प्रतियोगितामा समूह एबाट प्रदेश १ विजेता र लुम्बिनी प्रदेश उपविजेता बनेका छन्। मंगलबार भएको खेलमा लुम्बिनी प्रदेशलाई ६७ रनले हराउँदै प्रदेश १ विजेता बनेको हो। प्रदेश १ ले टस जितेर पहिले ब्याटिङ गर्दै निर्धारित २० ओभरमा तीन विकेटको क्षतिमा एक सय १४ रन बनाएको थियो। प्रदेश १ की अप्सरी बेगमले सर्वाधिक ४४ रन बनाइन्। यस्तै काजल श्रेष्ठले ४० र कप्तान रुबिना क्षत्रीले १५ रन बनाए। लुम्बिनी प्रदेशकी नेरी थापा, मधु डिसी र सरस्वती पुनले एकएक विकेट लिए। जवाफी ब्याटिङ गरेको लुम्बिनीले निर्धारित २० ओभरमा नौ विकेट गुमाएर ४७ रन मात्रै बनाउन सक्यो। लुम्बिनीका कुनै पनि खेलाडीले दोहोरो अंकमा रन जोड्न सकेनन्। प्रदेश १ की कप्तान रुबिनाले तीन विकेट लिइन्।"
काठमाडौंमा चासोक तङ्नाम,"काठमाडौं : चासोक तङ्नामका अवसरमा ताप्लेजुङ समाजले विषेश कार्यक्रम गर्ने भएको छ। काठमाडौंको धुम्बाराहीमा रहेको एसआर पार्टी प्यालेसमा पुस १० मा चासोक मनाउने निर्णय गरिएको समाजका कार्यवाहक अध्यक्ष रमेश बरालले जानकारी दिए। काठमाडौंमा रहेका ताप्लेजुङवासीबीच एकता कायम गर्दै संस्कृति प्रवद्र्धनका लागि सामूहिक रुपमा चासोक मनाउन लागिएको हो। चासोक लिम्बू समुदायको मौलिक चाड हो। कार्यक्रममा लिम्बू समुदायको धर्म, संस्कृति, भाषा, भेषभूषा र परम्पराको अवलोकन गर्न पाइने छ। कार्यक्रममा साँस्कृतिक झाँकी, धाननाच, बिजुवानाच, च्याब्रुङ नाच, स्यार्बो नाच, तामाङ सेलो, साकेला र बालन तथा संगिनी नाचसमेत प्रस्तुत गरिने कार्यवहाक अध्यक्ष बरालले जानकारी दिए। यसैगरी ताप्लेजुङका मौलिक उत्पादन ढाका कपडा, राडी, पाखी, गलैंचा, छुर्पी र अलैंचीका स्टल पनि राखिने छ। चासोक तङ्नामलाई न्वागी पर्व पनि भनिन्छ। यो नयाँ अन्नबाली चढाउने पूजा पनि हो।"
गोरखामा समताको पढाइ ठप्प,"गोरखा : गोरखाको समता शिक्षा निकेतन ९ महिनादेखि बन्द छ। सय रुपैयाँमा स्कुलदेखि कलेजसम्म पढाइ गर्ने गरी उक्त विद्यालय स्थापना गरिएको हो। विद्यार्थी भर्ना शून्य भएपछि आफूले कार्यालय मात्र सञ्चालन गरेर बसेको शिक्षिका मेनुका पन्तले बताइन्। वैशाखदेखि कोही पनि भर्ना हुन आएनन्, उनले भनिन्, अहिले म एक्लै स्कुलको ढोका खोलेर बसेको छु। कोरोना महामारीका कारण त्यतिबेला सबै विद्यालय बन्द रहे पनि साउनदेखि अरू विद्यालय खुलेका थिए। तर, व्यवस्थापनले समता सञ्चालन नगरेको हो। समता बन्द भएपछि यहाँ पढ्ने विद्यार्थीहरू नजिकका सामुदायिक तथा बोर्डिङ स्कुलमा भर्ना भएका छन्। बन्द नभएको भए त यहाँको पढाइ एकदम राम्रो थियो, तर बन्द भयो, स्थानीय मित्र नेपाली भन्छन्। कोरोनाले अर्थतन्त्र तहसनहस भएकोले विद्यालय सञ्चालन गर्न नसकेको समता शिक्षा निकेतनका संस्थापक उत्तम सञ्जेलको भनाइ छ। कोभिडले विश्वभरको अर्थतन्त्र तहसनहस बनायो। त्यसकै असरले थला परेको समता उठ्न नसकेको हो। अरू कुनै कारण छैन, सञ्जेलले भने, अब नयाँ शैक्षिक सत्र वैशाखबाट पक्कै सुरु हुनेछ। लामो समय बन्द भएपछि गोरखा नगरपालिका६ ढाँडगाउँमा अवस्थित निकेतनको टहराहरू अस्तव्यस्त छन्। बाँसका कप्टेराले बारेको र जस्तापाताले छाएको विद्यालयको झ्यालढोका ह्वाङ्गै बनेको छ। वरिपरि झाडी उम्रिएर ढाकेको छ। विद्यालयको पक्की संरचना बनाउन स्थानीय राजुबाबु श्रेष्ठले बुबा ईश्वरीप्रसाद र आमा ईश्वरीदेवीको स्मृतिमा ५ रोपनी ७ आना जग्गा दान गरेका थिए। सो जग्गामा अभिनेता मदनकृष्ण श्रेष्ठ र हरिवंश आचार्यले १२ वर्षअघि संयुक्त रूपमा शिलान्यास गरेका थिए। तर, अहिलेसम्म भवन निर्माण हुन नसक्दा जस्ताको टहरोमै सञ्चालित थियो। निकेतन सञ्चालन गर्न व्यवस्थापनले चरम हेलचेक्र्याइँ गरेको छ, जग्गादाता तथा गीतकार राजुबाबु श्रेष्ठ भन्छन्। सो जग्गा फिर्ता गरेर गुरुकूल तथा मानव सेवाआश्रमलाई दिने पहल गरिरहेको उनले बताए। उनले भने, देशभरका समता शिक्षा निकेतन प्रशंसनीय रहे पनि गोरखाको व्यवस्थापनले समताको बद्नाम गरेको छ।"
प्रदेश २ को नाम जुराउन फेरि पहल,"जनकपुरधाम : प्रदेश २ को नाम र राजधानीका लागि फेरि कसरत सुरु भएको छ। सत्तारुढ दल जनता समाजवादी पार्टी नेपालले प्रदेशको नाम र राजधानी तोक्ने विषयमा सत्तारुढ दलहरूसँगको छलफललाई तीव्रता दिएको छ। जसपाका प्रमुख सचेतक शैलेन्द्रप्रसाद साहको नेतृत्वमा प्रदेश सभासदस्यहरूले माओवादी केन्द्र तथा नेकपा (एकीकृत समाजवादी)का प्रदेशसभा सदस्यहरूसँग भेटेर राजधानी र नामाकरणको विषयमा छलफल गरेका हुन्। जसपाले प्रदेशको नाम मधेश र राजधानी जनकपुरधाम रहनुपर्ने प्रस्ताव गरेको छ। प्रस्तावमा माओवादी केन्द्र र नेकपा एसका प्रदेश सांसदहरू सकारात्मक रहेको जसपाका कार्यकारिणी सदस्य एवं प्रदेश २ का प्रदेशसभा सदस्य मनिष सुमनले जानकारी दिए। केन्द्रका नेता एवं प्रदेश सांसद भरत साहले भने, माओवादी केन्द्र पहिलेदेखि मधेश प्रदेशका लागि स्पष्ट धारणा बनाइसकेको छ र सोहीअनुसार प्रदेशसभामा प्रस्ताव लैजान सुझाव दिएका छौं। त्यस्तै, नेकपा एसका प्रदेश सांसद शत्रुधन महतोले पनि सोही प्रस्तावलाई समर्थन गरेको बताए। जसपाले अब कांग्रेस र एमालेका सांसदलाई भेट्ने तयारी गरिरहेको छ। कांग्रेस सत्तारुढ दल भए पनि प्रदेशको नामकरणमा फरक धारणा राख्दै आएको छ। कांग्रेसले प्रदेश २ को नाम मिथिलाभोजपुरा र राजधानी जनकपुरधाम हुनुपर्ने धारणा राख्दै आएको छ। एमालेले जानकी प्रदेश र राजधानी जनकपुरधाम हुनुपर्ने अडानमा छ। जसपाले पुस ८ गते प्रदेशको नामकरण र राजधानी तोक्ने प्रस्ताव प्रदेशसभामा लैजाने भएको छ। प्रस्ताव पास गर्न १०४ जना प्रदेशसभा सदस्यमा २ तिहाइ पुर्याउन ७० जनाको समर्थन चाहिन्छ। प्रस्तावको पक्षमा अहिलेसम्म जसपासँग ६२ जना मात्र पुगेको छ। मधेश प्रदेश र जनकपुरधाम राजधानीका लागि जसपा ३८, लोसपा १६ र माओवादी ८ जना स्पष्ट छन्। उता एमालेको ८, कांग्रेसको १९, नेकपा एसको १३, नेपाल संघीय समाजवादीको १ जना प्रदेशसभा सदस्य रहेका छन्। नाम र राजधानी तोक्न २०७६ चैत ४ गते भएको मतदानमा सबै प्रस्ताव अस्वीकृत भएका थिए। गत वर्ष मत विभाजन गरेर प्रदेशको नाम र राजधानी टुंग्याउन मतदान गरिए पनि २ तिहाइ नपुग्दा सबै प्रस्ताव असफल भएको थियो। प्रदेशसभाले पुनः त्यही प्रक्रियाबाट नाम र राजधानी टुंग्याउन खोजेको छ। तर, हालसम्म प्रदेशको राजधानी र नाम तोक्ने सम्बन्धमा सरकार र विपक्षी दलहरूबीच औपचारिक छलफल भएको छैन। प्रदेश सरकार गठन भएको साढे ३ वर्ष बित्नै लाग्दा प्रदेशको नामकरण र राजधानीबारे टुंगो लगाउन नसकेको भन्दै प्रश्न उठ्न थालेपछि प्रदेश सांसदहरू यसप्रति गम्भीर बनेका छन्। प्रदेशसभाका १०७ सांसदमध्ये माओवादीका प्रत्यक्ष निर्वाचित ३ र समानुपातिक सांसद निलम्बन भएपछि अहिले १०३ जना सांसद छन। प्रदेशसभाबाट निर्णय गर्न दुई तिहाइ बहुमत चाहिन्छ। तर, सत्तारुढ दलबीच त्यो संख्या छैन। प्रदेशसभामा आवश्यक बहुमत नरहेको कारण सरकारले प्रदेशको नाम र राजधानी सम्बन्धी प्रस्ताव प्रदेशसभामा लग्न आनाकानी गरिरहेको छ। प्रदेशमा राजधानीबारे जनकपुरधाम र वीरगन्जको चर्चा छ। अझ बढी विवाद नामबारे छ।"
कमजोरी बुझौं,"एक समयको कुरा हो। कछुवाले सडक छेउको खेतबारीमा भुइँकटहर (अनारस)को खेती गथ्र्यो। त्यो खेती खोलाको छेउमा थियो। जहाँ सुन्तला, आँप र अन्य फलफूल पनि रोपिएका थिए। समयमै टिप्न नभ्याउँदा पाकेका फलहरू प्राय: भुइँमा झरेका हुन्थे। जब कछुवाको खेतमा यसरी फल पाक्छन्। कागले आफ्ना बच्चाबच्ची लिएर जान्थ्यो र सबै मिलेर ती फल खान्थे। बोटबाट झरेका फल खाँदा कछुवालाई कुनै दु:ख मनाउ थिएन। जब उनीहरू त्यहाँ पुगेर बोटमा रहेका राम्रा फल पनि टोकेर वा ठुंगेर बिगारिदिन्थे तब कछुवालाई कागदेखि दिक्क लाग्न थाल्यो। कछुवा त्यस्ता फल न बेच्न सक्थ्यो न उपहारका लागि लैजाने मानिसले रुचाउँथे। बोटमै भएका भुइँकटहर ठुंगिदिने गर्न थालेपछि त्यो फल कुहिन थाल्थ्यो। कुहिएपछि दुर्गन्ध फैलिन्थ्यो। त्यसपछि अरू जनावारले पनि थाहा पाउँथे र आएर बाली नष्ट पारिदिन्थे। कछुवालाई अब काग र तिनका बचेरादेखि दिक्क लाग्यो। उसले तिनलाई चेतावनी दियो तर मानेनन्। कछुवा खेतमा ढुकेर बस्न थाल्यो। काग आएपछि भिड्ने सुर बनायो। कछुवा देखेपछि काग रुखमा बस्थ्यो। कछुवा रुखमा चढ्न सक्दैनथ्यो। झुक्याएर फल खाइदिन्थ्यो। कछुवालाई लाग्यो जसरी पनि कागलाई फल बिगार्न दिनु हुँदैन। उसले स्थानीय पुजारीलाई बोलायो र भन्यो, तपाईंले त्यो कागलाई सराप दिनुहोस् ताकि उसले मेरा फल नबिगारोस्। त्यो कुरा कागका कानमा पर्यो। ऊ डरायो र कछुवासामु आएर माफी माग्यो। माफी पनि पायो। तर, कछुवाले यो कुरा जसलाई भेटे पनि भनिरहन्थ्यो। हरेकको मुखबाट आफ्नोबारेको त्यो कुरा सुनिरहेपछि कागलाई दु:ख लाग्यो। आफूले माफी मागेपछि कछुवाले माफ गरेपछि पनि किन यसरी अपमान गरिरहन्छ ? भनेर कागले पुरानै कर्म दोहोर्याउँछ। कागलाई लाग्छ कि भनेको मानेपछि पनि किन मलाई अरूका सामु उडाइन्छ ? कागले पनि स्थानीय पुजारीलाई भने, कछुवालाई पनि सराप दिनुहोस् कि उसले यसरी अरूको बेइज्जत नगरोस्। कछुवाको कानमा कुरा पुग्यो। उसले पनि कागसँग माफी माग्यो। नैतिक शिक्षा : कसैले कसैलाई अनावश्यक दु:ख दिनु हुँदैन। अरूको गल्ती देख्नेले आफ्नो पनि कमजोरी थाहा पाउनु पर्छ।"
जहाज थप्न सरकारले सहयोग गर्छ,"काठमाडौं : पर्यटनमन्त्री प्रेमबहादुर आलेले नेपाल वायुु सेवा निगममा जहाज थप्न सहयोग गर्ने बताएका छन्। निगममा मंगलबार आयोजित कार्यक्रमा आलेले विमान कम्पनीसँग पर्याप्त विमान नहुनु विडम्बना हुने बताए। विमान थप्न सरकारले सहयोग गर्छ, आलेले भने, निगमका दक्ष प्राविधिक एवं प्रशासनिक जनशक्तिलाई उपयोग गरी जहाजको संख्या बढाई प्रतिस्पर्धी बनाउनुपर्छ। निगमलाई कम्पनीकरण नगर्ने मन्त्रीस्तरीय निर्णय भएको आलेले बताए। राष्ट्रिय ध्वजावाहकको गरिमा बढाउने प्रतिबद्धता उनको थियो। कार्यक्रममा मन्त्रालयका सचिव महेश्वर न्यौपानेले कर्मचारीको प्रतिबद्धता रहे उडानमा नियमितता र सेवाको गुणस्तरमा वृद्धि गरी निगमलाई उठाउन सकिने बताए। कार्यकारी अध्यक्ष युवराज अधिकारीले ९९ प्रतिशत कर्मचारी निगमप्रति प्रतिबद्ध भएको, खतराजन्य सामान ढुवानी गर्ने दायित्व पाएको, ख्यातिप्राप्त विमान कम्पनीले निगमको टिकट उपयोग गर्ने सहमति गरी प्रतिष्ठा आर्जन गरेको बताए। उडान नियमितता बढेको, सिट क्षमताको ८० प्रतिशत यात्रु संख्या पुगेको र मध्यपूर्वको रियादसम्म उडान गर्ने प्रक्रिया अन्तिम चरणमा पुगेको बताए। कार्यक्रममा वरिष्ठ पाइलट विजय लामा, कर्मचारी युनियन अध्यक्ष सुवास डाँगी, कर्मचारी संघ अध्यक्ष मानबहादुर कुँवर र संगठन अध्यक्ष राजु श्रेष्ठले निगममा प्रतिस्पर्धी वायुसेवाको चलखेल रोक्न स्वार्थ बाझिने व्यक्तिको नियुक्ति खारेज गर्न माग गरे।"
"शरीर स्वस्थ छ सबै छ, स्वस्थ छैन केही छैन","नियमित योग र ध्यानमार्फत जीवन शक्तिको विकास हुन्छ। यसबाट शरीरका ८० प्रतिशत रोग नियन्त्रण गर्न सकिन्छ रोगी भएपछि अझ एकपछि अर्को रोग थपिँदै गएको बेला थाहा हुन्छ, शरीर स्वस्थ ठिक छ सबै छ, स्वस्थ छैन केही छैन। जो बिरामी भयो, पीडा उसैलाई थाहा हुन्छ। हो, यो जगत्मा स्वास्थ्यजस्तो अर्को महŒवपूर्ण चिज केही छैन। अहिले शरीरमा अलिअलि तागत बल हुञ्जेल हामी केही कुराको पनि वास्ता गर्दैनौं। हाम्रा अग्रजहरूले यी सबैको हितमा काम गरेका छन्। त्यसलाई समेत हामीले बुझेर दैनिक जीवनमा प्रयोग गर्न सकेका छैनौं। नयाँ पुस्ता हामीले त्यसभन्दा एक फड्को मार्नुपर्ने हो। खै कहिले ? नागरिकको प्रतिनिधि भनिएका हाम्रा नेतालाई आफ्नो स्वास्थ्य कति प्यारो छ ? उपचारका लागि के गर्नुहुन्छ ? कहाँसम्म पुग्नुहुन्छ ? छर्लंगै छ। यथार्थ पनि त्यही हो, उहाँहरू स्वस्थ भए मात्र हामीले सेवा लिन पाउने हो। उहाँहरू नै अस्वस्थ भइदिनुभयो भने हामी सबै नागरिकको हात के होला ? नेताहरूले पनि नागरिकको स्वास्थ्य ख्याल राख्नुपर्छ। किनकि यदि देशका नागरिक नै अस्वस्थ भए भने उहाँहरूले गरेको विकास कसका लागि ? त्यो के प्रयोजनमा आउला ? हामी नागरिकले नेताको र नेताहरूले नागरिकको स्वास्थ्यको ख्याल राख्नु एकआपसमा कर्तव्य हुन आउँछ। आफ्ना नागरिक नै अस्वस्थ छन् भने नेताले गर्ने कुनै पनि कामको अर्थ हुँदैन। त्यसैले भनेको हुँ, स्वास्थ्य सर्वोपरि हो। हामीले स्वास्थ्य शरीरका लागि नगरेको त होइन, दिनहुँ गरेकै छौं। कति स्वास्थ्य चौकीहरू खुलेका छन्, अस्पताल बनायौं। तर त्यहाँभित्र पनि व्यापार देखिन्छ। समाज बदल्न नागरिकलाई स्वस्थ राख्नै पर्छ। धर्मको मूल आधार भनेकै स्वस्थ हो। शरीर, मन, भावना र चेतना चारै तहमा शुद्ध बनाउने निर्विकल्प उपाय हो, ऊर्जा ध्यान। अचम्म लाग्छ, यहाँ अस्पताल चल्छ कि चल्दैन ? नाफा हुन्छ कि हुँदैन ? यसमा हामी केन्द्रित छौं। स्वास्थ्य पनि व्यवसाय बन्यो। अर्काको पीडाबाट फाइदा कमाउने ! कहिले को बिरामी होला भनेर कुरेर बस्नुपर्ने व्यापार ? सेवा हुनुपथ्र्यो तर अफसोच ! कमाउने साधन बनेको छ अस्पताल। ठीक छ जस्तो छ, अस्वस्थ भएपछि गर्नै पर्यो उपचार त। चाहे त्यो जतिसुकै महँगो होस्। बिरामी भएपछि नाइँ भन्न मिलेन। भए वा नभए पनि खर्च त गर्नै पर्यो किनकि स्वस्थ हुनु छ। त्यसका लागि अस्पताल र स्वास्थ्य चौकीहरू बनाएर सहयोग पुर्याउनु भएको छ, संघ, संस्था, स्थानीय र केन्द्रीय सरकारहरूले। मात्र एउटा सल्लाह दिन चाहन्छु, जसरी यहाँहरूले अस्पताल र स्वास्थ्य चौकी आदि निर्माणका लागि काम र खर्च गर्नुभएको छ ठिक त्यसैगरी योगका लागि पनि काम गर्नुहोस्। कमसेकम एउटा टोलमा एउटा ध्यान योग प्रयोगशाला चाहिन्छ। मानिसलाई बिरामी हुनबाट बचाउने हो भने। यसको अर्थ यो होइन कि योग गर्नेबित्तिकै सबैथोक ठिक हुन्छ। सबैका आआफ्ना क्षेत्र छन्। कसैलाई पनि हामीले अलग गर्न मिल्दैन। डाक्टरहरूको आफ्नो भूमिका छ, वैद्यको पनि आफ्नै भूमिका छ। घरको भान्छामा हुने मरमसला औषधि पनि हुन् तिनको समेत रोग उपचारका लागि आफ्नै भूमिका हुन्छ। योग प्राणायामको पनि भूमिका यस्तै फरक खालको छ, विशिष्ट छ। योग गर्यो भने भाँचिएको खुट्टा पनि ठिक हुन्छ, म यो भन्दिनँ, होइन पनि। त्यसका लागि प्लास्टर गर्न अस्पताल पुग्नैपर्छ। यस्तै केही उपचारका लागि अस्पताल चाहिन्छ नै। तर, जति मानिसले अस्पतालमा गएर खर्च गरेका छन्, दुःख पाएका छन्। यदि नियमित रूपमा योग, प्राणायाम र ध्यान गर्ने हो भने आफ्नो जीवन शक्तिको विकास हुन्छ। जसले शरीरका ८० प्रतिशत रोग नियन्त्रण गर्न सक्छौं। यो अनुसन्धानले पुष्टि गरेको विषय हो। अहिलेका मानिस ३०, ३२ वर्ष भएको छैन, रोग लागेको भेटिन्छ। के भयो ? भनेर सोध्दा प्रेसर बढ्यो, सुगर भयो आदि भनिहाल्छन्। भन्छन्, यही उमेरमा यो पनि खानु भएन, त्यो पनि खानु भएन। खाउँ खाउँ भन्ने उमेरमै मन लागेका खानेकुरा बारेर बस्नु परेको छ। बिडम्बना यहाँ भन्दा नमजा जीवनमा के होला ? योग, प्राणायाम र ध्यान गर्यो भने यो अवस्था आउँदैन। जसले जे दिन्छ, मजाले खाए हुन्छ। यो रोग ऊ रोग भनेर गन्थन गरेर बस्नु पर्दैन। ६ दशक पुगें, रोग भनेको के हो ? अहिलेसम्म भोग्नु परेको छैन। छैन त छैन। गरे त हुँदो रहेछ नि। के के न गर्नुपर्छ भन्ने लाग्छ योग नगर्नेलाई। बिहानको डेढ घण्टा ५ बजेदेखि साढे ६ बजेसम्म धेरैको त सुत्ने नै समय हो। बिहान धेरै सुतेर रोग किन निम्त्याउने ? डेढ घण्टा छिटो उठे के बिग्रन्छ ? बरु धेरै कुरा सप्रन्छ। मान्छे धर्मका कुरा गर्छन्। वेदव्यासले १८ पुराण लेखे। पुराणको सार के छ भने, अरूको हितमा काम गर्नु नै पुण्य हो। अरूको अहितमा काम गर्नु पाप हो। धर्म भनेको फोटो अगाडि राखेर पूजा गर्नु मात्र होइन। जसले परोपकारका लागि खर्च गर्छ ऊ धार्मिक हो। सेवा नै शान्तिको मूल हो। सेवाले नै भवसागर तार्छ। जुनसुकै व्यक्ति वा संस्था हुन्, जसले अरूलाई स्वस्थ हुन सिकाउँछ, सहयोग गर्छ उसैलाई पुण्य मिल्छ। मुलुकभरका सबै स्थानीय सरकार सुरुआतमा हरेक वडामा कम्तीमा एउटा योग प्रशिक्षण केन्द्रका लागि भवनमा लगानी गरून्, नागरिक स्वस्थ बनाऊन्। एउटा ठूलो अस्पतालमा गर्ने लगानीले हरेक टोलमा योगका लागि ससाना भवन बनाउन पुग्छ। अस्पतालमा जस्तो बर्सेनि खर्च पनि गरिरहनु पर्दैन। न डाक्टर र कर्मचारीलाई तलब दिनुपर्छ। बरु नागरिकले रोग निको पार्न खर्च गर्दैनन् र रोग लागेर दुःख पनि पाउँदैनन्। जहाँ जहाँ फोहोर जम्मा हुन्छ, त्यहाँ त्यहाँबाटै रोगको उत्पत्ति हुन्छ। पेटमा जम्मा भएको फोहोर सहज निष्कासन भएन भने कब्जियत हुन्छ। अनि बिरामी सुरु हुन्छ। रगतमा फोहोर भयो भने पनि मान्छे बिरामी हुन्छ। हामीभित्र भएका ७२ करोड नाडीबाट ऊर्जा सञ्चालन हुन्छ, शक्ति सञ्चालन हुन्छ। त्यहाँ कहीँ कतै फोहोर जम्मा हुन दिनु हुँदैन। फोहोरको सफाइबाट सबै प्रकारका रोगको अन्त्य हुन सक्छ। हाम्रा अग्रजहरूले फोहोर सफा गर्ने विधि सिकाएका छन्। जसलाई धर्म भनिन्छ। संसार भनेको फोहोर जम्मा गर्ने विधि हो, अध्यात्म भनेको फोहोर सफा गर्ने विधि हो। अध्यात्मले सफाइ मात्र गर्छ। सफा बन्यौं भने स्वस्थ भयौं भने हामी आनन्दित हुन्छौं। सुखी बन्छौं र खुसी रहन सक्छौं। त्यसैले अध्यात्मले दिने आनन्द र सुखको आधार भनेकै सफाइ हो। योग, प्राणायाम र ध्यान गर्यौं भने शरीर शुद्ध हुन्छ। शरीर शुद्धिले मन र चेतनाको पनि शुद्धीकरण हुन थाल्छ। ध्यानले यसलाई माझ्दै लैजान्छ। शरीर, मन र वातावरण यी तीनवटै कुरा सफाइ गर्दै गयौं भने रोगले स्थान नै पाउँदैन। धेरैलाई थाहा नहुन सक्छ, शरीर मात्र होइन, मनमा पनि फोहोर हुन्छ र मानिस अस्वस्थ हुन्छ। मनको फोहोर भनेको काम, क्रोध, लोभ, मोह, ईष्र्या र द्वेष हुन्। यी सबैले मनलाई दूषित बनाउँछन्। मानिसमा नकारात्मक भावना जन्माउँछन्। जब मानिस नकारात्मक बन्छ तब उसले न आफूलाई सही बनाउँछ न अरूलाई सही बाटोमा हिँड्न नै दिन्छ। म सक्दिनँ, मबाट हुँदैन, सम्भव नै छैन आदि विचार जन्माउँछ र हरेक काममा असफलता देख्छ। जब योग, प्राणायाम र ध्यानको बाटो समात्छौं, तब हामी स्वस्थ्य हुन्छौं र सकारात्मक बन्छौं। जब मानिस सकारात्मक बन्छ, ऊ म सक्छु, म गर्छु, मबाटै सम्भव छ भन्ने बाटोमा पुग्छ। हरेक काम समयमै गुणस्तरीय ढंगले सफलतापूवर्क काम गर्न थाल्छ। चित्त शुद्ध भए ध्यान सम्भव हुन्छ। यसपछि शान्ति, समृद्धि, सुख र सफलता प्राप्त हुन थाल्छ। स्वस्थ नागरिकले नै हो देश विकासमा सहयोग गर्ने पनि। सबैले सबैका लागि मिलेर काम गर्नुपर्छ। स्वस्थ्य व्यक्तिबाट मात्र सेवा सम्भव छ, त्यसैले समाज बदल्न नागरिक स्वस्थ राख्नै पर्छ। अस्वस्थ व्यक्तिले सेवा दिन सक्दैन। धर्मको मूल आधार भनेकै स्वास्थ्य हो। शरीर, मन, भावना र चेतना चारै तहमा शुद्ध बनाउने एउटै मात्र निर्विकल्प उपाय हो, ऊर्जा ध्यान। ध्यानले मात्र पनि पुग्दैन, ऊर्जा ध्यान अनिवार्य हुनुपर्छ। जुन सिटामोलभन्दा पनि अगाडि छ। सिटामोललाई परिणाम दिन आधा घण्टा लाग्छ। ऊर्जा ध्यान गर्नुहोस्, टाउको दुखेको पाँच मिनेटमै ठीक हुन्छ। ऊर्जा ध्यान उधारो होइन, तँ धर्म गर मरेपछि स्वर्ग पुग्छस् भनेजस्तो होइन। ऊर्जा ध्यान नगद हो, अहिले ध्यान गर्नुहोस् अहिले नै परिणाम लिएर जानुहोस्। ऊर्जा ध्यानको कला सिक्नुहोस्। ऊर्जा तीन प्रकारका हुन्छन्, जगत् ऊर्जा, जीवन ऊर्जा र परम ऊर्जा। जसका कारण सबै ऊर्जा छ। हामी बोलीमा भरोसा गर्दैनौं, परिणाममा भरोसा गर्छौं। हामी बुझाइलाई होइन, भोगाइलाई महŒव दिन्छौं। आफैंले भोगेर आफ्नो भोगाइमा वास्तविकता जोडेर भरोसा गर्छौं। हामी सबैलाई आफूभित्रको जीवन शक्तिमा भएको जीवन ऊर्जालाई चिन्ने अवसर प्राप्त होस् भन्ने चाहन्छौं। आफ्नो जीवन ऊर्जालाई प्रयोग गरेर आफ्ना सम्पूर्ण समस्या समाधान गर्ने अवसर प्राप्त होस्। सबैलाई शुभकामना। लेखक जीवन विज्ञानका संस्थापक एवं जीवन विकास विशेषज्ञ हुन्।"
"अत्यधिक पग्लँदै हिमनदी, एसियामा पानी अभावको जोखिम","विश्वव्यापी रूपमा तापक्रम वृद्धिका कारण नेपालसहित छिमेकी देशका हिमनदी अपत्यारिलो ढंगमा पग्लिइरहेको पाइएको छ। यसले एसियाको तल्लो तटीय क्षेत्रका लाखौं मानिसको पानी आपूर्तिमा असर पर्ने एक अध्ययन प्रतिवेदनले देखाएको छ। जसअनुसार हिमनदीहरूले पछिल्लो सय वर्षमा करिब ४० प्रतिशत हिउँ क्षेत्र गुमाएका छन्। हिमनदीहरू पहाडमा बस्ने करिब २५ करोड मानिसका लागि पानीको महत्वपूर्ण स्रोत हुन्। सन् २०१९ मा प्रकाशित एक प्रतिवेदनका अनुसार उपत्यकाहरूमा बस्ने थप १ अर्ब ६५ करोडका लागि पनि पानीको मुख्य स्रोत हुन्। हाम्रा खोजहरूले स्पष्ट रूपमा यो देखाउँछन् कि हिमालय क्षेत्रका हिमनदीहरूबाट हिउँ हराइरहेको छ। विगतका शताब्दीहरूको औसत दरभन्दा कम्तीमा यो १० गुणा बढी छ। जोनाथन क्यारिभिक, अध्ययनका प्रमुख विश्वका अन्य भागको तुलनामा हिन्दु कुश क्षेत्रका हिमनदी तीव्र गतिमा संकुचन आइरहेको तथ्य साइन्टिफिक रिपोर्ट्स नामक जर्नलमा सोमबार प्रकाशित छ। हाम्रा खोजहरूले स्पष्ट रूपमा यो देखाउँछन् कि हिमालय क्षेत्रका हिमनदीहरूबाट हिउँ हराइरहेको छ। विगतका शताब्दीहरूको औसत दरभन्दा कम्तीमा यो १० गुणा बढी छ, अध्ययनका प्रमुख जोनाथन क्यारिभिकले भनेका छन्, तीव्र हानिको यो गति विगतका केही दशकमा मात्र देखापरेको हो। यो क्रमलाई जलवायु परिवर्तनले सहयोग पुर्याएको क्यारिभिकको भनाइ छ। उनी युनिभर्सिटी अफ लिड्सका प्राध्यापक हुन् । हिन्दु कुश हिमालय क्षेत्र अन्र्टाटिका र आर्कटिकपछि विश्वकै तेस्रो ठूलो बरफको क्षेत्र मानिन्छ। यस क्षेत्रलाई बरफको विशाल भण्डारका लागि विश्वको तेस्रो ध्रुव थर्ड पोल भनेर चिनिन्छ। जहाँ सगरमाथा, केटु र अन्य प्रसिद्ध चुचुरासमेत छन्। हिमालहरू करोडौं वर्ष पुराना भए पनि हिमनदी परिवर्तनशील जलवायुप्रति अत्यन्तै संवेदनशील छन्। सन् १९७० को दशकयता विश्वको तापक्रम बढ्न थालेपछि यी विशाल बरफ लगातार पग्लिँदै गएका छन्। खुम्बु क्षेत्रस्थित हिमताल। तस्बिर : युनिभर्सिटी अफ लिड्स ग्यास, कोइला र तेलजस्ता जिवास्मा इन्धन जलाउँदा वायुमण्डलमा कार्बनडाइअक्साइड र मिथेनजस्ता हरितगृह ग्यास उत्सर्जन हुन्छ। यसका अतिरिक्त कार्बनडाइअक्साइडले वायुमण्डल र महासागरको तापक्रम वृद्धि गर्ने वैज्ञानिकहरूको भनाइ छ। हामीले हिमनदीहरूमा मानव गतिविधिले सिर्जित जलवायु परिवर्तनको प्रभावलाई न्यूनीकरण गर्न तुरुन्तै कदम चाल्नुपर्छ, अध्ययनकर्ता क्यारिभिकले भनेका छन्। सहअध्ययनकर्ता साइमन कुकले यस क्षेत्रका मानिसले शताब्दीयौंदेखि देखेका परिवर्तन अझै तीव्र हुँदै गएका बताएका छन्। यसले सम्पूर्ण राष्ट्र र क्षेत्रहरूमा महत्वपूर्ण प्रभाव पार्नेछ, डुन्डी विश्वविद्यालयका कुकले भनेका छन्। विश्वमा ४००७०० वर्षअघि ठूलो मात्रामा हिमनदीको विस्तार भएको अध्ययनले देखाएको छ। पछिल्लो अध्ययनमा हिमालय क्षेत्रका १४ हजार ७ सय ९८ हिमनदीको अवस्था छोटो बरफ युग अर्थात लिटिल आइस एज (एलआईए)सँग तुलना गरिएको थियो। बेलायतको युनिभर्सिटी अफ लिड्सको अगुवाइमा भएको अध्ययनमा हिमनदीहरूले झन्डै ४० प्रतिशत क्षेत्र गुमाएको पाइएको हो। यस्तै हिमनदीको गहिराइ कम हुने क्रम पनि तीव्र देखिएको छ। यो अवधिमा हिमनदीको क्षेत्रफल २८ हजार वर्ग किलोमिटरबाट घटेर झन्डै १९ हजार ६ सय वर्ग किलोमिटरमा झरेको देखिएको छ। यस्तै हिमनदीले ३ सय ९० देखि ५ सय ८६ घनकिलोमिटरसम्म हिउँ गुमाएको देखिन्छ। हिमनदी पग्लिएर बगेको पानीका कारण समुद्रको सतह ०९२ देखि १३८ मिलिमिटरसम्म बढेको प्रतिवेदनमा जनाइएको छ। ठूलो क्षतिको दरहरू मनसुनको प्रभावमा पनि निर्भर हुन्छ। सबैभन्दा छिटो क्षति पूर्वी नेपाल र भुटानमा भएको देखिन्छ। हिमनदी पग्लिएर बनेका पानी एसियाका प्रमुख नदीहरूको स्रोत हुन्। यसले खाद्य र ऊर्जा उत्पादनलाई सहयोग गर्छ। पारिस्थितिक प्रणालीलाई पनि कायम राख्न मदत गर्छ। हिमनदीहरू पातलिँदा विश्वव्यापी रूपमा पानी आपूर्तिको दिगोपनामा चिन्ता थपेको अध्ययनले जनाएको छ। यस अध्ययनमा करिब एक शताब्दीको समयमा हिमालय क्षेत्रका हिमदनीहरूको परिवर्तनको मापन गरिएको छ। अध्ययनमा क्षेत्रीय स्तरको विश्लेषणले यस क्षेत्र २ हजार ३ सय किलोमिटरमा फैलिएको छ। पश्चिममा भारतको स्पिती लाहौलदेखि पूर्वमा भुटानसम्म २० डिग्री देशान्तरमा फैलिएको छ। छोटो बरफ युगदेखि हिउँ घट्ने क्रम स्पिती लाहौल (भारत), पश्चिम नेपाल, पूर्वी नेपाल र भुटानको प्रमुख क्षेत्रहरूबीच समानुपातिक रूपमा रहेको अध्ययनले देखाएको छ। हिउँको सतह घट्ने दरहरू ००३ मिटर प्रतिवर्षदेखि ०१८ मिटर प्रतिवर्षसम्म रहेको पाइन्छ। सबैभन्दा ठूलो परिवर्तनका दर पूर्वी हिमालमा पाइएको छ। ००० साँघुरिँदै हिमनदी, बढ्दै हिमताल जलवायु परिवर्तनको उच्च जोखिमयुक्त १० मुलुकमा नेपाल पनि पर्छ। यहाँ हिमपहिरो खस्ने एवं हिमताल विस्फोट हुने जोखिम झन् बढेको विज्ञ बताउँछन्। नेपाल, भारत र चीनका गरी ४७ हिमताल उच्च जोखिममा रहेको जनाइएको छ। जलवायु परिवर्तनका कारण हिमनदीको स्वरूपमा परिवर्तन आउँदा जोखिम बढेको हो। काठमाडौं विश्वविद्यालयका एसोसिएट प्रोफेसर एवं हिमनदी विज्ञ डा रिजनभक्त कायस्थका अनुसार नेपालका २१ हिमताल जोखिमका सूचीमा छन्। चीनका २५ र भारतका एक गरी ४७ वटामा जोखिम बढेको छ। हिमनदीले बनाएका हिमताल विस्फोटको जोखिममा छन्, डा कायस्थ भन्छन्, हिन्दुकुश हिमालय क्षेत्रमा हिमनदी सानो हुँदै गइरहेका छन्। हिमनदीहरू छोटिँंदै र पातलो हुँदै जाने, हिमताल ठूलो हुँदै जाने क्रम भइरहेको छ। ढिलो गतिमा अग्लो भूभागबाट होचोतिर सर्ने हिउँको पिण्ड नै हिमनदी हो। हिमनदीको अगाडिको भाग पग्लिँदै पछि हट्दा खाली भएको ठाउँमा पानी भरिएर ढुंगा, माटो र बरफसमेत मिसिएको गेग्रेनको बाँधले थुनिएपछि हिमतालको उत्पत्ति हुन्छ। प्राकृतिक रूपमा बनेको कच्चा र अस्थिर बाँध जलाशयबाट निस्किएको पानीले फुटाई तल्लो तटीय क्षेत्रमा बाढी ल्याउने खतरा विज्ञहरू औंल्याउँछन्। नेपालमा आधा हेक्टरभन्दा ठूलो क्षेत्रफल भएका हिमताल १५ सयभन्दा बढी छन्। तीमध्ये २१ वटा उच्च जोखिममा रहेको डा कायस्थ बताउँछन्। तल्लो तटीय क्षेत्रमा ठूलै बाढी आउन सक्छ, वातावरणविद् डा भूषण तुलाधर भन्छन्, चीन र भारतमा पनि विगतमा एकै चोटी बाढी आउँदा ठूलो जनधनको क्षतिसमेत भएको थियो। भारतको उत्तराखण्डको चमोली जिल्लामा गत वर्ष हिमताल फुटेर धौलीगंगालगायत नदीमा आएको बाढीका कारण रैनी र तपोवन क्षेत्रमा ठूलो मात्रामा जनधनको क्षति पुगेको थियो। चीनको स्वशासित क्षेत्र तिब्बत र नेपालमा गरिएका छुट्टाछुट्टै अध्ययनले तल्लोभन्दा माथिल्लो उचाइको क्षेत्रमा वार्षिक तापक्रम वृद्धिदर अझ बढी भएको तथ्य फेला परेको जनाएका छन्। एकातिर हिन्दुकुशहिमालय क्षेत्रमा गरिएका जलवायुसम्बन्धी अनुसन्धानले तापक्रम क्रमशः वृद्धि भइरहेको देखाएका छन् । त्यस्तै हिमक्षेत्रले ढाकेका क्षेत्रफलमा क्रमशः ह्रास आइरहेको तथ्यांक पनि सार्वजनिक भइरहेको डा कायस्थको भनाइ छ। हिमताल विस्फोट हुँदा विशेषगरी जनजीवनका साथै जलस्रोतमा असर पर्ने विज्ञहरू बताउँछन्। हिमक्षेत्रमा हुन सक्ने सानो परिवर्तनले तल्लो तटीय क्षेत्रको जनजीवनमा ठूलै प्रभाव पार्न सक्ने उनीहरूको भनाइ छ। वातावरणविद् डा तुलाधरका अनुसार हिमनदी पग्लिँदा त्यसले जलस्रोतमा प्रत्यक्ष असर गर्छ। जलविद्युत्, सिँचाइ र पिउने पानीका रूपमा प्रयोग गरिरहेको अवस्थामा पानीको बहाव फरक हुन सक्छ, उनी भन्छन्। खानेपानी, सिँचाइ, जलविद्युत्, उद्योगधन्दा आदि सबैको मुख्य स्रोत पानी हो। वर्षाको समयमा नदीमा पानी बढ्दा किनाराका क्षेत्रमा बाढीले क्षतिसमेत पुर्याउने, सुक्खा याममा भने आवश्यक मात्रामा पानीको आपूर्ति नहुने अवस्था देखिने विज्ञहरूको भनाइ छ। एक देशमा हिमताल विस्फोटन भएर अर्को देशमा नोक्सान पुर्याएको छ। सन् १९६४ र १९८१ मा तिब्बतमा रहेको हिमताल विस्फोटन भई आएको बाढीले नेपालको सीमानाभित्र क्षति पुर्याएको थियो। त्यस्तै सन् १९८५ मा नेपालको खुम्बू क्षेत्रको डिग चो हिमतालको विस्फोटनले पनि असर पुर्याएको थियो। नेपालका अरुण, भोटेकोसी, तामाकोसी, कर्णालीलगायत धेरै नदीको स्रोत तिब्बतमा रहेका हिमनदी र हिमताल हुन्। झन्डै दुई महिनाअघि कात्तिकको अन्तिम साता मुस्ताङमा हिमपहिरो गएको थियो। त्यस बेला भागदौड मच्चिँदा थुप्रै स्थानीयवासी घाइते भएका थिए। १ सय ५० भन्दा बढी याक र नाक बेपत्ता भएका थिए।"
मोटरसाइकल दुर्घटनामा युवकको मृत्यु,विराटनगर : मोरङको लेटाङमा मोटरसाइकल दुर्घटनामा परेर एकजनाको मृत्यु भएको छ । लेटाङ नगरपालिका३ कमलपुरमा दुर्घटना हुँदा २७ वर्षीय जीवन लिम्बूको मृत्यु भएको मोरङ ट्राफिक प्रमुख प्रहरी निरीक्षक चन्द्रबहादुर खड्काले बताए । उनका अनुसार लिम्बू प्रदेश १०२०४४ प ६०१८ नम्बरको मोटरसाइकलको पछाडि सवार थिए । लेटाङकानेपोखरी भित्री सडक खण्डमा उत्तरबाट दक्षिणतर्फ जाँदै गरेको मोटरसाइकल खाल्डोमा परेर अनियन्त्रित हुँदा मंगलबार दुर्घटनामा परेको हो । दुर्घटनामा गम्भीर घाइते भएका लिम्बूको उपचारका क्रममा विराटनगरको नोबेल शिक्षण अस्पतालमा मृत्यु भएको प्रहरीले जनाएको छ । दुर्घटनामा घाइते भएका मोटरसाइकल चालक २३ वर्षीय अजित लिम्बूको नोबेल अस्पतालमै उपचार भइरहेको छ । उनको अवस्था सामान्य रहेको जानकारी अस्पतालले दिएको छ ।
ताइवान मामिलाको अन्तर्य,"नेपालचीन (तिब्बत) हिमाली शृंखलासँगै जोडिई हिमालय वारिपारिको मूल्यमान्यता, सभ्यता र संस्कृतिको जगमा रहेका छन्। करिब २५ सय वर्षभन्दा पुरानो लिखित राजनीतिक इतिहास भएका प्राग्ऐतिहासिककालीन सँधियार मित्र राष्ट्र हुन् यी। हिमालय पर्वतभन्दा पुराना मानिएका चीनको स्वशासित प्रदेश तिब्बतबाट उद्गमित अरुण, भोटेकोसी र नेपालको त्रिशूलीमा मिसिएको तिब्बतका केरुङ नदी र लेङ्दे नदी छन्। साथै तिब्बतको माप्चा चुंग अर्थात् माप्चा खम्बाव बाट उद्गमित हुम्ला कर्णाली (सर्यु) पनि छन्। यी मुख्य चार नदी प्रणालीले चीन र नेपालको सभ्यता, धर्म, संस्कृति, व्यापार र सामाजिक सम्बन्धलाई जोडेको छ। तिब्बतमा उत्पत्ति भएका यी ठूला नदीबाहेक अन्य केही साना नदीहरू पनि नेपालभित्र प्रवेश गरेको पाइन्छ। चीननेपाल जलजडित सम्बन्धका रूपमा पनि बुझ्न सकिन्छ। अमेरिका पनि नेपालको घनिष्ट मित्र राष्ट्र हो। अमेरिका र नेपालबीच कूटनीतिक सम्बन्ध स्थापनाकालदेखि नै सौहाद्रपूर्ण पारस्परिक सहयोग आदानप्रदान भइआएको छ। अमेरिका, चीनजस्ता विश्व महाशक्ति राष्ट्रहरूको प्रसँग केलाउँदा नेपालका लागि अमेरिका र चीन दुवै समान हुन्, हुनुपर्छ। असंलग्न, तटस्थ, समसामीप्य, प्रतिरक्षात्मक र समदूरीको विदेश नीतिमा आधारित सम्बन्धबाट अगाडि बढिरहेका मैत्रीपूर्ण मुलुक हुन्। नेपाल शान्तिपूर्ण सहअस्तित्वमा विश्वास गर्ने राष्ट्र भएकाले पनि अमेरिका र चीन मिलेर वैश्विक मानव सभ्यताको विकास र समृद्धिमा जुट्नु पर्ने सन्देश दिँदै आएको छ। तर समयसमयमा अन्य राजनीतिक मामिलामा जस्तै ताइवान मामिलामा पनि अमेरिका र चीनबीच सामरिक टकराव बढ्ने गरेको देखिन्छ। नेपालले ताइवान मामिलालाई नजिकबाट बुझ्दै आएको छ। किनकि नेपालले पनि अन्य देशले जस्तै एक चीन नीति अवलम्बन गरी तिब्बत र ताइवान दुवैलाई चीनको अभिन्न अंगका रूपमा मान्यता प्रदान गरेको छ। मुख्य चार नदी प्रणालीले नेपाल र चीनको सभ्यता, धर्म, संस्कृति, व्यापार र सामाजिक सम्बन्धलाई जोडेको छ। दुई देशको सम्बन्ध जलजडितका रूपमा पनि बुझ्न सकिन्छ। ताइवान मामिलालाई लिएर अमेरिका पुनः आक्रमक सामरिक रणनीतिमा उत्रिएको छ भने चीन प्रतिरक्षात्मक अवस्थामा रही त्यसको प्रत्याक्रमणका लागि तयारी अवस्थामा रहेको देखिन्छ। अन्तर्राष्ट्रिय सम्बन्धमा प्राचीन भौगोलिक स्वामित्वको ऐतिहासिक एवं पुराताŒिवक अधिकार, कानुनी तथा व्यावहारिक भोगचलन, युद्ध सामथ्र्य (शक्ति) बाट जितेर भूभाग आर्जन गरेको पाइन्छ। सोको मूल्य मान्यतालाई पनि एक ठोस प्रमाणका रूपमा लिने गरेको पाइन्छ। जनगणतन्त्र चीनको राज्य परिषद्अन्तर्गत रहेको ताइवान सम्बन्धी कार्यालय र सूचना कार्यालयले ३१ अगस्ट १९९३ मा ताइवान प्रश्न र चीनको पुनःएकीकरण शीर्षकमा एक आधिकारिक श्वेतपत्र प्रकाशित गरेको थियो। प्रस्तुत श्वेतपत्रमा ताइवान प्राचीन समयदेखि चीनको भाग रहँदै आएको उल्लेख छ। चिनियाँ जनताले नै सबैभन्दा पहिला ताइवानको विकास गरेको तथ्य सो प्रतिवेदनमा छ जुन सार्वजनिक गरिएको छ। सो तथ्य करिब १७ सय वर्षअघि संकलित लिन हाई भौगोलिक कोषमा उल्लेख गरी ताइवानसम्बन्धी लेखिएको विश्वकै पहिलो ऐतिहासिक प्रमाणिक विवरणको रूपमा रहेकोे चिनियाँ प्रष्टोक्ति छ। १७ सय वर्षअघि तीन राज्यको समयमा वुको राज्यको सेनविङद्वारा सामुद्रिक भौगोलिक शब्दकोश सिबोर्ड भौगोलिक कोषमा संकलित ताइवानसम्बन्धी लेखिएको पहिलो विवरण छ। जसअनुसार १० हजारभन्दा बढी मानिस सहभागी धेरै यात्रा दलहरू वुको राज्य (तेस्रो शताब्दी एडी) र सुईवंश (सातौं शताब्दी एडी) द्वारा क्रमशः ताइवान पठाइएको थियो। सातौं शताब्दीको सुरुआतदेखि मातृभूमि चीनबाट धेरै चिनियाँले ताइवानको विकासमा पाइला चाल्न सुरु गरेको अध्ययनले देखाउँछ। ताइवानमा मातृभूमि चिनियाँहरूको संख्या शताब्दीको अन्त्यमा एक लाख पुगे पनि १७औं शताब्दीको मध्यतिर चिनियाँ छिङ राज्यकालमा डच उपनिवेशवादीहरूले ताइवान कब्जा गरे। डच उपनिवेशवादीको वर्चस्व कायमै रहेको बुझिन्छ। फलस्वरूपः चिनियाँ छिङ राजवंश (सन् १६४४सन् १९१२) ले ताइवानको पश्चिमी तथा उत्तरी टापुका क्षेत्रहरू आफ्नो नियन्त्रणमा लियो। यस अवधिमा मिङ राजवंशप्रति वफादार चिनियाँ जनरल झेङ चेङकोङ जो ताइवानमा लोकप्रिय चिनियाँ देवता र सांस्कृतिक नायकको रूपमा चिनिन्छन्। उनले सन् १६६२ मा डच उपनिवेशवादीलाई ताइवानबाट निष्कासन गर्न सफल भए। वरिष्ठ चिनियाँ सैनिक अधिकारी चेङकोङले डच उपनिवेशवादीबाट ताइवान टापु फिर्ता लिए। त्यसको करिब दुई दशकपछि सन् १६८४ मा सम्राट् काङसीको २३औं वर्ष) ताइवानसियामन गस्ती दल र ताइवान प्रशासनले न्यायिक अधिकार क्षेत्रको अभ्यास गरेका छन्। फुजियान प्रान्तको अधिकार क्षेत्रअन्तर्गत तीन काउन्टी ताइवान (अहिलेको चियायी) निर्माण गरे। सन् १७१४ (सम्राट काङ्सीको ५३औं वर्ष) मा ताइवानका लागि शाही निरीक्षकको कार्यालय स्थापना गरियो। पछि निर्मित चाङघुवा काउन्टी र ताङसुई क्यान्टनलाई समाहित गरेर ताइवान सियामन गस्ती दललाई ताइवान र सियामनको प्रिफेक्चुरल एडमिनिस्ट्रेशन भनी पुनः नामकरण गरियो। सन् १७२७ (सम्राट् योङसेङको शासनकालको पाँचौं वर्ष) मा टापुमा नयाँ पेङ्घु क्यान्टनलाई समाविष्ट गर्दै ताइवानको प्रिफेक्चुरल प्रशासनको रूपमा पुनस्थापित गरियो। जसलाई पछि ताइवानको प्रिफेक्चुरल गस्ती दलमा पुनःएकीकरण गरियो। यसरी यो भूभाग औपचारिक रूपमा ताइवान भनेर चिनियो। यसरी चिनियाँ राजनीतिक कालक्रमसँगै सन् १८८५ मा ताइवानलाई चिनियाँ छिङ साम्राज्यको प्रान्तका रूपमा घोषणा गरियो। त्यसयता सन् १८९३ तिर छिङ सम्राट् गुवाङसुको शासनकालको १९औं वर्ष) ताइवानमा मातृभूमि चिनियाँको जनसंख्या ५ लाख ७ हजार वा त्यसभन्दा बढी परिवारमा २० लाख ५४ हजारभन्दा बढी भई करीब दुई सय वर्षमा २५ गुणाले वृद्धि भएको अध्ययनको निष्कर्ष छ। चिनियाँ विद्वान् भन्छन् ः यो नै कसरी ताइवान चीनको अरू भागजस्तै विकसित भयो र यहाँ विभिन्न जातिका चिनियाँ जनता बसोबास गर्न थाले भन्ने ऐतिहासिक तथ्य थियो। सुरुवातबाटै ताइवानी समाजले चिनियाँ संस्कृतिको परम्परालाई अंगीकार गर्दै आएको र ताइवान टापु आधा शताब्दी (सन् १८९५ देखि सन् १९४५ सम्म) जापानको कब्जामा रहँदा पनि यो आधारभूत तथ्य परिवर्तन नभएको चिनियाँको दाबी छ। सन् १८९५ मा प्रथम चीनजापान युद्ध भयो। सो युद्धमा चीनको पराजय भयो। जापानले चीनको पराजयपछि चिनियाँ छिङ सरकारलाई सिमोनेसेकी सन्धि मा हस्ताक्षर गर्न बाध्य गराए। त्यसलगत्तै चीनले त्यसप्रति गहिरो दुःख अनुभूति गर्दै आइरहेको थियो। यसरी सो सन्धिका कारण चीनले ताइवान र पेङघु टापु जापानलाई दिन बाध्य भएपछि जापानले चीनबाट सो टापु प्राप्त गर्न सफल भएको थियो। जापानले ती ताइवान र पेङघु टापुलाई सन् १८९५ देखि सन् १९४५ सम्म ५० वर्ष निरन्तर आफ्नो नियन्त्रणमा राख्यो। चीनले पैतृक स्वामित्वका रूपमा मान्दै आएका ती गुमेका ताइवान र पेङ्घु टापु पुनः फिर्ता लिने उद्देश्यबाट पछि हट्न चाहेन। चीनले रणनीतिक लक्ष्य पूरा गर्न जापानविरुद्ध सन् १९३७ जुलाईदेखि सन् १९४४ सम्म करिब सात वर्षभन्दा लामो युद्ध गर्यो। अन्ततः चीनले सो युद्धमा पुनः विजय प्राप्त गर्यो, जापानले आत्मसमर्पण गर्यो। त्यसपछि चीनले सन् १९४५ मा जापानबाट ताइवानलाई पुनः फिर्ता लिने प्रक्रिया अगाडि बढायो। त्यसअनुसार जापानले पोटसडाम घोषणा, कायरो घोषणाहरूलाई निःसर्त स्वीकार गर्दै, औपचारिकरूपमा ताइवानमाथिको आफ्नो सार्वभौमसत्ता त्याग्यो। सो टापु चीनलाई फिर्ता दिएपछि पुनः चीनको सार्वभौमसत्ताअन्तर्गत आएको थियो। तर चियाङ काइसेक प्रमुख रहेको कोमिन्ताङ गुटकै आन्तरिक कारणले पुनः सन् १९४९ पछि ताइवान अस्थायी रूपमा मातृभूमि चीनबाट छुट्टिएको रहस्य पनि संसारलाई थाहा भएकै विषय हो। यी प्रमाणहरूले ताइवान चीनको अविभाज्य अंग रहेको तथ्यलाई परिवर्तन गर्दैन भन्ने चीनको दाबी छ। परिणामतः जापानले २८ अप्रिल १९५२ देखि लागू हुने सन् फ्रान्सिस्को सन्धिको नं (३) लगायतका आर्टिकलहरूलाई निःसर्त स्वीकार गर्दै, औपचारिक रूपमा ताइवानमाथिको आफ्नो सार्वभौमसत्ता त्याग्यो। उसले चीनलाई फिर्ता दियो र ताइवान पुनः चीनको सार्वभौमसत्ताअन्तर्गत आयो। त्यसलाई राजनीतिक व्यवस्थापन गर्ने क्रममा करिब तीन दशकको अन्तरालमा चीन सरकारले सन् १९७० को अन्त्य र ८० को दशकको सुरुमा शान्तिपूर्ण पुनःएकीकरण र एक देश दुई व्यवस्था (एक चीन दुई प्रणाली) लाई आधारभूत तथा निर्देशित सिद्धान्तका रूपमा अघि सार्यो। चीनले यो सिद्धान्तलाई राज्यको दीर्घकालीन आधारभूत नीतिका रूपमा मौलिक अधिकार उपभोग गर्दै आएको जनाएको छ। ताइवान चीनको पुरानै सार्वभौमसत्ताअन्तर्गतको अभिन्न अंग रहिआएको सिद्धान्तलाई अन्तर्राष्ट्रिय कानुन र अभ्यासले अनुमोदन गरेको चिनियाँ अडान छ। किनकि १ अक्टोबर १९४९ मा जनगणतन्त्र चीन स्थापना भइसकेपछि तत्कालीन १६० मुलुकसँग चीनको प्रत्यक्ष सम्बन्ध छ। सोहीअनुसार कूटनीतिक सरकार बनेको चिनियाँ स्रोतहरूले जनाएका छन्। यो विषयलाई लिएर संयुक्त राष्ट्रसंघको साधारणसभाले २५ अक्टोबर १९७१ मा एउटा २७५८ संकल्प प्रस्ताव पारित गरेको थियो। जसमा जनगणतन्त्र चीन सरकार संयुक्त राष्ट्र संघमा चीनको एक मात्र वैधानिक प्रतिनिधि सरकार रहेको उल्लेख छ। यसरी जनगणतन्त्र चीन संयुक्त राष्ट्रसंघ सुरक्षा परिषद्का पाँच भिटो शक्ति प्राप्त सदस्य राष्ट्रमध्येको एक बन्यो। यसले संयुक्त राष्ट्रसंघमा गणतन्त्र चीनको सबै कानुनी अधिकारलाई पुनः प्राप्त गराउन सफल भयो। यही समयमा विश्व संगठनबाट ताइवान अधिकारीको प्रतिनिधि लाई निष्कासन गरिएको थियो। सो मितिदेखि संयुक्त राष्ट्रसंघ र विश्वमा एक चीन मात्र रहेको र चीनको ताइवान एउटा अविभाज्य अंग रहेको विश्वले स्वीकार गर्दै आएको पाइन्छ। साथै जनगणतन्त्र चीन सरकार सिंगो चीनको एक मात्र वैधानिक प्रतिनिधि भएको समेत स्वीकारेको छ। उल्लिखित पृष्ठभूमिमा उभिएर पछिल्ला विकसित घटनाक्रम अवलोकन गर्दा, ताइवान सरकारकै अनुरोधलाई मध्यनजर राखी ताइवानमाथि अमेरिकाको समर्थन रहँदै आएको अमेरिकी दाबी छ। तर चीनले त्यसलाई कुनै हालतमा स्वीकार नगर्ने र ताइवान चीनको अभिन्न अंग रहेको हुँदा एक चीन नीतिलाई अमेरिकाले निःसर्त सम्मान गर्नु पर्नेमा जोड दिँदै आएको छ। त्यसो त कूटनीतिक नारामा अमेरिकाले पनि राजनीतिक रूपमा एक चीन नीतिलाई स्वीकार्दै आएको जनाउँछ। तर, रणनीतिक व्यवहारमा यी दुवै राष्ट्र आआफ्नो तर्फबाट सामरिक तयारीमा जुटिरहेका देखिन्छन्। लेखक त्रिभुवन विश्वविद्यालयमा नेपालचीन सम्बन्ध मा विद्यावारिधि गर्दैछन्।"
कमजोरी बुझौं,"एक समयको कुरा हो। कछुवाले सडक छेउको खेतबारीमा भुइँकटहर (अनारस)को खेती गथ्र्यो। त्यो खेती खोलाको छेउमा थियो। जहाँ सुन्तला, आँप र अन्य फलफूल पनि रोपिएका थिए। समयमै टिप्न नभ्याउँदा पाकेका फलहरू प्राय: भुइँमा झरेका हुन्थे। जब कछुवाको खेतमा यसरी फल पाक्छन्। कागले आफ्ना बच्चाबच्ची लिएर जान्थ्यो र सबै मिलेर ती फल खान्थे। बोटबाट झरेका फल खाँदा कछुवालाई कुनै दु:ख मनाउ थिएन। जब उनीहरू त्यहाँ पुगेर बोटमा रहेका राम्रा फल पनि टोकेर वा ठुंगेर बिगारिदिन्थे तब कछुवालाई कागदेखि दिक्क लाग्न थाल्यो। कछुवा त्यस्ता फल न बेच्न सक्थ्यो न उपहारका लागि लैजाने मानिसले रुचाउँथे। बोटमै भएका भुइँकटहर ठुंगिदिने गर्न थालेपछि त्यो फल कुहिन थाल्थ्यो। कुहिएपछि दुर्गन्ध फैलिन्थ्यो। त्यसपछि अरू जनावारले पनि थाहा पाउँथे र आएर बाली नष्ट पारिदिन्थे। कछुवालाई अब काग र तिनका बचेरादेखि दिक्क लाग्यो। उसले तिनलाई चेतावनी दियो तर मानेनन्। कछुवा खेतमा ढुकेर बस्न थाल्यो। काग आएपछि भिड्ने सुर बनायो। कछुवा देखेपछि काग रुखमा बस्थ्यो। कछुवा रुखमा चढ्न सक्दैनथ्यो। झुक्याएर फल खाइदिन्थ्यो। कछुवालाई लाग्यो जसरी पनि कागलाई फल बिगार्न दिनु हुँदैन। उसले स्थानीय पुजारीलाई बोलायो र भन्यो, तपाईंले त्यो कागलाई सराप दिनुहोस् ताकि उसले मेरा फल नबिगारोस्। त्यो कुरा कागका कानमा पर्यो। ऊ डरायो र कछुवासामु आएर माफी माग्यो। माफी पनि पायो। तर, कछुवाले यो कुरा जसलाई भेटे पनि भनिरहन्थ्यो। हरेकको मुखबाट आफ्नोबारेको त्यो कुरा सुनिरहेपछि कागलाई दु:ख लाग्यो। आफूले माफी मागेपछि कछुवाले माफ गरेपछि पनि किन यसरी अपमान गरिरहन्छ ? भनेर कागले पुरानै कर्म दोहोर्याउँछ। कागलाई लाग्छ कि भनेको मानेपछि पनि किन मलाई अरूका सामु उडाइन्छ ? कागले पनि स्थानीय पुजारीलाई भने, कछुवालाई पनि सराप दिनुहोस् कि उसले यसरी अरूको बेइज्जत नगरोस्। कछुवाको कानमा कुरा पुग्यो। उसले पनि कागसँग माफी माग्यो। नैतिक शिक्षा : कसैले कसैलाई अनावश्यक दु:ख दिनु हुँदैन। अरूको गल्ती देख्नेले आफ्नो पनि कमजोरी थाहा पाउनु पर्छ।"
वाद अर्थात् बेकार,"देशमा सबैभन्दा पहिले सुध्रिनुपर्ने मुहान नै राजनीतिको हो। सुध्रिनुपर्ने पहिलो व्यक्ति देशका प्रधानमन्त्री नै हुन्। देशमा धेरै पार्टी आए। प्रजातन्त्र, लोकतन्त्र र गणतन्त्र पनि आए। तर पनि सुशासन कायम भएन। सबै दल भ्रष्टाचारको दलदलमा फसे। कुशासनमा फसे। गुट, उपगुटबाहेक अरूमा लागेनन्। आफ्नै स्वार्थपूर्तिमा मात्र लागे। नेपाल प्रहरीमा रहेर २९ वर्ष सेवा गरें। यही क्रममा यो सबै देखें र बुझें पनि। प्रहरीबाट राजीनामा दिइसकेपछिका दिनमा यस्तो लाग्यो कि यो सबै थाहा पाएर पनि चुप लागेर बस्नु सही होइन। देशमा विभिन्न पार्टी च्याउसरी उम्रिरहेका थिए। कुनै पनि पार्टीबाट केही भएको छैन। किन फेरि कांग्रेस, कम्युनिस्ट र माओवादी नै ? भन्ने लाग्यो। अब हामीले पनि नयाँ ढंगले अगाडि बढ्नुपर्छ भनेर नेपाल सुशासन पार्टी खोल्ने निर्णय गर्यौं। सबैलाई आह्वान पनि गर्छु कि नेपाललाई माया गर्ने मान्छे र साँच्चिकै सुशासन चाहने मान्छे यस अभियानमा जोडिऔं। अरू पार्टीमा पनि धेरै राम्रा मानिस छन्। तर, ती सबै पाखा लगाइएका छन्। हालै भएका महाधिवेशनहरूमा ती छर्लंगै देखिएको छ। त्यसैले राष्ट्रियता जोगाउने र देशमा समृद्धि ल्याउने हो भने यस अभियानलाई अगाडि बढाऔं। कांग्रेसका हुन् या कम्युनिस्टका सबै राम्रा मान्छेलाई यो आह्वान गर्न चाहान्छौं कि आउनुस् देश विकासका लागि नयाँ ढंगबाट अगाडि बढौं। देशमा सुशासन कायम गरेर समृद्धिको बाटोमा अगाडि बढौं। हिजोका दिनमा पहिलो पुस्ताका नेताले धेरै त्याग गरेर राजनीतिमा आएका थिए। तर पनि उनीहरूबाट व्यापक भ्रष्टाचार भयो। कुशासन व्याप्त भयो। भागबन्डामा विश्वास गरे। नातावाद र कृपावादलाई प्रश्रय दिए। चाकडी र लम्पसारवादमा विश्वास गरे। उनीहरूबाट त केही भएन भने अहिलेका दोस्रो र तेस्रो पुस्ताका नेताले झन् के त्याग गरेका छन् र ? राजनीति र त्यागको गहिराइ नबुझेका युवाबाट हामीले आशा गर्ने ठाउँ कमै होला। अहिले जेमा पनि राजनीति हावी छ। जे पनि भागबन्डामा चलेको छ। संवैधानिक निकायहरूमा राम्रा मानिस आउनुपर्नेमा हाम्रा आइरहेका छन्। हुन त भोलिको नेपाल आजका युवाकै हातमा छ। यस अर्थमा अब सबै पार्टीका राम्रा मान्छे एकै ठाउँमा जोडिनुपर्छ भन्ने लागेको हो। यहाँ वाद जे भए पनि चाहिएको सुशासन नै हो। यहाँ पारदर्शिता हुनुपर्यो, उत्तरदायी हुनुपर्यो अनि जवाफदेहिता पनि हुनुपर्यो। सबैलाई समान व्यवहार हुनुपर्यो। विधिको शासन लागू गर्नुपर्यो। दण्डहीनताको अन्त्य हुनुपर्यो। मानवअधिकारको संरक्षण हुनुपर्यो। कतिपय ठाउँमा राम्रा काम नभएको पनि होइन। राजनीतिक आरोह, अवरोहले नागरिक पनि सचेत भइसकेका छन्। यद्यपि आमनागरिकले विश्वासयोग्य नेता पाएका छैनन्। नयाँ पार्टी खोलेकाले होला, धेरैले मलाई पनि भनिरहेका छन्, जुन जोगी आए पनि कानै चिरिएका त होला नि। तपाईं पनि उही पाराको त होला नि ? तपाईंहरूले मलाई २९ वर्ष परीक्षण गर्नुभएको छ। यदि तपाईंलाई पनि यो कानै चिरिएको जोगीझैं लाग्छ भने समर्थन नगर्नुस्। विश्वास छ भने सघाउनुस्। बोलेर होइन, गरेरै देखाउँछौं। सबै पार्टीका घोषणापत्र हेर्यौं। सबै बडो गज्जबका छन्। दुर्भाग्य, कुनै पनि कार्यान्वयन भएका छैनन्। हामी कार्यान्वयन गरेर देखाउँछौं। गर्न सकेनौं भने तपाईंहरूका सामु माफी मागेर नेतृत्व हस्तान्तरण गर्छौं। अहिले के देखिएको छ भने न आफू गर्ने, न नेतृत्व हस्तान्तरण गर्ने। नयाँ पुस्तालाई अवसर दिनु पर्यो। युवा पुस्तालाई प्रशिक्षण दिएर नेतृत्व हस्तान्तरण गर्दै जानुपर्छ भन्ने हाम्रो सोच छ। नेपालमा विवेकशील साझा पार्टी स्थापना हुँदा ठूलो आशा थियो। समयको क्रमसँगै यो जोडिने, फुट्ने, जोडिने फुट्ने भइरह्यो। अपेक्षाकृत काम नहुने देखेर होला नयाँ पार्टीले पनि विश्वास गुमाउँदै लगेको भान हुन्छ। नयाँ पार्टीबाट नागरिकले जुन अपेक्षा गरेका थिए, त्यसअनुसार उहाँहरू चल्न सक्नु भएन। पछिल्लो आमनिर्वाचनमा यूएनको मिसनमा सुडानमा कार्यरत थिएँ। व्यक्तिगत खर्चमा सात सय डलर प्लेन भाडा तिरी नेपाल आएँ र रवीन्द्र मिश्रजीलाई भोट हालेको थिएँ। देशका लागि यो पार्टीले केही गर्ला भनेर। तर, नेतृत्वमा न बलिदान न त आत्मसम्मान केही देखिएन। भोलिका दिनमा नागरिकले सोचे जति गरौंला, नगरौंला। दृढ संकल्प, प्रतिबद्ध, इमान्दारी र निष्ठावान् भएर नागरिकसामु देखाउँछु। अहिले जेमा पनि राजनीति हावी भएको छ। जे पनि भागबन्डामा चलेको छ। संवैधानिक निकायहरूमा राम्रा मानिस आउनुपर्नेमा हाम्रा आइरहेका छन्। अख्तियार दुरुपयोग अनुसन्धान आयोगमा राम्रा मानिस गयो भने उसले भ्रष्टाचारीलाई छाड्दैन। हाम्रो एउटै मान्यता छ, नेपालवादलाई संरक्षण गर्ने। परनिर्भर होइन, आत्मनिर्भर हुनुपर्छ भन्ने मान्यतामा छौं। भ्रष्टाचारसम्बन्धी सूचकांक हेर्दा नेपाल भ्रष्ट देशकै सूचीमा छ। युवालाई रोजगारी दिन सकेका छैनौं। विदेश जानेले पठाएको रेमिट्यान्स देखेर सरकार रमाइरहेको छ। प्रत्येक दिन सरदर दुईवटा लास आउँछन्, त्यो देख्दैन सरकार। शिक्षा र स्वास्थ्य निःशुल्क हुनुपर्ने हो तर त्यस्तो केही सम्भावना पनि छैन। शिक्षकले राजनीति गर्छन् यहाँ। धेरै विकृति र विसंगति हटाउनु छ। नेपाललाई किन सात वटा प्रदेश चाहियो ? यति सानो देशमा किन आठ सय माननीय चाहियो ? के राजनीति जागिर दिने थलो हो ? राजनीति सेवा हो कि पैसा कमाउने भाँडो ? राजनीति बिग्रिएर सबै क्षेत्र धराशायी बन्दै छन्। अहिलेको हाम्रो निर्वाचन प्रणालीबारे सबैलाई थाहा छ। करोडौं रुपैयाँ खर्च भइरहेको छ। सिंहदरबारदेखि, प्रदेश र स्थानीय तहसम्म भ्रष्टाचार व्याप्त छ। त्यसको छानबिन पनि हुँदैन। किनकि छानबिन गर्ने निकाय नै सही व्यक्तिबाट सञ्चालित छैन। अख्तियारका पूर्वआयुक्तहरू र पूर्वप्रमुखहरू नै भ्रष्टाचारका अनुसन्धानमा परेका देखेकै छौं। न्यायालयमा शक्ति पृथकीकरणको भनाइ एउटा छ, गराइ अर्कै छ। कार्यपालिका, न्यायपालिका र व्यवस्थापिकाको हालत उस्तै छ। विज्ञहरूको यहाँ मूल्यांकन हुँदैन। विदेशमा बस्ने नेपालीलाई सरकारले इज्जत दिन सकेको छैन। राष्ट्रियतामा लम्पसारवाद हावी भएको छ। राष्ट्रिय सुरक्षा नीति छैन। प्रणालीले काम गरेको छैन। त्यसैले यिनै विसंगति र विकृति हटाउन नयाँ पार्टी खोलेका हौं। यसमा सबै राम्रा मान्छेलाई अटाउने सोच छ। आउनुस्, नयाँ ढंगले अघि बढौं। अहिलेका पार्टीले देशलाई उन्नतिमा पुर्याउँछन् भन्नेमा विश्वस्त हुन सक्दिनँ। राम्रा मान्छेको चयन गरी कुनै आग्रह र पूर्वाग्रह नगरी उहाँहरूलाई उचित स्थान दिएर अगाडि बढ्ने निर्णय गरेका छौं। तर यो त्यति सजिलो पनि छैन। किनकि अहिलेको अवस्थामा कार्यकर्ता स्वरोजगारको नाममा होस् वा युवा सशक्तीकरण अथवा अन्य विभिन्न नाममा तलब खाएर बसेका छन्। विकास कागजमा हुन्छ। यथार्थमा सबै भागबन्डा गर्छन्। सबै कार्यकर्ताले बाँडीचुँडी खाइरहेका छन्। यस्तो प्रवृत्तिविरुद्ध कसै न कसैले त बोल्नु पर्यो नि। बुझेदेखेको मान्छेले बोलेन भने त उनीहरूलाई लाइसेन्स दिएजस्तो भयो। बदमासी गर्न पार्टीहरूलाई पालैपालो लाइसेन्स दिएजस्तो भयो। त्यसैले देशमा समृद्धि ल्याउने हो भने यसलाई तोड्न सक्नुपर्छ। हामी आउट अफ बक्स जान सकेनौं भने कहिले पनि समुन्नत राष्ट्र बनाउन सक्दैनौं। वाद भनेको बेकारको कुरा हो। साम्यवाद रे, समाजवाद रे। सिद्धान्तमा को अडेको छ ? सिद्धान्तभन्दा सत्तामा र नीतिभन्दा रणनीतिमा जोड दिएका छन् यिनले। त्यसैले हामीले चाहेको भनेको नेपालवाद मात्र हो। सुशासन भनेकै समावेशिता हो। यसका मुख्य विशेषतामा पारदर्शिता, जवाफदेहिता, उत्तरदायित्व र विधिको शासन पर्छ। महिला, जनजाति, दलित आदि सबैलाई समेटेर अगाडि बढ्ने लक्ष्य छ। भ्रष्ट र अपराधीको पैसा स्विकार्दैनौं। नेता रिझाएको भरमा हाम्रो पार्टीमा कसैको पनि मूल्यांकन हुँदैन। संगठन विस्तार र नागरिकले कति रुचाए भन्ने महŒवपूर्ण आधार बनाएयौं। यी सबै रेकर्डलाई सुरुदेखि नै डिजिटलाइज्ड गर्छौं। विदेशमा बस्ने नेपालीको विशेषज्ञतालाई पनि प्रयोग गछौं। देशमा सबैभन्दा पहिले सुध्रिनु पर्ने मुहान नै राजनीतिको हो। सुध्रिनुपर्ने पहिलो व्यक्ति देशका प्रधानमन्त्री नै हुन्। त्यसपछि मन्त्री हुँदै क्रमशः तलका। मुहान सफा भए मात्र तलसम्म सफा पानी बग्ने हो। दुर्भाग्य, हाम्रो मुहान नै फोहोर भइदियो। त्यसैले यो मुहानलाई नै सफा गर्नु आजको आवश्यकता हो। त्यसमा भएका विकृति र विसंगतिलाई हटाउन नसके देशले कोल्टे फिर्ने छैन। यसका लागि जुनसुकै मूल्य चुकाउन तयार हुनुपर्ने बेला भएको छ। राम्रा मान्छेलाई आह्वान गर्छु कि, आउनुस्, हामी नयाँ ढंगले अगाडि बढौं र सुशासनयुक्त राष्ट्र बनाउने अभियान सफल पारौं। लेखक नेपाल सुशासन पार्टीका संयोजक हुन्।"
"शरीर स्वस्थ छ सबै छ, स्वस्थ छैन केही छैन","नियमित योग र ध्यानमार्फत जीवन शक्तिको विकास हुन्छ। यसबाट शरीरका ८० प्रतिशत रोग नियन्त्रण गर्न सकिन्छ रोगी भएपछि अझ एकपछि अर्को रोग थपिँदै गएको बेला थाहा हुन्छ, शरीर स्वस्थ ठिक छ सबै छ, स्वस्थ छैन केही छैन। जो बिरामी भयो, पीडा उसैलाई थाहा हुन्छ। हो, यो जगत्मा स्वास्थ्यजस्तो अर्को महŒवपूर्ण चिज केही छैन। अहिले शरीरमा अलिअलि तागत बल हुञ्जेल हामी केही कुराको पनि वास्ता गर्दैनौं। हाम्रा अग्रजहरूले यी सबैको हितमा काम गरेका छन्। त्यसलाई समेत हामीले बुझेर दैनिक जीवनमा प्रयोग गर्न सकेका छैनौं। नयाँ पुस्ता हामीले त्यसभन्दा एक फड्को मार्नुपर्ने हो। खै कहिले ? नागरिकको प्रतिनिधि भनिएका हाम्रा नेतालाई आफ्नो स्वास्थ्य कति प्यारो छ ? उपचारका लागि के गर्नुहुन्छ ? कहाँसम्म पुग्नुहुन्छ ? छर्लंगै छ। यथार्थ पनि त्यही हो, उहाँहरू स्वस्थ भए मात्र हामीले सेवा लिन पाउने हो। उहाँहरू नै अस्वस्थ भइदिनुभयो भने हामी सबै नागरिकको हात के होला ? नेताहरूले पनि नागरिकको स्वास्थ्य ख्याल राख्नुपर्छ। किनकि यदि देशका नागरिक नै अस्वस्थ भए भने उहाँहरूले गरेको विकास कसका लागि ? त्यो के प्रयोजनमा आउला ? हामी नागरिकले नेताको र नेताहरूले नागरिकको स्वास्थ्यको ख्याल राख्नु एकआपसमा कर्तव्य हुन आउँछ। आफ्ना नागरिक नै अस्वस्थ छन् भने नेताले गर्ने कुनै पनि कामको अर्थ हुँदैन। त्यसैले भनेको हुँ, स्वास्थ्य सर्वोपरि हो। हामीले स्वास्थ्य शरीरका लागि नगरेको त होइन, दिनहुँ गरेकै छौं। कति स्वास्थ्य चौकीहरू खुलेका छन्, अस्पताल बनायौं। तर त्यहाँभित्र पनि व्यापार देखिन्छ। समाज बदल्न नागरिकलाई स्वस्थ राख्नै पर्छ। धर्मको मूल आधार भनेकै स्वस्थ हो। शरीर, मन, भावना र चेतना चारै तहमा शुद्ध बनाउने निर्विकल्प उपाय हो, ऊर्जा ध्यान। अचम्म लाग्छ, यहाँ अस्पताल चल्छ कि चल्दैन ? नाफा हुन्छ कि हुँदैन ? यसमा हामी केन्द्रित छौं। स्वास्थ्य पनि व्यवसाय बन्यो। अर्काको पीडाबाट फाइदा कमाउने ! कहिले को बिरामी होला भनेर कुरेर बस्नुपर्ने व्यापार ? सेवा हुनुपथ्र्यो तर अफसोच ! कमाउने साधन बनेको छ अस्पताल। ठीक छ जस्तो छ, अस्वस्थ भएपछि गर्नै पर्यो उपचार त। चाहे त्यो जतिसुकै महँगो होस्। बिरामी भएपछि नाइँ भन्न मिलेन। भए वा नभए पनि खर्च त गर्नै पर्यो किनकि स्वस्थ हुनु छ। त्यसका लागि अस्पताल र स्वास्थ्य चौकीहरू बनाएर सहयोग पुर्याउनु भएको छ, संघ, संस्था, स्थानीय र केन्द्रीय सरकारहरूले। मात्र एउटा सल्लाह दिन चाहन्छु, जसरी यहाँहरूले अस्पताल र स्वास्थ्य चौकी आदि निर्माणका लागि काम र खर्च गर्नुभएको छ ठिक त्यसैगरी योगका लागि पनि काम गर्नुहोस्। कमसेकम एउटा टोलमा एउटा ध्यान योग प्रयोगशाला चाहिन्छ। मानिसलाई बिरामी हुनबाट बचाउने हो भने। यसको अर्थ यो होइन कि योग गर्नेबित्तिकै सबैथोक ठिक हुन्छ। सबैका आआफ्ना क्षेत्र छन्। कसैलाई पनि हामीले अलग गर्न मिल्दैन। डाक्टरहरूको आफ्नो भूमिका छ, वैद्यको पनि आफ्नै भूमिका छ। घरको भान्छामा हुने मरमसला औषधि पनि हुन् तिनको समेत रोग उपचारका लागि आफ्नै भूमिका हुन्छ। योग प्राणायामको पनि भूमिका यस्तै फरक खालको छ, विशिष्ट छ। योग गर्यो भने भाँचिएको खुट्टा पनि ठिक हुन्छ, म यो भन्दिनँ, होइन पनि। त्यसका लागि प्लास्टर गर्न अस्पताल पुग्नैपर्छ। यस्तै केही उपचारका लागि अस्पताल चाहिन्छ नै। तर, जति मानिसले अस्पतालमा गएर खर्च गरेका छन्, दुःख पाएका छन्। यदि नियमित रूपमा योग, प्राणायाम र ध्यान गर्ने हो भने आफ्नो जीवन शक्तिको विकास हुन्छ। जसले शरीरका ८० प्रतिशत रोग नियन्त्रण गर्न सक्छौं। यो अनुसन्धानले पुष्टि गरेको विषय हो। अहिलेका मानिस ३०, ३२ वर्ष भएको छैन, रोग लागेको भेटिन्छ। के भयो ? भनेर सोध्दा प्रेसर बढ्यो, सुगर भयो आदि भनिहाल्छन्। भन्छन्, यही उमेरमा यो पनि खानु भएन, त्यो पनि खानु भएन। खाउँ खाउँ भन्ने उमेरमै मन लागेका खानेकुरा बारेर बस्नु परेको छ। बिडम्बना यहाँ भन्दा नमजा जीवनमा के होला ? योग, प्राणायाम र ध्यान गर्यो भने यो अवस्था आउँदैन। जसले जे दिन्छ, मजाले खाए हुन्छ। यो रोग ऊ रोग भनेर गन्थन गरेर बस्नु पर्दैन। ६ दशक पुगें, रोग भनेको के हो ? अहिलेसम्म भोग्नु परेको छैन। छैन त छैन। गरे त हुँदो रहेछ नि। के के न गर्नुपर्छ भन्ने लाग्छ योग नगर्नेलाई। बिहानको डेढ घण्टा ५ बजेदेखि साढे ६ बजेसम्म धेरैको त सुत्ने नै समय हो। बिहान धेरै सुतेर रोग किन निम्त्याउने ? डेढ घण्टा छिटो उठे के बिग्रन्छ ? बरु धेरै कुरा सप्रन्छ। मान्छे धर्मका कुरा गर्छन्। वेदव्यासले १८ पुराण लेखे। पुराणको सार के छ भने, अरूको हितमा काम गर्नु नै पुण्य हो। अरूको अहितमा काम गर्नु पाप हो। धर्म भनेको फोटो अगाडि राखेर पूजा गर्नु मात्र होइन। जसले परोपकारका लागि खर्च गर्छ ऊ धार्मिक हो। सेवा नै शान्तिको मूल हो। सेवाले नै भवसागर तार्छ। जुनसुकै व्यक्ति वा संस्था हुन्, जसले अरूलाई स्वस्थ हुन सिकाउँछ, सहयोग गर्छ उसैलाई पुण्य मिल्छ। मुलुकभरका सबै स्थानीय सरकार सुरुआतमा हरेक वडामा कम्तीमा एउटा योग प्रशिक्षण केन्द्रका लागि भवनमा लगानी गरून्, नागरिक स्वस्थ बनाऊन्। एउटा ठूलो अस्पतालमा गर्ने लगानीले हरेक टोलमा योगका लागि ससाना भवन बनाउन पुग्छ। अस्पतालमा जस्तो बर्सेनि खर्च पनि गरिरहनु पर्दैन। न डाक्टर र कर्मचारीलाई तलब दिनुपर्छ। बरु नागरिकले रोग निको पार्न खर्च गर्दैनन् र रोग लागेर दुःख पनि पाउँदैनन्। जहाँ जहाँ फोहोर जम्मा हुन्छ, त्यहाँ त्यहाँबाटै रोगको उत्पत्ति हुन्छ। पेटमा जम्मा भएको फोहोर सहज निष्कासन भएन भने कब्जियत हुन्छ। अनि बिरामी सुरु हुन्छ। रगतमा फोहोर भयो भने पनि मान्छे बिरामी हुन्छ। हामीभित्र भएका ७२ करोड नाडीबाट ऊर्जा सञ्चालन हुन्छ, शक्ति सञ्चालन हुन्छ। त्यहाँ कहीँ कतै फोहोर जम्मा हुन दिनु हुँदैन। फोहोरको सफाइबाट सबै प्रकारका रोगको अन्त्य हुन सक्छ। हाम्रा अग्रजहरूले फोहोर सफा गर्ने विधि सिकाएका छन्। जसलाई धर्म भनिन्छ। संसार भनेको फोहोर जम्मा गर्ने विधि हो, अध्यात्म भनेको फोहोर सफा गर्ने विधि हो। अध्यात्मले सफाइ मात्र गर्छ। सफा बन्यौं भने स्वस्थ भयौं भने हामी आनन्दित हुन्छौं। सुखी बन्छौं र खुसी रहन सक्छौं। त्यसैले अध्यात्मले दिने आनन्द र सुखको आधार भनेकै सफाइ हो। योग, प्राणायाम र ध्यान गर्यौं भने शरीर शुद्ध हुन्छ। शरीर शुद्धिले मन र चेतनाको पनि शुद्धीकरण हुन थाल्छ। ध्यानले यसलाई माझ्दै लैजान्छ। शरीर, मन र वातावरण यी तीनवटै कुरा सफाइ गर्दै गयौं भने रोगले स्थान नै पाउँदैन। धेरैलाई थाहा नहुन सक्छ, शरीर मात्र होइन, मनमा पनि फोहोर हुन्छ र मानिस अस्वस्थ हुन्छ। मनको फोहोर भनेको काम, क्रोध, लोभ, मोह, ईष्र्या र द्वेष हुन्। यी सबैले मनलाई दूषित बनाउँछन्। मानिसमा नकारात्मक भावना जन्माउँछन्। जब मानिस नकारात्मक बन्छ तब उसले न आफूलाई सही बनाउँछ न अरूलाई सही बाटोमा हिँड्न नै दिन्छ। म सक्दिनँ, मबाट हुँदैन, सम्भव नै छैन आदि विचार जन्माउँछ र हरेक काममा असफलता देख्छ। जब योग, प्राणायाम र ध्यानको बाटो समात्छौं, तब हामी स्वस्थ्य हुन्छौं र सकारात्मक बन्छौं। जब मानिस सकारात्मक बन्छ, ऊ म सक्छु, म गर्छु, मबाटै सम्भव छ भन्ने बाटोमा पुग्छ। हरेक काम समयमै गुणस्तरीय ढंगले सफलतापूवर्क काम गर्न थाल्छ। चित्त शुद्ध भए ध्यान सम्भव हुन्छ। यसपछि शान्ति, समृद्धि, सुख र सफलता प्राप्त हुन थाल्छ। स्वस्थ नागरिकले नै हो देश विकासमा सहयोग गर्ने पनि। सबैले सबैका लागि मिलेर काम गर्नुपर्छ। स्वस्थ्य व्यक्तिबाट मात्र सेवा सम्भव छ, त्यसैले समाज बदल्न नागरिक स्वस्थ राख्नै पर्छ। अस्वस्थ व्यक्तिले सेवा दिन सक्दैन। धर्मको मूल आधार भनेकै स्वास्थ्य हो। शरीर, मन, भावना र चेतना चारै तहमा शुद्ध बनाउने एउटै मात्र निर्विकल्प उपाय हो, ऊर्जा ध्यान। ध्यानले मात्र पनि पुग्दैन, ऊर्जा ध्यान अनिवार्य हुनुपर्छ। जुन सिटामोलभन्दा पनि अगाडि छ। सिटामोललाई परिणाम दिन आधा घण्टा लाग्छ। ऊर्जा ध्यान गर्नुहोस्, टाउको दुखेको पाँच मिनेटमै ठीक हुन्छ। ऊर्जा ध्यान उधारो होइन, तँ धर्म गर मरेपछि स्वर्ग पुग्छस् भनेजस्तो होइन। ऊर्जा ध्यान नगद हो, अहिले ध्यान गर्नुहोस् अहिले नै परिणाम लिएर जानुहोस्। ऊर्जा ध्यानको कला सिक्नुहोस्। ऊर्जा तीन प्रकारका हुन्छन्, जगत् ऊर्जा, जीवन ऊर्जा र परम ऊर्जा। जसका कारण सबै ऊर्जा छ। हामी बोलीमा भरोसा गर्दैनौं, परिणाममा भरोसा गर्छौं। हामी बुझाइलाई होइन, भोगाइलाई महŒव दिन्छौं। आफैंले भोगेर आफ्नो भोगाइमा वास्तविकता जोडेर भरोसा गर्छौं। हामी सबैलाई आफूभित्रको जीवन शक्तिमा भएको जीवन ऊर्जालाई चिन्ने अवसर प्राप्त होस् भन्ने चाहन्छौं। आफ्नो जीवन ऊर्जालाई प्रयोग गरेर आफ्ना सम्पूर्ण समस्या समाधान गर्ने अवसर प्राप्त होस्। सबैलाई शुभकामना। लेखक जीवन विज्ञानका संस्थापक एवं जीवन विकास विशेषज्ञ हुन्।"
क्यानका ६ जना केन्द्रीय सदस्यद्वारा खेलाडीमाथिको कारबाही फिर्ता लिन माग,"काठमाडौं: नेपाल क्रिकेट संघ (क्यान) का ६ जना केन्द्रीय सदस्यहरुले खेलाडीमाथि गरिएको कारबाही फिर्ता लिन माग गरेका छन्। क्यानका केन्द्रीय सदस्यहरु छुम्बी लामा, ऋषिराम गौतम, अमितबीर पाण्डे, करण महतारा, मोहम्मद दाउत अन्सारी र संजय राज सिंहले पत्रकार सम्मेलन गर्दै खेलाडीमाथि गरिएको कारबाही फिर्ता लिन माग गरेका हुन्। क्यानले अनुशासन उल्लंघन गरेको भन्दै कप्तान ज्ञानेन्द्र मल्ल, उपकप्तान दीपेन्द्र सिंह ऐरी, सोमपाल कामी र कमलसिंह ऐरीलाई कारबाही गरेको थियो। क्यानले उनीहरुलाई कारबाही गर्दै सन् २०२२ को केन्द्रीय सम्झौतामा सुरुको ६ महिना सहभागी नगराउने निर्णय गरेको थियो। उनीहरुले खेलाडीमाथि नियोजित तरिकाले कारबाही गरेको बताएका छन्। कार्यसमिति बैठकमा एजेण्डा वितरण नगरी आफुखुसी प्रस्तावहरु ल्याएर छलफल गर्ने, आफूअनुकुल निर्णय गर्ने, त्यस्ता निर्णयहरु केन्द्रीय सदस्यले नै प्रेस विज्ञप्तिबाट थाहा पाउनुपर्ने अवस्था रहेको उनीहरुको आरोप छ। हेर्नस् विज्ञप्ति"
बागमती बाहिरियो,"धनगढी : प्रधानमन्त्री कप राष्ट्रिय महिला क्रिकेट प्रतियोगिताबाट बागमती र कर्णाली प्रदेश बाहिरिएका छन्। बागमतीले एउटा मात्रै जित निकाल्न सक्यो भने कर्णाली जितविहीन हुँदै प्रतियोगिताबाट बाहिरियो। मंगलबार भएको खेलमा बागमतीले सान्तवना जित निकाल्यो। समूह एको अन्तिम खेलमा बागमतीले कर्णाली प्रदेशलाई ७९ रनले हरायो। फाप्ला मैदानमा टस जितेर पहिले ब्याटिङ गरेको बागमतीले निर्धारित २० ओभरमा ६ विकेट गुमाएरमा एक सय ३० रनको योगफल खडा गरेको थियो। बागमतीकी कञ्चन श्रेष्ठले अविजित ४७ रन बनाइन्। यस्तै हेलिशा गुरुङले २५ र अस्मिना कर्माचार्यले १६ रनको योगदान दिइन्। कर्णालीका दिब्या धामीले तीन, एन्जिला क्षत्रीले दुई र निशा पराजुलीले एक विकेट लिए। जवाफी ब्याटिङ गरेको कर्णाली १८३ ओभरमा ५१ रनमा समेटियो। कर्णालीकी लक्ष्मी रिमालले सर्वाधिक १४ रन बनाइन्। बागमतीका आरती बिडारी र विपिशा शाहीले तीनतीन विकेट लिए। प्रतियोगितामा समूह एबाट प्रदेश १ विजेता र लुम्बिनी प्रदेश उपविजेता बनेका छन्। मंगलबार भएको खेलमा लुम्बिनी प्रदेशलाई ६७ रनले हराउँदै प्रदेश १ विजेता बनेको हो। प्रदेश १ ले टस जितेर पहिले ब्याटिङ गर्दै निर्धारित २० ओभरमा तीन विकेटको क्षतिमा एक सय १४ रन बनाएको थियो। प्रदेश १ की अप्सरी बेगमले सर्वाधिक ४४ रन बनाइन्। यस्तै काजल श्रेष्ठले ४० र कप्तान रुबिना क्षत्रीले १५ रन बनाए। लुम्बिनी प्रदेशकी नेरी थापा, मधु डिसी र सरस्वती पुनले एकएक विकेट लिए। जवाफी ब्याटिङ गरेको लुम्बिनीले निर्धारित २० ओभरमा नौ विकेट गुमाएर ४७ रन मात्रै बनाउन सक्यो। लुम्बिनीका कुनै पनि खेलाडीले दोहोरो अंकमा रन जोड्न सकेनन्। प्रदेश १ की कप्तान रुबिनाले तीन विकेट लिइन्।"

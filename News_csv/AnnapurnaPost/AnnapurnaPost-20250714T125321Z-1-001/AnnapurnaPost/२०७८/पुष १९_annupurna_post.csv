शीर्षक,विवरण
संंस्कृत पढ्दै इस्लाम युवा,"महोत्तरी : मटिहानी नगरपालिका८ का २० वर्षीय इस्लाम धर्मावलम्बी युवा मोहम्मद इस्राफिल अन्सारी एक सासमा लघु सिद्धान्त कौमुदिको सङ्ज्ञा प्रकरण फरर भन्छन् । सामान्यतया संस्कृत भाषा, साहित्य भनेको हिन्दू धर्म परम्पराका पनि उच्च ब्राह्मण जातिले पढ्ने, बुझ्ने विषय हो भन्ने परम्परागत मान्यता तोड्दै अन्सारीले औपचारिक शिक्षामै संस्कृत व्याकरण विषय रोजेका हुन् । अन्सारी मटिहानी७ मटिहानीस्थित राजकीय संस्कृत माध्यमिक विद्यालयका छात्र हुन् । कक्षा ८ देखि यसै विद्यालयमा पढ्नु भएका इस्राफिलको संस्कृत भाषा, साहित्यसहित अन्य अनिवार्यबाहेक ऐच्छिक विषय संस्कृत व्याकरण हो । संस्कृत आदिम भाषा हो, आदिकाल बुझ्न र पढ्न संस्कृत आवश्यक छ भन्ने लाग्यो, इस्राफिल भन्छन्, त्यसैले आफ्नो घरपायकको विद्यालयमा संस्कृत पढ्ने अवसर पूरा गर्दैछु । आपूलाई संस्कृत व्याकरणमा आचार्य ९स्नातकोत्तर० गर्ने इच्छा रहेको इस्राफिल बताउछन् । संस्कृत उच्च पठित हिन्दूको भाषा बताउने पनि भेटिन्छन्, तर भाषा कुनै जाति, समुदाय वा धर्म परम्परामा बाँधिएको हुँदैन भन्ने उदाहरण त मै छु, इस्राफिल भन्छन्, विद्यालयमा पढ्दा गुरुजन, सहपाठी साथी र अन्य कसैबाट अपहेलित हुनु परेको छैन, बरु मैले सबैबाट मायाँ र उत्साह नै पाएको छु । अब इस्लाम धर्म परम्परा र हिन्दूभित्रकै पनि जनजाति र दलित समुदायले संस्कृत विषयको पठनपाठन रोजेर धार्मिक सङ्कुचनको परम्परा तोड्दैछन् । इस्राफिल आफ्नो विद्यालयका जेहेन्दार विद्यार्थी रहेका विद्यालयका प्रधानाध्यापक ईश्वरी पौडेल बताउछन् । इस्राफिल जिज्ञासुसँगै मेहनती छन्, पौडेल भन्छन्, विद्यालयमा यिनी औसत हैन, राम्रा विद्यार्थीमध्येका हुन् । सबै विषयमा राम्रो मेहनत गर्ने इस्राफिल कम्प्युटर विज्ञानमा पनि राम्रो दख्खल राख्ने पौडेलको भनाइ छ । कम्प्युटरमा राम्रो दख्खल भएका इस्राफिललाई नगरपालिकाले कम्प्युटर अपरेटरको रोजगारी दिएको छ । धार्मिक सहिष्णुताको एक अपूर्व नमूना आफ्नो विद्यालय रहेको इस्राफिल सगर्व बताउछन् । जहाँ बालागुरु षडानन्दले पढेका थिए पछिल्लो समयमा केही महिना पहिलेदेखि विद्यालय अगाडिको धार्मिक महत्वको लक्ष्मीसागर तलाउमा प्रत्येक बिहीबार लक्ष्मीनारायणको सन्ध्याकालीन महाआरती थालिएको छ । इस्राफिलले यो महाआरतीमा सहभागिताका लागि उद्घोषण अपिल बनाका छन् । इस्राफिलको अपिल ज्यादै मिठासपूर्ण रहेको मटिहानीबासी बताउँछन् । विसं १७७५ मा तश्मैयाबाबा भनिने एक सन्तले स्थापना गरेको त्यतिखेरको संस्कृत पाठशाला कालान्तरमा मुलुककै संस्कृत शिक्षाको केन्द्र बनेको मटिहानीवासी सगर्व बताउँछन् । विगतमा मधेसका हुन् कि पहाडका ब्राह्मण जातिका हिन्दूमात्र पढ्ने गरेका विद्यालय अब सबै जातजातिको साझा ज्ञानकेन्द्र बनेको मटिहानी७ कै बासिन्दा जिल्लाका वरिष्ठ पत्रकार प्रेस स्वतन्त्रता सेनानी ८५ वर्षीय विन्देश्वरीप्रसाद मण्डल बताउछन् । संस्कृतमा माध्यमिक तहको पढाइ सकेपछि उच्च तहको अध्ययन गर्न यहीँ नै याज्ञवल्क्य लक्ष्मीनारायण विद्यापिठ ९संस्कृत क्याम्पस० भएको हुँदा पढ्न चाहनेका लागि सजिलो रहेको छ । विद्यापिठमा स्नातकोत्तरसम्मको अध्ययनअध्यापन हुने गरेको छ । विद्यालयमा अहिले १६० जना छात्रछात्रा छन् । यिनमा ब्राह्मणक्षेत्री ९खस आर्य०, पहाडमधेसका जनजाति र दलित समुदायका रहेका विद्यालयले जनाएको छ । हो, इस्राफिल फरक धर्म समुदायबाट विद्यालयका मेधावी छात्र हुन्, यिनलाई देखेर अब इस्लाम परम्पराभित्रका विद्यार्थी बढ्ने हाम्रो विश्वास छ, प्रधानाध्यापक पौडेलले भने । केवट, धानुक र कुर्मीलगायतका स्थानीय जनजाति र चमार तथा खत्वे जातिका दलित गरी अहिले २० भन्दाबढी विद्यार्थी रहेका पौडेलले जानकारी दिए । विद्यालयमा पछिल्ला चार वर्षयता नियमित अखण्ड रुद्राभिषेक पाठ हुन्छ । विद्यालयको छात्राबासमै बस्ने छात्रले अखण्ड रुद्राभिषेक सञ्चालन गर्दै आएका छन् । पूर्वकालमा सुन्ने गरिएको गुरुकूल परम्पराको छनक यहाँ देखिने गरेको छ । विद्यालयले महर्षि फाउण्डेशनको सहयोगमा एक जना ध्यानगुरु पाएको र उहाँले नियमित योग, ध्यान र नैतिक शिक्षा दिने गर्नुभएको विद्यालयले जनाएको छ । आजभन्दा ३०३ वर्ष पुरानो यो विद्यालय अहिले पहिलेका भवन र अन्य भौतिक संरचना भत्केर अभाव झेल्दैछ । यसबारे चासो बढाउन हामी लागिपरेका छौँ, प्रधानाध्यापक पौडेल भन्छन् । मुलुककै जेठो यो विद्यालयबारे स्थानीय तह, प्रदेश र केन्द्रसहितका सरकार र राज्यका अरु निकायको ध्यान पुग्न जरुरी भएको मटिहानीवासी बताउँछन् ।"
सोनमा गाँउपालिकाले दियो ४ दिन जाडो बिदा,"महोत्तरी : बाक्लो हुस्सु र शितलहरले जनजीवन प्रत्यक्षरुपमा प्रभावित भएपछि महोत्तरीको सोनमा गाँउपालिकाले सामुदायिक विद्यालयहरुमा जाडो बिदा दिएको छ । गाँउपालिकाको कार्यालयले पुस २० गतेदेखि पुस २३ गतेसम्म चार दिनको लागि जाडो बिदा दिएको हो । गाँउपालिकाका प्रवक्ता अशोककुमार यादवका अनुसार गाँउपालिकाभरिमा संचालित १७ वटा सामुदायिक विद्यालय, एउटा निजी विद्यालय र एउटा मदर्शामा बिदा दिइएको हो । वर्षे बिदाबाट कट्टा हुनेगरी सो बिदाको व्यवस्थापन गरिएको प्रवक्ता यादवले जानकारी दिए । मौसम प्रतिकुलताको कारण घरबाट विद्यालय आउनका लागि ससाना बालबालिकाहरुलाई समस्या भएपछि पालिकाको निर्णयानुसार बिदा दिएको शिक्षा शाखाका प्रमुख राजकुमार साहले जानकारी दिए ।"
मुक्तिनाथ विकास बैंक १६औं वर्षमा प्रवेश,"काठमाण्डौं : मुक्तिनाथ विकास बैंक लिमिटेड १६औं वर्षमा प्रवेश गरेको छ । १६औं वर्ष प्रवेश गरेको अवसरमा बैंकले एकै साथ नेपालभर ३२वटा शाखा कार्यालयको उद्घाटन गरेको छ । बैंकको केन्द्रीय कार्यालयबाट डिजिटलरुपमा प्रदेश नं १ मा ४ वटा, प्रदेश नं २ मा ३ वटा, बाग्मती प्रदेशमा १३ वटा, गण्डकी प्रदेशमा २ वटा, लुम्बिनी प्रदेशमा ५ वटा र सुदूरपश्चिम प्रदेशमा २ वटा शाखा कार्यालयहरुको उद्घाटन बैंकका अध्यक्ष भरतराज ढकालले गरेको मुक्तिनाथ विकास बैंकले जनाएको छ । उद्घाटन समारोहमा बोल्दै अध्यक्ष ढकालले सदैव गुणस्तरीय सेवा प्रदान गर्दै अगाडि बढ्ने र विभिन्न वित्तीय तथा गैर वित्तीय सेवाको माध्यमद्धारा देशको अर्थतन्त्र र आवश्यकतामा बैंकले पनि योगदान दिने प्रतिबद्धता व्यक्त गरेका छन् । उद्घाटन समारोहमा बैंकका वर्तमान सञ्चालक, पूर्व सञ्चालक, संस्थापक सेयरधनी, बैंकका उच्च पदाधीकारीहरु तथा शाखा प्रबन्धकहरुको उपस्थिति रहेको थियो ।"
घरबाट खसेर मृत्यु,बेनी : म्याग्दीको बेनी नगरपालिका७ मंगलाघाटमा निर्माणाधिन घरबाट खसेर सोमबार एक जनाको ज्यान गएको छ । तीन तला माथिबाट खसेर सख्त घाइते भएका अन्नपूर्ण गाउँपालिका७ हिस्तानका अन्दाजी ३२३३ बर्षका कृष्ण पुनको मृत्यु भएको जिल्ला प्रहरी कार्यालयले जनाएको छ । बेनी अस्पताल पुर्याउदा चिकित्सकले पुनलाई मृत घोषणा गरेका प्रहरी नायब उपरिक्षक श्यामकुमार राइले जानकारी दिए । घाइते पुनलाई प्रहरी र स्थानीयबासीले उद्दार गरेर अस्पताल पठाएका थिए । मृतक पुन सो घर निर्माणमा मजदुरको रुपमा काम गर्दथे । मृतकको शब परिक्षणका लागि बेनी अस्पतालको शवगृहमा राखिएको छ ।
प्रचण्ड ३५ वर्षदेखि निरन्तर पार्टीको कार्यकारी पदमा,"काठमाडौंः झण्डै १३ वर्ष भूमिगत जीवन बिताएका पुष्पकमल दाहाल प्रचण्ड फेरि नेकपा माओवादी केन्द्रको अध्यक्षमा चयन भएका छन्। पार्टीको जारी आठौं महाधिवेशनबाट नेता नारायणकाजी श्रेष्ठको प्रस्ताव र कृष्णबहादुर महराको समर्थनमा प्रचण्ड सर्वसम्मत अध्यक्षमा चुनिएका हुन्। उनको विकल्पमा अन्य नेताहरुले दाबी गरेनन्। कारण उनीसँगैका सहयात्री मोहन वैद्य किरण, बाबुराम भट्टराई र रामबहादुर थापा माओवादी केन्द्रमा छैनन्। २०४४ सालमा पार्टीको महासचिव भएदेखि प्रचण्डले निरन्तर माओवादीको नेतृत्व सम्हाल्ने मौका पाएका छन्। विगत ३५ वर्षदेखि पार्टी प्रमुख रहँदै आएका प्रचण्ड आगामी पाँच वर्षका लागि पुनः नेतृत्वमा चयन भएका हुन्। प्रचण्ड २०६२६३ को जनआन्दोलन पछि खुला राजनीतिमा प्रवेश गरे। संविधानसभा निर्वाचन २०६४ मा २ ठाउँबाट निर्वाचित उनी त्यसपछि नेपालको प्रधानमन्त्रीसमेत बने। तत्कालीन प्रधानसेनापति रुक्माङ्गद कटुवाल प्रकरणमा मुछिएपछि प्रचण्डले राजीनामा दिएका थिए। त्यसपछि उनले २०७३ साउन १९ गते दोस्रोपटक प्रधानमन्त्री चुनिएका थिए। संविधान सभाको चुनावमा उनी एक्ला उम्मेदवार भए पनि संसद्को बहुमतको आधारमा प्रधानमन्त्री घोषणा गरिएको थियो। दाहालको जन्म कास्की जिल्लाको तत्कालीन ढिकुरपोखरी गाविस२ को लिवाडेमा विसं २०११ मंसिर २६ गते भएको थियो। पिता मुक्तराम दाहाल र माता भवानीदेवी दाहालको कोखबाट उनी जेष्ठ पुत्रका रूपमा जन्मिएका थिए। उनको बाल्यकालको नाम छविलाल दाहाल हो। विसं २०४६ सालदेखि नै आफू सम्बद्ध दलमा निरन्तर कार्यकारी भूमिकामा रहँदै आएका दाहाल तत्कालीन एमालेसँगको एकतापछि भने खुम्चिन पुगेका थिए। दाहाल २०४६ मा नेकपा (मसाल), २०४८ मा नेकपा (एकता केन्द्र), २०५१ मा नेकपा (माओवादी) को महामन्त्री, २०५७ मा नेकपा (माओवादी) को अध्यक्ष, २०६५ मा एमाओवादी अध्यक्ष हुँदै २०७५ जेठ ३ देखि नेकपाको साझा अध्यक्ष भएका थिए। नेकपा विभाजन भएपछि प्रचण्ड फेरि माओवादी केन्द्रको अध्यक्ष भएका थिए।"
त्रिविमा खुला प्रतिस्पर्धाबाट अध्यापकहरु नियुक्त गर्न अन्तरिम आदेश,"काठमाडौं : सर्वोच्च अदालतले त्रिभुवन विश्वविद्यालयमा खुला प्रतिस्पर्धाबाट अध्यापकहरु नियुक्त गर्न अन्तरिम आदेश दिएको छ । न्यायाधीश अनिलकुमार सिन्हाको एकल इजलासले यस्तो आदेश दिएको हो । गत मंसीर १४ गते त्रिवि सभाको निर्णय कार्यान्वयन नगर्न अन्तरिम आदेश दिएको हो । यसैबीच त्रिभुवन विश्वविद्यालय र आन्दोलनरत विद्यार्थीबीच सहमति भएसंगै विश्वविद्यालयमा भएको तालाबन्दी पनि खुलेको छ । त्रिभुवन विश्वविद्यालयले आन्तरीक प्रतिस्पर्धाबाट शिक्षक, कर्मचारी पदपूर्ति गर्ने निर्णय कार्यान्वयन नगर्ने भएपछि विद्यार्थीहरु तालाबन्दी खोल्न सहमत भएका हुन् । नेपाल विद्यार्थी संघ, अखिल क्रान्तिकारी, नेकपा एकीकृत समाजवादी निकट अनेरास्ववियू, समाजवादी विद्यार्थी युनियन, अखिल छैठौं, अखिल क्रान्तिकारी र त्रिभुवन विश्वविद्यालयबीच सहमति भएको समाजवादी निकट अखिलका केन्द्रीय स्थायी कमिटी सदस्य टीकाराम भण्डारीले अन्नपूर्णलाई जानकारी दिए । भण्डारीले भने, सहमति भएसंगै तालाबन्दी खुलेको छ । सहमति कार्यान्वयनको हामीले माग गरेका छौं । यसअघि त्रिभुवन विश्वविद्यालयले प्राध्यापक पशुपति अधिकारीको संयोजकत्वमा वार्ता समिति गठन गरेको थियो । त्रिभुवन विश्वविद्यालय सभाले गत मंसिर १४ मा विशेष आन्तरिक प्रतिस्पर्धाबाट करारका शिक्षकलाई उपप्राध्यापकमा नियुक्तिको निर्णय गरेसंगै विद्यार्थीहरु आन्दोलनमा उत्रिएका थिए । त्रिभुवन विश्वविद्यालय सभाद्धारा विशेष आन्तरिक खुल्ला प्रतियोगिताबाट पदपूर्ति गर्न गरिएको निर्णयको सम्पूर्ण प्रकृया हाललाई कार्यान्वयन नगर्ने सहमति भएको छ । विद्यार्थीहरुले निर्णय सच्च्याउनुपर्ने माग राख्दै उपकुलपति, रेक्टर र रजिष्ट्रारको कार्यकक्षमा तालबन्दी गरेका थिए । त्रिभुवन विश्वविद्यालयमा रहेका रीक्त दरबन्दीहरु समावेशी सिद्धान्तको आधारमा ६र६ महिनामा खुला विज्ञापन गरी शिक्षक, कर्मचारी नियुक्ति गर्ने सहमतिपत्रमा भनिएको छ ।"
अब नेपालमा आन्दोलनको आवश्यकता छैन : पूर्वमन्त्री नेम्वाङ,"फिदिम : नेकपा एमालेका केन्द्रीय सदस्यसमेत रहेका पूर्वमन्त्री बसन्तकुमार नेम्वाङले अब नेपालमा आन्दोलनको आवश्यकता नभएको बताएका छन् । जिल्ला समन्वय समिति पाँचथरको पाँचौ जिल्ला सभालाई सम्बोधन गर्दै नेम्वाङले सबै खालका उपलब्धिहरु प्राप्त भईसकेकाले त्यसलाई जोगाउन तर्फ सबै शक्ति लाग्नुपर्ने बताए । हामीले धेरै पटक धेरै खालका आन्दोलनहरु गरेर ठूलो उपलब्धि प्राप्त गरेका छौँ, उनले भने अब आन्दोलन गर्नुभन्दा प्राप्त उपलब्धिलाई जोगाउनतर्फ लाग्नुपर्छ ।आन्दोलनबाट जनताको भावनालाई कदर गर्दै मुलुक संघीय गणतान्त्रिक राज्यमा परिणत भएको नेम्वाङको ठहर थियो । अहिले अतिवादी सोचका कारण गणतन्त्र र संघीयताको बिरोध भईरहेको छ, उनले भने त्यस्ता बिरोधको कुनै अर्थ छैन । खासगरी मुलुकमा अब कुनै पनि मतभेद छैन । अहिले प्राप्त उपलब्धिलाई कार्यान्वयन गर्ने चरणमा छौँ । सभालाई सम्बोधनगर्दै नेम्वाङले एमालले अझै पनि संसद अवरुद्ध गर्ने बताए । सभामुखले एमालेप्रति शौतेनी व्यवहार गरेकाले संसद अवरुद्ध गर्नुपरेको उनको तर्क थियो । एमालेले कारबाही गरेका माधब नेपालसहित १४ जना सांसदको पद खारेज हुनुपर्छ भन्ने एमालेको माग हो, उनले भने तर, सभामुखले एमालेको मागलाई वास्ता नगरेकाले संसद अवरुद्ध गर्नुपरेको हो । राज्यका तीन निकायहरु संबिधान बिपरित चल्न थालेकाले एमालेले कानूनको शासन लागु गराउन संसदमा आन्दोलित हुनुपरेको उनले बताए । कार्यपालिका, न्यायपालिका र व्यवस्थापिका संविधान संवत चल्नुपर्छ, उनले भने यी निकायहरु अहिले संबिधानलाई कुल्चेर चल्न थालेका छन् । संविधानको रक्षाका लागि हामीले संसद अवरुद्ध गरेका हौँ । समन्वय प्रमुख बिष्णुप्रसाद सापकोटाको अध्यक्षतामा भएको कार्यक्रममा जिल्लास्थित आठ स्थानीय तहका अध्यक्ष, उपाध्यक्षसहित राजनीतिक दल र सरकारी कार्यालयका प्रमुख तथा प्रतिनिधिहरुको सहभागिता रहेको थियो ।"
कार्बन उत्सर्जन शून्य बनाउन बहस,"काठमाडौं : काठमाडौ विश्वविद्यालय स्कुल अफ एजुकेसनको एमफिल दोस्रो सेमिष्टरका विद्यार्थीले स्कुललाई कार्बन उत्सर्जन शून्य बनाउने विषयमा बहस गरेका छन् । विश्वविद्यालयको स्कुल अफ एजुकेसनका डिन प्रा डा बालचन्द्र लुइँटेल विश्वमा देखिएको अस्वाभाविक जलवायु परिवर्तनले समस्या बढाएको बताए । उनले कार्बनको अत्यधिक उत्सर्जनले पृथ्वी र मानिसलाई रोगी बनाएको तर्क गरे । डा राजकुमार ढुंगानाले विद्यार्थीले देखाएको लगनको प्रशंसा गर्दै एक विद्यार्थी एक बिरुवामा जोड दिए । डा हरि लम्सालले आगामी दिनमा जलवायु परिवर्तनसम्बन्धी समस्यालाई न्यूनीकरण गर्नेमा सबै सतर्क हुनपर्नेमा जोड दिए । नीति अनुसन्धान प्रतिष्ठानका अधिकृत डा शोभा पौड्यालले विभिन्न देशमा गरिएका प्रयोग, नीति नियम र सफलताबाट पाठ सिक्नुपर्ने बताइन् । पाठ्यक्रम नै प्रथम सुरुआत बिन्दु हुने भएकाले उक्त विषयलाई पाठ्यक्रममा राखि जागरुक बनाउनुपर्ने डा राधा वाग्लेको भनाइ छ । विश्वविद्यालयका पूर्व डिन प्रा डा महेनाथ पराजुलीले यो समस्या पृथ्वीमा बस्ने सबैको भएकाले ५० वर्षपछि मानवको अस्तित्व के भनी प्रश्न गरेका थिए । कार्यक्रममा सहभागी अतिथिले कार्बन उत्सर्जन शून्य बनाउन जोड दिएका थिए ।"
यसकारण रेशम चौधरीले श्रीमतीको नाममा पार्टी खोले,"काठमाडौं: टीकापुर घटनाका मुख्य आरोपित भनिएका रेशम चौधरीले नयाँ दल 'नागरिक उन्मुक्ति पार्टी' गठन गरेका छन्। कानुनीरुपमा उनले आफ्नो नाममा दल दर्ता गर्न नपाएपछि श्रीमती रञ्जिता श्रेष्ठ चौधरीलाई यसको कार्यभार सुम्पिएका छन्। पार्टी गठन गर्नुअघि रेशम चौधरीले श्रीमती रञ्जितालाई पूर्व झापादेखि पश्चिम कञ्चनपुरसम्म अभियानमा पठाएकी थिइन्। थारु अगुवाहरुबाट राम्रै सुझाव पाएका रेशमले अन्नततः पार्टी खोल्ने निर्णयमा पुगेका हुन्। त्यसका लागि रञ्जिता श्रेष्ठ चौधरीको संयोजकत्वमा गत मंसिर १७ र १८ गते काठमाडौंमा दुई दिने भेला आयोजना गरिएको थियो। भेलामा रञ्जिताले राजनीतिक प्रतिवेदन पेस गरेकी थिइन्। उनले रेशम चौधरीलाई रिहाइ गर्न उनी संलग्न रहेको दल र सरकारले बेवास्ता गरिरहेको आरोप लगाएकी छन्। प्रतिवेदनमा भनिएको छ, 'हाम्रो मागप्रति देशका मुख्य राजनीतिक दलहरु सकारात्मक छैनन् भन्ने हाम्रा नेता कार्यकर्तामाथि लगाइएको झुठा मुद्दा फिर्ता नहुनुले पनि पुष्टि हुन्छ। हामीलाई जहिल्यै सत्ताको भर्याङमात्रै बनाइयो। पहिचान र प्रतिष्ठित नागरिकको सपना देखाएर विभिन्न प्रकृतिको आन्दोलनमा होमाइयो। हुँदा हुँदा हिजो मधेस आन्दोलनको मञ्चमा भाषण गर्ने नेताहरुसमेत हामीलाई भुल्न थालिसके। आज हामीलाई अलपत्र पार्न खोजिँदैछ।' मधेसी दलका नेताहरुले पनि रेशम चौधरीलाई आश्वासनमात्र दिएको प्रतिवेदनमा उल्लेख छ। 'हामी सम्बद्ध नेताहरुले पनि हाम्रा पीडालाई सटही बस्तुमात्रै बनाउन खोजे। नभए समस्या निराकरणतर्फ तिनको ध्यान किन गइरहेको छैन? पार्टीले नीतिगत निर्णय किन गरेन? खोइ आन्दोलनका खाकाहरु? सडक, सदन र सरकार घेराबन्दी कहिले गर्ने?,' प्रतिवेदनमा भनिएको छ। आफ्नै सरकार सरकारमा भइरहँदा पनि जेलमा थुनिनुपर्ने अवस्थाले दुखी बनाएको प्रतिवेदनमा उल्लेख छ। 'आज मधेस र थरुहटको मुद्दा बोक्ने पार्टी जसपा सरकारमै छ त? मधेसी थारुको मुद्दा बोक्ने पार्टी सरकारमा हुने अनि मधेस थरुहट आन्दोलनकै नेताहरु थुनिनुपर्ने? आफ्नै मन्त्रिपरिषद्ले लाल आयोगको प्रतिवेदन सार्वजनिक गर्न सक्दैन? आफ्नै मन्त्रिपरिषद्ले झुठा मुद्दा फिर्ता लिन सक्दैन? यी सब अनुत्तरित प्रश्नले हामीलाई केवल दुखीमात्रै तुल्याउँ । आफ्नै हातमा डाडु पन्यु हुँदा पनि आफ्नैलाई दालभात समेत नदिएको देख्दा हामीलाई दिक्दार लागेर आउँछ। सरकार आफ्नो छ, निर्दोष आफ्नाहरु जेलमा छन्। के सरकार तपाइँहरुको व्यक्तिगत स्वार्थ हो?,' प्रतिवेदनमा प्रश्न गरिएको छ। टीकापुर राजबन्दीहरुलाई उल्झनमा राख्न नपाइने भन्दै सरकारलाई अल्टिमेटम समेत दिइएको छ। प्रतिवेदनमा भनिएको छ, 'हामी मधेस, थरुहट आन्दोलनका पीडित परिवारहरु चुप लागेर बस्नेवाला छैनौं। हाम्रो मुद्दाको समाधान राज्यले नगर्ने हो भने अब हामी सडकमा जान्छौं। हजारौं जनता उर्लिएर सिंहदरवार घेर्छौं। राजबन्दीका परिवारहरु अन्सन बस्छौं, धर्ना दिन्छौं। सके न्याय लिन्छौं, नसके प्राण दिन्छौं। हाम्रो प्राणको आहुतिले राज्यलाई चित्त बुझ्छ भने ठीकै छ, हामी सति भएर इतिहास बन्न पनि तयार छौं।' नागरिक उन्मुक्ति पार्टी थारुको मात्र नभएर समग्र उत्पीडनमा परेका वर्गहरुको भएको प्रतिवेदनमा उल्लेख छ। रञ्जिताले भनेकी छन्, 'धेरै जनाले सोध्नुहुन्छ, के मा रेशम चौधरीले एक्लै पार्टी खोल्न थाल्नुभएको हो? मलाई थाहा भएसम्म उहाँ एकलकाटे मान्छे होइन। सम्पूर्ण साथीहरुसँग हातेमालो गर्न रुचाउने उहाँको प्रकृति छ। जेलको भेटघाटमा उहाँले भन्नुभएको छ, अब सबै एकजुट हुनुको विकल्प छैन। थारु, जनजाति, दलित, मुस्लिम, उत्पीडित सबै एकै ठाउँमा भएर नयाँ शीराबाट संघर्षको सुरुवात गर्नुपर्छ।' 'हामीले उहाँ (रेशम)को श्रीमतीको नाममा दल दर्ता हुँदै गरेको सुनेका छौं। नातागोतामा कसैले पार्टी खोल्दैमा रेशम चौधरीलाई कारबाही हुँदैन' लोसपा नेता डा सुरेन्द्र झाले अन्नपूर्णसँग भने। यस्तो हुनेछ पार्टीको संरचना रेशम चौधरीको श्रीमती रञ्जिता चौधरीको अध्यक्षमा गठित नागरिक उन्मुक्ति पार्टीले देशभरि संगठन विस्तार गर्ने जनाएको छ। प्रतिवेदनमा भनिएअनुसार केन्द्रीय कमिटी १०१ सदस्यीय, प्रदेश कमिटी २५ सदस्यीय र जिल्ला कमिटी पनि २५ सदस्यीय हुनेछ। त्यस्तै क्षेत्रीय कमिटी, नगरगाउँ र वार्ड कमिटी पनि २५ सदस्यीय हुनेछ। पार्टीका मुख्य मागहरु नागरिक उन्मुक्ति पार्टीले विभिन्न माग मुद्दा राखेर आन्दोलन गर्नेसमेत बताएको छ। प्रतिवेदनमा उल्लेख भएअनुसार प्रमुख तीन बुँदे माग प्रस्तुत गरिएको छ। जसमा थरुहट, मधेस आन्दोलनका घाइतेहरुको निशुल्क उपचार गर्नुपर्ने, पीडित आन्दोलनकर्मीलाईलाई क्षतिपूर्ति दिनुपर्ने र झुठा मुद्दा लगाई कारागारमा थुनिएका मा रेशम चौधरीलगायत सम्पूर्ण राजबन्दीको विना सर्त रिहाइ गर्नुपर्ने रहेका छन्। अब लोसपाले के गर्छ? रेशम चौधरी प्रतिनिधिसभा चुनावमा तत्कालीन राजपाबाट निर्वाचित भएका थिए। ७ भदौ २०७२ भएको टीकापुर घटनामा मुख्य आरोपित बनेपछि रेशम चौधरी भारतमा निर्वासित भएका थिए। त्यतिबेला उनले वारेसनामामार्फत् कैलाली क्षेत्र नं १ मा उम्मेदवारी दिएका थिए। उक्त चुनावमा रेशम चौधरी ३४ हजार ३४१ मत ल्याएर विजयी भएका थिए। उनी प्रतिनिधिसभामा विजय हुँदा प्रदेशसभामा कृष्ण चौधरी विजयी भएका थिए भने समानुपातिकतर्फ मालामती राना प्रदेश सांसद भएकी थिइन्। अहिले तत्कालीन राजपा जसपा हुँदै लोकतान्त्रिक समाजवादी पार्टी (लोसपा)मा परिणत भएको छ। कैलालीमा पनि मालामाती रानाले रेशमको साथ छोड्दै जसपा रोजेकी छन्। रेशम चौधरी लोसपाका निलम्बित सांसद एवं केन्द्रीय कार्यकारिणी सदस्य रहेका छन्। श्रीमतीले नयाँ पार्टी जन्माउँदै गर्दा रेशम चौधरीलाई लोसपाले कारबाही गर्छ? यसबारे पार्टीले औपचारिक धारणा सार्वजनिक गरेको छैन। लोसपा नेता डा सुरेन्द्र झाले रेशम चौधरीको नातागोता कसैले पार्टी खोल्दैमा रेशम चौधरीलाई कारबाही नहुने बताए। 'हामीले उहाँ (रेशम)को श्रीमतीको नाममा दल दर्ता हुँदै गरेको सुनेका छौं। नातागोतामा कसैले पार्टी खोल्दैमा रेशम चौधरीलाई कारबाही हुँदैन,' उनले अन्नपूर्णसँग भने। उनले तत्काली राजपा, जसपा र अहिलेको लोसपाले थारुहरुको माग मुद्दाबारे निरन्तर आवाज उठाउँदै आएको बताए। अध्यक्ष महन्थ ठाकुरले पनि पटकपटक रेशम चौधरीको रिहाइबारे आवाज उठाउँदै आएको उनको भनाइ छ। 'थारुको माग सम्बोधन हुनुपर्छ। रेशम चौधरीलगायत टीकापुरका राजबन्दी रिहाइ हुनुपर्छ भनेर हामी निरन्तर आवाज उठाइरहेक छौं। अध्यक्षजीले पनि निरन्तर लबिङ गरिरहनुभएकै छ,' उनले भने। के छ पार्टीको योजना? पार्टीका नेता दामोदर पण्डिते अब देशव्यापी संगठन विस्तार गर्ने योजना रहेको बताए। उनले ७७ वटै जिल्लामा केन्द्रीय कमिटी विस्तार गर्ने योजना रहेको बतए। त्यससँगै रेशम चौधरीको रिहाइका लागि दबाब दिने कार्यक्रमहरु आयोजना हुने बताए। 'हाम्रो मुख्य माग भनेकै रेशम चौधरीलाई तत्काल रिहाइ गर्नुपर्छ भन्ने हो। त्यसका लागि हामीले प्रेसर ग्रुपहरु निर्माण गर्नेछौं। प्रेसर ग्रुपहरुले नगर, जिल्ला हुँदै केन्द्रसम्म दबाब सिर्जना गर्नेछ,' उनले अन्नपूर्णसँग भने। उनले सिंहदरवारमा धर्ना दिनेसम्मको कार्यक्रम रहेको बताए। 'टीकापुर घटनालाई राजनीतिक मुद्दा नबनाए, लाल आयोगको प्रतिवेदन सार्वजनिक नगरे, रेशम चौधरीलगायत राजबन्दीहरुलाई रिहाइ नगरे हामी सिंहदरवारमै धर्ना दिन्छौं,' उनले भने। टीकापुर घटनामा जिल्ला अदालत कैलाली र उच्च अदालत दीपायलले रेशम चौधरी दोषी भएको भन्दै जन्मकैद फैसला सुनाएको थियो।"
"पदाधिकारीबारे छलफल नै नगरी माओवादी बैठक स्थगित, अर्को बैठक २५ गते बस्ने","काठमाडौं: माओवादी केन्द्रीको आठौं महाधिवेशनबाट निर्वाचित नयाँ कार्यसमितिको पहिलो बैठक सकिएको छ। बैठकले अध्यक्षको टुंगो लगाए पनि पदाधिकारीको विषयमा छलफल नै नगरी स्थगित भएको छ। अर्को बैठक पुस २५ गतेलाई डाकिएको केन्द्रीय सदस्य इन्द्रजीत थारुले जानकारी दिए। उनका अनुसार आजको नवनिर्वाचित केन्द्रीय सदस्यहरुको शपथ लगत्तै बैठक बसेको र बैठकले अध्यक्षमा पुष्पकमल दाहाल प्रचण्डलाई चयन गरेको थियो। 'शपथ ग्रहणपछि बसेको आजको बैठकले अध्यक्षमा प्रचण्डलाई निर्विरोध चयन गरेको छ। पदाधिकारीको विषयमा भने छलफल भएन। अर्को बैठक पुस २५ गतेलाई बोलाइएको छ,' थारुले अन्नपूर्णसँग भने।"
वर्षमान पुनको आग्रहमा माओवादी केन्द्रीय समितिको बैठक स्थगित,"काठमाडौं: चीनमा उपचाररत वर्षमान पुन नेपाल आउने भएपछि माओवादी केन्द्रको आजको बैठक पदाधिकारी चयन नगरिकनै स्थगित भएको हो। वर्षमान पुन र उनकी श्रीमती ओनसरी घर्तिमगरले आफूहरु पनि बैठकमा सहभागी हुने चाहना राखेपछि आजको बैठक स्थगित गरिएको केन्द्रीय सदस्य प्रकाशहरि पोखरेलले बताए। उनका अनुसार चीनमा उपचाररत वर्षमान पुन र सँगै गएका उनकी श्रीमती ओनसरी घर्तिमगर दुई दिनपछि नेपाल फर्किँदैछन्। 'दुई दिनपछि उहाँहरु (वर्षमान र ओनसरी) नेपाल फर्किँदै हुनुहुन्छ। उहाँहरु दुवै जनाले बैठकमा सहभागी हुने चाहना देखाउनुभएको छ। त्यही भएर आजको बैठकले अध्यक्ष चयन गरेर स्थगित भएको हो,' पोखरेलले अन्नपूर्णसँग भने। त्यस्तै अर्का केन्द्रीय सदस्य राजु खड्काले 'प्याकेज'मै सहमति गर्न आजको बैठक स्थगित भएको बताए। उनले पदाधिकारीसँगै पोलिटव्युरो, स्थायी समिति र केन्द्रीय सदस्यमा मनोनयसमेत गर्न बाँकी रहेकाले प्याकेजमै सहमति गर्न आजको बैठक स्थगित गरिएको बताए। 'आकांक्षीहरु धेरै जना भएपछि तत्काल सहमति गर्ने वातावरण देखिएन। सबै पदमा एकमुष्ठ सहमति गर्न आजको बैठक स्थगित गरिएको हो। अर्को बैठकमा सबै पदका लागि सर्वसहमति हुने छ,' उनले भने। प्रचण्डले माओवादी केन्द्रको आठौं महाधिवेशनबा २३६ जना केन्द्रीय सदस्यको नाम प्रस्ताव गरेको थियो। बैठकले त्यसलाई अनुमोदन गरेपछि सोमबार नवनिर्वाचित सदस्यहरुलाई सपथ खुवाइएको थियो।"
कोरोनाविरुद्ध अतिरिक्त खोप दिने सरकारको निर्णय,"काठमाडौं: सरकारले कोरोना भाइरसविरुद्धको अतिरिक्त खोप दिने निर्णय गरेको छ। पूर्ण मात्रा खोप लगाएको ३ महिना पुगिसकेका व्यक्तिहरूलाई सरकारले अतिरिक्त खोप दिने निर्णय गरेको हो। स्वास्थ्य मन्त्रालयका सहप्रवक्ता डा समीरकुमार अधिकारीले भोलिदेखि अतिरिक्त खोप दिने बताए। उनले रोग प्रतिरोधात्मक क्षमता कम भएकाहरुलाई लक्षित गरेर खोप दिन लागिएको बताए। उनका अनुसार मध्यम तथा गम्भीर रुपमा रोग प्रतिरोधात्मक क्षमता कम भएका व्यक्ति, सक्रिय क्यान्सर पीडित, अंग प्रत्यारोपण गरेका बिरामी, एचआइभी भएका बिरामी, उपचारको क्रममा रोग प्रतिरोधात्मक क्षमता कम गराउने औषधिहरू सेवन गरिरहेका बिरामी, साथै भेरोसेल वा सिनोफार्म खोप लगाएका ६० वर्ष र सोभन्दा माथि उमेरका व्यक्तिले खोप लिन पाउनेछन्।"
रसायनयुक्त ब्याट्री व्यवस्थापन र नवीकरणीय प्रयोगमा जोड,"काठमाडौं : इजरायली दूतावास र काठमाडौं प्रज्ञा कुञ्ज स्कुलको संयुक्त आयोजनामा हरेक दिन पृथ्वी दिवस भन्ने नारासहित प्रयोग सकिएका ब्याट्री व्यवस्थापन र नवीकरणीय प्रयोग विषयक कार्यक्रम सम्पन्न भएको छ । मध्यबानेश्वरस्थित स्कुलमा सोमबार भएको कार्यक्रममा नेपालका लागि इजरायली राजदूत खानन गोडेरले पृथ्वी एउटै छ भन्दै पृथ्वी सबैको साझा घर भएकाले सबै मिलेर जगेर्ना गर्नुपर्नेमा जोड दिए । पृथ्वीको जुनसुकै कुनामा हुने रसायनयुक्त ब्याट्रीले विश्व नै दूषित हुने र त्यसबाट कुनै प्राणी अछुत रहन नसक्ने राजदूत गोडेरले बताए । वन तथा वातावरणमन्त्री राम सहाय यादवले इजरायली दूतावाससँग स्कुलले गरेको सहकार्य बालबालिका र अभिभावकमा चेतना बढ्ने बताए । उनले मन्त्रालयले पनि आउँदा दिनमा विधार्थीलक्षित कार्यक्रम ल्याउने प्रतिवद्धता व्यक्त गरे । विद्यालयका निर्देशक कपिलदेव रेग्मीले नेपाल र इजरायली दूतावासको सम्बन्धबारे प्रकाश पारे । विद्यार्थीहरू श्रीदिका पौडेल, साम्राज्ञी ऐर र अवसर सुवेदीले प्रयोग सकिएका ब्याट्रीसम्बन्धी परियोजना कार्यका चुनौती र अनुभव सुनाए । कार्यक्रमको मुख्य आकर्षणको रूपमा विद्यार्थीबाट संकलित प्रयोग सकिएका ब्याट्रीले भरिएका दुई वटा जार प्रधानाध्यापक सुनिता पौडेलले इजरायली राजदूतलाई हस्तान्तरण गरिन् । ती जार राजदूतका तर्फबाट नवीकरण र प्रयोगका लागि डोको रिसाइकलर्सका प्रतिनिधि पंकज पञ्जियारलाई हस्तान्तरण गरिएको थियो । पौडेलले हानिकारक ब्याट्रीजन्य फोहोरहरू स्रोतमै व्यवस्थापन गर्नुपर्नेमा जोड दिइन् । यो विषयमा यस किसिमको बृहत् कार्यक्रम आयोजना गर्ने विद्यालय प्रज्ञाकुञ्ज पहिलो भएको कार्यक्रममा जानकारी दिइएको थियो ।"
महिलाले सार्वजनिक स्नानगृहमा नुहाउन नपाउने तालिवानको घोषणा,"काबुलः उत्तरी अफगानिस्तानका महिलाले सार्वजनिक स्नानगृहमा नुहाउन नपाउने तालिवानले घोषणा गरेको छ। तालिवानले सोमबार सो घोषणा गरेको हो। उज्वेकिस्तानसँग नाका जोडिएको बाल्ख प्रान्तका महिलाले सार्वजनिक स्नानगृहमा नुहाउन नपाउने घोषणा तालिवानले गरेको खामा प्रेसमा उल्लेख छ। धार्मिक मान्यताअनुसार महिलाले सार्वजनिक स्नानगृहमा नुहाउन नपाइने गरी तालिवानले सो घोषणा गरेको बताइएको छ। खामा प्रेसकाअनुसार राजनीतिक स्कोलरहरु र प्रान्तीय सरकारका अधिकारीहरुले सो निर्णय गरेका हुन्। नयाँ निर्णयअनुसार अफगानिस्तानका महिलाले अब गोप्य स्नानगृह मात्र नुहाउनुपर्ने बताइएको छ। स्नान गर्दा महिलाले हिजाब भने अनिवार्य रुपमा लगाउनुपर्ने बताइएको छ। पुरुषहरुले भने सार्वजनिक स्नानगृहमा पनि नुहाउन पाउनेछन्। यद्यपि, किशोरहरुले भने सार्वजनिक स्थलमा नुहाउन र मसाज गर्न नपाउने खामा प्रेसमा उल्लेख छ।"
एमालेबाट निर्वाचित पालिका उपाध्यक्षसहित ४ सय ७५ जना कांग्रेसमा प्रवेश,"सन्धिखर्क : नेपाली कांग्रेसका महामन्त्री गगन कुमार थापाले नेपाली कांग्रेस भित्र गुट र भागबण्डाको अन्त्य गर्ने बताएका छन् । उनले पार्टी भित्रका गुट र भागबण्डाको अन्त्य गर्दै विधानसम्मत ढंगले पार्टीलाई चलाउने बताए । नेपाली कांग्रेस पाणिनी गाउँपालिकाले अर्घाखाँचीको दुर्गाफाँटमा गरेकोे बृहत् आमसभा तथा पार्टी पवेश कार्यक्रमलाई सम्बोधन गर्दै महामन्त्री थापाले नेपाली कांग्रेसले गरिबीमा रहेको जनसंख्यालाई कसरी उकास्ने तथा बेराजगारीलाई कसरी रोजगारी श्रृजना गर्ने भन्ने दिशामा कांग्रेस अगाडि बढ्ने बताए । कतार तथा मलेसियामा गएका युवाहरुलाई रोजगारी श्रृजना गर्नेमा नेपाली कांग्रेसको अबको रणनीति हुने बताएका छन् । महामन्त्रीमा निवार्चित भएपछि काठमाण्डौ उपत्यका बाहिरको पहिलो आमसभालाई सम्बोधन गर्दै कांग्रेस नेता थापाले स्थानीय तहको निर्वाचन बैशाखमा हुने तथा प्रदेश र संघको निर्वाचन मंसीरमै हुने भएकाले निर्वाचनको तयारीमा लाग्न कांग्रेस कार्यक्रताहरुलाई आग्रह गरे । कार्यक्रमलाई सम्बोधन गर्दै कांग्रेस केन्द्रीय सदस्य तथा संसदीय दलका सचेतक पुस्पा भुसाले केपी ओलीका कारण देश पछाडि धकेलिएको बताइन् । उनले जनताको बलिदानीबाट प्राप्त भएको संविधान र गणतन्त्रको रक्षाका लागि नेपाली कांग्रेस पाटी जस्तोसुकै मूल्य चुकाउन पनि पछाडि नपर्ने बताइन् । उनले अर्घाखाँचीको विकासमा नेपाली कांग्रेसको भूमिका महत्वपूर्ण रहेको बताइन् । नेपाली कांग्रेस पाणिनीका सभापति तुल्सी पौडेलको अध्यक्षता, जिल्ला सचिव तथा पाणिनी गाउँपालिकाका अध्यक्ष अच्युत गौतमको सञ्चालन र यादव प्रसाद घिमिरेको स्वागत मन्तब्यमा सम्पन्न भएको कार्यक्रममा नेपाली कांग्रेसका केन्द्रीय सदस्य सञ्जय गौतम, नेपाली कांग्रेसका सहमहामन्त्री विष्णु खनाल, नेपाली कांग्रेसका जिल्ला सभापति केशव श्रेष्ठ, नेविसंघका महामन्त्री युवराज पाण्डे, कांग्रेसमा प्रवेश गर्नेको तर्फबाट लक्ष्मी गौतम लगायतले मन्तब्य राखेका थिए । एमालेबाट निर्वाचित पालिका उपाध्यक्ष गौतमसहित ४ सय ७५ जना कांग्रेसमा प्रवेश २०७४ सालको स्थानीय तहको निर्वाचनमा अर्घाखाँचीको पाणिनी गाउँपालिकामा एमालेबाट उपाध्यक्षमा निर्वाचित लक्ष्मी गौतमसहित ४ सय ७५ जना नेपाली कांग्रेसमा प्रवेश गरेका छन् । नेपाली कांग्रेस पाणिनी गाउँपालिकाले दुर्गाफाँटमा गरेकोे बृहत् आमसभा कार्यक्रममा नेपाली कांग्रेसका महामन्त्री गगन कुमार थापाले उपाध्यक्ष लक्ष्मी गौतम लगायत नेकपा एमाले र नेकपा माओवादीका ४ सय ७५ जनालाई नेपाली कांग्रेसमा स्वागत गरेका हुन् । दुर्गाफाँटमा भएको कार्यक्रममा नेकपा एमाले, नेकपा माओवादी लगायतका सयाै जना नेता तथा कार्यकर्ता नेपाली कांग्रेसमा प्रवेश गरेका हुन् । एमालेबाट निर्वाचित गौतम गाउँपालिका महासंघको केन्द्रीय सदस्य समेत रहेकी छिन् ।"
मोबाइल एपमा मुस्लिम महिलालाई बिक्रीमा राखेपछि,"नयाँ दिल्लीः भारत सरकारले मुस्लिम महिलालाई बिक्रीमा राख्ने भारतीय एप बन्द गराएको छ। मुस्लिम महिलालाई अपमानित गरेको र बिक्रीमा राख्ने गरेको आरोपमा सरकारले बुल्ली बाई नामक एप बन्द गराएको हो। दुईवटा भारतीय राज्यहरुमा करिब १ सयभन्दा बढी मुस्लिम महिलाको तस्बिर सो एपमा अपलोड गरी बिक्रीमा राखिएको भन्दै प्रहरीसामु उजुरी परेको थि । सोही आधारमा अनुसन्धान अघि बढेको थियो। अनुसन्धानको आधारमा केन्द्र सरकारअन्तर्गत सूचना तथा प्रविधि मन्त्रालयले सो एप बन्द गराएको बीबीसीमा उल्लेख छ। बुल्ली बाई एक मोबाइल एप्लिकेसन हो। जुन बुल्ली बाई गिथव एपिआइमार्फत् मुस्लिम महिलाको अपमान र बार्गेनिङ हुने गरेको रिपोर्टमा उल्लेख छ। महिलाले नुहाउन नपाउने तालिवानको घोषणा काबुलः उत्तरी अफगानिस्तानका महिलाले सार्वजनिक स्नानगृहमा नुहाउन नपाउने तालिवानले घोषणा गरेको छ। तालिवानले सोमबार सो घोषणा गरेको हो। उज्वेकिस्तानसँग नाका जोडिएको बाल्ख प्रान्तका महिलाले सार्वजनिक स्नानगृहमा नुहाउन नपाउने घोषणा तालिवानले गरेको खामा प्रेसमा उल्लेख छ। धार्मिक मान्यताअनुसार महिलाले सार्वजनिक स्नानगृहमा नुहाउन नपाइने गरी तालिवानले सो घोषणा गरेको बताइएको छ। खामा प्रेसकाअनुसार राजनीतिक स्कोलरहरु र प्रान्तीय सरकारका अधिकारीहरुले सो निर्णय गरेका हुन्। नयाँ निर्णयअनुसार अफगानिस्तानका महिलाले अब गोप्य स्नानगृह मात्र नुहाउनुपर्ने बताइएको छ। स्नान गर्दा महिलाले हिजाब भने अनिवार्य रुपमा लगाउनुपर्ने बताइएको छ। पुरुषहरुले भने सार्वजनिक स्नानगृहमा पनि नुहाउन पाउनेछन्। यद्यपि, किशोरहरुले भने सार्वजनिक स्थलमा नुहाउन र मसाज गर्न नपाउने खामा प्रेसमा उल्लेख छ। शान्तिका लागि उत्तर कोरियासँग अन्तिम प्रयास गर्ने दक्षिण कोरियाको वाचा सिओलः दक्षिण कोरियाली राष्ट्रपति मुन जाईले शान्तिका लागि उत्तर कोरियासँग अन्तिम प्रयास गर्ने बाचा गरेका छन्। उत्तर कोरियासँग शान्ति स्थापना गर्न र कूटनीतिक सम्बन्ध सुधारका लागि आफूले अन्तिम प्रयास गर्ने वाचा सोमबार राष्ट्रपतिले गरेका हुन्। राष्ट्रपति मुनले गत महिना सोही सम्बन्धमा उत्तर कोरियासँग छलफल गरेका थिए। सो छलफलपश्चात् पनि उत्तर कोरिया मौन रहेको भन्दै दुई देशबीच शान्ति स्थापना गर्न आफूले अन्तिम प्रयास गर्ने मुनले बताएका हुन्। दुई देशबीच दीगो शान्ति स्थापना गर्न मैले हरसम्भव प्रयास गरिरहने छु। मेरो कार्यकालभित्रै मैले दुई पक्षबीच शान्ति स्थापना गर्ने प्रयास गर्नेछु, नयाँ वर्षको अवसरमा अन्तिम सम्बोधन गर्दै मुनले भनेका छन्। मुनको पाँच वर्षीय कार्यकाल आगामी मे महिनामा सकिँदैछ। कोरियाली प्रायद्विपबीच लामो समयदेखि अशान्ति छाइरहेको छ। सुडान सेनाले पूर्व अर्थमन्त्रीलाई प्रधानमन्त्रीको रुपमा नियुक्त गर्ने खार्तुमः सुडान सेनाले पूर्व अर्थमन्त्रीलाई प्रधानमन्त्रीको रुपमा नियुक्त गर्ने भएको छ। सेनाले पूर्व अर्थमन्त्री इब्राहिम एल्वाद्वीलाई नयाँ प्रधानमन्त्रीको रुपमा नियुक्त गर्ने भएको हो। सोमबार प्रकाशित कतारी अखबार अल शराकका अनुसार सुडान सेनाले पूर्व अर्थमन्त्री इब्राहिमलाई नयाँ प्रधानमन्त्रीको रुपमा नियुक्त गर्न लागेको हो। यद्यपि यसबारे आधिकारीक घोषणा भने नभएको बताइएको छ। इब्राहिम एल्वाद्वीले सन् २०१९ सेप्टेम्बरदेखि सन् २०२० जुलाईसम्म सुडानको अर्थमन्त्रीको रुपमा पदभार सम्हालेका थिए। यसअघि सोमबार बिहान पुनर्बहाली भएको एक सातामै सुडानका प्रधानमन्त्री अब्दल्ला ह्यामडकले राजीनामा दिएका थिए। विवादास्पद् रुपमा सैनिक शासकसँग सम्झौता गरी प्रधानमन्त्रीमा पुनर्बहाली भएका उनले राजीनामा दिएका थिए। ह्यामडक प्रधानमन्त्रीमा पुनर्बहाली भएपछि सेनासँग नाजायज सम्झौता गरेको भन्दै सुडानको राजधानी खार्तुमलगायत विभिन्न स्थानमा विशाल प्रदर्शन भएको थियो। ताइवानमा ६२ म्याग्निच्युडको भूकम्प ताइपेईः पूर्वी ताइवानमा ६२ म्याग्निच्युडको भूकम्प गएको छ। सोमबार साँझ पूर्वी ताइवानमा ६२ म्याग्निच्युडको भूकम्प गएको हो। ताइवानको सेन्ट्रल वेदर व्युरोकाअनुसार राजधानी ताइपेईदेखि १२४ किलो मिटर दूरीमा पर्ने दक्षिणपूर्वी क्षेत्रलाई केन्द्रविन्दु बनाएर सो भूकम्प गएको हो। सो भूकम्प राजधानी ताइपेइलगायत वरिपरिका क्षेत्रमा महसुस गरिएको बताइएको छ। भूकम्पका कारण भएको क्षतिको विवरण भने आउन बाँकी रहेको बताइएको छ। यसअघि आइतबार चीनको युनान प्रान्तमा ५५ म्याग्निच्युडको भूकम्प गएको थियो। सो भूकम्पबाट २२ मानिस घाइते भएका थिए। ब्राजिलका राष्ट्रपति अकस्मात अस्पताल भर्ना ब्राजिलियाः ब्राजिलका राष्ट्रपति हेयर बोल्सोनारो अकस्मात अस्पताल भर्ना भएका छन्। राष्ट्रपति बोल्सोनारो स्थानीय समयअनुसार सोमबार बिहानै अकस्मात अस्पताल भर्ना भएका हुन्। स्थानीय मिडियाकाअनुसार आन्द्राको उपचारको लागि उनी अकस्मात अस्पताल भर्ना भएका हुन्। हालः उनलाई साओ पाउलोस्थित स्टार अस्पतालमा पुर्याइएको छ। ६६ वर्षीय बोल्सोनारो सन् २०१९ देखि सत्तामा छन्। कोभिड१९ को उपचारमा असफल भएको र सत्ताको दुरुपयोग गरेको भन्दै बोल्सोनारोमाथि पछिल्लो समय विभिन्न मुद्धा लागेका छन्। मलेसियाका सातवटा राज्यमा बाढी, १ लाख बढी मानिस प्रभावित कराकः मलेसियाका सातवटा राज्यमा भीषण बाढी आएको छ। आइबार भारी वर्षापछि विभिन्न सातवटा राज्यमा भीषण बाढी आएको हो। वर्षापछि केलान्टन, तेरेङगानु, पहाङ, जोहोर, मलाक्का, नेजेरी सेम्विलान र सबाह राज्यमा बाढी आएको छ। बाढीपश्चात सो क्षेत्रत्रका करिब ९ हजार मानिसको उद्धार गरिएको अधिकारीहरुले बताएका छन्। बाढिपश्चात देशभर करिब १ लाख २५ हजार मानिस विस्थापित भएको राष्ट्रय विपद् व्यवस्थापन विभागले आइतबार जानकारी दिएको छ। विभागकाअनुसार मलेसियाका विभिन्न क्षेत्रमा विगत दुई हप्तादेखिको लगातार वर्षाका कारण बाढि आएको हो। मलेसियाको पूर्वी कोस्ट क्षेत्रमा बाढी आउनु सामान्य मानिन्छ। यसअघि गएको डिसेम्बर १९ मा आएको बाढिका कारण विभिन्न क्षेत्रमा ५५ मानिसले ज्यान गुमाएका थिए। पाँच सिरियाली सैनिक मारिए दमास्कसः सिरियाली राज्यमा आइतबार भएको आक्रमणमा पाँच सिरियाली सैनिक मारिएका छन्। दइश सैनिकले प्रहार गरेको रकेट बम विस्फोटमा परी पाँच सिरियाली सैनिक मारिएका हुन्। सिरियाली सरकारद्वारा सञ्चालित मिडियामा सोमबार प्रकाशित समाचारअनुसार दईश सैन्य समुहले आइतबार गरेको रकेट प्रहारमा परि पाँच सिरियाली सेनाको ज्यान गएको छ भने अन्य २० सैनिक घाइते भएका छन्। दईश उग्र इस्लामिक समूह हो। सो समुहले इराक र सिरियामा सन् २०१४ देखि कब्जा जमाइरहेको छ। भ्रष्टाचार र यौन अपराधको असर मुस्लिममाथि परेको पाकिस्तानी प्रधानमन्त्रीको भनाइ इस्लामावादः पाकिस्तानका प्रधानमन्त्री इमरान खानले मुस्लिमहरुमाथि भ्रष्टाचार र यौन अपराधको ठुलो असर परेको बताएका छन्। सोमबार इस्लामिक समाजको अस्तित्व नामका सम्मेलनलाई सम्बोधन गर्दै खानले सो बताएका हुन्। साथै खानले मुस्लिम समुदायभित्र यौन अपराध तिब्र रुपमा बढिरहेको बताएका छन्। मुस्लिम समुदायभित्र यौन अपराध नराम्रोसँग बढिरहेको छ। यौन र भ्रष्टाचारको असर हाम्रो समुदायमाथि परिरहेकोले यसविरुद्ध हामी स्वयमले लड्नुपर्छ प्रधानमन्त्री खानले भनेका छन्। पछिल्लो समय भ्रष्टाचार मुद्दामा प्रधानमन्त्री खानको नाम बारम्बार दोहोरिँदै आएको छ। अफगान गुप्तचरले खन्याए नहरमा ३ हजार लिटर रक्सी काबुलः अफगान गुप्तचरको समुहले करिब ३ हजार लिटर रक्सी नहरमा खन्याएका छन्। तालिवान सरकारका अधिकारीले रक्सी बिक्रिमा कडाई गरेपछि गुप्तचरहरुले काबुलको नहरमा सो मात्रामा रक्सी खन्याएका हुन्। अफगानिस्तानको गुप्तचर महानिर्देशनालयद्धारा ट्विटरमार्फत जारी भिडियो फुटेजमा गुप्तचरहरुले नहरमा रक्सी खन्याइरहेको देखाइएको छ। काबुलमा छापा मारेपछि कब्जामा लिइएको रक्सी नहरमा खन्याइएको महानिर्देशनालयले जानकारी दिएको छ। मुस्लिमहरुले मदिरा उत्पादन र वितरणलाई गम्भीरतापुर्वक लिनुपर्छ । मदिरा मुस्लिम धर्मविपरित भएकोले हामीले मदिरालाई बहिष्कार गर्नुपर्छ ट्विटरमार्फत एक धार्मिक स्कोलरले भनेका छन् । यद्यपि, अफगान गुप्तचरले छापा मारेको र मदिरा खन्याएको वास्तविक मितिबारे भने स्पष्ट नभएको बताइएको छ। तालिवान शासनअघि पनि अफगानिस्तानमा मदिरा सेवन र विक्रि वितरणमा प्रतिबन्ध लगाइएको थियो। यद्यपि, पछिल्लो समय अफगानिस्तानमा लागुऔषध प्रयोगकर्ताको संख्या भने बढेको बताइएको छ।"
सर्लाही क्याम्पसका विद्यार्थी दोस्रो दिन पनि आन्दोलित,मलङ्वा : स्नातक चौथो वर्षको परीक्षा समय नजिकिएसँगै परीक्षा केन्द्र सारिएपछि सर्लाही क्याम्पस मलङ्वाका विद्यार्थी दोस्रो दिन पनि आन्दोलनमा उत्रेका छन् । २० गतेदेखि हुने परीक्षाको केन्द्र सारिएपछि विद्यार्थी आन्दोलित बनेका हुन् । आन्दोलित विद्यार्थीहरु बिहानैदेखि क्याम्पस अगाडि टायर बालेर प्रदशन गर्नुको साथै सदरमुकाम मलङ्वामासमेत प्रदर्शन गरेका छन् । विद्यार्थीहरु आन्दोलनमा उत्रेपछि बिहानैदेखि यातायात चल्न सकेको छैनन् । संयुक्त विद्यार्थी संगठन मिलेर गरेको आन्दोलनले सारिएको परीक्षा केन्द्र सर्लाही क्याम्पसमै राखिनुपर्ने माग राखेको छ । आन्दोलित बनेका विद्यार्थीहरुले आइतबार प्रमुख जिल्ला अधिकारीलाई ज्ञापनपत्रसमेत बुझाएका छन् । चिसोको मौसममा परीक्षा केन्द्र सारिएपछि विद्यार्थीलाई आवतजावत गर्न कठिनाइ हुने संयुक्त विद्यार्थी संगठनले जनाएकाे छ । अचानक परीक्षा केन्द्र सारिएपछि कोठा व्यवस्थापन गरेर बस्नलाई समेत कठिनाइ हुने विद्यार्थीहरुले बताएका छन् ।
नेकपा एसले राष्ट्रिय सभा उम्मेदवारको टुंगो लगायो,"काठमाडौं: नेकपा एकीकृत समाजवादी (एस)ले राष्ट्रिय सभाको उम्मेदवार टुंगो लगाएको छ। पार्टी प्रवक्ता जगननाथ खतिवडाले पाँच जनाको नाम टुंगो लागेको बताए। उनका अनुसार प्रदेश १ बाट जयन्ती राई, बागमती प्रदेशबाट गोमा तिमल्सिना, लुम्बिनी प्रदेशबाट राज्यलक्ष्मी गैरे, कर्णाली प्रदेशबाट उदय बोहोर र सुदूरपश्चिम प्रदेशबाट मदन कुमार शाहको नाम टुंगो लागेको हो। रिक्त रहेको पदपूर्तिका लागि निर्वाचन आयोगले माघ १२ गते राष्ट्रिय सभा चुनाव गर्दैछ।"
अफगान गुप्तचरले खन्यायो नहरमा ३ हजार लिटर रक्सी,"काबुल : अफगान गुप्तचरको समूहले करिब ३ हजार लिटर रक्सी नहरमा खन्याएका छन् । तालिवान सरकारका अधिकारीले रक्सी बिक्रीमा कडाइ गरेपछि गुप्तचरहरुले काबुलको नहरमा सो मात्रामा रक्सी खन्याएका हुन् । अफगानिस्तानको गुप्तचर महानिर्देशनालयद्धारा ट्विटरमार्फत जारी भिडियो फुटेजमा गुप्तचरहरुले नहरमा रक्सी खन्याइरहेको देखाइएको छ । काबुलमा छापा मारेपछि कब्जामा लिइएको रक्सी नहरमा खन्याइएको महानिर्देशनालयले जानकारी दिएको छ । मुस्लिमहरुले मदिरा उत्पादन र वितरणलाई गम्भीरतापूर्वक लिनुपर्छ । मदिरा मुस्लिम धर्मविपरित भएकोले हामीले मदिरालाई बहिष्कार गर्नुपर्छ ट्विटरमार्फत एक धार्मिक स्कोलरले भनेका छन् । यद्यपि, अफगान गुप्तचरले छापा मारेको र मदिरा खन्याएको वास्तविक मितिबारे भने स्पष्ट नभएको बताइएको छ । तालिवान शासनअघि पनि अफगानिस्तानमा मदिरा सेवन र बिक्री वितरणमा प्रतिबन्ध लगाइएको थियो । यद्यपि, पछिल्लो समय अफगानिस्तानमा लागूऔषध प्रयोगकर्ताको संख्या भने बढेको बताइएको छ ।"
"दिल्लीमा ओमिक्रोनको भयावह स्थिति, नेपालको तयारी शून्य","काठमाडौं: भारतको केन्द्रीय राजधानी दिल्लीमा कोरोनाको नयाँ भेरियन्ट ओमिक्रोनको संक्रमण तीव्ररुपमा फैलिरहेको छ। पछिल्लो २४ घन्टामा दिल्लीमा करिब ४ हजार संक्रमित फेला परेको त्यहाँका अधिकारीहरुले जनाएका छन्। तीमध्ये ८४ प्रतिशत अर्थात् ३३ सय बढीमा कोरोनाको नयाँ भेरियन्ट ओमिक्रोनबाट संक्रमित भएका छन्। दिल्लीमा आगामी हप्तादिनमै यसले नराम्रो संकेत देखाउन विज्ञहरुले दाबी गरिरहेका छन्। भारतमा पछिल्लोमा २४ घण्टामा देशभरि ३३ हजार ७५० नयाँ कोरोना संक्रमित थपिएका थिए। त्यस्तै भारतमा ओमिक्रोन संक्रमितको संख्या भने १ हजार ७ सय पुगेको छ। महाराष्ट्र, दिल्ली र केरलामा बढी संक्रमण देखिएको हो। संक्रमितमध्ये ६३९ जना डिस्चार्ज भएका छन्। कोरोनासँगै ओमिक्रोन फैलिएपछि भारतका ठूला सहरमा रात्रिकालीन कर्फ्यू जारी गरेको छ। भारतमा कोरोना संक्रमितको संख्या फैलिरहँदा नेपालको सीमावर्ती क्षेत्रमा भने नेपाली तथा भारतीय नागरिकको आवतजावतमा कुनै रोक लगाइएको छ। नेपालभारतको मुख्य प्रवेशद्वारहरुमा पनि दुवै देशका नागरिकहरुको बाक्लो आवतजावत रहेको देखिन्छ। यसले नेपालमा पनि संक्रमण दर बढ्नसक्ने अनुमान विज्ञहरुले गरेका छन्।"
स्याङ्जामा सुन्तला उत्पादन ४० प्रतिशतले कम,"स्याङ्जा : यसवर्ष स्याङ्जामा निकै कम सुन्तला फलेका छन् । यसवर्ष यहाँ अघिल्लो वर्षभन्दा ४० प्रतिशतले कम फलेको सुन्तला सुपरजोन कार्यालयको प्रारम्भिक अनुमान छ । गतवर्षको तुलनामा यसवर्ष समग्र जिल्लामा झण्डै आधाभन्दा कम सुन्तला फलेका हुन् । सुन्तला उत्पादनका लागि प्रख्यात स्याङ्जामा गतवर्ष भन्दा कम फल्नु, हिउँदमा खडेरी पर्नु, वर्षामा आवश्यकभन्दा बढि पानी हुनु र पाक्ने समयमा औंसा किराको प्रकोपका कारण सुन्तला उत्पादनमा कमी भएको प्रधानमन्त्री कृषि आधुनिकीकरण सुन्तला सुपरजोनका प्रमुख माधबप्रसाद लम्सालले बताए । गत वर्ष झण्डै १७ हजार मेट्रिक टन सुन्तला उत्पादन भएको थियो । सुन्तलाबाट जिल्लाले ५५ करोड रुपैया आम्दानी गरेको थियो । सुन्तला उत्पादनका लागि उपयुक्त भूगोल भएकाले यहाँ सुन्तला सुपरजोन परियोजना संचालनमा छ । सुपरजोन अन्र्तगत १५ सय ९० हेक्टरमा र कृषि ज्ञान केन्द्र मार्फत ६ सय हेक्टर क्षेत्रफलमा सुन्तला खेती गरिएका छन् । जिल्लाको मुख्य उत्पादन सुन्तला हो । सुन्तलाबाटै वर्षेनी करोडौं रुपैयाँ भित्रयाइन्छ यहाँ । जिल्लाका ११ पालिकाका ९७ वडा मध्ये ८९ वडा बाहेक सबैमा सुन्तला खेती गरिन्छन । यहाँका पाखा, पखेरा र खेतबारीका गहगह्रामा पनि सुन्तला रोपिएका छन् । हिजोआज सुन्तला पाकेर पहेंलपुर छन् । सुन्तला बिरुवा रोपेको ५ देखि ७ वर्षभित्रमा फल दिने हुँदा किसानको बिशेष रुची सुन्तला खेतीमा हुन्छ । बसाई सरेर जानेहरु पनि यहाँ सुन्तला रोपेका छन् । वर्षको दुईचार पटक आएर मल, जल, गोडमेल गरेर पनि सुन्तला फलाएका छन् । गतवर्षको तुलनामा यसवर्ष करिब ४० प्रतिशत सुन्तला उत्पादनमा कमी भएको अनुमान गर्छन सुन्तला सुपरजोनका अध्यक्ष ताराप्रसाद अर्याल पनि । सुन्तला उत्पादनमा कम भएता पनि यसवर्ष बजारको समस्या नरहेको उनको भनाईछ । गतवर्ष ४३ मेट्रिक टन सुन्तला फलेको बताउने पुतलीबजार नगरपालिका११का मुक्ति अधिकारी यसवर्ष १९२० टन मात्र फलेको बताए । उनले भने, उत्पादन कम छ, तर मूल्य भने राम्रो छ । ब्यापारिले बगैंचामै आएर आज पनि प्रतिकिलो ७५ देखि ८० रुपैयाँमा खरिदेका छन् । पुतलीबजार, वालिङ्, भीरकोट, चापाकोट, गल्याङ नगरपालिकाका अधिकांश वडामा सुन्तला खेती हुन्छ । दहथुम, अर्जुनचौपारी, एलादी, मनकामना, खिलुङ देउराली, ठूलाडिही, फापरथुम, बहाकोट, ओरष्टे, पौवेगौडे लगायतका वडा सुन्तला उत्पादनका मुख्य पकेट क्षेत्र हुन । तर, केही वडा बाहेक जिल्लाभर सुन्तला खेती अत्यन्तै राम्रो हुन्छ । स्याङ्जामा आन्तरिक रुपमा कात्तिकदेखि नै सुन्तला बिक्री गर्दछन् । यहाँ उत्पादित सुन्तलाको मुख्य बजार पोखरा, बुटवल, नारायणघाट, काठमाण्डौं हो । केही किसानले पोखरा र बुटवलका बजारमा पुरयाएर थोक बिक्री गर्ने गर्दछन् । सुन्तला ब्यपारी पनि बगैंचामै पुगेर खरिद गर्ने गरेका छन् । सुन्तलाका लागि चाहिने हावापानीसहित किसानका मेहनत पुगेकाले यहाँका सुन्तला निकै आर्कषण र स्वादिलो रहेको कृषि ज्ञान केन्द्रका प्रमुख बिनोद हमाल बताउछन् ।"
"नेप्से परिसूचक २६ सय माथि, साढे चार अर्बको कारोबार",काठमाडौं : सेयर कारोबारको दोस्रो दिन नेप्से परिसूचक दोहोरो अंकले वृद्धि भएको छ। यसदिन नेप्से ३२०३ अंकले बढेर २६ सय १६९४ विन्दुमा बन्द भएको छ। अघिल्लो कारोबार दिन आइतबार नेप्से ६० अंक बढीले वृद्धि भएको थियो। सो दिन २४० कम्पनीको ७१ लाख ६० हजार ९८३ कित्ता सेयर ४ अर्ब १२ करोड ६९ लाख ८० हजार ६८ रुपैयाँमा सेयर कारोबार भएको थियो। यसदिन सेन्सेटिभ इण्डेक्स ५८६ अंकले बढेर ४८७८७ विन्दुमा अडेको छ। सोमबार २३० कम्पनीको ८२ हजार ५ हजार ५२ कित्ता सेयर ४ अर्ब ५३ करोड ३० लाख १७ हजार १७९ रुपैयाँमा कारोबार भयो। यसदिन कारोबारमा आएका १३ समूहमध्ये १२ समूहको परिसूचक वृद्धि भएको हो। यसदिन व्यापार समूहको सर्वाधिक ७०४ प्रतिशतले सेयर मूल्य बढेको छ। यस्तै लघु वित्तको २८८ र वित्त समूहको २०५ प्रतिशतले बढेको हो। मूल्य बढेका अन्य समूहको परिसूचक पनि सामान्य अंकले वृद्धि भएको छ। उत्पादन समूहको परिसूचक भने ओरालो लागेको छ। यो समूहको परिसूचक ००३ अंकले घटेको हो। यस्तै मध्ये भोटेकोशी जलविद्युतको सेयर मूल्यमा सकारात्मक सर्किट लागेको छ। सो कम्पनीको सेयर मूल्य १० प्रतिशतले बढेको हो। यस्तै गुराँस लघुवित्त संस्थाको सेयर मूल्य ९४५ प्रतिशतले बढेको छ। कारोबार रकमका आधारमा यसदिन हिमालयन डिस्टिलरी अग्रस्थानमा रह्यो। यो समूहको २८ करोड ४४ लाख ७० हजार ५७० रुपैयाँमा सेयर कारोबार भएको छ। आइतबार पनि हिमालयन डिस्टलरी ४४ करोड ९४ लाख बराबरको सेयर कारोबार गरेर शीर्षस्थानमा रहेको थियो।
यो मेरो लागि अन्तिम अवसर र चुनौति हो : प्रचण्ड,"काठमाडौं: नेकपा माओवादीको अध्यक्षमा फेरि पुष्पकमल दाहाल प्रचण्ड चयन भएका छन्। पार्टीको आठौं महाधिवेशनबाट निर्वाचित केन्द्रीय सदस्यको पहिलो बैठकले प्रचण्डलाई अध्यक्षमा निर्विरोध चयन गरेको हो। अध्यक्ष चयन भएपछि प्रचण्डले आफ्नो लागि यो अन्तिम अवसर भएको बताएका छन्। उनले नेपाली र नेपाली जनताको सेवा गर्ने यो अन्तिम अवसर भएको बताए। 'मेरो काँधमा ठूलो जिम्मेवारी आएको महसुस गरेको छु। नेपाल र नेपाली जनताको सेवा गर्न यो मेरो लागि अन्तिम अवसर र चुनौति पनि हो,' सम्बोधनको क्रममा उनले भने। उनले उमेर हदका कारण होस् या अन्य कुनै कारणले होस् पार्टी, जनता र देशको लागि अन्तिमपटक सेवा गर्ने अवसर पाएकोमा सबैलाई धन्यवाद दिए। उनले यो अवसरलाई सदुपयोग गरेर अगाडि बढ्ने प्रतिबद्धता व्यक्त गरे।"
माओवादी केन्द्रको अध्यक्षमा प्रचण्ड निर्विरोध निर्वाचित,"काठमाडौं : नेकपा माओवादी केन्द्रको अध्यक्षमा पुष्पकमल दाहाल 'प्रचण्ड' निर्विरोध निर्वाचित भएका छन् । प्रचण्डलाई नेता नारायणकाजी श्रेष्ठले अध्यक्षमा प्रस्ताव गरेका थिए । श्रेष्ठले राखेको प्रस्ताव र कृष्णबहादुर महराको समर्थनलाई पार्टीको केन्द्रीय कमिटीको बैठकले सर्वसम्मत अनुमोदन गरेको हो । यस्तै, नवनिर्वाचित केन्द्रीय सदस्यहरुले सपथ लिएका छन् । उनी जनयुद्धदेखि लगातार पार्टीको नेतृत्व तहमा छन्।"
माओवादी केन्द्रीय सदस्यले लिए शपथ,"काठमाडौं: नेकपा (माओवादी केन्द्र)का नवनिर्वाचित केन्द्रीय समितिका सदस्यहरूले शपथ लिएका छन्। ललितपुरको सानेपा हाइटस्थित हेरिटेज गार्डेनमा आज आयोजित केन्द्रीय समितिको बैठक अघि नवर्निवाचित केन्द्रीय सदस्यहरूले शपथ लिएका हुन्। नवनिर्वाचित केन्द्रीय सदस्यलाई पार्टीको केन्द्रीय निर्वाचन आयोगका अध्यक्ष विष्णुपुकार श्रेष्ठले शपथ गराए। यही पुस ११ गतेदेखि सुरु भएको माओवादीको आठौँ राष्ट्रिय महाधिवेशनले आइतबार खुल्लातर्फ १११ र समावेशीतर्फ १२५ गरी २३६ केन्द्रीय सदस्य चयन गरेको थियो। माओवादीको विधानले केन्द्रीय समिति २९९ सदस्यीय बनाउने व्यवस्था गरेको छ। १५ प्रतिशत केन्द्रीय समितिले मनोनयन गर्ने छ। शपथपछि केन्द्रीय समितिको पहिलो बैठक सुरु भएको छ। केन्द्रीय समितिले पदाधिकारी चयन गर्ने छ। माओवादीमा एक अध्यक्ष, एक वरिष्ठ उपाध्यक्ष, छ उपाध्यक्ष, एक महासचिव, दुई उपमहासचिव, तीन सचिव र एक कोषाध्यक्ष गरी १५ सदस्यीय पदाधिकारी हुने व्यवस्था छ।"
योजना आयोगसगंको परामर्शमा विकासका काम द्रुत गतिमा जान्छन : केन्द्रीय सदस्य महर,"डडेल्धुरा : कांग्रेस केन्द्रीय सदस्य नैनसिंह महरले राष्ट्रिय योजना आयोगसंगको परामर्शमा नेपाली कांग्रेसले देशभर विकास आयोजनाहरुकाे खाका तयार पारेर कार्यान्वयन गर्ने बताएका छन् । योजना मागका लागि निवेदन थुप्रैछन् । महत्वपूर्ण विकास निर्माणका कार्यका लागि योजना आयोगसम्म निवेदन पुगेका छन् । सबै योजनाहरु आयोगसगंको परामर्शमा क्रमश प्राथमिकताका आधारमा अगाडि बढाइने केन्द्रीय सदस्य महरले जानकारी दिए । राष्ट्रिय योजना आयोगका उपाध्यक्ष डा विश्व पौडेलसहित सुदूरपश्चिम भ्रमणमा पुगेका महरले प्रधानमन्त्री शेरबहादुर देउवाको निर्देशन र संयोजनमा विकासका लागि स्थलगत भ्रमणगरी अध्ययन थालिएको र सोही अनुसार प्राथमिकतामा योजना राखि कार्यान्वयनका लागि अगाडि बढाइने बताए । सुदूरपश्चिमका नौ वटै जिल्ला भ्रमणगरी सोमबारमात्रै गृह जिल्ला पुगेका नेतामहरले युग सुहाँउदो र जनताका पिरमार्कालाई सम्बोधन हुने गरी विकास निर्माणका कार्य अगाडि बढाइने जिकिर गरे । केन्द्रीय सदस्यमा निर्वाचित भएपश्चात सुदूरपश्चिम भ्रमणमा आएका नेता महरको गृहजिल्ला डडेल्धुरा सदरमुकाममा भव्य स्वागत समेत भएको छ । नेपाली कांग्रेस डडेल्धुराको आयोजनामा गरीएको बधाई तथा सम्मान कार्यक्रममा स्थानीय नेता जनप्रतिनिधि र सर्वसधारणले नेता महरसंगै योजना आयोगका उपाध्यक्ष पौडेलको पनि स्वागत गरेका छन् । उक्त कार्यक्रमलाई सम्बोधन गर्ने क्रममा योजना आयोगका उपाध्यक्ष डा विश्व पौडेलले आफूहरु त्यही कामका लागि सुदूरपश्चिममा आएको र यहाँको धार्मिक पर्यटकिय विकासका लागि द्रुतमार्ग निर्माण गर्न सडक सजांलको स्तरोन्नती गरिने बताए । डडेल्धुरा प्राकृतिक रुपमा नै सुन्दर छ । यसमा थप आधुनिक विकास गरेर सौन्दर्यता झल्काउने बिश्वास दिलाए । नेपाली कांग्रेस डडेल्धुराले आयोजना गरेको सम्मान कार्यक्रममा बोल्दै नेता महरले परम्परागत रुपमा केन्द्रबाट योजना बनाउने भन्दा स्थानीय सरकारसहित जनतासंगको छलफलबाट र स्थानीय माग र आवश्यक्ता अनुसारका नयाँ योजनाको तर्जुमा गरिने जनाए । सुदूरपश्चिमको गरिबी हटाउन पश्चिमसेती परियोजना, लगायत सिँचाइ, विद्युतिकरण, खानेपानी, ग्रामिण सडकलाई प्राथमिकतामा राखिने योजना आयोगका उपाध्यक्ष विश्व पौडेलले वताए । साथै सुदूरपश्चिमका सञ्चार गृह तथा सूचना प्रणालीका लागि पनि महत्वपूर्ण सञ्चार सम्बन्धिका योजनाहरुलाई अगाडि बढाइने उपाध्यक्ष पौडेलल जानकारी गराए । एक साता अघि प्रधानमन्त्री शेरवहादुर देउवाले नेता महर र योजना आयोगका उपाध्यक्ष पौडेलसहितको टोलीलाई सुदूरपश्चिको विकास योजनाको खाका तयारपार्न ९ वटै जिल्लामा खटाएका थिए । उक्त टोली सोमबार मात्रै डडेल्धुरा पुगेको छ ।"
"चिसो बढेसँगै खुम्बु सुनसान, अधिकांश स्थानीय चिसो छल्न बाहिर गए","सोलुखुम्बु : विश्वको सर्वोच्च शिखर सगरमाथामा अवस्थित खुम्बु क्षेत्र यतिखेर सुनसान बनेको छ । त्यस क्षेत्रका स्थानीय बासिन्दा जाडो छल्न अन्यत्र गएसँगै खुम्बु क्षेत्र सुनसान बनेको हो । सिजनमा पर्यटकले भरिभराउ हुने लुक्ला, नाम्चे, खुम्जुङ लगायतका क्षेत्रहरु चिसो सुरु भएसँगै एक्लिएको सगरमाथा राष्ट्रिय निकुञ्जका प्रमुख संरक्षण अधिकृत भूमिराज उपाध्यायले जानकारी दिए । यहाँका मानिसहरु चिसो छल्न मंसिर पहिलो साताबाटै काठमाण्डौं, भारतको बोधगयालगायत नेपालका विभिन्न क्षेत्रमा जाने गरेको नाम्चेका पर्यटन व्यवसायी लामाकाजी शेर्पाले बताए । खुम्बुमा मंसिरदेखि सुरु भएको अत्याधिक चिसो करिब फागुनसम्म जारी रहने भएकाले चिसो छल्नका लागि उनीहरु बाहिर जाने गरेका छन् । सगरमाथा राष्ट्रिय निकुञ्जका प्रमुख संरक्षण अधिकृत भूमिराज उपाध्यायका अनुसार खुम्बु क्षेत्रमा पर्ने गोरक्सेप, लबुचे, गोक्यो, छुकुङ, जोङ्ला, ठाङ्नाक एवम् थामेलगायतका बासिन्दाहरु पर्यटन सिजन सकिना साथ कार्तिकको अन्तिम साताबाट खुम्बु छोडिसकेका छन् भने त्यसभन्दा तलका बस्तिहरु खुम्जुङ, नाम्चे, लुक्ला लगायतका स्थानीयहरु मंसिरको पहिलो साता बाहिर गएका हुन् । यहाँका बासिन्दा जाडो छल्नका लागि धेरैजसो काठमाडौं गएका छन् । स्थानीय फुरी शेर्पाका अनुसार लुक्ला, नाम्चे लगायतका लज सञ्चालकहरुले घरधनी बाहिर जाँदा काम गर्ने मानिसलाई घर जिम्मा लगाएका छन् भने कतिपयले घरमा ताल्चा नै लगाएर जाने गरेका छन् । तेञ्जिङ हिलारी विमानस्थल लुक्लाबाट सिधै काठमाडौँसम्म हवाई जहाजको सुविधा भएकाले यस क्षेत्रका अधिकांश स्थानीय बासिन्दाको पहिलो रोजाइ काठमाण्डौं भएको नाम्चेका लामाकाजी शेर्पाले बताए । भौगोलिक विकटता एवम् उच्च हिमाली क्षेत्र भएकाले पनि यस भेगका बासिन्दालाई बाह्रै महिना समस्या नै समस्यामा बाँच्नु परेको छ । झनै जाडो महिनामा त यस भेगमा एकैछिन पनि बस्न नसकिने स्थानीयवासीको भनाइ रहेकोछ । मुस्किलले वर्षमा ६ महिनामात्र यस भेगमा बसोबास गर्ने गरेको स्थानीय बासिन्दा बताउँछन् । कर्मचारीलाई बाध्यता चिसो छल्न अधिकांश स्थानीयले खुम्बु छोडिसक्दा कर्मचारीहरु भने खुम्बुमै रहेका छन् । स्थानीयबासीले सिजनमा पर्यटन ब्यवसाय गर्ने र चिसोमा काठमाण्डौँ लगायतका क्षेत्रमा गई चिसो छल्ने गर्छन् भने कर्मचारीहरु भने चिसोको प्रवाह नगरि त्यहि बस्न बाध्य छन् । सिजनमा पर्यटकले खचाखच हुने खुम्बुमा अहिले मानिसहरुको चहलपहल नै नगन्य मात्रामा रहेको सगरमाथा राष्ट्रिय निकुञ्जका प्रमुख संरक्षण अधिकृत भूमिराज उपाध्यायले बताए । उनका अनुसार नाम्चे क्षेत्रमा अहिले निकुञ्जका कर्मचारी, प्रहरी लगायतका व्यक्तिहरु मात्रै रहेका छन् । उनीहरुसमेत धेरै समय आगो तापेरै बिताउने गरेको उनको भनाई छ । हिमपातपछि तापक्रम घटेर माईनस ८ डिग्री सम्म पुगेको उपाध्यायले बताए । चिसोले पाइपमै पानी जम्दा तातोपानी तताएर पाइपमा खन्याएपछि मात्रै धारामा पानी आउने गरेको कर्मचारीहरु बताउँछन् ।"
"माओवादी महासचिवमा 'अर्को विकल्प'को खोजी, बस्नेत र गुरुङको दाबी","काठमाडौं: माओवादी केन्द्रको आठौं महाधिवेशनले २३६ सदस्यीय नयाँ कार्यसमिति चयन गरेपनि पदाधिकारीको टुंगो भने लगाउन सकेन। पार्टीका नेता पुष्पकमल दाहाल प्रचण्डले पदाधिकारीमा करिब करिब सहमति भएको भन्दै आज टुंगो लाग्ने बताएका थिए। आज बस्ने नयाँ कार्यसमितिको बैठकले पदाधिकारी चयन गर्ने प्रचण्डको तयारी छ। तर महासचिवका आकांक्षीहरु धेरै जना भएपछि प्रचण्डलगायत शीर्ष नेताहरु पदाधिकारी चयन गर्न सकेका छैनन्। माओवादीमा अध्यक्षपछि सबैभन्दा बढी चर्चाको विषय बनेको छ, महासचिव। महासचिवमा महाधिवेशनअघि देखि नै चार नेताले दाबी गर्दै आएका छन्। महासचिवका लागि नेता जनार्द्धन शर्मा, वर्षमान पुन र पम्फा भुसालले दाबी गर्दै गर्दा पूर्वसभामुख समेत रहेका कृष्णबहादुर महराले आफू पनि महासचिवको दौडमा रहेका बताएका थिए। त्यही भएर पनि प्रचण्डलाई महासचिव छान्न सकस भएको छ। यसैबीच महासचिवका लागि दोस्रो विकल्पको छलफल सुरु गरिएको छ। पहिलो विकल्पमा आकांक्षी चारै जना नेताहरुमा सहमति जुट्न नसकेपछि अर्को विकल्पमा देव गुरुङ र शक्ति बस्नेतबारे छलफल सुरु भएको छ। माओवादी स्रोतका अनुसार आज बस्ने केन्द्रीय कमिटीको पहिलो बैठकमा अर्को विकल्पमा पनि छलफल हुनेछ। 'महासचिवको लागि धेरै आकांक्षीहरु छन्। पहिलो आकांक्षीहरु जनार्दन शर्मा, वर्षमान पुन, पम्फा भुसाल र कृष्णबहादुर महराबीच कुनै सहमति हुने छाँटकाट छैन। त्यही भएर अर्को विकल्पमा शक्ति बस्नेत र देव गुरुङबारे छलफल भइरहेको छ,' स्रोतले अन्नपूर्णसँग भने।"
त्रिविका तीन कार्यालयको ताला एक महिनापछि खुल्यो,"काठमाडौं : त्रिभुवन विश्वविद्यालय र आन्दोलनरत विद्यार्थीबीच सहमति भएसंगै तालाबन्दी खुलेको छ । त्रिभुवन विश्वविद्यालयले आन्तरीक प्रतिस्पर्धाबाट शिक्षक, कर्मचारी पदपूर्ति गर्ने निर्णय कार्यान्वयन नगर्ने भएपछि विद्यार्थीहरु तालाबन्दी खोल्न सहमत भएका हुन् । नेपाल विद्यार्थी संघ, अखिल क्रान्तिकारी, नेकपा एकीकृत समाजवादी निकट अनेरास्ववियू, समाजवादी विद्यार्थी युनियन, अखिल छैठौं, अखिल क्रान्तिकारी र त्रिभुवन विश्वविद्यालयबीच सहमति भएको समाजवादी निकट अखिलका केन्द्रीय स्थायी कमिटी सदस्य टीकाराम भण्डारीले अन्नपूर्णलाई जानकारी दिए । भण्डारीले भने, सहमति भएसंगै तालाबन्दी खुलेको छ । सहमति कार्यान्वयनको हामीले माग गरेका छौं । यसअघि त्रिभुवन विश्वविद्यालयले प्राध्यापक पशुपति अधिकारीको संयोजकत्वमा वार्ता समिति गठन गरेको थियो । त्रिभुवन विश्वविद्यालय सभाले गत मंसिर १४ मा विशेष आन्तरिक प्रतिस्पर्धाबाट करारका शिक्षकलाई उपप्राध्यापकमा नियुक्तिको निर्णय गरेसंगै विद्यार्थीहरु आन्दोलनमा उत्रिएका थिए । त्रिभुवन विश्वविद्यालय सभाद्धारा विशेष आन्तरिक खुल्ला प्रतियोगिताबाट पदपूर्ति गर्न गरिएको निर्णयको सम्पूर्ण प्रकृया हाललाई कार्यान्वयन नगर्ने सहमति भएको छ । विद्यार्थीहरुले निर्णय सच्च्याउनुपर्ने माग राख्दै उपकुलपति, रेक्टर र रजिष्ट्रारको कार्यकक्षमा तालबन्दी गरेका थिए । त्रिभुवन विश्वविद्यालयमा रहेका रीक्त दरबन्दीहरु समावेशी सिद्धान्तको आधारमा ६६ महिनामा खुला विज्ञापन गरी शिक्षक, कर्मचारी नियुक्ति गर्ने सहमतिपत्रमा भनिएको छ ।"
यी हुन् एमालेका राष्ट्रिय सभाका उम्मेदवारहरु,काठमाडौं: प्रमुख प्रतिपक्षी दल नेकपा एमालेले राष्ट्रियसभा सदस्यका उम्मेदवारहरु टुंगो लगाएको छ। एमालेको सचिवालय बैठकले १९ सिटका लागि उम्मेदवार टुंगो लगाएको प्रचार विभाग उपप्रमुख विष्णु रिजालले जानकारी दिए। यी हुन् उम्मेदवार प्रदेश १ खुलाः देवराज घिमिरे (झापा) महिलाः सुमित्रा भण्डारी (झापा) अल्पसंख्यकः सोनाम गेल्जेन शेर्पा (सोलुखम्बु) प्रदेश २ खुलाः असर्फी भिनवार यादव (धनुषा) महिलाः बिना साह (रौतहट) बागमती खुलाः गोपाल शाक्य (ललितपुर) महिलाः निरकुमारी कुँवर (निरु) दर्लामी (सिन्धुली) गण्डकी खुलाः पुण्यप्रसाद पौडेल (कास्की) महिलाः लीला पोखरेल थनेट (नवलपुर) दलितः गोविन्दबहादुर नेपाली (बाग्लुङ) लुम्बिनी खुलाः रामदयाल गुप्ता (दाङ) महिलाः भारती खनाल (बाँके) दलितः कृष्णबहादुर सुनार (गुल्मी) कर्णाली खुलाः चूडामणि शर्मा (सुर्खेत) महिलाः गंगा थापा महत (जुम्ला) अल्पसंख्यकः पदमबहादुर माझी (दैलेख) सूदुरपश्चिम खुलाः डिल्लीराज भट्ट (डोटी) महिलाः सन्तोषकुमारी शर्मा (कैलाली) दलितः नरेश बिक (बैतडी)
सानेपामा कांग्रेस पदाधिकारी बैठक,"काठमाडौं : नेपाली कांग्रेस पदाधिकारी बैठक सुरु भएको छ । राष्ट्रियसभा निर्वाचन र समसामयिक राजनीतिक विषयमा केन्द्रित रहेर बैठक सुरु भएको हो । बैठक सकिने लगत्तै केन्द्रीय समितीको बैठक बस्ने कांग्रेसले जनाएको छ। मंसिर २४ देखि २७ सम्म भएको कांग्रेसको १४ औं महाधिवेशनबाट १ सय ३४ सदस्यीय केन्द्रीय कार्यसमिति निर्वाचित भएको थियो। कांग्रेस विधानको दफा ६५ बमोजिम सभापतिका निकटतम प्रत्यासी स्वतः केन्द्रीय सदस्य बन्छन्। विधानअनुसार अब सभापति शेरबहादुर देउवाले कोषाध्यक्षसहित ३३ जना मनोनीत गर्न पाउनेमध्ये १३ जनालाई केन्द्रीय सदस्यमा मनोनीत गरेका थिए। आइतबार कर्णालीका मुख्यमन्त्री जीवनबहादुर शाही, प्रदीप पौडेल र कल्याणकुमार गुरुङलाई केन्द्रीय सदस्यमा मनोनयन गरेका हुन्। देउवाले यस अगाडि पार्टीका नेता रामचन्द्र पौडेल, विजय गच्छदार, प्रकाशमान सिंह, विमलेन्द्र निधि, कृष्णप्रसाद सिटौला, डा प्रकाशशरण महत, डा नारायण खड्का, सुजाता कोइराला, उमा रेग्मी र मीनबहादुर विश्वकर्मालाई मनोनीत गरेका थिए। कांग्रेसको १४ औं महाधिवेशनमा पौडेलले सभापति बन्न नपाएपछि निर्वाचन प्रक्रियामा भाग नै लिएका थिएनन्। निर्वाचनमा हारेपनि देउवाले सभापतिमा आफूलाई मतदान गर्नेलाई केन्द्रीय सदस्यमा मनोनित गरेपछि नेताहरुले असन्तुष्ट जनाएका छन्।"
पृथ्वीजयन्तीको दिन गोरखामा सार्वजनिक विदा,"गोरखा : पृथ्वीजयन्तीको दिनमा गोरखा नगरपालिकाले सार्वजनिक बिदा दिएको छ । गोरखा नगरकार्यपालिकाको बैठकले पृथ्वी जयन्तीकाको अवसरमा आउँदो पुस २७ गते सार्वजानिक बिदा दिने निर्णय गरेको हो । सोमबार सार्वजनिक सूचना जारी गर्दै नगरपालिकाको कार्यालयले पृथ्वी जयन्तीका दिन बिदा दिने जनाएको हो । २०७८ पौष २७ गते मंगलबार यस नगरपालिकाका कार्यालय, वडा कार्यालयहरु, नगरपालिका अन्तरगत स्वास्थ्य संस्थाहरु तथा शैक्षिक संस्थाहरुमा १ दिन सार्वजनिक बिदा हुनेछ, सो सूचनामा भनिएको छ । नगर कार्यपालिकाको आइतबार सम्पन्न बैठकले सो दिन बिदा दिने निर्णय गरेको नगरपालिकाले जनाएको छ । राष्ट्र निर्माता पृथ्वीनारायण शाहको योगदानको सम्मान स्वरुप अघिल्ला वर्षहरुमा पनि गोरखा नगरपालिकाल सो दिनमा सार्वजनिक बिदा दिँदै आएको छ । सो दिन गोरखा संग्रहालयमा नगरपालिकाले औपचारिक कार्यक्रमसमेत आयोजना गर्ने जनाएको छ ।"
"थप ३२६ जनामा कोरोना संक्रमण, दुईको मृत्यु",काठमाडौं : पछिल्लो २४ घन्टामा थप ३२६ जनामा कोरोना भाइरस (कोभिड१९) संक्रमण पुष्टि भएको छ। १२ हजार ४९८ नमूना परीक्षणमा ३२६ जनामा संक्रमण देखिएको हो। स्वास्थ्य तथा जनसंख्या मन्त्रालयका अनुसार परीक्षण गराएका १२ हजार ४९८ नमूनामध्ये ९ हजार ७०० नमूनाको पीसीआर र २७ सय ९८ नमूनाको एन्टिजेन विधिबाट परीक्षण गराएको थियो। जसमध्ये २९१ जनाको पीसीआरबाट र ३५ जनाको एन्टिजेन विधिबाट संक्रमण पुष्टि भएको हो। सोमबार कोरोनाबाट थप २ जनाको मृत्यु भएको छ। यस्तै थप २५५ जना डिस्चार्ज भएका छन्। नेपालमा हाल ५ हजार ५ जना सक्रिय संक्रमित रहेको मन्त्रालयले जनाएको छ। पछिल्लो २४ घन्टामा ३ लाख ४४ हजार ४४ जनाले कोरोनाविरुद्धको खोप लगाएका छन्। यस्तै मन्त्रालयका अनुसार २१ जनाको भेन्टिलेटरमा र ८९ जनाको आइसीयूमा उपचार भइरहेको छ।
ओमिक्रोन भेरियन्टसम्बन्धी जान्नै पर्ने कुरा,"काठमाडौं : कोभिड१९ को नयाँ भेरियन्ट ओमिकोन भेरियन्ट संसारभर तीव्ररुपमा फैलिरहेको छ। यो भेरियन्ट अरु भेरियन्टभन्दा आक्रमक नभएको विज्ञहरुले औंल्याएका छन्। तैपनि सावधान भने अपनाउनुपर्छ। नेपालमा ओमिक्रोनबाट ३ जनामा संक्रमण पुष्टि भइसकेको छ। छिमेकी मुलुक भारतमा ओमिक्रोनको संक्रमण तीव्ररुपमा फैलिरहेको छ। त्यहाँ करिब १७ सय बढी मानिसमा यो भाइरसको संक्रमण देखिएको भारतीय मिडियाहरुले जनाएका छन्। भारतमा हालसम्म ओमिक्रोनाट दुईजनाले ज्यान गुमाइसकेका छन्। खुला सीमा नाकाकै कारण नेपालमा यो भाइरस तीव्ररुपमा फैलिन सक्छ। कोरोनाको नयाँ भेरियन्ट ओमिक्रोन रोकथामका लागि सरकारले ठोस योजना बनाएको छैन। यदि कोरोनाजस्तै ओमिक्रोन भित्रियो भने नेपालमा यसले भयावह रुप लिनसक्छ। सिमाना र विमानस्थलबाट ओमिक्रोन संक्रमित सहजै भित्रने भएकाले संक्रमण रोक्न चुनौती देखिन्छ । विगतका दिनमा सिमानाकामा समयै कडाइ नगर्दा कोरोना संक्रमण सातवटै प्रदेशमा तीव्र गतिमा फैलिएको थियो। हालसम्म कोरोनाबाट संक्रमित हुने र मृत्यु हुनेको संख्या घटेको छैन। कोरोना कहरकै बीच फेरी नयाँ भेरियन्ट ओमिक्रोन भित्रिएको छ। यसबारे विभिन्न धारणाहरु आएपनि अझै अध्ययनको विषय रहेको स्वास्थ्य विज्ञहरुले बताएका छन्। ओमिक्रोन भेरियन्ट कस्तो किसिमको भेरियन्ट हो, संक्रमण दर कस्तो छ, यसबाट बच्न के गर्ने बारे सर्वसाधारणलाई जानकारी दिन स्वास्थ्य तथा जनसंख्या मन्त्रालयले आफ्नो फेसबुक पेजमा भीडीयो सेयर गरेको छ। सोही भीडीयो अनुसार तयार पारिएको सामग्री। ओमिक्रोन भेरियन्ट कस्तो किसिमको भेरियन्ट हो ? ओमिक्रोन भेरियन्ट कोभिड १९ को सबैभन्दा पछिल्लो भेरियन्ट हो । यो भेरियन्ट सबैभन्दा पहिले दक्षिण अफ्रिकामा पुष्टि भएको थियो भने अहिले यो भेरियन्ट नेपाल लगायत विभिन्न मुलुकमा देखिएको छ । के ओमिक्रोन भेरियन्ट पहिलेको डेल्टा भेरियन्ट भन्दा बढी संक्रामक छ ? यो भेरियन्ट देखापरेको दक्षिण अफ्रिका तथा अन्य मुलुकहरुमा संक्रमणदर ह्वात्तै बढेको छ । तर, यो ओमिक्रोन कत्तिको संक्रामक छ भन्ने हालसम्म स्पष्ट भइसकेको छैन र, यसबारे थप अध्ययन भइरहेको छ । के कोभिड १९ विरुद्धका खोपहरु ओमिक्रोन भेरियन्टविरुद्ध पनि प्रभावकारी छन् ? ओमिक्रोन भेरियन्ट धेरै छिटो फैलिन सक्ने भेरियन्टका रुपमा देखा परेको छ । हाल वितरण भइरहेको कोभिड१९ विरुद्धका खोपहरु यस भेरियन्टलाई प्रतिरोध गर्न सक्छन् की सक्दैनन् भन्ने यकिन गर्न वैज्ञानिकहरु अध्ययन गरीरहेका छन् र अहिलेसम्म ठोस तथ्य पत्ता लागिसकेको छैन । पहिले कोभिड१९ संक्रमण भइसकेकालाई ओमिक्रोन भइसकेकालाई ओमिक्रोन भेरियन्टको संक्रमण हुन सक्छ ? पहिले कोभिड १९ संक्रमण भइसकेकालाई समेत फेरी ओमिक्रोन भेरियन्टको संक्रमण हुन सक्छ । ओमिक्रोन भेरियन्टबाट बच्न के गर्ने ? मास्कको समुचित प्रयोग, भौतिक दुरी कायम, बेलाबेलामा साबुन पानीले हात धुने गर्नुपर्छ । यस्तै, भींडभांड नगर्ने, सेनीटाइजर प्रयोग गर्ने, हावा आवतजावत राम्रो हुने स्थानमा बस्ने गर्नुपर्छ । जनस्वास्थ्यका मापदण्डहरु कडाइपूर्वक पालना गर्नुपर्छ । र, कोभिड १९ विरुद्धको खोप लगाउनुपर्छ ।"
"युट्युब हेरेर व्यवसाय, विपन्नलाई रोजगारी","दैलेख : दुल्लु नगरपालिका७की डम्बर कुमारी खड्का र उनका पति नगेन्द्रबहादुर खड्काले उद्योगमा आधारित व्यवसाय गर्ने सोच बनाए । व्यवसाय गर्ने योजना बनाएपनि कुन व्यवसाय गर्ने भन्नेमा खड्का दम्पतीले केही समय अन्यौलमै बिताए । अन्ततः व्यवसाय सुरु गर्न उनीहरुले युट्युबको साहारा लिए । युट्युबमार्फत उनीहरुले इन्टरलक इट्टा उत्पादनबारे केही जानकारी पाए । इन्टरलक इट्टा नै वातावरण मैत्री हुन्छ भन्ने लागेर उनीहरुले उद्योगका लागि मेसिन खोज्न सुरु गरे । उद्योग सुरु गर्न डम्बरकुमारीले आफूसँग भएको गरगहना बैंकमा राखेर ऋण निकालिन् । २०७४ जेठमा झण्डै पाँच लाख लागतमा मेसिन गाउँमै आईपुग्यो । उद्योग सञ्चालनका लागि आफ्नो नाममा पर्याप्त जग्गा थिएन, जग्गा भाडामा लिएर उद्योग सुरु गर्यौं, डम्बरकुमारीले भनिन् । उद्योग सुरु भएको एक वर्षपछि आफ्नै जग्गामा स्थापना गरेको उनले बताइन् । दुल्लु नगरपालिका४ बाडातडीस्थित सञ्चालित खड्का दम्पतीको शुभलक्ष्मी इन्टरलक इट्टा उद्योग अहिले फस्टाउँदो छ । सुरुमा इन्टरलक इट्टाबारे आम नागरिकलाई बुझाउन र विश्वास दिलाउँनै गाह्रो पर्यो, कतिपयले त यो इट्टा कमजोर हुन्छ भन्दै विश्वासै गरेनन् । इट्टामाथि गाडी चढाएर बलियो छ या छैन भन्दै परिक्षण समेत गरे, नयाँ व्यवसाय गर्न गाह्रै हुँदो रहेछ । हामीलाई पनि हम्मे हम्मे पर्यो डम्बरकुमारी भन्छिन् अहिले इन्टरलक इट्टाले राम्रो बजार पाएको छ । एउटा मेसिनबाट मात्रै उद्योग सुरु गर्दा ८ जनाले गाउँमै रोजगारी पाएका थिए । हाल उद्योगमा दुई वटा मेसिन छ । नयाँ मेसिन खरिद गर्नका लागि उत्थान परियोजनाले सहयोग गरेको डम्बरकुमारीले बताइन् । परियोजनाले नयाँ मेसिन किन्न सहयोग गरेपछि इट्टा उत्पादनमा सहज भएको छ, उनले भनिन् गाउँमै रोजगारी पाउनेको संख्या पनि बढेको छ । दुल्लु नगरपालिकामा यूरोपियन यूनियनको आर्थिक सहयोग तथा सोसेक नेपाल, डिसिए नेपाल, लिवर्ड, एनएनएसडब्लुएको कन्सोर्टियम पार्टनरसिपमा जलवायु समानुकुलन र आर्थिक समृद्धिका लागि समावेशी नागरिक समाज संघ संस्थाहरुको क्षमता अभिवृद्धि (उत्थान) परियोजना सञ्चालित छ । दुई वटा मेसिन भएपछि अहिले उक्त उद्योगमा स्थानीय विपन्न परिवारका १३ जनाले रोजगारी पाएका छन् । दुई वटा मेसिनबाट दैनिक १६ सय इट्टा उत्पादन हुने गरेको नगेन्द्रबहादुरले बताए । उद्योगबाट प्रति इट्टा ७० रुपैयाँका दरले बिक्री भईरहेको उनले बताए । उनका अनुसार पछिल्लो समय ईन्टरलक इट्टाबाट घर निर्माण गर्नेहरूको संख्यामा उल्लेख्य बृद्धि हुँदै गएपछि माग पनि बढ्दै गएको छ । नयाँ प्रविधिबाट उत्पादित इन्टरलक इट्टाबाट बनेको घर बलियो, वातावरण मैत्री तथा भूकम्प प्रतिरोधी हुने उनको दाबी छ । हाम्रो उद्योगमा उत्पादित इन्टरलक इट्टाबाट जिल्लाका विभिन्न स्थानमा सरकारी भवन, निजी घर र विद्यालय भवनहरु बनेका छन्, उद्योगमा विपन्न परिवारका महिला र पुरूषहरूले रोजगारी पाउनुभएको छ, हामी त्यसैमा खुसी छौँ, नगेन्द्रबहादुरले भने ।"
कांग्रेसले टुंग्यायो राष्ट्रिय सभा सदस्यका उम्मेदवार,"काठमाडौं : नेपाली कांग्रेस केन्द्रीय समिति बैठकले राष्ट्रिय सभा सदस्यहरुको उम्मेदवार टुगों लगाएको छ । प्रदेश १बाट गोपाल बस्नेत, बाग्मती प्रदेशबाट कृष्णप्रसाद पौडेल, गण्डकी प्रदेशबाट कमला पन्त, लुम्बीनी प्रदेशबाट युवराज शर्मालाई उम्मेदवारमा उठाउने निर्णय गरेको छ । यस्तै बैठकले कर्णाली प्रदेशबाट दुर्गा पुन र सुदूरपश्चिमबाट नारायणदत्त मिश्रलाई उम्मेदवार उठाउने निर्णय गरेको हो ।"
जोमसोम र लुक्लामा वायु सेवा निगमको ट्वीन अटर जहाज खोइ ?,"जोमसोम : मुस्ताङका संघीय सांसद प्रेमप्रसाद तुलाचनले नेपाल सरकारको स्वामित्वमा रहेको वायु सेवा निगमको ट्वीन अटर जहाज मुस्ताङको जोमसोम र सोलुखुम्बुको लुक्ला क्षेत्रमा पठाईनु पर्ने माग गरेका छन् । संसद् भवन सिंहदरबारमा बिहीबार बसेको अन्तराष्ट्रिय सम्बन्ध समितिको बैठकमा संघीय सांसद तुलाचनले सरकारको स्वामित्वमा रहेको नेपाल वायु सेवा निगमलाई माथि उकास्न हिमाली क्षेत्रमा नियमति हवाई उडान सेवा सञ्चालनमा ल्याउन संस्कृति, पर्यटन तथा नागरिक उड्ययन मन्त्री प्रेमबहादुर आलेको ध्यानार्कषण गराएका हुन् । वाईड बडी र न्यारो बडी जहाजको कुरा म गर्दिन, साना १८ सिटे टुनेटर जहाजको कुरा गर्दैछु, सांसद तुलाचनले भने, नेपाल एअरलाईन्स अर्बौ रुपियाँ घाटामा भएको सुनिएको छ, तर के कारणले नेपाल वायु सेवा निगम घाटामा गयो? कर्मचारी र निजी एअरलाइन्स कम्पनीबीचको मिलोमतोकै कारण नेपाल वायु सेवा निगम घाटामा गएको सांसद तुलाचनले दाबी गरे । हाम्रा सरकारी जहाज डलर कमाउने स्थानमा पठाइँदैन, कम आयआर्जन हुने स्थानमा मात्र पठाइने गरिएको छ, सांसद तुलाचनले भने ,निजी एअरलाइन्स डलर आम्दानी हुने स्थानमा जाउ, सरकारी जहाज कम पैसा आउने स्थानमा जाउ भन्ने सेटिङ छ । डुबे सरकारी कम्पनी डुब्छ, बने निजी कम्पनी फस्टाउछ भन्ने मानसिकता विद्यमान छ । सांसद तुलाचनले जोमसोम र लुक्ला जस्तो डलर कमाउने ठाउँमा किन पठाईदैन जहाज भनेर मन्त्री आले समक्ष प्रतिप्रश्न गरे । धार्मिक तथा पर्यटकिय जिल्ला मुस्ताङ जस्तो ठाउँमा नेपाल वायु सेवा निगमको सेवा शुन्य रहेको बताए । मुस्ताङमा हवाई यात्रुले टिकट नपाएर रुवाबासी गर्नु परेको उल्लेख गर्दै सांसद तुलाचनले लामो समय बितिसक्दा समेत नेपाल वायु सेवा निगमले मुस्ताङमा जहाज नपठाएको उल्लेख गरे । उनले निजी एअरलाईन्स कम्पनी भन्दा सरकारी एअरलाईन्स कम्पनी फस्टाउन सके सेवा फराकिलो हुने अपेक्षा गरे । मुस्ताङमा तारा एअरलाईन्स र समिट एअरलाइन्सको टुइनेटर जहाजले सेवा दिदै आईरहेपनि कोरोना कहरपछि पोखराजोमसोम हवाई सेवा नियमित हुन सकेको छैन । कोरोना कहरपछि सञ्चालनमा आएको पोखराजोमसोम हवाई सेवा विदेशी पर्यटक कम हुन थालेपछि उडान स्थगित गरिएको छ । मुस्ताङको जोमसोममा नेपाल वायु सेवा निगमको अफिसियल टिकट बुकिङ काउन्टर रहेपछि विगत ७ वर्षदेखि वायु सेवा निगमको उडान ठप्प छ । वायु सेवा निगमको जोमसोममा कार्यालय रहेपनि सेवा नहुँदा मुस्ताङ आउजाउ गर्ने पर्यटकलाई समस्या पर्ने गरेको छ । निगमको जोमसोम कार्यालयमा दुई जना कार्यालय सहयोगी छन् । नेपाल वायु सेवा निगमले यसअघि हरेक हप्ता सोमबार र बिहिबार पोखराजोमसोम हवाई उडान गर्ने गथ्र्यो । निजी एअरलाईन्स कम्पनीले विदेशी र भारतीय पर्यटक बढ्ने बेलामा मात्र उडान भर्ने गरेकोमा अहिले पोखराजोमसोम हवाई उडान नियमित हुन सकेको छैन । हवाई उडान ठप्प भएसंगै मुस्ताङबाट अतिआवश्यक सेवाका साथै ईमरजेन्सी बिरामीलाई पोखराकाठमाण्डौं लैजान समस्या पर्ने गरेको छ ।"
"धरान उत्सवमा सिम्रिक एयरको विशेष छुट, २८ हजारमा पाथिभरा र हलेसी दर्शन गर्न पाइने","धरान : धरान उपमहानगरपालिकाको स्थापना दिवसको अवसरमा सिम्रिक एयरले विशेष छुटको व्यवस्था गर्ने भएको छ। सिम्रिकले धरान उपमहानगरपालिकाको स्थापना दिवसको दिन पुस २० गते देखि ३० गते सम्म प्रदेश १ का धार्मिक स्थलहरु खोटाङको हलेसी महादेव र ताप्लेजुङको पाथिभरा मन्दिरसम्मको हवाइ यात्रामा विशेष छुटको व्यवस्था गरेको हो । धरान उपमहानगरपालिकाले पुस २० गते देखि २३ गते सम्म धरान डेको अवसरमा उत्सवको रुपमा मनाउने निर्णय गरेको छ । सोही अवसरमा सिम्रिक र धरान होलिडेजको संयुक्त आयोजनामा सिम्रिकले हवाई यात्रा गराउन लागेको हो । यस अगाडि ३२ हजारमा पाथिभरा र हलेसी उडान भर्दै आएको सिम्रिक हेलिकोप्टरले धरान उत्सवको अवसरमा विशेष छुट गरी २८ हजारमा हवाई भाडा निर्धारण गरेको धरान होलिडेजका अध्यक्ष कुन्दन श्रेष्ठले बताएका छन् । धरान उत्सवको अवसरमा मंगलबारदेखि सिम्रिकले हवाई यात्रा गराउने भएपछि पर्यटकहरुले टिकट बुकिङ गर्न थालेको श्रेष्ठले बताएका छन् । यस अगाडि धरान बजार परिक्रमा गराए बापत ५ हजार शुल्क लिइँदै आएको भएपनि उत्सवको अवसरमा ३ हजार ५ सयमा धरान बजार बजार परिक्रमा गराइने धरान होलिडेजका प्रबन्ध निर्देशक अमृत मानन्धरले जानकारी दिए । उनले हेलिकोप्टरबाट पूर्वका पाथिभरा, हलेसी मन्दिरको दर्शन गराउनुका साथै रमणीय हिमाली श्रृखलाहरुको दृष्याबलोकन समेत गराइने बताए । धरानका मेयर तिलक राईले आन्तरिक तथा बाह्य पर्यटकको सुविधाका लागि उपमहानगरपालिकाको अनुरोधमा सिम्रिक र धरान होलिडेजले विशेष छुटमा पर्यटकलाई हवाई यात्रा गराउने व्यवस्था गरेको बताए । सिम्रिक हेकिोप्टर संचालनका लागि क्याप्टेन विमल शर्मा सापकोटासहितको प्राविधिक टोली तयारीका साथ धरान आउने सिम्रिक एयरका अप्रेसन म्यानेजर रमेशमान बर्जचार्यले बताए ।उनले दसैं तिहारभरी हवाई सेवा प्रदान गर्ने सिम्रिक एयरको हेलिकोप्टरको आन्तरिक व्य्वस्थापनका लागि इन्जिनियर गणेशबहादुर बस्नेत नेतृत्वको प्राविधिक टोली समेत धरान आइसकेको बताए । प्रदेश १ कै सुन्दर सहर धरानको जग विस १९५७ सालदेखि बस्ती बस्न थालेको छ । धरान उपमहानगरपालिकाले प्रत्येक वर्ष पुस २० गते स्थापना दिवस मनाउँदै आएको छ । मंगलबार १२१औं स्थापना दिवसको अवसरमा विविध कार्यक्रमको आयोजना गरिएको मेयर राईले बताए । स्थापना दिवसको उद्घाटन प्रधानमन्त्री शेरबहादुर देउवाले गर्ने बताइएको छ ।"
एमालेले जनसंगठन सञ्चालन निर्देशिकालाई दियो अन्तिम रुप,काठमाडौं : नेकपा (एमाले)कोजनसंगठन सञ्चालन निर्देशिका मस्यौदा कार्यदलको बैठक बसेको छ। संयोजक भानुभक्त ढकालको अध्यक्षतामा सोमबार जनसंगठन समन्वय संयन्त्रद्वारा गठित जनसंगठन सञ्चालन निर्देशिकामस्यौदा कार्यदलको बैठक बसेको हो। बैठकले मस्यौदालाई अन्तिम रुप दिएको एमालेका प्रचार विभाग उपप्रमुख विष्णु रिजालले जानकारी दिए। एमालेले १० औं महाधिवेशनपछि जनसंगठन समन्वय संयन्त्र निर्माण गरेको हो। पार्टी केन्द्रीय कमिटीको बैठकले फागुन मसान्तभित्र सबै जनसंगठनका राष्ट्रिय सम्मेलन अधिवेशन आयोजना गर्न निर्देशन दिएको थियो।
गौशालामै आहारा पाउँदैन्न गाई,"महोत्तरी : गौशालास्थित निगौल गाई गौशालाको गोठको छेउमा जाने बित्तिकै गाईहरु चर्को स्वरमा कराएको सुनिन्छ । नजिकमा कोही जाँदा समेत गाईवस्तु आहाराका लागि कराउने गर्दछन् । फर्ममा बनाएको नादी(गाईवस्तुलाई खुवाउनको लागि बनाएको सामग्री) भित्र सुख्खा परालको कुट्टी र पानी मिसाएको छ । तर ती गाईवस्तुहरु त्यो खान छाडेर कराउने गर्दछन् । त्यहाँँ पालिएको गाईवस्तुहरु हरियो घाँसपात र ब्रान्ड नचाखेकै महिनौ दिन बितिसक्यो । सुख्खा पराल र पानीको भरमा बाँचिरहेको त्यहाँका गाईवस्तुहरु क्रमिक रुपमा दुब्लाउनुको साथै रोगी भएका छन् । कार्यालयमा गाईको संरक्षणको निम्ति विभिन्न पदमा गरी २१ जना कार्यरत रहेका छन् । त्यस्तै संस्थाको नाममा ११० विगहा उब्जाउ जग्गा हुँदा समेत गाईवस्तु खान नपाएर मर्नु दुःखद रहेको स्थानीयको भनाई रहेको छ । संस्था विकासको निम्ति पदीय दायित्व निर्वाह गर्न सबैले चुकेको स्थानीय समाजसेवी लक्ष्मी महतोको बुझाई रहेको छ । महतोले अगाडि भने, राष्ट्रिय सहकारी बोर्डको अधिनमा रहेको सो संस्थाको मातहतमा ११० विगहा जग्गालाई उपयोग गर्न नसक्दा गाईहरु हरियो घासपातको अभावमा प्राण त्याग्न बाध्य भएका छन् । कार्यालयमा हाल २१ जना कर्मचारीहरु हुँदा पनि उनीहरु आफ्नो पदीय दायित्व बिर्सिएका छन् । कर्तव्यवोध हुने किसिमले कार्यसम्पादन नगरेकै कारण संस्थाको अवस्था दयनीय हुँदै गएको छ । राष्ट्रिय सहकारी विकास बोर्डद्वारा संचालित कार्यालय अस्तव्यस्त हुनु दुःखद रहेको गौशाला वडा नं ३का वडाअध्यक्ष बिरेन्द्र चौधरीले बताए । उनले भने, कार्यालयको अधिनमा ११० विगहा उब्जाउ जग्गा रहेको छ । केही जग्गा ठेक्कामा लागेको छ । केहीलाई संस्थाले आफै उत्पादन कार्यमा उपयोग गर्दै आएको छ । त्यस्तै कमर्सियल भवन, पोखरी र आँपको बागवानीबाट संस्थालाई वार्षीक रुपमा लाखौ आम्दानी हुने गरेको छ । अझ वार्षीकरुपमा सहकारी बोर्डले पनि रकम पठाएकै हो तर संस्थाको विकास हुन सकेको छैन । जुन दुःखद रहेको छ । यससम्बन्धमा निगौल गाई गौशाला व्यवस्थापनमा निश्चियरुपमा कमी आईरहेको समितिका पूर्व सदस्य राजकिशोर यादवको ठम्याई रहेको छ । सरकारको नीतिकै कारण संस्थाको सोचेअनुरुपको विकास हुन नसकेको उनको ठम्याई रहेको छ । उनले भने, पहिले जिल्ला प्रशासनको मातहतमा रहँदा सरकारीस्तरबाट प्रर्याप्तमात्रामा सहयोग हुने गर्दथ्यो । पछिल्लो समयमा संस्था सहकारी बोर्डमा गाभिँदा सरकारले संस्था विकासको निम्ति असहयोग गर्दै आएको छ । जबसम्म संस्थाका सदस्यलाई कार्यकारी अधिकार दिँदैन तबसम्म संस्थाको विकास असम्भव रहेको छ । गाईलाई खुवाउनको लागि दानाको व्यवस्थापन हुन सकेन् उचित स्याहार सुहार एवम् पौष्टिकतत्वको अभावमा यहाँ पालिकाएको गाईहरु क्रमिक रुपमा ज्यान गुमाउँदै आएका छन् । पछिल्लो एक साताको अवधिमा २ वटा गाईको ज्यान गईसकेको छ । त्यस्तै ४ वटा गाईवस्तु खानाको अभावमा कमजोर भई शारिरीक रुपमा अस्वस्थ्य भएका छन् । जसले गर्दा ती गाईहरुलाई उठिबस गर्न समेत समस्या भएको छ । गौशाला नगरपालिका३ नवराजपुरमा व्यवस्थित रुपमा गाईपालनको लागि अत्याधुनिक गाईफार्ममा महिनौदिनदेखि हरियो घाँसपात एवम् आवश्यक औषधि र पौष्टिकतत्व समयमा नपाएर गाईहरु छटपटिएर मर्दै आएका छन् । आर्थिक स्रोत अभावैका कारण गाईवस्तुलाई दाना र हरियो घासपात उपलब्ध गराउन नसकेको कार्यालय स्रोतको भनाई रहेको छ । त्यहाँ २० वटा दुधालु रहेकोमा एक पटकमा गरी २१ लिटर मात्र दुध संकलन हुँदै आएको कार्यालय प्रमुख डा दिपेन्द्र पण्डितले बताए । गाईवस्तुलाई आवश्यकमात्रामा पौष्टिकतत्व खुवाउन नसकेको स्वीकार गर्दै प्रमुख पण्डितले अगाडि भने, बजारमा उधारो सामग्री ल्याएको बापत १२ लाख रकम तिर्न बाँकी रहेको छ । अनेकौ पटक ताकेदा आईसकेको छ । विभिन्न व्यक्ति र संस्थाको नाममा रहेको बाँकी वक्यौता उठाउन नसक्दा संस्थाको आर्थिक अवस्था नाजुक बन्दै गएको छ । ठेक्काबापतको करौडौ रकम असुली हुन सकेन् निगौल गाई गौशालाको आफ्नै पोखरी, आँप, लिच्ची बगैँंचा र खेतीयोग्य जग्गा छ । ठेक्काबापतको रकम समयमै असुली हुन नसक्दा गाईवस्तु पालन गर्न समस्या भईरहेको कार्यालय स्रोतको भनाई रहेको छ । कार्यालय प्रमुख डा पण्डितका अनुसार विगतमा साविकको गौशाला गाविस र निगौल गाई गौशालाबीच कुल ठेक्का रकमको २५ प्रतिशत निगौल गाई गौशालालाई दिनुपर्ने लिखित सम्झौता भएपनि अहिले नगरपालिकाले सो सम्झौता कार्यान्वयन नगर्दा समस्या बढेको छ । हालसम्ममा गरी ६ करोड ३८ लाख ४० हजार ७ सय ५० रुपैयाँ गौशाला नगरपालिकाबाट पशुबजार र खसी बजार लगाएको बापत असुल गर्न बाँकी रहेको छ । वारम्बार ताकेदा गर्दा समेत नगरपालिकाको कार्यालय बेवास्ता गर्दै आएका छन् । त्यस्तै गौशालाका स्थानीय पोखरी ठेकेदारसँग पोखरी ठेक्काबापतको १० लाख ५४ हजार ६ सय चौबन्न रुपैयाँ असुल हुन बाँकी रहेको छ । विसं १९८३ मा भारत विहार प्रान्तका दरभङ्गा महाराजले पन्ध्र सय गाई संरक्षण गर्न भनी दुई सय विगहा चरण क्षेत्र छुट्ट्याएर महोत्तरीको गौशालामा निगौल गाई गौशाला स्थापना गरेका थिए ।"
"भारतका ५ 'बडी विल्डर्स' महिला, जो नायिकाभन्दा कम छैनन्","नयाँ दिल्ली : भारतमा लामो समयदेखि कुस्ती खेल खेल्दै आएको छ। गामा पहलवान र दारा सिंहजस्ता धेरै पहलवानहरू (बडी बिल्डर्स) ले भारतलाई विश्वभर प्रसिद्ध बनाए। बदलिँदो समयसँगै कुस्ती र कुस्तीको रूप पनि परिवर्तन भएको छ । जहाँ मल्ल युद्ध हुन्थ्यो, आज त्यसको ठाउँमा बडी बिल्डिङ आएको छ । सुरुमा यो खेल पुरुषले मात्र खुल्थे। तर, हिजोआज महिलाहरु पनि यसतर्फ आकर्षित छन्। भारतमा यस्ता कयौं महिला बडी बिल्डर ( महिला पहलवान) छन् जसले देश विदेशमा आफ्नो नाम चम्काइरहेका छन्। उनीहरु फिट्नेस र सुन्दरताका हिसाबमा कुनै नायिका भन्दा कम छैनन्। याशमीन चौहन याखमीन चौहान भारतकी चर्चित बडि बिल्डर हुन् । ४० वर्षीया याशमी गुडगाउँकी भएपनि हाल मुम्बइमा बस्छिन्। याशमीनले आइएफबीबी प्रो कार्ड जितिसकेकी छिन्। उनले मिस ओलम्पिया २०१८ मा गोल्ड मेडल जित्न सफल भएकी थिइन्। यसका साथै उनले कयौं बडी बिल्डिङ मेडल हात पारेकी छन्। उनले एउटा अन्तर्वातामा आफूलाई कतिपय मानिसले पुरुषजस्ती भनेर जिस्काउने गरेको बताएका थिइन्। तर उनी यस्ता कुराको वेवास्ता गर्थिन। उनी काम र करियर र मेहनतमा बढी ध्यान दिन्छिन्। त्यसकार आज याशमीन इन्डियाको फिमेल फिटनेस तथा प्रोफेशनल बडी बिल्डर्समध्ये एक हुन सफल भएकी हुन्। उनी हाई प्रोफाइल ग्राहक र सेलिब्रेटीहरूलाई तालिम दिन्छिन्। सोनाली स्वामी भारतकी सोनाली स्वामी एक अन्तर्राष्ट्रिय फिट्नेस खेलाडी हुन्। उनी एक प्रोफेसनल बडी बिल्डर र फिटनेस कोच पनि हुन्। सोनालीलाई डान्स निकै मन पर्छ। उनी प्रोफेसनल डान्सर पनि हुन् । सोनाली स्वामी एसियन च्याम्पिएनसीप २०१६, बडी पावर इन्डिया,मसलमेनिया इन्डिया २०१४ धेरै प्रतियोगितामा पदक जितिसकेका छन्। उनी गृहिणी हुन्। करियर र परिवारलाई सन्तुलनमा राखेर उनले यो सफलता हाँसिल गरेकी हुन्। स्वेता मेहता स्वेता महेता फिट्नेस तथा भारतकी बडी बिल्डर हुन्। उनले जेरल क्लासिक र वुमन फिट्नेस मोडलजस्ता प्रतियोगिताहरू पनि जितेकी छिन्। श्वेता रोडिज सिजन १५ को विजेता पनि हुन्। २०१९ मा भएको दुर्घटनामा श्वेताको घाँटीमा ७ वटा ठाउँमा भाँचिएको थियो भने स्पाइनल कर्डको ३ वटा हड्डी पनि भाँचिएको थियो । महिनौं ओछ्यानमा आराम गरेपछि पनि श्वेताले हिम्मत हारिनन्। फेरी पहिलेको जस्तै फिटनेस सुरु गरिन्। अंकिता सिंह अंकिता सिंह उत्तरप्रदेशको सानभद्रमा बस्छिन्। उनी सफ्टवेयर इन्जिनियर हुन्। उनी स्कुल पढ्दादेखि नै एरोबिक्स क्लासमा प्रवेश गरेका थिइन्। जसका कारण उनको फिटनेसप्रति झुकाव थियो । जानकारीका अनुसार कलेजका दिनमा हार्ट ब्रेक भएपछि डिप्रेसन हटाउन जिम जान थालेकी थिइन्, त्यसबेलादेखि उनले फिटनेसमा करियर बनाएकी हुन्। एसियन च्याम्पियनसीप २०१५, मिस इन्डिया २०२१, मिस कर्नाटक २०१८, २०१९,२०२१ जस्ता कयौं बडी बिल्डिङ प्रतियोगतामा जीत हाँसिल पार्न सफल भइन्। दीपिका चौधरी दीपिका चौधरी प्रोफेशनल एथलीट,बडी बिल्डर तथा पावर लिफ्ट हुन्। उनले हाल नेसनल इन्स्टिच्युट अफ भाइरोलोजी (पुणे) मा प्राविधिक अधिकारी हुन्। दीपिका भारतको पहिलो महिला आइएफबीबी प्रतियोगिता विजेता हुन्। उनले कयौं बडी बिल्डिङ प्रतियोगतामा जीत हाँसिल गरेकी छन्। उनलाई शरीरलाई टोन गर्न दुई वर्ष लागेको थियो।"
नागरिक उन्मुक्ति पार्टी दर्ता गराउन रेशम चौधरीका समर्थक निर्वाचन आयोगमा,काठमाडौं : रेशम चौधरीका समर्थकहरुले नागरिक उन्मुक्ति पार्टी दर्ता गराउँदैछन् । रेशम चौधरीका समर्थकहरु दल दर्ताका लागि निर्वाचन आयोगमा पुगेका हुन् । उनीहरु चौधरीका तस्बिर अंकित प्लेकार्ड र ब्यानर बोकेर दल दर्ताको निवेदन दिन निर्वाचन आयोगको कार्यालयमा पुगेका हुन् । भृकुटीमण्डपबाट बाजागाजा र झाँकीसहितको र्यालीमा चौधरीकी श्रीमतीसमेत सहभागी छिन् । जनता समाजवादी पार्टीको आधिकारिकता विवाद निरुपणको क्रममा निर्वाचन आयोगले गराएको सनाखतमा चौधरी तटस्थ बसेका थिए । रेशम चौधरी हाल जेलमा छन् ।
"व्यवस्थित सोच, व्यवस्थित जीवन","व्यवस्थित विचार र व्यवस्थित बोलीले जीवन सुखी र समृद्धि हुन थाल्छ। व्यवस्थित मानिस नै सफल हुन थाल्छ। सफलताको रहस्य भनेकै व्यवस्थित जीवन हो। मानिस जन्मेदेखि मृत्युसम्म केही न केही गरिरहेकै हुन्छ। सानो बच्चा पनि हातखुट्टा चलाइरहेकै हुन्छ। तर सानो होस् वा ठूलो, सबै खालका काम गर्नलाई बुद्धि चाहिने रहेछ। जहाँ बुद्धि पुग्छ, विवेक पुग्छ, त्यहाँ मात्रै काममा प्रभावकारिता आउँदो रहेछ। योगका लागि नेपालीले लगानी गर्ने काम कमै हुन्थ्यो। अहिले ठाउँठाउँमा योगका लागि लगानी हुन थालेका छन्, प्रयोगशाला बन्न थालेका छन्। सम्पूर्ण मनुष्यको हितका लागि सुन्दर योग केन्द्र बन्न थालेका छन्। यस्ता योग केन्द्र र प्रयोगशाला बनाउने विचार वा केही सत्कर्म गरौं भन्ने जजसको मनमा आयो त्यो बहुजन हिताय, बहुजन सुखायमा छ। यस्तो शुभ विचार अत्यन्तै कम मानिसमा आउँछ। विचार त हामी मानवसँग चौबिसैघण्टा आउँछ। त्यही विचार आज भनभोज जाउँ, घुम्न जाउँ वा आज एक्लै रमाउने मेलो खोजौं भन्ने विचार पनि आउन सक्छ। यस्तोमा हुने वा गरिने लगानी तत्क्षण सकिन्छ। जुन दूरगामी वा प्रभावकारी नहुन सक्छ। तर आज हेर्नुहोस्, सबैको स्वास्थ्य बचाउने वा बनाउने योग केन्द्र वा योग प्रयोगशालामा खर्चिंदा हुने विचारको सदुपयोग। यहाँ विचारसँगै खर्चको पनि सदुपयोग भएको छ। त्यो खर्च लामो समयसम्म रहन्छ, दर्जनौं मानिसको स्वास्थ्यसँग जोडिइरहन्छ। धनसँगै मन लगाउने मान्छेलाई हेर्नुहोस्, कति उत्कृष्ट छ जीवन। हामी कमाएसँगै धन खर्च पनि गर्छौं। कसैले रेस्टुरेन्टमा, कसैले अस्पतालमा। यस्ता धेरै ठाउँ छन् धन खर्च गर्न। फरक यत्ति हो, धन खर्च पनि तपाईं योगलाई गर्नु हुन्छ कि वियोगलाई। वियोग होइन, योगमा सबै छ सदुपयोग भन्ने शब्द प्रयोग गर्दा योग जोडिन्छ। जस्तै, सदुपयोग, दुरुपयोग, उपयोग, वियोग, प्रयोग, आयोग, नियोग, संयोग र महायोग, यी सबै सबै शब्द योगबाटै बनेका छन्। हाम्रा ऋषिमुनिहरूले सबैभन्दा महत्त्वपूर्ण शब्द योगका वरिपरि राखिदिएका छन्। सजग बनेर हेर्नु र विश्लेषण मात्र गर्नुपर्छ। हेर्नुहोस् त, प्रयोग, उपयोग, आयोग, नियोग, संयोग, वियोग जाने त जीवनमा योगैयोग रहेछ भनेर बुझिहालिन्छ। जे बन्छ, योगले बन्छ। जजसले यो परिकल्पना गर्नुभयो, उहाँहरूको विचार योगको बाटोमा हिँड्यो। योगको बाटोमा हिँड्दाखेरि नै हो योग जन्मिएको। हजारौंले योग प्रयोगशालाको सदुपयोग गर्न सक्छन्। जीवनमा कहीँ योग बढ्छ भने धन खर्च गरेको काम लाग्छ। योग बढ्दैन भने त्यो धनले वियोग ल्याउँछ। यो अनिवार्य सत्य हो, जीवनमा हेर्नु होला। धन जति पनि छ, मेरो धन योगका लागि लागोस् भन्नुहुन्छ भने त्यो धन उत्कृष्टतम् भयो। सदुपयोग भयो। यसमा पनि योग जोडिएको छ। खर्च मात्र होइन, सृष्टि वा सिर्जनामा पनि यो लागू हुन्छ। जस्तै साहित्यकारको सिर्जनालेखनमा वियोग पनि आउँछ योग पनि आउन सक्छ। गीत, कविता वा कुनै सिर्जनाको माध्यमबाट साहित्यको उपयोग पनि हुन सक्छ, दुरुपयोग पनि हुन सक्छ। योग कसरी जोड्ने भन्ने मात्र हो। सिर्जनाको माध्यमबाट जीवनको सदुपयोग हुन्छ, काम लाग्छ। तर, जुन काम गरेर योग बन्दैन, त्यो काम कहिल्यै काम लाग्दैन। राजनीतिमा हामी के गर्छौं ? फेरि एकपटक सोच्नुपर्ने भएको छ। के हाम्रो चिन्तन योगको वरिपरि घुमेको छ ? छैन भने त्यो वियोगको बाटोमा छ। योगले तेस्रो विश्व युद्ध पनि टर्छ शक्ति, पैसा, बुद्धि, स्वस्थ हामीसँग जहिलेसुकै रहँदैन। जे पनि छ, त्यसलाई योगको पक्षमा लग्यौं भने फेरि यो देश हामीले जस्तो देख्न चाहेको हो त्यस्तै बन्छ। हामीले योगको पक्षमा हरेक कदम चाल्यौं भने परिवार, समाज, राष्ट्र र विश्व जस्तो चाह्यो, त्यस्तै बन्छ। किनभने प्रत्येक मनुष्यभित्र आफ्नो जीवन मात्रै नभएर पूरै पृथ्वी नयाँ बनाउने क्षमता लुकेको हुन्छ। महर्षि बाल्मीकि, कोही भगवान् बुद्ध, कृष्ण, राम, कोही कल्याणी र कमलाले प्रयोग गर्नु भएको छ। हामीभित्र कस्तो क्षमता छ ? यदि उत्तम क्षमता छ भने तीनवटा कुरा सहज रूपमा जन्मन्छ। योगको क्षमता प्रयोग गयौं भने पहिलो सुख, दोस्रो शान्ति र तेस्रो समृद्धि सहजै प्राप्त गर्न सक्छौं। त्यसपछि त लाज लागेर आउँछ, मैले यत्तिका समय कसरी बाँचेछु भनेर। सुखसँगै सुविधा पनि आउँछ, चाहे जति सबै सुविधा जन्मिन्छन्। जीवनमा सुख आउँछ। सुख आउनेबित्तिकै तनाव पनि जान्छ। रोग, चिन्ता र वैमनश्य आदि जे छन्, सबै हराउँछन्। योगले तेस्रो विश्व युद्ध पनि टर्छ। सुखपछि अर्को पाटो आउँछ, शान्ति। सुख र शान्तिसँगै जीवन विज्ञानले अर्थात् अध्यात्मले दिने अर्को विषय हो, समृद्धि। योगका केन्द्र वा योगका प्रयोगशाला भनेका सुख, शान्ति र समृद्धिका कारखाना हुन्। योगले सुख, शान्ति र समृद्धि फल्छ। तर पकाउन तपाईं आफैं सहभागी हुनु पर्छ अथवा योग तपाईं आफैंले गर्नुपर्छ। जीवन चाहेजसरी बाँच्नुस् जीवन आफूले चाहेको बाँच्नु पर्छ। पाउनु पर्छ। अरूले बनाएर हुँदैन। चाहेअनुरूपको जीवन बनाउन जीवनको जिम्मेवारी आफैंले लिनुपर्छ। अरुका कारणले दुःख छ वा अरू सुध्रिदिए मेरो जीवन ठिक हुनेछ भन्ठान्नु गलत हो, भ्रम हो। अरु सुध्रिएर आफूलाई हुँदैन भन्ने स्पष्ट हुनुपर्छ। सुध्रिनु पनि आफैं हो। मन होस्, स्वास्थ्य वा बोलीवचन ठिक होस् भन्ने चाहनेले त्यसका लागि आफैंले गर्नुपर्छ। आफ्नो जीवनमा हिजोसम्म कस्तो थिएँ भन्ने भुलेर आजको दिनमा नयाँ ढंगले अघि बढ्नुपर्छ। हिजो गरेका काम असफल भए भनेर आज पनि मानिस असफल हुन्छ भन्ने छैन। मान्छेको मनमा यति प्रेम होस् कि कसैलाई घृणा गर्न मन नै नलागोस्। यो अध्यात्मले दिने समृद्धि हो। विगतका असफताको शिखरमा बसेर भविष्य सोच्नु हुँदैन। मानिस हरेक दिन नयाँ सोचका साथ अघि बढ्न सक्ने प्राणी हो। प्रकृतिमा हरेक दिन नयाँ नयाँ काम कुरा हुन्छन्। शरीरका ९० प्रतिशत कोष हरेक तीन महिनामा फेरिन्छन्। मस्तिष्क त हरेक सातामा नयाँ हुन्छ। त्यसैले बुद्धिलाई पनि माझिरहनु पर्छ, पुराना कुरा वा घटनाबाट पाठ सिकेर हरपल नयाँ बन्नुपर्छ। हरेक दिन नयाँ बुद्धिले काम गर्छु भन्ने भावना पाल्ने व्यक्तिले कहिल्यै असफल हुनु पर्दैन। नयाँ ध्यान र नयाँ ज्ञान भए मान्छेमा पनि नयाँ जीवन प्राप्त हुन्छ। प्रयोगहरू नयाँ नयाँ गरिरहनु पर्छ जीवनमा। कुनै पनि काम गर्दा थकान महसुस गर्नु हुँदैन। जीवनको दीर्घकालीन लक्ष्य निर्माण गर्नुपर्छ। लक्ष्यबिनाको जीवन समयसँगै खेर गइरहेको हुन्छ। यसका लागि अल्पकालीन, मध्यकालीन र दीर्घकालीन संकल्पहरू पनि लिनु पर्छ। शक्ति, पैसा, बुद्धि, स्वस्थ हामीसँग जहिलेसुकै रहँदैन। जे पनि छ, त्यसलाई योगको पक्षमा लगायौं भने देश जस्तो देख्न चाहेको हो, त्यस्तै बन्छ। मानिस अरूका गल्ती र कमजोरी खोतल्न र त्यसलाई आधार बनाएर आफू माथि छु भन्ने प्रमाणित गर्न खोज्छ। आफूमा कमजोरी देख्न चाहँदैन। दीर्घकालीन दृष्टिकोण राख्नेहरू कमै छन्। त्यसमा आफूलाई दर्ज गर्नुपर्छ। अरूले लेखेको इतिहास पढ्ने मात्र हौइन, नयाँ इतिहास लेख्ने सत्प्रयास गर्नुपर्छ। गल्ती, कमजोरी खोतल्ने र गालीगलौज गर्ने समयमा कुनै सिर्जनशील काम गर्न सकिन्छ भन्ने सोच बनाउनोस्। अरूका गल्ती र कमजोरी देखाउन जुन समय खर्च गरिरहेको छु कि ? आफैंलाई विश्लेषण गरेर अघि बढौं। कुनै पनि काम गर्दा योजनाका साथ गरौं। लथालिंग र भताभुंग जीवन बाँच्ने धेरै छौं। जे त होला, हुने कुरो भएरै छोड्छ भनेर जीवनका दिनहरू बिताइरहेका छौं भने त्यो सरासर गलत हो। जे पर्छ त्यही टर्छ भन्ने ढंगले काम गर्दा हुने भए न कम्प्युटर बन्थ्यो न पशुपतिनाथको मन्दिर नै बन्थ्यो होला। जीवन व्यवस्थित हुनैपर्छ। शक्ति, पैसा, बुद्धि, स्वस्थ हामीसँग जहिलेसुकै रहँदैन। जे पनि छ, त्यसलाई योगको पक्षमा लगायौं भने देश जस्तो देख्न चाहेको हो, त्यस्तै बन्छ। व्यवस्थित सोचले नै जीवन व्यवस्थित हुन्छ। व्यवस्थित विचार र व्यवस्थित बोलीले जीवन सुखी र समृद्धि हुन थाल्छ। व्यवस्थित मानिस नै सफल हुन थाल्छ। सफलताको रहस्य भनेकै व्यवस्थित जीवन हो। कर्मको फलमा होइन, कर्मको आनन्द लिनुस्। फूल फुलेपछि मजा लिन्छु भन्नेले मजा लिन सक्दैन तर जो फूल्नुअघिका काममा मजा लिन सक्छ उसले मात्र जीवनको मजा लिनसक्छ। कर्म गर्न पाउँदा आहा ! भन्ने सोचले जीवन सुखी हुन्छ। गन्तव्य चुमेपछि मात्र खुसी हुन्छु भन्ने व्यक्ति बाटोमा गुजार्नु पर्ने दिनहरूमा खुसी हुन सक्दैन भने उसले कसरी जीवन व्यवस्थित गर्न सक्ला ? बाटाका ती दिनमा हुने हरेक घटना, सन्दर्भ र प्रसंगहरूमा खुसी हुन सिक्नु नै जीवनको कला हो। समृद्धि के हो ? सबैले चाहेको हुन्छ, जीवनमा चौतर्फी विकास होस्। सुनिन्छ, राम राज्यको चर्चा पनि। भगवान् रामले भाइ भरतलाई भन्नु हुन्छ, हे राघवेन्द्र ! तिम्रो देशमा मान्छेसँग यति धन होस् कि माग्न नपरोस्, चोर्न नपरोस्। त्यो राम राज्य हो। मान्छेको मनमा यति प्रेम होस् कि कसैलाई घृणा गर्न मन नै नलागोस्। यो अध्यात्मले दिने समृद्धि हो। अध्यात्मसँगै पूरै मनुष्य नयाँ बन्छ। हामी सबै सिर्जनशील मन हौं। हाम्रा कामले योग बनाउँदै छ कि वियोग बनाउँदै छ ? मेरा हातले, बुद्धिले वा गरेका कामले योग बन्दैछ कि वियोग ? योगमा आफूलाई जोड्ने सिर्जनशील सबै मनलाई साधुवाद छ। यहाँहरूमा यस खालको प्रेरणा आफैंबाट आओस्। कि म अब मेरो जीवनका सपना सर्लक्क बदल्छु। कि म अब एउटा नयाँ भाग्यरेखा जीवनमा कोर्छु। त्यसपछि अरूको जीवनमा पनि भाग्यरेखा कोर्न सहयोग गर्छु। जसले योग दान गर्नु भयो यो उहाँहरूबाट अरूको लागि प्रेरणा भयो। हामीभित्र योगको भाव आयो भने हामीले सयौं नमुना बनाउन सक्छौं। योगले सबै काम निस्वार्थ हुन्छन्। जति सक्दो मान्छेको माझमा जान सक्यौं लाखौं व्यक्तिको जीवनमा मधुमेह, ग्यासराइटिस, उच्च रक्तचाप, मानसिक समस्या गायब हुनेछ। पेटका समस्या, टाउकोको समस्या, लाखौं व्यक्ति आत्महत्या गर्नबाट रोकिने छन् र बिनाऔषधि निको भइरहेका छन् र हुन्छन्। आफू आफ्नो परिवार, समाज, राष्ट्रको हित हेरौं र योगको बाटोमा अघि बढौं। होइन भने जीवनमा वियोग जन्मन्छ। एउटा सुन्दर भविष्य मनुष्यताको निर्माण गर्ने काम सुरु गर्ने योगको, शान्तिको भावना जन्मियोस्।  लेखक जीवन विकास विशेषज्ञ एवं जीवन विज्ञानका संस्थापक हुन्।"
चीनमा चिम्सा आँखालाई किन सुन्दर मानिदैन ?,"बेइजिङ : के म चिम्सा आँखा भएकै कारण चिनियाँ हुन सुहाउँदिन ? यो चिनियाँ मोडल साइ नियङनियाङले सामाजिक सञ्जालमा हालै पोस्ट् गरेको लाइन हो । चिम्सा अर्थात् साना आँखा भएकै कारण पछिल्लो समय अनलाइनमार्फत नकारात्मक टिप्पणी एवम् आक्रामक प्रतिक्रिया खेपिरहेकी साइले आफूलाई असह्य भएपछि सो लाइन सामाजिक सञ्जालमा पोस्ट् गरेकी हुन् । विभिन्न चिनियाँ उत्पादन एवम् सामग्रीको विज्ञापनमा उनी कैयौं पटक देखा परेकी छन् । अधिकांश चिनियाँ सामाजिक सञ्जाल प्रयोगकर्ताले साइको सानो आँखा सुन्दर नभएको भन्दै सामाजिक सञ्जालमा एकमुष्ट खनिएका छन् । साना आँखालाई लिएर सामाजिक सञ्जालमा गरिएको नकारात्मक टिप्पणी कै कारण कैयौं कम्पनीहरुले चिनियाँ मानिसको मनोभावनामा चोट परेको भन्दै साइ अभिनित विज्ञापनहरुलाई नै हटाइदिए । साइ भन्छिन्, सानो आँखा हुनु नै मेरो सबैभन्दा ठूलो अपराध भयो । सोहि कारण साइबर बुलिङको सिकार भएँ । साना आँखा भएकै कारण चिनियाँ समाजमा आफूलाई अपराधिको नजरले हेरिने उनको भनाइ छ । मेरो रुप मेरा आमाबुवाले दिएका हुन् । जन्मिदा कस्तो रुप लिएर जन्मिने भन्ने कसलाई थाहा हुन्छ । के मैले जन्मेकै दिन आफ्नो रुप निर्धारण नगरिँदा मैले चीनको अपमान गरेको भयो,' २८ वर्षीया मोडल साइले सामाजिक सञ्जाल वेइवोमार्फत लेखेकी छन् । गत नोभेम्बरमा चर्चित चिनियाँ फेशन फोटोग्राफरले साना आँखा भएकै कारण साइको फोटोसुट गर्न अस्वीकार गरेका थिए । साइ मात्र नभइ चीनमा पछिल्लो समय चिम्सा आँखा भएका महिलालाई चिनियाँ समाज र सामाजिक सञ्जालमा खिल्ली उडाउने गरेको पाइएको बीबीसीले उल्लेख गरेको छ। चीनमा बढ्दो पश्चिमा विरोधी भावना र अनलाइनमार्फत हुर्किरहेको चिनियाँ राष्ट्रवादका कारण साना आँखा भएका महिला सुन्दर नमानिएको हुन सक्ने अर्थात् साना आँखा भएका चिनियाँ महिला विवादमा फस्ने गरेको बीबीसीमा उल्लेख छ । बीबीसीबाट"
बलिउड अभिनेता जोन अब्राहम र उनकी श्रीमतीलाई कोरोना संक्रमण,नयाँ दिल्ली : बलिउड अभिनेता जोन अब्राहम र उनकी श्रीमती प्रिया रुञ्चालमा कोरोना भाइरस (कोभिड१९) संक्रमण पुष्टि भएको छ। अभिनेता जोनले सामाजिक संजालमार्फत् आफू र आफ्नी श्रीमती प्रियामा कोरोना संक्रमण भएको पुष्टि गरेका हुन्। उनले तीन दिनअघि एकजना कोरोना संक्रमित व्यक्तिसँग भेट भएको पछि परीक्षण गराउँदा श्रीमान श्रीमती दुवैजनामा कोरोना पोजेटिभ देखिएको बताएका छन्। हाल दुवैजना होम क्वारेन्टाइनमा रहेका छन्। उनले आफू कसैको कन्ट्याकट्रेसिङमा नरहेको बताएका छन्। अभिनेता जोनले दुवैजनाले कोरोनाको दुवै मात्रा खोप लगाएको भन्दै अरुलाई पनि स्वास्थ्य रहन र अनिवार्य मास्क लगाउन आग्रह गरेका छन्। पछिल्ला दिनमा भारतमा कोरोना संक्रमण तीव्ररुपमा फैलिरहेको छ। सोमबार मात्रै ३३ हजार बढीमा कोरोना संक्रम्रण देखिएको छ। कोरोनासँगै ओमिक्रोन संक्रमण पनि दिनप्रतिदिन फैलिरहेको छ। यहाँ ओमिक्रोन संक्रमितको संख्या १७ सय पुगेको छ। कोरोना र ओमिक्रोन तीव्ररुपमा फैलिएपछि ठूला सहरमा रात्रिकालीन कर्फ्यू जारी गरेको छ।
"८७४ जना प्रहरी नायव निरीक्षकको सरुवा, को कहाँ ?",काठमाडौं : सरकारले नेपाल प्रहरीका ८७४ जना प्रहरी नायव निरीक्षकको सरुवा गरेको छ। आइतबार पौष महिनाबाट सरुवा भएको दरवन्दीबाट तलव भत्ता पाउने गरी सरुवा गरिएको प्रहरी अतिरिक्त महानिरीक्षक विश्वराज पोखरेलले जानकारी दिए। आवश्यकता अनुसार प्रहरी नायव निरीक्षक सरुवा गरिएको प्रहरी प्रधान कार्यालयले जनाएको छ। यता नेपाल प्रहरीमा जनपद समूहतर्फका ७०२ जना प्रहरी जवानलाई पनि हवल्दारमा बढुवा गर्न सिफारिस गरिएको छ। हेर्नुहोस् सरुवा सूची
पोखराका किसानलाई खुदो बनाउन भ्याइनभ्याइ (फोटो फिचर ),"पोखरा : पोखरा ३२ मालेपाटन र ढोडबेसीका किसान वर्षौंदेखि उखु खेती गर्दै आएका छन्। करिव २ सय वर्ष अघिदेखि नै यस क्षेत्रमा उखु खेती हुँदै आएको मालेपाटन कृषि सहकारी संस्थाका अध्यक्ष नारायणप्रसाद वाग्ले बताए। स्थानीयको साथै मालेपाटन कृषि सहकारी संस्थाले पनि सामुहिक रुपमा दश रोपनी क्षेत्रफलमा उखु खेती गर्दै आएको छ। धान, मकै कोदो उत्पादनबाट लिनेभन्दा उखुबाट दोब्बर बढी फाइदा हुने भएकोले वर्षौंदेखि उखु खेतीतर्फ यहाँका किसान आकर्षित भएका वाग्लेले बताए। मालेपाटन र ढोडबेसी दुबै ठाउँमा गरेर करिव १ सय ५० रोपनी क्षेत्रफलमा यहाँ उखु खेती हुँदै आएको छ। ३ सय रोपनीभन्दा बढी क्षेत्रफलमा उखु खेती हुँदै आएकोमा उखु खेतीमा विभिन्न किसीमका रोग लाग्नु र युवा शक्ति विदेश पलायन हुनु लगायतका कारण उखु खेती कम हुँदै गएको वाग्लेले सुनाए। पछिल्लो समयमा उखु खेतीमा किसानलाई आकर्षण गर्न गण्डकी प्रदेश सरकार र पोखरा महानगरपालिकाको कृषि महाशाखाले आवश्यक सहयोग गर्दै आएको पोखरा महानगरपालिका ३२ का वडा अध्यक्ष अक्कलबहादुर कार्कीले बताए। किसानलाई उखु खेतीमा आकर्षण गर्न उखुमा लागेका रोगको उपचारको विषयमा परामर्श, औषधी उपचारमा सहयोग र खुदोको ब्राण्डिङमा आवश्यक सहयोग गरिने पोखरा महानगरपालिकाका कृषि तथा पशु विकास महाशाखा प्रमुख मनहर कडरियाले बताए। यसकालागि पहिलो चरणमा यसै वर्षदेखि पोखरेली खुदोको रुपमा मालेपाटन र ढोडबेसीको खुदोलाई ब्राण्डीङ गरिने उनले सुनाए। मालेपाटनमा ६० लाखसम्मको खुदो र उखु बिक्री हुँदै आएको छ। यहाँ पहिले चिनिया उखु, लोकल काठे उखु, गेवरा र काली उखु लगाउँदै अएकोमा अहिले भने काली उखु मात्र लगाउने गरिएको सहकारीका अध्यक्ष वाग्लेले बताए। सारै गुलियो र मिठो स्थानीय काठे उखु लोप भइसकेको पनि उलने सुनाए। खुदो विवाह, ब्रतबन्धमा बनाइने कसार, अनरसा बनाउन बढी प्रयोग हुँदै आएको छ। यसै गरी माघे सक्रान्तिमा खुदो र चिउरा खाने चलन रहेको छ। चाम्रेमा पनि खुदो राखेर बनाउने चलन छ। उखु खेती आम्दानी लिने बेलामा भने झन्झटिलो हुने किसान बताउँछन्। बारीबाट उखु काट्ने, मसिनमा पेलेर उखुको रस निकाल्ने देखि भट्टीमा उखुको रस भकभकी उमालेर खुदो तयार पारिन्छ।"
"गठबन्धनले टुंग्यायो राष्ट्रिय सभाको भागबण्डा, कसलाई कति सिट ?","काठमाडौं : सत्ता गठबन्धनले आसन्न राष्ट्रियसभा निर्वाचनको १९ सिटमा भागबण्डा गरेको छ। राष्ट्रिय सभाको निर्वाचनको सिट भागबण्डा गर्न सोमबार बिहान सत्तारुढ दलका शीर्ष नेताको बैठक बालुवाटारमा बसेको हो। बैठकमा नेपाली कांग्रेसलाई ६, माओवादी केन्द्र र एकीकृत समाजवादीको भागमा ५५, जनता समाजवादी पार्टी (जसपा)लाई २ र जनमोर्चालाई १ सिट दिने सहमति भएको छ। २० सांसद चार वर्षे कार्यकाल पूरा गरी बिदा हुन लागेकाले उम्मेदवार उठाउन भागबण्डा गरिएको हो। संघीय संसद् सचिवालयका अनुसार एमालेका ८, कांग्रेसका ३, एकीकृत समाजवादी र माओवादीका ४४ गरी १९ जना सांसदको कार्यकाल सकिएकाले नयाँ निर्वाचित गर्नका लागि मतदान हुँदैछ। बालुवाटार स्रोतका अनुसार २० सिटमध्ये एमालेबाट रिक्त हुने ८ सिटमध्ये कांग्रेसलाई ३, माओवादी केन्द्रलाई २,एकीकृत समाजवादी पार्टी, जनता समाजवादी पार्टी (जसपा) र राष्ट्रिय जनमोर्चालाई ११ सिट हुनेगरी बाँडफाँड गरेको हो। प्रधानमन्त्रीको सिफारिसमा राष्ट्रपतिले मनोनीत गर्ने एक जना सांसद्को पनि अवधि सकिन लागेको छ। उनीहरु सबैको फागुन २१ गते कार्यकाल समाप्त हुँदैछ। सत्ता गठबन्धनमा नेपाली कांग्रेस, नेकपा माओवादी केन्द्र, नेकपा (एकीकृत समाजवादी), जनता समाजवादी र राष्ट्रिय जनमोर्चा सहभागी छन्। प्रमुख प्रतिपक्ष दल एमालेविरुद्ध गठबन्धन गरेरै उनीहरु निर्वाचनमा जाने तयारी गरेका छन्। माघ १२ गते राष्ट्रियसभा सदस्यको निर्वाचनका लागि मंगलबार उम्मेदवारी दर्ताको निर्वाचन आयोगको कार्यतालिका रहेको छ। प्रदेससभा सदस्य र स्थानीत तहका प्रमुख तथा उपप्रमुखले मतदान गर्ने छन्। प्रदेशसभा सदस्यको मतभार ४८ र स्थानीय तहका अध्यक्ष, उपाध्यक्ष, प्रमुख र उपप्रमुखको मतभार १८ हुन्छ। २०७५ असार ४ गते भएको गोला प्रथाद्वारा चारवर्षे पदावधि कायम भएका सदस्यको पदावधि सकिन लागेको हो। स्थायी सदन भएकाले राष्ट्रियसभाका एकतिहाई सदस्यको पदावधि प्रत्येक दुई वर्षमा समाप्त हुनेछ। माथिल्लो सदनका रूपमा रहेको ५९ सदस्यीय राष्ट्रियसभा सदस्यको पदावधि छ वर्षको हुन्छ। सत्ता गठबन्धनको बैठक बालुवाटारमा बस्दै सत्ता गठबन्धनको बैठक बालुवाटारमा जारी"
"माओवादी केन्द्रीय कमिटी बैठक बस्दै , को बन्ला महासचिव ?","काठमाडौं: नेकपा माओवादी केन्द्रको आठौं महाधिवेशनले केन्द्रीय कमिटी चयन गरेको छ । केन्द्रीय सदस्यहरुमध्येबाट पदाधिकारी चयन हुनेछन् । माओवादीले २३६ सदस्यीय केन्द्रीय सदस्य चयन गरेको थियो । माओवादीले २ सय ९९ सदस्यीय केन्द्रीय समिति चयन गर्नेछ । विवाद मिलाउन ६३ जना केन्द्रीय सदस्यको पद रिक्त राखेको छ । माओवादीले खुल्लातर्फ १३२ र सामानुपातिकतर्फ १२५ जनालाई केन्द्रीय सदस्य बनाएको हो । महाधिवेशनले पदाधिकारी चयनको जिम्मा निर्वाचित केन्द्रीय कमिटीलाई दिएको छ । माओवादीले सहमतिकै आधारमा पदाधिकारी चयन गर्ने यदी त्यसो नभए निर्वाचनमा जान सकिने बताउँदै आएको छ । पार्टीमा अध्यक्ष, वरिष्ठ उपाध्यक्ष, उपाध्यक्ष, महासचिव, उपमहासचिव, सचिव र कोषाध्यक्ष रहनेछन् । अध्यक्षमा निर्विकल्प देखिएका प्रचण्डलाई महासचिव छान्न सकस परेको छ । महासचिवका आकांक्षीहरु कृष्णबहादुर महरा, देव गुरुङ, जनार्दन शर्मा, वर्षमान पुन, पम्फा भुसाल, शक्ति बस्नेतले लविङ तीब्र पारेका छन् । महरा यसअघि नै महासचिव भइसकेका थिए । वर्षमान भने स्वास्थ्य समस्याका कारण चीनमा उपचाररत छन् । महाधिवेशन प्रतिनिधि र छिमेकी देश चीनको पनि वर्षमानलाई महासचिव बनाउन दबाब रहेको सञ्चारमाध्यमहरुमा आइसकेका छन् । पार्टीभित्र बलियो पकड रहेकाले पनि महासचिवमा जनार्दनको चर्चा पनि छ । समावेशी पनि हुने र पार्टीमा योगदानपनि गरेकाले पम्फा पनि महासचिवको बलियो दावेदार हुन् । पछिल्लो समय देव गुङको पनि महासचिवको दौडमा इन्ट्री भएको छ । पार्टीमा योगदान पुर्याएको र जनजाति पनि भएकाले गुरुङको महासचिव हुने सम्भावना बलियो भएको उनी निकट नेताहरु बताउँछन् । माओवादी केन्द्रमा अध्यक्षसहित १५ जना पदाधिकारी रहने व्यवस्था गरिएको छ । माओवादी केन्द्रको निर्वाचित केन्द्रीय कमिटीको बैठक केहि बेरमा बस्दैछ ।"
कांग्रेस नेतृत्वका चुनौती,"भागबन्डाको राजनीति र निर्वाचन प्रक्रियामा हुने अत्यधिक खर्चका कारण नेपालको लोकतन्त्र नै बदनाम हुन थालेको छ। देशको सबैभन्दा पुरानो, लोकतान्त्रिक दलको १४औं महाधिवेशनले नयाँ नेतृत्व निर्वाचित गरिसकेको छ। आन्तरिक प्रतिस्पर्धाको अहिलेका लागि पटाक्षेप भएको छ। लोकतन्त्रमा विश्वास राख्ने मतदाताले विवेक प्रयोग गरेको स्पष्ट देखिन्छ। प्रतिस्पर्धामा उत्रिएकामध्ये व्यक्तिको मूल्यांकन र समूहको आबद्धतालाई अस्वीकार गर्दै निर्वाचनमा मतदान भएको देखिन्छ। क्रियाशील कार्यकर्ताको निर्वाचनदेखि केन्द्रीय प्रतिनिधिको चयन गर्दासम्म युवाको उपस्थिति सघनरूपमा देखियो। मतदाताले कांग्रेसको सिद्धान्त, मूल्य, मान्यता र आदर्शलाई आत्मसात् गर्दै अघि बढ्न स्पष्ट आदेश दिएका छन्। यसबाट विचलित भएमा यी आशा गरिएका युवाको मूल्यांकन पुनः १५औं महाधिवेशनमा मतदाताले गर्ने नै छन्। तर, केही नेतामा सैद्धान्तिक विचलन धेरै नै देखिएको छ। व्यक्तिगत सौदाबाजीमा आधारित भएर महाधिवेशनमा केही नेताले आफ्नो भूमिका धुमिल बनाए। तिनको प्रभाव केही हदसम्म दलभित्र रहने अवस्थामा अपेक्षा गरिएको युवा नेतृत्वलाई अघि बढ्न कठिनाइ हुनेछ। प्रभावशाली नेताका गैरलोकतान्त्रिक चरित्र लामो समयदेखि लोकतन्त्रको बहाली र पुनर्बहालीका लागि योगदान दिँदै आएका केही नेता पनि मतदाताका दृष्टिमा स्वीकार्य हुन सकेनन्। एक नेताले आफूबाहेक अन्य कसैलाई योग्य देख्न सकेनन्। अत्यन्त ढुलमुल प्रवृत्तिमा पटकपटक प्रस्तुत भए। शासनमा पुग्ने र प्राप्त शक्तिलाई पारिवारिक सीमित घेरामा रहेकाहरूलाई मात्र फाइदा दिलाउन अभ्यस्त देखिए। पूर्वाग्रही राजनीतिका पर्याय बने तर समर्थक जुटाउन सकेनन्। अन्तिम अवस्थासम्म पनि संस्थापन इतरबाट आफैंलाई सभापतिको उम्मेदवार घोषित गरे। आफ्नो समूहको नेतृत्व लिइराखेको मिथ्या सोचमा लामो अवधिदेखि विश्वस्त रहे। नेतृत्व तहमा देखिएका कसैले पनि उनलाई नेता मान्न र सभापतिका रूपमा दललाई नेतृत्व प्रदान गर्न सक्ने पात्रका रूपमा विश्वास गरेनन्। कार्यकर्ता स्तरमा खासै प्रभाव नभएका कारण उम्मेद्ववारी दिने साहस गर्न सकेनन्। निर्वाचन क्षेत्रदेखि दलकै निर्वाचनमा प्रायः उनलाई एक्लो बनाइदिए। मतदाताबाट तिरस्कृत भएका ती नेता अन्ततः विक्षिप्त हुन पुगे। शोकाकुल अवस्थामा रहेका ती नेताले प्रत्यक्ष रूपमा कुनै पनि उम्मेदवारलाई समर्थन गरेनन्, मतदान पनि गरेनन्। मतदाताबीच थप आलोचनाका पात्र बने। संस्थापन इतर पक्षबाट स्वीकार्य नहुने अवस्था आफैंले बनाए। संस्थापन पक्षमा यिनको स्थान सामान्य कार्यकर्ताका रूपमा मात्र हुने भयो। यस प्रकार राजनीतिलाई तिलाञ्जली दिँदै परिवर्तनकारी शक्तिलाई साथ र सहयोग दिनबाट नराम्ररी चुके। अर्का पात्र देखिए सुन्निएर मोटाएका। सीमित जनाधार भएका, त्याग र तपस्याका प्रतिमूर्ति बुवाको अवमूल्यन गर्न उद्यत् रहे। अभिव्यक्तिलाई केही समय पनि निरन्तरता दिन सकेनन्। शक्ति आर्जन गर्ने क्षणिक फाइदामा अभ्यस्त रहे। राजनीतिक भविष्यलाई प्रायः तिलाञ्जली दिए। आफ्नै निर्वाचन क्षेत्रका मतदाताको निरन्तर रूपमा प्रवाह भएको आफ्नैविरुद्धको आलोचनाबाट पनि विक्षिप्त बने। परिवारभित्र एकताको सन्देश दिन असफल व्यक्तिहरू पनि देखिए। आफैंलाई बुवाको योगदानका कारण मात्र योग्य सम्झिने, मतदाता आकर्षित हुने कुनै काम गर्न नसक्नेहरू त घर न घाटका बने। तिनै पात्रले बुवाको त्याग, तपस्या र योगदानलाई उपयोग गर्न खोजे। परिवारमा मात्र सीमित नबनाई अग्रज र विशिष्ट योगदान दिएका ती बुवाहरू राष्ट्रको पुँजी हुन्। नेपाली जनताका बुवा र असली अभिभावक हुन् भनेर नेता छोराले महसुस गरेनन्। बुवाहरू लोकतान्त्रिक संस्था हुनुहुन्थ्यो, सन्ततिहरूले बुवामा मात्र सीमित गर्न चाहेर अपमान गरे। नयाँ नेतृत्वसामु देखिएका चुनौती दोस्रो कार्यकालका लागि निर्वाचित सभापतिका सामुन्ने असंख्य चुनौती छन्। उनले अब सबै कांग्रेसीको सभापति बन्न सक्नुपर्छ। आफूसँग प्रतिस्पर्धामा उत्रिएका मात्र होइन, सबैलाई सम्मान, मार्गदर्शन, पथप्रदर्शन गर्दै एकताबद्ध बनाउने अहम् जिम्मेवारी नयाँ सभापतिमा छ। प्रतिस्पर्धी डा शेखर कोइरालाले शक्तिमा भागबन्डा खोज्दिनँ र गुटबन्दी गर्दिनँ। यस पटकको जस्तो अब चार वर्षपछि अतिरिक्त समय दिँदैनौं। अर्को अधिवेशनमा सभापतिको उम्मेदवार बन्नेछु र कांग्रेसलाई परिवर्तनको दिशामा अभिमुख बनाई सञ्चालन गर्न अनुरोधका साथ उपयुक्त कदमका लागि सभापतिलाई साथ दिने दृढसंकल्प गरेका छन्। यो सदाशयतालाई निःसन्देह सभापतिले सम्मान गर्दै कार्यान्वयनमा लैजाने छन्। यसअघि भागबन्डामा अभ्यस्त दलका नेता तथा कार्यकर्तालाई समाहित नगराउँदा र एकपक्षीय हिसाबले भागबन्डा गर्दा प्रत्यक्ष प्रभाव दलका संगठनमा पर्नेछ। यस सन्दर्भलाई विशेष गम्भीर भएर सभापतिले भावी कार्यक्रम र नीतिहरू तय गर्नुपर्छ। कांग्रेसका जिम्मेवार नेताहरू गत निर्वाचनमा वाम एकताका कारण पराजित भएको तर्क गरिराखेका छन्। कम्युनिस्ट मिल्दा निर्वाचन हार्ने अवस्थामा कांग्रेस छ। सिद्धान्त र आदर्शका हिसाबले साम्यवादीहरूसँग कांग्रेस निरपेक्ष रूपमा पृथक् छ। कांग्रेसको कार्यदिशा, सिद्धान्त र आदर्शका आधारमा उनीहरूसँग प्रतिस्पर्धा गर्नुपर्छ। साम्यवादीहरू फुट्दा र उनीहरूसँग चुनावी तालमेल गर्दा मात्र निर्वाचनमा उल्लेख्य स्थानमा विजयी बन्ने कांग्रेसको सोच गलत छ। जुटेका साम्यवादीसँग चुनावी गठबन्धन नगरी सबै निर्वाचन क्षेत्रमा प्रतिस्पर्धा गर्न र विजय हासिल गर्ने गरी तयारी गर्नु जरुरी छ। यसका लागि सबै नेता तथा कार्यकर्तामा उत्साह जगाउने, मनोबल उच्च बनाउने प्रकारले रणनीतिहरू निर्धारण गर्नुपर्छ। भावनात्मक रूपमा कांग्रेसबीच एकता हुँदा मात्र सम्भव हुन सक्छ। यस चुनौतीलाई सामना गर्न विशेष पहल खासगरी सभापतिले लिनुपर्छ। चौधौं महाधिवेशनमा नीतिसम्ममा पनि बहस नभई निर्वाचनमा गएको कांग्रेसमा धेरै कमजोरी छन्। कार्यकर्तामा मनोबल शीघ्र उच्च पार्ने गरी कार्यक्रम र रणनीतिहरू तय हुनुपर्छ। कांग्रेसका जिम्मेवार नेताहरू गत निर्वाचनमा वाम एकताका कारण पराजित भएको तर्क गरिराखेका छन्। अहिले पनि कम्युनिस्ट मिल्दा निर्वाचन हार्ने अवस्थामा कांग्रेस छ। भागबन्डाको राजनीति र निर्वाचन प्रक्रियामा हुने अत्यधिक खर्चका कारण नेपालको लोकतन्त्र नै बदनाम हुन थालेको छ। यसलाई सुधार्न कांग्रेससँग स्पष्ट धारणा हुनुपर्छ। महाधिवेशनले रूपान्तरण र पुस्तान्तरणका पक्षमा स्पष्ट निर्देशन दिएको छ। यसलाई आत्मसात् गर्दै २१औं शताब्दीको कांग्रेसले कसरी परिमार्जित हुनुपर्छ ? महाधिवेशनमा कुनै पक्षबाट पनि राजनीतिक प्रस्ताव पेस भएन जुन गम्भीर विषय हो। यस विषयमा निर्णय लिनु जरुरी छ। निर्वाचनमा टिकट दिनेदेखि सबै विषयमा निर्णय लिन वस्तुगत आधार तय गर्नुपर्छ। व्यापारिक घरानालाई दलभित्र सहजै महत्त्वपूर्ण जिम्मेवारी प्रदान गरिँदा दल धेरै बदनाम भएको छ अनि कार्यकर्ता निराश। भ्रष्टाचार व्याप्त भएको छ। यसलाई नियन्त्रणमा राख्न सबैभन्दा पहिला राजनीतिक दलका शीर्षनेता र सरकारमा रहेकाको सम्पत्ति छानबिन गराउने संकल्प कांग्रेसले गर्नुपर्छ। कार्यकर्ता र आममानसमा सकारात्मक सन्देश प्रवाह हुने थियो। वर्तमान अवस्थामा नेपालको राजनीति आन्तरिक रूपमा परिवारवाद, नातावाद र कृपावाद हुँदै व्यापारी घरानासम्म पुग्यो। अझ त्यसबाट नियन्त्रित र विदेशी प्रभावबाट अघि बढिराखेको आलोचनासम्म खेप्नु परेको छ। नयाँ कार्य समितिले भ्रष्टाचार नियन्त्रण गर्ने प्रभावकारी उपाय अवलम्बन गर्नुपर्छ। समयसीमासहित यसका तरिका घोषणा गर्नुपर्छ। परिवारवादको अन्त्य गर्ने, निर्वाचनलाई सहज र सरल बनाउन दलभित्र आन्तरिक लोकतन्त्र सुदृढ गर्ने प्रतिबद्धता पनि आउनु जरुरी छ। निश्चित समय दलभित्र योगदान गरेकाहरूलाई मात्र राजनीतिको मूलप्रवाहमा समाविष्ट गर्ने गरी निष्ठावान् कार्यकर्तालाई ऊर्जाशील बनाउनु आवश्यक छ। नीति, विचार, पद्धति र कार्यदिशा कस्तो हुने हो ? सार्वजनिक गर्नुपर्छ। अहिलेको राजनीतिक दिशाविहीनताका कारण मार्ग अवलम्बन गर्न नसकेको कांग्रेसलाई अघि बढाउनु पर्छ। त्यसका लागि लोकतान्त्रिक शक्तिका आधारमा मुलुकको शासन, शासन सञ्चालनका लागि आधारहरू तय गर्नुपर्छ। अतः उपयुक्त सिद्धान्त र त्यसप्रति समर्पित नेतृत्व आजको कांग्रेसको आवश्यकता हो। यस्तो नेतृत्वलाई कार्यकर्ताले स्वतः स्वीकार्छन्। कांग्रेसमा सामूहिक नेतृत्वको आवश्यकता देखिएको छ। लोकतान्त्रिक दल भएका नाताले नेता र कार्यकर्ताबीच सम्बन्ध सुधार गर्नुपर्छ। कांग्रेसको सिद्धान्त प्रजातन्त्र, समाजवाद र राष्ट्रियतालाई मूलमन्त्र मानी नीतिहरू तय गरिनुपर्छ। खुला छलफल र निर्णयपश्चात सामूहिक उत्तरदायित्व वहन गर्ने परिपाटीलाई आत्मसात् गर्नु आवश्यक छ। कांग्रेसभित्र प्रायः सबै सदस्य एवं पदाधिकारीको निर्वाचन हुने व्यवस्था गरिएकाले लोकतान्त्रिक अभ्यासको गुञ्जायस देखिएको छ। निर्वाचनमा युवाको उल्लेख्य प्रतिनिधित्व भएकाले पनि परिवर्तन र रूपान्तरणको दिशामा सुधार हुने सम्भावना देखिन्छ। दलको विधानले पदाधिकारीको भूमिका स्पष्ट पारेको छैन। यसले पुनः सभापतित्व प्रणाली हावी हुने हो कि ? सन्देह छ। तसर्थ, विधान संशोधन हुनुपर्छ। नेपालको राजनीति सधैं कांग्रेसकै वरिपरि घुमिराखेको छ। ठूला राजनीतिक घटनाक्रमको यसै दलले नेतृत्व प्रदान गरेको छ। लोकतान्त्रिक मूल्य, मान्यता र सिद्धान्तलाई आत्मसात गर्ने दलका रूपमा स्थापित छ। सबैलाई मिलाएर लैजान विशेष दक्षता हासिल गरेका सभापति छन्। कमजोर, उत्पीडित, दलित, जनजातिलाई उत्साहित गर्दै जिम्मेवारी प्रदान गर्न विशेष योगदान सभापतिले गरेको देखिन्छ। दललाई पुस्तान्तरण र रूपान्तरण गर्ने एजेन्डालाई स्वीकार गर्नुको विकल्प कसैमा देखिँदैन। यो कांग्रेसका लागि ठूलो अवसर पनि हो। कार्यकर्ताले आशा र विश्वास गरेका युवाको उल्लेख्य जमघट अहिले पार्टीमा छ। यी तीनै पक्षबीच एकता, सहयोग र सद्भाव कायम गरी दल र सरकार सञ्चालन गर्नुपर्छ। यसैमा कांग्रेसको भविष्य निर्भर गर्छ।"
डेनमार्कले सन् २०३० सम्म आन्तरिक उडानलाई इन्धनमुक्त बनाउने,कोपनहेगन : डेनमार्क सरकारले सन् २०३० सम्म आन्तरिक उडानलाई इनधनमुक्त बनाउने घोषणा गरेको छ। सरकारले आइतबार सन् २०३० सम्ममा आन्तरिक उडानलाई जैविक इनधनमुक्त बनाउने घोषणा गरेको हो। डेनमार्ककी प्रधानमन्त्री मेटि फ्रेडरिक्सेनले हरित उडान सेवा सञ्चालन गर्न सरकारले सो लक्ष्य राखेको जानकारी दिएकी छन्। यद्यपि सरकारले जैविक इनधनमुक्त उडानको वैकल्पिक योजना भने हाल सार्वजनिक नगरेको बीबीसीमा समाचार छ। डेनमार्कले सन् २०३० सम्ममा ७० प्रतिशत कार्बन उत्सर्जन घटाउने उद्देश्यस्वरुप आन्तरिक उडानलाई जैविक इनधनमुक्त गराउने लक्ष्य राखेको बताइएको छ। कार्बन उत्सर्जन कटौतीमा संसारका अन्य मुलुकले सुस्त चाल चलिरहेकोले कार्बन कटौतीमा डेनमार्कले नेतृत्वदायी भुमिका लिइरहेको प्रधानमन्त्रीको भनाइ छ।
एमालेबाट गाउँपालिका उपाध्यक्षमा निर्वाचित गौतमसहित कार्यक्रता कांग्रेसमा प्रवेश,पाणिनी : नेकपा एमालेबाट गाउँपालिका उपाध्यक्षमा निर्वाचित लक्ष्मी गौतमसहित अन्य कार्यक्रताहरु नेपाली कांग्रेसमा प्रवेश गरेका छन् । २०७४ सालको स्थानीय तह निर्वाचनमा अर्घाखाँचीको पाणिनी गाउँपालिकामा एमालेबाट उपाध्यक्षमा निर्वाचित लक्ष्मी गौतम नेपाली कांग्रेसमा प्रवेश गरेकी हुन् । नेपाली कांग्रेस पाणिनी गाउँपालिकाले दुर्गाफाटमा गरेको आमसभा कार्यक्रममा नेपाली कांग्रेसका महामन्त्री गगनकुमार थापाले उनी लगायत अन्य कार्यक्रताहरु नेपाली कांग्रेसमा प्रवेश गराएका हुन् । प्रवेश गर्नेहरुमा नेकपा एमालका साथै नेकपा माओवादीका नेता तथा कार्यकर्ताहरु रहेका छन् । नेपाली कांग्रेस पाणिनीका सभापति तुल्सी पौडेलको अध्यक्षतामा भएको कार्यक्रममा कांग्रेसका महामन्त्री गगनकुमार थापा केन्द्रीय सदस्य तथा संसदीय दलका सचेतक पुस्पा भुसाल लगायतका नेता तथा कार्यकर्ताहरुकाे सहभागीता रहेको थियो । एमालेबाट निर्वाचित गौतम गाउँपालिका महासंघको केन्द्रीय सदस्यसमेत हुन् ।
नेपाल इकोनोमिक्स ओलम्पियाड र अन्नपुर्ण पोस्टबीच सम्झौता,"काठमाडौं : नेपालकै सबैभन्दा ठुलो ओलम्पियाड नेपाल इकोनोमिक्स ओलम्पियाड२०२२ को लागि नेपाल इकोनोमिक्स ओलम्पियाड र अन्नपुर्ण पोस्ट बीच दुई पक्षीय सम्झौता भएको छ। अन्नपुर्ण पोष्ट यस वर्षको मिडिया पार्टनरको रुपमा आवद्ध भएको हो। ओलम्पियाडका तर्फबाट सहसंस्थापक भूप देव शाह र अन्नपुर्ण पोष्टका लागि प्रबन्धक प्रनिल अर्यालले सहमति पत्रमा हस्ताक्षर गरेका हुन्। ११ र १२ पढ्ने विधार्थीहरु यो प्रतियोगितामा अर्थशास्त्र, बिजनेस र फाइनान्सको स्पर्धामा प्रतिस्पर्धा गर्दछन्। देशैभरि ७ वटै प्रदेशबाट १०० भन्दा बढी कलेजबाट ७०० भन्दा धेरै प्रशिक्षार्थी सहभागी हुने शाहले बताए। तीन चरणमा सम्पन्न हुने यो प्रतियोगिताको क्षेत्रीय प्रतियोगिता यही जनवरी ८ तारिकमा ७ वटै प्रदेशका १० वटा सहरहरुमा हुँदैछ। क्षेत्रीय प्रतियोगिताबाट उत्कृस्ट ७५ प्रतिस्पर्धी दोश्रो चरणको रास्ट्रिय प्रतियोगितामा प्रवेश गर्नेछन् जो फेब्रुवरी २३ देखि २६ सम्म काठमाडौँ कलेज अफ म्यानेजमेन्ट ललितपुरमा हुनेछ। त्यहाँबाट विजेता ११ विधार्थी अन्तराष्ट्रिय प्रतियोगितामा पठाइने छ। नेपाल इकोनोमिक्स ओलम्पियाड अन्तररास्ट्रिय इकोनोमिक्स ओलम्पियाड र वोर्ल्ड इकोनोमिक्स कपसंग आवद्ध संस्था हो। 'नेपालको परम्परागत शिक्षा प्रणालीलाई च्यालेन्ज गर्दै, सुधार गर्न यो ओलम्पियाडको सुरुवात भएको हो', संस्थाका सह संस्थापक भूप देव शाहले बताए, 'यो कार्यक्रम मात्र नभएर इकोनोमिक्स, बिजनेश र फाइनान्समा आफ्नो करियर देखेका विधार्थीको लागि शिशुगृह पनि हो' जनवरी ५ मा संस्थाले काठमाडौँ कलेज अफ म्यानेजमेन्टमा कार्यप्रगति विवरण सार्वजनिक गर्न पत्रकार सम्मेलन गर्ने जानकारी पनि दिएको छ।"
नयाँ वर्षमा प्रियंका चोपडा र निक जोनसको रोमान्टिक पोज,नयाँ दिल्ली : फ्यानहरू बलिउड अभिनेत्री प्रियंका चोपडाको हरेक अपडेटको लागि उत्सुक हुन्छन्। त्यसैले प्रियंकाको नयाँ वर्ष कस्तो रह्यो सोबारे जान्न उनका फ्यानहरु उत्सुक हुनु नौलो कुरा भएन। फ्यानहरुको न्यास्रो मेटाउन नायिका प्रियंकाले नयाँ वर्ष २०२२ को अवसरमा आफ्ना श्रीमानसँग खिचाएको तस्बिर सामाजिक सञ्जालमा सेयर गरेकी छन्। प्रियंकाले निकसँग समुद्रको बीचमा रहेको याटमा विशेष समय बिताएर नयाँ वर्षको सुरुवात गरेकी हुन्। उनले नयाँ वर्षको झल्को दिने तस्बिर आफ्नो इन्स्टाग्राममा सेयर गरेकी हुन्। प्रियंका जतिसुकै व्यस्त भएपनि श्रीमान्का लागि समय निकाल्न भने आतुर हुन्छिन्। तस्बिरमा प्रियंका समुद्रको बीचमा निकसँग सेलिब्रेसनको मुडमा देखिएकी छिन् । तस्बिर हेर्दा उनीहरुको नयाँ वर्ष साँच्चिकै आरामदायी बितेको बुझिन्छ।
'नामवन पर्व' मनाउन व्यस्त लेप्चा,"इलाम : तीन पर्व धुमधामका साथ मनाउने लोपोन्मुख लेप्चा समुदाय अहिले 'नामवन पर्व' मनाउन व्यस्त छ। इलाममा सोमबार नामवन धुमधामका साथ मनाइँदै छ। लेप्चा जातिले सबैभन्दा महत्वका साथ नामवन पर्व मनाउने गरेको लेप्चा उत्थान मञ्चकी केन्द्रीय उपाध्यक्ष रोजी लेप्चा बताउँछिन्। पुष महिनाको औंसी नजिक यो पर्व मनाउने गरेको लेप्चाहरु बताउँछन्। इलाममा भएका लेप्चा जातिले सामुहिक रुपमा केही वर्ष अगाडिदेखि यो लोपोन्मुख चाँड बनाउन थालेका छन्। भारतको दार्जिलिङ्ग, कालेम्पोङ्ग, सिक्किममा भने व्यापक रुपमा ७ देखि १५ दिनसम्म मनाउने परम्परा रहेको छ। नयाँ कुराको पुजा गरेर मनाइने पर्वमा पछिल्लो समय युवा पुस्तालेसमेत चासो देखाउन थालेका उनले बताइन्। लेप्चाहरुले पर्वको अवसरमा पुजाआजा गर्ने, रमाइलो गर्ने र एक अर्कामा शुभकामना आदानप्रदान गर्ने गरेको लेप्चा समुदायका जेष्ठ नागरिक रसबहादुर लेप्चा बताउँछन्। लेप्चा समुदायको अर्को एक चाड सक्यू रम्फात हो। 'सक्यू रम्फात' लाई 'लि रम्फात' पनि भनिन्छ। यो नेपाली क्यालेण्डर अनुसार मंसिर, माघ र फागुन महिनामा मनाइन्छ। रोग व्याधी हैंजा महामारी प्राकृतिक विपत्ति, नराम्रा दुर्घटना नआओस् भनेर मनाउने चलन छ। लोपोन्मुख लेप्चा इलाम, झापा, मोरङ्ग लगायत भारतको सिक्किम, दार्जिलिङ्ग, कालेबुङ्ग, भुटान आदि ठाउँमा बसोबास गर्दछन्। नेपाल सरकारद्वारा आदिवासी जनजाति प्रतिष्ठान ऐन २०५८ अनुसार सूचीकरण भएका ५९ जातिमध्ये लेप्चा पनि एक हो। सरकारको वर्गीकृत पाँच सूची अनुसार लोपोन्मुख समूहको दश जातिमध्ये एकमा पर्ने लेप्चाहरुले आफ्नो चाड पर्वले पहिचान बोकेको ठान्छन्। लेप्चा उत्थान मञ्च २०७५ को सर्वेअनुसार इलाममा ३ हजार ६० जना लेप्चा रहेका छन्। इलामको सुर्योदय नगरपालिका, रोङ गाउँपालिका, इलाम नगरपालिका र माइजोगमाई गाउँपालिकामा लेप्चा समुदायको बासोबास छ। लेप्चा समुदायको नयाँ वर्षको अवसरमा इलामको सूर्योदय नगरपालिका र रोङ गाउँ पालिकाले बिदा दिएको छ। रोङ गाउँपालिकाले लेप्चा भाषाको प्रवर्द्धनका लागि रोङ गाउँपालिका ३ को सारदा आधारभुत विद्यालयमा लेप्चा पाठ्यक्रम लागु गरेको गाउँपालिका अध्यक्ष समशेर राईले बताए। त्यहाँ २५ जना लेप्चा विद्यार्थी छन्।"
७०२ जवान प्रहरी हवल्दारमा बढुवा सिफारिस (सूचीसहित),"काठमाडौं : नेपाल प्रहरीमा जनपद समूहतर्फका ७०२ जना प्रहरी जवानलाई हवल्दारमा बढुवा गर्न सिफारिस गरिएको छ । आइतबार बसेको बढुवा समितीको बैठकले जनपद प्रहरी समूहतर्फ रिक्त रहेको प्रहरी हवल्दार पदमा बढुवा सिफारिस गरेको बढुवा समितिका सदस्य सचिव एवम् प्रहरी नायव निरीक्षक तपेन्द्र विष्टले जानकारी दिए। प्रहरी हवल्दार पदमा बढुवाका लागि गरिएको सिफारिस सूची प्रहरी नियमावली, २०७१ (संशोधन सहित) को नियम २७ को उपनियम (४) अनुसार सम्बन्धित सबैको जानकारीका लागि प्रकाशित गरिएको प्रहरी प्रधान कार्यालयले जनाएको छ। ८७४ जना प्रहरी नायव निरीक्षकको सरुवा, को कहाँ ? आइतबार नै नेपाल प्रहरीका ८७४ जना प्रहरी नायव निरीक्षकको सरुवा गरिएको छ। यी हुन् प्रहरी हवल्दारमा बढुवा सिफारिस भएका जवान"
कांग्रेस केन्द्रीय समितिको दोस्रो बैठक आज बस्दै,"काठमाडौं : कांग्रेस केन्द्रीय समितिको दोस्रो बैठक सोमबार बस्दैछ। केन्द्रीय कार्यालयका मुख्यसचिव कृष्णप्रसाद पौडेलले दिउँसो २ बजे बैठक केन्द्रीय कार्यालय, बीपी स्मृति भवन, ललितपुरमा बस्ने जानकारी दिए । बैठक केन्द्रीय कार्यसमितिका पदाधिकारी र केन्द्रीय सदस्यलाई बोलाइएको उनले बताए। बैठकमा राष्ट्रिय सभा निर्वाचन र समसामयिक विषयमा छलफल हुनेछ। मंसिर २४ देखि २७ सम्म भएको कांग्रेसको १४ औं महाधिवेशनबाट १ सय ३४ सदस्यीय केन्द्रीय कार्यसमिति निर्वाचित भएको थियो। कांग्रेस विधानको दफा ६५ बमोजिम सभापतिका निकटतम प्रत्यासी स्वतः केन्द्रीय सदस्य बन्छन्। विधानअनुसार अब सभापति शेरबहादुर देउवाले कोषाध्यक्षसहित ३३ जना मनोनीत गर्न पाउनेमध्ये १३ जनालाई केन्द्रीय सदस्यमा मनोनीत गरेका थिए। आइतबार कर्णालीका मुख्यमन्त्री जीवनबहादुर शाही, प्रदीप पौडेल र कल्याणकुमार गुरुङलाई केन्द्रीय सदस्यमा मनोनयन गरेका हुन्। देउवाले यस अगाडि पार्टीका नेता रामचन्द्र पौडेल, विजय गच्छदार, प्रकाशमान सिंह, विमलेन्द्र निधि, कृष्णप्रसाद सिटौला, डा प्रकाशशरण महत, डा नारायण खड्का, सुजाता कोइराला, उमा रेग्मी र मीनबहादुर विश्वकर्मालाई मनोनीत गरेका थिए। कांग्रेसको १४ औं महाधिवेशनमा पौडेलले सभापति बन्न नपाएपछि निर्वाचन प्रक्रियामा भाग नै लिएका थिएनन्। निर्वाचनमा हारेपनि देउवाले सभापतिमा आफूलाई मतदान गर्नेलाई केन्द्रीय सदस्यमा मनोनित गरेपछि नेताहरुले असन्तुष्ट जनाएका छन्। कांग्रेस केन्द्रीय कार्यसमितिमा सभापति शेरबहादुर देउवा पक्षबाट दुईतिहाइभन्दा बढी निर्वाचित भएका छन्। १३ पदाधिकारीसहित १ सय ३४ जना निर्वाचित हुँदा सभापति देउवा प्यानलका १ सय १० जना छन्। बाँकी सभापतिका निकटतम प्रतिद्वन्द्वी डाशेखरप्रसाद कोइराला पक्षका हुन्। निर्वाचनका क्रममा प्रदेश २ बाट आनन्दप्रसाद ढुंगाना र रमेश रिजाल केन्द्रीय सदस्यमा निर्विरोध भएका थिए। मनोनित गर्न पाउने ३३ मध्ये अब २० जना मनोनीत गर्न बाँकी छन्।"
सत्ता गठबन्धनको बैठक बालुवाटारमा जारी,"काठमाडौं : सत्ता गठबन्धनका शीर्ष नेताको बैठक बालुवाटारमा जारी रहेको छ। आसन्न राष्ट्रिय सभाको निर्वाचनको विषयमा छलफल गर्न सत्तारुढ दलको बैठक सोमबार बिहान साढे १० बजेदेखि बालुवाटारमा जारी रहेको प्रधानमन्त्री एवम् कांग्रेस सभापति शेरबहादुर देउवाका स्वकीय सचिव भानु देउवाले जानकारी दिए। माघ १२ गते राष्ट्रियसभा सदस्यको निर्वाचनका लागि मंगलबार उम्मेदवारी दर्ताको निर्वाचन आयोगको कार्यतालिका रहेको छ। उम्मेदवारी दिने समय नजिकिएपनि गठबन्धनभित्र कुनै छलफल भएको थिएन। सोमबारको बैठकमा राष्ट्रिय सभाको निर्वाचनमा सत्ता गठबन्धनमा सहभागी दलबीच कसरी अगाडि बढ्ने र कसले कति सिट पाउने भन्ने विषयमा छलफल भइरहेको बालुवाटार स्रोतले जनाएको छ। २० सांसद चार वर्षे कार्यकाल पूरा गरी बिदा हुन लागेकाले उम्मेदवारको भागबण्डा गर्न बैठक बसेको हो। संघीय संसद् सचिवालयका अनुसार एमालेका ८, कांग्रेसका ३, एकीकृत समाजवादी र माओवादीका ४४ गरी १९ जना सांसदको कार्यकाल सकिन लागेकाले नयाँ निर्वाचित गर्नका लागि मतदान हुँदैछ। प्रधानमन्त्रीको सिफारिसमा राष्ट्रपतिले मनोनीत गर्ने एक जना सांसद्को पनि अवधि सकिन लागेको छ। उनीहरुको फागुन २१ कार्यकाल समाप्त हुँदैछ। सत्ता गठबन्धनमा नेपाली कांग्रेस, नेकपा माओवादी केन्द्र, नेकपा (एकीकृत समाजवादी), जनता समाजवादी र राष्ट्रिय जनमोर्चा सहभागी छन्। प्रमुख प्रतिपक्ष दल एमालेविरुद्ध गठबन्धन गरेरै उनीहरु निर्वाचनमा जाने तयारी गरेका छन्। प्रदेससभा सदस्य र स्थानीत तहका प्रमुख तथा उपप्रमुखले मतदान गर्ने छन्। प्रदेशसभा सदस्यको मतभार ४८ र स्थानीय तहका अध्यक्ष, उपाध्यक्ष, प्रमुख र उपप्रमुखको मतभार १८ हुन्छ। विसं २०७५ असार ४ गते भएको गोला प्रथाद्वारा चारवर्षे पदावधि कायम भएका सदस्यको पदावधि सकिन लागेको हो। स्थायी सदन भएकाले राष्ट्रियसभाका एकतिहाई सदस्यको पदावधि प्रत्येक दुई वर्षमा समाप्त हुनेछ। माथिल्लो सदनका रूपमा रहेको ५९ सदस्यीय राष्ट्रियसभा सदस्यको पदावधि छ वर्षको हुन्छ। सत्ता गठबन्धनको बैठक बालुवाटारमा बस्दै गठबन्धनले टुंग्यायो राष्ट्रिय सभाको भागबण्डा, कसलाई कति सिट ?"
शाहरूख खान चार वर्षपछि पर्दामा,मुम्बई : बलिउड अभिनेता शाहरूख खान चार वर्षपछि रंगीन पर्दामा फर्किएका छन्। सन् २०१८ मा जीरो चलचित्रमा देखिएका शाहरूख करिब चार वर्षपछि सुटिङमा फर्किएका हुन्। जीरोपछि लामो समय अभिनयबाट टाढा रहेका शाहरूखले केही चलचित्रका लागि सम्झौता भने गरेका थिए। पछिल्लो समय छोरा आर्यनका कारण शाहरूख लामो समय तनावमा परेका थिए। अक्टोबर ३ मा आर्यनलाई भारतको नार्कोटिक्स कन्ट्रोल ब्युरो(एनसीबी)ले क्रुज सिपमा लागूऔषध सेवन गरेको अवस्थामा पक्राउ गरेको थियो। छोराका कारण आलोचना पनि खेपेका शाहरूख अहिले दिनहुँ सुटिङ स्पटमा देखिन थालेका छन्। शाहरूखको पछिल्लो दैनिकी पठान चलचित्रको सुटिङमा बित्ने गरेको छ। बलिउडका अधिकांश कलाकार नयाँ वर्ष मनाउन व्यस्त भइरहँदा शाहरूख भने सुटिङमै समय बिताइरहेका छन्। शाहरूख सुटिङमा व्यस्त रहँदाको तस्बिर सामाजिक सञ्जालमा पनि भाइरल बनेको छ। सुटिङ सेटमा अभिनेता दिगंता हजारिकासँग खिचेको उनको तस्बिरले सामाजिक सञ्जालमा चर्चा बटुलिरहेको छ। केही हिन्दी र असामको चलचित्रमा काम गरिसकेका हजारिकाले नै शाहरूखसँगको तस्बिर सामाजिक सञ्जालमा सेयर गरेका हुन्।
"औषधिमा लुटतन्त्र, कारबाही खोइ ?","उत्पादक र व्यवसायीले आफूखुसी औषधिको मूल्य तोक्दा पनि सरकार रमिते बनेको छ। मानव स्वास्थ्यसँग जोडिएको क्षेत्रमा मनपरीतन्त्र र लुटतन्त्र चलिरहँदा पनि सरकारी निकाय मौन बस्दा सर्वसाधारण भने पीडित छन्। नियमनकारी निकाय औषधि विभाग मूल्य निर्धारण गर्नेभन्दा उत्पादकलाई औषधिको मूल्यवृद्धि गर्नमा सहयोगी भूमिका निर्वाह गरिरहेको छ। औषधि व्यवस्था विभागका अनुसार हाल २५ हजार ब्रान्डका स्वदेशी औषधि बजारमा छन्। तीमध्ये विभागले १ सय १७ वटाको मात्र मूल्य तोकेको छ। बाँकी २४ हजार ८ सय बढीको व्यवसायी र उत्पादन कम्पनीकै मनमौजी मा मूल्य निर्धारण भइरहेको छ। बजार उत्पादक र व्यवसायीको नियन्त्रणमा छ। नियमनकारी विभाग र सरकारका अरू संयन्त्र शुभलाभका कारण मौन बसेको आरोप छ। संविधानले नै स्वास्थ्यलाई मौलिक हकअन्तर्गत राखेको छ। धारा ३५ मा भनिएको छ, प्रत्येक नागरिकलाई राज्यबाट आधारभूत स्वास्थ्य सेवा निःशुल्क प्राप्त गर्ने हक हुनेछ र कसैलाई पनि आकस्मिक स्वास्थ्य सेवाबाट वञ्चित गरिने छैन। तर, निःशुल्क स्वास्थ्य पाउनु त परै जाओस, ठगिनबाट सर्वसाधारणलाई जोगिने वातावरणसमेत सरकारले दिन सकेको छैन। सरकारले सबै औषधिको मूल्य तोकेर व्यवसायीले देखिने गरी औषधि पसलमा मूल्यसूची टाँस्न लगाउनै पर्छ। हामीकहाँ कस्तो विडम्बना छ भने, औषधिबारे न डाक्टरले सिफारिस गर्ने अक्षर बुझ्न सकिन्छ, न त व्यवसायीले नै मूल्यबारे सर्वसाधारणलाई पर्याप्त जानकारी दिन्छन्। औषधि पसलमा गयो, जति पैसा भन्यो, त्यति नै तिर्नुपर्ने बाध्यता सर्वसाधारणलाई छ। तालिमेलाई औषधि बेच्न दिने विवादास्पद प्रस्ताव औषधि २५ हजार ब्रान्डका, वैध मूल्य ११७ को मात्रै नेपाली जनताको सबैभन्दा बढी खर्च औषधिमै हुने गरेको स्वास्थ्य मन्त्रालयको एक अध्ययनले देखाएको छ। उपचार खर्चमध्ये ६२ प्रतिशत औषधिमै जाने गरेको मन्त्रालयले सन् २०१८ मा प्रकाशित गरेको नेपाल राष्ट्रिय स्वास्थ्य लेखाको तथ्यांकले देखाएको छ। यसबाट, औषधिको मूल्य निर्धारण नहँुदा वार्षिक रूपमा औषधिबाट कति ठगिनु परेको छ भन्ने अनुमान लगाउन सकिन्छ। औषधि ऐन २०३५ को दफा २६ ले औषधिको मूल्य निर्धारण गर्ने जिम्मा औषधि व्यवस्था विभागलाई दिएको छ। विभागले आवश्यक देखेमा नेपाल सरकारको स्वीकृति लिई कुनै पनि औषधिको मूल्य निर्धारण गर्न सक्नेछ, भन्ने ऐनमै व्यवस्था छ। तर विभागले औपचारिक रूपमा मूल्य निर्धारण नगरी उत्पादक कम्पनीको नयाँ दर्ता तथा नवीकरण गर्दा ४ देखि ३२ प्रतिशतसम्म औषधिको मूल्य बढाइदिने गरेको पाइएको छ। नयाँ मूल्य तोक्नेभन्दा पनि घुमाउरो पाराले मूल्यवृद्धि गर्दा नै विभागका अधिकारीलाई बढी मुनाफा हुने गरेको व्यवसायीको आरोप छ। यसो गर्दा न कुनै रिक्स हुने, न त कसैको नजरमा परिने। व्यवसायी र विभाग मिल्यो, भने जति मूल्य बढायो। ठगिने र लुटिने त सर्वसाधारण नै हुन्। पैठारीकर्ताले निवेदनसाथ माग गरेको मूल्यलाई विभागले अधिकतम खुद्रा मूल्यका रूपमा निर्णय गर्ने गरेको छ। यसरी मूल्य निर्धारण गर्ने कार्य कानुनसम्मत, वैज्ञानिक र प्राविधिक कुनै पनि दृष्टिकोणले उपयुक्त छैन। औषधिजस्तो जनताको प्रत्यक्ष सरोेकारसँग जोडिने विषयमा सरकारको नियन्त्रण छैन भन्नु लोकतान्त्रिक शासन प्रणालीकै अपमान हो। मूल्य नै उत्पादक र व्यवसायीको मनमौजीमा तोकिन्छ भने, त्यसभित्रको कालोबजारी के, कसरी फस्टाएको होला भन्ने सहजै अनुमान लगाउन सकिन्छ। अर्कोतर्फ, मूल्य निर्धारण नहुँदा पनि सरकार पनि ठगिने गरेको छ। उत्पादकले तोकेको मूल्यमा सरकारी संयन्त्रले औषधि किनेर सर्वसाधारणलाई निःशुल्क वितरण गर्ने गरेका छन्। यसमा पनि ठाडै अनियमितता हुने गरेको छ। महालेखा परीक्षकको कार्यालयले नै औषधिको मूल्य निर्धारणमा बदमासी भइरहेको भन्दै गम्भीर प्रश्न उठाएको छ। औषधिमा कालोबजारी गर्ने, अनियमितता गर्ने र मनपरी गर्नेमाथि अनुगमन गरी कारबाही गर्नेतर्फ सरकार अग्रसर हुनै पर्छ।"
फागुन तेस्रो सातादेखि झापा गोल्डकप,"झापा : कोरोना भाइरस संक्रमणको कारण रोकिएको झापा गोल्डकपको पाँचौं संस्करण फागुन तेस्रो साता आयोजना हुने भएको छ। गोल्डकप आयोजक समितिले आइतबार बिर्तामोडमा पत्रकार सम्मेलन गरी प्रतियोगिताको तयारीबारे जानकारी दिएको हो। झापा गोल्डकपका अध्यक्ष बिनोद बस्नेतले फागुन २१ देखि ३० सम्म प्रतियोगिता आयोजना गर्ने तयारी भइरहेको जानकारी दिए। छ वर्षदेखि नियमित सञ्चालन हुँदै आएको प्रतियोगिता कोरोना भाइरसको संक्रमणपछि दुई वर्ष यता सञ्चालन हुन सकेको छैन। सभा समारोह लगायत बाक्लो उपस्थिति हुने प्रकृतिका सबै कार्यक्रम पूर्ववत् अवस्थामा सञ्चालन भइरहेकाले प्रतियोगिताको तयारी थालिएको अध्यक्ष बस्नेतले बताए। प्रतियोगिता सञ्चालनका लागि एक करोड ४० लाख रुपैयाँ खर्च लाग्ने अनुमान गरिएको छ। एन्फासँग भएको सहमति अनुरुप गोल्डकपको कार्यतालिका तय गरिएको झापा गोल्डकपका संरक्षक जलकुमार गुरुङले बताए। गोल्डकपमा आयोजक झापा११ सहित नेपालका ९ र एक विदेशी गरी १० टीमको सहभागिता रहने छ। यद्यपि, प्रतियोगितामा सहभागी हुने टीमको टुंगो लगाउन भने बाँकी छ। झापा गोल्डकपका पूर्व अध्यक्ष महेन्द्रकुमार गिरीले दीगो आर्थिक स्रोतको व्यवस्थापन हुने पाँचौ संस्करणको तयारी भइरहेको बताए। प्रतियोगिता सञ्चालन गर्न महासचिव गजेन्द्र पौडेलको संयोजकत्वमा पाँच सदस्यीय सचिवालय समिति गठन गरिएको छ। प्रतियोगिताको बिजेता टीमले १२ लाख ५५ हजार र उप बिजेता टीमले छ लाख रुपैयाँ पुरस्कार पाउने छन्। प्रतियोगितामा मस्ट भ्यालुएवल प्लेयरलाई एकथान मोटरसाइकल प्रदान गरिनेछ। प्रतियोगिताका उत्कृष्ट गोलकिप्पर, उत्कृष्ट डिफेन्डर, उत्कृष्ट मिडफिल्डर र उत्कृष्ट प्रशिक्षकले २१ हजार रुपैयाँका दरले पुरस्कार पाउनेछन्। सर्वाधिक गोलकर्तालाई नगद २५ हजार दिइने आयोजकले जनाएको छ। त्यस्तै, प्रत्येक खेलको म्यान अफ द म्याचले नगद ९ हजार ९९९ रुपैयाँ पाउनेछन्। उद्घाटन समारोहमा झापाका दुईजना पुराना फुटबल खेलाडीलाई नगद १५ हजारसहित सम्मान गर्ने कार्यक्रम रहेको अध्यक्ष बस्नेतले बताए।"
"पदाधिकारी चयनमा प्रचण्डलाई सकस, केन्द्रीय कमिटी बैठक बस्दै","काठमाडौं : नेकपा माओवादी केन्द्रका अध्यक्ष पुष्पकमल दाहाल 'प्रचण्ड' पदाधिकारी चयन गर्न आन्तरिक गृहकार्यमा जुटेका छन्। सोमबार बिहानैदेखि उनले आफूनिकट नेताहरुसँग द्विपक्षीय र बहुपक्षीय छलफल जारी राखेका छन्। अध्यक्षमा निर्विकल्प देखिएका प्रचण्डलाई महासचिव छान्न सकस परेको छ। महासचिवका आकांक्षीहरु कृष्णबहादुर महरा, जनार्दन शर्मा, वर्षमान पुन, पम्फा भुसाल, शक्ति बस्नेतले लविङ तीब्र पारेका छन्। पदाधिकारी चयन गर्न केन्द्रीय कमिटीको पहिलो बैठक सोमबार दिउँसो बस्दैछ। नवनिर्वाचित केन्द्रीय कमिटीको पहिलो बैठक ललितपुरको सानेपा हाइटस्थित हेरिटेज प्लाजामा दिउँसो ३ बजे बैठक बस्ने माओवादी केन्द्रले जनाएको छ। सोमबारको बैठकले बाँकी सदस्यको नाम, अध्यक्षसहित पदाधिकारीको चयन टुंगो लगाउने पार्टीका प्रवक्ता कृष्णबहादुर महराले जानकारी दिए। माओवादी केन्द्रको आठौं महाधिवेशनमा खुलातर्फ १११ र १२५ समानुपातिकतर्फ गरी अध्यक्ष प्रचण्डले २३६ जना केन्द्रीय कमिटी सदस्यको घोषणा गरेका थिए। विधानबमोजिम पार्टीको केन्द्रीय कमिटीको पहिलो बैठक ज्येष्ठ सदस्यको अध्यक्षतामा बस्नेछ। महासचिवमा प्रचण्डको पहिलो रोजाइ को? माओवादी केन्द्रमा सहमति जुटाउन सकस, दाहाल परामर्शमा व्यस्त माओवादी केन्द्रीय सदस्यमा अधिकांश पुरानै अनुहार र शीर्ष नेता माओवादी केन्द्र : २ सय ३६ केन्द्रीय कमिटीको प्रस्ताव पारित पदाधिकारी चयनबारे प्रचण्डले भने भोलि टुंगो लाग्छ माओवादीले छानेका २३६ केन्द्रीय सदस्य कोको हुन् (सूची) माओवादीले खुला र समावेशी गरी मिश्रित निर्वाचन प्रणालीबाट कमिटी बनाएको हो। निर्वाचन कार्यक्रम पटकपटक सार्दै प्रचण्डले बन्दसत्रमा नयाँ केन्द्रीय कमिटीको घोषणा गरेका थिए। माओवादीले आठौं महाधिवेशनबाट पार्टीको नयाँ विधान जारी गरेको छ। त्यसअनुसार केन्द्रीय कमिटी २९९ सदस्यीय भएको छ। संशोधित विधान बन्दसत्र अनुमोदन गरेपनि माओवादीले पदाधिकारीको संख्या तोक्न सकेन। पदाधिकारीसहितको विधानमा आवश्यक परिमार्जन गरेर अन्तिम रुप दिने जिम्मेवारी केन्द्रीय कमिटीलाई दिइएको छ। योसँगै माओवादीको पदाधिकारी कति हुने हालसम्म अनिश्चित बनेको छ। केन्द्रीय कमिटीले यसअघि १० प्रतिशत मनोनित गर्ने भनिएकोमा त्यसलाई बढाएर १५ प्रतिशत पुर्याइएको छ। कोको भए केन्द्रीय सदस्य ? खुलातर्फ (१११ जना) नेपबहादुर थारू चौधरी, लक्ष्मणदत्त जोशी, शरदसिंह भण्डारी, खगराज भट्ट, नरेन्द्रबहादुर कुँवर, त्रिलोचन भट्ट, माधव सापकोटा, युवराज चौलागाईं, लेखनाथ दाहाल, शालिकराज जमकट्टेल, श्यामकुमार श्रेष्ठ, हरि दाहाल, महेश्वर दाहाल, हेमलाल शर्मा, सन्तकुमार दराई, हितमान शाक्य, कृष्णप्रसाद सापकोटा, धर्मदत्त देवकोटा, मुक्ति प्रधान, ईश्वरीप्रसाद भण्डारी, सुनील मानन्धर, हरिबोल गजुरेल, पुष्पकमल दाहाल प्रचण्ड, दिलिप महर्जन, सुदन किँराती, किरणकुमार राई, सुरेश राई, हेमराज भण्डारी, राजेन्द्र कार्की, एकचन्द्र बराल, पदमबहादुर राई, साबित्रीकुमार काफले, सुरेन्द्रकुमार कार्की, युवराज भट्टराई, अजयशंकर नायक, अशोक मण्डल, भरतप्रसाद शाह, प्रकाशहरि पोखरेल, राजु खड्का, योगकुमार यादव, गोपाल ठाकुर, रामकुमार शर्मा, रामेश्वर राय यादव, मातृका यादव, प्रल्लाह कुमार बुढाथोकी, गिरिराजमणि पोखरेल, विश्वनाथ साह, गणेश साह, इन्द्रजित थारु, जीवन गौतम, तेजबहादुर ओली, हेमराज शर्मा पोखरेल, गणेशमान पुन, जगप्रसाद शर्मा, वर्षमान पुन, महेश्वरजंग गहतराज, कुलप्रसाद केसी, डोरप्रसाद उपाध्याय, सुबबहादुर रोका, तिलकराम शर्मा, चक्रपाणि खनाल, कृष्णध्वज खड्का, कृष्णबहादुर महरा, बामदेव क्षेत्री, झकबहादुर मल्ल, विन्दमान विष्ट, रामदीप आचार्य, महेन्द्रबहादुर शाही, राजकुमार शर्मा, शक्ति बस्नेत, गजेन्द्र महत, टेकबहादुर बस्नेत, जनार्दन शर्मा, मायाप्रसाद शर्मा, कालीबहादुर मल्ल, युवराज दुलाल, रामप्रसाद सापकोटा, ओमनाथ ढुंगाना, गंगा कार्की, पुष्पविक्रम मल्ल, लीलामणि पोखरेल, लक्ष्मण पन्त, लेखनाथ न्यौपाने, डिलाराम आचार्य, झक्कु सुवेदी, सीपबहादुर बस्नेत, कृष्ण केसी, अमरबहादुर गुरुङ तमु, गुप्तबहादुर ठकुरी, खिमलाल देवकोटा, देवेन्द्र पौडेल, हरिबहादुर चुमान, बालकृष्ण गैरे, नारायणकाजी श्रेष्ठ, कृष्णप्रसाद धिताल, देवप्रसाद गुरुङ, श्रीराम ढकाल, सुरेश आलेमगर, हितराज पाण्डे, दिनानाथ शर्मा, पम्फा भुसाल, उर्मिला अर्याल, जयपुरी घर्ती, रेखा शर्मा, पूर्णाकुमारी सुवेदी, यशोदा सुवेदी गुरुङ, परशुराम रम्तेल, महेन्द्र पासवान, गोपी सार्की अछामी, दलजित श्रीपाइली, वीरमान चौधरी, कुमार पौडेल खसआर्य (३५ जना) विजय भण्डारी, दुर्गाप्रसाद चापागाईं, अनिल शर्मा, लालबहादुर सोडारी, यशोदा न्यौपाने, ओमकुमारी पौडेल, विमला सिंह, दीपा सिम्खडा, गीता तिमिल्सिना, कृष्णा शाह, आशा कोइराला, सीता पोखरेल, कल्पना धमला, गंगाकुमारी बेलवासे, दामाकुमारी शर्मा, देवी खड्का, धर्मशिला चापागाईं, नारायणी शर्मा, बलावती शर्मा, विमला सुवेदी, रेणु चन्द, रेणु दाहाल, सत्य पहाडी, सविता कार्की, सुशीला सिंखडा, ज्ञानु बस्नेत सुवेदी, लक्ष्मीदेवी न्यौपाने, मञ्जु बम, कुन्ती जोशी, टीका बुढाथोकी, गोमा कुँवर, काली चलाउने, लुम्बिनी गौतम, हरिमाया शर्मा, रुकु चौलागाई दलित (१८ जना) विष्णुबहादुर विक, यमबहादुर परियार, जगत पार्की, अञ्जना विसंखे, सुशीला श्रीपाइली, सीता बौडेल, मानकुमारी नेपाली, सीता नेपाली, धनमाया विक, लक्ष्मी विक, शान्ति नेपाली, गीता गहतराज, दुर्गाकुमारी विक, पम्फा बसेल, सुवोध श्रीपाइली, पार्वती विक मुस्लिम पुरुष (७ महिलासहित १५ जना) हकिकुल्ला मुसलमान, कौशर शाहा लगायत। मधेसीतर्फ (७ जना) जगत यादव, शिवकुमार मण्डल, रामकुमार यादव, सुरेन्द्र मेहता, बोधमाया कुमारी यादव, सुनिता कुमारी यादव, घनश्याम यादव आदिवासी जनजाति (४३ जना) अजम्बर राई काङमाङ, रामकुमार राई, मानबहादुर बुढामगर, दिपबहादुर योन्जन, दिपेन्द्र पुनमगर, तुलाराम घर्तीमगर, राजकाजी गुरुङ, परशुराम तामाङ, हितबहादुर तामाङ, दिलीप प्रजापति, छक्कबहादुर लामा, इन्द्र आङ्बो, हेमकुमार राई, डम्बर घर्तीमगर, नवीन जिरेल, अमृता थापा, ओनसरी घर्ती, कमला रोका, कुमारी मोक्तान, तारा घर्ती, दुर्गा जयन्ती राई, पार्वती थापा, शशी श्रेष्ठ, लक्ष्मी लामा, सोमती तमु, होमकुमारी खापुङ, सीता थेबे, मणि खम्बु किराँती, पी। घर्ती, लक्ष्मी पुन, मिना तामाङ, सरिता महर्जन, प्रतिमा श्रेष्ठ, उर्मिला लामा, लक्ष्मी गुरुङ, लालकुमारी पुन, माया बल, आर। तामाङ, कमला दोङ, बिना मगर थारू (१२ जना) सन्तकुमार चौधरी, हरिनारायण चौधरी, देवीलाल चौधरी, अमनलाल मोदी, रुपा शशी चौधरी, अन्जना चौधरी, अञ्जु चौधरी, दिपा चौधरी, कृष्णा चौधरी, रामकुमारी चौधरी लगायत। पिछडिएको क्षेत्र नरेश भण्डारी, देवकी मल्ल, कुमार पौडेल अपांगतर्फ चुडामणि खड्का, चम्पा कार्की"
सत्ता गठबन्धनको बैठक बालुवाटारमा बस्दै,"काठमाडौं : सत्ता गठबन्धनका शीर्ष नेताको बैठक बालुवाटारमा बस्ने भएको छ। आसन्न राष्ट्रिय सभाको निर्वाचनको विषयमा छलफल गर्न सत्तारुढ पाँच दलको बैठक सोमबार बिहान साढे १० बजे बालुवाटारमा बोलाइएको हो। माघ १२ गते राष्ट्रियसभा सदस्यको निर्वाचनका लागि मंगलबार उम्मेदवारी दर्ताको निर्वाचन आयोगको कार्यतालिका रहेको छ। उम्मेदवारी दिने समय नजिकिएपनि गठबन्धनभित्र कुनै छलफल भएको छैन। सोमबारको बैठकमा राष्ट्रिय सभाको निर्वाचनमा सत्ता गठबन्धनमा सहभागी दलबीच कसरी अगाडि बढ्ने भन्ने विषयमा छलफल हुने प्रधानमन्त्री सचिवालयले जनाएको छ। सत्ता गठबन्धनमा नेपाली कांग्रेस, नेकपा माओवादी केन्द्र, नेकपा (एकीकृत समाजवादी), जनता समाजवादी र राष्ट्रिय जनमोर्चा सहभागी छ। प्रमुख प्रतिपक्ष दल एमालेविरुद्ध गठबन्धन गरेरै उनीहरु निर्वाचनमा जाने तयारी गरेका छन्। संघीय संसद् सचिवालयका अनुसार एमालेका ८, कांग्रेसका ३, एकीकृत समाजवादी र माओवादीका ४४ गरी १९ जना नयाँ सांसद निर्वाचित गर्नका लागि मतदान हुन लागेको हो। प्रधानमन्त्रीको सिफारिसमा राष्ट्रपतिले मनोनीत गर्ने एक जना सांसद्को पनि अवधि सकिन लागेको हो। २० जना सांसदको फागुन २१ कार्यकाल समाप्त हुँदैछ। प्रदेससभा सदस्य र स्थानीत तहका प्रमुख तथा उपप्रमुखले मतदान गर्ने छन्। प्रदेशसभा सदस्यको मतभार ४८ र स्थानीय तहका अध्यक्ष, उपाध्यक्ष, प्रमुख र उपप्रमुखको मतभार १८ हुन्छ। विसं २०७५ असार ४ गते भएको गोला प्रथाद्वारा चारवर्षे पदावधि कायम भएका सदस्यको पदावधि सकिन लागेको हो। स्थायी सदन भएकाले राष्ट्रियसभाका एकतिहाई सदस्यको पदावधि प्रत्येक दुई वर्षमा समाप्त हुनेछ। चारवर्षे पदावधि सकिनेमा सात महिला, तीन दलित समुदाय, अपाङ्गता भएका व्यक्ति वा अल्पसङ्ख्यकबाट दुई र अन्य समुदायका सात सदस्य छन्। माथिल्लो सदनका रूपमा रहेको ५९ सदस्यीय राष्ट्रियसभा सदस्यको पदावधि छ वर्षको हुन्छ।"
पितृमुक्तिको कामना गर्दै उत्तरगयामा पिण्डदान (तस्बिर),"नुवाकोट : पौष कृष्ण पक्ष अर्थात् गया औंशीको अवसरमा आफ्ना दिवंगत पितृहरुको मुक्तिको कामना गर्दै नुवाकोट र रसुवाको सीमाना उत्तरगयामा पिण्डदान गर्नेको भीड लागेको छ। चार गयामध्येको उत्तरी महत्वको उत्तरगयामा प्रत्येक वर्षको पौष कृष्ण औंशीमा मेलामय बन्ने गरेको छ। धार्मिक तथा ऐतिहासिक महत्वको उत्तरगयामा यस वर्ष १६ हजार बढी भक्तजनद्वारा पिण्डदान गरिएको छ। आइतबार पिण्डदान कार्यमा नुवाकोटका साथै अन्य विभिन्न जिल्लाका तीर्थालुहरुको सहभागिता रहेको थियो। नेपाल तथा भारतका विभिन्न क्षेत्रबाट १६ हजारभन्दा बढी मानिसले त्रिशूली, फलाँखु र वेत्रगंगा नदीको त्रिवेणीमा पिण्डदान गरेको उत्तरगयास्थित गोसाइकुण्ड युवा क्लवले जनाएको छ। यो वर्ष गत वर्षको तुलनामा पिण्डदान गर्नेको संख्या बढेको छ। तीर्थालुहरुको सुविधाका लागि नदीमा दुर्घटना हुन नदिन चार जना लाइफ गार्डका साथै स्वयम्सेवक र स्वास्थ्य शिविरसमेत सञ्चालन गरिएको थियो। चारधाम जानुपूर्व उत्तरगया जानै पर्ने र त्यहाँ पितृहरुको सम्झनास्वरुप श्राद्ध गरिए पितृ तर्पण हुने जनविस्वासका कारण प्रायः सबैले उत्तरगया पुगेर श्राद्ध गर्ने गरेका छन्। नुवाकोट र रसुवाको सीमानामा रहेको उत्तरगयाको महत्त्व छुट्टै रहेको कारण वर्षेनी स्वदेश तथा विदेशबाट पिण्डदान गर्नेको संख्या बढेको उत्तरगयाधाममा पुगेर १५ वर्षदेखि नियमित रुपमा श्राद्ध गर्ने कार्यमा संलग्न पुरोहित दामोदर पौडेलले बताए। उनले अन्य गयाभन्दा उत्तरगयाको महत्व ठुलो रहेका कारण यहाँ आएर श्राद्ध नगरी पिण्डदान गरेको अर्थ नहुने उनले दावी गरे। पुसको कठ्याग्रिंदो चिसोमा त्रिशूली नदीमा स्नान गरी पिण्डदान गरेका हुन्। श्राद्ध गर्न उत्तरगयामा रहेको त्रिशूली, फलाखु र रुद्रगंगा नदीको संगम त्रिवेणीमा दिवंगत पितृहरुको मोक्षको कामना गर्दै लहरै पिण्डदान गरेका हुन्। श्राद्ध गर्नेहरु अत्याधिक रहेका कारण श्रद्धालुहरुले सामूहिक रुपमा एकै पटक तीन वा चार समूह बनाएर श्राद्ध गरेका थिए। सगोत्रीहरुले एकैस्थानमा लहरै त्रिशूली नदी किनारामा बसेर सामूहिक रुपमा दिवंगत पितृहरुको सम्झनामा पिण्डदान गरेका थिए। उत्तरगया धार्मिक तथा ऐतिहासिक रुपमा निकै महत्वपुर्ण छ। यसले देशका साथै भारत र विश्वमासमेत चिनाइरहेको र चार गयामध्ये निकै महत्वको उत्तरगयामा पुगेर सात पटक आफ्ना पितृका नाममा श्राद्ध गरेको तीर्थालु विष्णुप्रसाद प्याकुरेलले बताए। उनले हिन्दु धर्ममा उत्तरगयाको महत्त्व वर्णन गरेर साध्य नरहेको र अन्य गयाको उत्तरगयासँग तुलानासमेत नहुने बताए। उत्तरगणमा श्राद्ध गर्न यस वर्ष १६ हजार पुगेका थिए भने पाँचसय जना पण्डित पुरोहित संलग्न थिए। चारधाम जानुअघि सबैले उत्तरगयामा पुगेर पिण्डदान गरेमात्र मोक्ष हुने कारण सर्वसाधारण वस रिजर्भ गरेर उत्तरगया पुगेर श्राद्ध गर्ने गरेका छन्। उत्तरगयालाई अन्तरराष्ट्रिय धाम बनाइनु पर्ने रसुवाको उत्तरगया गापाका अध्यक्ष उपेन्द्र लम्सालले बताए। उत्तरगयाको त्रिवेणी नुवाकोटको गेर्खु, तुप्चे तथा रसुवाको उत्तरगायाको संगमस्थल हो। तीर्थालुहरुको सुविधाको लागि खानेपानी, शौचालयका व्यवस्था गरिएको थियो। तीर्थालुले नदीमा बग्न सक्ने भएका कारण सुरक्षाको लागि त्रिशूली नदीमा सुरक्षाघेरा डारी टांग्नुका साथै सुरक्षाकर्मी पनि खटाइएको थियो। श्रद्धालुहरुको सुविधाको लागि स्वयंसेवक र उद्धार टोली समेत खटाएको थियो। उत्तरगया काठमाडौंको बालाजु हुँदै ककनीविदुर हुँदै तथा पृथ्वी राजमार्गको गल्छीबाट देवीघाटवट्टार हुँदै पुग्न सकिन्छ।"
भारतमा एकैदिन ३३ हजार बढीमा कोरोना संक्रमण,"नयाँ दिल्ली : भारतमा कोरोना संक्रमण दिनप्रतिदिन तीव्ररुपमा फैलिरहेको छ। कोरोनासँगै ओमिक्रोन भेरियन्टको संक्रमण पनि तीव्र गतिमा फैलिरहेको छ। पछिल्लो २४ घण्टामा देशमा ३३ हजार ७५० नयाँ कोरोना संक्रमित थपिएका छन् । संक्रमणदर यो १६८ प्रतिशत हो। यसअघि आइताबर २७ हजार बढीमा कोरोना संक्रमण पुष्टि भएको थियो। भारतमा ओमिक्रोन संक्रमितको संख्या १७ सय पुगेको छ। महाराष्ट्र, दिल्ली र केरलामा बढी संक्रमण देखिएको हो। संक्रमितमध्ये ६३९ जना डिस्चार्ज भएका छन्। कोरोनासँगै ओमिक्रोन फैलिएपछि भारतका ठूला सहरमा रात्रिकालीन कर्फ्यू जारी गरेको छ। भारतमा सोमबारदेखि १५ देखि १८ वर्षका बालबालिकालाई कोरोनाको खोप दिइने भएको छ । यसका लागि आवश्यक सबै व्यवस्था मिलाइएको छ।"
पुनर्वहाली भएको एक सातामै सुडानका प्रधानमन्त्रीले दिए राजीनामा,"खार्तोम : पुनर्वहाली भएको एक सातामै सुडानका प्रधानमन्त्री अब्दल्ला ह्यामडकले राजीनामा दिएका छन्। विवादास्पद रूपमा सैनिक शासकसँग सम्झौता गरी प्रधानमन्त्रीमा पुनर्वहाली भएका उनले राजीनामा दिएका हुन्। ह्यामडक प्रधानमन्त्रीमा पुनर्वहाली भएपछि नाजायज सम्झौता गरेको भन्दै विशाल प्रदर्शन भएको थियो। अलजजिरा समाचारका अनुसार उनले प्रदर्शनमा दुई जना मारिएको भोलिपल्ट पदबाट राजीनामा दिएका हुन्। उनले आफूले अन्तिम समयसम्म सुडानलाई खतराबाट मुक्त गराउन प्रयास गरेको जिकीर गर्दै राजीमा दिएका हुन्। विनाशतिर लाग्न नदिन मैले आफ्नो सक्दो राम्रो गर्ने कोशिश गरेको थिएँ, टेलिभिजन मार्फत् राजीनामा दिने क्रममा भनेका छन्। सेना र राजनीतिक दलबीच शक्ति सम्झौता गरी चलिरहेको सत्ता गत अक्टोबरमा सेनाले प्रधामन्त्री ह्यामडकलाई नजरबन्दमा राख्दै नियन्त्रणमा लिएको थियो। २०१९ मा राष्ट्रपति ओमार अलबाशिरलाई अपदस्थ गर्दै सेना र राजनीतिक पार्टीले सत्ता सञ्चालनमा साझेदारी गरेका थिए।"
सुनचाँदीको मूल्य घट्यो,"काठमाडौं : सुनचाँदी बजारमा सोमबार छापावाल सुनको मूल्य प्रतितोला रु ३०० ले घटेको छ। प्रतितोलामा रु ३०० घटेर नयाँ बजार मूल्य ९३ हजार १०० कायम भएको छ। पहेँलो धातु आइतबार प्रतितोला रु ९३ हजार ४०० मा कारोबार भएको थियो। नेपाल सुनचाँदी व्यवसायी महासङ्घले सार्वजनिक गरेको विवरणानुसार तेजाबी सुनको आजको मूल्य प्रतितोला रु ९२ हजार ६०० कायम भएको छ, जसको मूल्य आइतबार प्रतितोला रु ९२ हजार ९०० तोकिएको थियो। त्यस्तै आज चाँदीको मूल्य अघिल्लो कारोबार मूल्यको तुलनामा प्रतितोला रु पाँचले घटेर रु एक हजार २६५ मा आएको महासङ्घले जनाएको छ। चाँदी आइतबार प्रतितोला रु एक हजार २७० मा कारोबार भएको थियो। अन्तरराष्ट्रिय बजारमा सुन प्रतिऔँस एक हजार ८२४ डलर आसपास कारोबार भइरहेको छ।"
सुडानका प्रधानमन्त्रीले दिए राजीनामा,खार्तुम : सुडानका प्रधानमन्त्री अब्दुल्ला हामडोकले राजीनामा दिएका छन्। विरोधीहरुको निरन्तर प्रर्दशन र दबाबपछि सुडानका प्रधानमन्त्रीले राजीनामा दिएको अन्तर्राष्ट्रिय संचारमाध्यमहरुमा समाचार छ। सैनिक कुलाई समर्थन गर्दै राज्य संचालन प्रक्रियामा त्यहाँको सेनासँग शक्ति बाँडफाँड गरेको भन्दै सुडानी प्रधानमन्त्री हामडोकविरुद्ध प्रदर्शन हुँदै आएको थियो। प्रदर्शनकारीहरुले उनीमाथि सेनासँग सत्ता सम्झौता गरेको आरोप लगाएका थिए। गत अक्टोबरमा सुडानमा सैनिक कुभएको थियो। कुपछि सेनाले प्रधानमन्त्री हामडोकलाई नजरबन्दमा राखेको थियो। सोही क्रममा उनले सेनासँग शक्ति बाँडफाँडको सम्झौता गरेका थिए। राजीनामा दिँदै प्रधानमन्त्री हामडोकले सुडानको राष्ट्रियता र अस्तित्व खतरनाकमोडमा पुगेको प्रतिक्रिया दिएका छन्।
हिउँ पन्छाएर मुक्तिनाथ सडक खुलाइयो,"जोमसोम : गत मंगलबारदेखि भारी हिमपातका कारण अवरुद्ध मुस्ताङको कागबेनीमुक्तिनाथ सडक आइतबार सञ्चालनमा आएको छ। जिल्ला प्रशासन कार्यालय मुस्ताङको समन्वयमा नेपाली प्रहरीको करिव २० जना सुरक्षाकर्मीको टोलीले सडक माथिको हिउँ पन्छाएपछि कागबेनीमुक्तिनाथ सडक सञ्चालनमा आएको हो। जिल्ला प्रहरी कार्यालय मुस्ताङका सूचना अधिकारी प्रताप पौडेलका अनुसार वारागुङ मुक्तिक्षेत्र३ कागबेनीदेखि माथि उकालो ट्रनिङ सडकमा २ किमी र मुक्तिनाथ सडकको कालोभिर क्षेत्रमा सडकमाथि थुप्रिएको हिउँ पन्छाइको हो। मुस्ताङ प्रहरीले आवश्यक उपकरणसहित सडकको हिउँ हटाएपछि जोमसोमकागबेनीमुक्तिनाथ आउजाउमा सहज भएको प्रहरी निरीक्षक पौडेलले जानकारी दिए। 'मुस्ताङमा भारी हिमपात भएको थियो, हिमपातले सडकमाथि बाँक्लो हिउँ जम्मा भयो', सूचना अधिकारी पौडेलले भने, 'पुरै हिउँ पन्छाउन सम्भव देखिएन, सवारीको ट्रयाकमा पर्ने हिउँ मात्र पन्छाएका हौं। मुस्ताङमा अत्यधिक चिसो बढेका कारण हिउँ हटाए पनि पूनः जमेर समस्या आउन सक्ने प्रहरी निरीक्षक पौडेलको भनाइ छ। हिमपातका कारण कागबेनीमुक्तिनाथ सडक तथा उपल्लो मुस्ताङ जाने सडक अवरुद्ध बनेको थियो। दुईदिन अघि उपल्लो मुस्ताङमा तीन फिट र तल्लो मुस्ताङमा दुई फिट बढी हिउँ परेको थियो। सडक अवरुद्ध बनेसंगै मुक्तिनाथ दर्शनका लागि प्रस्थान गरेका दर्जनौं सवारी साधन कागबेनीमा अलपत्र परेका थिए। प्रहरी निरीक्षक पौडेलका अनुसार आइतबार एक सयभन्दा बढी धार्मिक पर्यटक कागबेनीबाटै हिंडेर मुक्तिनाथ पुगेका थिए। मुक्तिनाथ पुग्ने तीर्थालुको सहजताका लागि सडकको हिउँ पन्छाउन परेको प्रहरीले उल्लेख गरेको छ। यसअघि आइतबार नै जिल्ला प्रहरी कार्यालय मुस्ताङले पर्यटक सचेतनामूलक कार्यक्रम गरेको छ। मुक्तिनाथ दर्शन गर्ने तथा उपल्लो मुस्ताङ जाने पर्यटकलाई घरपझोङ४ जोमसोमको पक्की पुल नजिक हिमपातले पुर्याउन सक्ने जोखिम र सम्भावित दुर्घटनाको विषयमा जानकारी गराएको प्रहरी निरीक्षक पौडेलले बताए। उनले भने,मुस्ताङका पर्यटकीय तथा धार्मिक स्थलमा अझै बाक्लो हिउँ जमेर बसेको छ। हिमपातले पर्यटकलाई कुनै पनि क्षति नहोस् भन्ने हाम्रो उद्देश्य हो। यसैले पर्यटकलाई पूर्व जानकारी गराएका छौं।"
अस्मिताको फुरुरु,"हङकङ : चर्चित गायिका अस्मिता अधिकारीको स्वर रहेको गीत फुरुरु सार्वजनिक भएको छ। गीतमा मविन्द्र राईको संगीत र रचना, सञ्जल भण्डारीको एरेन्ज रहेको छ। हङकङको सुन्दर लोकेसनमा छायांकन गरिएको भिडियोको छायांकन, सम्पादन र निर्देशन मज्जाको राईले गरेका छन्। भिडियोमा मेरिना सुब्बाको ड्रेस डिजाइन र सुकु लिम्बूको कोरियोग्राफी रहेको छ। आफ्नो करियर खोजिरहेकी युवतीको कथा र लुकेको प्रेमलाई भिडियोमा प्रस्तुत गरिएको छ। मोडलिङ र अभिनयलाई करियर बनाइरहेकी आयशा गुरुङ र सञ्जोक राईले भिडियोमा अभिनय गरेका छन्। भिडियो मज्जाको युट्युब च्यानलबाट रिलिज गरिएको छ।"
गायक राजेश पायलमाथि दुर्व्यवहार गर्ने व्यक्तिले मागे माफी,"काठमाडौं : गायक राजेश पायल राईलाई दुर्व्यववहार गर्ने पासाङ दावा शेर्पाले माफी मागेका छन्। अमेरिकाको न्यूयोर्कमा आयोजित एक कन्सर्टमा गीत गाइरहेका बेला राईमाथि दुर्व्यवहार गरेका दावाले माफी मागेका हुन्। कन्सर्ट आयोजकलाई राखेर दुर्व्यवहार गर्ने दावाले खादा ओढाएर गायक राईसँग माफी मागेका हुन्। उनले आफू गायक राईको ठूलो प्रशंसक रहेको र अन्जानमा गल्ती भएको स्वीकार गरेका छन्। माफी मागेपछि राईले मान्छेबाटै गल्ती हुने भन्दै माफी दिएको बताएका छन्। अस्तिको घटनाबारे उहाँले माफी मागिसक्नु भएको छ, गायक राईले भनेका छन्, सम्पूर्णलाई हामीहरू मिलिसकेको कुरा जानकारी गराउन चाहन्छु, मैले उहाँलाई माफी दिएको छु। देश बाहिर रहेकाले आआफ्नो कर्म गर्नुपर्ने बताउँदै गायक राईले अब गल्ती नगर्न आग्रह गरेका छन्। मैले आम माफी दिइसकेको छु। उहाँले खुट्टै ढोग्छु पनि भन्नुभयो। तर पर्दैन मेरा फ्यानहरूलाई अब उप्रान्त उहाँलाई गाली गलौज नगरिदिनुहोला, गायक राईले भने, मेरो शीर ढलोस्, नेपाली गीतसंगीत र नेपाल कहिल्यै नढलोस्। गत डिसेम्बेर ३१ मा गीत गाइरहेका गायक राईको सामाजिक सञ्जालमा लाइभ भइरहेको थियो। त्यही बेला पछाडिबाट आएर भएको दुर्व्यवहारको चौतर्फी चर्को आलोचना भएको थियो।"
हाइटीका प्रधानमन्त्रीको हत्या प्रयास,हाइटी : हाइटीका प्रधानमन्त्री एरिएल हेनरीको हत्या असफल प्रयास भएको छ। अन्तर्राष्ट्रिय सञ्चारमाध्यमका अनुसार आइतबार एक कार्यक्रममा सहभागी भइरहेका बेला उनको हत्या प्रयास भएको हो। कार्यक्रमका भइरहेका बेला प्रधानमन्त्रीलाई लक्षित गरेर सशस्त्र मानिसले गोली चलाएका थिए। गोली लागेर कम्तिमा एक व्यक्तिको ज्यान गएको साथै कयौँ घाइते भएको समाचारमा जनाइएको छ। प्रधानमन्त्री हेनरी भने सकुशल रहेका छन्। उनी २० जुलाई २०२१ मा प्रधानमन्त्री पदमा नियुक्त भएका थिए।
नेतृत्व चयनसँगै काभ्रेको भविष्य कोर्दैछौं,"नेकपा एमालेले पुस २३ गते काभ्रेमा जिल्ला अधिवेशन गर्दैछ। जिल्लामा एमालेको राजनीतिक संगठन र पहिचानलाई सबैसामु प्रस्तुत गर्नेदेखि नेतृत्व चयनसम्मको काम हुँदैछ। अधिवेशन सेरोफेरोमा केन्द्रित भएर एमालेका काभ्रे अध्यक्ष अशोक ब्याञ्जूसँग अन्नपूर्णकर्मीले गरेको कुराकानी : काभ्रेमा हुने नेकपा एमालेको अधिवेशन कसरी गर्दै हुनुहुन्छ ? पुस २३ गते हुने अधिवेशनमा जिल्लाको एमालेको राजनीतिक संगठन र पहिचानलाई सबैसामु प्रस्तुत गर्दैछौं। नेपालका श्रमजीवी जनता, मजदुर किसान, आदिवासी, पिछडिएको वर्ग, विपन्न वर्ग, पिछडिएका ठाउँहरूको विकासका निम्ति एमालेले लामो समयदेखि भूमिका निर्वाह गरेको छ। यस परिवेशलाई केन्द्रित गरेर सामाजिक रूपान्तरणको क्षेत्रमा देश र एमालेले लिएको विचारको कार्यभारलाई जिल्लावासीलाई प्रष्ट्याउने छौं। भावी कार्ययोजना पनि तयार गर्नेछौं। २० वर्षभित्र काभ्रेलाई उत्कृष्ट बनाउन रणनीतिक योजना बनाउँछौं। कार्यक्रमिक रूपमा कस्ता विकासका योजना, आन्दोलनका विषय, सभ्यता र संस्कृति निर्माणका लागि काम गर्दैछौं। यहाँका जनताको जीवनलाई आर्थिक, सामाजिक रूपमा सम्पन्न बनाउने, युवा वर्गको भूमिका र जीवन्त गतिलाई समयसापेक्ष बनाउने काम गर्नेछौं। सामाजिक रूपान्तरण क्षेत्रमा सहभागी गराउने, महिला, दलित, आदिवासी र जनजातिसमेतको दृष्टिकोणलाई प्रष्ट पारेर विकासको रोडम्याप तयार गर्दैछौं। बागमती प्रदेशकै ठूलो संख्या काभ्रेमा छ भनिएको छ, सत्य हो ? राजनीतिक रूपमा सशक्त नेकपा एमालेको उपस्थिति बागमती प्रदेशमा छ। यो प्रदेशको सबैभन्दा बढी सदस्य संख्या भनेको काभ्रे जिल्लामै छ। यसभन्दा अगाडि लगभग आठ हजार संगठित सदस्य रहेकोमा अहिले २२ हजार पुगेको छ। स्थानीय चुनावमा पनि सातवटा पालिकामा एमालेले विजय हासिल गरेको थियो। काभ्रे जिल्लालाई नेकपा एमालेमय बनाउने अभियानमा यो अधिवेशनमा सफल हुनेछ। एमालेको अधिवेशन ७७ वटै जिल्लामा भइरहेको छ। काभ्रे जिल्लामा पार्टीका अध्यक्ष केपी शर्मा ओलीले प्रमुख आतिथ्यता ग्रहण गर्ने हुनुभएको छ। यसले हामी सबैलाई हौसला प्रदान गरेको छ। धुलिखेलको टुँडिखेलमा यो कार्यक्रम सम्पन्न हुँदैछ। धुलिखेल नगरपालिकाको सभाहलमा बन्द सत्र गर्नेछौं। नयाँ कार्यसमितिको प्रक्रियामा जानेछौं। यसमा राजनीतिक र सांगठनिक प्रतिवेदन प्रस्तुत गर्नेछौं। एमालेले भोलिको दिनमा सिंगो काभ्रे जिल्लाको नेतृत्व र विकास गर्नुपर्ने भएकाले यसका लागि भूमिकाका लागि निष्कर्षमा पुग्नेछौं। अधिवेशन तयारी कहाँ पुग्यो ? ठूलो संख्यामा नागरिक उतार्ने भन्नु भएको छ नि ? जिल्ला कमिटीको बैठकले मेरै अध्यक्षतामा मूल समारोह समिति गठन गरेको छ। इन्द्र तामाङको अध्यक्षतामा प्रचारप्रसार समिति र कञ्चन अधिकारीको संयोजकत्वमा जनपरिचालन समिति गठन गरेका छौं। १४ सयको हाराहारीमा प्रतिनिधि वडा तहमा नगरबाट विभिन्न क्षेत्रले प्रतिनिधित्व गर्नेछौं। निर्वाचनलाई विद्युतीय भोटिङ मेसिनमा जोड्दैछौं। काभ्रेमा तल्लो तहदेखि माथिल्लो तहसम्म सबै वर्ग र क्षेत्रमा एमालेको जुन राजनीतिक उपस्थिति छ त्यो उपस्थिति सबैसामु प्रदर्शन गर्न खोजेका छौं। एमालेको राजनीतिक उपस्थिति नै सर्वाेपरि आवश्यक उपस्थिति हो। काभ्रेको विकास निर्माणमा पनि यसले महŒवपूर्ण भूमिका निर्वाह गर्नेछ। सामाजिक र राजनीतिक आन्दोलनले काभ्रेको पहिचानलाई अगाडि बढाउने काममा एमालेको भूमिका छ। एमालेको एकताबद्ध शक्तिप्रति जनताको विश्वास र भरोसालाई सबलीकृत गर्नुपर्छ भन्ने लाग्छ। सबै संगठित सदस्य र जनप्रतिनिधि सहभागी हुँदा काभ्रेको आजसम्मको फरक माहोल बन्नेछ। काभ्रे अधिवेशनको सन्देश के होला ? राजनीतिक र सांगठनिक रूपमा काम गर्नुपर्ने नियमित कामसँगै २० वर्षभित्र गर्नुपर्ने काभ्रेको विकास निर्माण र सामाजिक कुरामा ध्यान दिनेछौं। कसरी भौतिक पूर्वाधार निर्माण गर्ने, गरिबी निवारण गर्ने, सुशासित र स्वरोजगार सिर्जना गर्ने, उद्योगधन्दा, व्यापार, व्यवसाय, कृषि र पर्यटन सबलीकृत गर्ने भन्नेमा केन्द्रित हुनेछौं। जिल्लावासीको आर्थिक एवं सामाजिक रूपान्तरण गर्ने भन्ने नै हो। सोको रणनीतिक योजना बनाउँछौं। राजनीतिक प्रतिबद्धता र विकासका लागि हिजो के गर्यौं र अब के गर्न जरुरी छ भन्ने खाका ल्याउँछौं। गाउँबस्तीसम्म संगठन सशक्तीकरण गर्ने, राजनीतिक सशक्तता बलियो पार्ने, दृष्टिकोण र सिद्धान्तले विपन्न वर्ग, कमजोर क्षेत्र र किसान मजदुरको क्षेत्रमा धेरै काम गर्न बाँकी छ। विगतका जिल्ला अधिवेशनले पास गरेका रोडम्यापहरू कति कार्यान्वयन भए ? एमालेले डेढ दशकअघि पहिलो पटक राजनीतिक पार्टीहरूले नेतृत्व निर्माण र आफ्नो पार्टी गतिविधिलाई केन्द्रित गर्दै विकास निर्माणको खाका तय गरेको थियो। उक्त सोचका साथ काभ्रेका एमाले नेता गोकुल बाँस्कोटा र हामी मिलेर जिल्लामा सिँचाइ, कृषि, शिक्षा, स्वास्थ्य र पूर्वाधार विकासको रोडम्याप बनायौं। जिल्ला अधिवेशनबाट पास गर्यौं। जसले अहिलेसम्म काम गरिरहेको छ। औद्योगिक क्षेत्र, खानेपानी, पर्यटकीय विकास, डाँडापारि जाने बाटो, कोसी पारि जाने बाटो, तिमाल जाने बाटो वा जिल्लालाई आर्थिक र व्यापारिक केन्द्रको रूपमा विकास गर्ने काम सबै त्यसमै थिए। जसले अहिले साकार रूप लिएको छ। समाजमा गर्नुपर्ने विकास र जनताका आवश्यकता के हुन् ? हामीले के गर्नुपर्छ ? सबै क्षेत्रको विश्लेषण गरेका छौं। १३ वटै पालिकामा योजना बनाउँदैछौं। एउटा पालिकामा ५ वटा केन्द्रीय कार्यक्रम, एउटा वडामा २ वटा वडास्तरीय कार्यक्रमको तयारी छ। १३ मध्ये कुन पालिकामा आर्थिक, कुनमा सांस्कृतिक र कुनमा औद्योगिक विकास गर्ने भन्ने तयारीमा छौं। दिगो विकासको लक्ष्यअनुसार सन् २०३० सम्म गरिबी निवारण भएको काभ्रे हुनेछ। जिल्लामा शिक्षा, स्वास्थ्य, कृषि र पर्यटन सफल हुनेछ। प्रतिनिधिबीच हुने प्रतिस्पर्धा कस्तो हुन्छ ? एमाले प्रजातान्त्रिक पद्धति र प्रमाणमा विश्वास गर्ने पार्टी हो। आजको युगमा देशको वर्चस्व भनेको युवा जमात जनजाति, आदिवासी, महिला र सीमान्तकृत नै हो। समाजमा राजनीतिक चेतना भएका सामाजिक आन्दोलनका विविध क्षेत्रमा भूमिका निर्वाह गर्ने जनसमुदायको साझा फूलबारी हो, नेकपा एमाले। जसमा बुद्धिजीवी, समाजसेवी, युवा, महिला, दलित, जनजाति, सीमान्तकृत, पिछडिएका क्षेत्र र राजनीतिक रूपमा योगदान पुर्याएका व्यक्ति छन्। त्यसैले एमालेमा सबै किसिमका व्यक्तिले नेतृत्व लिन सक्छ। त्यो नेतृत्वले काभ्रे जिल्ला सबल बनाउँछ। त्यसैले स्वतन्त्र रूपमै प्रतिस्पर्धात्मक प्रणाली जाने योजना छ। भोटिङ मेसिन प्रयोग गर्छौं। चाँडो परिणाम आउनेछ। विस्तारै नेतृत्वलाई क्षमतावान् र प्रतिद्वन्द्वी पार्टीहरूसँग राजनीतिक, संगठनात्मक, वैचारिक सबै रूपमा प्रतिस्पर्धी बनाउनेछ। निर्वाचित हुने कमिटी १०५ जनाको हुनेछ। जसले काभ्रे जिल्लालाई राष्ट्रिय पहिचान दिन सक्ने वातावरण बनाउनेछ। स्थानीय बजेटले जिल्लाको विकास सम्भव छैन। संघीय, प्रदेश र स्थानीय सरकारको परिचालन गर्न सक्ने राष्ट्रिय, अन्तर्राष्ट्रिय स्थितिलाई पनि सुधार गर्न सक्ने नेतृत्व निर्माण गर्नु परेको छ। अघिल्लो अधिवेशनमा यस्तै प्रतिस्पर्धी छानिएका थिए तर पलायन भएको अवस्था छ नि ? अबको फरक हुन्छ कि ? राजनीति जनताका लागि गर्ने हो। व्यक्तिको स्वार्थका लागि गर्ने हो भने समाजले बिर्सन्छ। राजनीतिमा वर्गप्रति इमानदार हुनुपर्छ। इमानदारिता छोडेर व्यक्तिगत स्वार्थमा हिँडे सबैथोक बिग्रन्छ। कहिलेकाहीँ समाजलाई हितकर हुन सक्छ भनेको मान्छे त्यस्तो नहुन सक्छ। कहिलेकाहीँ समाजले नेतृत्व चिन्न सक्दैन। कहिले नेतृत्वले समाज चिन्दैन। त्यस्तो परिस्थिति र परिवेशमा व्यक्तिगत स्वार्थ र सिंगो समाज रूपान्तरणको जिम्मेवारीबाट विचलित भएपछि के होला ? सानो होस् वा ठूलो मान्छे, आखिर बिग्रन्छ। कहाँनेर सचेत हुन जरुरी छ भने धन नहुँदाको मानिसको जुन जीवन पद्धति छ, धन भइसकेपछि फरक हुन्छ। अहंकार र घमण्ड पैदा हुन सक्छ। कहिलेकाहीँ पद पाएपछि अहंकार पैदा हुन्छ। ज्ञान नहुँदाभन्दा ज्ञान प्राप्तिपछि अहंकार पैदा हुन्छ। तर अहंकारले पतनको बाटोमा पुर्याउँछ। हामीले प्राप्त गर्ने जनशक्ति, जनताको माया र विश्वास भनेको समाज रूपान्तरणको जिम्मेवारी हो। आदर्श पुरुषलाई जनताले विश्वास गरेको हुन्छ। त्यो आदर्श व्यक्ति बन्न सकेन भने ऊ स्खलित हुन्छ। कहिलेकाहीँ नेतृत्व ठीक छ भनेका हुन्छौं तर ठीक भएको हुँदैन। तर त्यो स्थिति नआओस् भन्ने हिसाबले अबको समयमा नेतृत्वको क्षमता र योग्यतालाई पहिचान गर्न सक्ने कार्यकर्ता छनोट गर्नु छ। जसले पहिचानसहितको नेतृत्व दिनेछ।"
सहकारीको ब्याज तोक्नै सकस,"काठमाडौं : तरलता अभावको असर सहकारीको ब्याजदर निर्धारणमा परेको छ। सरकारलाई ब्याजदर तोक्नै सकस भएको हो। ब्याज समयसापेक्ष बनाउन सहकारी विभागका उपरजिष्ट्रार टोलराज उपाध्यायको संयोजकत्वमा उपसमिति गठन भएको छ। उपसमितिले हरेक ३ महिनामा बैठक बसी ब्याजदरको समीक्षा गर्नेछ। समितिले अध्ययन गरेर घटबढ गर्न सक्ने निर्णय गरेको ब्याजदर निर्धारण समितिका सदस्य केबी उप्रेतीले बताए। केही महिनायता बैंक तथा वित्तीय संस्थामा तरलता अभाव चुलिएको छ। निक्षेप बाहिरिने क्रम बढेको छ। कर्जाको माग अत्याधिक बढेको छ। निक्षेप र कर्जाको असन्तुलनका कारण वित्तीय समस्या निम्तिएको छ। त्यसको असरले सहकारी क्षेत्रमा पनि तरलता अभाव चुलिएको छ। सहकारीले सदस्यको चर्को शोषण गरेपछि सरकारले ब्याजमा अंकुश लगाएको हो। सहकारीले सदस्यबाट २४ प्रतिशतसम्म ब्याज लिने गरेका थिए। तर, सरकारले २०७७ कात्तिक १९ मा सन्दर्भ ब्याजदर १४७५ प्रतिशत तय गरेको थियो। त्यसअघि २०७६ साउनदेखि १६ प्रतिशत कायम भएको थियो। अहिले तरलता अभाव देखाउँदै सहकारीहरूले ब्याज बढाउन लबिङ गर्दै आएका छन्। १७ प्रतिशतसम्म सन्दर्भ ब्याजदर पुर्याउने उनीहरूको दाउ छ। तर, सरकारले १४७५ भन्दा नबढ्ने अडान लिइरहेको छ। चर्को ब्याजका कारण सहकारीबाट ऋण लिएर उद्यमी बन्न सकिरहेको छैन। सहकारी विभागका रजिस्ट्रार झलकराम अधिकारीको अध्यक्षतामा गठित ब्याजदर निर्धारण समितिले साउनदेखि नै सन्दर्भ ब्याजदर निर्धारण गर्न छलफल गरिरहेको छ। समितिले उपरजिष्ट्रारको संयोजकत्वमा उपसमितिसमेत बनाएर अध्ययन गरेको थियो। समितिले सहकारीसँग छलफल, अन्तर्राष्ट्रिय अभ्यास, व्यावहारिकता र वित्तीय क्षेत्रमा प्रचलित ब्याजदरसमेत हेरेर सन्दर्भ ब्याजदर तोक्ने जनाएको छ। तर, तरलता अभावलगायत कारणले पुनरावलोकन हुन सकेको छैन। ब्याज घटे टिक्न नसक्ने सहकारीहरूको भनाइ छ। बैंक तथा वित्तीय संस्थाभन्दा सहकारी कर्जाको ब्याजदर कम हुनुपर्छ। ब्याजदर निर्धारणका लागि पटकपटक छलफल भए पनि निष्कर्षमा पुग्न नसकिएको रजिस्ट्रार अधिकारीले बताए। पुस २१ गते अर्को बैठक बोलाइएको छ। धेरै कोणबाट छलफल भइरहेको उनी बताउँछन्। समितिमा राष्ट्र बैंक, अर्थ मन्त्रालय, सहकारी मन्त्रालय, सहकारी विकास बोर्डका प्रतिनिधि छन्। बैंकले हरेक त्रैमासमा आधार ब्याजदर प्रकाशित गरी त्यसमा २ प्रतिशत प्रिमियम लिन सक्छन्। तर, सहकारीमा ब्याजको सिलिङ तोकिएको छ। सहकारीकर्मीले ऐनमै सिलिङ तोकेको भन्दै सुरुदेखि विरोध गर्दै आएका थिए। सरकारले ब्याजदर निर्धारण गरे पनि कार्यान्वयन भएनभएको कडाइका साथ अनुगमन गर्न सकेको छैन।"
नयाँ वर्षमा पोखरामा लाखौं पर्यटक,"पोखरा : अंग्रेजी नयाँ वर्ष २०२२ लाई स्वागत गर्न पोखराको लेकसाइडमा भएको सडक महोत्सवमा अहिलेसम्मको धेरै पर्यटक सहभागी भएका छन्। रेस्टुरेन्ट एन्ड बार एसोसियन (रेवान) पोखराको आयोजनामा भएको २३ औं सडक महोत्सवमा अहिलेसम्मकै धेरै ३ लाखको सहभागिता रहेको आयोजकले बताए। डिसेम्बर महिनाको ३०, ३१ र सन् २०२२ को पहिलो दिनसम्म तीन दिनमा आन्तरिक, विदेशी र पोखरेलीसमेत गरेर ६ लाखले अवलोकन गरेको रेवान पोखराका उपाध्यक्ष तथा महोत्सवका संयोजक नरेश भट्टराईले बताए। न्यूइयर इभ डिसेम्बर ३१ (१६ गते) को दिउँसो १ बजेदेखि भोलिपल्ट बिहान ४ बजेसम्म महोत्सव स्थलको ३ किलोमिटर क्षेत्रमा २ लाखको सहभागिता रहेको उनले बताए। अरु दिन १ लाख गरी ३ लाख बढीको सहभागिता रहेको बताइएको छ। कोभिडले थला परेको पर्यटन उद्योग कोरोना विरुद्धको खोप लगाएपछिको सडक महोत्सवमा आन्तरिक र बाह्य पर्यटकको सहभागिताले पर्यटन व्यवसायीलाई उत्साहित बनाएको रेस्टुरेन्ट एन्ड बार एसोसियसन (रेवान) पोखराका अध्यक्ष लक्ष्मण बरालले बताए। पोखरालाई अंग्रेजी नयाँ वर्ष मनाउने गन्तव्य स्थलको रुपमा विकास गर्न २२ वर्ष अघि अग्रजहरुले सुरु गरेको अभियान सफल हुँदै गएको बरालले बताए। सडक महोत्सवका परिकल्पनाकार गणेशबहादुर भट्टराईले पोखरामा रहेका पर्यटक पनि भारतको गोवामा नयाँ वर्ष मनाउन जाने अवस्था अन्त्य गरी पोखरामै नयाँ वर्ष मनाउने गन्तन्य स्थलको रुपमा अघि बढेको महोत्सवले सफलता पाउँदै गएकोमा खुशी लागको बताए। विदेशी पर्यटक अझै धेरै आकर्षण गर्न र क्वालिटी अपग्रेट गरेर पारिवारिक वतावारण बनाउनतर्फ पनि ध्यान दिनु पर्ने आयोजक संस्था रेवानका पूर्व अध्यक्षसमेत रहेका भट्टराईले बताए। केरोनाले थला परेको पर्यटन उद्योगलाई महोत्सवमा पर्यटकको उत्साहाजनक सहभागिताले उत्साहित बताएको पोखरा पर्यटन परिषदका अध्यक्ष गोपीबहादुर भट्टराईले बताए। कोभिडको कारण अझै पनि बन्द रहेको होटल रेस्टुरेन्ट खोल्न व्यवसायीलाई थप प्रेणा मिल्ने गरी पर्यटकको उपस्थिति रहेको रेवानका पूर्व अध्यक्षसमेत रहेका परिषदका अध्यक्ष भट्टराईले बताए। न्यूइयर इभमा पोखरा र सेरोफेरोका होटल भरिभराउ सन् २०२१ को अन्तिम दिन डिसेम्बर ३१ (न्यूइयर इभ) पोखरा र सेरोफेरोका होटल पनि भरिभराउ भएको व्यवसायीले बताएका छन्। न्यूइयर इभको दिन शुक्रबार पोखराको लेकसाइडको साथै लेखनाथ, सराङ्कोट, धम्पुस लगायतका क्षेत्रमा समेत होटल भरिभराउ भएको व्यवसायीले बताएका छन्। इभको दिन लेकसाइडका ८० प्रतिशतभन्दा बढी होटलमा अकुपेन्सी रहेको पश्चिमाञ्चल होटल संघ पोखराका अध्यक्ष लक्ष्मण बरालले बताए। महोत्सवको पहिलो दिन ३० प्रतिशत अकुपेन्सी रहेको मा दोस्रो दिन १७ गते ५० प्रतिशत रहेको पनि उनले बताए। तीन दिने महोत्सव सकिएपछि अहिले १५ प्रतिशतको हाराहारीमा अकुपेन्सी रहेको उनले सुनाए। महोत्सवमा भारतीय पर्यटकको पनि सहभागिता धेरै रहेको छ। १२ प्रतिशतभन्दा बढी भारतीय पर्यटक रहेको पनि उनले बताए। बाँकी ३ प्रतिशत अन्य देशका पर्यटकको महोत्सवमा सहभागिता रहेको पनि उनले सुनाए। नयाँ वर्षको इभको दिन पोखराको लेखनाथका होटलहरु पनि भरीभराउ भएको लेखनाथ होटल तथा रेस्टुरेन्ट एसोसियसनका पूर्व अध्यक्ष दामोदर भक्त थापाले बताए। पोखराको लेकसाइडमा भएको सडक महोत्सवले बेगनालता किनारको होटलमा पनि पर्यटक भरिभराउँ भएको उनले सुनाए। लेखनाथमा पनि अंग्रेजी नयाँ वर्ष मनाउन आउने क्रम बढेको पनि उनले बताए। कास्कीको माछापुच्छ्रे गाउँपालिका धम्पुसमा पनि नयाँ वर्ष मनाउन जाने आन्तरिक पर्यटक राम्रो संख्यामा आएको माछापुच्छ्रे गाउँपालिका ७ धम्पुसका वडा अध्यक्ष समबहादुर गुरुङले बताए।"
नीति कथा : दिनु तर नसकिनु,"स्टिभको कार दुर्घटना भएको थियो। कुनै तरहले कार मर्मतका लागि ग्यारेज पुर्याए। अफिसको काममा जानुपर्ने भएकाले उनले कार नबनुञ्जेल रेलमा यात्रा गर्ने निर्णय गरे। एक दिनको कुरा हो। उनले राति रेल स्टेसनमा गरिब र असहाय बालक देखे। उनलाई उनीप्रति दयाभाव पलायो। उनले गोजीबाट केही रकम झिके र दिए। घरबारविहीन बालक खुसी भए। उनले आफूलाई खर्च दिने व्यक्तिलाई धन्यवाद दिए। अर्को दिन स्टिभले त्यही रेल स्टेसनमा फेरि तिनै बालकलाई देखे। उनले यस पटक भने ती बालकलाई केही खानेकुरा दिए। उक्त बालकले आफूप्रति दया देखाएको भन्दै स्टिभलाई धन्यवाद दिए। स्टिभलाई जिज्ञासा बढ्यो र सोधे, तिमी कसरी यस्तो अवस्थामा पुग्यौ ? त्यो समस्यामा परेको बालकले उनलाई हेरे। एकछिन मौन रहे र मुस्कुराए। उनले भने, प्रेम देखाएर। स्टिभले बुझेनन्। उनले फेरि सोधे, बाबु, तिमीले भनेको कुराको अर्थ के ? त्यो बालकले जवाफ दिए, मेरो जीवनभर मैले सबैलाई सहयोग गरिरहे तर के सही र के गलत कहिल्यै छुट्याइनँ। लाग्थ्यो, मेरो सहयोगले सबै खुसी भएका छन्। स्टिभले सोधे, के त्यसमा तिमीलाई पछुतो छ ? घरवारविहीन बालकले जवाफ दिए, होइन, यो मेरो मुटु दुख्छ कि जसलाई शरीरबाट सर्ट फुकालेर सहयोग गरें, उही मानिसले मलाई अप्ठ्यारो परिस्थितिमा पनि त्यही सर्टको बाहुलासम्म दिएनन्। घर बनाइरहँदा कसैले माग्यो भन्दैमा उसलाई इँटा दिनुभन्दा घर बनाइसकेर उसलाई आश्रयका लागि बोलाउनु राम्रो हुनेरहेछ। बालक बोलिरहे, सर, तपाईं पनि एक दिन फर्किएर त्यही ठाउँलाई हेर्नु हुनेछ, जहाँ तपाईंले घर बनाउने योजना बनाउनु भएको थियो। दिइरहँदा तपाईं एक दिन खाली हुनु हुनेछ। अनि तपाईं पनि त्यही इँटा खोज्ने व्यक्तिझैं हुनुहुनेछ। स्टिभले त्यो बालकको भनाइको अर्थ बुझे। उनले राम्रो सल्लाहका लागि धन्यवाद दिए र घरतिर लागे। नैतिक शिक्षा : अरूलाई मद्दत गर्नु नराम्रो कुरो होइन। तर, कहिलेकाहिँ अरूलाई मद्दत गर्दा आफ्ना आवश्यकताहरू भने बिर्सनु हुँदैन। दिएर आफूलाई कमजोर बनाउनु भने हुँदैन। बलियो अवस्थामा मात्र अरूलाई सहयोग गर्नु उचित हुन्छ।"
मलमा १ अर्ब भ्रष्टाचार,"काठमाडौं : रासायनिक मल खरिदमा १ अर्बभन्दा बढीको भ्रष्टाचार भएको तथ्य सार्वजनिक भएको छ। यसमा कृषि सामग्री कम्पनीका प्रबन्ध सञ्चालक नेत्रबहादुर भण्डारीसहित १० जना र दुई कम्पनी मुछिएका छन्। अख्तियार दुरुपयोग अनुसन्धान आयोगले उनीहरूविरुद्ध १ अर्ब ५३ लाख बिगोसहित आइतबार विशेष अदालतमा आरोपपत्र दायर गरेको छ। जसमा दुई कम्पनी जोशी बिज हाउस प्रालि काठमाडौं र नेपाल इनभाइरोमेन्टल एन्ड साइन्टिफिक सर्भिस प्रालि छन्। अख्तियारले कृषि सामग्री कम्पनीका प्रबन्धक विष्णुप्रसाद पोखरेल, सहायक प्रबन्धक दुर्गाप्रसाद पाण्डे, उपप्रबन्धक पुष्कर दीप बुढा र नेपाल इनभाइरोमेन्टलकाका प्रबन्ध निर्देशक सलिल देवकोटालाई प्रतिवादी बनाएको छ। यस्तै, नेपाल इनभाइरोमेन्टलका ल्याब निर्देशक सुनीलबाबु खत्री, सिनियर सर्भेयर महेन्द्रकुमार डागा, प्रयोगशाला तथा परामर्शदाता भोलानाथ चौधरी, सम्झौताकर्ता मनोज आचार्य, जोशी बिज हाउसका कार्यकारी निर्देशक विनित जोशीलाई पनि प्रतिवादी बनाइएको छ। कृषि सामग्री कम्पनीले खरिद गरेको डीएपी मल सरकारले तोकेको गुणस्तरमा नरहेको, कम गुणस्तरको मल खरिद गरी आर्थिक अनियमितता गरेको भन्ने उजुरी निवेदन सम्बन्धमा अख्तियारले अनुसन्धान गरेको थियो। २०७७७८ मा २५ हजार मेट्रिक टन मल खरिद गर्न सम्झौता भएको थियो। जसअनुसार जोशी बिज हाउसले १९ हजार ४ सय ३२१२ मेट्रिक टन आपूर्ति गरेको जनाइएको छ। कर्मचारी र आपूर्तिकर्ताको मिलेमतोमा कम गुणस्तरको मललाई गुणस्तरयुक्त भनी कृषि सामग्रीले बिनाप्रतिस्पर्धा प्रमाणपत्र अद्यावधिक नगरेको संस्था नेपाल इनभाइरोमेन्टललाई गुणस्तर परीक्षण प्रतिवेदन दिएको अख्तियारका प्रवक्ता नारायणप्रसाद रिसालले बताए। जुन रासायनिक मल (नियन्त्रण) आदेश, २०५५ एवं सार्वजनिक खरिद ऐन, २०६३ तथा नियमावली, २०६४ विपरीत रहेको जनाइएको छ। यो ठेक्काबाट प्राप्त मलको नमुना परीक्षण गराउँदा स्पेसिफिकेसनअनुसार म्याइस्चर अतिक्तम १५ प्रतिशत हुनुपर्नेमा १२४ प्रतिशत छ। जम्मा नाइट्रोजन न्यूनतम १८ प्रतिशत हुनुपर्नेमा १४२ प्रतिशत मात्रै पाइएको छ। एमोनिकल नाइट्रोजन न्यूनतम १७ प्रतिशत हुनुपर्नेमा १३६ प्रतिशत मात्रै छ। फोस्फोरस न्यूनतम ४६ प्रतिशत हुनुपर्नेमा ४५१ प्रतिशत, वाटर सोलुवल फोस्फेट्स ४१ प्रतिशत हुनुपर्नेमा ३३१ प्रतिशत मात्रै पाइएको छ। अख्तियारका अनुसार नेपाल गुणस्तर तथा नापतौल विभागबाट प्राप्त परीक्षण प्रतिवेदनबाट यो मल स्पेसिफिकेसनभन्दा कम गुणस्तरको देखिएको छ। कम्पनीले तयार गरेको स्पेसिफिकेसनबमोजिम नै गुणस्तर भएको भनी गलत परीक्षण प्रतिवेदन बनाई भन्सार नाका तथा कृषि सामग्री कम्पनीको प्रधान कार्यालयमा पेस गरे गराएको देखिएको छ। प्रतिवेदनसमेतका आधारमा आपूर्तिकर्तालाई कुल रकमको ९० प्रतिशत १ अर्ब ५३ लाख २२ हजार ४ सय ६ रुपैयाँ भुक्तानीसमेत भई उक्त सरकारी रकम हानिनोक्सानी भएको पुष्टि हुन आएको अख्तियारका प्रवक्ता रिसालले बताए। प्रबन्ध सञ्चालक भण्डारीसहित चार जनाले ठेक्का सम्झौताको स्पेसिफिकेसनको गुणस्तरभन्दा कमको आपूर्ति भएको मललाई सर्भेयरको सूचीमा अद्यावधिकसमेत नभएको स्वतन्त्र सर्भेयरसँग बिनाप्रतिस्पर्धा प्रचलित खरिद कानुन एंव रासायनिक मल (नियन्त्रण) आदेश, २०५५ का प्रावधानविपरीत गैरकानुनी रूपमा गुणस्तर परीक्षणलगायतका कार्यहरू गर्ने गरी जिम्मा दिएको पाइएको छ। उनीहरूले आयातित मल कम्पनीको स्वीकृत स्पेसिफिकेसन बमोजिम नै गुणस्तरको रहेको भन्ने गलत प्रतिवेदन तयार गरी र गर्न लगाएको देखिन्छ। उनीहरूले गलत प्रतिवेदनलाई आधार देखाई आपूर्ति भएको कम गुणस्तरको मल स्वीकार गरी आपूर्तिकर्तालाई आयात भएको मलको ९० प्रतिशत भुक्तानी दिएका थिए । यो मुद्दामा मुख्य आरोपीका रूपमा प्रबन्ध सञ्चालक भण्डारीलाई किटान गरिएको छ। भण्डारी प्रमुख पदाधिकारीसेमत रहेको देखिँदा थपसहित १३ वर्षसम्मको कैद सजाय माग दाबी गरिएको छ। त्यस्तै प्रबन्धक पोखरेल, सहायक प्रबन्धक पाण्डे, उपप्रबन्धक बुढासमेत विरुद्ध १० वर्षसम्म कैद सजायको माग छ। अख्तियारका अनुसार गलत प्रतिवेदन तयार गर्ने गराउने कार्यमा नेपाल इनभाइरोमेन्टल तथा साइन्टिफिक सर्भिसका प्रबन्ध निर्देशक देवकोटा मुख्य व्यक्ति रहेको देखिन्छ। सोही संस्थामा ल्याब निर्देशकको जिम्मेवारीमा रही परीक्षण प्रतिवेदनको पूर्ण जवाफदेही बहन गर्नुपर्ने खत्रीले बहन गरेको देखिएको छ। त्यस्तै आफू प्रयोगशाला परीक्षण कार्यमा संलग्न नरहेको अवस्थामा पनि परीक्षण प्रतिवेदन प्रमाणित गरी भन्सार कार्यालय तथा कम्पनी कार्यालयमा प्रतिवेदन गर्ने सो संस्थामा कार्यरत सिनियर सर्भेयर महेन्द्रकुमार डागा र प्रयोगशाला तथा परामर्शदाता भोलानाथ चौधरी भ्रष्टाचारमा संलग्न भएको अख्तियारको आरोप पत्रमा छ। कृषि सामग्री कम्पनी र नेपाल इनभाइरोमोन्टल तथा साइन्टिफिक सर्भिसबीच संस्थाका तर्फबाट सम्झौता गर्ने मनोज आचार्यसमेतको उक्त कसुरमा संलग्नता देखिएको प्रवक्ता रिसालले बताए। उनीहरूविरुद्ध १ अर्ब ५३ लाख बिगोसहित दुई वर्षसम्म कैद वा बिगोबमोजिम जरिवाना गरी बिगोसमेत जफतको माग दाबी छ। कम्पनी र आपूर्तिकर्ताबीच भएको ठेक्का सम्झौताको स्पेसिफिकेसनको गुणस्तरभन्दा कम गुणस्तरको डीएपी मल आपूर्ति गरेको तथ्य नेपाल गुणस्तर तथा नापतौल विभागबाट प्राप्त प्रयोगशाला प्रतिवेदनबाट प्रमाणित हुन आएको जनाइएको छ। स्पेसिफिकेसनको गुणस्तरभन्दा कम गुणस्तरको डीएपी मल आपूर्ति गर्ने आपूर्तिकर्ता जोशी बिज हाउस प्रालि तथा कम्पनीका कार्यकारी निर्देशक विनित जोशीविरुद्ध विगत असुल उपरसहित २ वर्षसम्मको कैद सजायको माग गरिएको छ। जोशी बिज हाउसले कृषि सामग्री कम्पनीलाई डीएपी मल आपूर्ति गरी ९० प्रतिशत रकम भुक्तानी लिई ठेक्का सम्झौता बमोजिमको शर्त उल्लंघन गरेको देखिएको अख्तियारले जनाएको छ। कोको संलग्न ? ० नेत्रबहादुर भण्डारी, प्रमुुख सञ्चालक, कृषि सामग्री कम्पनी ० विष्णुप्रसाद पोखरेल, प्रबन्धक, कृषि सामग्री कम्पनी ० दुर्गाप्रसाद पाण्डे, सहायक प्रबन्धक, कृषि सामग्री कम्पनी ० पुष्कर दीप बुढा, उपप्रबन्धक, कृषि सामग्री कम्पनी ० सलिल देवकोटा, प्रबन्ध निर्देशक, नेपाल इनभाइरोमेन्टल साइन्टिफिक सर्भिस ० सुनिलबाबु खत्री, ल्याब निर्देशक ० महेन्द्रकुमार डागा, सिनियर सर्भेयर ० भोलानाथ चौधरी, प्रयोगशाला तथा परामर्शदाता ० मनोज आचार्य, सम्झौताकर्ता ० विनित जोशी, कार्यकारी निर्देशक, जोशी विज हाउस प्रालि दुई ठेकेदार कम्पनी ० नेपाल इनभाइरोमेन्टल साइन्टिफिक सर्भिस प्रालि ० जोशी बिज हाउस प्रालि"
"सिमेन्ट र छडमा आत्मनिर्भर, अब निर्याततर्फ","काठमाडौं : भूकम्पपछि भौतिक संरचना निर्माणले तीव्रता पाएसँगै सिमेन्ट र डन्डीको माग बढ्दो छ। तर, माग जति बढे पनि स्वदेशी उत्पादनले धानिरहेको छ। बरु यस्ता उत्पादन विदेश निर्यात गर्न सक्ने अवस्थामा पुगेको उद्योगी बताउँछन्। सिमेन्ट माग वार्षिक १ करोड ३४ लाख मेट्रिक टन छ। उद्योगको क्षमता २ करोड ३० लाख मेट्रिक टन पुगेको उद्योगी बताउँछन्। सबै उद्योगले पूर्ण क्षमतामा उत्पादन गरे निर्यात गर्न सक्ने अवस्था देखिन्छ। नेपाल सिमेन्ट उत्पादक संघका अध्यक्ष ध्रुव थापा बजारलाई चाहिनेभन्दा दुई गुणा बढी उत्पादन गर्ने क्षमता भएको बताउँछन्। विदेशबाट आयात गर्नु नपरेको अध्यक्ष थापाको भनाइ छ। बजारमा माग पनि राम्रै छ। हामीसँग २ करोडभन्दा बढी अर्थात् २ करोड ३० लाख मेट्रिक टनको क्षमता छ, थापा भन्छन्, अब हामी निर्याततर्फ कोसिस गरिरहेका छौं। सरकारले केही सहुलियत दिए निकासीमा पनि सहज हुन्थ्यो। गुणस्तरमा पनि हामी अब्बल छौं । यसैले निर्यात गर्न सक्षम छौं । तर, विदेशी बजारसँग प्रतिस्पर्धा गर्न सरकारले हामीलाई सहुलियत दिनुपर्छ। ध्रुव थापा, अध्यक्ष, नेपाल सिमेन्ट उत्पादक संघ बजारमा खपत गरी १ खर्ब ५० अर्ब रुपैयाँबराबरको निर्यात गर्न सक्ने क्षमता भएको उनी बताउँछन्। तर, मागभन्दा बढी उत्पादन गरिएको छैन। निर्यात गर्न अरू मुलुकसँग मूल्यमा प्रतिस्पर्धा गर्न नसकेको उनको भनाइ छ। गुणस्तरमा पनि हामी अब्बल छौं। भारतीय सिमेन्टभन्दा हाम्रो मापदण्ड माथिल्लो स्तरको छ। यसैले निर्यात गर्न सक्षम छौं, उनी भन्छन्, तर, विदेशी बजारसँग प्रतिस्पर्धा गर्न सरकारले हामीलाई सहुलियत दिनुपर्छ। यसबारे छलफलमा पनि जुटेका छौं। केही विदेशी कम्पनीले विदेशबाटै सिमेन्ट ल्याउने भनी सम्झौता गरेबाहेक अब आयात गर्नुपर्ने अवस्था अन्त्य भएको जनाइएको छ। यस्तै, बजारमा १४ लाख मेट्रिक टन डन्डीको माग छ। उद्योगहरूले मागभन्दा धेरै ३५ देखि ४५ प्रतिशतसम्म स्वदेशमै डन्डी उत्पादन गरिरहेका छन्। व्यवसायीका अनुसार डन्डी उत्पादनमा पनि आत्मनिर्भर हुने अवस्था सिर्जना भएको छ। आर्थिक वर्ष २०७४७५ मा ३२ लाख मेट्रिक टन सिमेन्ट खपत भएको थियो। २०७५७६ मा ६९ लाख र २०७६७७ मा १ करोड मेट्रिक टन पुगेको थियो। हालको माग वार्षिक १ करोड ३४ लाख मेट्रिक टनसम्म पुगेको भन्सार विभागको अध्ययनले देखाएको छ। सिमेन्ट उद्योगको वार्षिक कारोबार १ खर्ब ६० अर्ब रुपैयाँ बराबरको छ। यसले कुल गार्हस्थ्य उत्पादन (जीडीपी)मा ४७९ प्रतिशतको योगदान पुगेको विभागले जनाएको छ। विभागका अनुसार उद्योगको कुल क्षमता २ करोड मेट्रिक टन छ। ६५ उद्योगले उत्पादन गरिरहेका छन्। उद्योग विभागमा १ सय १४ वटा दर्ता छन्। सिमेन्टको कच्चापदार्थ क्लिंकर अर्थात चुनढुंगा उत्पादन गर्ने उद्योग सानाठूला गरी २१ वटा पुगेका छन्। विभागका अधिकारी भने उत्पादन क्षमता राम्रै भए पनि निर्यात गर्न सम्भव नरहेको बताउँछन्। भारतमा प्रतिबोरा ३ सय भारुमा नेपालकै गुणस्तरको पाइने भएकाले प्रतिस्पर्धा गर्न नसकिने ती अधिकारीको भनाइ छ। सिंहदरबारमा निर्माणाधीन संसद् भवन। तस्बिर : सुनीता डंगोल सरकारले सिमेन्ट उद्योगलाई खानी पहुँचमार्ग बनाएर प्रोत्साहन गर्दै आएको छ। विद्युत् प्रसारण लाइनमा पनि उद्योगले सहयोग पाउँदै आएका छन्। सरकारले २०७६७७ को नीति तथा कार्यक्रममा सिमेन्टलाई निर्यात वस्तुका रूपमा विकास गर्ने घोषणा गरेको थियो। खानी तथा भूगर्भ विभागले सिमेन्ट र क्लिंकर उद्योगमा लगानी र निर्यातको प्रचुर सम्भावना रहेको बताएको छ। चुनढुंगा र क्लिंकरमा पनि मुलुक आत्मनिर्भरतर्फ उन्मुख भएको उद्योग विभागका शाखा प्रमुख कृष्ण खरेल बताउँछन्। पहिला क्लिंकर आयात गर्नुपथ्र्यो, अहिले पर्दैन, खरेल भन्छन्। तर, ठूला परियोजना जलस्रोत, पुल, सडकलगायतमा बाहिरबाटै आयात गर्न सकिने भनेर ल्याउने गरेको खरेल बताउँछन्। नत्र अरू क्षेत्रलाई सिमेन्ट आयात भएको छैन। उक्त प्रयोजनका लागि चालू आवको ४ महिनामा सिमेन्ट १३ करोड ६७ लाख र क्लिंकर २० करोड रुपैयाँबराबरको मात्रै आयात भएको व्यापार तथा निकासी प्रबद्र्धन केन्द्रको तथ्यांकमा उल्लेख छ। यो एकदम न्यून भएको केन्द्रका वरिष्ठ अधिकृत कृष्णराज बजगाईंको भनाइ छ। उनका अनुसार नेपालमा उत्पादन कम हुने बेला अर्बौंको सिमेन्ट आयात हुन्थ्यो। अहिले घटेकाले यत्तिको आयात नगन्य भएको उनको भनाइ छ। नेपाल राष्ट्र बैंकले गत जेठमा गरेको एक अध्ययनले वार्षिक रूपमा १५ लाख ६० हजार मेट्रिक टन सिमेन्ट आयात भएको देखाएको थियो। यसलाई कटौती गर्न क्षमताअनुसार नै उत्पादन गर्न उसले सुझाएको थियो। युनाइटेड सिमेन्ट उत्पादन गर्दै आएको केएल दुगड ग्रुपका ब्रान्ड प्रबन्धक सुवास खतिवडा सिमेन्टमा आत्मनिर्भर भएको बताउँछन्। यो उद्योगको मात्रै उत्पादन क्षमता दैनिक १ हजार २ सय मेट्रिक टन छ। उनका अनुसार अहिले मागभन्दा पनि बढी आपूर्ति भएको छ। यसकारण बजारलाई जति पनि धान्न सकिन्छ। आजभन्दा ५७ वर्षअघि यो स्थिति थिएन। यसअघि माग बढी थियो उत्पादन थिएन, उनी भन्छन्, युनाइटेड सिमेन्टले आफैं क्लिंकर बनाउँछ। उद्योगको क्षमता ५ वर्षको दोब्बर माग धान्ने नेपाल राष्ट्र बैंकले पाँच वर्षभित्र सिमेन्ट माग अहिलेभन्दा दोब्बर हुने प्रक्षेपण गरेको छ। ठूला पूर्वाधार आयोजना निर्माणाधीन रहेको र नयाँ पनि कार्यान्वयनमा जाने भएकाले सन् २०२५ सम्ममा सिमेन्ट माग वार्षिक २ करोड ५८ लाख मेट्रिक टन पुग्ने बैंकको ठहर छ। केन्द्रीय बैंकले २०२०२१ लाई आधार वर्ष मान्दै आगामी वर्षसम्ममा सिमेन्टको माग बढ्दै जाने प्रक्षेपण गरेको बताएको छ। अहिले नेपालको आन्तरिक बजारमा सिमेन्टको माग झन्डै करोड मेट्रिक टन हाराहारी छ। हाल सञ्चालनमा आएका ५५ सिमेन्ट उद्योगको वार्षिक कुुल जडित क्षमता भने १ करोड ५० लाख मेट्रिक टन हाराहारी छ। तर, सबै सिमेन्टहरू उत्पादन क्षमताअनुसार सञ्चालनमा आएका छैनन्, नेपालमा सिमेन्ट उद्योगमा वैदेशिक लगानीः आर्थिक र सामाजिक प्रभावको अध्ययनसम्बन्धी प्रतिवेदनमा लेखिएको छ। केन्द्रीय बैंकले राष्ट्रिय गौरवका आयोजनाहरू, गौतम बुद्ध, पोखरा अन्तर्राष्ट्रिय विमानस्थल निर्माणाधीन रहेको र अरू ठूला परियोजना पनि पाइपलाइनमा रहेकाले सिमेन्ट माग बढ्ने बताएको छ। पाइपलाइनमा रहेका बूढीगण्डकी जलविद्युत् आयोजना, माथिल्लो मस्र्याङ्दी जलविद्युत् (दोस्रो), कालीगण्डकी गर्ज, आँखु खोला जलविद्युत्जस्ता आयोजनाहरूका कारण पनि आगामी वर्षहरूमा सिमेन्टको माग बढ्ने देखिएको छ। सिमेन्टलाई चाहिने क्लिङ्कर अर्थात् चुनढुंगा अझै आयात हुँदै छ। तर, अब यसमा पनि मुलुक पूर्ण आत्मनिर्भर हुने अवस्था देखिएको केएल दुगड ग्रुपका ब्रान्ड प्रबन्धक खतिवडा बताउँछन्। उनका अनुसार क्लिङ्कर बनाउने ठूला उद्योग प्रत्यक्ष वैदेशिक लगानीमा आउँदै छन्। यसो भएपछि यहाँका उद्योगले कच्चापदार्थ आयात गर्नुपर्दैन। काठमाडौंंको पुरानो बसपार्कमा निर्माणाधीन भवन। तस्बिर : सुनीता डंगोल उदयपुर कटारीबाट चुनढुंगा उत्खनन् गर्न लागेको सौर्य सिमेन्टले ५० वर्षसम्म कच्चा पदार्थ पुग्ने बताएको छ। शंकर समूह, अम्बे समूह र गोल्छा समूहको संयुक्त लगानीको उद्योगले कच्च पादर्थ जोहोका लागि खानी उत्खनन् सुरु गर्न लागेको हो। कम्पनीले चुनढुंगा उत्खनन् गर्ने प्रस्तावको प्रारम्भिक वातावरणीय परीक्षण प्रतिवेदनमाथि स्थानीयवासीसँग राय लिन थालेको हो। कम्पनीले त्यहाँबाट दैनिक ४८ सय मेट्रिक टन चुनढुंगा उत्खनन् गर्ने बताएको छ। उक्त चुनढुंगा सौर्य सिमेन्टको सिरहा मिर्चैयास्थित उद्योगसम्म ढुवानी गरिने भएको छ। सौर्य सिमेन्ट १० महिनाअघि नै बजारमा आइसकेको छ। सिमेन्ट उद्योग १५ अर्ब रुपैयाँमा खोलिएको हो। कटारीमा रहेको चुनढुंगा उद्योबाट ५० वर्षसम्म पुग्ने कच्चा पदार्थ उपलब्ध हुने कम्पनीले जानकारी दिएको छ। उदयपुरको चुनढुंगा र यी सबै प्रविधिले गर्दा सौर्य सिमेन्ट गुणस्तरमा अहिलेसम्म सबैभन्दा राम्रो रहेको दाबी कम्पनीका दिवस देवकोटा गर्छन्। हाम्रा ५ प्रकारका सिमेन्ट छन्। एउटा ४३ ग्रेडको, एउटा ५३ ग्रेडको र पीएससी। अहिले तत्काललाई ४३, ५३ र पीएससीको नेपाल गुणस्तर (एनएस) लिएर बजारमा काम गर्न सुरु गरेका छौं, उनी भन्छन्, हाम्रो तुरुन्तै पीपीसी र लो अल्काली सिमेन्ट बजारमा आउँदै छ। यसले गर्दा पनि हाम्रो गुणस्तरमा छुट्टै साइलोहरूले दूषित कम गराउने सिस्टम जडित छ। यसले सिमेन्टहरूमा एकरूपता ल्याउने काम गर्छ। चुनढुंगा खानीबाट बाहिर उद्योगबाट उत्पादन ननिस्केसम्म रोबोटिक ल्याबको निगरानीमा गुणस्तर मापन भइरहेको उनको भनाइ छ। खानी तथा भूगर्भ विभागका अनुसार नेपालमा ७ हजार वर्ग किलोमिटरमा चुनढुंगा छ। उक्त क्षेत्रफलमा रिजर्भ चुनढुंगाको परिमाण १ अर्ब ५० करोड टन रहेको अनुमान गरिएको छ। विभागले यसमध्ये आधा अर्थात् ७५ करोड टन चुनढुंगा खानी भने प्रमाणित गरिसकेको छ। चुनढुंगा सिमेन्टको प्रमुख कच्चापदार्थ हो। यसैबाट क्लिङ्कर बनाइन्छ र अनि क्लिङ्करबाट सिमेन्ट उत्पादन गरिन्छ। क्लिंकर मात्रै उत्पादन गर्ने कम्पनी डेढ दर्जन पुगेका छन्। सञ्चालनमा रहेका ६५ सिमेन्ट उद्योगमध्ये अधिकांशले आपैं उत्पादन गरेको क्लिंकर प्रयोग गर्छन्। बाँकीले आयात अर्थात किन्दै आएका छन्। युनाइटेड, जगदम्बा, सौर्य, शिवम्, अर्घाखाँची, पाल्पा, नेपाल शालिमारलगायत कम्पनीले सिमेन्ट र क्लिङ्कर दुवै उत्पादन गर्छन्। गुणस्तरमा अब्बल सिमेन्ट र डन्डीको गुणस्तरमा पनि अब्बल भएको व्यवसायीको दाबी छ। ठूला आयोजनामा ४३ र ५३ ग्रेडको सिमेन्ट चाहिन्छ। ५३ ग्रेड भनेको ५३ एमएम लोड प्रतिवर्ग सीएम बहन गर्न सक्ने भन्ने हो। २०७६ यता गुणस्तर तथा नापतौल विभागले नेपाल गुणस्तर मापदण्डमा संशोधन गर्दै यस्तो ग्रेडको सिमेन्ट उत्पादन गर्न सक्ने अधिकार दियो। त्यसपछि उद्योगहरूले यसलाई आधार मानेर गुणस्तरयुक्त उत्पादन थाले। जसले आयात नियन्त्रण गरेको उद्योगी बताउँछन्। त्यसअघि ३३ ग्रेडको उत्पादन हुन्थ्यो। सिमेन्टको ग्रेड निर्धारण भनेको भारवहन क्षमता हो। कतिपय उद्योगले ओपीसी, पीपीसी, पीएसीजस्ता ब्रान्ड उत्पादन गर्न थालेका छन्। सौर्य सिमेन्टका दिवस देवकोटा कतिपय उद्योगमा एउटै साइलोबाट बिभिन्न ग्रेडका सिमेन्ट उत्पादन हुने बताउँछन्। भन्छन्, हामीले ४३ ग्रेडको सिमेन्ट उत्पादन गर्दा त्यही साइलो प्रयोग गरेर अर्को पीपीसी उत्पादन गर्दा पनि त्यही प्रयोग गयौं भने सिमेन्ट खराब भई गुणस्तरमा तलमाथि हुने देखियो। त्यसैले हामीले छुट्टाछुट्टै साइलोज राखेका छौं। हाम्रा ५ प्रकारका सिमेन्ट छन्। एउटा ४३ ग्रेडको, एउटा ५३ ग्रेडको र पीएससी। अहिले तत्काललाई ४३, ५३ र पीएससीको नेपाल गुणस्तर (एनएस) लिएर बजारमा काम गर्न सुरु गरेका छौं। यससँगै पीपीसी र लो अल्काली सिमेन्ट बजारमा ल्याउन लागेको उनको भनाइ छ। यसको गुणस्तरमा छुट्टै साइलोहरूले दूषित कम गराउने सिस्टम जडित रहेको उनी सुनाउँछन्। उनकाअनुसार रोबोटिक ल्याबले गुणस्तरको मापदण्ड सेट गरिसकेका हुनाले त्योभन्दा अर्को गुणस्तरको उत्पादन नै गर्न दिँदैन। आफ्नो उत्पादनको गुणस्तर आफ्नै ल्याबमा मापन गर्ने गरेका छौं, उनी भन्छन्, त्यसैले उदयपुरको चुनढुंगा र यी सबै प्रविधिले गर्दा सौर्य सिमेन्ट गुणस्तरमा अहिलेसम्म सबैभन्दा राम्रो छ। जगदम्बा सिमेन्टका कुशल काफ्ले ओपीसी, पीपीसी, पीएसीजस्ता तीन ब्रान्डका उत्पादन गरिरहेको बताउँछन्। हामीले विभिन्न किसिमका पेबर्ट्समा नेपाल गुणस्तर प्राप्त गरिसकेका छौं, उनी भन्छन्, सबैले आफ्नो उत्पादन राम्रो त भनिहाल्छन्। गुणस्तर मापन गर्ने नेपाल गुणस्तर मात्र छ। नेपाल स्टिल रोलिङ मिल एसोसिएसनका अनुसार नेपालको फलामे डन्डीको इतिहासमा नयाँ प्रविधि टीएमटी बार हो। यसअघिको टोरस्टिललाई परिमार्जन गरी उच्च गुणस्तरको कच्चा पदार्थ (ब्लेड) प्रयोग गरी कान्छो प्रविधिका रूपमा उद्योगीले टीएमटी बार अपनाउँदै आएका छन्। अधिकांश उद्योगबाट टीएमटी ५०० र बोर ५१४ भनेर दुई प्रकारका डन्डी उत्पादन हँुदै आएको जनाइएको छ। जगदम्बा स्टिलस्का प्रभु आचार्य क्षमताका हिसाबले फलाम उद्योग पर्याप्त रहे पनी उपभोग भने धेरै कम भएको गुनासो गर्छन्। उनका अनुसार नेपालमा फलाम वा सिमेन्टको कुरा गर्दा नेपाल गुणस्तर नै हो। ००० डन्डी उत्पादन क्षमता मागभन्दा तेब्बर छड तथा डन्डीमा पनि मुलुक आत्मनिर्भर छ। उद्योगहरूसँग प्रतिवर्ष करिब ३५३६ लाख मेट्रिक टन उत्पादन गर्ने क्षमता रहेको उद्योग विभागका शाखा प्रमुख कृष्ण खरेल बताउँछन्। उनका अनुसार उद्योगको क्षमतालाई हेर्दा मागभन्दा तेब्बर उत्पादन क्षमता छ। बजारमा १० लाखदेखि १४ लाख मेट्रिक टनसम्म डन्डीको माग छ। उद्योगहरूले उत्पादन क्षमताको ४६ प्रतिशतसम्म मात्रै उत्पादन गरिरहेका छन्। व्यवसायीका अनुसार डन्डी उत्पादनमा पनि आत्मनिर्भर हुने अवस्था सिर्जना भएको छ। उद्योगहरूसँग क्षमता भए पनि माग कम भएकाले क्षमताभन्दा ३५ देखि ४५ प्रतिशतसम्म उत्पादन गरिरहेका छन्, उनी भन्छन्। सानाठूला गरी ३० वटा फलामे छड उत्पादन गर्ने उद्योग छन्। यसमध्ये ६ वटाले मात्र स्पन्ज आइरन अर्थात पत्रु पगाली डन्डी उत्पादन गर्दै आएका छन्। यसबाहेक २४ वटाले विलेट कच्चापदार्थ ल्याएर छड तथा डन्डी उत्पादन गर्ने गरेका छन्। कच्चापदार्थ भारतबाट आउँछ। यसैले त्यहाँको उत्पादनसँग नेपालको डन्डी उत्पादनले प्रतिस्पर्धा गर्न नसक्ने भएकाले डन्डीको निर्यात भने सम्भव नभएको उनी बताउँछन्। यद्यपि नेपाली बजारलाई भने स्वदेशकै उत्पादनले यथेष्ट पुगेको छ। जगदम्बा स्टिलका निर्देशक अपरेसन एन्ड मार्केटिङ रवि प्रकाश डन्डी उत्पादन क्षमता प्रतिवर्ष ३०३५ लाख मेट्रिक टनसम्म हँुदा माग भने १४ लाख मेट्रिक टन मात्रै रहेको बताउँछन्। उनका अनुसार जगदम्बा स्टिलले मात्रै वार्षिक साढे ४ लाख मेट्रिक टन उत्पादन गर्ने गरेको छ। समग्रमा मुलुक डन्डीमा आत्मनिर्भर भएको उनको तर्क छ। सरकारले विद्युत्मा सहुलियत दिए सहज हुने उनी बताउँछन्। सरकारले यस वर्ष कम्पनीले आयात गर्दा डन्डीको कच्चापदार्थ स्पन्ज आइरनको भन्सार दर र अन्तःशुल्क छुट दिँदा सहज भएको छ। यसले अब ब्लेड उत्पादन नेपालमै गर्न सहज छ, उनी भन्छन्, सरकारले यस्ता उद्योगलाई विद्युत्मा सहुलियत दिए उत्पादन लागत कम हुन जान्थ्यो। यसले उपभोक्तालाई पनि राहत मिल्थ्यो।"
प्रधानमन्त्रीको भारत भ्रमण तयारी तीब्र,"काठमाडौं : प्रधानमन्त्री शेरबहादुर देउवाको भारत भ्रमणको तीब्र तयारी भएको छ। देउवाको भ्रमणका लागि परराष्ट्र मन्त्रालय र दुवै देशका दूतावास आन्तरिक गृहकार्यमा जुटेका छन्। भारत भ्रमणमा रहेकी कांग्रेस केन्द्रीय सदस्य एवम् प्रधानमन्त्री देउवा पत्नी डा आरजु राणाले समेत राजनीतिक भेटघाट गरेकी छन्। १० औं भाइब्रेन्ट गुजरात ग्लोबल समिटमा सहभागी हुन देउवा भारत भ्रमणमा जान लागेका हुन्। उक्त सम्मेलन गुजरातको गान्धीनगरमा जनवरी १० देखि १२ (पुस २६ देखि २८)सम्म हुँदै छ। त्यसका लागि प्रधानमन्त्री देउवाको भ्रमणतालिका र व्यवस्थापनको काम भइरहेको परराष्ट्र मन्त्रालयले जानकारी दिएको छ। परराष्ट्रका एक अधिकारीले प्रधानमन्त्रीको भ्रमणबारे भने, भ्रमण करिब तय भइसकेको छ। मन्त्रिपरिषद्ले निर्णय गर्न बाँकी छ। प्रधानमन्त्रीनिकट स्रोतका अनुसार उक्त सम्मेलनलाई लक्ष्य गरी भ्रमणमा जान लागे पनि उता पुगेर कोकोसँग भेट गर्ने भन्ने तय भइसकेको छैन। भ्रमणका विभिन्न एजेन्डामध्ये केही टुंगो लागिसकेको मन्त्रालयले जनाएको छ। कांग्रेस सभापति एवम् प्रधानमन्त्री देउवाले भारतीय प्रधानमन्त्री नरेन्द्र मोदी र राष्ट्रपति रामनाथ कोविन्दसँग सम्भवतः भ्रमणको पहिलो दिन नयाँ दिल्लिमा भेटवार्ता गर्नेछन्। यसअघि गत कात्तिक १६ मा संयुक्त राष्ट्रसंघीय जलवायु सम्मेलन कोप२६ स्कटल्यान्डमा देउवा र मोदीबीच भेट भएको थियो। देउवा पत्नी आरजु र चौथाइवालाबीच भेट प्रधानमन्त्री देउवा पत्नी आरजुले नयाँदिल्लीमा राजनीतिक भेटघाट सुरु गरेकी छन्। उनले भारतीय जनता पार्टी (भाजपा)का विदेश विभाग प्रमुख विजय चौथाइवालेसँग आइतबार भेटवार्ता गरेकी हुन्।प्रधानमन्त्री देउवाको भारत भ्रमणको तयारी स्वरुप उनले राजनीतिक भेट गरेकी हुन्। भेटपछि चौथाइवालाले ट्वीटमार्फत तस्बिर राख्दै आरजु देउवा राणासँग सौहार्दपूर्ण वातावरणमा छलफल भएको जानकारी गराए। नेपाल भ्रमणमा रहँदा चौथाइवालाले प्रधानमन्त्री निवास बालुवाटारमा आरजुसँग रक्षा बन्धनको दिन राखी बानेका थिए। उनी भाइको उपचारका लागि पुस ११ गते दिल्ली पुगेकी थिइन्। भ्रमणबारे तयारी गर्न प्रधानमन्त्री देउवाले परराष्ट्र मन्त्रालयलाई निर्देशन"
माओवादीले छानेका २३६ केन्द्रीय सदस्य कोको हुन् (सूची),"काठमाडौं : नेकपा माओवादी केन्द्रले बन्दसत्रबाट पुष्पकमल दाहालसहित २९९ सदस्य केन्द्रीय समितिमध्ये २३६ जनाको नाम टुंगो लगाएको छ। आठौं राष्ट्रिय महाधिवेशन आयोजक समितिका अध्यक्ष दाहालले बन्दसत्रमा पेस गरेको केन्द्रीय सदस्यहरूको नाम पारितसँगै महाधिवेशन सकिएको छ। माओवादीले खुला र समावेशी गरी मिश्रित निर्वाचन प्रणालीबाट कमिटी बनाएको हो। खुलातर्फ १११ र १२५ समानुपातिकतर्फ गरी अध्यक्षले २३६ जना केन्द्रीय कमिटी सदस्यको सूची पेस गरेका थिए। उनको प्रस्ताव सर्वसहमतिले पास भयो, पार्टीका प्रवक्ता कृष्णबहादुर महराले भने, बाँकी सदस्यको नाम, अध्यक्षसहित पदाधिकारीको चयन टुंगो, नयाँ कार्यसहितको सोमबार बस्ने बैठकबाट गर्छ। निर्वाचन कार्यक्रम पटकपटक सार्दै दाहालले तयार पारेको नयाँ केन्द्रीय कमिटीको प्रस्ताव आइतबार बेलुकी बन्दसत्रबाट पारित भएको थियो। विधानबमोजिम पार्टीको केन्द्रीय कमिटीको पहिलो बैठक ज्येष्ठ सदस्यको अध्यक्षतामा बस्नेछ। आयोगका अध्यक्ष अनुमोदित गठित माओवादीको विभिन्न ३ आयोग अनुमोदन भएको छ। निर्वाचन आयोगको अध्यक्षमा विष्णुपुकार श्रेष्ठ, अनुशासन आयोगको अध्यक्षमा टंक राई र लेखापरीक्षण आयोग अध्यक्षमा पेशल खतिवडलाई बन्दसत्रबाट नयाँ जिम्मेवारी दिएको हो। बन्दसत्रमा स्थायी कमिटी सदस्य गिरिराजमणि पोखरेलले प्रस्तुत गरेको समसामयिक प्रस्ताव पनि पारित गरिएको थियो। चुरे दोहन नियन्त्रण गर्नुपर्ने, कोरोना प्रभावित मजदुरलाई रोजगारी दिनुपर्ने, उखु किसानका बक्यौता रकम उपलब्ध गराउन सरकारसँग माओवादीले माग गर्ने प्रस्तावमा उल्लेख गरेको वाईसीएलका केन्द्रीय सचिव शंकर महतोले बताए। दाहालले पेस गरेको २१ औं शताब्दीमा समाजवादको नेपाली बाटो शीर्षकको वैचारिक तथा राजनीतिक दस्तावेजमाथि २५ वटा समूहले गरेको थियो। छलफलबाट आएका सुझाव र जिज्ञासा समावेश गर्ने भन्दै पारित भयो। आउँदो तीनै तहको चुनावपछि विशेष महाधिवेशन गरेर प्रतिवेदनलाई अझै मूर्त रूप दिनेछ। माओवादीले यसै महाधिवेशनबाट पार्टीको नयाँ विधान जारी गरेको छ। त्यसअनुसार केन्द्रीय कमिटी २९९ सदस्यीय भएको छ। त्यसमा ५० प्रतिशत खुला र ५० प्रतिशत पूर्ण समानुपातिक गरी मिश्रित निर्वाचन प्रणालीको बाटो तय गरेको केन्द्रीय सदस्य राजु खड्काले बताए। खुलातर्फ (१११ जना) नेपबहादुर थारू चौधरी, लक्ष्मणदत्त जोशी, शरदसिंह भण्डारी, खगराज भट्ट, नरेन्द्रबहादुर कुँवर, त्रिलोचन भट्ट, माधव सापकोटा, युवराज चौलागाईं, लेखनाथ दाहाल, शालिकराज जमकट्टेल, श्यामकुमार श्रेष्ठ, हरि दाहाल, महेश्वर दाहाल, हेमलाल शर्मा, सन्तकुमार दराई, हितमान शाक्य, कृष्णप्रसाद सापकोटा, धर्मदत्त देवकोटा, मुक्ति प्रधान, ईश्वरीप्रसाद भण्डारी, सुनील मानन्धर, हरिबोल गजुरेल, पुष्पकमल दाहाल प्रचण्ड, दिलिप महर्जन, सुदन किँराती, किरणकुमार राई, सुरेश राई, हेमराज भण्डारी, राजेन्द्र कार्की, एकचन्द्र बराल, पदमबहादुर राई, साबित्रीकुमार काफले, सुरेन्द्रकुमार कार्की, युवराज भट्टराई, अजयशंकर नायक, अशोक मण्डल, भरतप्रसाद शाह, प्रकाशहरि पोखरेल, राजु खड्का, योगकुमार यादव, गोपाल ठाकुर, रामकुमार शर्मा, रामेश्वर राय यादव, मातृका यादव, प्रल्लाह कुमार बुढाथोकी, गिरिराजमणि पोखरेल, विश्वनाथ साह, गणेश साह, इन्द्रजित थारु, जीवन गौतम, तेजबहादुर ओली, हेमराज शर्मा पोखरेल, गणेशमान पुन, जगप्रसाद शर्मा, वर्षमान पुन, महेश्वरजंग गहतराज, कुलप्रसाद केसी, डोरप्रसाद उपाध्याय, सुबबहादुर रोका, तिलकराम शर्मा, चक्रपाणि खनाल, कृष्णध्वज खड्का, कृष्णबहादुर महरा, बामदेव क्षेत्री, झकबहादुर मल्ल, विन्दमान विष्ट, रामदीप आचार्य, महेन्द्रबहादुर शाही, राजकुमार शर्मा, शक्ति बस्नेत, गजेन्द्र महत, टेकबहादुर बस्नेत, जनार्दन शर्मा, मायाप्रसाद शर्मा, कालीबहादुर मल्ल, युवराज दुलाल, रामप्रसाद सापकोटा, ओमनाथ ढुंगाना, गंगा कार्की, पुष्पविक्रम मल्ल, लीलामणि पोखरेल, लक्ष्मण पन्त, लेखनाथ न्यौपाने, डिलाराम आचार्य, झक्कु सुवेदी, सीपबहादुर बस्नेत, कृष्ण केसी, अमरबहादुर गुरुङ तमु, गुप्तबहादुर ठकुरी, खिमलाल देवकोटा, देवेन्द्र पौडेल, हरिबहादुर चुमान, बालकृष्ण गैरे, नारायणकाजी श्रेष्ठ, कृष्णप्रसाद धिताल, देवप्रसाद गुरुङ, श्रीराम ढकाल, सुरेश आलेमगर, हितराज पाण्डे, दिनानाथ शर्मा, पम्फा भुसाल, उर्मिला अर्याल, जयपुरी घर्ती, रेखा शर्मा, पूर्णाकुमारी सुवेदी, यशोदा सुवेदी गुरुङ, परशुराम रम्तेल, महेन्द्र पासवान, गोपी सार्की अछामी, दलजित श्रीपाइली, वीरमान चौधरी, कुमार पौडेल खसआर्य (३५ जना) विजय भण्डारी, दुर्गाप्रसाद चापागाईं, अनिल शर्मा, लालबहादुर सोडारी, यशोदा न्यौपाने, ओमकुमारी पौडेल, विमला सिंह, दीपा सिम्खडा, गीता तिमिल्सिना, कृष्णा शाह, आशा कोइराला, सीता पोखरेल, कल्पना धमला, गंगाकुमारी बेलवासे, दामाकुमारी शर्मा, देवी खड्का, धर्मशिला चापागाईं, नारायणी शर्मा, बलावती शर्मा, विमला सुवेदी, रेणु चन्द, रेणु दाहाल, सत्य पहाडी, सविता कार्की, सुशीला सिंखडा, ज्ञानु बस्नेत सुवेदी, लक्ष्मीदेवी न्यौपाने, मञ्जु बम, कुन्ती जोशी, टीका बुढाथोकी, गोमा कुँवर, काली चलाउने, लुम्बिनी गौतम, हरिमाया शर्मा, रुकु चौलागाई दलित (१८ जना) विष्णुबहादुर विक, यमबहादुर परियार, जगत पार्की, अञ्जना विसंखे, सुशीला श्रीपाइली, सीता बौडेल, मानकुमारी नेपाली, सीता नेपाली, धनमाया विक, लक्ष्मी विक, शान्ति नेपाली, गीता गहतराज, दुर्गाकुमारी विक, पम्फा बसेल, सुवोध श्रीपाइली, पार्वती विक मुस्लिम पुरुष (७ महिलासहित १५ जना) हकिकुल्ला मुसलमान, कौशर शाहा लगायत। मधेसीतर्फ (७ जना) जगत यादव, शिवकुमार मण्डल, रामकुमार यादव, सुरेन्द्र मेहता, बोधमाया कुमारी यादव, सुनिता कुमारी यादव, घनश्याम यादव आदिवासी जनजाति (४३ जना) अजम्बर राई काङमाङ, रामकुमार राई, मानबहादुर बुढामगर, दिपबहादुर योन्जन, दिपेन्द्र पुनमगर, तुलाराम घर्तीमगर, राजकाजी गुरुङ, परशुराम तामाङ, हितबहादुर तामाङ, दिलीप प्रजापति, छक्कबहादुर लामा, इन्द्र आङ्बो, हेमकुमार राई, डम्बर घर्तीमगर, नवीन जिरेल, अमृता थापा, ओनसरी घर्ती, कमला रोका, कुमारी मोक्तान, तारा घर्ती, दुर्गा जयन्ती राई, पार्वती थापा, शशी श्रेष्ठ, लक्ष्मी लामा, सोमती तमु, होमकुमारी खापुङ, सीता थेबे, मणि खम्बु किराँती, पी। घर्ती, लक्ष्मी पुन, मिना तामाङ, सरिता महर्जन, प्रतिमा श्रेष्ठ, उर्मिला लामा, लक्ष्मी गुरुङ, लालकुमारी पुन, माया बल, आर। तामाङ, कमला दोङ, बिना मगर थारू (१२ जना) सन्तकुमार चौधरी, हरिनारायण चौधरी, देवीलाल चौधरी, अमनलाल मोदी, रुपा शशी चौधरी, अन्जना चौधरी, अञ्जु चौधरी, दिपा चौधरी, कृष्णा चौधरी, रामकुमारी चौधरी लगायत। पिछडिएको क्षेत्र नरेश भण्डारी, देवकी मल्ल, कुमार पौडेल अपांगतर्फ चुडामणि खड्का, चम्पा कार्की समावेशी कमिटी बनाउन ३३ बैठक नेकपा माओवादी केन्द्रले उठाएको समावेशी समानुपातिक मुद्दालाई अभ्यास गर्न लामो संघर्ष गर्यो। उक्त मुद्दालाई पार्टीभित्रै लागू गर्न उसलाई निकै कठिन भएको छ । महाधिवेशनमा समावेशी समानुपातिक मुद्दा लागू गरी नयाँ केन्द्रीय कमिटी गठन गर्न ३३ वटा बैठक बस्नुपर्यो। पार्टी रुपान्तरण र समाजवादी क्रान्ति सफल पार्न प्रचण्डले हौसला र चिन्ता व्यक्त गरेका छन्। पार्टीभित्र सबैको अनुहार झल्किनुपर्छ भन्ने कुराले उत्साहित छु। तर, सोचेको जस्तो क्रान्तिकारी पार्टी नबन्ने हो कि भन्ने चिन्ता पनि उत्तिकै छ, कमिटीका सदस्यहरूको नाम घोषणाअघि उनले बन्दसत्रमा भने, अरूले खुलातर्फ ६० र समानुपातिकतर्फ ४० प्रतिशत अधिकार दिएका छन्। तर, हामीले ५०५० विशेष अधिकार दिएका छौं। यो गर्वको कुरा हो। स्थायी समिति सदस्य गिरिराजमणि पोखरेलले आठौं महाधिवेशन ऐतिहासिक बनेको बताए। समावेशी समानुपातिक, त्यसमध्ये पनि विशेष अधिकार तथा व्यवस्थासहितको नेतृत्व छनौटको प्रक्रियामा हामी गएका छौं, उनले भने, समावेशी समानुपातिकको कलस्टर मिलाउन ३३ वटा बैठक भयो। अन्तः महाधिवेशनलाई सफलताको शिखरमा पुर्याएका छौं। माओवादी नेता मात्रिका यादवले अब समाजवादी क्रान्तिको रथ दु्रत गतिमा अगाडि बढ्ने विश्वास व्यक्त गरे।"
कांग्रेस नेतृत्वका चुनौती,"भागबन्डाको राजनीति र निर्वाचन प्रक्रियामा हुने अत्यधिक खर्चका कारण नेपालको लोकतन्त्र नै बदनाम हुन थालेको छ। देशको सबैभन्दा पुरानो, लोकतान्त्रिक दलको १४औं महाधिवेशनले नयाँ नेतृत्व निर्वाचित गरिसकेको छ। आन्तरिक प्रतिस्पर्धाको अहिलेका लागि पटाक्षेप भएको छ। लोकतन्त्रमा विश्वास राख्ने मतदाताले विवेक प्रयोग गरेको स्पष्ट देखिन्छ। प्रतिस्पर्धामा उत्रिएकामध्ये व्यक्तिको मूल्यांकन र समूहको आबद्धतालाई अस्वीकार गर्दै निर्वाचनमा मतदान भएको देखिन्छ। क्रियाशील कार्यकर्ताको निर्वाचनदेखि केन्द्रीय प्रतिनिधिको चयन गर्दासम्म युवाको उपस्थिति सघनरूपमा देखियो। मतदाताले कांग्रेसको सिद्धान्त, मूल्य, मान्यता र आदर्शलाई आत्मसात् गर्दै अघि बढ्न स्पष्ट आदेश दिएका छन्। यसबाट विचलित भएमा यी आशा गरिएका युवाको मूल्यांकन पुनः १५औं महाधिवेशनमा मतदाताले गर्ने नै छन्। तर, केही नेतामा सैद्धान्तिक विचलन धेरै नै देखिएको छ। व्यक्तिगत सौदाबाजीमा आधारित भएर महाधिवेशनमा केही नेताले आफ्नो भूमिका धुमिल बनाए। तिनको प्रभाव केही हदसम्म दलभित्र रहने अवस्थामा अपेक्षा गरिएको युवा नेतृत्वलाई अघि बढ्न कठिनाइ हुनेछ। प्रभावशाली नेताका गैरलोकतान्त्रिक चरित्र लामो समयदेखि लोकतन्त्रको बहाली र पुनर्बहालीका लागि योगदान दिँदै आएका केही नेता पनि मतदाताका दृष्टिमा स्वीकार्य हुन सकेनन्। एक नेताले आफूबाहेक अन्य कसैलाई योग्य देख्न सकेनन्। अत्यन्त ढुलमुल प्रवृत्तिमा पटकपटक प्रस्तुत भए। शासनमा पुग्ने र प्राप्त शक्तिलाई पारिवारिक सीमित घेरामा रहेकाहरूलाई मात्र फाइदा दिलाउन अभ्यस्त देखिए। पूर्वाग्रही राजनीतिका पर्याय बने तर समर्थक जुटाउन सकेनन्। अन्तिम अवस्थासम्म पनि संस्थापन इतरबाट आफैंलाई सभापतिको उम्मेदवार घोषित गरे। आफ्नो समूहको नेतृत्व लिइराखेको मिथ्या सोचमा लामो अवधिदेखि विश्वस्त रहे। नेतृत्व तहमा देखिएका कसैले पनि उनलाई नेता मान्न र सभापतिका रूपमा दललाई नेतृत्व प्रदान गर्न सक्ने पात्रका रूपमा विश्वास गरेनन्। कार्यकर्ता स्तरमा खासै प्रभाव नभएका कारण उम्मेद्ववारी दिने साहस गर्न सकेनन्। निर्वाचन क्षेत्रदेखि दलकै निर्वाचनमा प्रायः उनलाई एक्लो बनाइदिए। मतदाताबाट तिरस्कृत भएका ती नेता अन्ततः विक्षिप्त हुन पुगे। शोकाकुल अवस्थामा रहेका ती नेताले प्रत्यक्ष रूपमा कुनै पनि उम्मेदवारलाई समर्थन गरेनन्, मतदान पनि गरेनन्। मतदाताबीच थप आलोचनाका पात्र बने। संस्थापन इतर पक्षबाट स्वीकार्य नहुने अवस्था आफैंले बनाए। संस्थापन पक्षमा यिनको स्थान सामान्य कार्यकर्ताका रूपमा मात्र हुने भयो। यस प्रकार राजनीतिलाई तिलाञ्जली दिँदै परिवर्तनकारी शक्तिलाई साथ र सहयोग दिनबाट नराम्ररी चुके। अर्का पात्र देखिए सुन्निएर मोटाएका। सीमित जनाधार भएका, त्याग र तपस्याका प्रतिमूर्ति बुवाको अवमूल्यन गर्न उद्यत् रहे। अभिव्यक्तिलाई केही समय पनि निरन्तरता दिन सकेनन्। शक्ति आर्जन गर्ने क्षणिक फाइदामा अभ्यस्त रहे। राजनीतिक भविष्यलाई प्रायः तिलाञ्जली दिए। आफ्नै निर्वाचन क्षेत्रका मतदाताको निरन्तर रूपमा प्रवाह भएको आफ्नैविरुद्धको आलोचनाबाट पनि विक्षिप्त बने। परिवारभित्र एकताको सन्देश दिन असफल व्यक्तिहरू पनि देखिए। आफैंलाई बुवाको योगदानका कारण मात्र योग्य सम्झिने, मतदाता आकर्षित हुने कुनै काम गर्न नसक्नेहरू त घर न घाटका बने। तिनै पात्रले बुवाको त्याग, तपस्या र योगदानलाई उपयोग गर्न खोजे। परिवारमा मात्र सीमित नबनाई अग्रज र विशिष्ट योगदान दिएका ती बुवाहरू राष्ट्रको पुँजी हुन्। नेपाली जनताका बुवा र असली अभिभावक हुन् भनेर नेता छोराले महसुस गरेनन्। बुवाहरू लोकतान्त्रिक संस्था हुनुहुन्थ्यो, सन्ततिहरूले बुवामा मात्र सीमित गर्न चाहेर अपमान गरे। नयाँ नेतृत्वसामु देखिएका चुनौती दोस्रो कार्यकालका लागि निर्वाचित सभापतिका सामुन्ने असंख्य चुनौती छन्। उनले अब सबै कांग्रेसीको सभापति बन्न सक्नुपर्छ। आफूसँग प्रतिस्पर्धामा उत्रिएका मात्र होइन, सबैलाई सम्मान, मार्गदर्शन, पथप्रदर्शन गर्दै एकताबद्ध बनाउने अहम् जिम्मेवारी नयाँ सभापतिमा छ। प्रतिस्पर्धी डा शेखर कोइरालाले शक्तिमा भागबन्डा खोज्दिनँ र गुटबन्दी गर्दिनँ। यस पटकको जस्तो अब चार वर्षपछि अतिरिक्त समय दिँदैनौं। अर्को अधिवेशनमा सभापतिको उम्मेदवार बन्नेछु र कांग्रेसलाई परिवर्तनको दिशामा अभिमुख बनाई सञ्चालन गर्न अनुरोधका साथ उपयुक्त कदमका लागि सभापतिलाई साथ दिने दृढसंकल्प गरेका छन्। यो सदाशयतालाई निःसन्देह सभापतिले सम्मान गर्दै कार्यान्वयनमा लैजाने छन्। यसअघि भागबन्डामा अभ्यस्त दलका नेता तथा कार्यकर्तालाई समाहित नगराउँदा र एकपक्षीय हिसाबले भागबन्डा गर्दा प्रत्यक्ष प्रभाव दलका संगठनमा पर्नेछ। यस सन्दर्भलाई विशेष गम्भीर भएर सभापतिले भावी कार्यक्रम र नीतिहरू तय गर्नुपर्छ। कांग्रेसका जिम्मेवार नेताहरू गत निर्वाचनमा वाम एकताका कारण पराजित भएको तर्क गरिराखेका छन्। कम्युनिस्ट मिल्दा निर्वाचन हार्ने अवस्थामा कांग्रेस छ। सिद्धान्त र आदर्शका हिसाबले साम्यवादीहरूसँग कांग्रेस निरपेक्ष रूपमा पृथक् छ। कांग्रेसको कार्यदिशा, सिद्धान्त र आदर्शका आधारमा उनीहरूसँग प्रतिस्पर्धा गर्नुपर्छ। साम्यवादीहरू फुट्दा र उनीहरूसँग चुनावी तालमेल गर्दा मात्र निर्वाचनमा उल्लेख्य स्थानमा विजयी बन्ने कांग्रेसको सोच गलत छ। जुटेका साम्यवादीसँग चुनावी गठबन्धन नगरी सबै निर्वाचन क्षेत्रमा प्रतिस्पर्धा गर्न र विजय हासिल गर्ने गरी तयारी गर्नु जरुरी छ। यसका लागि सबै नेता तथा कार्यकर्तामा उत्साह जगाउने, मनोबल उच्च बनाउने प्रकारले रणनीतिहरू निर्धारण गर्नुपर्छ। भावनात्मक रूपमा कांग्रेसबीच एकता हुँदा मात्र सम्भव हुन सक्छ। यस चुनौतीलाई सामना गर्न विशेष पहल खासगरी सभापतिले लिनुपर्छ। चौधौं महाधिवेशनमा नीतिसम्ममा पनि बहस नभई निर्वाचनमा गएको कांग्रेसमा धेरै कमजोरी छन्। कार्यकर्तामा मनोबल शीघ्र उच्च पार्ने गरी कार्यक्रम र रणनीतिहरू तय हुनुपर्छ। कांग्रेसका जिम्मेवार नेताहरू गत निर्वाचनमा वाम एकताका कारण पराजित भएको तर्क गरिराखेका छन्। अहिले पनि कम्युनिस्ट मिल्दा निर्वाचन हार्ने अवस्थामा कांग्रेस छ। भागबन्डाको राजनीति र निर्वाचन प्रक्रियामा हुने अत्यधिक खर्चका कारण नेपालको लोकतन्त्र नै बदनाम हुन थालेको छ। यसलाई सुधार्न कांग्रेससँग स्पष्ट धारणा हुनुपर्छ। महाधिवेशनले रूपान्तरण र पुस्तान्तरणका पक्षमा स्पष्ट निर्देशन दिएको छ। यसलाई आत्मसात् गर्दै २१औं शताब्दीको कांग्रेसले कसरी परिमार्जित हुनुपर्छ ? महाधिवेशनमा कुनै पक्षबाट पनि राजनीतिक प्रस्ताव पेस भएन जुन गम्भीर विषय हो। यस विषयमा निर्णय लिनु जरुरी छ। निर्वाचनमा टिकट दिनेदेखि सबै विषयमा निर्णय लिन वस्तुगत आधार तय गर्नुपर्छ। व्यापारिक घरानालाई दलभित्र सहजै महत्त्वपूर्ण जिम्मेवारी प्रदान गरिँदा दल धेरै बदनाम भएको छ अनि कार्यकर्ता निराश। भ्रष्टाचार व्याप्त भएको छ। यसलाई नियन्त्रणमा राख्न सबैभन्दा पहिला राजनीतिक दलका शीर्षनेता र सरकारमा रहेकाको सम्पत्ति छानबिन गराउने संकल्प कांग्रेसले गर्नुपर्छ। कार्यकर्ता र आममानसमा सकारात्मक सन्देश प्रवाह हुने थियो। वर्तमान अवस्थामा नेपालको राजनीति आन्तरिक रूपमा परिवारवाद, नातावाद र कृपावाद हुँदै व्यापारी घरानासम्म पुग्यो। अझ त्यसबाट नियन्त्रित र विदेशी प्रभावबाट अघि बढिराखेको आलोचनासम्म खेप्नु परेको छ। नयाँ कार्य समितिले भ्रष्टाचार नियन्त्रण गर्ने प्रभावकारी उपाय अवलम्बन गर्नुपर्छ। समयसीमासहित यसका तरिका घोषणा गर्नुपर्छ। परिवारवादको अन्त्य गर्ने, निर्वाचनलाई सहज र सरल बनाउन दलभित्र आन्तरिक लोकतन्त्र सुदृढ गर्ने प्रतिबद्धता पनि आउनु जरुरी छ। निश्चित समय दलभित्र योगदान गरेकाहरूलाई मात्र राजनीतिको मूलप्रवाहमा समाविष्ट गर्ने गरी निष्ठावान् कार्यकर्तालाई ऊर्जाशील बनाउनु आवश्यक छ। नीति, विचार, पद्धति र कार्यदिशा कस्तो हुने हो ? सार्वजनिक गर्नुपर्छ। अहिलेको राजनीतिक दिशाविहीनताका कारण मार्ग अवलम्बन गर्न नसकेको कांग्रेसलाई अघि बढाउनु पर्छ। त्यसका लागि लोकतान्त्रिक शक्तिका आधारमा मुलुकको शासन, शासन सञ्चालनका लागि आधारहरू तय गर्नुपर्छ। अतः उपयुक्त सिद्धान्त र त्यसप्रति समर्पित नेतृत्व आजको कांग्रेसको आवश्यकता हो। यस्तो नेतृत्वलाई कार्यकर्ताले स्वतः स्वीकार्छन्। कांग्रेसमा सामूहिक नेतृत्वको आवश्यकता देखिएको छ। लोकतान्त्रिक दल भएका नाताले नेता र कार्यकर्ताबीच सम्बन्ध सुधार गर्नुपर्छ। कांग्रेसको सिद्धान्त प्रजातन्त्र, समाजवाद र राष्ट्रियतालाई मूलमन्त्र मानी नीतिहरू तय गरिनुपर्छ। खुला छलफल र निर्णयपश्चात सामूहिक उत्तरदायित्व वहन गर्ने परिपाटीलाई आत्मसात् गर्नु आवश्यक छ। कांग्रेसभित्र प्रायः सबै सदस्य एवं पदाधिकारीको निर्वाचन हुने व्यवस्था गरिएकाले लोकतान्त्रिक अभ्यासको गुञ्जायस देखिएको छ। निर्वाचनमा युवाको उल्लेख्य प्रतिनिधित्व भएकाले पनि परिवर्तन र रूपान्तरणको दिशामा सुधार हुने सम्भावना देखिन्छ। दलको विधानले पदाधिकारीको भूमिका स्पष्ट पारेको छैन। यसले पुनः सभापतित्व प्रणाली हावी हुने हो कि ? सन्देह छ। तसर्थ, विधान संशोधन हुनुपर्छ। नेपालको राजनीति सधैं कांग्रेसकै वरिपरि घुमिराखेको छ। ठूला राजनीतिक घटनाक्रमको यसै दलले नेतृत्व प्रदान गरेको छ। लोकतान्त्रिक मूल्य, मान्यता र सिद्धान्तलाई आत्मसात गर्ने दलका रूपमा स्थापित छ। सबैलाई मिलाएर लैजान विशेष दक्षता हासिल गरेका सभापति छन्। कमजोर, उत्पीडित, दलित, जनजातिलाई उत्साहित गर्दै जिम्मेवारी प्रदान गर्न विशेष योगदान सभापतिले गरेको देखिन्छ। दललाई पुस्तान्तरण र रूपान्तरण गर्ने एजेन्डालाई स्वीकार गर्नुको विकल्प कसैमा देखिँदैन। यो कांग्रेसका लागि ठूलो अवसर पनि हो। कार्यकर्ताले आशा र विश्वास गरेका युवाको उल्लेख्य जमघट अहिले पार्टीमा छ। यी तीनै पक्षबीच एकता, सहयोग र सद्भाव कायम गरी दल र सरकार सञ्चालन गर्नुपर्छ। यसैमा कांग्रेसको भविष्य निर्भर गर्छ।"
"व्यवस्थित सोच, व्यवस्थित जीवन","व्यवस्थित विचार र व्यवस्थित बोलीले जीवन सुखी र समृद्धि हुन थाल्छ। व्यवस्थित मानिस नै सफल हुन थाल्छ। सफलताको रहस्य भनेकै व्यवस्थित जीवन हो। मानिस जन्मेदेखि मृत्युसम्म केही न केही गरिरहेकै हुन्छ। सानो बच्चा पनि हातखुट्टा चलाइरहेकै हुन्छ। तर सानो होस् वा ठूलो, सबै खालका काम गर्नलाई बुद्धि चाहिने रहेछ। जहाँ बुद्धि पुग्छ, विवेक पुग्छ, त्यहाँ मात्रै काममा प्रभावकारिता आउँदो रहेछ। योगका लागि नेपालीले लगानी गर्ने काम कमै हुन्थ्यो। अहिले ठाउँठाउँमा योगका लागि लगानी हुन थालेका छन्, प्रयोगशाला बन्न थालेका छन्। सम्पूर्ण मनुष्यको हितका लागि सुन्दर योग केन्द्र बन्न थालेका छन्। यस्ता योग केन्द्र र प्रयोगशाला बनाउने विचार वा केही सत्कर्म गरौं भन्ने जजसको मनमा आयो त्यो बहुजन हिताय, बहुजन सुखायमा छ। यस्तो शुभ विचार अत्यन्तै कम मानिसमा आउँछ। विचार त हामी मानवसँग चौबिसैघण्टा आउँछ। त्यही विचार आज भनभोज जाउँ, घुम्न जाउँ वा आज एक्लै रमाउने मेलो खोजौं भन्ने विचार पनि आउन सक्छ। यस्तोमा हुने वा गरिने लगानी तत्क्षण सकिन्छ। जुन दूरगामी वा प्रभावकारी नहुन सक्छ। तर आज हेर्नुहोस्, सबैको स्वास्थ्य बचाउने वा बनाउने योग केन्द्र वा योग प्रयोगशालामा खर्चिंदा हुने विचारको सदुपयोग। यहाँ विचारसँगै खर्चको पनि सदुपयोग भएको छ। त्यो खर्च लामो समयसम्म रहन्छ, दर्जनौं मानिसको स्वास्थ्यसँग जोडिइरहन्छ। धनसँगै मन लगाउने मान्छेलाई हेर्नुहोस्, कति उत्कृष्ट छ जीवन। हामी कमाएसँगै धन खर्च पनि गर्छौं। कसैले रेस्टुरेन्टमा, कसैले अस्पतालमा। यस्ता धेरै ठाउँ छन् धन खर्च गर्न। फरक यत्ति हो, धन खर्च पनि तपाईं योगलाई गर्नु हुन्छ कि वियोगलाई। वियोग होइन, योगमा सबै छ सदुपयोग भन्ने शब्द प्रयोग गर्दा योग जोडिन्छ। जस्तै, सदुपयोग, दुरुपयोग, उपयोग, वियोग, प्रयोग, आयोग, नियोग, संयोग र महायोग, यी सबै सबै शब्द योगबाटै बनेका छन्। हाम्रा ऋषिमुनिहरूले सबैभन्दा महत्त्वपूर्ण शब्द योगका वरिपरि राखिदिएका छन्। सजग बनेर हेर्नु र विश्लेषण मात्र गर्नुपर्छ। हेर्नुहोस् त, प्रयोग, उपयोग, आयोग, नियोग, संयोग, वियोग जाने त जीवनमा योगैयोग रहेछ भनेर बुझिहालिन्छ। जे बन्छ, योगले बन्छ। जजसले यो परिकल्पना गर्नुभयो, उहाँहरूको विचार योगको बाटोमा हिँड्यो। योगको बाटोमा हिँड्दाखेरि नै हो योग जन्मिएको। हजारौंले योग प्रयोगशालाको सदुपयोग गर्न सक्छन्। जीवनमा कहीँ योग बढ्छ भने धन खर्च गरेको काम लाग्छ। योग बढ्दैन भने त्यो धनले वियोग ल्याउँछ। यो अनिवार्य सत्य हो, जीवनमा हेर्नु होला। धन जति पनि छ, मेरो धन योगका लागि लागोस् भन्नुहुन्छ भने त्यो धन उत्कृष्टतम् भयो। सदुपयोग भयो। यसमा पनि योग जोडिएको छ। खर्च मात्र होइन, सृष्टि वा सिर्जनामा पनि यो लागू हुन्छ। जस्तै साहित्यकारको सिर्जनालेखनमा वियोग पनि आउँछ योग पनि आउन सक्छ। गीत, कविता वा कुनै सिर्जनाको माध्यमबाट साहित्यको उपयोग पनि हुन सक्छ, दुरुपयोग पनि हुन सक्छ। योग कसरी जोड्ने भन्ने मात्र हो। सिर्जनाको माध्यमबाट जीवनको सदुपयोग हुन्छ, काम लाग्छ। तर, जुन काम गरेर योग बन्दैन, त्यो काम कहिल्यै काम लाग्दैन। राजनीतिमा हामी के गर्छौं ? फेरि एकपटक सोच्नुपर्ने भएको छ। के हाम्रो चिन्तन योगको वरिपरि घुमेको छ ? छैन भने त्यो वियोगको बाटोमा छ। योगले तेस्रो विश्व युद्ध पनि टर्छ शक्ति, पैसा, बुद्धि, स्वस्थ हामीसँग जहिलेसुकै रहँदैन। जे पनि छ, त्यसलाई योगको पक्षमा लग्यौं भने फेरि यो देश हामीले जस्तो देख्न चाहेको हो त्यस्तै बन्छ। हामीले योगको पक्षमा हरेक कदम चाल्यौं भने परिवार, समाज, राष्ट्र र विश्व जस्तो चाह्यो, त्यस्तै बन्छ। किनभने प्रत्येक मनुष्यभित्र आफ्नो जीवन मात्रै नभएर पूरै पृथ्वी नयाँ बनाउने क्षमता लुकेको हुन्छ। महर्षि बाल्मीकि, कोही भगवान् बुद्ध, कृष्ण, राम, कोही कल्याणी र कमलाले प्रयोग गर्नु भएको छ। हामीभित्र कस्तो क्षमता छ ? यदि उत्तम क्षमता छ भने तीनवटा कुरा सहज रूपमा जन्मन्छ। योगको क्षमता प्रयोग गयौं भने पहिलो सुख, दोस्रो शान्ति र तेस्रो समृद्धि सहजै प्राप्त गर्न सक्छौं। त्यसपछि त लाज लागेर आउँछ, मैले यत्तिका समय कसरी बाँचेछु भनेर। सुखसँगै सुविधा पनि आउँछ, चाहे जति सबै सुविधा जन्मिन्छन्। जीवनमा सुख आउँछ। सुख आउनेबित्तिकै तनाव पनि जान्छ। रोग, चिन्ता र वैमनश्य आदि जे छन्, सबै हराउँछन्। योगले तेस्रो विश्व युद्ध पनि टर्छ। सुखपछि अर्को पाटो आउँछ, शान्ति। सुख र शान्तिसँगै जीवन विज्ञानले अर्थात् अध्यात्मले दिने अर्को विषय हो, समृद्धि। योगका केन्द्र वा योगका प्रयोगशाला भनेका सुख, शान्ति र समृद्धिका कारखाना हुन्। योगले सुख, शान्ति र समृद्धि फल्छ। तर पकाउन तपाईं आफैं सहभागी हुनु पर्छ अथवा योग तपाईं आफैंले गर्नुपर्छ। जीवन चाहेजसरी बाँच्नुस् जीवन आफूले चाहेको बाँच्नु पर्छ। पाउनु पर्छ। अरूले बनाएर हुँदैन। चाहेअनुरूपको जीवन बनाउन जीवनको जिम्मेवारी आफैंले लिनुपर्छ। अरुका कारणले दुःख छ वा अरू सुध्रिदिए मेरो जीवन ठिक हुनेछ भन्ठान्नु गलत हो, भ्रम हो। अरु सुध्रिएर आफूलाई हुँदैन भन्ने स्पष्ट हुनुपर्छ। सुध्रिनु पनि आफैं हो। मन होस्, स्वास्थ्य वा बोलीवचन ठिक होस् भन्ने चाहनेले त्यसका लागि आफैंले गर्नुपर्छ। आफ्नो जीवनमा हिजोसम्म कस्तो थिएँ भन्ने भुलेर आजको दिनमा नयाँ ढंगले अघि बढ्नुपर्छ। हिजो गरेका काम असफल भए भनेर आज पनि मानिस असफल हुन्छ भन्ने छैन। मान्छेको मनमा यति प्रेम होस् कि कसैलाई घृणा गर्न मन नै नलागोस्। यो अध्यात्मले दिने समृद्धि हो। विगतका असफताको शिखरमा बसेर भविष्य सोच्नु हुँदैन। मानिस हरेक दिन नयाँ सोचका साथ अघि बढ्न सक्ने प्राणी हो। प्रकृतिमा हरेक दिन नयाँ नयाँ काम कुरा हुन्छन्। शरीरका ९० प्रतिशत कोष हरेक तीन महिनामा फेरिन्छन्। मस्तिष्क त हरेक सातामा नयाँ हुन्छ। त्यसैले बुद्धिलाई पनि माझिरहनु पर्छ, पुराना कुरा वा घटनाबाट पाठ सिकेर हरपल नयाँ बन्नुपर्छ। हरेक दिन नयाँ बुद्धिले काम गर्छु भन्ने भावना पाल्ने व्यक्तिले कहिल्यै असफल हुनु पर्दैन। नयाँ ध्यान र नयाँ ज्ञान भए मान्छेमा पनि नयाँ जीवन प्राप्त हुन्छ। प्रयोगहरू नयाँ नयाँ गरिरहनु पर्छ जीवनमा। कुनै पनि काम गर्दा थकान महसुस गर्नु हुँदैन। जीवनको दीर्घकालीन लक्ष्य निर्माण गर्नुपर्छ। लक्ष्यबिनाको जीवन समयसँगै खेर गइरहेको हुन्छ। यसका लागि अल्पकालीन, मध्यकालीन र दीर्घकालीन संकल्पहरू पनि लिनु पर्छ। शक्ति, पैसा, बुद्धि, स्वस्थ हामीसँग जहिलेसुकै रहँदैन। जे पनि छ, त्यसलाई योगको पक्षमा लगायौं भने देश जस्तो देख्न चाहेको हो, त्यस्तै बन्छ। मानिस अरूका गल्ती र कमजोरी खोतल्न र त्यसलाई आधार बनाएर आफू माथि छु भन्ने प्रमाणित गर्न खोज्छ। आफूमा कमजोरी देख्न चाहँदैन। दीर्घकालीन दृष्टिकोण राख्नेहरू कमै छन्। त्यसमा आफूलाई दर्ज गर्नुपर्छ। अरूले लेखेको इतिहास पढ्ने मात्र हौइन, नयाँ इतिहास लेख्ने सत्प्रयास गर्नुपर्छ। गल्ती, कमजोरी खोतल्ने र गालीगलौज गर्ने समयमा कुनै सिर्जनशील काम गर्न सकिन्छ भन्ने सोच बनाउनोस्। अरूका गल्ती र कमजोरी देखाउन जुन समय खर्च गरिरहेको छु कि ? आफैंलाई विश्लेषण गरेर अघि बढौं। कुनै पनि काम गर्दा योजनाका साथ गरौं। लथालिंग र भताभुंग जीवन बाँच्ने धेरै छौं। जे त होला, हुने कुरो भएरै छोड्छ भनेर जीवनका दिनहरू बिताइरहेका छौं भने त्यो सरासर गलत हो। जे पर्छ त्यही टर्छ भन्ने ढंगले काम गर्दा हुने भए न कम्प्युटर बन्थ्यो न पशुपतिनाथको मन्दिर नै बन्थ्यो होला। जीवन व्यवस्थित हुनैपर्छ। शक्ति, पैसा, बुद्धि, स्वस्थ हामीसँग जहिलेसुकै रहँदैन। जे पनि छ, त्यसलाई योगको पक्षमा लगायौं भने देश जस्तो देख्न चाहेको हो, त्यस्तै बन्छ। व्यवस्थित सोचले नै जीवन व्यवस्थित हुन्छ। व्यवस्थित विचार र व्यवस्थित बोलीले जीवन सुखी र समृद्धि हुन थाल्छ। व्यवस्थित मानिस नै सफल हुन थाल्छ। सफलताको रहस्य भनेकै व्यवस्थित जीवन हो। कर्मको फलमा होइन, कर्मको आनन्द लिनुस्। फूल फुलेपछि मजा लिन्छु भन्नेले मजा लिन सक्दैन तर जो फूल्नुअघिका काममा मजा लिन सक्छ उसले मात्र जीवनको मजा लिनसक्छ। कर्म गर्न पाउँदा आहा ! भन्ने सोचले जीवन सुखी हुन्छ। गन्तव्य चुमेपछि मात्र खुसी हुन्छु भन्ने व्यक्ति बाटोमा गुजार्नु पर्ने दिनहरूमा खुसी हुन सक्दैन भने उसले कसरी जीवन व्यवस्थित गर्न सक्ला ? बाटाका ती दिनमा हुने हरेक घटना, सन्दर्भ र प्रसंगहरूमा खुसी हुन सिक्नु नै जीवनको कला हो। समृद्धि के हो ? सबैले चाहेको हुन्छ, जीवनमा चौतर्फी विकास होस्। सुनिन्छ, राम राज्यको चर्चा पनि। भगवान् रामले भाइ भरतलाई भन्नु हुन्छ, हे राघवेन्द्र ! तिम्रो देशमा मान्छेसँग यति धन होस् कि माग्न नपरोस्, चोर्न नपरोस्। त्यो राम राज्य हो। मान्छेको मनमा यति प्रेम होस् कि कसैलाई घृणा गर्न मन नै नलागोस्। यो अध्यात्मले दिने समृद्धि हो। अध्यात्मसँगै पूरै मनुष्य नयाँ बन्छ। हामी सबै सिर्जनशील मन हौं। हाम्रा कामले योग बनाउँदै छ कि वियोग बनाउँदै छ ? मेरा हातले, बुद्धिले वा गरेका कामले योग बन्दैछ कि वियोग ? योगमा आफूलाई जोड्ने सिर्जनशील सबै मनलाई साधुवाद छ। यहाँहरूमा यस खालको प्रेरणा आफैंबाट आओस्। कि म अब मेरो जीवनका सपना सर्लक्क बदल्छु। कि म अब एउटा नयाँ भाग्यरेखा जीवनमा कोर्छु। त्यसपछि अरूको जीवनमा पनि भाग्यरेखा कोर्न सहयोग गर्छु। जसले योग दान गर्नु भयो यो उहाँहरूबाट अरूको लागि प्रेरणा भयो। हामीभित्र योगको भाव आयो भने हामीले सयौं नमुना बनाउन सक्छौं। योगले सबै काम निस्वार्थ हुन्छन्। जति सक्दो मान्छेको माझमा जान सक्यौं लाखौं व्यक्तिको जीवनमा मधुमेह, ग्यासराइटिस, उच्च रक्तचाप, मानसिक समस्या गायब हुनेछ। पेटका समस्या, टाउकोको समस्या, लाखौं व्यक्ति आत्महत्या गर्नबाट रोकिने छन् र बिनाऔषधि निको भइरहेका छन् र हुन्छन्। आफू आफ्नो परिवार, समाज, राष्ट्रको हित हेरौं र योगको बाटोमा अघि बढौं। होइन भने जीवनमा वियोग जन्मन्छ। एउटा सुन्दर भविष्य मनुष्यताको निर्माण गर्ने काम सुरु गर्ने योगको, शान्तिको भावना जन्मियोस्।  लेखक जीवन विकास विशेषज्ञ एवं जीवन विज्ञानका संस्थापक हुन्।"
फागुन तेस्रो सातादेखि झापा गोल्डकप,"झापा : कोरोना भाइरस संक्रमणको कारण रोकिएको झापा गोल्डकपको पाँचौं संस्करण फागुन तेस्रो साता आयोजना हुने भएको छ। गोल्डकप आयोजक समितिले आइतबार बिर्तामोडमा पत्रकार सम्मेलन गरी प्रतियोगिताको तयारीबारे जानकारी दिएको हो। झापा गोल्डकपका अध्यक्ष बिनोद बस्नेतले फागुन २१ देखि ३० सम्म प्रतियोगिता आयोजना गर्ने तयारी भइरहेको जानकारी दिए। छ वर्षदेखि नियमित सञ्चालन हुँदै आएको प्रतियोगिता कोरोना भाइरसको संक्रमणपछि दुई वर्ष यता सञ्चालन हुन सकेको छैन। सभा समारोह लगायत बाक्लो उपस्थिति हुने प्रकृतिका सबै कार्यक्रम पूर्ववत् अवस्थामा सञ्चालन भइरहेकाले प्रतियोगिताको तयारी थालिएको अध्यक्ष बस्नेतले बताए। प्रतियोगिता सञ्चालनका लागि एक करोड ४० लाख रुपैयाँ खर्च लाग्ने अनुमान गरिएको छ। एन्फासँग भएको सहमति अनुरुप गोल्डकपको कार्यतालिका तय गरिएको झापा गोल्डकपका संरक्षक जलकुमार गुरुङले बताए। गोल्डकपमा आयोजक झापा११ सहित नेपालका ९ र एक विदेशी गरी १० टीमको सहभागिता रहने छ। यद्यपि, प्रतियोगितामा सहभागी हुने टीमको टुंगो लगाउन भने बाँकी छ। झापा गोल्डकपका पूर्व अध्यक्ष महेन्द्रकुमार गिरीले दीगो आर्थिक स्रोतको व्यवस्थापन हुने पाँचौ संस्करणको तयारी भइरहेको बताए। प्रतियोगिता सञ्चालन गर्न महासचिव गजेन्द्र पौडेलको संयोजकत्वमा पाँच सदस्यीय सचिवालय समिति गठन गरिएको छ। प्रतियोगिताको बिजेता टीमले १२ लाख ५५ हजार र उप बिजेता टीमले छ लाख रुपैयाँ पुरस्कार पाउने छन्। प्रतियोगितामा मस्ट भ्यालुएवल प्लेयरलाई एकथान मोटरसाइकल प्रदान गरिनेछ। प्रतियोगिताका उत्कृष्ट गोलकिप्पर, उत्कृष्ट डिफेन्डर, उत्कृष्ट मिडफिल्डर र उत्कृष्ट प्रशिक्षकले २१ हजार रुपैयाँका दरले पुरस्कार पाउनेछन्। सर्वाधिक गोलकर्तालाई नगद २५ हजार दिइने आयोजकले जनाएको छ। त्यस्तै, प्रत्येक खेलको म्यान अफ द म्याचले नगद ९ हजार ९९९ रुपैयाँ पाउनेछन्। उद्घाटन समारोहमा झापाका दुईजना पुराना फुटबल खेलाडीलाई नगद १५ हजारसहित सम्मान गर्ने कार्यक्रम रहेको अध्यक्ष बस्नेतले बताए।"

शीर्षक,विवरण
महाधिवेशन खर्च कसरी जुटाउँदैछ एमाले?,"काठमाडौं : एमालेले आगामी महाधिवेशनको खर्चको लागि चन्दा नउठाउने भएको छ। एमाले सचिव योगेश भट्टराईले महाधिवशेनको खर्चको लागि सार्वजनिक रुपमा चन्दा आह्वान नगरेको बताए। केन्द्रको अनुमति बेगर स्थानीय रुपमा पनि चन्दा संकलन गर्न नपाइने उनले बताए। उनले स्थानीय रुपमा महाधिवेशनमा आउने लाग्ने यातायात खर्च पनि केन्द्रको अनुमतिमा मात्रै उठाउन पाइने बताए। स्वेच्छिकरुपमा सम्बन्धित तहले व्यवस्थापन गर्नुपर्छ, यसको लागि केन्द्रको अनुमति लिनुपर्छ, उनले भने। उनले सदस्यता र नवीकरण नै एमालेको खर्चको स्रोत भएको बताए। केन्द्रीय सदस्य तथा केन्द्रीय निकायमा स्वतह हुने प्रतिनिधिबट ३ हजार र निर्वाचन प्रतिनिधिबाट २ हजार उठाइने छ। एमालेमा १९९९ प्रतिनिधि महाधिवेशनका लागि छनौट हुनेछन्। जसमा ६६२ स्वत प्रतिनिधि हुनेछन् बाँकी निर्वाचित भएर आउने छन्। सचिव भट्टराईले एमालेको लेखा प्रणाली सबैभन्दा पारदर्शी भएको दाबी गरे। झण्डै साढे ७ लाख संगठित सदस्यबाट एमालेले नियमित लेबी संकलन गर्ने गरेको छ। आर्थिक व्यवस्थामा एमालेलाई मजबुत पार्टीको रुपमा लिने गरिएको छ। एमाले र माओवादी केन्द्र मिलेर नेकपा बनेको बेला भने एमाले लेबी संकलन कार्यमा बिग्रिएको थियो। पुन लेबी संकलनलाई व्यवस्थित गर्न एमाले लागेको छ । महाधिवशेनको अधिवशेन खर्चको अनुमान अहिले नगरिसकेको एमाले सचिव भट्टराईले बताए। एमालेले आगामी मंसिर १० गतेदेखि १२ सम्म हुने महाधिवशेनको उदघाटन सत्रमा पाँच लाख जनता उतार्ने घोषणा गरेको छ। यो महाधिवशेनको बन्दसत्र सौराहमा हुनेछ। यो महाधिवेशनले एमालेको नयाँ नेतृत्व चयन गर्नेछ। गत असोज १५ देखि १७ सम्म भएकोले विधान महाधिवेशन एमालेले आफ्नो नीति बनाइसकेको छ। चितवनमा हुने १० औं महाधिवेशन नेतृत्व चयनमा मात्रै केन्द्रित हुनेछ। दक्षिणपन्थी अवसरवाद र संगठनात्मक अराजकतालाई परास्त गरौं , जबजको मार्गदर्शनमा समाजवादको आधार निर्माण गरौं भन्ने नारा सहित हुन लागेको महाधिवशेनले अध्यक्ष, वरिष्ठ उपाध्यक्षसहित पाँच जना उपाध्यक्ष, महासचिव, उपमहासचिव र ७ सचिव जना गरी १५ जना पदाधिकारीसहितको २२५ सदस्यीय केन्द्रीय कमिटी निर्वाचित गर्नेछ। एक तिहाई महिलासहित नेपालको सामाजिक र वर्गीय विविधताको प्रतिनिधित्व हुने गरी केन्द्रीय कमिटी समावेशी हुनेछ। यसैगरी महाधिवेशनले १५ सदस्यीय अनुशासन आयोग र केन्द्रीय लेखा आयोगको पनि चयन गर्नेछ।"
न्युजिल्यान्डको दोस्रो जित,"दुबई : न्युजिल्यान्डले आईसीसी टीट्वेन्टी विश्वकप क्रिकेटमा दोस्रो जित निकालेको छ। दुबईमा बुधबार भएको खेलमा स्कटल्यान्डलाई १६ रनले पराजित गर्दै न्युजिल्यान्डले दोस्रो जित निकालेको हो। न्युजिल्यान्डले दिएको एक सय ७४ रनको लक्ष्य पछ्याएको स्कटल्यान्टले निर्धारित २० ओभरमा पाँच विकेट गुमाएर एक सय ५६ रन मात्रै बनाउन सक्यो। स्कटल्यान्डका मिखायल लिस्कले सर्वाधिक ४२ रन बनाए पनि टोलीलाई जित दिलाउन सकेनन्। उनले २० बलमा तीन छक्का र तीन चौका हिर्काए। यसैगरी म्याथु क्रसले २७, जर्ज मुन्सेले २२, रिकी बेरिङ्टोनले २०, कप्तान काइल कोट्जरले १७ र कालुम म्याकलोडले १२ रन बनाए। न्युजिल्यान्डका ट्रेन्ट बोल्ट र इस सोधीले दुईदुई र टिम साउथीले एक विकेट हात पारे। यसअघि दुबई अन्तर्राष्ट्रिय क्रिकेट मैदानमा टस हारेर पहिले ब्याटिङ गरेको न्युजिल्यान्डले निर्धारित २० ओभरको खेलमा पाँच विकेट गुमाएर एक सय ७३ रनको योगफल खडा गरेको थियो। न्युजिल्यान्डका लागि प्रारम्भिक ब्याट्सम्यान मार्टिन गप्टिलले अर्धशतकीय पालि खेलेका थिए। आक्रामक ब्याटिङ गरेका उनले ५६ बलमा सात छक्का र ६ चौकाको मद्दतमा ९३ रन बनाए। यसैगरी ग्लेन फिलिप्सले ३३, ड्यारेल मिचेलले १३ र जेम्स निसामले ११ रन बनाए। न्युजिल्यान्डका अन्य खेलाडीले भने दोहोरो अंकमा रन बनाउन सकेनन्। स्कटल्यान्डका ब्याड्ले ह्बिल र सफयान सारिफले दुईदुई विकेट लिए। यस्तै मार्क वाटले एक विकेट हात पारे। विश्वकपमा न्युजिल्यान्डको दोस्रो जित हो। पहिलो खेलमा पाकिस्तानलाई पाँच विकेटले नतिजा सुम्पिएको न्युजिल्यान्डले दोस्रो खेलमा बलियो प्रतिद्वन्द्वी भारतलाई आठ विकेटले पराजित गरेको थियो। स्कटल्यान्डको भने लगातार तेस्रो हार हो।"
"म्यानमार सैनिकद्वारा सयौँ घर र चर्चमा आगजनी, सैनिक अस्पताल आक्रमणमा तालिबान सेनाका मुख्य कमान्डरको मृत्यु","म्यानमार सेनाले सयौँ घर र चर्चमा आगजनी गरेको समाचार बुधबार चर्चामा रह्यो। अन्तर्राष्ट्रिय सञ्चारमाध्यमका अनुसार सेनाले आदिवासीको घर र चर्चमा आगजनी गरेको हो। यसैगरी अमेरिकी राष्ट्रपति जो बाइडेनले रुस र चीनका राष्ट्रपतिको कडा आलोचना गरेको खबर पनि निकै चर्चामा रह्यो। कोप २६ मा सम्मेलनमा उपस्थित नभएको भन्दै बाइडेनले चीन र रुस वातावरण जस्तो गम्भीर मुद्दाबाट टाढिएको आरोप लगाएका हुन्। प्रस्तुत छ, बुधबार चर्चामा रहेका विश्वका केही प्रमुख खबरहरू : बाइडेनद्वारा रुस र चीनका राष्ट्रपतिको आलोचना ग्लास्गो : अमेरिकी राष्ट्रपति जो बाइडेनले रुसी र चिनियाँ राष्ट्रपतिको आलोचना गरेका छन्। २६ औं जलावायु सम्मेलन (कोप २६) मा रुसका राष्ट्रपति भ्लादिमिर पुटिन र चिनियाँ राष्ट्रपति सी चीनफिङ सहभागी नभएको भन्दै बाइडेनले उनीहरूको आलोचना गरेका हुन्। मंगलबार राति कोप २६ समारोहमा बोल्दै बाइडेनले जलवायु एउटा महत्वपूर्ण मुद्दा भएको तर संसारका शक्ति राष्ट्र चीन र रुस त्यस मुद्दाबाट टाढिएको बताएका छन्। स्कटल्याण्डको ग्लास्गोमा अक्टोबर ३१ देखि नोभेम्बर १४ सम्म जारी कोप २६ सम्मेलनमा चीन र रुसका राष्ट्रपति अनुपस्थित छन्। यद्यपि, दुवै नेताले वार्ताका लागि आफ्ना प्रतिनिधि भने सम्मेलनमा पठाएका छन्। बाइडेनले जलवायु जस्तो महत्वपुर्ण सम्मेलनमा चीन र रुस आफ्नो नेतृत्व दिन असफल भएको आरोप समेत लगाएका छन्। जलवायु परिवर्तनलाई सम्बोधन गर्न चीन र रुस दुवै मुलुक असफल भएका छन्, बाइडेनले भनेका छन्, यो सम्मेलनमा दुवै देशका शीर्ष नेता उपस्थित हुन नसक्नु सबैभन्दा ठूलो गल्ती हो। बाहिर आफूहरुलाई विश्वकै नेता भनेर चिनाउन खोज्ने दुवै देशका राष्ट्रपति जलवायु जस्ता महत्वपूर्ण मुद्दाबाट भने टाढिएका छन्। ००० कोप २६ : एक दशकमा ३० प्रतिशत मिथेन ग्यास कटौती गर्न १ सय देश सहमत ग्लास्गो : ग्लास्गोमा जारी २६ औं जलवायु सम्मेलनमा संसारका १ सय मुलुकले मिथेन ग्यास कटौती गर्ने प्रतिज्ञा गरेका छन्। सन् २०३० सम्म ३० प्रतिशत मिथेन ग्यास उत्सर्जन कटौती गर्ने गरी १ सय मुलुकले प्रतिज्ञा गरेका हुन्। करिब सयभन्दा बढी मुलुक सम्मिलित राष्ट्र प्रमुखहरुले एक दशकभित्रमा करिब १ तिहाई मिथेन ग्यास उत्सर्जन कम गर्ने बाचा गरेका हुन्। मिथेन ग्यास उत्सर्जन कटौतीले विश्व तापमान वृद्धि कम गर्न मद्दत पुग्ने विश्वास गरिएको छ। यद्यपि मिथेन ग्यास उत्सर्जनमा ठूलो हिस्सा ओगट्ने भारत, चीन, अष्ट्रेलिया र रुसले भने सो प्रतिज्ञामा सामेल नभएको बताइएको छ। कार्बनडाइअक्साइडपछि मिथेन ग्यासलाई खतरनाक हरितगृह ग्यास मानिन्छ। पृथ्वीको तापक्रम वृद्धिको लागि मिथेन ग्यास प्रमुख जिम्मेवार मानिन्छ। ००० म्यानमार सैनिकद्वारा सयौँ घर र चर्चमा आगजनी चीन : म्यानमार सेनाले आदिवासी समूहका सयौँ घर र चर्चमा आगजनी गरेका समाचार सार्वजनिक भएको छ। म्यानमारको पश्चिमी चीन राज्यको थान्टलाङ टाउनका २ सयभन्दा बढी घरमा सेनाले आगजनी गरेको रेडियो फ्रि एसिया (आरएफए) मा समाचार छ। सेनाले गएको शुक्रबार र शनिबार मात्र २ सयभन्दा बढी घर, होटेल र त्यहाँका चर्चमा आगजनी गरेको स्रोतले रेडियो फ्रि एसियालाई बताएको छ। गत हप्ता सो क्षेत्रमा चीनल्याण्ड डिफेन्स फोर्सका दुई सैनिकलाई अज्ञात समूहले मारेपछि सेनाले आगजनी र यातना दिन थालेको बताइएको छ। राज्य विभागका प्रवक्ता नेड प्राइसले ग्रामीण इलाकामा म्यानमार सेनाको बढ्दो अत्याचार रोक्न अन्तर्राष्ट्रिय निकायले तत्काल कदम चाल्नुपर्ने बताएका छन्। थान्टलाङ टाउनमा करिब १० हजार मानिस बसोबास गर्दै आएका छन्। म्यानमार सेनाले करिब ९ महिनाअघि सैन्य कू लागू गरेको थियो। ००० चीन र उत्तर कोरियाबीच रेल ढुवानी सेवा पुन: सञ्चालन बेइजिङ : चीन र उत्तर कोरियाले रेल ढुवानी सेवा पुन: सञ्चालन गरेका छन्। दुवै देशले महामारी व्यापार अन्त्यको घोषणा गर्दै सोमबारदेखि रेल ढुवानी पुन: सञ्चालन गरेका हुन्। विश्व कोरोना महामारी सुरु भएपछि उत्तर कोरियाले चीनसँगको व्यापार समेत बन्द गरेको थियो। दुवै देशले रेल ढुवानी पुन: सञ्चालन गरेसँगै चीनको डाङडोङयालु नदी सीमा हुँदै उत्तर कोरियाको सिनुइजुसम्म रेल सेवा सञ्चालन हुनेछ। सो सेवा पुन: सञ्चालन भएपछि कोरोना भाइरस र आर्थिक मन्दीका कारण खाद्य संकट सामना गरिरहेको उत्तर कोरियामा सहयता सामग्री पठाउने प्रतिज्ञा चीनले गरेको छ। संयुक्त राष्ट्र संघले हालै जारी गरेको एक रिपोर्टअनुसार उत्तर कोरियामा तत्काल ८ लाख ६० हजार टन खाद्यान्न अभाव छ। ००० सैनिक अस्पताल आक्रमणमा तालिबान सेनाका मुख्य कमान्डरको मृत्यु काबुल : काबुलको सैनिक अस्पतालमा मंगलबार दिउँसो भएको दुई वटा हमलामा तालिबान सेनाका वरिष्ठ कमान्डरको मृत्यु भएको छ। करिब १९ मानिसको ज्यान जाने गरी भएको हमलामा सेनाका वरिष्ठ कमान्डर हम्दुल्लाह मोख्लिसको मृत्यु भएको हो। सेनाका कमान्डर हम्दुल्लाहको जवाफी आक्रमणको क्रममा मृत्यु भएको एएफपीमा समाचार छ। हम्दुल्लाह हक्कानी सञ्जालका मुख्य सदस्य र बद्री कप्र्स विशेष बलका कमान्डर रहेको बताइएको छ। मंगलबार दिउँसो काबुलस्थित अफगानिस्तानकै ठूलो सैनिक अस्पतालमा दुईवटा हमला भएका थिए। सो हमलामा १९ को मृत्यु भएको थियो भने करिब ५० भन्दा बढी घाइते भएका थिए। सो हमलाको जिम्मा बुधबार इस्लामिक स्टेट खोरासान (आइएसके) ले लिएको बताइएको छ। ००० भर्जिनियामा रिपब्लिकनको जित लिजवर्ग : अमेरिकाको भर्जिनिया राज्यमा रिपब्लिकन पार्टीका उम्मेदवारले जित हासिल गरेका छन्। डेमोक्रेट्स प्यानललाई हराउँदै रिपब्लिकनका उम्मेदवार ग्लेन योङकिनले राज्यको गर्भनरका रुपमा जित हासिल गरेका हुन्। अन्तर्राष्ट्रिय सञ्चारमाध्यममा बुधबार बिहान प्रकाशित समाचारअनुसार ५४ वर्षीय योङकिनले सो जित हासिल गरेका हुन्। योङकिनले कोभिड १९ को अन्त्य र जातीय मुद्दालाई प्राथमिकतामा राखेको बताइएको छ। योङकिनको जितसँगै भिक्टोरियामा लामो समयपछि रिपब्लिकनको जित भएको छ। विगतका वर्षहरुमा सो राज्यमा डेमोक्रेट्सहरुले जित हासिल गरेका थिए। ००० पाकिस्तानमा पत्रकारविरुद्ध हिंसा बढ्यो कराची : पाकिस्तानमा पत्रकारविरुद्ध हिंसा बढेको बताइएको छ। पत्रकारहरुमाथि गरिने शारिरीक र मानसिक यातनाका घटना बढिरहेको बताइएको छ। सो हिंसाको विरोधमा त्यहाँका समाचार संगठनलगायतले सरकारविरुद्ध मोर्चा समेत खोलेका छन्। स्थानीय मिडिया डन न्यूजका अनुसार पाकिस्तानको इमरान खान सरकारमा पछिल्लो समय मात्र करिब दुई दर्जनभन्दा बढी पत्रकारहरु गिरफ्तारमा परेका छन्। दर्जनौ पत्रकार एवम् सञ्चारकर्मीलाई सरकार निकट व्यक्तिले शारिरीक र मानसिक यातना दिइरहेका छन्। समाचार निर्देशकहरुको एडिटर्स फर सेफ्टी र पाकिस्तान प्रेस फाउन्डेसन पीपीएफको सामूहिक मञ्चले पत्रकारमाथि हुने दुर्व्यवहार र हिंसाको विरोध गरेको छ भने इमरान खान नेतृत्वको सरकारको कारबाही र अनुसन्धानको लागि माग गर्दै अभियान सञ्चालन गरेको छ। सो अभियान अनलाईन माध्यममार्फत समेत सञ्चालन गरिने बताइएको छ। ००० इजरायलद्वारा सिरियामा क्षेप्यास्त्र प्रहार दमास्कस : इजरायल सेनाले सिरियाको राजधानी दमास्कसनजिकै क्षेप्यास्त्र प्रहार गरेको छ। राजधानी दमास्कसमाथि हमला गर्ने लक्ष्यसहित इजरालयलले बुधबार बिहानै क्षेप्यास्त्र प्रहार गरेको हो। इजरायलको क्षेप्यास्त्र प्रहारबाट भौतिक क्षति भएको सिरियाको सरकारी टेलिभिजनले जनाएको छ। यद्यपि, सो क्षेत्रमा मानवीय क्षतिको विवरण भने प्राप्त नभएको साना न्यूज एजेन्सीले उल्लेख गरेको छ। इजरायलको सुरक्षा बलले भने क्षेप्यास्त्र प्रहारबारे कुनै पनि प्रतिक्रिया जनाएको छैन। करिब तीन दिनअघि इजरायली सेनाले दमास्कस क्षेत्र वरिपरिका विभिन्न स्थानमा बम हमला गरेको बताइएको छ। यसअघि अक्टोबर १४ मा इजरायलको हवाई हमलामा परी सिरियाली सरकारका ९ सैनिकको मृत्यु भएको थियो। संयोजन : अस्मिता खड्का"
म उपसभापतिको उम्मेदवार हुँ : गच्छदार,"विराटनगर : नेपाली कांग्रेसका उपसभापति विजयकुमार गच्छदारले नेपाली कांग्रेसको १४ औं महाधिवेशनमा उपसभापतिको उम्मेदवारी दिने घोषणा गरेका छन्। वर्तमान अवस्थामा पार्टीको उपसभापति रहेकाले अगामी महाधिवेशनमा पनि उपसभापतिमा नै उम्मेदवारी दिने उनले घोषणा गरेका हुन्। विराटनगरमा प्रेस युनियन मोरङले आयोजना गरेको पत्रकार सम्मेलनमा बोल्दै उनले भने, 'आफूले पार्टी एकीकरण गरेर उपसभापति बनेको हुँ, सबै सझा उम्मेदवारको रुपमा फेरि उपसभापति हुन्छु।' उनले पार्टीमा अहिले गुट उपगुट बढिरहेकाले सबै गुटको चाहनामा नै उपसभापतिमा उम्मेदवारी दिने बताए । 'म कांग्रेसलाई बलियो बनाउन आएको हुँ', उनले भने, 'सबै गुटले उपसभापति बनाएर कांग्रेसलाई बलियो बनाउन सहयोग गर्ने छ।' पार्टीको विधान, नियमावली र निर्देशिकालाई पन्छाएर खासखास व्यक्तिको रुची र छनौटलाई अधार बनाएर स्थानीय तहमा नेतृत्व चयन गरेको प्रति असन्तुष्टि व्यक्त गरे। गच्छदारले विधानविपरित खास व्यक्तिको रुचीमा चयन गरिएको स्थानीय तहको नेतृत्वलाई सर्वस्वीकार गर्न नसकिने बताए। आफ्नै कार्यकर्तालाई काखापाखाको पूर्वाग्रही व्यवहारप्रति असन्तुष्ट बढ्दै गएको उनको भनाइ छ। विधान मिचेर काखापाखाको व्यवहार भएको आरोप लगाएका गच्छदारले विधानविपरित जाँदा कांग्रेस बलियो नहुने बताए। नेतृत्व चयन प्रक्रियाप्रति असन्तोष र गुनासो पनि उत्तिकै प्रकट भइरहेको छ, उनले भने, पार्टीको विधान, नियमावली र निर्देशिकालाई एकातिर पन्छाएर खासखास व्यक्तिको रुचि र छनौटलाई आधार मानेर स्थानीय तहमा नेतृत्व चयन गरिएको देखिन्छ। उनले नेपाली कांग्रेसको वर्तमान विधान, नियमावली र निर्देशिका नै एकाङ्गी, खास उद्देश्यबाट प्रेरित र पूर्वाग्रही रहेको भनेर गरिँदै आएको विरोधको पुष्टि भएको देखिएको बताए। खास समूहलाई लक्षित गरी जथाभावी चलाइँदा पार्टीको विधानको स्वरुप नै आज उँटजस्तो बन्न पुगेको भनेर स्थानीय नेता कार्यकर्ताले टिप्पणी गरेको सुन्नु परिरहेको अवस्था छ, गच्छदारले भने, कुनै स्वार्थ समूहको निहीत स्वार्थमात्र पूरा हुने गरी विधान, नियमावली र निर्देशिका संशोधन हुँदा त्यसले सिंगो पार्टीलाई हानी गरिरहेको भन्ने कुरातर्फ नेतृत्व वर्ग अकर्मन्य र उदासीन भइरहेको पाइएको छ। आफ्नो स्वार्थ अनुकूलका प्रावधान विधानमा अनावश्यक तवरले राखिएर निष्ठावान कार्यकर्तालाई पार्टीको तहगत निर्वाचनमा भाग लिनबाट वञ्चित गर्ने उद्देश्यले विधानमा राखेको व्यवस्था पार्टी पंक्तिभित्र अत्यन्त नै आलोचनाको विषय बनेको बताए। गहिरो बन्दै गएको गुटबन्दीले पार्टीलाई दिनदिनै कमजोर बनाउँदै लगेको पक्षलाई बिर्सन मिल्दैन,उनले भने, विद्यमान विधानलाई व्यापक छलफलबाट परिमार्जन गरिएन भने यसले गुटबन्दीको समस्यालाई थप गहिरो बनाउँदै लाने निश्चित छ। जसले पार्टीलाई कदाचित पनि हित गर्ने छैन।' उनले पार्टीको निर्वाचन गर्दा सभापति र केन्द्रीय सदस्यको निर्वाचन एकैचौटी सम्पन्न गर्ने वैधानिक व्यवस्था गर्नु पर्ने माग समेत गरे । निर्वाचित केन्द्रीय सदस्यहरु मध्येबाट केन्द्रीय कार्यसमितिको निर्णय अनुसार पदाधिकारीको नियुक्त हुने प्रावधान राखिनु पर्ने उनले बताए ।"
राजनीतिक आडमा टिक्ने प्रयास गरे झन् घातक,"काठमाडौं :कानुन व्यवसायीहरुले प्रधानन्यायायाधीश चोलेन्द्रशमशेर जबराकै कारण न्यायीक क्षेत्र धुमलिएको आरोप लगाएका छन् । उनीहरुले प्रधानन्यायाधीशले न्यायालयको कुर्सीमा बस्ने सबै आधारहरु समाप्त भइसकेको समेत बताएका छन्। अधिवक्ता टीकाराम भट्टराईले प्रधानन्यायाधीश जबरालाई निकासको बाटो रोजेर राजीनामा दिनुपर्ने १२ कारण खुलाएका छन् । नेपाल बारमा बुधबार विरोध सभापछि भएको प्रदर्शनमा भट्टराईले भने, नैतिक र भौतिकरूपले प्रधानन्यायाधीशज्यूले चुनाव हारिसक्नुभएको छ । देशभरका अदालतमा बाक्सा राखौं । १९ जना न्यायाधीशका बीचमा त्यो बाक्सा राखौं । उहाँको चुनाव क्षेत्र कानुन व्यवसायी र १९ जना न्यायाधीश हो। पारदर्शीरुपमा पेशी नतोकेर स्वेच्छिक पेशी तोकेको, न्यायमा अवरोध सिर्जना गरेको, सहकर्मी न्यायाधीशको विश्वास गुमाएको, न्यायीक विचलनलाई प्रोत्साहन गरेका कारण पनि प्रधानन्यायाधीशले राजीनामा दिनुपर्ने अधिवक्ता भट्टराईको तर्क छ । उनले प्रधानन्यायाधीश जबराले न्याय प्रशासन र न्याय सम्पादन स्वच्छ ढंगले चलाउन नसकेको, विचौलियाको दबाब र प्रभाव हटाउन नसकेको, शक्तिको आडमा राजनीति गरेको, नियुक्ति र सरूवामा भूमिका खेलेको, भ्रष्टाचार र बेथिति मौलाएको, स्वार्थ बाझिएका मुद्दा आफै हेरेको, आफन्त र निकटलाई प्रोत्साहित गरेको कारण पनि राजीनामा दिनुपर्ने बताए । वरिष्ठ अधिवक्ता कुमार शर्मा आचार्यले प्रधानन्यायाधीशले विश्वास गुमाएको बताए । उनले भने, 'सम्माननीयज्यू तपाईंप्रति हाम्रो विश्वास छैन । जे भन्नुहुन्छ गर्नु हुँदैन । तपाईं अब हामीसँग खेल्न पाउनु हुन्न । तपाई जति बस्नुहुन्छ त्यति तपाईंको क्षयीकरण हुँदै जान्छ । नेपाल बार एसोसिएसनका उपाध्यक्ष रक्षा बस्यालले प्रधानन्यायाधीशले राजीनामा नदिँदासम्म आन्दोलन नरोकिने बताइन् । अधिवक्ताहरुले प्रधानन्यायाधीशले नेताको भाषा बोलेको आरोप लगाएका छन् । अधिवक्ता अर्जुन महर्जनले न्यायापालीकाका व्यक्तिले कार्यपालिकामा भाग खोज्नु लज्जास्पद भएको बताए । उनले भने, अब हामी सहेर बस्दैनौं । न्यायापालीकाको गरिमा जोगाउन उहाँले निकास दिनुको विकल्प छैन । राजनीतिक बलमा टिक्ने प्रयास गरे झन घातक हुन सक्छ । अधिवक्ता चुडामणि पौडेलले अहिलेको आन्दोलन न्यायमा सहज पहुँचको निम्ति गरिएको आन्दोलन भएको बताए। उनले भने, २३ गतेदेखि थप कार्यक्रम गर्छौ । बिदा अवधिभर सम्मानजनक बहिर्गमन गर्नुस् । उनले न्यायालयको नेतृत्वले न्यायाधीश हरिकृष्ण कार्किले तयार पारेको प्रतिवेदन कार्यान्वयन नगर्नु गम्भीर चासोको विषय भएको बताए । यस्तै, नेपाल बार थप आन्दोलन गर्ने योजनामा छ । नेपाल वार एसोसिएसनले तिहार लगत्तै ९० बार एकाइसँग भर्च्युअलमार्फत् अन्तक्रिया गर्ने र सो छलफलबाट आएको निष्कर्षका आधारमा आन्दोलनका कार्यक्रम सार्वजनिक गर्नेछ । बारले पहिलो चरणमा सर्वोच्च अदालतमा बेन्च बहिष्कार गरेको छ भने कालोपट्टी बाँधेर प्रत्येक दिन सर्वोच्च अगाडि विरोधसभा गरेको छ । न्यायाधीशहरुले समेत प्रधानन्यायाधीशलाई निकास दिन माग गरेका छन् । तर, प्रधानन्यायाधीशले सडकबाट आन्दोलन गर्दैमा राजीनामा नदिने बरु वैशाखसम्म सम्मानजनक बहिर्गमनको प्रस्ताव न्यायाधीशहरुलाई सुनाएका छन् । सर्वोच्च अदालतमा आन्दोलन हुँदा सेवाग्राहीहरु मर्कामा परेका छन् भने मुद्धाहरुको सुनुवाई चुस्त गतिमा हुन नसकेको अवस्था छ। बारका महासचिव लीलामणी पौडेलले यो आन्दोलन नरोकिने बताए । उनले भने,अब हामी नयाँ रणनीति बनाउँछौं। त्यसका लागि बारका सबै एकाइसँग थप छलफल गर्छौं। प्रधानन्यायाधीश लचिलो : सम्मानजनक बहिर्गमनको प्रस्ताव प्रधानन्यायाधीशको राजीनामा माग्दै सर्वोच्चमा वकिलहरुको धर्ना प्रधानन्यायाधीश जबराले भने: वैशाखसम्म काम गर्न दिनुहोस् प्रधानन्यायाधीशले तोके ६ इजलास, विरोध भने कायमै प्रधानमन्त्री विदेश रहेकोले प्रधानन्यायाधीशबारे आधिकारिक धारणा आउन सकेन : मन्त्री श्रेष्ठ"
प्रगतिशील माविलाई ज्योति विकास बैंकककाे सहयाेग,"काठमाडौं : ज्योति विकास बैंकले विदुर ३, खड्गभन्ज्याङ (नुवाकोटस्थित श्री प्रगतिशील माध्यमिक विद्यालयलाई बैंकको सामाजिक उत्तरदायित्वअन्तर्गत रहेको हाम्रो विकास प्रवर्द्धन कोषमार्फत विद्यालयको सूचना प्रविधि प्रवर्द्धन परियोजनालाई कम्प्युटरहरु प्रदान गरेको छ। विद्यालयमा आयोजित कार्यक्रममा ज्योति विकास बैंकको तर्फबाट बैंकका नायब महाप्रबन्धक सुशील कुमार शर्मा, सहायक महाप्रबन्धक रामहरि आचार्य र बैंकका नुवाकोट र धादिङ क्षेत्रका प्रमुख मोहनराज गिरिले प्रगतिशील माध्यमिक विद्यालयका प्रध्यानाध्यापक शालिग्राम गजुरेललाई कम्प्युटरहरु हस्तान्तरण गरेका हुन्। बैंकले विद्यालयमा अध्यनरत विद्यार्थीहरुमा सूचना प्रविधि सम्बन्धी सिपको विकास गर्न, विधार्थीहरुमा प्रयोगात्मक सिप तथा धारणाको विकास गर्नुका साथै गुणस्तरीय आधारभूत शिक्षामा टेवा पुर्याधउने हेतुले सो विद्यालयको सूचना प्रविधि प्रवर्द्धन परियोजनालाईसहयोग गरेको हो। नेपाली समाजमा स्थानीय तहमा सुषुप्तरुपमा रहेका सम्भावनाहरुको पहिचान गरी त्यस्ता सम्भावनाहरुलाई उजागर गर्नको लागि सहयोगी बन्ने मूल उद्देश्यबाट निर्देशित 'हाम्रो विकास प्रवर्द्धन कोष' मार्फत ज्योति विकास बैंकले विभिन्न सामाजिक संस्थात नागरिकहरुसँग प्रत्यक्ष रुपमा जोडिए र सामाजिक उत्तरदायित्व सम्बन्धी कार्यहरु गर्दै आएको छ। ज्योति विकास बैंकले हाल १०५ शाखा कार्यालय, १ एक्सटेन्सन काउन्टर तथा ६२ वटा एटिएम मार्फत सेवा उपलव्ध गराउँदै आईरहेको छ।"
एमालेले माधव नेपालको पार्टीलाई महाधिवेशनमा नबोलाउने,"काठमाडौं : नेकपा एमालेको चितवन १० औं महाधिवेशनमा नेकपा एकीकृत समाजवादीलाई आमन्त्रण नगर्ने भएको छ । महाधिवेशन सन्दर्भमा आयोजना गरिएको पत्रकार सम्मेलनमा पार्टी एवं प्रचार विभाग प्रमुख योगेश भट्टराईले नेकपा एसलाई अवैध गर्भाधारण गरेको पार्टीको संज्ञा दिँदै त्यसलाई नबोलाउने बताएका हुन्। उनले कतिपय दलको पहिचान र ठेगाना पनि स्पष्ट नभएको समेत बताए । प्रमुख राजनीतिक दलहरुलाई आमन्त्रण गर्छौं, 'उनले भने, 'कतिपयको पहिचान र ठेगाना स्पष्ट छैन। अवैध सम्बन्धबाट गर्भधारण गरेका समूहलाई हामीले बोलाउँदैनौं। मुलुकका प्रमुख राजनीतिक दल तथा मित्रराष्ट्रहरुका दलका प्रतिनिधिलाई बोलाउने निर्णय गरेको उनले बताए । एमालेले १० औ महाधिवशेनलाई केन्द्रीत गरेर बुधबार पहिलो पत्रकार सम्मेलन गरेको हो। नेकपा (एमाले) को दशौं राष्ट्रिय महाधिवेशन यही २०७८ मंसिर १०१२ गतेसम्म चितवनमा हुँदैछ। महाधिवेशनको मूल नारा दक्षिणपन्थी अवसरवाद र संगठनात्मक अराजकतालाई परास्त गरौं, जबजको मार्गदर्शनमा समाजवादको आधार निर्माण गरौं भन्ने छ।"
सामान्य अंकले बढ्यो नेप्से: ६ अर्ब ५५ करोडको कारोबार,"काठमाडौं : बुधबार नेप्से परिसूचक सामान्य अंकले बढेको छ। यसदिन नेप्से ५२२ अंकले वृद्धि भएर २८ सय ४८८४ विन्दुमा अडेको छ। २२९ कम्पनीको ९९ लाख ९५ हजार ५२२ कित्ता सेयर ६ अर्ब ५५ करोड ३० लाख ५९ हजार १५२ रुपैयाँमा किनबेच भएको छ। मंगलबारको तुलनामा यसदिन कारोबार रकम घटेको हो। नेप्से सामान्य अंकले बढेपनि सेन्सेटिभ इण्डेक्स भने ०५२ अंकले घटेको छ। कारोबारमा आएका १३ समूहमध्ये ४ समूहको परिसूचक ओरालो लागेको छ। होटल तथा पर्यटक, निर्जीव विमा, जीवन विमा, लगानी समूहको परिसूचक घट्दा अन्य ९ समूहको बढेको हो। यसदिन तीनवटा कम्पनीको सेयरमूल्यमा सकारात्मक सर्किट लागेको छ। महालक्ष्मी विकास बैंकको परिसूचक सर्वाधिक १० प्रतिशतले बढ्दा आइसिएफसी फाइनान्स र साहस उर्जाको ९९९ प्रतिशतले वृद्धि भएको छ। कारोबार रकमका आधारमा नविल बैंक शीर्षस्थानमा रह्यो। यस कम्पनीको १ अर्ब १७ करोड ९७ लाख रुपैयाँ बराबरको सेयर खरिदबिक्री भयो।"
दराजको एकदिने भव्य सेल : ११११ मा ५ करोडको छुट र मोटरसाइकल उपहार,"काठमाडौं : अलिबाबा समूहको दराज अनलाइन सपीङले वर्षकै सबैभन्दा ठूलो एकदिवसीय सेल समापन हुने जनाएको छ। काठमाडौं मेरियट होटलमा पत्रकार सम्मेलन गरि ११ लाख उत्पादनहरूमा ५ करोडसम्मको छुट, ११ जनालाई टिभिएस रेडर मोटरसाइकल जित्ने अवसर, र अन्य धेरै अफरका साथ दराज एपमा कात्तिक २५ (नोभेम्बर ११) को दिन सुरु भएर २४ घण्टामा समापन हुने जनाएको हो। दराज प्रयोगकर्ताहरुलाई भव्य सेलमा भव्य मनोरन्जन र धेरै उपहारहरु जित्ने अवसर प्रदान गर्न चर्चित मिडिया व्यक्तित्व सुरज सिंह ठकुरी, मालभिका सुब्बा र ११ चर्चित सेलिब्रेटीहरू साथ दराज एपमा ११११ ग्रान्ड गाला लाइभ प्रत्यक्ष प्रसारण गर्नेछन्। कार्यक्रममा मुख्य वक्ताका रुपमा दराजका प्रबन्ध निर्देशक लिनो अहलेरिङ ,चिफकमर्सियल अफिसर टेम्पल प्याकुरेल, पेमेन्ट र पार्टनरशिप प्रमुख अरुण फुयाल, र प्रमुख ग्राहक अधिकृत सम्झना सुवेदी रहेका थिए भने प्रमुख सञ्चारकर्मी र लोकप्रिय व्यक्तित्वहरूले अतिथिको रूपमा आफ्नो उपस्थिति राखेका थिए। कार्यक्रममा मुख्य वक्ताहरुले अहिलेसम्मकै सबैभन्दा ठूलो ११ ११ आयोजना गराउने दराजको तयारीको बारे जानकारी गराएका छन्। यो वर्षको 'मेगा गिभ अवे' सबैभन्दा भव्य हुनेछ। हामी हाम्रा विशेष साझेदार टिभीएससँग मिलि ११ भाग्यशालीहरूलाई टिभीएस रेइडर मोटरसाइकल प्रदान गर्दैछौं। हामी यसका लागी धेरै उत्साहित छौं। दराजका पेमेन्ट र पार्टनरशिपको प्रमुख अरुण फुयालले कार्यक्रममा भने। उनले ११११ का लागी १५ साझेदार बैंकहरुले अनलाइन कार्ड पेमेन्टमा थप १५ प्रतिशत छुट दिने जसमा डेबिट कार्डमा अधिकतम रु ३ हजार र क्रेडिट कार्डमा अधिकतम रु ३,५०० रहेको जनाए। साथै ईसेवा र आईएमइ पेले पनि विशेष छुट दिने र यति मात्र नभई, ग्राहकहरुले ४ साझेदार बैंकका क्रेडिट कार्डमार्फत ० प्रतिशत ब्याजमा मासिक किस्ता योजना लियी चाहिएको समान खरीद गर्न सक्नेपनि जानकारी गराए।"
उदयपुर सिमेन्ट उद्योगले अघि सार्यो नयाँ योजना,"उदयपुर : सरकारी स्वामित्वमा रहेको देशकै सबैभन्दा ठुलो उद्योग उदयपुर सिमेन्ट उद्योगले उत्पादन क्षमता वृद्धिका लागि दुई नयाँ योजना अघि सारेको छ। पुराना मेसिन र प्रविधिबाट सञ्चालन हुँदै आएको उद्योगले क्षमताअनुरुप सिमेन्ट उत्पादन गर्न नसकेपछि व्यवस्थापन पक्षले नयाँ प्रविधि भित्र्याई पुर्ण क्षमतामा सञ्चालन गर्ने योजना अघि सारेको हो। कतिपय मेसिन र प्रविधि झण्डै तीन दशक अघिकै रहेकाले उत्पादनमा क्रमश हस आउन थालेपछि मर्मत संभार तथा अपग्रेडिङ्ग अभियानअन्तर्गत नयाँ योजना अघि सारेको महाप्रवन्धक गोपीकृष्ण न्यौपानले बताए। क्लिन सेलमा आएको खरावीलाई परिवर्तन गर्ने र रिइन्फोर्समेण्ट सस्पेन्सन प्रिहिटर सिष्टम जडान गर्ने गरी उद्योगले नयाँ योजना अघि सारेको हो। त्यसका लागि उद्योगले फागुन १५ गतेभित्र सम्पन्न गर्ने गरी २० मिटर क्लिन सेल फेर्न टेण्डर प्रक्रियाद्वारा सम्झौता गरिसकेको उनले बताए। त्यसैगरी रिइन्फोर्समेण्ट सस्पेन्सन प्रिहिटर सिष्टम जडान गर्न अन्तिम अध्ययन गर्न कन्सल्टेण्ट (विज्ञ) नियुक्तिको प्रक्रिया पूरा गरेको उनले बताए। दुबै नयाँ योजना चालु आर्थिक वर्षभित्र सम्पन्न गर्ने गरी सञ्चालक समितिले बजेट पारित गरीसकेको छ। पारित वजेट निकासाका लागि उद्योग मन्त्रालयमार्फत अर्थ मन्त्रालयमा सिफारिस भएको उद्योगका प्रवक्ता लक्ष्मण पोखरेलले बताए। अर्थ मन्त्रालयले ऋण सहयोग स्विकृति दिए लगत्तै दुबै प्रविधि जडान हुने र उद्योगले गतिलिने उनको भनाई छ। नयाँ प्रविधि जडानका लागि गरिएको प्रारम्भिक अध्ययनले हालको दैनिक क्षमता ८ सय बाट ११ सय मेट्रिकटन पुग्ने देखाएको छ। पुरानो मेसिन मर्मतसम्भार गरी चलाउँदा समस्या आईरहने भएकाले सुधारका योजना अघि सारिएको उनको भनाई छ। महाप्रबन्धक न्यौपानेले भने, पुरानो मेसिन मर्मत गरेर चलायो, दुई दिन बित्न नपाउँदै अन्य समस्या आउँछ, उद्योग सञ्चालन भन्दा पनि मर्मतसम्भारमै दिन बित्न थालेपछि नयाँ योजना अघि सारिएको हो। नयाँ प्रविधि भित्र्न साथ उद्योगको पुरानो लयलाई समात्दै अझ उत्पादनमा वृद्धि हुन सक्ने संकेत देखिएको छ,उनले भने, यही अवस्थामा सञ्चालन गर्ने हो भने ढिलोछिटो एउटा सरकारी उद्योग टाट पल्टने अवस्था छ, त्यसैले भएको स्रोतसाधनको अधिकतम प्रयोग गर्न खोजिएको हो। मर्मतसम्भार र क्षमता विस्तारबाट उत्पादनमा हुने वृद्धिले उद्योगको आर्थिक स्थिति सुदृढ भइ निकट भविष्यमा अवकाश हुने कर्मचारीहरुले उत्पान तथा औषधि उपचार, सामाजिक कार्य, उदयपुरको विकास निर्माणमा समेत टेवा पुग्ने उनले बताए। एकातर्फ मर्मतसंभार खर्च वृद्धि र अर्कोतर्फ ब्रेकडाउनको समय बढी भएका कारण दैनिक ८ सय मेट्रिकटन उत्पादन क्षमता रहेको उद्योगले औषतमा वार्षिक ३ सय मेट्रिकटनको हाराहारीमा उत्पादन गर्दै आएको महाप्रबन्धक न्यौपानेले बताए। उनले भने, नियुक्ती भए लगत्तै उद्योग प्रवेश गर्दा उद्योग सञ्चालन गर्न कठिनाई थियो तर सबैको साथसहयोगले पहिलो ६ महिना उत्पादित सिमेण्ट बिक्री गर्दै आर्थिक स्थिति सुधार गर्न सफल भए। क्षमता अनुसार उद्योग सञ्चालन नहुँदा उद्योगलाई दैनिक आर्थिक व्यवहार थपिदै गएको छ। लक्ष्यअनुसार उत्पादन नहुँदा उद्योगबाट सेवानिवृत भएका कर्मचारीको उपदान, औषधि उपचार लगायतको सेवासुबिधा उपलब्ध गराउनसमेत असहज भएको प्रवक्ता पोखरेलले बताए। अवकाश कर्मचारीलाई २ करोड २३ लाख भुक्तानी आर्थिक संकटकाबीच उद्योगले पछिल्लो समय अवकास प्राप्त कर्मचारीलाई उपदान वापत २ करोड बढी रकम भुक्तानी गरेको छ। सेवानिवृत भएको ६ महिनासम्म पनि पाउने सुविधा नपाएको गुनासो बढ्न थालेपछि उद्योगले भर्खरै २ करोड २३ लाख भुक्तानी गरेको हो। वर्षेनी कर्मचारीको उपदान र औषधि उपचार कोषमा जम्मा गर्नुपर्ने रकम यसअघिका महाप्रबन्धकहरुले नियमित जम्मा नगरिदा अवकाश प्राप्त कर्मचारीलाई भुक्तानी दिन समस्या भएको प्रवक्ता पोखरलले बताए। एकातर्फ नियमित खर्च व्यहोर्नुपर्ने र अर्कोतर्फ पुरानो दायित्व भुक्तानी एकैसाथ गर्नु पर्नेदायित्व सृजना भएपछि केहि समस्या भएको हो अव हामी यसलाई नियमित गर्ने तर्फ अघि बढिसकेको उनले बताए। न्यौपाने नियुक्त हुन अघि अवकास प्राप्त २१ जना कर्मचारीको उपदान बापत ५ करोड ५४ लाख ९३ हजार ५ सय २० रुपैयाँ र औषधी उपचारवापत १ करोड ५० लाख ३५ हजारगरी कुल ७ करोड ५ लाख २९ हजार बाँकी रकम भर्खरै भुक्तानी गरिएको उनले बताए। कोष बाहेक उद्योगले दिनुपर्ने बिदा मुआब्जा वापत ७२ लाख ५८ हजारसमेत भुक्तानी भैसकेको उनले बताए। पछिल्लो समय उमेर हदका कारण अवकास हुने कर्मचारीको संख्या ह्वात्तै बढेको छ। महाप्रबन्धक न्यौपाने नियुक्त हुनु पूर्वका कर्मचारीलाई भुक्तानी गर्नुपर्ने भएका कारण पछिल्लो समय अवकाश प्राप्त कर्मचारीले भुक्तानी पाउन सकेका छैनन्। पोखरेलले भने, पछिल्लो समयमा अवकाश प्राप्तमध्ये मृत्यु भएका ३ जनाको हकमा उपदान, औषधी उपचारको लागि १ करोड ५ लाख ४३ हजार र अन्य १८ जना कर्मचारीको औषधी उपचारवापत १ करोड १८ लाख गरि कुल २ करोड २३ लाख मंगलबार भुक्तानी गरिएको हो। बाँकी उपदानको हकमा रकम व्यवस्थापन गर्दै जेष्ठताका आधारमा क्रमशः भुक्तानी गर्दै जाने नीति लिएको उनले बताए। उद्योग परिषरमा मन्दिर स्थापना यसैबिच उद्योग परिषरमा उद्योगका कर्मचारीहरुले आफ्नै परिश्रमबाट तयार गरेको बाबा विश्वकर्माको मन्दिरको महाप्रबन्धक न्यौपानले उद्घाटन गरेका छन्। देशकै गौरवको उद्योग भएकाले अवलोकन गर्नका लागि जिल्ला वाहिरबाट पनि आउने भएकाले पर्यटक आकर्षित गर्ने गरी कार्यक्रम अघि सारिएको उद्योगले जनाएको छ। त्यसका लागि सरसफाइ, संरक्षण र सम्वर्धन फुलवारी, स्मारिका नजिकमा राष्ट्रिय झण्डा फहराउने काम भैसकेको उनले बताए। उद्योगलाई आकर्षक बनाउनका लागि जिर्णोदार गरी पूनर्जीवन दिने, उत्पादन क्षमता बढाएर आर्थिक सवलीकरण तर्फ उन्मुख हुने नीति लिइएको छ।"
"पुल बन्यो, बनेन बाटो","नुवाकोट : विकासमा स्थानीयवासीको आवश्यकतालाई व्यवस्थापन गर्न नसक्दा नुवाकोटमा बनेको एउटा पक्कि पुल विवादमा परेको छ। पुल बनेको दुई वर्षमासमेत त्यसलाई छिचोल्ने बाटो नबन्दा विकासले गिज्याइरहेको छ। नुवाकोटको केउरेनीमा त्रिशूली नदीमाथि अजंगको लामो पक्कि पुल बनेको छ। सो पुल त्रिशूलीदेवीघाटगल्छी सडकमार्ग भएर यात्रा गर्ने सकैको आकर्षणको केन्द्र बनेको छ। यद्यपि, पुल बनेको दुई वर्षमासमेत पुलबाट आवतजावत गर्नका लागि मोटरबाटो बनेको छैन भन्दा जोसुकैलाई पनि आश्चर्य लाग्नसक्छ। नुवाकोटको वेलकोटगढी नगरपालिकाको केउरेनी र धादिङको गल्छी गाउँपालिकाको फोस्रेटार जोड्ने सो पुल त्रिशूली नदीमाथि निर्माण गरिएको हो। पुल निर्माण भएपछि दुवै जिल्लावासीलाई आवतजावतमा पक्कै सुविधा भएको छ। तर, पुल छिचोलेर जाने मोटरबाटो नहुँदा सर्वसाधारणको बारी हुँदै यात्रा गर्नुपर्ने वाध्यता छ। नेपाल सरकारले १५ करोड ११ लाख ३५ हजार रुपैयाँको लागतमा सात वर्ष लगाएर सो पुल निर्माण गरेको हो। दुई वर्ष अगाडि बन्दै गरेको अवस्थामा पुल हावाहुरीले भत्काएको थियो। वर्षौं लगाएर बनाएको पुलको पारीपट्टि मोटरबाटो नै नभएको हाल आएर स्थानीयवासी तथा जनप्रतिनिधिले वल्ल जानकारी पाए। सो पुलले धादिङवेसीबाट मलेखु नपुगी गल्छी हुँदै काठमाडौं पुग्न २२ किलोमिटर छोटो हुने स्थानीयवासी बताउँछन्। एकसय ९१ दशमलव आठ मिटर लम्बाइको मोटरेवल पुलमा पाँच वटा स्पान संख्या रहेको छ। तर, पक्कि पुलको पारीतर्फ मोटर हिँड्नका लागि बाटो नै नभएको आफूहरुलाई पछि मात्रै जानकारी भएको स्थानीय उपभोक्ता लवराज खतिवडाले बताए। आफूहरुले पुल निर्माण हुन थालेका बेला पहिले नै डिभिजनल सडक कार्यालय नुवाकोट र निर्माण पक्षले पुलको पश्चिमतर्फ बाटो नभएको विषयमा जानकारी गराउँदा कुनै चासो नदिएका कारण हाल समस्या आएको उनको भनाई छ। सम्वन्धित निकायले छिट्टै बाटोमा पर्ने स्थानीवासीको जग्गा मुआव्जा वितरण गरेर रेखाङ्कन गर्नु पर्ने खतिवडाको भनाई छ। स्थानीय ६ घरपरिवारको डेढदेखि दुई रोपनी जग्गा मोटरबाटाका लागि अधिग्रहण गर्नुपर्ने छ। स्थानीय चलनचल्तीको मूल्य अनुसार सो स्थानको जग्गाको प्रति आना आठ लाख रुपैयाँ मूल्य पर्ने स्थानीयको भनाई छ। पुलको आसपासमा स्थानीयवासीको साँढे दुई सय मिटरभित्रको जग्गा अधिग्रहण गरेर मात्रै बाटो निर्माण गर्नुपर्ने स्थानीयको माग रहेको अर्का उपभोक्ता रुद्र खतिवडाले बताए। स्थानीयवासीले तत्काल सो माग पुरा गर्नु पर्ने बताएका छन्। माग पुरा नभएमा पुलमा यातायात नै अवरोध गर्ने चेतावनी स्थानीयले दिएका छन्। अर्का स्थानीयवासी कृष्णकुमार खतिवडा पुल बन्नु अगाडि पहिचान गरेर बाटो बनाइसक्नु पर्नेमा त्यसो नगरिदा स्थानीयवासी मर्कामा परेको बताएका छन्। यस सम्वन्धमा डिभिजनल सडक कार्यालय नुवाकोटका प्रमुख अमृतमणि रिमालले पुलका कारण स्थानीयलाई समस्या नभई सहयोग गर्नु पर्नेमा आफुहरु सकारात्मक रहेको बताउँछन्। उनले आफूले यस विषयमा अध्धयन सुरु गरिसकेको र एप्रोच सडक बनाएकोमा काम पुरा हुन वाँकी रहेको हुन सक्ने बताए।"
एमाले महाधिवेशन वैचारिक शुन्यताको होइन : योगेश भट्टराई,"काठमाडौं : नेकपा एमालेको १० औं महाधिवशेनले विधान महाधिवशेनबाट पारित राजनीतिक प्रतिवेदन, संगठनात्मक प्रस्ताव र विधान प्रस्तावको अपनत्व ग्रहण गर्ने छ। सचिव एवं एमाले प्रचार विभाग प्रमुख योगेश भट्टराईले विधान महाधिवेशनबाट सर्वसम्मत ढंगबाट पारित भएका तीन वटै दस्तावेजको राष्ट्रिय महाधिवेशनले अपनत्व ग्रहण गर्ने स्पष्ट पारे। महाधिवेशनको उद्घटन सत्रपछि तीन वटै प्रस्ताव टेबल हुनेछन् । ती प्रस्तावको महाधिवशेनले अपनत्व ग्रहण गरेपछि नेतृत्व चयनको प्रक्रिया सुरु हुनेछ, उनले भने। उनले वैचारिक शुन्यताको महाधिवेशन नभएको बताए। 'यो वैचारिक शुन्यताको महाधिवेशन होइन, दुई वटै महाधिवशेन एउटै हो', उनले भने, 'विधान महाधिवेशनको राष्ट्रिय महाधिवेशन अपनत्व ग्रहण गरिनेछ।' उनले राष्ट्रिय महाधिवेशनको मुल कार्यभार नेतृत्व चयन नै भएपछि विधान महाधिवेशन र राष्ट्रिय महाधिवशेनका बीचमा कुनै नयाँ विषयवस्तु आएमा समेट्न सकिने उनको भनाइ छ। विधान महाधिवेशनले पारित गरेका राजनीतिक, सांगठानिक तथा विधानसम्बन्धी व्यवस्थाको बुझाइमा एकरुपता कायम गर्दै तिनको वैचारिक, राजनीतिक तथा सांगठानिक जगमा एमाले थप सुदृढ र एकताबद्ध गर्न दसौं राष्ट्रिय महाधिवेशनले ठोस रुपमा मार्गदर्शन गर्ने उनले बताए।"
झिनियाँ रोटी लोकप्रिय बन्दै,"तानसेन : तिहारको आगमनसँगै पाल्पामा झिनियाँ रोटीको व्यापार बढेको छ। गत वर्ष कोभिड संक्रमणको कारण ठप्प रहेको झिनियाँ टोटीको व्यापार यस वर्ष संक्रमण दर कम भएसँगै उपभोक्ताहरु बजार निस्किएका छन्। यसपछी बजारमा झिनियाँ रोटीको व्यापार बढेको हो। तिहारमा रोटीको परिकारलाई शोभायमान बनाउन झिनियाँ रोटी मिसाउने प्रचलन बढेको छ। तिहारको आगमनसँगै तानसेनको गल्लीगल्ली र चोकचोकमा झिनियाँ रोटीले ढाकेको छ। तानसेन बजारमा झिनियाँ रोटी खरिद विक्रि गर्नेहरुको भिडभाड बढेको छ। तानसेन बजारमा सबै पसलमा विभिन्न रङ्गका भिनियाँ रोटी राखिएका छन्। रोटीको पर्वको रुपमा परिचित तिहारमा घर घरमा झिनियाँ रोटी नपाके रोटीका परिकार नै अपुरो हुन थालेको छ। तानसेन बजारको नेवारी समुदायमा मात्र बढी चलन चल्तीमा रहेको झिनियाँ टोटी आजकल अन्य समुदायमा पनि लोकप्रिय बन्दै गएको छ। देखिँदा पनी राम्रो, रङ्गी विरङ्गी, पकाउन पनि सजिलो, सबैले रुचाउने भएकोले तिहारमा झिनियाँ रोटी पकाउदै आएको तानसेनकी लक्ष्मी गिरीले बताईन। केही घर बस्तीमा मात्र सिमित रहेको झिनियाँ रोटी पछिल्लो समय देशभरी लोकप्रिय बन्दै गएको छ। तिहारको समयमा हरेक नेपालीको घरघरमा सप्तरंगी झिनियाँ रोटी भएन भने रोटीको परिकार नै अपुरो हुने गरेको छ। झिनियाँ रोटीको लागी चामल पिसेर मिसिनो पिठो बनाईन्छ, पिठोलाई राम्ररी पकाएर आकर्षणको लागी विभिन्न थरीका खाने रंगहरु मिसाएर हाते मेसिनबाट यो रोटी बनाउने गरिन्छ। पकाउन सजिलो खान मिठो भएकोले पनि झिनियाँ रोटीको लोकप्रियता बढ्दै गएको छ। अन्य समयमा भन्दा तिहारको समयमा झिनियाँ रोटीको व्यापार बढेको छ। तानसेन बजारमा ७० रुपैयाँ दर्जनदेखी ५ सय रुपैयाँ दर्जन सम्मका झिनियाँ रोटी विक्रि हुँदै आएका छन्। गत वर्ष कोभिडको संक्रमण दर उच्च रहेकोले झिनियाँ रोटीको व्यापार नभएको तर यस वर्ष व्यापार राम्रै रहेको व्यापारी कल्पना श्रेष्ठले बताईन। झिनियाँ रोटीकै कारण तानसेनका करीब १ सय घरपरिवारले घरमै बसीबसी रोजगारी पाएका छन्। तानसेनको टक्सार, मखनटोल, भगवतिटोल, लगायतका नेवारी वस्तीमा आम्दानी श्रोत नै झिनियाँ रोटी बनेको छ। झिनियाँ रोटी बनाएर एक परिवारले वार्षिक २ लाख देखी ५ लाख रुपैयाँसम्म आम्दानी गर्दै आएका छन्। तानसेन बनाएको झिनियाँ रोटी बुटवल, नारापणगढ, पोखरा, काठमाडौ, सम्म विक्रि हुँदै आएको छ।"
महिला उद्यमशीलता र व्यवसायको प्रवर्द्धनका लागि सहकार्य गर्न तयार छौँ : बेलायती राजदूत,काठमाडौं : नेपालका लागि बेलायती राजदूत निकोला पोलिटले नेपालमा महिला उद्यमशीलता विकास र नवप्रवर्तन व्यवसायको विकासका लागि सहकार्य गर्न तयार रहेको बताए। नेपाल उद्योग परिसंघअन्तर्गतको वुमन लिडरसिप फोरमले नेपालमा नवप्रवर्तनकारी व्यवसाय र महिला उद्यमशीलता प्रवर्द्धनका विषयमा गरेको छलफल कार्यक्रममा राजदूत पोलिटले नेपालको निजी क्षेत्रसँग सहकार्य गरेर अघि बढ्न आफूहरू तयार रहेको उल्लेख गरेका हुन्। राजदूत पोलिटले महिला उद्यमीले समाजलाई नै विकासमा डोर्याीउन सक्ने भन्दै महिला उद्यमशीलताको विकास आजको आवश्यकता भएको चर्चा गरे। उनले महिला उद्यमीले अन्य महिलालाई उद्यमशील बनाउन प्रेरित गर्ने भएकाले महिलालाई उद्यमी बन्न अभिप्रेरित गर्नुपर्ने बताए। महिला उद्यमीले नेपालमा मात्रै नभइ बेलायतमा पनि समस्या व्यहोरिरहेको भन्दे उनले कोभिड १९ ले थप संकट थपेको उल्लेख गरे। राजदूत पोलिटले महिला उद्यमी र नवप्रवर्तन व्यवसायको प्रवर्द्धनका लागि मेन्टरसिप आवश्यक पर्ने पनि बताए। कार्यक्रममा परिसंघका अध्यक्ष विष्णुकुमार अग्रवालले नेपालमा महिला उद्यमीहरूले सफलतापूर्वक काम गरिरहेको भए पनि उनीहरूमा अझै पनि वित्तीय पहुँचको ठूलो समस्या रहेको बताए। उनले महिलालाई व्यवसायमा जोड्न अझै पनि परिवारकै तहबाट समस्या रहेको पनि उल्लेख गरे। अध्यक्ष अग्रवलालले सरकारले नवप्रवर्तन व्यवसाय प्रवर्द्धनका लागि १ अर्ब रूपैयाँ बराबरको च्यालेन्ज फन्डको व्यवस्था गरेको भए पनि कार्यविधि तयार नभएका कारण कार्यान्वयन नभएको उल्लेख गरे। उनले सरकारले यसलाई छिट्टै अघि बढाउने विश्वास पनि व्यक्त गरे। परिसंघ अन्तर्गतको वुनम लिडरसिप फोरमकी सभापति छाँया शर्माले नेपालमा गरिवी उन्मूनलका लागि महिला सशक्तिकरण आवश्यक रहेको उल्लेख गरे। सभापति शर्माले परिसंघले नेपालमा महिला उद्यमीको विकास र सशक्तिकरणका लागि परिसंघले काम गरिरहेको जानकारी पनि गराएका छन्। कार्यक्रममा वुमन लिडरसिप फोरमका सदस्यहरूले नेपालमा महिला उद्यमी र नवप्रवर्तनकारी व्यवसायको प्रवर्द्धनका विषयमा छलफल गरेका थिए।
"अर्ली इलेक्सनहुँदैन, चुनावमा कांग्रेस एक्लै लड्छ : गगन थापा","काठमाडौं : नेपाली कांग्रेसका केन्द्रीय सदस्य गगन थापाले नेकपा (एमाले)ले चाहेको जस्तो अर्ली इलेक्सन अहिले असम्भव भएको बताएका छन्। नेपाली कांग्रेस गुण्डुले बुधबार आयोजना गरेको शुभकामना आदानप्रदान कार्यक्रममा उनले वैशाखमा स्थानीय तहको निर्वाचनबाहेक अरू कुनै निर्वाचन समयअगाडि नहुने बताएका हुन्। नेता थापाले राष्ट्रियसभाको रिक्त हुने सदस्य पदमा चुनाव हुँदैछ भने प्रतिनिधिसभा र प्रदेशसभाका रिक्त पदमा पनि उपनिर्वाचनको लागि सरकारले तयारी गरेको जानकारी दिए। 'कांग्रेस पहिला पनि एक्लै चुनाव लडेर ठूलो पार्टी भएको हो र अहिले पनि एक्लै चुनाव लडेर ठूलो पार्टी बन्छ', उनले भने, 'आगामी निर्वाचनमा कांग्रेस एक्लै लडेर पनि एमालेलाई केन्द्र, प्रदेश र स्थानीय तहबाट हराउँछ।' नेता थापाले प्रधानमन्त्री एवम् पार्टी सभापति शेरबहादुर देउवालाई भेटेर आफूले सरकारले गरेका राम्रा र नराम्रा कामबारे जानकारी लिएको बताउँदै नराम्रा काम नगर्न सरकारलाई आग्रह गरेको जानकारी दिए। कार्यक्रममा वाग्मती प्रदेशका भौतिक पूर्वाधारमन्त्री कृष्णलाल भँडेलले प्रदेश सरकारले जिम्मेवारीपूर्वक काम गर्ने बताए। नेपाली कांग्रेस भक्तपुरका सभापति दुर्लभ थापाले राजनीति गरेर धन कमाउनेहरुको स्रोत खोज्नुपर्ने बताउँदै मुलुकमा सुशासनको अनुभूति दिलाउनेतर्फ सरकार अग्रसर रहेको उल्लेख गरे। कार्यक्रममा सूर्यविनायक नगर कांग्रेस सभापति निशान ढुङ्गेल, गुण्डु गाविसका पूर्वअध्यक्ष भेषबहादुर कार्की, कार्यक्रमका सभापति एवं कांग्रेस वडा नं ७ का अध्यक्ष जगदीश बस्नेतले आगामी निर्वाचनमा कांग्रेसले भक्तपुरको सबै ठाउँमा विजयी हुने दाबी गरे। रासस"
दलनिकट कानुन व्यवसायी र बारको कुरा बाँझियो,"काठमाडौं : प्रधानन्यायाधीश चोलेन्द्रशमशेर जबराको राजीनामाको विषयलाई लिएर दलनिकट कानुन व्यवसायी र बारको कुरा बाँझिएको छ । कानुन व्यवसायीहरुको छाता संगठन नेपाल बार एसोसिएसनले प्रधानन्यायाधीशको राजीनामालाई पहिलो बटमलाइन बनाएको छ भने राजनीतिक दल निकट कानुन व्यवसायीहरु प्रधानन्यायाधीश राजीनामाबारे मौन छन् । उनीहरुले स्पष्टसँग राजीनामाको कुरा उठाएका छैनन् । नेपाली कांग्रेसनिकट नेपाल डेमोक्रेटिक लयर्स एसोसिएएन (डीएलए) र नेकपा एमाले निकट प्रगतिशिल तथा पेशागत कानुन व्यवसायी संगठन (पीपीएलए) ले विज्ञप्तिमार्फत् न्यायालयमा देखिएको समस्याबारे प्रष्ट्याएका हुन् । डीएलएले सम्पूर्ण न्यायाधीशहरु न्याय सम्पादन जस्तो कार्यबाट विमुख हुनुपर्ने अवस्था तत्काल बन्द गरिनुपर्ने बताएको छ । विज्ञप्तिमा भनिएको छ, नेपालको न्यायपालिका संविधानको संरक्षकको भूमिकामा सफल रही आएको गरिमामय न्यायीक इतिहासमा हालको समयमा न्यायपालिकाको नेतृत्व तहबाट नै भएका कार्यसम्पादन र सोका कारण सम्मानित सर्वोच्च अदालतका सम्पूर्ण न्यायाधीशज्यूहरु न्याय सम्पादन जस्तो कार्यबाट विमुख हुनुपर्ने अवस्था तत्काल बन्द गरियोस् । प्रधानन्यायाधीश तथा न्यायाधीशहरुबाट न्यायीक विचलनमा भएको भनि विभिन्न समाचारमा प्रकाशित तथा प्रशारित समाचारको सत्यतथ्यको संविधान प्रदत्त निकायबाट चाँडो छानविन गरी दोषीमाथि कारवाही गरी न्यायापालिकाको स्वच्छता कायम गरिनुपर्ने माग अघि सारेको छ। विज्ञप्तिमा भनिएको छ, सर्वोच्च अदालत फूलकोर्टबाट गठित छानविन समितिले दिएको प्रतिवेदनले विचौलीयाको रुपमा काम गरी न्यायपालिकामा भ्रष्टाचार बढाउँदै लगेको भनि उठाइएको विषयमा काउन्सील तथा संसदबाट तत्काल छानबिन गरी दोषीलाई कडाभन्दा कडा कारबाही हुनुपर्दछ । डीएलएले न्यायीक उपचार प्रदान गर्न संविधानले प्रदान गरेको सम्मानित कार्य र दायित्वबाट सर्वोच्च अदालतका न्यायाधीशहरु पन्छिन नमिल्ने बताएको छ । विज्ञप्तिमा भनिएको छ, न्यायिक मूल्य मान्यता र लोकतन्त्रका आधारभूत मूल्य मान्यताभन्दा बाहिर गइ भए गरेका यस्ता कार्य तत्काल बन्दगरी सबै प्रकारका मुद्दाहरुको सुनुवाइ अविलम्ब गर्न हामी आव्हान गर्दछौं । सर्वोच्च अदालतका प्रधानन्यायाधीश वा न्यायाधीशहरु उपर भागवण्डाको र सेटिङमा प्रश्न उठ्नु अत्यन्त दु:खद कुरा हुँदा त्यस्ता विषयमा संलग्न जो कोही उपर कारबाही हुनुपर्दछ । न्यायका मूल्य मान्यताअनुरुप न्यायीक स्वच्छताका लागि सञ्चालन गरिने न्यायीक शुद्धिकरण तथा न्यायपालिकाको प्रभावकारिताका लागि ल्याइने न्यायपालिकाको पुन: संरचनाको कार्यमा नेपाल बारलाई सहयोग गर्नु हाम्रो परमकर्तव्यको रुपमा क्रियाशील रहने कुरालाई दोहोर्याउँदै अमेरिकी बार एसोसिएसनले न्यायापालिकाको प्रभावकारितामा खेलेको भूमिकालाई नेपालबारबाट पनि थालनी हुनेछ भन्ने हाम्रो विश्वास रहेको छ । विज्ञप्तिमा भनिएको छ, नेपालको न्यायापालिका संविधानको संरक्षकको भूमिकामा सफल रही आएको हाम्रो गरिमामय न्यायीक इतिहासमा हालको समयमा न्यायापालिकाको नेतृत्व तहबाट नै भएका कार्यसम्पादन र सोका कारण सम्मानित सर्वोच्च अदालतका सम्पूर्ण न्यायाधीशज्यूहरु न्याय सम्पादन जस्तो कार्यबाट विमुख हुनुपर्ने अवस्था तत्काल बन्द गरियो्। प्रगतिशिल तथा पेशागत कानुन व्यवसायी संगठनले संविधान प्रदत्त निकायबाट चाँडो छानबिन गरी दोषीउपर कारबाही गरी न्यायापालिकाको स्वच्छता कायम गर्न माग गरेको छ । विज्ञप्तिमा भनिएको छ, न्यायापालिकाप्रतिको जनआस्था कमजोर हुँदै जाने सम्भावनाले यस संगठन चिन्तित रहेको छ । न्यायापालिकामा देखिएको वर्तमान समस्या तत्काल समाधान नभए न्यायिक उपचार प्रदान गर्न तथा लोकतान्त्रिक मूल्य मान्यताको संरक्षण प्रदान गर्ने दायित्वबाट न्यायापालिका विमुख हुने मात्र हैन यसले लोकतन्त्र, संविधानवाद, पद्धति र प्रणलीमा समेत अपूरणीय क्षति पुग्ने खतरा देखिन्छ । लोकतन्त्रमा संविधान, कानुन, पद्धति र प्रणालीका आधारभूत कुरा हाम्रा लागि सधै मार्ग दर्शनका रुपमा रहने विषय हो । कानुनी शासन, स्वतन्त्र न्यायापालिकाका मूल्य मान्यतामा कुनै सम्झौता हुन सक्दैन । बारले थप आन्दोलन चर्काउने तयारी गरेको बेला डीएलए र पीपीएलएको वक्तव्यले थप शंका उत्पपन्न भएको छ। डीएलए र पीपीएलएले प्रधानन्यायाधीशसँगै सर्वोच्चका सबै न्यायाधीश समेत दोषी रहेको निष्कर्ष निकालेको हो। प्रधानन्यायाधीश जबराले भने: वैशाखसम्म काम गर्न दिनुहोस् प्रधानन्यायाधीशले तोके ६ इजलास, विरोध भने कायमै प्रधानमन्त्री विदेश रहेकोले प्रधानन्यायाधीशबारे आधिकारिक धारणा आउन सकेन : मन्त्री श्रेष्ठ"
कुमारी बैंकको २१ औं वार्षिक साधारण सभा सम्पन्न,"काठमाडौं : कुमारी बैंक लिमिटेडको २१ औं वार्षिक साधारण सभा सम्पन्न भएको छ। बैंकका अध्यक्ष अमिर प्रताप जबराणाको अध्यक्षतामा नक्साल कार्यालय, काठमाडौंमा सम्पन्न भएको हो। साधारण सभाले लेखापरीक्षकको प्रतिवेदन सहितको आव२०७७०७८ को आर्थिक विवरण, वासलात, नाफा नोक्सान हिसाब र सोही अवधिको नगद प्रवाह विवरण, नाफा नोक्सान बाँडफाँट हिसाब, पुँजीमा भएको परिवर्तन लगायत वार्षिक प्रतिवेदनमाथि छलफल गरी पारित गरेको छ। साधारण सभाले शेयर धनीहरुलाई आव२०७७०७८ को लागि ६ प्रतिशत बोनस शेयर तथा बोनस शेयर वा पत लाग्ने कर प्रयोजनाको लागि समेत २६७ प्रतिशत बराबरको नगद लाभांश वितरण गर्ने प्रस्ताव पारित गरेको छ। सो बोनस शेयर जारीपछि बैंकको चुक्तापुँजी रु१४ अर्ब ७१ करोड ११ लाख ८३ हजार ३२६ हुनेछ। आर्थिक वर्ष २०७७७८ को मसान्तसम्म बैंकले कुल निक्षेप रु १५७ अर्ब १७ करोड परिचालन तथा कुलकर्जा रकम रु १४३ अर्ब ७७ करोड प्रवाह गरी सञ्चालन मुनाफा रु३ अर्ब १९ करोड तथा रु१ अर्ब ९७ करोड खुद मुनाफा आर्जन गर्न सफल भएको छ। बैंकले काठमाडौं उपत्यकाभित्र र बाहिर गरी १९६ शाखा सञ्जाल, १७५ एटिएम्, १४ एक्स्टेन्सन काउन्टरका साथै ३३ वटा शाखारहित बैंकिङ्क इकाईमार्फत देशभरी आफ्ना सेवा प्रदान गर्दै आएको छ।"
"४ सय ४७ जनामा कोरोना संक्रमण, ७ को मृत्यु",काठमाडौं : ९९१३ नमूना परीक्षणमा ४ सय ४७ जनामा कोरोना भाइरस (कोभिड१९) संक्रमण पुष्टि भएको छ। पछिल्लो २४ घन्टामा ६ हजार ५७७ नमूनाको पीसीआर र ३ हजार ३३६ नमूनाको एन्टिजेन विधिबाट परीक्षण गरिएको थियो। जसमध्ये पीसीआर विधिबाट ३९५ र एन्टिजेन विधिबाट ५२ जनामा संक्रमण पुष्टि भएको स्वास्थ्य तथा जनसंख्या मन्त्रालयले जनाएको छ। मन्त्रालयका अनुसार पछिल्लो २४ घन्टामा कोरोनाबाट थप ७ जनाको मृत्यु भएको छ। योसँगै नेपालमा कोरोनाबाट मृत्यु हुनेको संख्या ११ हजार ४३४ पुगेको हो। यस्तै बुधबार थप ९७०७० जनाले कोरोनाविरुद्धको खोप लगाएका छन्। मन्त्रालयका अनुसार बुधबार थप ४ सय ३९ जना कोरोनामुक्त भएका छन्। कोरोनाका सक्रिय संक्रमितको संख्या ९ हजार १ सय २३ पुगेको छ।
विदेशबाट फर्कनेलाई लुट्ने पक्राउ,"काठमाडौं : विदेशबाट फर्कने यात्रुलाई ट्याक्सीको पिछा गरी तथा बाटो ढुकी लुट्ने दुईजना पक्राउ परेका छन्। वैदेशिक रोजगारबाट फर्किएकालाई लुट्ने मिलन काप्री र युवराज कुवर प्रकाउ परेका हुन्। काठमाडौं चुच्चेपाटी बस्ने ३० वर्षीय काप्री र दाङ घोराही घर भइ हाल काठमाडौं नेपालटार बस्ने २५ वर्षीय कुवर गौशाला क्षेत्रबाट प्रक्राउ परेका हुन्। चाडपर्वको बेलामा चोरी, डकैती तथा लुटपाट बढी हुने गर्छ। विदेशबाट फर्कने यात्रुहरु एयरपोर्ट, गौशाला, सिनामंगल क्षेत्रमा लुटपाटमा पर्ने गरेको सुचना प्रहरीले पाएको थियो। लुटेरा प्रकाउको लागि महानगरीय परिसर काठमाडौं वृत्त गौशालाको विशेष टोली परिचालन भएको थियो। महानगरीय प्रहरी परिसर काठमाडौंका प्रवक्ता रमेश बस्नेतका अनुसार कतार दुबइ, मलेशिया लगायतका देशबाट फर्कने यात्रुलाई टार्गेट गरेर लुटेरा समुह सक्रिय भएका थिए। यस क्रममा यही कार्तिक ११ गते राती ११:३० बजे कतारबाट आएका एक यात्रु ट्याक्सी चढी दाइको कोठामा जाने क्रममा सिनामंगल कार्गो मैदान अगाडि दुईवटा मोटरसाइकलले बाटो छेकी लुटेका थिए। उनीहरुले ती व्यक्तिको साथबाट २ वटा मोबाइल, ६०० कतार रियाल, र २५ ग्रामको सुनको औंठी लुटेर फरार भएका थिए। फरार भएका लुटेरालाई मोबाइल र मोटरसाइकल सहित प्रहरीले प्रक्राउ गरेको हो। उनीहरुको सम्बन्धमा थप अनुसन्धान भइरहेको बस्नेतले जानकारी दिए।"
कोप२६ सम्मेलन : अध्यक्ष शर्माले उठाए जोमसोमका मुद्दा,"काठमाडौं : संयुक्त राष्ट्र संघीय जलवायु परिवर्तनसम्बन्धी संरचना महासन्धी (युएनएफसीसीआई) कोपको २६ औं संस्करणका अध्यक्ष आलोक शर्माले नेपालका मुद्धा उठाएका छन् । उनले संसारभरका प्रतिनिधिमाझ जोमसोमको घटना सुनाएर सबैको ध्यान नेपालतिर तानेका हुन्। जोमसोममा जलवायु परिवर्तनले पारेको प्रभाव आफैले देखेको औपचारिक रुपमा कोप उद्घाटन गर्दै उनले सुनाए। सो विषय कोपका अध्यक्षले उठाइदिएपछि नेपाललाई थप सहयोग पुगेको विज्ञहरुले बताएका छन् । कोप सम्मेलनमा सहभागी हुन ग्लास्गो पुगेका जलवायु विश्लेषक मन्जित ढकालका अनुसार शर्माको कोप २६ को औपचारिकरुपमा अध्यक्षता ग्रहण गरेपछिको यो पहिलो भाषण हो । अघिल्लो कोपको अध्यक्षता चिलीले गरेको थियो । उनले पहिलो भाषणमै नेपालको कुरा उठाएकाले महत्वपूर्ण मानिएको बताए। उनले अत्यन्त महत्वपूर्ण फोरममा नेपालको मुद्धा उठाए । त्यो पनि प्रमुख उद्घाटनको क्रममा,' ढकालले भने,'उनले बोलेको पहिलो वाक्य नै नेपाल थियो। सम्बोधनका क्रममा उनले आफूले विश्व भ्रमण गरेको प्रसंग पनि सुनाएका थिए । त्यसैक्रममा उनले मुस्ताङका स्थानीयले जलवायुको जोखिम भोगिरहेको अवस्थाबारे बुझ्ने मौका पाएका थिए। ढकालले भने, नेपालले उठाउनुपर्ने विषय उनी आफैले उठाइदिए। यसले प्रधानमन्त्रीको सम्बोधनका लागि पनि राम्रो वातावरण तय गरिदियो । उनले नेपालको विषय उठान गर्नु महत्वपूर्ण भएपनि त्यसलाई नेपालले कसरी पछयाउँछ भन्ने विषय अर्थपूर्ण रहेको ढकालले बताए । आगामी दिनमा छलफल गर्न सजिलो बनाइदिए पनि नेपालको टिमले कतिको पछ्याउन सक्छ । त्यसले ठूलो महत्व राख्ने उनले बताए । प्रधामन्त्री देउवालगायत विभिन्न देशका राष्ट्र प्रमुखहरुले सोमबार र मंगलबार सम्बोधन गरेका छन् । जसलाई लिडर समीट भनिएको छ। त्यसबाहेक द्धिपक्षीय तथा अन्य खालका साइड बैठकहरु चलिरहेका छन् । नेपालले सन् २०४५ सम्ममा शून्य कार्बन उत्सर्जन गर्ने प्रतिवद्धता प्रस्तुत गरिसकेको छ। त्यसैगरी संसारका सयभन्दा धेरै मुलुकले बन विनास रोक्ने र बनलाई पुरानो अवस्थामा फर्काउने, सन् २०३० सम्ममा विश्वभरी ४६ प्रतिशत मिथेन ग्यास न्युनिकरण गर्ने र ७० प्रतिशत अर्थतन्त्र बढाउनेलगायतका निर्णय भइसकेका छन् । कोप सम्मेलनमा ग्लास्गो पुगेका अर्का जलवायुविज्ञ विमल रेग्मीका अनुसार अध्यक्ष शर्माले नेपाल आएको बेला जोमसोमका स्थानीयसँग जलवायु परिवर्तनले निम्त्याएको जोखिमको बारेमा छलफल गरेका थिए । उनी जलवायुजन्य प्रभाव अध्ययनका क्रममा गत फेब्रुवरीमा नेपाल आएका थिए । शर्मासँग स्थानीयले पानीको संकट अत्यधिक भोगेको, पहिलाको तुलनामा छोटो समयमा ठूलो र अत्यधिक पानी पर्न थालेको, आकस्मिक बाढी (फ्लास फ्लड) भोग्नु परेको, सुख्खा खडेरी बढेको अनुभव सुनाएका थिए । त्यसैगरी पानी अभावमा गाउँ नै बसाइ सर्नुपरेको गुनासो उनीहरुले गरेका थिए । रेग्मीका अनुसार शर्माले जलवायुबाट मान्छेहरु कसरी प्रभावित भइरहेका छन् भन्ने विषयमा नेपाललाई हाइलाइट गरेका हुन् । उनले भने, गरिब देशका गरिब जनतालाई जलवायुले धेरै प्रभाव गरेको छ । नेपाल जोखियुक्त छ भनेर अरुको ध्यान केन्द्रित गरे । शर्माले नेपालको विषय उठाएपछि अन्य मुलुकका प्रतिनिधिहरुले चासोका साथ लिएको अनुभव रेग्मीले अन्नपूर्णसँग बाँडे । भ्रमणको समयमा शर्माले नेपालका आवाज सम्बन्धित ठाउँमा उठाउने बचन दिएका थिए। हिमाली क्षेत्रमा अत्यन्त जोखिम देखेको र हिमालहरु पग्लदै जाँदा हिन्दुकुश हिमालयन क्षेत्रका स्थानीयका लागि चुनौती थपिएको उनले बताएका थिए । विशेषगरी महिलाहरु जलवायुको जोखिममा परेको र नेपालका महिला अझै धेरै असमानुपातिक ढंगले विभिन्न प्रकारका जोखिममा रहेको शर्माले बताएका थिए । उनले यहाँका महिलाका आवाज उठाउने र सहयोग गर्ने बचन दिएका छन्।"
एमालेको दशौं महाधिवेशनका लागि १३ उपसमिति,"काठमाडौं : नेकपा एमाले चितवनमा हुने राष्ट्रिय महाधिवेशन व्यवस्थित गर्न १३ वटा उपसमिति बनाएको छ । प्रतिनिधि व्यवस्थापनको जिम्मेवारी संगठन विभाग प्रमुख विष्णुप्रसाद पौडेल दिइएको छ। यस्तै जनपरिचानका लागि सुरेन्द्रप्रसाद पाण्डेको संयोजकत्वमा उपसमिति बनाइएको छ। जसमा पृथ्वीसुब्बा गुरुङ, छविलाल विश्वकर्मा, रघुवीर महासेठ, लीला गिरी,यामलाल कँडेल, आनन्दप्रसाद पोखरेल, दीपक देवकोटा, सीता पौडेल, देवी ज्ञवाली र कपिल पोखरेल छन् । प्रचारप्रसार उपसमितिको संयोजक योगेश भट्टराई, आर्थिक उपसमतिको संयोजक विष्णु रिमाल, यातायात उपसमितिको संयोजक काशीनाथ अधिकारी आवास उपसमितिको संयोजक कृष्णभक्त पोखरेल तोकिएको छ। त्यस्तै, स्वयंसेवक उपसमितिको संयोजक विनोद श्रेष्ठ खाद्य उपसमितिको संयोजकमा कपिल पोखरेल र पार्वती रावल मञ्च व्यवस्थापनको संयोजकमा शेरबहादुर तामाङ अतिथि सत्कारको संयायेजक डाराजन भट्टराई, साँस्कृतिक उपसमितिमा रघुजी पन्त र देवी ज्ञवाली, स्वास्थ्य उपसमितिमा भानुभक्त ढकाल जिम्मेवारी दिइएको छ । कार्यालयको जिम्मा कपिल पोखरेललाई दिइएको छ। कार्तिक १२ गतेको केन्द्रीय कमिटी बैठकद्वारा रामबहादुर थापाको संयोजकत्वमा दशौं महाधिवेशन मूल व्यवस्थापन समिति गठन गरिसकेको छ। जसको सहसंयोजक सुरेन्द्रप्रसाद पाण्डे, सचिवमा विष्णु रिमाल छन् । सदस्यहरूमा अष्टलक्ष्मी शाक्य, पृथ्वीसुव्वा गुरुङ, योगेश भट्टराई, रघुजी पन्त, छविलाल विश्वकर्मा, रघुवीर महासेठ, काशीनाथ अधिकारी, भानुभक्त ढकाल, यामलाल कँडेल, राजन भट्टराई, शेरबहादुर तामाङ, विनोद श्रेष्ठ, आनन्द पोखरेल, देवी ज्ञवाली, सीता पौडेल, कपिल पोखरेल, लीला गिरी, दीपक देवकोटा, कृष्णभक्त पोखरेल र पार्वती रावल गरी २३ जना छन् । एमालेले माधव नेपालको पार्टीलाई महाधिवेशनमा नबोलाउने"
मौसमी फ्लुबाट कसरी बच्ने ?,"काठमाडौं : वर्षायाम सकिएर हिउँद सुरु भएसँगै मौसमी फ्लुका बिरामी बढ्दै गएका छन् । कोरोना संक्रमणसँग मिल्दोजुल्दो लक्षण भएको फ्लू लागे शारीरिक र मानसिकरुपमा निकै कमजोर बनाउँछ । यसबाट बच्न फ्लू लागेका व्यक्तिबाट टाढा बस्नुपर्ने हुन्छ । आफू बिरामी पर्दा अरुलाई सुरक्षित राख्न घरमै बस्न चिकित्सकको सुझाव छ । घरमा कसैलाई फ्लू लागे वा रुघाखोकी लागे सबैले मास्क लगाउनुपर्छ । मौसमी रुघा खोकीमा जथाभावी रुपमा एन्टिबायोटिक औषधि प्रयोग गर्नुहुँदैन । खोक्दा वा हाछ्युँ गर्दा नाक, मुख छोप्नुपर्छ । बेलाबेलामा साबुनपानीले हात धुनुपर्ने हुन्छ । हातले आँखा, नाक वा मुख छुने बानी त्याग्नुपर्छ । तातो पानी पिउने, बाफ लिने जस्ता घरेलु उपचार विधि अपनाउन आवश्यक छ । प्रशस्त मात्रामा तातोपानी र झोलिलो खानेकुरा खानुपर्छ। गाह्रो भएमा स्वास्थ्यकर्मीसँग परामर्श गर्नुपर्छ । सम्भव भएसम्म फ्लूविरुद्धको खोप लगाउन आवश्यक छ ।"
तिहारको महिमा र आधुनिकता,"दीपावली अर्थात् यमपञ्चक नेपालीको दोस्रो महान् चाड घरआँगनमा भित्रिइसकेको छ। बडादसैंको ठिक १५ दिनपछि सुरु हुने यमपञ्चक अर्थात् तिहार दाजुभाइदिदीबहिनीबीचको सुमधुर सम्बन्धको कडी पनि हो। न जाडो न त गर्मी नै, मनमोहक प्राकृतिक मौसमबीच दाजुभाइ, दिदीबहिनीलगायत पारिवारिक भेटघाट, आत्मीयताको विकास र सम्बन्धहरूको नवीकरणले आससमा सद्भावसमेत बढाउने गरेको छ। कार्तिक कृष्ण पक्ष त्रयोदशीका दिन कागको पूजा गरी सुरु गरिने यो तिहार कार्तिक शुक्ल पक्ष द्वितीयाका दिन भाइटिका गरी समापन हुने गर्छ। विश्वव्यापीरूपमा फैलिएको कोरोना महामारीका कारण लगभग घरभित्रै सीमित रहेको अघिल्लो वर्षका चाडपर्वका कारण सबैलाई खल्लो महसुस भएको थियो। त्यसलाई बिर्सदै यस वर्ष हर्सोल्लासका साथ पर्वहरू मनाउन नेपाली स्थानीय हाटबजारमा भीडभाडका साथ बाक्लो उपस्थिति देखिन्छ। सूर्यका छोरा यमराजले बहिनी यमुनाको निमन्त्रणामा पाँच दिन उनकै घरमा बसेर यो पर्व मनाएकाले यसलाई यमपञ्चक भनिएको कुरा पौराणिक कथामा उल्लेख छ। उक्त पाँच दिनमा बहिनीको सेवा र सत्कारबाट प्रसन्न भएका यमराजले बहिनीलाई वर मागभन्दा यमुनाले हरेक वर्ष आजकै दिन आफ्ना दिदीबहिनी र दाजुभाइले भेटघाट गर्नु पर्ने चलन चलेको हो। दिदीबहिनीले दाजुभाइको दिर्घायु, शुख समृद्घि र सुस्वाथ्यको कामना गर्दै पूजा गर्नुपर्ने परम्परा आजसम्म छ। यस्तै दाजुभाइ र दिदीबहिनीले एक अर्काको सदा उन्नति, प्रगतिको कामना गर्दै माया, प्रेम, सद्भाव साट्नु पर्ने वर मागेको र यमराजले तथास्तु भनी आशिर्वाद दिएको पाइन्छ। त्यसैले त्यसबेलादेखि यो पर्व मनाउँदै आएको कुरा पनि उक्त कथामा उल्लेख छ। वर्षैभरी खबर सुनाउने काग, घरको रक्षक तथा साथी कुकुर अनि परम्परागत कृषि प्रणालीको मियो मानिने गाईगोरु आदि पशुपक्षीको पूजा पनि यही चाडमा गरिन्छ। यसले नेपालीले पशुपक्षीको पनि पूजा गर्ने, मानसम्मान गर्ने प्रवृत्ति झल्काउँछ। यसरी जीवन र जगत्का सबैखाले महत्वपूर्ण सहयोगीहरूलाई सम्मान गर्ने विशेषता बोकेको पर्व तिहारको यो अर्को विशिष्ट पक्ष हो। यस पर्वमा खेलिने देउसीभैलो पनि महŒव उत्तिकै छ। नेपाली संस्कृतिको अन्तरघुलनको प्रतिक देउसीभैलोले एक साथ साझा संस्कृतिको आवाज प्रस्फुटित गर्छ। कृष्ण पक्षको औंसीको अधेंरी रातमा चम्कने झिलिमिली बत्ती तथा आकाशदीपसहित गरिने धनधान्यकी देवी लक्ष्मीको पूजाले तिहारलाई विशेष बनाएको छ। जाडोको सुरुआतीतिर देखिने न जाडो न गर्मी अर्थात् बीचको सुमधुर वातावरणलाई रंगीचंगी बनाउँदै फुलेका सयपत्री, गोदावारी र मखमली फूलले गाउँघरमा झनै चमक थप्ने गरेको छ। त्यसैले पनि तिहारलाई फूलैफूलको पर्व भनिएको हो। यमपञ्चकको अन्तिम दिन भाइपूजा यस पर्वको सबैभन्दा मुख्य दिन हो। त्यसैले पनि यो दिन सुन्दर, रमाइलो र महत्वपूर्ण मानिन्छ।तर पछिल्लो समय नेपालीको तिहार मनाउने शैलीमा केही परिवर्तन आएको सहजै देख्न सकिन्छ। बदलिँदो समाज र बढ्दो आधुनिकताले नेपाली समाजमा मनाइने चाडपर्वहरूलाई पनि अछुतो राख्न सकेको छैन। देउसीभैलोको परम्परागत शैलीमा परिवर्तन आई आधुनिक बाजागाजा, नृत्य र समग्रमा भन्नुपर्दा जीवनशैली नै फेरिन थालेको देखिन्छ। लक्ष्मीपूजाको रात घरघरमा बालिने दियो, आकाशदीपहरूलाई आधुनिक विद्युतीय झिलिमिलि बत्तीहरूले विस्थापित गरेका छन्। देउसीभैलोमा निःस्वार्थ रूपमा घरपरिवारको सुखशान्ति र समृद्विको कामना सहितको आसिक दिइन्छ। घरघरमा खेलिने देउसीभैलो क्षणिक लोभ, लालच र कुनै उद्देश्य प्राप्तिका लागि आर्थिक संकलन तथा देखावटी पनि हुन पुगेको पनि देखिन्छ। दिदीबहिनीले दाजुभाइलाई दुबो, तेल, ओखर, कटुस, बिमिरो आदि सामग्रीहरूको प्रयोग गरी सप्तरंगी टिका लगाउनुको पनि शास्त्रीय मान्यता छ। सयपत्री तथा मखमली फूलको माला लगाई सेल रोटी, अनर्सा, थरीथरीका फलफूल तथा काजु, किसमिस, बदाम आदि भाइमसला दिने सन्दर्भमा पनि आधुनिकताको असर देखिन्छ। सुख, शान्ति, आरोग्य, दिर्घायु र उत्तरोत्तर प्रगतिको कामना गर्नुपर्ने भाइपूजामा आधुनिकताले आपसमा अनावश्यक प्रतिस्पर्धा र देखावटीपन बढाएको स्पष्ट देखिन्छ। अन्त्यमा, बढ्दो आधुनिक शैलीले हरेक चाडपर्वमा हाम्रो नेपाली मौलिकपन र परम्परागत शैली विस्थापित वन्दै जानु हाम्रा लागि सुखद् पक्ष पक्कै पनि होइन। यस्तो परिप्रेक्ष्यमा विश्वभर छरिएर रहेका नेपाली तथा हिन्दू धर्मावलम्बीले हरेक वर्ष तिहारलाई संस्कार र संस्कृति हराउने होइन, बचाउने ढंगले मनाऔं। अत्यन्त हर्षोल्लासपूर्वक मनाउने वातावरण सबैले सिर्जना गरौं। नेपालीपन जीवित राख्दै नेपाली तिहार बनाउन र मनाउन अब कुनै कसर देखिनु हुँदैन।"
नेपाली सेनासँग कस्ता कुकुर छन् ?,"काठमाडौं : सरकारले विसं २०५५ सालमा सैनिक डग राख्ने निर्णयसँगै नेपाली सेनाले विभिन्न जातका कुकुरहरु भित्र्याएको थियो। नेपाली सेनाले २०५५ मा भारतबाट जर्मन सेफर्ड र लेब्राडोर जातका कुकुर ल्याएको थियो। सेनाले भारतबाट ६ वटा सेफर्ड र ६ वटा लेब्राडेर कुकुर ल्याएको थियो। सेनाले २०५६ देखि निरन्तर कुकुरलाई विभिन्न प्रकारका तालिम दिइरहेको छ। नेपाली सेनासँग डग केनलमा हाल २३ वटा जर्मन सेफर्ड,५५ वटा लेब्राडोर, ७ वटा ककर स्पाइनल, २ वटा गोल्डेन रिट्रिभर र १ वटा मालिनोइज नामको बच्चा कुकुर रहेको छ। मुस्ताङस्थित सैनिक उच्च शिखर शिक्षालयमा २ वटा गोल्डेन रिट्रिभ, चितवन स्थित राष्ट्रिय निकुञ्जमा २२ वटा मालिनोइज र लेब्राडोर जातका कुकुर रहेको सेनाले जनाएको छ। नेपाली सेनाले द्वन्द्वरत मुलुकमा हातहतियार तथा विष्फोटक पदार्थ पत्ता लगाउन र सुरक्षा गार्डमा कुकुरको प्रयोग गर्दै आएको छ। नेपाली सेनाले मनायो कुकुर तिहार (फोटोफिचर)"
श्रीमान्ले चलाएको भरुवा बन्दुकको छर्राले श्रीमती घाइते,गुल्मी : श्रीमानले चलाएको भरुवा बन्दुकको छर्राले लागेर श्रीमती घाइते भएकी छन्। मुसिकोट नगरपालिका  ४ वडागाउँका दिपक काउछा मगरले मंगलबार दिउँसो जंगलमा वन कुखुरा मार्न चलाएको भरुवा बन्दुकको छर्राले लागेर उनकै श्रीमती ४२ वर्षीय बसन्ती काउछा मगर घाइते भएको जिल्ला प्रहरी कार्यालय गुल्मीले जनाएको छ । प्रहरीका अनुसार गोलीको छर्राले कम्मरमा लागेर घाइते भएकी काउछाको तमघास अस्पतालमा उपचारपछि थप उपचारका लागि काठमाडौं आर्मी अस्पताल छाउनीमा रिफर गरिएको छ । धारापानी जंगलमा प्रहरीले भरुवा बन्दुक फेला पारेको जनाएको छ । घटनापछि फरार रहेका दिपक काउछालाई प्रहरीले पक्राउ गरेको छ ।
५१ लाख भन्दा बढीको तस्करीको सामान बरामद,"भैरहवा : जिल्ला प्रहरी कार्यालय रुपन्देहीले भारतबाट भन्सार छली गरेर भित्र्याइएको ठूलो परिणाममा लिप केयर र कपडा बरामद गरेको छ । कार्यालयबाट खटिएको प्रहरी टोलीले विशेष सूचनाको आधारमा बुटवल उपमहानगरपालिका १ तिनाउ पुलस्थितबाट सामान बरामद गरेको प्रहरीले जनाएको छ । लु १ ज ४६३६ र लु १ ज ३७८७ नम्बरको दुई वटा पिकअप गाडीमा तस्करीले सामान भित्र्याइएको सूचना प्राप्त भएपछि लिप केयर, कपडा, जुत्ता लगायतका साम्रगी बरामद गरेको रुपन्देही प्रहरीका प्रवक्ता एवं डिएसपी सत्य नारायण थापाले बताए । उनका अनुसार ५१ लाख ४८ हजार ५ सय मूल्य बराबरको ६० हजार पिस लिप केयर, उनी कुर्थासुरुवाल २ सय ३६ सेट, चुन्नी ६ सय थान र बनारसी साडी ६७ थान बरामद गरिएको छ ।तस्करीमा प्रयोग भएको उक्त गाडी नियन्त्रण लिनुका साथै गाडी चालकहरु रुपन्देही सैनामैना नपा २ का ४० वर्षीय तुलसी थारु र सोही स्थानका ४० वर्षीय मिनप्रसाद भण्डारीलाई पक्राउ गरी कारबाहीका लागि भैरहवा भन्सार कार्यालयमा पठाइएको जिल्ला प्रहरी कार्यालय रुपन्देहीले जनाएको छ ।"
काभ्रेमा वैकल्पिक सडक निर्माण,"बेनी : बेनीजोमसोम सडकअन्तर्गत म्याग्दीको अन्नपूर्ण गाउँपालिका३ काभ्रेमा पहिरोले क्षति पुर्याएको ठाउँमा डाइभर्सन (वैकल्पिक) सडक निर्माण भएको छ। बेनीजोमसोमकोरला सडक आयोजनाले कालीगण्डकीले कटान गरेर पहिरो जाँदा भासिएको ठाउँमा वैकल्पिक सडक बनाएको हो। आयोजना प्रमुख जगत प्रजापतिले यसअघि बनाइएको सडक भासिएर साँघुरिदा सवारी साधन आवतजावत प्रभावित र दुर्घटनाको जोखिम बढेकाले नयाँ मार्ग खोलिएको बताए। करिव २०० मिटर नयाँ मार्ग खोलेर डाइभर्सन बनाइएको हो, उनले भने सडकमा गाडीको जाम, आवतजावत प्रभावित र दुर्घटनाको जोखिम हटेको छ। ठेकेदार कम्पनी शर्मागजुरमुखीको दुई वटा स्काभेटर र एक वटा व्याकुहोलोडर परिचालन गरिएको थियो। भासिएको भन्दा माथितर्फ नयाँ सडक निर्माण भएपछि साँघुरो र उकालो सडकमा गाडी फसेर यात्रु घन्टाै जाम बस्नुपर्ने समस्या हटेको बेनी जोमसोम कोरला सडक आयोजनाका सुपरभाइजर इन्द्रसिंह शेरचनले बताए। दैनिक दश घन्टा सवारी साधनको आवतजावत बन्द गरेर वैकल्पिक सडक निर्माण गरिएको हो। काभ्रे खण्डमा वैकल्पिक सडक बनेपछि बेनीजोमसोम सडकमा यातायात सञ्चालन सहज भएको छ। जाम र सडक अवरुद्ध हुँदा स्थानीयवासीका साथै मुस्ताङ जाने आउने पर्यटक र भक्तजनलाई सास्ती भएको थियो। स्तरोन्नतिको क्रममा रहेको ७६ किलोमिटर दुरीको सडकको अन्य ठाउँमा सहज रुपमा सवारी आवतजावत भइरहेका छन्। आगामी चैत महिनाभित्र कालोपत्रे गरिसक्ने लक्ष्यसहित निर्माण व्यवसायीलाई काममा परिचालन हुन निर्देशन दिएको आयोजना प्रमुख प्रजापतिले बताए। गलेश्वरमा करिव एक किलोमिटर र राहुघाटदेखि बेगखोला सम्मको ६ किलोमिटर सडक कालोपत्रेको तयारी अवस्थामा छ। पहिलो प्याकेजको गलेश्वरभुरुङ तातोपानी खण्डको बेगखोलाभुरुङ्ग तातोपानी खण्डको सडक विस्तार अन्तिम चरणमा पुगेको छ। भुरुङ्गतातोपानीकैकुखोला दोस्रो प्याकेजको काभ्रेभिर, रुप्से, काभ्रे, घोप्टेभिर बाहेकको ठाउँको सडक पनि कालोपत्रेको तयारीमा छ। कैकुखोलाखन्ती खण्ड कालोपत्रे गर्ने काम अन्तिम चरणमा पुगेको छ। खन्तीदेखी जोमसोम खण्डको चौँथो प्याकेजको सडक कालोपत्रेको तयारीमा छ।"
"कानुन व्यवसायी बुधबार पनि आन्दोलनमा, सेवाग्राही मारमा",काठमाडौं : प्रधानन्यायाधीश चोलेन्द्र शमशेर जबराको राजीनामा माग गर्दै बुधबार पनि कानुन व्यवसायीहरुले आन्दोलन जारी राखेका छन् । नेपाल बार एसोसिएसनको अगुवाइमा कानुन व्यवसायीहरुले हातमा कालोपट्टी बाँधेर पहिलो चरणको अन्तिम दिन सर्वोच्च अदालत परिसरमा धर्ना दिएका हुन्। उनीहरुले प्रधानन्यायाधीश जबराको राजीनामा माग गर्दै बार र सर्वोच्चमा विरोध जनाएका हुन्। यसअघि नेपाल बारले प्रधान्यायाधीशलाई राजीनामा दिन दिएको पाँच दिने अल्टिमेटमको सकिदैछ। जबराले पदबाट राजीनामा नदिएसम्म आन्दोलनका कार्यक्रम जारी राख्ने कानुन व्यवसायीहरुले बताउँदै आएका छन्। प्रधानन्यायाधीश जबराले अदालतको गरिमा कायम राख्न नसकेको भन्दै गत कार्त्तितक १४ गतेदेखि उनीहरु आन्दोलित छन्। जबराले भने सडकबाट राजीनामा दे भन्दैमा आफूले राजीनामा नदिने बताएका छन्। उनले सोमबार आन्दोलित न्यायाधीशसँगको छलफलमा आफूलाई वैशाखसम्म काम गर्न दिन प्रस्ताव राखेका थिए। अदालतमा इजलास नचल्ने भएपछि कानुन व्यवसायी पक्षविपक्षमा उत्रिएका छन्। केही दिनअघि नेपाल बार एसोसिएसनका पदाधिकारीबीच विवाद हुँदा कुटाकुट समेत भएको थियो। आन्दोलित न्यायाधीशहरुलाई घिसारेरै भएपनि इजलासमा लैजानुपर्ने केही कानुन व्यवसायीहरुले माग गरेका थिए। हातमा सेतो पट्टी बाँधेका कानुन व्यवसायी र कानुनका विद्यार्थीहरुले यथाशीघ्र इजलास सूचारु गर्नुपर्ने माग राखेका थिए। नागरिकको विवाद निरुपण गर्ने अदालत आफैं विवादमा रुमल्लिएको छ। वर्षौंदेखि थाति रहेका मुद्दाको सुनुवाइ नहुँदा सेवाग्राही मर्कामा छन्। न्यायाधीश र वकिल कानुन व्यवसायी आन्दोलनमा उत्रिएपछि सेवाग्राही मारमा परेको भन्दै आलोचना हुन थालेको छ। बार : वार कि पार ? बारको रणनीति : अब सडक आन्दोलन मेरो सिंहदरबार मै छिर्न पाउँदिनँ !
प्रधानमन्त्री देउवा उच्चस्तरीय साइडलाइन बैठक,"ग्लास्गो : संयुक्त अधिराज्यको ग्लास्गोमा जलवायु परिवर्तनसम्बन्धी संयुक्त राष्ट्रसङ्घीय संरचना महासन्धिको पक्षराष्ट्रको २६औँ सम्मेलन ९कोप२६० अन्तर्गत दुई दिने विश्व नेताहरुको शिखर सम्मेलनमा सहभागी हुन आएका प्रधानमन्त्री शेरबहादुर देउवासँग बेलायतका रक्षामन्त्री बेन वालेसले साइडलाइन बैठक गरेका छन्। सम्मेलनको दोस्रो दिन नोभेम्बर २ मा भएको भेटमा रक्षामन्त्री वालेसले प्रधानमन्त्री देउवासँग बेलायती गोर्खा सैनिकको गुनासो र हितका साथै नेपाललाई कोरोना विरुद्धको भ्याक्सिनमा बेलायतको सहयोगका विषयमा पनि छलफल गरेको भेटमा सहभागी परराष्ट्र सचिव भरतराज पौड्यालले जानकारी दिए। यसअघि प्रधानमन्त्री देउवा बेलायती प्रधानमन्त्री बोरिस जोनसन र स्कटल्याण्डका सरकार प्रमुखले सरकार प्रमुखहरूको स्वागतमा आयोजना गरेको स्वागत समारोहमा सहभागी भएका थिए। सो अवसरमा प्रधानमन्त्री देउवाले वन तथा भूउपयोग व्यवस्थापनसम्बन्धी उच्चस्तरीय कार्यक्रमलाई प्रतिष्ठित प्यानलका रूपमा सम्बोधन गर्दै स्वैच्छिक कार्बन बजार र उत्सर्जन घटाउने वन औजारमा नेपालको चासो रहेको धारणा व्यक्त गर्नुभएको भेटमा सहभागी वन तथा वातावरण मन्त्रालयका सचिव डा पेमनारायण कँडेलले जानकारी दिए। प्रधानमन्त्री देउवासँग विश्व बैंक समूहका प्रबन्ध निर्देशक मारी पाङ्गेष्टुले नेपाललाई हरित विकास, जलवायुजन्य असर र कोभिड१९ रोकथाममा सहयोग गर्नेलगायत विषयमा छलफल गरेको भेटमा सहभागी अर्थ सचिव मधुकुमार मरासिनीले जानकारी दिए। त्यस्तै मिलेनियम च्यालेन्ज कर्पोरेशन (एमसिसी) की डेपुटी सीईओ एलेक्सिया लाटोर्टुले प्रधानमन्त्री देउवासँग भेट गरी नेपाललाई प्रदान गरेको एमसिसी कम्प्याक्ट अनुदानका विषयमा छलफल भएको थियो। त्यस्तै प्रधानमन्त्री देउवाको मङ्गलबार नै आफ्ना भारतीय समकक्षी नरेन्द्र मोदी, श्रीलङ्काका राष्ट्रपति गोटाबय राजपाक्षे र मङ्गोलियाका राष्ट्रपति उखना खुरेलसुख्दसँग द्विपक्षीय भेटवार्ता भएको थियो। अन्तर्राष्ट्रिय समुद्री सङ्गठनका महासचिव किटैक लिमले पनि प्रधानमन्त्री देउवासँग शिष्टाचार भेट गरी समुद्री क्षेत्रमा नेपालीलाई रोजगारीका नयाँ अवसर प्रदान गर्न सकिने सम्बन्धमा सन्दर्भमा कुराकानी गरेका थिए। शिखर सम्मेलनको पहिलो दिन नोभेम्बर १ मा उनले नेपालका तर्फबाट सम्बोधन गरेका थिए। सम्मेलनमा ११७ देशका राष्ट्रप्रमुख र सरकार प्रमुखले सम्बोधन गरे। प्रधानमन्त्री देउवाले आज नोभेम्बर ३ तारेख स्थानीय समयानुसार बिहान १०:३० बजे स्कटल्याडको इडिनवर्गस्थित रोयल बोटानिक गार्डेनको भ्रमण गरी त्यहाँ भेलालाई सम्बोधन गर्ने कार्यक्रम रहेको छ। सो अवसरमा उनले नेपाली बगैँचामा बिरुवा पनि रोप्नेछन् उनी नेतृत्वको प्रतिनिधिमण्डल आजै इडिनबर्ग विमानस्थलबाट कतारको दोहाहुँदै स्वदेश फर्कने कार्यक्रम रहेको छ। सम्मेलनमा सहभागी हुने सिलसिलामा नेपाली प्रतिनिधिमण्डलको नेतृत्व गर्दै प्रधानमन्त्री देउवा शुक्रबार राति संयुक्त अधिराज्य पुगेका थिए। अक्टोबर ३१ देखि ग्लास्गोमा सुरु भएको कोप२६ नोभेम्बर १२ तारिखसम्म चल्नेछ।"
"थन्किए उजुरी, मिलेन न्याय","सशस्त्र द्वन्द्वबाट सबैभन्दा बढी प्रभावित बनेको कर्णाली प्रदेशबाट मात्र आयोगमा ११ हजार उजुरी परेका छन्। तर आयोगले उजुरी लिए पनि हालसम्म छानबिन तथा अनुसन्धान नगरेको भन्दै यहाँका द्वन्द्वपीडितले न्याय पाउनेमा आशंका व्यक्त गरेका हुन्। सुर्खेत : देशमा दश वर्षसम्म चलेको सशस्त्र द्वन्द्वमा सुर्खेतकी धनमाया शाहीले श्रीमान् गुमाइन्। तत्कालीन विद्रोही नेकपा माओवादीबाट श्रीमान्को हत्या भएपछि उनको जीवनमा कहिल्यै नमेटिने घाउ लाग्यो। द्वन्द्वमा लागेको उनको त्यही घाउ हाल सत्य निरुपण तथा मेलमिलाप आयोगमा पीडा बनेर थन्किएको छ। धनमायाले श्रीमान्का हत्यारामाथि कारबाही र न्यायको माग गर्दै मेलमिलाप आयोगमा उजुरी दिएकी छन्। पहिला स्थानीय शान्ति समिति र प्रशासनमा पनि थुप्रै निवेदन दिएकी थिइन्। तर, मेलमिलाप आयोगमा उजुरी दिएको पाँच वर्ष बित्दासमेत उनले न्याय पाउन सकेकी छैनन्। गठन भएको लामो समयसम्म पनि मेलमिलाप आयोगले न्याय दिन नसक्दा उनको त्यो उजुरी अहिले आयोगमै घाउ बनेर थन्किएको छ। धनमाया भन्छिन्, अब त न्याय पाउने आश मरिसक्यो, न्याय दिन ढिलाइ गरेर राज्यले मेरो जीवनमा लागेको घाउमा नुन छर्कने काम गर्यो। पीडा धनमायाको मात्र होइन, द्वन्द्वकै बेला पीडित भएका कर्णालीका अधिकांशले हालसम्म राज्यबाट राहत र न्याय पाउन सकेका छैनन्। न्याय माग्दै पीडितले दिएका उजुरी अहिले मेलमिलाप आयोगका मुकाम र केन्द्रीय कार्यालयमा थन्किएका छन्। न्याय पाउने आशमा धेरै निवेदन चडाएँ, अन्तर्राष्ट्रिय अदालतसम्म पनि पुगें द्वन्द्वपीडित शान्ति धमलाले भनिन्,कतै गएर पनि न्याय पाइनँ, मेलमिलाप आयोगले उजुरी मागेपछि केही आशा पलाएको थियो। तर आयोगले पनि हाम्रो पीडा लिएर थन्काउने काम मात्र गर्यो, आजसम्म न्याय नदिएर आयोगले द्वन्द्वको घाउलाई थप बल्झाउने काम गर्यो। एक कार्यक्रममा जम्मा भएका जाजरकोटका द्वन्द्वपीडित । द्वन्द्वमा सेनाले आफ्ना श्रीमान्को हत्या गरेको भन्दै वीरेन्द्रनगरकी शान्ति ढकालले पनि न्यायको अपेक्षासहित आयोगमा उजुरी दिएकी छन्। तर आयोगले न्याय दिलाउनेमा उनको आशंका छ। आयोगको काम सुस्त छ, यही हालतमा हामीले कहिले न्याय पाउने हो ?उनले भनिन्,हामीलाई छिटो न्याय देऊ, उजुरीमाथि तत्काल छानबिन गरियोस्। न्यायको कार्ड देखाएर मात्र हुँदैन, अब हामीलाई नतिजा चाहिन्छ। देशमा शान्ति सम्झौता भएको वर्षौं बितेपनि द्वन्द्वको घाउ निको नभएको उनको दुखेसो छ। सशस्त्र द्वन्द्वको क्रममा भएका मानवधिकार उलंघन सम्बन्धि घटनाहरुको छानबिन गरेर पीडितलाई उचित न्याय र राहत दिलाउन भन्दै सत्य निरुपण तथा मेलमिलाप आयोगले २०७३ सालमा उजुरी संकलन गरेको थिय उक्त द्वन्द्वबाट सबैभन्दा बढी प्रभावित बनेको कर्णाली प्रदेशबाट मात्र आयोगमा ११ हजार उजुरी परेका छन्। तर आयोगले उजुरी लिए पनि हालसम्म छानबिन नगरेको भन्दै यहाँका द्वन्द्वपीडितले न्याय पाउनेमा आशंका व्यक्त गरेका हुन्। सशस्त्र द्वन्द्वका क्रममा कर्णालीमा धेरै आमाका कोख रित्तिए। हजारौं व्यक्ति अंगभंग भएका छन्। सयौं परिवार घरबारविहीन बने। दर्जनौंले आफन्त नै गुमाए। अधिकांशका आफन्त अहिले पनि बेपत्ता छन्। न्याय पाउने आशमा पीडितहरुले उजुरीदर्ता गराएका छन्। तर न्याय पाउनु त परै जाओस्, पीडितले दिएका ती उजुरी अर्थात द्वन्द्वका घाउ अहिले पनि आयोगमै थन्किएका छन्। छोरी बेपत्ताा भएको वर्षौ बित्यो तर बेपत्तााको खोजी गरिदिने सरकार र आयोग नै बेपत्ताा भए। लास नदेखेपछि छोरी फर्केर आउँछे कि भन्ने आशमा किरियासमेत गर्न सकेका छैनौं। पीडितलाई न्याय दिलाउन गठन भएको मेलमिलाप आयोगले वीरेन्द्रनगरमा मुकाम कार्यालय नै स्थापना गरेर यस क्षेत्रका पीडितबाट उजुरी संकलन गरेको थियो। तर हालसम्म पीडितले दिएका ती उजुरीको टुंगो लाग्न सकेको छैन। उजुरीहरु आयोगको कार्यालयमा रहेको दराजमै थन्किएका छन्। सरकारले बारम्बार आयोगको म्याद थप्ने काम गरे पनि आयोगले भने पीडितका उजुरीमाथि छानबिन गर्ने र न्याय दिलाउने काम सकेको छैन। द्वन्द्वमा छोरी गुमाएका सुर्खेत बराहतालका कलबहादुर विसी भन्छन्,आयोगले पनि हामीलाई न्याय दिन सकेन, पटकपटक हामीलाई बोलाएर घाउ कोट्याउने काम मात्र गरियो। आजसम्म त हामीले न्याय पाउनुपर्ने हो, तर हाम्रो त्यो द्वन्द्वको घाउलाई थन्काउने काम मात्र गरियो। आयोगले उजुरीको किनारा लगाउन नसकेको र छानबिनमा पनि ढिलाइ गरेपछि यस क्षेत्रका पीडितले न्याय पाउनेमा आशंका गरेका छन्। घाइतेलाई उपचार गर्न हम्मेहम्मे द्वन्द्वकै बेला घाइते भएका सुर्खेतको भेरीगंगा नगरपालिकास्थित मैनतडाका कविराम खड्काले समयमै उपचार पाएनन्। उनी थलिएको १६ वर्ष भयो। छात्तिदेखि तलको भाग चल्दैन। शरिरमै दिसा र पिसाब हुन्छ। समयमै उपचार गरेको भए उनको यो अवस्था हुने थिएन। तर आर्थिक अभावका कारण उनले उपचार गराउन सकेनन्। हाल ह्विलचियर उनको सहारा बनेको छ। उनी न माओवादीमा थिए, न त सुरक्षाकर्मी नै। तर पनि सशस्त्र द्वन्द्वले उनको यो हालत बनायो। सशस्त्र द्वन्द्वको समयमा माओवादीको आक्रमणमा परी घाइते बनेका सुर्खेतका कविराम खड्का । सेनामा भर्ती हुन वीरेन्द्रनगर आएका उनी २०६१ साल कात्तिकमा तत्कालिन माओवादीको आक्रमणमा परे। भाग्यले बाँचे। तर उनी अपाङ बन्न पुगे। अहिले उनले मासिक ५६ हजारको औषधि प्रयोग गर्नुपर्छ। द्वन्द्वमा घाइते भएका उनी भन्छन्,समयमै राम्रो उपचार पाएको भए मेरो यो हालत हुने थिएन, तर पैसा नहुँदा उपचार गर्न सकिँन। राज्यले नहेरेकै कारण आफूलाई औषधि र उपचारमा समस्या भइरहेको उनको दुखेसो छ। वीरेन्द्रनगर१ निवासी वसन्ता विष्टको शरिरमा अहिले पनि गोलीका छर्रा छन्। द्वन्द्वकालमा उनको खुट्टा र हातमा गोलीका छर्रा लागेका थिए। अहिले औषधि प्रयोग नगरेसम्म उनलाई हिँडडुल गर्नै कठिन हुन्छ। उनले द्वन्द्वकै बेला हातका औंला गुमाइन्। महिनामा सात हजारको औषधि खानुपर्छ उनी भन्छिन्, औषधि नखाए त हिँडडुल गर्नै सक्दिनँ। आर्थिक अभावकै कारण नियमित औषधि र उपचारमा कठिनाइ भइरहेको उनको भनाइ छ। कविराम र वसन्ता मात्रै होइनन्। दैलेखको नौमु्ले गाउँपालिका३ की सुना सुनारको शरिरमा अहिले पनि बमका छर्रा छन्। आर्थिक अभावमा उनले उपचार गराउन सकेकी छैनन्। मकै बारीमा घाँस काट्दै गर्दा सेनाले माओवादीको आशंकामा बम खसाल्दा उनी घाइते भएकी थिइन्। त्यसबेला गर्भमा रहेकी उनकी छोरी लालसरा अहिले १८ वर्षकी भइन्। उनमा पनि स्वास्थ्य समस्या देखिएको छ। आफूहरुको उपचारमा कसैले सहयोग नगरेको सुनाको गुनासो छ। सशस्त्र द्वन्द्वमा घाइते र अपाङ्ग भएकाहरुको अवस्था उस्तै छ। द्वन्द्वमा घाइते तथा अपाङ भएकाहरुले आफूहरुको उपचारमा राज्यले बेवास्ता गरेको दुखेसो पोखेका छन्। हामीलाई चाँडो न्याय देऊ द्वन्द्वकै क्रममा जाजरकोटको भेरी नगरपालिका१ की चनावती बटालाका छोरा बेपत्ता बनाइए। वर्षौंसम्म कुनै अत्तोपत्तो नभएपछि द्वन्द्वमा बेपत्ता बनाइएको छोरा फर्केर आउला भन्ने आश चनावतीले मारिसकेकी छन्। तर उनलाई न्यायको आश भने मरेको छैन। बुढेसकालको सहारा बन्ला भनेको छोरो बेपत्ता भएको पनि २२ वर्ष वित्यो, तर अहिलेसम्म केही जानकारी छैन उनले भनिन्, माओवादीको आरोपमा मेरो छोरालाई सुरक्षाकर्मीले घरबाटै लिएका थिए, त्यसयता छोराको कुनै अत्तोपत्तो छैन। द्वन्द्वको क्रममा प्रहरीमा रहँदा माओवादी सँगको भिडन्तमा घाइते भएका कालिकोटका किशोर शाही । उनले आयोगको भरोसा लागेरै आफूले न्याय माग्दै उजुरी दिएको बताइन्। उनले थपिन्,मलाइ कुनै राहत र क्षतिपूर्ति चाँहिदैन, मेरा छोरालाई बेपत्ता बनाउनेलाई कडा कारबाही होस्। हामीलाई न्याय नै चाहिन्छ, तर उजुरी लिएर पनि अहिलेसम्म मलाई कसैले पनि न्याय दिएनन्। भेरी नगरपालिका४ का दीपक खनालका बुवा रामप्रसाद खनाललाई तत्कालिन विद्रोही माओवादीले २०५७ सालमा घरबाटै अपहरण गरी बेपत्ता बनाए। अहिलेसम्म आफ्ना बुवाको अवस्था अज्ञात रहेको बताउँदै दीपकले दोषीलाई कारवाही गरी न्याय दिन माग गरे। आफूले उजुरी दिए पनि हालसम्म न्याय पाउन नसकेको उनको गुनासो छ। वीरेन्द्रनगरकी जानकली मल्लले पनि हालसम्म न छोरीको लास देख्न पाएकी छन्, न त अब सासको नै आश छ। छोरी बेपत्ता भएको वर्षौं वित्यो, तर बेपत्ताको खोजी गरिदिने सरकार र आयोग नै बेपत्ता भए उनले गुनासो गरिन्, लास नदेखेपछि छोरी फर्केर आउँछ कि भन्ने आशमा हामीले किरियासेमत गर्न सकेका छैनौं, आयोगले चाँडै यसबारे टुंगो लगाओस्। सशस्त्र विद्रोहमा राज्य र विद्रोहीद्धारा बेपत्ता पारिएका व्यक्तिका आफन्तको पीडा पनि कम छैन। केन्द्र सरकारले आयोग बनाउने तर काम नगर्ने र स्थानीय तथा प्रदेश सरकारले आफुहरुको समस्या समाधान नगरेको पीडितहरुको दुखेसो छ। आयोगका मुकाम कार्यालय निस्कृय सत्य निरुपण तथा मेलमिलाप आयोगले हरेक प्रदेशमा मुकाम कार्यालय स्थापना गरेको थियो। सम्बन्धित प्रदेशमा संकलन भएका उजुरीहरुको प्रारम्भिक अनुसन्धान गर्न र पीडितको बयान लिन सहज होस् भनेर मुकाम कार्यालय स्थापना गरिएका थिए। तर पछिल्लो समय आयोगका मुकाम कार्यालयहरु निस्कृय बनेका छन्। अनुसन्धान अधिकारी, कर्मचारी र स्रोत साधनधको अभावमा मुकाम कार्यालयहरु संचालन गर्न नसकिएको आयोगले जनाएको छ। कर्णालीमा पनि आयोगले वीरेन्द्रनगरमा मुकाम कार्यालय स्थापना गरेको थियो। तर हाल यो कार्यालय बन्द छ। कार्यालय संचालन नहुँदा कार्यालयमा रहेका उजुरीहरु एउटा कोठामा थन्काइएको छ। आयोगका अध्यक्ष गणेशदत्त भट्टले कर्मचारी र स्रोत साधनको अभावमा मुकाम कार्यालयहरु संचालन गर्न नसकिएको बताए। अनुसन्धान अधिकारी, कर्मचारी र स्रोत साधनको अभावमा मुकाम कार्यालयहरू सञ्चालन गर्न नसकिएको सत्य निरूपण तथा मेलमिलाप आयोगले जनाएको छ। मुकाम कार्यालयहरु संचालन नहुँदा उजुरीमाथिको अनुसन्धान र छानबिनको काम पनि प्रभावित भएको छ। यसले पनि पीडितलाई न्याय दिन ढिलाइ भएको हो। अध्यक्ष भट्टले भने,हामी कर्मचारी व्यवस्थापन गर्दैछौं, अब चाँडै मुकाम कार्यालयहरु सक्रिय हुन्छन्। उच्च अदालत रहेका सबै ठाउँमा नयाँ मुकाम कार्यालय विस्तार गर्नेछौं, यसले काम तीव्र बन्नेछ। प्रदेश सरकारका योजना पनि कागजमै सिमित द्वन्द्वपीडितका लागि लक्षित कर्णाली सरकारका योजनाहरु पनि कागजमै सिमित बनेका छन्। प्रदेश सरकारले सशस्त्र द्वन्द्वको क्रममा गम्भीर घाइते बनेका र सहाराविहीनको पालनपोषणका लागि वीरेन्द्रनगरमा पुनर्स्थापना केन्द्र स्थापना गर्ने घोषणा गरेको थियो। तर यो योजना हालसम्म पनि कार्यान्वयन हुन सकेको छैन। गम्भीर प्रकृतिका घाइते तथा अपाङहरुको आश्रय, लालनपालन र उपचारको व्यवस्थापनका लागि पुनर्स्थापना केन्द्र सञ्चालन गर्ने प्रदेश सरकारको योजना हालसम्म कार्यान्वयन भएको छैन। त्यस्तै चालु आर्थिक वर्षको बजेटमार्फत द्वन्द्वमा ज्यान गुमाएका व्यक्तिका परिवारलाई सहिद स्मृति भत्तार घाइते तथा अपाङ्ग भएका व्यक्तिलाई जीवन निर्वाह भत्ताबापत मासिक दुई हजार रुपैयाँ उपलब्ध गराउने घोषणा प्रदेश सरकारले गरेको छ। तर आर्थिक वर्षको चार महिना बित्न लाग्दासमेत भत्ता वितरण हुन सकेको छैन। प्रदेश सरकारले पनि योजना मात्र ल्याउने र कार्यान्वयन गर्न नसकेको द्वन्द्वपीडितको गुनासो छ। यद्यपि आन्तरिक मामिला तथा कानुन मन्त्रालयका प्रवक्ता तुलबहादुर खड्काले भने पीडितलाई मासिक भत्ता दिनेगरी कार्यविधि तयार भएको बताए। अब चाँडै यसलाई कार्यान्वयनमा लैजाने उनको भनाइ छ। दुई वर्षभित्र उजुरीको टुंगो लगाउँछौं गणेशदत्त भट्ट अध्यक्ष, सत्य निरुपण तथा मेलमिलाप आयोग सत्य निरुपण तथा मेलमिलाप आयोगले अबको दुई वर्षभित्रमा पीडितका उजुरीहरुमाथि छानबिन र विस्तृत अनुसन्धान गरेर टुंगो लगाइने जनाएको छ। आयोगका अनुसार देशभरबाट ६३ हजार सात सय १८ वटा उजुरी दर्ता भएका छन्। कोरोना महामारीका कारण काम प्रभावित भएको र कर्मचारी अभावले गर्दा पनि आयोगले अपेक्षाअनुसार काम गर्न नपाएको आयोगका अध्यक्ष गणेशदत्त भट्टले बताए। आयोग पीडितलाई न्याय दिने विषयमा गम्भीर छ अध्यक्ष भट्टले भने,प्रारम्भिक अनुसन्धान भएका उजुरीमाथि विस्तृत छानबिन गरेर राहतका लागि सरकारलाई सिफारिस गर्न थालिसकेका छौं, आउँदो असार सम्ममा चार हजार जनालाई न्याय दिन्छौं। अब अनुसन्धानलाई तीव्र बनाउँदै छौं। आयोगमा कर्मचारी र स्रोत साधनको अभाव हुँदा मुकाम कार्यालय संचालन गर्न नसकेको आयोगले जनाएको छ। उजुरीमाथिको अनुसन्धान र पीडितसँग बयान लिन पनि समस्या भएको उनले बताए। जतिसक्यो चाँडो न्याय दिनुपर्छ भन्ने आयोगको मान्यता हो अध्यक्ष भट्टले भने,विगतमा के भयो भन्नेतिर नजाऔं, तर अब हामी पीडितलाई न्याय र राहत दिलाउनेतर्फ नै केन्द्रीत छौं। दरबन्दी अनुसार कर्मचारी, अनुसन्धान विज्ञ र स्रोत साधन उपलब्ध भएमा अबको दुई वर्षभित्र उजुरीमाथि छानबिन गरेर सबैलाई न्याय दिइने आयोगको दाबी छ। कोरोना कम भएसँगै आयोगले एक हजार पीडितलाई परिचयपत्र वितरण गरिसकेको बताए। कर्मचारी अभावका कारण समस्या भएको भन्दै आयोगले सरकारले करारमा कर्मचारी भर्ना गर्न दिएमा उजुरीमाथिको छानबिनमा सहज हुने र पीडितले चाँडो न्याय पाउने जनाएको छ। द्वन्द्वपीडितको घाउमा मलम लगाउने गरी नै अब आयोगले उजुरीको अध्ययन गरेर पीडितलाई न्याय र परिपुरण उपलब्ध गराउन सरकारलाई सिफारिस गरिने जनाएको छ।"
तालिवानद्वारा अफगानिस्तानमा विदेशी मुद्रा निषेध,"काबुल : तालिवानको अन्तरिम सरकारले अफगानिस्तानमा विदेशी मुद्रा प्रयोगमा निषेध गरेको छ। बढ्दो आर्थिक संकटका बाबजुद तालिवानले विदेशी मुद्रा प्रयोगमा निषेध गरेको हो। आर्थिक अवस्था र राष्ट्रिय हितको लागि अफगानिस्तानमा विदेशी मुद्रा निषेध गरिएको छ। त्यसैले अफगान नागरिक, व्यापार व्यवसायी, सरकारी र गैरसरकारी निकाय सबैले आफ्नो हरेक व्यापार व्यवसाय र कारोबारमा अफगान मुद्रा मात्र प्रयोग गर्नेछन् तालिवानले विज्ञप्ति जारी गर्दै भनेको छ। अफगानिस्तानमा विदेशी मुद्रा प्रयोगमा लगाइएको प्रतिबन्ध कसैले उल्लंघन गरेमा कानुनी कारबाही गरिने विज्ञप्तिमार्फत उल्लेख गरिएको छ। तालिवानको अफगानिस्तान कब्जापछि अन्तर्राष्ट्रिय निकायहरुले आर्थिक सहयोग फिर्ता गर्दा त्यहाँको अर्थतन्त्र कमजोर बन्दै गएको छ। अफगानिस्तानको बजार, सीमा क्षेत्र र व्यापारिक नाकामा अमेरिकी डलर व्यापक रुपमा प्रयोग हुँदै आएको छ। अफगानिस्तानमा युरो, पाउन्डलगायत अन्य विदेशी मुद्रा समेत प्रयोग हुँदै आएका छन्। विदेशी मुद्रा प्रयोगमा तालिवानले लगाएको प्रतिबन्धपछि त्यहाँको अर्थतन्त्र झनै खस्कने बताइएको छ। बीबीसी"
कोरोना जोखिमः तिहारमा यात्रा गर्दा कसरी सुरक्षित हुने ?,"काठमाडौं : कोरोना भाइरस (कोभिड१९) संक्रमितको संख्या घटेपनि जोखिम अझै कायमै छ। तिहारसँगै छठपर्व पनि आउँदैछ। यतिबेला यात्रुहरु घर फर्किने क्रम जारी छ। यात्रा सुरक्षित तवरले गर्नुपर्छ। सार्वजनिक यातायातमा यात्रा गर्दा कोरोना भाइरसको जोखिम उच्च हुने भएकाले जनस्वास्थ्यका मापदण्डको पूर्ण पालनामा हेलचेक्र्याइ गर्नुहुँदैन । सहि तरिकाले मास्कको प्रयोग गर्नुपर्छ। गाडी चढेपछि र ओर्लिएपछि साबुनपानी वा सेनिटाइजरले हात सफा गर्नुपर्छ । यात्राका बेला सम्भव भएसम्म उपयुक्त भौतिक दुरी कायम गर्नुपर्छ । सकेसम्म खुद्रा पैंसा वा अनलाइन भुक्तानीको व्यवस्था मिलाउनुपर्छ । आवश्यक खानेकुरा आफै बोक्नुपर्ने हुन्छ । होटेलमा खानैपरे जनस्वास्थ्यका मापदण्ड अपनाएर खानुपर्छ । अनावश्यक रुपमा सवारी साधनका झ्याल, ढोका,डण्डी तथा सिट छुनुहुँदैन । स्रोतः स्वास्थ्य तथा जनसंख्या मन्त्रालय"
नेपाली सेनाले मनायो कुकुर तिहार (फोटोफिचर),"काठमाडौं : नेपाली सेनाले तिहारको दोस्रो दिन कुकुर पूजा र कला प्रदर्शन गरेको छ। बुधबार सानोठिमीस्थित श्री भैरव वाहन गुल्मले कुकुरको कला प्रदर्शनसमेत गरेको छ। नेपाली सेनाले अपराध अनुसन्धान र सरक्षा कार्यमा अब्बल मानिएका कुकुरलाई १८ वर्षदेखि शान्ति मिसनमा सहभागी गराउँदै आएको छ। कुकुरको सहयोगमा शान्ति सैनिकलाई सम्पिएको जिम्मेवारी पूरा गर्न सहज भएपछि नेपाली सेनाले द्वन्द्वरत मुलुकमा हातहतियार तथा विष्फोटक पदार्थ पत्ता लगाउन र सुरक्षा गार्डमा कुकुरको प्रयोग गर्दै आएको छ। संयक्त राष्ट्रसंघको आह्वानमा तत्कालिन द्वन्द्वरत मुलक लाइबेरीयामा तैनाथ नेपाली शान्ति सैनिकले पहिलो पटक मिसनमा २०५९ सालमा सान र गामिनी नामक दुई कुकुर समावेस गरेको थियो। लाइबेरीया र लिबियामा खटिएका शान्ति सैनिकको सहयोगका लागि नेपालबाट हालसम्म १३ कुकुर लगि सकिएको छ। लाइबेरिया मिसनमा कुकुरको प्रयोगबाट हातहतियार र विष्फोटक पदार्थ पत्ता लगाउने कार्यमा उत्कृष्ट नतिजा हात पारेपछि सेनाले लिवियामा पनि परिचालन गरेको नेपाली सेनाले जनाएको छ। नेपाली शान्ति सैनिकलाई लिवियामा शान्ति स्थापनार्थ अहिले रेक्स, किलो, बुजो र टोनी नाम गरेका कुकुरले सहयोग पुर्याउँदै आएका छन्। त्यहाँ खास गरी हातहतियार र विष्फोटक पदार्थ बरामद, खोजीतथा उद्धार एवं कार्यक्षेत्रको सुरक्षा अर्थात सुरक्षा गार्डमा कुकुर समावेश गरिएको छ । पछिल्लो पटक लिवियामा गत असोज १४ गते किलो नामक कुकुर पठाइएको छ भने लिवियाबाट फिर्ता भएको माईकल नामक कुकुरलाई सेनाले भैरव वाहन गुल्ममा राखिएको छ। सरकारले २०५४ सालमा सेनामा तालिम प्राप्त सैनिक डग राख्ने निर्णय गरेपछि सोही वर्ष भारतबाट जर्मन सेफेर्ड ६ र लेब्राडोर ६ कुकुर ल्याएर २०५६ सालदेखि तालिम दिई सन्चालन गरिएको गट्ठाघरस्थित भैरव वहान गुल्मको डग केनलमा हाल जर्मन सेफर्ड २३, लेब्राडोर ५५, ककर स्पाइनल ७, गोल्डेन रिट्रिभर २ र मालिनोइज १ बच्चा कुकुर छन्। एउटा कुकरका लागि तालिम र खाना खर्चसहित सबै बन्दोबस्तीका लागि प्रतिदिन ३७३ रुपैयाँ खर्च लाग्ने सेनाले जानकारी दिएको छ। शान्ति सेनामा सुरक्षा गार्ड र गस्तीमा खटिने प्रति जोडाले ८९००४ र खोज तथा उद्दारमा खटिने जोडी कुकुरलाई प्रति महिना ९९५७२ अमेरिकी डलर भता प्राप्त हुन्छ। नेपाली सेनासँग कस्ता कुकुर छन् ? सेनाले उमेर र कामगर्ने क्षमताका आधारमा छनोट गरी शान्ति मिसनमा कुकुर पठाउने गरेको छ। सामान्यतया एउटा स्वस्थ्य ककरले आठ वर्षको उमेरसम्म पूर्ण रुपमा काम गर्दछ । यसका अतिरिक्त सेनाकै मस्ताङस्थित सैनिक उच्च शिखर शिक्षालयमा गोल्डेन रिट्रिभर २ र चितवन राष्ट्रिय निकुञ्जमा चोरी शिकारी नियन्त्रण मालिनोइज र लेब्राडोर जातका कुकुर रहेको सेनाले जनाएको छ। सेनाले कुकुरलाई समयानुकुल तालिम प्रदान गर्न डग हाण्डलरलाई भारत, पाकिस्तान र बंगलादेशा पठाउने गरेको जनाएको छ। यसका अतिरिक्त सुरक्षा फौजले सञ्चालन गरेको विभिन समारोहमा खेलकुद र मनोरन्जनका लागि कुकुरको प्रयोग गर्दै आएको छ। कुकुरको मूल्य ६ लाख ५० हजार रुपैयाँ रहेको नेपाली सेनाले जानकारी दिएको छ। तस्बिर : दीपेन श्रेष्ठ"
सर्वोच्च अदालतमा बन्दी प्रत्यक्षीकरणका मुद्दामा सुनुवाई,"काठमाडौं : सर्वोच्च अदालतको नौ इजलासमा बुधबार बन्दी प्रत्यक्षीकरणका मुद्दामा सुनुवाई सुरु भएको छ। एक सातामा सोमबार बन्दी प्रत्यक्षीकरणका मुद्दामा सुनुवाइ भएको थियो तर मङ्गलबार बन्दीका मुद्दामा पनि सुनुवाइ हुन सकेन। प्रधानन्यायाधीश चोलेन्द्रशम्शेर जबराले बुधबार बन्दी प्रत्यक्षीकरणका ती इजलास तोकेका थिए। तीमध्ये ६ संयुक्त र २ एकल छन्। इजलासमा सुनुवाइसमेत सुरु भइसकेको छ। सर्वोच्च अदालतमा प्रवक्ता बाबुराम दाहालका अनुसार प्रधानन्यायाधीशले मुद्दाको सुनुवाइका लागि आज बन्दी प्रत्यक्षीकरणको मुद्दामा पेसी तोकेका छन् र सुनुवाई पनि सुरु भइसकेको छ। गत आइतबार मध्याह्नदेखि न्यायाधीशहरुले विभिन्न माग राख्दै सुनुवाई गर्न इन्कार गरेका थिए। यही कात्तिक ८ गते सोमबारदेखि मुद्दाको सुनुवाई पूरै प्रभावित भएको थियो। सर्वोच्च अदालतमा भएको मुद्दाको सुनुवाई प्रभावित भएको आज नौ दिन पुगेको छ। अदालतमा बेन्च बस्न नसक्दा मुद्दाको सुनुवाइ हुन सकेको छैन। यसले गर्दा पालोमा टाढाटाढाबाट आएका सेवाग्राहीहरु मर्कामा परेका छन्। जबराविरुद्ध झन् कडा कानुन व्यवसायी बुधबार पनि आन्दोलनमा, सेवाग्राही मारमा कार्यपालिकामा भाग खोज्नु न्यायिक इतिहासकै लज्जास्पद घटना"
प्रधानमन्त्री विदेश रहेकोले प्रधानन्यायाधीशबारे आधिकारिक धारणा आउन सकेन : मन्त्री श्रेष्ठ,"महोत्तरी : भुमि व्यवस्था सहकारी तथा गरिबी निवारण मन्त्री शशि श्रेष्ठले प्रधानमन्त्री स्वदेश फकिएलगतै प्रधानन्यायाधीश विवादबारे सरकारले आफ्नो धारणा सार्वजनिक गर्ने बताएकी छन्। बुधबार प्रेस सेन्टर नेपाल महोत्तरी शाखाले बर्दिवासमा आयोजना गरेको पत्रकार भेटघाट कार्यक्रममा मन्त्री श्रेष्ठले अहिले प्रधानमन्त्री विदेश भ्रमणमा रहेकोले हाल सरकारको तर्फबाट चोलेन्द्रशमशेर जबराको विषयमा आधिकारिक धारणा आउन नसकेको स्पष्ट पारिन्। अर्ली ईलेक्शनको सन्दर्भमा मन्त्री श्रेष्ठले भनिन्, सरकारको तर्फबाट नभई यो व्यक्तिगत अवधारणा मात्र रहेको छ। न त गठबन्धनमा यस विषयमा चर्चा चलेको छ, न त मन्त्रिपरिषद्मा नै। यो व्यक्तिगत अवधारणा मात्र हो। सहकारी सञ्चालन एवम् गुठी जग्गा व्यवस्थापनको सवालमा सरकार चाँडै नै नियमन गरेर संचालनको वातावरण सिर्जना गरिने मन्त्री श्रेष्ठले धारणा राखिन्। अब निती र कार्यान्वयन सँगसँगै लगेर कार्यसम्पादन गरिने मन्त्री उनको दाबी छ।"
माटोको दियो बनाउन भ्याइनभ्याइ (तस्बिर),काठमाडौं : तिहार आएसँगै माटोको भाँडा बनाउनेलाई भक्तपुरमा भ्याइनभ्याइ छ। विशेषगरी उज्यालोको पर्व भनेर चिनिने तिहारका लागि दियो (पाला) बनाउन चटारो परेको हो। पुर्ख्यौली पेसाको रूपमा अँगाल्दै आएका भक्तपुरका माटोको भाँडा बनाउनेहरू अहिले दियो बनाउन र बजारमा पठाउन हतार गरिरहेका छन्। तिहारकै लागि भनेर वैशाख महिनादेखि दियो बनाउन सुरु गरिन्छ। यद्यपि यसको चटारो तिहारको मुखैमा हुन्छ। दीपावलीमा माटोको पालाहरुको खपत निकै हुने गरेको उनीहरुको भनाई छ । भक्तपुरमा मंगलबार पुगेर अन्नपूर्णकर्मी सुनिता डंगोलले दियो बनाइरहेकाहरूको तस्बिर खिचेकी छिन्। हेर्नुहोस् ती तस्बिर:
"ढकमक्क फूल, कृषकलाई टिप्ने चटारो (तस्बिर)","काठमाडौं : तिहारलाई फूलैफूलको पर्व भनिन्छ। तिहारमा फूलको प्रयोग र माग अत्याधिक हुने गर्छ । विशेषगरी तिहारको लागि सयपत्री, मखमली, गोदावरी जस्ता फूलको माग बढी हुन्छ । तिहारका लागि भनेर घरघरमा पनि फूल फूलाइन्छ भने बेचबिखनका लागि पनि किसानहरूले सयपत्री, मखमली, गोदावरी फूल लगाउने गर्छन् । ढकमक्क फुलेको सयपत्री र मखमली हेर्दा छुट्टै आनन्द हुन्छ। यसले घर अफिस सबैतिर सुन्दरता थप्छ। तिहारमा घर सजाउनका लागि तथा काग, कुकुर, गाई र दाजुभाइ पूजा गर्न, सयपत्रीमखमली फूल सबैका लागि मन पर्छ। उज्यालोको पर्व भनेर पनि चिनिने तिहारले छोपेसँगै हरेक घर बत्तीले झिलिमिलि हुन थालेका छन्। फूल कृषकलाई बगैँचामा फूल टिप्ने, माला गाँस्ने र बजार लैजानेको चटारो छ। ललितपुरको विशंखु गोदामचौर क्षेत्रमा मंगलबार स्थानीय किसानहरु फूलबारीमा फूल टिप्न व्यस्त थिए। फूल किन्ने व्यापारीहरु गाडी नै लिएर गाउँ पसेपछि किसानहरुलाई फूल टिप्ने चटारो परेको हो। यस क्षेत्रमा तिहारमा मात्र नभएर बाह्रै महिना फूल रोप्ने गरिन्छ। यद्यपि तिहारमा अलि बढी चटारो हुने किसानहरू बताउँछन्। किसानहरूको फूल टिप्ने चटारोलाई अन्नपूर्णकर्मी अशोक दुलालले क्यामेरामा कैद गरेका छन्।"
कार्यपालिकामा भाग खोज्नु न्यायिक इतिहासकै लज्जास्पद घटना,"काठमाडौं : प्रधानन्यायाधीश चोलेन्द्र शमशेर जबराको राजीनामा माग गर्दै कानुन व्यवसायीहरुले आन्दोलन जारी राखेका छन्। नेपाल बार एसोसिएसनको अगुवाइमा बुधबार पनि कानुन व्यवसायीहरुले सर्वोच्च अदालत परिसरमा धर्ना दिएका हुन्। धर्ना कार्यक्रममा बोल्दै ललितपुर जिल्ला बार अध्यक्ष अर्जुन महर्जनले कार्यपालिकामा भाग खोज्न न्यायिक इतिहासकै लज्जास्पद घटना भएको दाबी गरेका छन्। उनले नेतृत्वको आचरण, नैतिकता,स्वछताको प्रतिकुल भएको आरोप लगाएका छन्। उनले भने, 'न्यायिक इतिहासकै लज्जास्पद घटना हो। सहेर बस्न सक्दैनौ। न्यायपालिकाको गरिमा जोगाउन उहाँले निकास दिनुको विकल्प छैन।' उनले राजनीतिक बलमा टिक्ने प्रयास गरे झन घातक हुने धारणा राखेका छन्। उनले भने, 'ठूलो ठूलो मुद्दामा सेटिङ छ। उहाँ बस्न लायक हुनुहुन्न। सिघ्र बहिर्गमन हुनुपर्छ। राजनितिक बलमा टिक्ने प्रयास गरे झन घातक हुन सक्छ।' अधिवक्ता चुडामणि पौडेलले अहिलेको आन्दोलन न्यायमा सहज पहुँचको निम्ति गरिएको आन्दोलन भएको बताए। उनले भने , '२३ गतेदेखि थप कार्यक्रम गर्छौ। बिदा अवधिभर सम्मानजनक बहिर्गमन गर्नुस्।' उनले न्यायलयको नेतृत्वले प्रतिवेदन कार्यान्वयन नगर्नु गम्भीर चासोको विषय भएको स्पष्ट पारे। अधिवक्ता टिकाराम भट्टराईले न्यायालयमा मुद्दा र न्यायाधीश तोक्ने ठोस मापदण्ड र पारदर्शिता नभएको उल्लेख गरे। उनले बिचौलियाको प्रभाव, दबाब र त्रास कायमै रहेको धारणा राखे। उनले न्यायालयभित्र आर्थिक विचलन र भ्रष्टाचार मौलाएकाले आन्दोलन गर्नुपरेको बताए। प्रधानन्यायाधीशलाई न्यायाधीशबाटै असहयोग जबराले भने संवैधानिक व्यवस्थाले प्रधानन्यायाधीश भएको हुँ, किन राजीनामा दिने ? दलका बलले पेल्ने मुडमा जबरा जसले बसाले बेथितिको नजिर प्रधानन्यायाधीशलाई राजीनामाको अल्टिमेटम प्रधानन्यायाधीश लचिलो : सम्मानजनक बहिर्गमनको प्रस्ताव बार : वार कि पार ? प्रधानन्यायाधीश जबराले भने: वैशाखसम्म काम गर्न दिनुहोस् बारको रणनीति : अब सडक आन्दोलन जबराविरुद्ध झन् कडा कानुन व्यवसायी बुधबार पनि आन्दोलनमा, सेवाग्राही मारमा"
राष्ट्रिय महाधिवेशनमा एमालेले विद्युतीय उपकरण प्रयोग गर्ने,"चितवन : नेकपा (एमाले) को १० औँ राष्ट्रिय महाधिवेशनले विद्युतीय उपकरणमार्फत नयाँ पदाधिकारी चयन गर्ने भएको छ। मतदानका लागि एक सय विद्युतीय उपकरण प्रयोगमा ल्याइने तयारी गरिएको छ। महाधिवेशन मूल आयोजक समितिका सहसंयोजक एवं एमाले स्थायी समिति सदस्य सुरेन्द्र पाण्डेले विद्युतीय उपकरण मार्फत मतदान गर्ने तयारी गरिएको जानकारी दिए। यसबाट तीन घण्टाभित्रमा नतिजा आउने छ। उनले भने, 'मतदानपछि प्रिन्ट गर्यो भने तीन घण्टा लाग्छ भनिएको छ। क्यू आर कोडबाट भयो भने त्योभन्दा अघिनै नतिजा आउँछ।' विद्युतीय उपकरण जडान र व्यवस्थापनका विषयमा छलफल भइरहेको उनले बताए। सो पार्टीको केन्द्रीय समिति २२५ सदस्यीय छ। यसमध्ये १५ पदाधिकारी छन्। उनका अनुसार अध्यक्ष एक, वरिष्ठ उपाध्यक्ष एक , उपाध्यक्ष चार , महासचिव एक , उपमहासचिव एक र सात सचिव रहने व्यवस्था छ। महाधिवेशनमा अहिले सम्मका अवस्थामा दुई हजार प्रतिनिधि सहभागी हुने जनाइएको छ। महाधिवेशनको उद्घाटन सत्र नारायणी नदी किनार र बन्द सत्र सौराहाको बाघमारा चौरमा गर्ने तयारी गरिएको छ। महाधिवेशनमा पाँच लाख नेता कार्यकर्ता उद्घाटन सत्रमा सहभागी हुने पार्टीले जनाइएको छ। सौराहामा करिब तीन हजार ५०० जनालाई बस्ने व्यवस्था मिलाइने उनको भनाइ छ। महाधिवेशन आगामी मंसिर १० गते देखि १२ गते सम्म हुँदैछ। रासस"
चीनले दियो थप १६ लाख डोज खोप,काठमाडौं : चीनले कोरोना भाइरसविरुद्धको थप १६ लाख डोज खोप दिएको छ। नेपालका लागि चिनियाँ राजदूत होउ यान्छीले स्वास्थ्य तथा जनसंख्या मन्त्री विरोध खतिवडालाई १६ लाख डोज खोप उपलब्ध गराएकी हुन्। स्वास्थ्य मन्त्रालयमा बुधबार राजदूत यान्छीले मन्त्री खतिवडालाई सो खोप उपलब्ध गराएकी हुन्। सो अवसरमा राजदूत यान्छीले कारोना भाइरस रोकथाम र नियन्त्रणका लागि चीनले नेपाललाई दिँदै आएको सहयोगलाई निरन्तरता दिने बताएकी छिन्। यसअघि चीनले शेरबहादुर देउवा प्रधानमन्त्री बनेपछि १६ लाख डोज खोप अनुदानमा दिने घोषणा गरेको थियो।
शान्ति मिसनमा सेनाका कति कुकुर परिचालन भए ?,"काठमाडौं : नेपाली सेनाले द्वन्द्वग्रस्त मुलुकमा शान्ति स्थापनार्थ शान्ति सैनिकसहित कुकुर पनि पठाउने गरेको छ। शान्ति सैनिकलाई सुम्पिएको जिम्मेवारी पूरा गर्न नेपाली सेनाले २०५९ सालदेखि कुकुर पठाउन थालेको हो। द्वन्द्वग्रस्त मुलुकमा नेपाली सेनाले पठाएको कुकुरले हातहतियार र विष्फोटक पदार्थ लगाउनेदेखि सुरक्षागार्डको समेत जिम्मेवारी सम्हाल्दै आएका छन्। नेपाली सेनाले पहिलो पटक शान्ति स्थापनार्थ सान र गामिनी नामका दुई वटा कुकुर लाइबेरीया पठाएको थियो। लाइबेरीया र लिबियामा खटिएका नेपाली शान्ति सैनिकको सहयोगका लागि हालसम्म नेपाली सेनाले १३ वटा कुकुर पठाइसकेको छ। ती कुकुरहरुले अनुसन्धानमा उत्कृष्ट नतिजा हात पारेको नेपाली सेनाले जनाएको छ। रेक्स, किलो , बुजो र टोनी नाम गरेको कुकुरले लिबियामा तैनाथ नेपाली शान्ति सैनिकलाई सहयोग गर्दै आएको छ। सेनाले पछिल्लो पटक असोज १४ गते लिबियामा किलोनाम गरेको कुकुर पठाएको थियो। लिबियाबाट माईकलनाम गरेको कुकुर फिर्ता गराइ हाल भैरव वाहन गुल्ममा राखिएको छ। एउटा कुकरका लागि तालिम र खाना खर्चसहित सबै बन्दोबस्तीका लागि प्रतिदिन रु ३७३ खर्च लाग्ने सेनाले जानकारी दिएको छ। शान्ति सेनामा सुरक्षा गार्ड र गस्तीमा खटिने प्रति जोडाले ८९००४ र खोज तथा उद्दारमा खटिने जोडी कुकुरलाई प्रति महिना ९९५७२ अमेरिकी डलर भता प्राप्त हुन्छ। आज काग र कुकुर तिहार मनाइँदै नेपाली सेनाले मनायो कुकुर तिहार (फोटोफिचर) नेपाली सेनासँग कस्ता कुकुर छन् ?"
"कुलमानले भने मागभन्दा उत्पादन बढी छ, तिहारमा बत्ति जाँदैन","काठमाडौं : नेपाल विद्युत् प्राधिकरणले यस वर्षको लक्ष्मीपूजामा १५ सय मेगावाट उच्च माग पुग्ने अनुमान गरेको छ। हालसम्म १६२० मेगावाटसम्म उच्च माग रहेकोमा तिहारमा बढिमा १५ सय पुग्ने कार्यकारी निर्देशक कुलमान घिसिङले जानकारी दिए। मागभन्दा उत्पादन बढी नै भएकोले बत्ति नजानेमा ढुक्क हुन उनले आश्वासन दिए। घिसिङका अनुसार हाल प्राधिकरणमा २ हजार मेगावाट बढी जडान भएको छ भने उत्पादन क्षमता १६ सय मेगावाट हाराहारीमा छ। खपत बढाउन नसक्दा दिनको समयमा २ सय मेगावाट र रातको समयमा ५०० मेगावाट दैनिक विद्युत खेर गइरहेको बताइएको छ। तिहारको समयमा विद्युत बढी खपत गर्ने उद्योग, कलकारखाना लगायत बन्द हुने हुँदा कुलेखानी जलविद्युत आयोजना नचलाइकन नै माग धान्न सकिने घिसिङले बताए। अघिल्लो वर्ष यसै दिन करिब १३ सय मेगावाट विद्युत माग रहने प्रक्षेपण गरेको भएपनि माग भने करिब ११ सयको हाराहारीमा मात्र भएको थियो। उत्पादन बढेपनि पुराना संरचना र अपर्याप्त उपकरणहरूका कारण वितरण प्रणालीमा भने समस्या रहेको घिसिङको भनाइ छ। विद्युतीकरणका लागि ट्रान्सफरमर, तार, मिटर जस्ता उपकरणहरू आवश्यक मात्रामा नभएकोले वितरण प्रणालीमा बत्ति आउनेजाने गरेको कार्यकारी निर्देशक घिसिङले बताए। उनका अनुसार प्राधिकरणले नयाँ ३ हजार ट्रान्सफरमर र ७ लाख मिटरका लागि टेन्डर गरिसकेको छ। यस्तै, आगामी हिउँदमा अघिल्लो वर्षको तुलनामा कम विद्युत आयात गरिने प्राधिकरणले जानकारी दिएको छ। कोरोना भाइरसको जोखिम कायमै : तिहारपछि संक्रमण बढ्न सक्ने तिहारलाई ५० हजार सयपत्री फूलको माला आयात हुँदै तिहार लक्षित अनुगमन : बजारमा छ्याप्छ्याप्ती अखाद्य मिठाइ तिहारमा घर जाने यात्रुलाई कोरोनाविरुद्धको खोप लगाउन सुरु"
तहसनहस एउटा देशको कथा,"तुच्छ राजनीतिक स्वार्थ बोकेर गरिने यस्ता खतरनाक धार्मिक एवं जातीय खेलले नेपालले पनि सुडानको नियति भोग्नु नपर्ला भन्न सकिँदैन। कुनै बेला सेतो हात्तीको दाँत र तेलको विशाल भण्डारणका कारण विश्वमा चिनिएको उत्तर अफ्रिकी मुलुकअन्तर्गतको दक्षिणी सुडान आज आफ्नै अस्तित्व रक्षाका खातिर छटपटाइरहेको छ। कुनै पनि मुलुक असफल हुनुमा या टाट पल्टिनुमा उक्त देशको गलत राजनीतिक कार्यदिशा र भ्रष्टाचारलाई नै लिन सकिन्छ। सुडान आज त्यही गलत राजनीति र भ्रष्टाचारका कारण विश्वकै सबैभन्दा गरिब मुलुकको दर्जामा छ। यति मात्र होइन, भोकमरी, महामारी, जातीय एवं धार्मिक सम्प्रदायिकता, सामाजिक असुरक्षा, बलात्कार, अशिक्षालगायतका तमाम कहालीलाग्दा समस्यासँग आज सुडान शक्तिराष्ट्रको क्रिडास्थलसमेत बन्न पुगेको छ। २०१८ मा भएको शान्ति सम्झौताको डेढ वर्षसम्म दक्षिणी सुडानमा नयाँ सरकार बन्न सकेन। मचरको सपथग्रहणसँगै सुडानमा बनेको गठबन्धन सरकार पनि धेरै दिन टिकेन। विपक्षी समूहलाई समेत सरकारमा सामेल गराउने उद्देश्यले दक्षिणी सुडानमा फेरि सरकारको हेरफेर गरियो। नयाँ राजनीति घोषणा गरियो। यी सबैलाई उचित तवरले पदस्थापन गरी भाग लगाउँदा पनि उक्त देशको शान्ति सम्झौताको कार्यभार भने पूरा हुन सकेन। शान्ति सम्झौताको मुख्य कडीका रूपमा रहेको विद्रोही समूहलाई सेनामा समाहित गर्ने मुद्दा झन् पेचिलो बन्दै गयो। सन् २०१३ देखि २०१८ सम्म चलेको गृहयुद्धले दक्षिणी सुडानका १ करोड २० लाख नागरिकमध्ये करिब ४३ लाख मानिस देशबाट विस्थापित हुन पुगे भने ४ लाखभन्दा बढीले ज्यान गुमाए। नेपालजस्तै भूपरिवेष्ठित रहेको यो देश लामो समयसम्म बेलायती उपनिवेशको रूपमा रहँदै आएको थियो। सन् २०११ मा स्वतन्त्रता प्राप्त त गर्यो तर आजसम्म राजनीतिक कचिंगल, भ्रष्टाचार र अराजकता ज्यूँका त्यूँ छ। आर्थिक एवं सामजिक विकासको मार्गलाई पहिल्याउन दक्षिणी सुडानसँग पर्याप्त संसाधन छैन। स्तरीय सडक एवं बिजुलीको अभाव छ। यो देशमा तीन सय किलोमिटर मात्र पक्की सडक छ। ९० प्रतिशतभन्दा बढी बस्तीमा बिजुली छैन। देशमा निरक्षरताको स्थिति पनि भयावह छ। कूल आवादीको लगभग ६५ प्रतिशत नागरिक अशिक्षाको घेराभित्र छन्। ठूलै समूह आधारभूत स्वास्थ्य सेवाबाट पनि वञ्चित छन्। लामो समय गृहयुद्धमा फसेको सुडान अन्ततः २०११ मा दुई टुक्रा भयो। सुडानबाट अलग भई दक्षिणी सुडानको जन्म भयो। सन् २०१३ मा संसद् बैठकले प्रमुख दलित जातिका तर्फबाट नेतृत् गर्दै आएका उपराष्ट्रपति रिइक मचरलाई बर्खास्त गर्ने निर्णय गर्यो। उनको बर्खास्तीसँगै दक्षिणी सुडान फेरि जातीबीचको गृहयुद्धमा औपचारिक रूपमै होमियो। मचर तिनै विद्रोही एवं जातीय राजनीतिको नेतृत् गरेका नेता थिए। जसले सुडानमा शासन गर्दै आइरहेका अन्य नेतृत्लाई देखिसहँदैनथे। एकातर्फ दक्षिणी सुडानमा हिंसात्मक आन्दोलन चरम उत्कर्षमा पुग्दै थियो अर्कातर्फ मचर सन् २००२ मा फेरि आफ्नै पुरानै पार्टीमा फर्किए वरिष्ठ नेताको रूपमा। सन् २००५ मा मचर फेरि सुडानको स्वायत्त सरकारमा उपराष्ट्रपति बन्न पुगे। करिब ६ वर्षसम्म स्वायत्त सरकारमा उपराष्ट्रपति बनेका मचरको स्वार्थपूर्ण राजनीतिक दाउ बढो विचित्रको छ। २०१३ मा मचर स्वतन्त्र दक्षिणी सुडानका राष्ट्रपति साल्वा कीरसँग चुनावी मैदानमा होमिए। साल्वा कीरले दक्षिणी सुडानको सरकार कब्जाका लागि मचरले षडयन्त्र गरेको आरोप लगाए। साल्वा र मचर दुई अलग मुख्य जातीका नेता थिए। कुनै समय सुडान हात्तीको दाँत र तेलका कारण निकै चर्चामा थियो। सुडानमा विकास नभएको पनि होइन तर उक्त विकास उत्तरी सुडानमा मात्र सीमित भएको थियो। जसले दक्षिणी सुडानका नागरिकमा चरम असन्तुष्टि उत्पन्न भइरहेको थियो। आन्दोलनमा उत्रिँदा सरकारले सैन्यबलको माध्यम आन्दोलन दबाउँथ्यो। सुडानमा पछिल्लो समय चल्दै आइरहेको विरोध प्रदर्शनका माझ ३० वर्षदेखि सत्तामा कब्जा जमाउँंदै आइरहेका राष्ट्रपति उमरलाई सेनाले बर्खास्त गरेकै दिनदेखि सत्तामा सेनाले पकड बनाएको थियो। प्रदर्शनकारीले लोकतान्त्रिक सरकारको माग गर्दै आइरहेका थिए। यद्यपि प्रदर्शनकारीको प्रदर्शन भने जारी छ। बसीरको बहिर्गमनसँगै सुडानमा ३० वर्षे लामो इस्लामिक शासनको अन्त्य भयो। इस्लाम धर्म छोड्नेलाई ढुंगाले हानी हानी मृत्युको सजाय दिने व्यवस्था रहेको देशमा राजनीतिबाट धर्म अलग हुनै सक्तैन। सन् १९८९ मा सैन्य शासक उमर अल बसीरले सुडानी सत्ता कब्जा गरेपछि पूरै देश इस्लामीकरण भएको थियो। सुडान पूर्णरूपमा इस्लामीकरण भएसँगै बचेखुचेका धर्मावलम्वीलाई पनि इस्लाम धर्म अपनाउन बाध्य बनाइयो। इस्लाम धर्म कबुल नगर्नेलाई कठोर मृत्युको सजाय सुनाइन्थ्यो। यिनै शासक बसीरलाई अहिले धेरै मुद्दा लगाइएको छ। जसमध्ये सबैभन्दा ठूलो मुद्दा संघर्षरत डर्फर क्षेत्रमा नाबालकहरूको कत्लेआमको मुद्दा प्रमुख छ। अन्तर्राष्ट्रिय अपराधसम्बन्धी मुद्दा हेर्ने अदालतले बसीरलाई मानव नरसंहारको आरोप लगाएको छ। अदालतको उक्त आरोपपश्चात् बसीरलाई गत वर्ष सेनाले बर्खास्त गरेको थियो। बर्खास्तीसँगै सुडानको शासन सेनाले लिएको हो। बसीरको ३० वर्षे शासनकालमा सुडानमा कयौं विद्रोही संगठनको जन्म भएको थियो। जो देशमा लोकतन्त्र बहालीका लागि दिनहुँजसो हिंसात्मक आन्दोलन गरिरहन्थे। यसैकारण पनि सुडानलाई अफ्रिकी देशमध्ये धेरै हिंसाग्रस्त देशको रूपमा चिनिथ्यो। सरिया कानुनअन्तर्गत खतना परम्परा साह्रै खतरनाक परम्परा हुने गर्दथ्यो। जसअनुसार महिलाको शरीरको गोप्य भागको एक भाग काटिदिने गरिन्थ्यो। यसले धेरै बालिका एवं महिलाले ज्यान गुमाउनु परेको थियो। सैन्य शासनपश्चात उक्त खतना परम्परालाई बन्द गरिएको छ। मुस्लिम समुदायलाई रक्सी खानबाट वञ्चित गर्ने परम्पराको पनि अन्त्य गरिएको छ। बसीरले खतनालाई मान्यता दिए भने अर्कातर्फ सुडानिज क्रिमिनल लअन्तर्गत धर्म परिवर्तन गर्नेलाई मृत्युदण्ड दिन्थे। उनको यस प्रकारको कानुनले बालबच्चा, गर्भवती एवं वृद्धवृद्धालाई पनि दया गरेन। ढुंगाले हान्दा हान्दै जबसम्म मान्छेको मृत्यु हुँदैन, तबसम्म ढुंगा बर्साउनु नै पर्ने उर्दी जारी गरिएको थियो। नेपाललाई शिक्षा कुनै पनि बहानाको धार्मिक एवं जातीय राजनीतिले अन्ततः देश नै धरासायी हुँदै जान्छ भनेर बुझ्न सुडानको इतिहास हेरे पुग्छ। तुच्छ राजनीतिक दाउपेच, सत्तास्वार्थ एवं चरम भ्रष्टाचारले देश कसरी गृहयुद्धको भुमरीमा फस्दोरहेछ ? सुडान हेरे पुग्छ। दलले विवेक नपुर्याउँदा या नेतृत्ले सत्तास्वार्थको मात्र राजनीति गर्दा आन्तरिक एवं बाह्य कतिपय गलत तत् र क्रियाकलापमा आवद्ध आपराधिक तत्हरूसँग साँठगाँठ हुन्छ भन्ने पाठ यसले सिकाउँछ। देशकै अस्तित् दाउमा लगाउने गरी सत्ता राजनीतिको मोलमोलाई गरेका यस्ता दृश्य त अझ २०६२६३ पछिको १५ वर्षको अन्तरालमा धेरै देख्न पुगियो। झन्डै असफल राष्ट्रको डिलमा पुर्याइसकेका नेताको निर्णय क्षमतामा पनि चरम ह्रास आएको थियो। एकपछि अर्को भ्रष्टाचारको काण्ड मात्र होइन, देशको मुख्य निर्णायककर्ता पनि बाह्य शक्ति हुन पुगेको थियो नेपालमै। जातीय एवं धार्मिक साम्प्रदायिकताले खलबल्याएको समाज अझै मत्थर हुन सकिराखेको छैन। समाज विग्रहका खाटाहरू यद्यपि बेलाबखत चर्किरहन्छन्। यता धार्मिक अतिवादले पनि विस्तारै जरा गाड्दैछ। समाज समाजमा निषेधको अवस्था छ। मिलेर बसेको समाज खल्बल्याउने अरू कोही नभएर हाम्रै नेता हुन्। तुच्छ राजनीतिक स्वार्थ बोकेर गरिने यस्ता खतरनाक धार्मिक एवं जातीय खेलले नेपालले पनि सुडानको नियति भोग्नु नपर्ला भन्न सकिँदैन।"
मिथेन उत्सर्जन घटाउन ८० राष्ट्र प्रतिबद्ध,"काठमाडौं : ८० राष्ट्रले सन् २०३० सम्म मिथेन उत्सर्जन ३० प्रतिशतले कम गर्ने प्रतिबद्धता जनाएका छन्। यससम्बन्धी अमेरिका र युरोपेली संघको प्रतिज्ञामा ती राष्ट्रले हस्ताक्षर गरेको युरोपेली आयोगका प्रमुख उर्सुला फोन डेर लेयेनले बताइन्। यसबाट पृथ्वीको तापमानलाई १५ डिग्री सेन्टिग्रेडमा सीमित राख्न सहयोग गर्ने अमेरिकी र युरोपेली संघका नेताले बताएका छन्। बेलायतका प्रधानमन्त्री बोरिस जोनसनले सन् २०३० सम्ममा वन फडानीको अन्त्य गर्ने विश्वव्यापी योजना घोषणा गरे। वनसम्बन्धी प्रतिज्ञामा हस्ताक्षर गर्नेहरूमा ब्राजिल पनि छ। त्यहाँको अमेजन वनको विशाल भाग काटिएको छ। तर, त्यहाँका आदिवासी समूहहरूले उक्त योजना सफल बनाउन आफूहरू त्यसको प्रयासको केन्द्रबिन्दुमा हुनुपर्ने बताएका छन्। अमेरिकी राष्ट्रपति जो बाइडेनले मिथेनप्रतिको प्रतिबद्धताले जलवायु परिवर्तनमा मात्रै नभई जनताको सामान्य स्वास्थ्य, खाद्यान्न आपूर्ति, अर्थतन्त्रलाई बढाउन, चुहावट घटाएर कम्पनीहरूको पैसा बचत गर्न र नयाँ रोजगारी सिर्जना गर्न मद्दत गर्ने बताए। खेतबाट हुने मिथेन उत्सर्जन कम गर्न अमेरिकाले किसान र पशुपालकसँग पनि काम गर्ने राष्ट्रपति बाइडेनले बताए। जापानले एसियाको डिकार्बोनाइजेसन गर्ने प्रयासमा आफ्नो वित्तीय सहायता दोब्बर गरी १४८ अर्ब अमेरिकी डलर पुग्ने गरी आगामी पाँच वर्षभित्र १० अर्ब अमेरिकी डलरसम्म पुयाउने जनाएको छ। जापानी प्रधानमन्त्री फुमिओ किसिदाले मंगलबार ग्लास्गोको कोप२६ शिखर सम्मेलनमा उक्त घोषणा गरेका हुन्। टोकियोले वन संरक्षण कार्यक्रमलाई २४ करोड अमेरिकी डलरसम्मको लगानी गर्ने लक्ष्य पनि राखेको प्रधानमन्त्री किसिदाले बताए। चर्चित अनलाइन कम्पनी अमेजनका संस्थापक जेफ बेजोसले आफ्नो बेजोस अर्थ कोषले भूबनावट पुनस्र्थापना र खाद्य प्रणाली परिवर्तन गर्न दुई अर्ब डलर खर्च गर्ने बताए। आफूले अन्तरिक्षको यात्रा गर्दा प्रकृतिको नाजुकता बुझेको उनको भनाइ थियो। बाइडेन र मोदीसँग देउवाको भेट प्रधानमन्त्री शेरबहादुर देउवाले संयुक्त राष्ट्रसंघीय विश्व जलवायु परिवर्तन सम्मेलनका क्रममा विभिन्न राष्ट्रका नेताहरूसँग भेटवार्ता गरेका छन्। प्रधानमन्त्री देउवा र उनका भारतीय समकक्षी नरेन्द्र मोदीबीच मंगलबार द्विपक्षीय भेटवार्ता भएको छ। दुई देशबीचको सम्बन्धलाई अझ कसरी प्रगाढ र सुदृढ बनाउने भन्ने सन्दर्भमा कुराकानी भएको थियो। साइडलाइन भेटका क्रममा प्रधानमन्त्री देउवाले नेपाललाई रासायनिक मल आपूर्तिमा भारतले गरेको सहयोगको निरन्तरताका लागि मोदीलाई आग्रह गरेका थिए। दुई नेताबीच दुवै देशका साझा समस्या, सम्बन्ध, सहयोग र नजिकिँदै गरेको सार्क शिखर सम्मेलनलगायत विषयमा चर्चा भएको परराष्ट्र मन्त्रालयकी प्रवक्ता सेवा लम्सालले बताइन्। प्रवक्ता लम्सालका अनुसार प्रधानमन्त्री देउवाले नेपाल भ्रमणमा आउन मोदीलाई निम्तो दिएको र मोदीले छिट्टै नेपाल आउने मनसाय रहेको बताए। मोदीले देउवासँगको भेटपश्चात् ट्विटरमा जलवायु परिवर्तनले छिमेकी देशको हिमालसँगै भारतका हिमाललाई बढी असर गरेको लेखेका छन्। देउवाले बेलायती प्रधानमन्त्री बोरिस जोन्सनसमक्ष नेपालले जलवायु परिवर्तनबाट बच्न वन क्षेत्र बढाउनेबारे सोचेको बताएका थिए। यद्यपि उक्त भेट पनि अनौपचारिक थियो। प्रधानमन्त्री देउवाले अमेरिकी राष्ट्रपति जो बाइडेनसँग पनि मंगलबारै अनौपचारिक भेट गरे। देउवाले राष्ट्रसंघका महासचिव एन्टोनियो गुटेर, जलवायु विज्ञ जोन केरी, मंगोलियाका राष्ट्रपति उखना खुरेलसुखलगायतसँग पनि अनौपचारिक भेट गरेका छन्। श्रीलंकाका राष्ट्रपति गोटाभाया राजापाक्षसँग देउवाले मंगलबार राति औपचारिक भेट गरेका छन्। प्रधानमन्त्री देउवासँग संयुक्त अधिराज्यको माथिल्लो सदन हाउस अफ लर्डसका सदस्य स्वराज पल, शेख र लेडी शेखको टोलीसँग पनि भेट भएको प्रवक्ता लम्सालले बताइन्। बेलायती सांसदको टोलीले नेपाल र बेलायतबीचको सदिऔं देखिको मित्रवत् सम्बन्धलाई अझ सुदृढ बनाउनका निमित्त आपूहरूबाट पूर्ण सहयोग रहने बताएको छ। भेटका क्रममा देउवाले हालसम्मको बेलायतको सहयोगप्रति आभारी भएको उल्लेख गरेका थिए। आगामी दिनमा पनि सहयोगको निरन्तरताको अपेक्षा रहेको उनले बताएका थिए। देउवा शुक्रबार राति संयुक्त अधिराज्य पुगेका थिए। यही कात्तिक १४ ग्लास्गोमा सुरु भएको कोप२६ यही कात्तिक २६ गतेसम्म चल्नेछ। देउवाले जलवायु परिवर्तनका कारण संकटमा पर्दै गएकाले हिमालको मुद्दालाई प्राथमिकता दिन विश्वको ध्यानाकर्षणसमेत गरेका छन्। कोप २६ मा देउवाले सन् २०४५ सम्ममा नेट जिरो अर्थात शून्य कार्बन उत्सर्जनमा जाने बताए। जलवायुजन्य सबै खालका मुद्दालाई छलफलमा ल्याइनुपर्ने र विकसित मुलुकले जलवायुबाट हुने जोखिमका विषयलाई मनन गर्नुपर्ने उनको भनाइ थियो। प्रधानमन्त्रीले जलवायुका कारण हुने हानिनोक्सानी बढ्दै गएकाले त्यसको न्यूनीकरणका लागि पेरिस सम्झौता २०१५ अनुसार आउन जोड दिनुपर्ने सुझाए। पेरिस सम्झौता कार्यान्वयन गर्न नेपालले रोडम्याप बनाएर अगाडि बढेको पनि उनले सुनाएका थिए। तर, औद्योगिक तथा विकसित मुलुकहरूले गरेको सम्झौताअनुसार विश्वको तापमान १५ डिग्री राख्न गरेको प्रतिबद्धता अपुग रहेको उनको भनाइ थियो। देउवाले जलवायुजन्य अनुकूलन कार्यक्रमका लागि जिम्मेवार राष्ट्रहरूले सजिलोसँग जलवायुवित्त प्रवाह गर्नुपर्ने बताए। नेपालले जलवायु अनुकूलनका क्षेत्रमा उल्लेखनीय काम गरेको र राष्ट्रिय निर्धारित प्रतिबद्धता अन्य मुलुकभन्दा चाँडो बुझाएको पनि बताएका थिए।"
नेपालको विद्युत् अब भारत निर्यात,"काठमाडौं : नेपालले भारतीय ऊर्जा बजारमा प्रतिस्पर्धी दरमा विद्युत बिक्रीको अनुमति पाएको छ। भारतको विद्युत मन्त्रालयको सहमतिमा अन्तरदेशीय विद्युत व्यापारका लागि स्वीकृति दिने निकायले सोमबार नेपाल विद्युत प्राधिकरणलाई भारतीय ऊर्जा एक्सचेन्ज मार्केटमा विद्युत बिक्री गर्न अनुमति दिएको छ। नेपालबाट मंगलबार रातिबाट भारत निर्यात हुने उक्त विद्युतको औषत प्रतियुनिट मुल्य २७१ भारतीय रुपैयाँ निर्धारण भएको छ। यसको नेपाली मुल्य प्रतियुनिट ४३३ रुपैयाँ हुन आउँछ। भोलिको बिक्रिदर भने घटबढ हुन सक्ने बताइएको छ। पहिलो चरणमा प्राधिकरणको स्वामित्वमा नुवाकोटमा सञ्चालनमा रहेका २४ मेगावाटको त्रिशूली र १५ मेगावाटको देवीघाट विद्युत गृहबाट उत्पादित ३९ मेगावाट विद्युत भारतीय ऊर्जा एक्सचेन्ज (आईआईएक्स)मा बिक्री गर्न अनुमति दिइएको हो। दुई विद्युतगृहबाट उत्पादित विद्युतलाई स्रोत मानी भारतीय बजारमा बिक्रीका लागि अनुमति दिइएको छ। प्राधिकरणले मंगलबार राति १२ बजेबाट ढल्केबरमुजफ्फपुर ४०० केभी अन्तरदेशीय प्रसारणलाइनमार्फत विद्युत निर्यात सुरु गर्ने छ। हाल यो लाइनबाट विद्युत आयात मात्र भइरहेको छ। नेपालले भारतीय ऊर्जा एक्सचेन्ज (आइआइएक्स)मा विद्युत खरिद गरी आयात गर्न यस अघि नै अनुमति पाइसकेको छ। प्राधिकरणले गत १७ वैशाखबाट आवश्यक परेको वेला आईआईएक्समार्फत प्रतिस्पर्धी दरमा विद्युत आयात गर्दै आएको हो। निर्यातको अनुमति पाएसँग नेपाल र भारतबीचको विद्युत व्यापार नयाँ चरणमा प्रवेश गरेको छ। ऊर्जा, जलस्रोत तथा सिँचाइमन्त्री पम्फा भुसालले भारतीय ऊर्जा एक्सचेन्ज बजारबाट विद्युत बिक्री र खरिदका लागि प्रवेश गर्ने नेपाल दक्षिण एसियाकै पहिलो राष्ट्र बनेको बताइन्। राजनीतिक, कूटनीतिक र प्रशासनिक तहको निरन्तर प्रयासबाट नेपालमा खपत गरेर जगेडामा रहेको विद्युत बिक्रीका लागि अनुमति पाएका छौँ, यो दुई मुलुकबीचको ऊर्जा व्यापारका लागि एउटा कोशेढुङ्गा हो, उनले भनिन्। हामीले प्रस्ताव गरेका ४५६ मेगावाटको माथिल्लो तामाकोसी, ६९ मेगावाटको मस्र्याङ्दी र ४५ मेगावाटको माथिल्लो भोटेकोसी विद्युतगृहबाट उत्पादित विद्युत भारतीय बजारमा बिक्रीको अनुमति पाउने अपेक्षा गरेका छौं। मन्त्री भुसालले दुई मुलुकबीचको विद्युत व्यापारलाई अहिलको अवस्थासम्म पुर्याउन महत्वपूर्ण भूमिका निर्वाह गर्ने सम्बन्धित सबै सरोकारवाला निकायलाई धन्यवादको पात्र भएको बताइन्। भारतको केन्द्रीय विद्युत् प्रणाली अन्तर्गत दैनिक विद्युत् बजार मा नेपालले विद्युत बिक्री गर्ने छ। प्राधिकरणले हरेक दिन बिहान १० बजेदेखि मध्यान्न १२ बजेसम्म एक्सचेन्ज बजारमा बिक्री गरिने विद्युतको परिमाणसहित बिडमा प्रतिस्पर्धा गर्ने छ। विद्युत प्रणालीमार्फत तय हुने मार्केट क्लियरिङ प्राइसका आधारमा विद्युतको प्रति युनिट बिक्री दर तय हुने छ। प्रतिस्पर्धी दर तय भएपछि रातिको १२ बजेदेखि अर्को दिनको रातको १२ बजेसम्म अर्थात २४ घण्टा विद्युत निर्यात हुने छ। भारतमा कोइलाको मूल्य बढ्दा एक्सचेन्ज मार्केटमा प्रति युनिट विद्युतको मूल्य २८ भारतीय रुपैयाँ (भारु)सम्म पुगेको थियो।"
"जाजरकोटमा ट्याक्टर दुर्घटना, तीन जनाको मृत्यु","जाजरकोट : जाजरकोटको नलगाडमा गए राति ट्याक्टर दुर्घटना हुँदा तीन जनाको घटना स्थलमै मत्यु भएको छ । नलगाड नगरपालिका५ कालीमाटी बजारदेखि सामान लिएर बारेकोट गाउँपालिकातर्फ गइरहेको ट्याक्टर नलगाड५ पोखरागाउँ नजिकै मंगलवार राति झुल्के डाँडामा दुर्घटना भएको हो । दुर्घटनामा नलगाड नगरपालिका५ पारीगाउँका ६० वर्षीय दलबहादुर खत्री, उनका छोरा ३२ वर्षीय सुरेश खत्री र चालक नलगाड७ दल्लीका २५ वर्षीय चंखलाल बिकको मृत्यु भएको प्रहरीले जनाएको छ । सडकबाट करिब ५ सय मिटरको तल तीन जनाको लाश फेला परेको प्रहरी नायव डीएसपी मधुकुमार थापाले बताए । दुर्घटनामा ट्याक्टरका सहचालक नलगाड७ वगाराका १७ विनोद परियार गम्भीर घाइते भएको र निजलाई हाल प्राथमिक स्वास्थ्य केन्द्र दल्लीमा ल्याएर उपचार थालिएको डिएसपी थापाले बताए ।"
जबराविरुद्ध झन् कडा,"काठमाडौं : प्रधानन्यायाधीश चोलेन्द्रशमशेर जबराको सम्मानजनक बहिर्गमनको प्रस्ताव न्यायाधीश र कानुन व्यवसायीले अस्वीकार गरेका छन्। उनीहरूले राजीनामा नै सम्मानजनक बहिर्गमन भएको अडान लिएका छन्। प्रधानन्यायाधीश जबराले मंगलबार सर्वोच्च अदालतमा १० वटा मुद्दाको पेसी तोके पनि असन्तुष्ट न्यायाधीशले इजलास बहिष्कार गरेका छन्। उनीहरूले सोमबार भने ६ वटा बन्दीप्रत्यक्षीकरण मुद्दाको सुनुवाइ गरेका थिए। सम्मानजनक ढंगले बहिर्गमनको प्रस्तावपछि हामी लचक भएका थियौं। बन्दीप्रत्यक्षीकरणको मुद्दा सुनुवाइ गर्यौं, एक न्यायाधीशले भने, तर, हाम्रो लचकतालाई कमजोरी सम्झेपछि इजलासमा सहभागी नहुने निर्णय गरेका हौं। प्रधानन्यायाधीश र असन्तुष्ट न्यायाधीशका तर्फबाट गठित वार्ता टोलीबीच विश्वासको संकट बढेको छ। न्यायाधीश अनिलकुमारर सिन्हा, सपना प्रधान मल्ल र डा मनोजकुमार शर्मासँगको छलफलमा प्रधानन्यायाधीश जबराले केही महिना अदालतमै रहेर सम्मानजनक बहिर्गमन हुने प्रस्ताव गरेका थिए। नेपाल बार एसोसिएसनका अध्यक्ष चण्डेश्वर श्रेष्ठले अब पदबाट राजीनामा नै सम्मानपूर्वक बहिर्गमन हुने बताए। समयमै राजीनामा गरे न्यायापालिकाको मर्यादा रहन्छ। न्यायाधीश र कानुन व्यवसायिको पनि हित हुन्छ, अध्यक्ष श्रेष्ठले अन्नपूर्ण पोस्ट्सित भने, उहाँ (प्रधानन्यायाधीश)ले न्यायपालिकाभित्रको विकृति र विसंगति हटाउन सक्नुभएन। नेपाल बारले प्रधानन्यायाधीश जबरालाई राजीनामा गर्न दिएको पाँच दिनको अल्टिमेटम बुधबार सकिँदै छ। कानुन व्यवसायीले जबराविरुद्ध सर्वोच्च अदालत परिसरमा मंगलबार पनि कालोपट्टी बाँधेर प्रदर्शन गरेका छन्। उनीहरूले पहिलो चरणको विरोध कार्यक्रम कात्तिक १४ गते सुरु गरेका थिए। अध्यक्ष श्रेष्ठले प्रधानन्यायाधीशले राजीनामा नगरेसम्म आन्दोलनलाई अझ कडा बनाउँदै निरन्तरता दिइने बताए। राजीनामाका लागि दिइएको अल्टिमेटम बुधबार सकिँदै छ, अध्यक्ष श्रेष्ठले भने, त्यसपछिका विरोध कार्यक्रम पनि तय गर्दै छौं। अल्टिमेटमको अन्तिम दिनसम्म पनि राजीनामा नआए थप सशक्त आन्दोलन गर्छौं। दोस्रो चरणको विरोध कार्यक्रम तय गर्न बारको कार्यसमिति बैठक बुधबार बस्ने भएको छ। सर्वोच्च बारका अध्यक्ष पूर्णमान शाक्यले सम्मानजनक बहिर्गमनबारे जबराले कानुन व्यवसायीलाई जानकारी नदिएको बताए। अन्तिम दिनसम्म पनि राजीनामा आएन भने आन्दोलनको कार्यक्रम अझ सशक्त रूपमा अघि बढ्छ, अध्यक्ष शाक्यले भने।"
नीति कथा : प्रशंसासँगै आलोचना,"एउटा देशमा राजपुर भन्ने गाउँ थियो। त्यो गाउँ जान लामो सडक पार गर्नुपथ्र्यो। सडकमा थोरै मात्र सवारी चल्ने भएकाले गाउँ आवतजावत गर्न पैदल यात्रा गर्ने धेरै हुन्थे। पैदल यात्रा गर्न निकै कठिन थियो किनकि बीचमा मानव बस्ती नभएकाले खाजा त परको कुरा, पानी पनि खान पाउने अवस्था थिएन। पैदल हिँड्ने यात्रुले आफैं पानी बोक्नु पर्ने बाध्यता थियो। यस्तो समस्या देखेर एक व्यक्तिले सबैलाई पानी खान सजिलो होस् भन्ने उद्देश्यले सडक किनारमा इनार बनाउने विचार गरे। निरन्तर मजदुर र आपू पनि लागेर इनार खने। केही दिनमै इनार तयार भयो। उक्त सडक भएर आवत जावत गर्नेलाई पानी खान सहज पनि भयो। सबैले पानी खान पाएकाले सो स्थानमा पुग्नेले इनार खन्ने मान्छे जो भए पनि प्रशंसा गर्न थाले। सबैले भन्ने एउटै कुरा हुन्थ्यो, सबैको पीडा बुझेर कसैले इनार बनाइदिएछ, त्यो मान्छे त बुद्धिमान् मात्र होइन, भगवान् नै हो। कहिलेकाहीँ इनार बनाउने व्यक्ति पनि सोही बाटो भएर हिँड्थे। उनलाई धेरैले चिन्दैनथिए। तर, इनारको प्रशंसा भने घटेको थिएन। उनी यस्तो प्रशंसा सुनेर मख्ख पर्थे। तर, कहिले पनि उनले यो मैले बनाएको भनेर घमण्ड गरेनन्। प्रायः त्यहाँ पानी खाने कसैको मुखबाट पनि प्रशंसा छुट्दैन थियो। एक दिन औंसीको रात थियो। एक व्यक्ति सोही बाटो भएर गाउँतर्फ जाँदै थिए। सायद उक्त गाउँ जाने उनी नयाँ हुनुपर्छ। बिनाउज्यालो उनले सडक काटिरहेका थिए। सडक किनारमा इनार भएकाले उनी इनारमा खसे। उनको ज्यान गयो। जब उज्यालो भयो, बाटो हिँड्नेहरूले इनारमा खसेर मान्छे मरेको देखे। त्यसपछि सबै मान्छेले भन्न थाले, धत् ! कस्तो बुद्धि नभएको मान्छेले यो सडक छेउमा इनार बनाएछ, यो इनार नभएको भए त यो मान्छे मर्ने नै थिएन। त्यस दिन सबैले इनार बनाउनेलाई गाली मात्रै गरे। नैतिक शिक्षा : तपाईंले कुनै पनि काम राम्रो सोचेर गर्नुहुन्छ। तपाईंले त्यो काम गरेको समय त्यो सही पनि हुन सक्छ। जे काम गरे पनि सबैको साथ पाउने अवस्था कमै हुन्छ। तपाईंले गरेको कुराले सकारात्मक असर गरेको समयसम्म तपाईंको जयजयकार हुन्छ। तर, त्यसै कुराले सानु असर मात्रै गरेको छ भने त्यसअघिको सबै सकरात्मक पक्ष मान्छेले भुल्ने छन्। सधैं त्यही सानो नराम्रो कुराको हल्ला बढी हुन्छ। त्यसैले भनिएको हो, कर्म गर फलको आसा नगर।"
अस्तव्यस्त राज्य संयन्त्र,"संविधानले कार्यपालिका, व्यवस्थापिका र न्यायपालिकाबीच शक्ति पृथकीकरण र शक्ति सन्तुलनको व्यवस्था गरेको छ। अर्थात्, राज्यका यी तीनवटै अंगहरू स्वतन्त्र छन्। अलग अलग अस्तित्व छ। एकले अर्काेमा हस्तक्षेप गर्नुहुँदैन भन्ने संविधानको मान्यता र व्यवस्था हो। राज्यका तीनवटै अंगबीच अन्योन्याश्रित सम्बन्ध छ। तर, एउटा अंगमा स्वेच्छाचारिता र मनपरीतन्त्र हावी भयो भने अर्कोले अंकुश लगाउने व्यवस्था संविधानले गरेको छ। अरू दुईवटा अंगलाई नजरअन्दाज गरेर कुनै एक अंग स्वच्छेचारी बन्न सक्दैन। संविधानको मूल उद्देश्य नै शक्ति सन्तुलन र नियन्त्रण हो। यतिखेर, राज्यका तीनवटै अंग लथालिङ्ग छन्। कार्यपालिका विवादास्पद निर्णयका कारण आलोचित छ। न्यायालय ठप्प छ। संसद्मा अवरोध कायमै छ। राज्यका तीनवटै अंग अस्तव्यस्त हुँदा पनि सरकार र राजनीतिक दल रमिते छन्। राजनीतिक र व्यक्तिगत स्वार्थको टकरावका कारण उनीहरू बोल्न डराएका छन्। यस्तै अस्तव्यस्त र लथालिङ्ग अवस्थामा आफ्नो स्वार्थको रोटी सेक्ने प्रयासमा छन्। प्रधानन्यायाधीश चोलेन्द्रशम्शेर राणा सर्वाधिक विवादमा तानिएका छन्। सहकर्मी न्यायायाधीश, पूर्व प्रधानन्यायाधीश, कानुन व्यवसायी र नागरिक समाजले उनको राजीनामा माग्दै न्यायालय ठप्प बनाएका छन्। तर, पनि उनले निकासको बाटो खोलेका छैनन्। सर्वाधिक विवादमा तानिँदा पनि उनी पेलेरै अघि बढ्ने मुडमा देखिन्छन्। न्यायालयको नेतृत्वकर्ता यति धेरै आलोचित र गम्भीर प्रश्नको घेरामा पर्दा पनि निकासको बाटो नखोलिँदा न्यायालयकै मर्यादा, विश्वास र गरिमा खस्किँदै गएको छ। प्रधानन्यायाधीश राणाले सम्मानजनक निकासको पक्षमा आफू रहेको सन्देश बाहिर ल्याए पनि त्यसको स्वरूपबारे स्पष्ट पारेका छैनन्। जसकारण, न्यायालयको संकट टर्न सकेको छैन। राज्यको अर्को अंग, संसद्लाई पंगु बनाइएको छ। विपक्षी एमालेले सभामुख अग्नि सापकोटाको भूमिकामाथि उठाएको प्रश्नको निरूपण बाँकी छ। विपक्षीसँग सम्वाद र छलफल गरी निकास खोज्नुभन्दा अधिवेशन नै अन्त्य गरेर सरकार भाग्न खोजिरहेको छ। संविधान र संघीयता कार्यान्वयनसम्वन्धी महत्वपूर्ण विधेयकहरू संसद्मा वर्षाैंदेखि अड्केका छन्। ती विधेयक पारित गर्नेतिर ध्यान नदिई सरकारले अध्यादेशको बाटो समात्न खोजेको छ। संसद् प्रभावहीन र गतिहीन छ। विपक्षी र सत्तापक्षका गतिविधिले संसद् पंगु बन्दै गएको छ। प्रधानमन्त्री शेरबहादुर देउवा र सत्तापक्षका नेताहरू व्यवस्थापिका र न्यायालयको समस्यालाई अनदेखा गरिरहेका छन्। राज्य संयन्त्रलाई कसरी चुस्त, दुरुस्त र जनपक्षीय बनाउनेभन्दा पनि उनीहरू कुर्सी जोगाउने र भागबण्डामै रुमलिएका छन्। प्रधानन्यायाधीशको कोटामा पनि मन्त्रीको भाग लगाएपछि सत्तापक्ष चौतर्फी आलोचित छ। भलै, बढ्दो जनदबाबले प्रधानन्यायाधीशको कोटाका मन्त्रीले दुई दिनमै राजीनामा दिनुप र्यो। तर, राजनीति प्रणाली र व्यवस्थामा यसले गलत नजीर स्थापित ग र्यो। राज्यका तीनवटै अंग एकै पटक विवाद, द्वन्द्व र अन्तर्संघर्षको अवस्थामा पुग्नु मुलुककै दुर्दशा हो। संविधानको सीमाभित्र रहेर तीनवटै अंग स्वतन्त्र छन्। र, एकले अर्कोको अधिकारमाथि अतिक्रमण गर्न पाइन्न भन्ने संविधानको व्यवस्था हो। तर, कुनै अंगमा स्वेच्छाचारिता र मनपरीतन्त्र भयो भने अर्कोले हस्तक्षेप र नियन्त्रण गर्ने व्यवस्था बिर्सन मिल्दैन। कार्यपालिका प्रमुखमा स्वेच्छाचारिता भयो भने व्यवस्थापिकाले हटाउन सक्छ। उसका असंवैधानिक र कानुन विपरीतका निर्णयमा न्यायालयले रोक लगाउँछ। व्यवस्थापिकालाई कामकाजी बनाउने दायित्व र जिम्मेवारी कार्यपालिकाको हो। न्यायालय विवादमा तानिँदा रमिते नभई निकासका लागि पहल गर्ने जिम्मेवारी कार्यकालिका र व्यवस्थापिकालाई संविधानले दिएको छ। कर्तव्य, जिम्मेवारी, अनुशासन र मर्यादा नाघेर राज्यका तीनवटै अंगको नेतृत्व गर्न सकिँदैन। संविधानको मर्म, भावना मात्र नभई जनताको आदेश पनि त्यो होइन। कोभिडको सन्त्रास हट्दै गएर जनतामा आशाका किरण सञ्चार हुने बेला राज्यका तीनवटै अंग अस्तव्यस्त र लथालिङ्ग हुँदा जनतामा निराशा बढ्दै गएको छ। ७० वर्षको जनक्रान्ति र आन्दोलनबाट बनेको संविधानको रक्षा गर्दै राज्यका तीनवटै अंगलाई चलायमान र प्रभावकारी बनाउने जिम्मेवारी त्यसका नेतृत्वकर्ताको मात्र नभई सरकार र दलको पनि हो। तीनै अंग अस्तव्यस्त मुलुकका तीनवटै अंग अस्वस्थ छन्"
आज काग र कुकुर तिहार मनाइँदै,"काठमाडौं : कार्तिक कृष्ण त्रयोदशीका दिनमा मनाइने काग तिहार पर्व आज बिहान यमराजको दूतका रुपमा कागलाई मीठो मीठो चीजवीज खान दिएर मनाइँदैछ। बिहान त्रयोदशी भएको दिन काग तिहार मनाउनुपर्ने भएकाले शास्त्रसम्मत् रुपमा निर्णय गरिएको नेपाल पञ्चाङ्ग निर्णायक समितिका अध्यक्ष प्रा श्रीकृष्ण अधिकारीले लाई जानकारी दिए। आज बिहान ७:१४ बजेसम्म त्रयोदशी तिथि छ। त्यसपछि चतुर्दशी तिथि लाग्छ। बिहानै कागलाई पूजा गरी मीठा खानेकुरा खान दिनुपर्छ। कागलाई विशेषगरी दही भात खुवाइन्छ। यमराजले लोकको खबर कागका माध्यमबाट थाहा पाउने भएकाले कागलाई यमदूतका रुपमा मान्ने शास्त्रीय विधान रहेको धर्मशास्त्रविद् एवं समितिका पूर्वअध्यक्ष प्रा डा रामचन्द्र गौमतले बताए। कागले यमराज समक्ष राम्रो खबर लगिदियोस् भनेर आजका दिन कागलाई मीठो मीठो खान दिई खुसी पार्ने गरिएको हो। लोक व्यवहारमा काग घरमा आई कराएमा शुभ बोल, शुभ बोल भनी भन्ने प्रचलनसमेत रहेको छ। काग घर वरपर आई कराएमा उसले केही खबर लिएर आएको विश्वास गर्ने गरिन्छ। काकेन दधि भक्षितम् अर्थात् कागलाई दही भात मीठो लाग्ने भएकाले आजको दिन कागलाई दही भात खुवाएमा यमराज समक्ष राम्रो सन्देश लगिदिने भएकाले कागलाई दही भात खुवाउने प्रचलन रही आएको हो। दुष्कर्म गर्नेलाई यमराज भएर दण्ड दिने र सत्कर्म गर्नेलाई धर्मराज भएर रक्षा गर्ने विश्वाससित पनि तिहार पर्व गाँसिएको छ। यम यातनाबाट मुक्तिका लागि परिवारका सबै सदस्यका नाममा यम दीपदान गर्ने क्रम भने मङ्गलबार साँझदेखि नै सुरु भएको छ। यम दीपदान दक्षिण फर्काएर गर्नुपर्ने वैदिक सनातन शास्त्रीय विधि रहेको छ। यमदीप दान गरे यमयातनाबाट मुक्ति पाइने शास्त्रीय मान्यता छ। कार्तिक कृष्ण त्रयोदशीकै दिन शुरु हुने यमपञ्चक भने मङ्गलबारदेखि नै सुरु भएको छ। यस वर्ष तिथिको घटबढका कारण सायंकालमा कार्तिक कृष्ण त्रयोदशी परेका दिन शुरु हुने यमपञ्चक मङ्गलबार बेलुकीदेखि नै शुरु भएको समितिले जनाएको छ। यस अवसरमा कागेश्वरी मनोहरा नगरपालिका वडा नं १ कागेश्वरी धाम, पशुपति क्षेत्रस्थित कागेश्वरी मन्दिर र हनुमानढोका दरबार क्षेत्रस्थित कागेश्वरी मन्दिर क्षेत्रमा पनि कागेश्वर महादेवको पूजा आराधना गरी मीठा मीठा खानेकुरा खुवाउनेको भीड लाग्छ। कागेश्वरी धाममा भने अष्टधातुको कागको मूर्ति बनाइएको छ। २५० केजीको यो कागेश्वरी मन्दिर नेपालकै ठूलो हो। यसको नजिकै लोकतान्त्रिक शहीद उद्यानस्थलमा एक हजार किलोको कागको मूर्ति निर्माण अन्तिम चरणमा पुगेको वाग्मती प्रदेशसभा सदस्य रामेश्वर फुयाँलले जानकारी दिए। कुकुर तिहार तिहार अर्थात् यमपञ्चकको दोस्रो दिन आज इमान्दारीपूर्वक घरको सुरक्षामा खटिने कुकुरको पूजा गरी मीठो खानेकुरा खान दिएर मनाइँदै छ। कार्तिक कृष्ण चतुर्दशीका दिन कुकुरको पूजा गरी मीठो खान दिए यमलोकको यात्रा गर्दा यमराजको पहरेदारका रूपमा मूलढोकामा बस्ने श्याम र सबल नाम गरेका कुकुरले सहजरूपमा बाटो छोडिदिने धार्मिक विश्वास छ। आज बिहान ७:१४ बजेपछि चतुर्दशी तिथि लाग्ने भएकाले त्यसपछि कुकुरको पूजा गरी मीठा मीठा खानेकुरा खान दिनुपर्ने नेपाल पञ्चाङ्ग निर्णायक समितिले जनाएको छ। घरमा कुकुर पाल्नाले मुटु र मधुमेहजस्ता रोग नलाग्ने आधुनिक वैज्ञानिक मान्यता छ। वैवस्वत मन्वन्तर कुलमा जन्मिएको कुकुर अहिले लोकप्रिय घरपालुवा जनावरका रूपमा समेत स्थापित भएको छ। काग र कुकुरलाई यमदूतका रूपमा मानिन्छ। कार्तिक कृष्ण चतुर्दशीकै दिन मनाइने नरक चतुर्दशी पर्व भने कात्तिक १८ गते बिहीबार बिहान मनाउनुपर्ने समितिका अध्यक्ष प्रा श्रीकृष्ण अधिकारीले राससलाई जानकारी दिए। सूर्योदयकालभन्दा अघि चतुर्दशी तिथि परेका दिन यो पर्व मनाइन्छ। बुधबार बिहान अरुणोदयकालभन्दा अघि चतुर्दशी तिथि नपरेकाले बिहीबार मनाउनुपर्ने निर्णय गरिएको समितिले जनाएको छ।"
लोकतन्त्रमा नागरिक मूलप्रवाहीकरण,"राज्य संयन्त्र उपयुक्त हिसाबले अघि नबढे सशक्त प्रतिवाद र सडकमा प्रदर्शन गरी दबाब सिर्जना गर्ने अधिकार हुनुपर्छ। प्रायः नागरिक समाजको प्रयोग अपवाद बाहेक सबै प्रकारका समाजमा सरकार र जनताबीच मध्यमार्गी भूमिका निर्वाह गर्नुमा सीमित गरिएको हुन्छ। तर, नागरिक समाजले योभन्दा माथि उठी सशत्ता भूमिका र जवाफदेही भूमिका बहन गर्न सक्नुपर्ने हुन्छ। लोकतन्त्रले जनतालाई देशको शासन प्रक्रियामा समावेश गर्न सक्नुपर्छ। लोकतन्त्रको सुदृढीकरण र स्वीकार्यता जनताबाट प्राप्त हुने मान्यतामा निर्भर गर्छ। आजको विश्व जनतालाई नै केन्द्रबिन्दुमा राखी लोकतान्त्रिक शासन गरिराखेको छ। नागरिक संलग्नताको विषय सापेक्षिक भएकाले यो अमूक देशको परिस्थिति अनुसार यसको अर्थ र उपयोग पनि पृथक् हुने गर्छ। जनपरिचालन र संलग्नताको सम्बन्धमा शासकीय शक्ति र अधिकारको विकेन्द्रीकरण, पारदर्शिता, लोकतान्त्रिक मूल्य र मान्यताको अवलम्बन गरिनुपर्छ। यसका साथै नागरिक समाजको क्रियाशीलता, विकासका प्राथमिकताका क्षेत्रहरू, जवाफदेहिता आदिलाई यसको आधारस्तम्भका रूपमा लिने गरिन्छ। जनताको संलग्नतालाई मूर्तरूप दिने गरी कानुनी ढाँचा, देशले निर्धारण गरेको नीतिहरू र विभिन्न कार्यक्रम जनमैत्री हिसाबले कार्यान्वयनमा लगिएको हुनुपर्छ। स्थानीय स्तरमा हुने जुनसुकै पनि विकास निर्माणका कार्यहरूमा जनतालाई संलग्न गराउने कानुनी व्यवस्था र संरचनात्मक प्रबन्ध औपचारिक रूपमा मिलाई सोहीअनुरूप कुनै सम्झौता नगरी कार्यान्वयनमा लगिएको हुनुपर्छ। नागरिकको अर्थ र परिभाषा कहिलेकाहीँ अमूक देशका नागरिकलाई मात्र सम्बोधन गर्नेगरी संकुचन गरेको पनि देख्न सकिन्छ। तर यसमा त्यस देशका नागरिक, आप्रवासीहरू र शरणार्थीहरू समेत समेट्नु पर्छ। यो मानवीय विषय हो, विश्वको जुनसुकै स्थानमा रहेका मानव जगत्लाई मानवोचित व्यवहार गर्दै उनीहरूलाई अधिकारसम्पन्न बनाउनुपर्छ। त्यसैले नागरिक संलग्नताको विषय राष्ट्रिय सिमानाभन्दा बाहिर गई मानवअधिकारको सर्वमान्य सिद्धान्तलाई आत्मसात् गरेको हुनुपर्छ। अर्को शब्दमा, सबै देशवासी (नागरिक, आप्रवासी र शरणार्थी)लाई राष्ट्र निर्माणको प्रक्रियामा मूलप्रवाहीकरण गर्दै अधिकार सम्पन्न बनाउनुपर्ने मान्यता राखिन्छ। यसको मुख्य लक्ष्य नै सेवा प्रवाहमा उल्लेख्य सुधार ल्याउनु हो। स्थानीय तहमा रहेका सर्वसाधारण जनताले आफ्नो नाममा सञ्चालनमा ल्याइएका सेवाहरूलाई स्वीकार मात्र गरेर बस्ने होइन, आफ्ना आवश्यकताको पहिचान गरी सोही अनुरूपका योजना, कार्यक्रमहरू तय गरी आफ्नै संलग्नतामा कार्यान्वयनमा लैजानुपर्छ। सेवा प्रदायकहरू, संलग्न भएका विभिन्न निकाय एवं पदाधिकारीको अनुगमन र नियमन गरी सेवाको गुणस्तर सुधार गर्नु गराउनुपर्छ। आवश्यक परे दबाब दिन तत्पर हुनुपर्छ। यसका लागि जनता अधिकार सम्पन्न हुनै पर्छ। त्यसैले नागरिक शब्दलाई उपयोगकर्ता, प्रयोगकर्ता, राज्यबाट उपलब्ध सेवाहरूको छनोटकर्ता, आफ्ना लागि आवश्यक जनप्रतिनिधिको निर्वाचनकर्ता एवं कानुनी अधिकारको अभ्यासकर्ता आदिका हिसाबले सुविधा प्राप्त गर्ने समूहका रूपमा लिनुपर्छ। यथार्थमा नागरिकलाई राष्ट्र निर्माण प्रक्रियामा मूलप्रवाहीकरण गर्दै राजनीतिक, आर्थिक, सामाजिक, सांस्कृतिक, सबै प्रकारका अधिकार निर्वाधरूपमा उपयोग गर्ने अवस्थाको सिर्जना गर्नु नै नागरिक संलग्नता हो। यसरी नागरिकलाई अधिकारले सुसज्जित बनाई औपचारिक संरचना र कानुनद्वारा सुसज्जित बनाउनुपर्छ। अनौपचारिक अदालतहरू जस्तै स्थानीय मामिलाहरूका बारेमा स्थानीय तहमा नै उपयुक्त र शीघ्र न्याय दिने परिपाटी हुनुपर्छ। सोको निरन्तरताका साथै सरकारभन्दा बाहिर रहेका विभिन्न प्रकारका सामाजिक संस्थाहरूको प्रभावकारी परिचालन हुनु जरुरी छ। स्थानीय स्तरका औपचारिक र अनौपचारिक संरचना एवं सर्वसाधारण जनताको राज्यशक्तिसँग सीधा सम्पर्क स्थापित गर्नु आवश्यक हुन्छ। प्रभावित गर्नसक्ने अवस्थामा राखिँदा मात्र गुणस्तरयुक्त नागरिक संलग्नताको प्रत्याभूति हुनसक्छ। त्यसैले नागरिक संलग्नताको विषय अत्यन्त जटिल र पेचिलो बन्दै गएको छ। नागरिकलाई सहभागितासँग जवाफदेही बहन गर्नैपर्ने बाध्यात्मक व्यवस्था कानुनतः सिर्जना गर्नुपर्छ। देशको राजनीतिक अवस्था, राज्य र समाजबीचको औपचारिक र अनौपचारिक सम्बन्ध, सामाजिक र आर्थिक असमानताको स्थिति, समानान्तर सरकारी संयन्त्रहरूको निर्माण र प्रयोग गर्नुपर्छ। यस्तै अनौपचारिक क्रियाकलापहरू आदिको समुच्च प्रभावकारी परिचालन, उपयोग र जनतालाई सम्मानपूर्वक परिचालित गर्नुपर्छ। अधिकारसम्पन्न बनाई नागरिक जवाफदेही हुने विधिसम्मत व्यवस्था प्रस्ट रूपमा मिलाउनुपर्छ। जसले गर्दा यदि जवाफदेहिता बहन नगर्ने परिस्थिति निर्माण भएमा जनस्तरबाटै पुनः दबाब दिने र ठीक अवस्था वा मार्गमा हिँडाउने व्यवस्था गर्न सकियोस्। कर्तव्यबाट दिग्भ्रमित र विचलित भएकालाई जनताबाटै दण्डित हुने परिस्थिति साथै कानुनी हिसाबले नियन्त्रण गर्न पनि जनता सबल हुनुपर्छ। त्यसैले आधुनिक लोकतन्त्र प्रतिनिधिमूलक मात्र हुँदैन। यदि यसैमा सीमित हुन पुगेमा लोकतन्त्र नै अपूर्ण बन्छ। आधुनिक लोकतन्त्रमा समावेशी र सहभागितामूलक चरित्र हुनै पर्छ। यो मान्यतालाई विश्वका प्रायः सबै लोकतान्त्रिक समाजमा मान्यता दिइसकेका छन्। यस्तो जवाफदेहितालाई प्रभावकारी बनाउने केही सर्वमान्य सर्तहरू आधुनिक विश्वले प्रयोगमा ल्याइराखेको छ। अबको सहभागितामा संस्थागत प्रबन्धको विकल्प हुन सक्दैन। राज्यका संरचनाहरूमा स्थानीय तहका नागरिकलाई अधिकारसम्पन्न बनाई कार्य गर्न कानुनी मान्यता प्राप्त संस्थागत हैसियत कायम गरिनुपर्छ। अनौपचारिक घोषणा र वक्तव्यबाजीबाट अर्थपूर्ण नागरिक संलग्नताको सम्भावना अत्यन्त कमजोर हुन्छ। आवधिक निर्वाचनद्वारा जनताप्रति निष्ठावान नबन्ने प्रतिनिधिलाई विस्थापित गर्न वा प्रत्याह्वान गर्नसक्ने सशक्त अधिकार जनतामा निहित हुनुपर्छ। यसको प्रयोग विकसित देशहरूमा निरपेक्ष लोकतन्त्र वा निर्वाचित अवधि अघि जनप्रतिनिधिको कार्य सन्तोषजनक नभएमा प्रत्याह्वान गर्नसक्ने व्यवस्थासमेत प्रयोगमा आइसकेको छ। राज्य संयन्त्र उपयुक्त हिसाबले अघि नबढेमा त्यसको सशक्त प्रतिवाद, प्रतिरोध र विरोध गर्ने, सडकमा प्रदर्शन गरी दबाब सिर्जना गर्ने अधिकार हुनुपर्छ। सञ्चार जगत् अत्यन्त सबल, निष्पक्ष, खोजमूलक, जिम्मेवार र प्रभावकारी हुनुपर्छ। सत्य तथ्य समाचार सम्प्रेषण गर्न प्रोत्साहित हुने वातावरण राज्यले निर्माण गर्नुपर्छ। पित पत्रकारिताबाट ग्रसित सञ्चारमाध्यमका सञ्चालकलाई शीघ्र कडाभन्दा कडा कारबाही गरिनुपर्छ। यस सम्बन्धमा विभिन्न लोकतान्त्रिक देशमा संस्था खारेज गर्नेदेखि कडा कारावासको सजाय दिनेसम्मको व्यवस्था मिलाइएको हुन्छ। जनमुखी संरचना, संस्था र मञ्चहरूले राजनीतिक र सामाजिक दुवै प्रकारको जवाफदेही बहन गर्नुपर्छ। यसरी जवाफदेही बहन गराउँदा कुन क्षेत्र कमजोर र सबल देखियो भन्ने विषय उल्लिखित पहल कदमीका आयाम र स्तर, जवाफ दिने बाध्यात्मक परिस्थितिको सिर्जना, उत्तरदायित्व बहन गर्ने अवस्था हुनुपर्छ। कार्यान्वयनको प्रभावकारिताको अवस्थाका आधारमा निक्र्याैल गर्ने वस्तुगत आधारहरू तयार पारिएको हुन्छ। यसरी नागरिकलाई संलग्न गराउँदै अघि बढ्ने प्रक्रिया सहज भने देखिँदैन। परिवर्तनका वाहकहरूमा थोरै मात्र क्रियाशीलता कम हुँदा यो प्रभावित बन्छ। प्रायः नागरिक समाजको प्रयोग अपवाद बाहेक सबै प्रकारका समाजमा सरकार र जनताबीच मध्यमार्गी भूमिका निर्वाह गर्नुमा सीमित गरिएको हुन्छ। तर नागरिक समाजले योभन्दा माथि उठी सशक्त भूमिका र जवाफदेही बहन गर्न सक्नुपर्ने हो। सोहीअनुरूप राज्यले सहजकर्ताको भूमिका निर्वाह गर्नुपर्ने हो। यस प्रकारको अभ्यास विरलै मात्र पाइएको छ। नागरिक संलग्नताको विषय लोकतन्त्रमा आधारित हुने भएकाले साम्यवाद, तानाशाहीतन्त्र, सर्वसत्तावाद अवलम्बन गरिएका देशहरूमा यसको कल्पना गर्न सकिँदैन। लोकतान्त्रिक शासन व्यवस्था भएका देशहरूमा पनि एकात्मक शासन र संघीय शासन व्यवस्था दुवैमा जनताको अत्यधिक सहभागिताको प्रत्याभूति गराई जनतालाई सशक्त गराइ आएको देखिन्छ। यी दुवै लोकतान्त्रिक व्यवस्थामा जनसहभागिताको र संलग्नताको सुनिश्चित हुनसक्छ। प्रायः नागरिक समाजको प्रयोग अपवाद बाहेक सबै प्रकारका समाजमा सरकार र जनताबीच मध्यमार्गी भूमिका निर्वाह गर्नुमा सीमित गरिएको हुन्छ। तर, नागरिक समाजले योभन्दा माथि उठी सशक्त भूमिका र जवाफदेही भूमिका बहन गर्न सक्नुपर्ने हुन्छ। अमूक देशले बोकेको राजनीतिक संस्कार, जनचेतनाको स्तरबाट यसको निर्धारण हुने गरेको छ। यसलाई सञ्चालन गराउने सम्बन्धमा चारवटा प्रस्थान बिन्दुहरू हुन्छ। जस्तै उपलब्ध सेवाको प्रकार र गुणस्तरको बारेमा निरन्तर रूपमा सूचना प्राप्त हुने व्यवस्था मिलाउने, जनताद्वारा सेवा प्रदायक निकाय र पदाधिकारीको नियन्त्रण र अनुगमनमा कुनै पनि प्रकारको समझदारी नगर्ने, जनताका गुनासालाई यथासमयमा सम्बोधन गर्ने र सेवाको गुणस्तरमा सुधार ल्याउने हुन्। यस प्रयोजनका लागि गरिने विरोध कार्यक्रमहरूका लागि राज्यले नै कानुनी मान्यता दिई प्रोत्साहित गर्नुपर्ने हुन्छ। सारांशमा, संघसंस्था खोल्ने स्वतन्त्रता, अभिव्यक्तिको स्वतन्त्रता र प्रेस स्वतन्त्रतालाई संवैधानिक प्रत्याभूति प्रदान गर्ने, माग र आपूर्तिबीच सन्तुलन मिलाउने सम्बन्धमा राजनीतिक सक्षमता र क्रियाशीलताको प्रदर्शन व्यवहारमा नै हुनुपर्छ। कानुनी व्यवस्था एवं ढाँचा, राजनीतिक प्रतिनिधित्व र सरकारी संयन्त्रको समुचित व्यवस्था गर्दै जनताको क्रियाशीलता र क्षमताको विकास गर्नु अपरिहार्य छ। यी सबै व्यवस्था गर्ने क्रियाशीलता र उत्साह देशको लोकतान्त्रिक राजनीतिमा हुनु जरुरी छ। अन्यथा, नागरिक संलग्नताको विषय सिद्धान्तमा मात्र सीमित हुनेछ। नेपालमा स्थानीय स्वायत्त शासन ऐनले नागरिक संलग्नताको विषयलाई कानुनी र संरचनात्मक व्यवस्था मिलाई अभ्यास गरेकोमा व्यवहारमा यसको अनुभूति नागरिकले राम्ररी गर्न सकेनन्। संघीय शासन प्रणालीको अवलम्बन गरेर हाल नेपालले यसको संस्थागत विकास गर्ने प्रयास गरिराखेको छ। नागरिकको संलग्नता र प्रभावकारी परिचालनका लागि सवलीकरण, सशक्तीकरण र मूल प्रवाहीकरण हुनु जरुरी छ। नेपालले संघीय शासन प्रणालीको कार्यान्वयनबाट सम्पूर्ण नागरिकलाई मूलप्रवाहीकरणको गन्तव्य निर्धारण गरेको छ। तर तल्लो तहका सरकारमा रहनेमा देखिएको क्षमताको विकास अपेक्षित रूपमा नहुनु, जनचेतनाको अभाव हुनु र संघीय सरकारले पर्याप्त मात्रामा सहजीकरण गर्न नसक्नुका कारण यसबाट अपेक्षित उपलब्धि हासिल गर्न सकिएको छैन। संघीयताको उपयुक्त व्यवस्थापन गर्दै कार्यान्वयनमा जाँदा यो लक्ष्य हासिल हुन सक्ने स्थिति भने छ।"
एक खेल अगावै पाकिस्तान टीट्वेन्टी विश्वकपको सेमिफाइनलमा,"अबुधाबी : पाकिस्तान संयुक्त अरब इमिरेट्स (यूएई) मा जारी टीट्वेन्टी विश्वकपको सेमिफाइनलमा प्रवेश गरेको छ। मंगलबार राति आफ्नो चौँथो खेलमा नामिबियालाई ४५ रनले पराजित गर्दै पाकिस्तान सेमिफाइनलमा प्रवेश गरेको हो। अबुधाबी क्रिकेट रंगशालामा भएको खेलमा टस जितेर ब्याटिङ गरेको पाकिस्तानले नामिबियालाई १९० रनको लक्ष्य दिएको थियो। सो लक्ष्य पछ्याएको नामिबियाले निर्धारित २० ओभरमा ५ विकेट गुमाउँदै १४४ रन मात्र बनाउन सक्यो। निमिबियाका लागि गेभिड विजेले ४३ तथा क्रेइग विलियम्सले ४० रन जोडे। त्यस्तै स्टेफन बार्डले २९ रन बनाए। पाकिस्तानका हसन अली र इमाद वासिमले ११ विकेट लिए। यसैगरी हरिस रौफ र शहब खानको नाममा पनि ११ विकेट रह्यो। यसअघि ब्याटिङ गरेको पाकिस्तानले निर्धारित २० ओभरमा २ विकेट गुमाउँदै १८९ रन बनाएको थियो। उसका लागि मोहम्मद रिजवानले अविजित ७९ रन बनाए। कप्तान बाबर अजामले ७० रन बनाए। त्यस्तै मोहम्मद हफिजले ३२ रन जोडे। नामिबियाका डेभिड विजे र जेन फ््रयाइलिंकले ११ विकेट लिए। सुपर १२ अन्तर्गत समूह२ मा रहेको पाकिस्तान लगातार चौँथो जित निकाल्दै पहिलो स्थानमा छ। तीन खेल खेलेको अफगानिस्तान दुई खेलमा विजयी हुँदै दोस्रो, न्यूजिल्यान्ड तेस्रो र नामिबिया चौँथो स्थानमा छन्। त्यस्तै भारत पाँचौँ तथा स्कटल्यान्ड छैठौँ स्थानमा छन्। उता समूह१ बाट इङ्ल्यान्ड पनि एक खेल अगावै सेमिफाइनल प्रवेश गरिसकेको छ।"
मेरो सिंहदरबार मै छिर्न पाउँदिनँ !,"काठमाडौं स्थान : सिंहदरबारको दक्षिणी गेट समय : बिहान १०:३६ बजे दृश्य : सिंहदरबारभित्र जान पास पर्खिनेहरूको भीड कोही फोनमा कसैलाई पास चाँडो पठाइदिन भनिरहेका थिए। त्यही भीडमा हतास मुद्रामा देखिए मोरङका ३८ वर्षीय सन्तोषकुमार साह। भित्र भनसुन गर्न उनको कोही रहेनछ। त्यही भएर उनी झन्डै एक घण्टा पटकपटक दुई हात जोडेर प्रहरीलाई अनुनयविनय गरिरहेका थिए। सर मलाई भित्र पस्न दिनुस्। म गरिब छु। होटललाई कहाँबाट पैसा तिर्ने ?, साहको भनाइ थियो। तर, प्रहरीले उनको बिन्ती सुनेन। त्यसपछि साहले प्रहरी हवल्दार आनसिंह चौधरीका खुट्टै ढोगेर भने, सर मलाई भित्र जान दिनुस्। यहाँ मलाई कसैले चिन्दैन। हाम्रो भगवान् भनेकै तपाईं नै हो। प्रहरी : मन्त्रालयले भित्रबाट पास पठाएर बोलायो भने मात्रै जान दिन्छौं। सन्तोष : (एकछिनपछि) त्यसो भए मेरो समस्याबारे एउटा निवेदन लेखेर भित्र पठाइदिनुस्। प्रहरी : यहाँ निवेदनसिवेदन लेखिँदैन। उत्तै बाहिर जानुस्। साहलाई न प्रहरीले पासको व्यवस्था गरिदियो न त उनको माग सिंहदरबारभित्र बस्नेहरूसम्म नै पुर्याइदियो। उनकी श्रीमती सुनिता वैदेशिक रोजगारीका क्रममा बिरामी परिन्। विदेश गएको २२ महिनापछि स्वदेश फर्किएकी छन्। होटलको क्वारेन्टाइनमा बसेकी छन्। त्यहाँ दिनकै ३ हजार रुपैयाँ तिर्नुपर्छ। घरबाट ६ हजार लिएर आएको थिएँ। होटललाई तिर्दै सकियो, साहले भने, गोजी खाली भयो। होटलमा राख्ने हिम्मत छैन। सर (प्रहरीका खुट्टा ढोग्दै) मलाई भित्र जान दिनुस्। यहाँ मलाई कसैले चिन्दैन। हाम्रो भगवान् भनेकै तपाईं नै हो। सन्तोषकुमार साह ,मोरङ हामीले भोट दिएर नेता बनाउने, मन्त्री बनाउने, प्रधानमन्त्री बनाउने अनि हामीसँग भेट्नुपर्दा उनीहरूलाई असुरक्षा बढ्ने ? जनताको सिंहदरबारमा जनता नै पस्न नपाउने ? बलराम बानियाँ, नुवाकोट भित्र के नै राखेको छ र हामीसँग डराउनुपर्ने ? जनताका प्रतिनिधिलाई जनताले भेट्नै नपाउने ? यो कस्तो निरंकुश शासन हो ? जसरी हुन्छ बुवालाई सकुसल फर्काउन पाए हुन्थ्यो। नवीन दाहाल, दाङ उताबाट हाम्रो ठेगाना क्यान्सिल भइसक्यो। यता दर्तै भएको छैन। जन्मदर्ता तथा भाइको नागरिकता बनाउनै पाएनौं। यो मिलाउन पञ्जीकरण विभाग जानुपर्ने रहेछ। पास नै पाइन्न। कसलाई भन्नु ? रजनी क्षेत्री, बारा होटलवालाले प्रधानमन्त्री कार्यालयमातहत रहेको सीसीएमसीले सिफारिस गरिदियो भने घरकै क्वारेन्टाइनमा लगेर राख्न सकिन्छ भनेपछि सिंहदरबार आएको उनले सुनाए। उनी मध्याह्न १२ बजेसम्म भोकै थिए। कसैलाई फोन गर्न उनको मोबाइलमा न ब्यालेन्स थियो न त गोजीमा नगद नै। उनी गौशालाबाट बस चढेर सिंहदरबारको पश्चिम गेटमा ओर्लिएका थिए। प्रहरीले त्यहाँबाट भित्र पस्न दिएनन्। सर्वोच्च अदालत अगाडिको बाटो हुँदै दक्षिणी गेटमा आइपुगे। तर, उनले आफ्नो सिंहदरबार टेक्नै पाएनन्। भित्र पहुँच हुनेहरूले त सिंहदरबार प्रवेश गर्ने अनुमति सहजै पाउँछन्। सर्वसाधारण नागरिक भने निरीह भएर गेटबाटै फर्किनुपर्छ। ००० दक्षिणी गेटछेउ पर्खालमा अडेसो लागेर थचक्क भुइँमै बसेकी थिइन्, ५५ वर्षीया ताराकुमारी परियार। मुगुको खत्याड गाउँपालिकाकी परियारले हरियो चुन्नी, नीलो कुर्था र खुट्टामा फिते चप्पल लगाएकी थिइन्। यसले उनको कठिन जीवनयापनको वास्तविकता झल्काउँथ्यो। उनी केही आर्थिक सहयोगको आशामा काठमाडौं आएकी हुन्। तर, गृह मन्त्रालयमा गएर आफ्ना दु:खपीडा सुनाउने धोको पूरा हुन सकेन। दिनभर भुइँमै बसेर भित्र छिर्ने पास पर्खिरहिन्। भित्रबाट पास आउँदै आएन। उनको झोलाभरि औेषधिका खोल र रित्तिएका बट्टा थिए। द्वन्द्वकालको चोटले बुढा (श्रीमान्) मरिगए। साना बालबच्चा छन्। घरमा खान्या अन्न छैन, विहाल भयो, उनले दु:खको पोको खोलिन्, के गर्न्याँ ? कलेजोमा बोसो पलाएको छ। डाक्टरले अपरेसन गर्न भनेको छ। आँखा देख्दिनँ, कान सुन्दिन। दसैंमा एक पावा मासुसमेत चाख्न पाइनँ। भोकभोकै मरिने भयो। दुई वर्षअघि अपरेसन गरेका गोडाहरू हिँड्न मान्दैनन्। सरकारले सहयोग गरिहाल्छ कि भन्ने आसमा सिंहदरबारभित्र जान खोजे पनि पास आउँदैन। उनले सिंहदरबारभित्र कहिले टेक्न पाउँछिन् ? सरकारलाई उनले आफ्नो व्यस्था कहिले सुनाउन पाउने हुन् ? प्रश्न जो छ। ००० नुवाकोट ककनी४ का बलराम बानियाँ बिहान ११ बजे हतारिँदै झ्याल नम्बर १ मा उभिएका थिए। गाउँको स्कुलका अध्यक्ष रहेका बानियाँ ऊर्जा र अर्थ मन्त्रालयमा जानु रहेछ। पहिरोले स्कुलमा क्षति पुर्याएका कारण मन्त्री भेटेर माग्नु रहेछ आर्थिक सहयोग। तर, सिंहदरबार पस्न पास राखेकोमा उनी आक्रोशित देखिन्थे। होइन हामीले भोट दिएर नेता बनाउने, मन्त्री बनाउने, प्रधानमन्त्री बनाउने अनि हामीसँग भेट्नुपर्दा उनीहरूलाई असुरक्षा बढ्ने ?, उनी भनिरहेका थिए, यो कस्तो सुरक्षा व्यवस्था हो ? जनताको सिंहदरबारमा जनता नै पस्न नपाउने ? जनताको काम लिएर आएको छु। घण्टौं बाहिर रोकिदिने ? ००० मध्याह्न १२ बजेको चर्को घाममा छटपटिँदै थिए नवीन दाहाल। सेतो क्यापले अनुहारमा पसिना पुछिरहेका थिए। विदेश गएका बुवा उतै बिरामी परेकाले घर फर्काउन सहयोग माग्न दाङबाट काठमाडौं आएका रहेछन् उनी। सिंहदरबारमा काम गर्ने गाउँले दाइले सहयोग गर्ने भनेपछि आए पनि सिंहदरबार गेटमा निकै बेरसम्म पास पाएनन्। उनी फतफताउँदै थिए, भित्र के नै राखेको छ र हामीसँग डराउनुपर्ने ? जनताका प्रतिनिधिलाई जनताले भेट्नै नपाउने ? यो कस्तो निरंकुश शासन हो ? दु:खसुख यतै गरिन्थ्यो। जसरी हुन्छ बुवालाई सकुसल फर्काउन पाए हुन्थ्यो। ००० हाम्रो देशको प्रमुख प्रशासनिक केन्द्र हो सिंहदरबार। जहाँ सर्वसाधारण नागरिकले पाइला टेक्नै पाउँदैनन्। उनीहरू आफ्ना दु:ख, व्यथा प्रधानमन्त्री, मन्त्री र सरकारी अधिकारीलाई सुनाउनबाट वञ्चित छन्। मन्त्रालयमा पहुँच हुनेहरू मन्त्रीहरूसँग चिया खान र गफ गर्न जति पटक पनि पस्न पाउँछन्। गाउँको समस्या लिएर आउने नागरिकलाई प्रहरीले गेटबाटै फर्काउँछन्। गेटमा पासको छेकबार लगाउँछन्। गेटमा एकछिन बसौंभन्दा ठाउँ छैन। भित्रबाट तत्काल पास पनि आउँदैन। ६८ वर्षका योगेन्द्र गुरो दनुवार भनिरहेका थिए, उभिन कठिन भइरहेको छ। उनी जनताको काम लिएर बाराको निजगढबाट काठमाडौं आएका हुन्। १०:५२ बजे गेटमा भेटिएका उनले भने, हाम्रो खानेपानीको मुहान जीर्ण भयो। नयाँ मुहानका लागि खानेपानी मन्त्रालयमा जाने हो, उनले भने, हाम्रै क्षेत्रका माननीयज्यू उमाकान्त चौधरी खानेपानीमन्त्री हुनुभएको छ। हिउँदमा पानी सुकेर हैरान हुन्छ। दनुवारसँगै आएका ऋणबहादुर कटुवाल (वर्ष ५७) पास पर्खिंदापर्खिंदा दिक्क मानिरहेका थिए। हामीले हिजो भोट दिएर जितायौं, उनले भने, आज भेट्न पास चाहिने रे ! ००० बाराको सिम्रौनगढका मोकासिम अन्सारी झ्याल नम्बर१ मा एक घण्टादेखि उभिरहेका थिए। उनी खानेपानीमन्त्री उमाकान्त चौधरीलाई बधाई दिन आएका रहेछन्। नेपाली जनताको रगत र पसिनाले लोकतन्त्र आयो। सिंहदरबारभित्र सबैको अधिकार बराबर छ। तर, हाम्रो सहज पहुँच भएन, अन्सारीले भने, कामले आउनेहरूलाई सुरक्षा चेकजाँच र नागरिकता भए सजिलै पस्ने व्यस्था गरिनुपर्छ। राष्ट्रिय परिचयपत्र तथा पञ्जीकरण विभागमा जान फाइल बोकेर सिमराबाट आएकी थिइन् रजनी क्षेत्री। गेटमा उभिएको ४ घण्टामा पनि पास मिलेन। सिमराबाट बसाइसराई ल्याएको उनको परिवारले यहाँ भने घर नभएको कारण बसाइसराई दर्ता गरेन। उनीहरू बेठेगानका भए। बच्चाहरूको जन्मदर्ता बनेन। उताबाट हाम्रो ठेगाना क्यान्सिल भइसक्यो। यता दर्तै भएको छैन। जन्मदर्ता तथा भाइको नागरिकता बनाउनै पाएनौं, उनले भनिन्, यो मिलाउन पञ्जीकरण विभाग जानुपर्ने रहेछ। पास नै पाइन्न। कसलाई भन्नु ? भित्र सोर्सफोर्स नहुनेको त गेटमै बिजोग हुने रहेछ। यहाँ त कसैलाई आउन नपरोस्। प्रतिनिधिसभा सदस्य गजेन्द्र महत बिहान ११:१० बजे गेटछेउ उभिरहेका थिए। जुम्लाको सान्नी त्रिवेणी गाउँपालिका४ का वडाध्यक्ष अनिपाल धामीलाई पर्खिंदै रहेछन्। जो गाउँमा बाढीपहिरो गएपछि त्यसको समस्या लिएर धामी काठमाडौं आएका थिए। एकैछिनमा वडाध्यक्ष आइपुगे। बाढीपहिरोले जनता रुवायो। धान सबै पानीले डुबायो। जनतालाई राहत दिनुपर्यो भनेर कृषि र सिँचाइ मन्त्रालयमा आएको छु, उनले भने। उनी तुरुन्तै प्रतिनिधिसभा सदस्य महतसँगै भित्र पसे। ००० दिउँसो ३ बज्यो। जिल्ला समन्वय समितिको गेटमा केही नेताकार्यकर्ताको भीड थियो। एक व्यक्तिले अन्नपूर्णकर्मीसित भने, तपाईं किन यहाँ उभिनुभएको ? पास पाउनु भएन ? कुन मन्त्रालय जाने भन्नुस् न म मिलाइदिन्छु नि ! यहाँ केके त मिलाउन सकिन्छ ? यस्ता मुला, पास ? सिंहदरबार पस्न चाहने धेरैजसो नेता कार्यकर्ता थिए। उनीहरूले पास पाउनु, मन्त्रालय छिर्नु र मन्त्री भेट्न सहजै पाउँछन्। पार्टीका कार्यकर्ता समूहमा मिलेर मन्त्रीहरूलाई बधाई दिन तथा खादा लगाइदिन मन्त्रालयमा छिरेका देखिन्थे। उनीहरू सरकारी गाडी चढेर सिंहदरबार आउँथे र सिधै मन्त्रालय पुग्थे। तर, दुख: पिर र मर्कामा परेका जनताले पास पाउन ठूलै युद्ध जित्नुसरह रहेछ। सडकको कामले विराटनगरबाट आएका मेषबहादुर श्रेष्ठले पास पाएनन्। मन्त्रालयमा गएर आफ्ना कुरा राख्ने मौका नपाएकामा उनी दुखित देखिन्थे। बागलुङका ७८ वर्षीय जगन्नाथ पौडेल अपराह्न ४:२० बजे ४ नम्बर झ्यालमा चर्को स्वरमा बोलिरहेका थिए। उनी बालविकास केन्द्रको काम लिएर शिक्षामन्त्री देवेन्द्र पौडेललाई भेट्न आएका रहेछन्। लामो समय गेटमा उभिनुपर्दा रिसाएका उनी भन्दै थिए, हामीले बनाएको मन्त्रीले समय नदिएर हुन्छ ? क्वाटरमै गएर भए पनि भेट्छु। सिन्धुपाल्चोकबाट पानीको समस्या लिएर आएका यामबहादुर भारती (७१ वर्ष) पनि घण्टौं गेटमा उभिरहे। सिंहदरबार परिसरमा भौतिक संरचनाको मर्मत धमाधम भइरहेको छ। त्यसमा खटिएका छन् बर्दियाका सुनील थारु। उनी दसैं मान्न घर गएका थिए। आइतबार ४ बजेतिर आए। उनी चारपाँच जनाको समूहमा थिए। जो झ्याल नम्बर १ को पश्चिमतिर उभिइरहे। उनीहरूलाई लिन भित्रबाट साइकल चढेर कोही लिन आए। पास देखाउँदै उनीहरूलाई भित्र लिएर गए। सिंहदरबार पस्न सजिलो छैन, ग्राहो छ, थारुले भने। डिजिटल सेवा ठप्प गेट अगाडि सडकपेटीमा फलामे बार छ। त्यसमा फलामे तारले बाटो बन्द गरिएको छ। त्यसमा अल्झिएर सेवाग्राही लड्छन्। पाँचवटा झ्यालमा चारवटा डिजिटल सूचनापाटी छ। तर, सबका सब बन्द छन्। पास आयो, आएन भनेर सोध्न झ्यालबाट टाउको छिराउनुपर्ने बाध्यता छ। सिंहदरबारको गेटमा दैनिक हजारौं पुग्छन्। पासको पर्खाइमा सेवाग्राही दिनभर उभिन्छन्। तर, त्यहाँ न शौचालय छ न त पानी खाने ठाउँ। हिउँदमा घामले पोल्छ। व्यवस्थित ओत लाग्ने ठाउँ छैन। वर्षातमा पानीले भिजाउँछ। वरपरको सडक साँघुरो छ। पासको पर्खाइमा उनीहरूलाई गेटमा पार्किङको पनि सुविधा छैन। १९६४ सालमा निर्माण भएको सिंहदरबार काठमाडौंको मध्य भागमा छ। राणा प्रधानमन्त्री चन्द्रशमशेरले २५ लाख रुपैयाँमा प्रधानमन्त्री र मन्त्रीहरू बस्न बनाएको सिंहदरबार एक प्रसिद्ध र ऐतिहासिक विशाल भवन हो। २००७ सालपछि नेपाल सरकारको सचिवालय रहेको यस क्षेत्रमा अहिले सबै मन्त्रालय छन्। सुरुमा सिंहदरबारभित्र १७ सय कोठा थिए। जुन समय यो एसियाकै ठूलो दरबार थियो। यसको सुरक्षार्थ नेपाली सेनाको एक टुकडी खटाइएको छ। २०३० सालमा यहाँ आगलागी भयो। एक भाग जलेर नष्ट भएको थियो। सरकारी कार्यालयहरू अन्त सारियो। अहिले थुप्रै भवन थपिएका छन्। ००० सिंहदरबार पस्न सर्वसाधारण नागरिकको सास्ती देखेपछि हामीले गृह मन्त्रालयका प्रवक्ता फणीन्द्र मणी पोखरेललाई प्रश्न गर्यौं, सिंहदरबारको गेटमा मान्छे हेरेर किन विभेद हुन्छ ? धेरैजसो सर्वसाधारण विभिन्न बहानामा आर्थिक सहयोगको आशामा मन्त्रालयमा भिडभाड गर्नुहुन्छ। सिंहदरवार पैसा बाड्ने ठाउँ त हैन नि ! विपन्नले सहयोग पाउनुपर्छ तर सहयोग लिने पनि प्रक्रिया छ। अहिले स्थानीय निकायबाटै पनि लिन सकिन्छ, प्रवक्ता पोखरेले भने, व्यक्ति हेरेर रोक्ने गरेको हैन। यो देश चलाउने प्रमुख प्रशासकीय स्थान भएकाले पनि धेरै भद्रगोल गर्न भएन। सबैलाई काम गर्ने वातावरण चाहियो। कोरोनाकाल भएकाले पनि केही केही कडाइ गरिएको उनले बताए। अब सर्वसाधारणको काम हेरेर गेटबाटै पास दिने व्यवस्था गर्न हामीले योजना बनाइरहेका छौं। विभिन्न मन्त्रालयसँग सल्लाह गरिरहेका छौ। दैनिक हजार जनासम्म सिंहदरबारभित्र आउने गरेको उनले बताए।"
इथोपियामा संकटकाल घोषणा,"एडिस अबाबा : इथोपिया सरकारले ६ महिनाका लागि संकटकाल घोषणा गरेको छ । टिग्रे पिपल्स लिबरेशन फ्रन्ट (टीपीएलएफ) विद्रोहीले राजधानी एडिस अबाबातर्फ कब्जा गर्दै अघि बढेपछि संकटकाल लगाइएको हो । प्रधानमन्त्री अबी अहमदले जनतालाई टीपीएलएफविरुद्ध जनतालाई संघर्ष गर्न आग्रह गरेको दुई दिनपछि संकटकाल घोषणा गरिएको रोयटर्सले जनाएको छ । मंगलबार बिहानै अधिकारीहरूले राजधानीबासीलाई सशस्त्र प्रतिरोधका लागि तयार रहन आग्रह गरेको थियो । हाम्रो मुलुकले अस्तित्व, सार्वभौमिकता तथा एकताको गम्भीर खतरा भोगिरहेको छ, राष्ट्रिय सञ्चारको ब्रिफिङमा न्यायमन्त्री जेडिओन टिमोथवोसले भनेका छन्, यो खतरा सामान्य कानुनी प्रणालीबाट टार्न सक्दैनौँ । अगस्ट २०२० मा तय भएको आम निर्वाचन कोभिड माहामारीका कारण २०२१ मा सारिएपछि त्यसको विरोध गर्दै टीपीएलएफले टिग्रे क्षेत्रमा सेप्टेम्बर २०२० मा चुनाव गरेको थियो । सो चुनावलाई अवैध भन्दै संघीय सरकारले खारेज गरेपछि विवाद झन चर्किएको थियो । सोही विवाद अहिले हिंसात्मक संघर्षमा बदलिएको हो ।"
"सुदूरपश्चिम, कर्णाली, गण्डकी र प्रदेश १ मा हिमपातको सम्भावना","काठमाडौं : नेपालमा उल्लेखनीय मौसम प्रणाली नभएको जल तथा मौसम विज्ञान विभागले जनाएको छ। विभागको मौसम पूर्वानुमान महाशाखाबाट बुधबार जारी मौसम बुलेटिनमा प्रदेश १, गण्डकी, कर्णाली र सुदूरपश्चिम प्रदेशका हिमाली भूभागमा हल्का हिमपातको सम्भावना रहेको उल्लेख छ। हाल देशको पहाडी तथा हिमाली भूभागमा आंशिक बदली रही बाँकी भूभागको मौसम सामान्यतया सफा रहेको छ। बुधबार दिउँसो देशको पहाडी भूभागमा आंशिक बदली रही बाँकी भूभागमा मौसम सामान्यतया सफा रहने छ। कर्णाली प्रदेश र सुदूरपश्चिम प्रदेशका हिमाली भूभागका एक वा दुई स्थानहरुमा हल्का हिमपातको सम्भावना रहेको छ। राती देशको पहाडी भूभागमा आंशिक बदली रहने छ भने बाँकी भूभागमा सामान्यतया सफा रहने छ। प्रदेश १ र गण्डकी प्रदेशका हिमाली भूभागका एक वा दुई स्थानहरुमा हल्का हिमपातको सम्भावना रहेको मौसम पूर्वानुमान महाशाखाले जनाएको छ। जारी बुलेटिनमा भनिएको छ, 'सुदूरपश्चिम, कर्णाली, गण्डकी प्रदेश र प्रदेश १ का उच्च पहाडी तथा हिमाली भूभागका एक वा दुई स्थानहरुमा हल्का हिमपातको सम्भावना रहेकोले सामान्य सतर्कता अपनाउनुहुन अनुरोध छ।' बिहीबार दिउँसो देशको पहाडी भूभागमा आंशिक बदली रही बाँकी भूभागमा मौसम सामान्यतया सफा रहने छ। प्रदेश १ को पहाडी भूभागका एक वा दुई स्थानहरुमा हल्का वर्षाको सम्भावना रहेको छ भने प्रदेश १ र गण्डकी प्रदेशका हिमाली भूभागका एक वा दुई स्थानहरुमा हल्का हिमपातको सम्भावना रहेको छ। राती प्रदेश १ र गण्डकी प्रदेशका हिमाली भूभागका एक वा दुई स्थानहरुमा हल्का हिमपातको सम्भावना रहेको बुलेटिनमा उल्लेख छ। शुक्रबार देशको पहाडी भूभागमा आंशिक बदली रही बाँकी भूभागमा मौसम सामान्यतया सफा रहने छ। प्रदेश १ र गण्डकी प्रदेशका हिमाली भूभागका एक वा दुई स्थानहरुमा हल्का हिमपातको सम्भावना रहेको छ।"

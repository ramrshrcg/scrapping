शीर्षक,विवरण
यूरो कप : इंग्ल्यान्डको विजयी सुरुवात,यूरो कप फुटबलमा इंग्ल्यान्डले विजयी सुरुवात गरेको छ । १६ औं संस्करण अन्तर्गत आइतबार भएको खेलमा क्रोएसियालाई १० ले पराजित गर्दै इंग्ल्यान्डले विजयी सुरुवात गरेको हो । पहिलो हाफ गोलरहित बराबरी खेलेको क्रोएसिया दोस्रो हाफमा पछाडि परेको हो । पहिलो हाफमा इंग्ल्यान्डको एउटा शक्तिशाली प्रहार बारमा लागेर फर्किएको थियो । वेम्बली रंगशालामा भएको खेलमा इंग्ल्यान्डको जितका लागि रहिम स्ट्रलिङले निर्णायक गोल गरे । खेलको ५७ औं मिनेटमा काल्भिन फिलिप्सको पासमा स्ट्रलिङले निर्णायक गोल गरेका हुन् । पहिलो खेलमा विजयी हुँदै इंग्ल्यान्डले तीन अंक जोडेको छ । यो जितसँगै इंग्ल्यान्ड समूह डी को शीर्ष स्थानमा छ ।
वृद्ध हत्याको अनुसन्धानमा लैला र पिकु परिचालन,फिदिम : पाँचथरको फिदिम नगरपालिका ४ कुमालेटारका ८० वर्षीय वृद्ध टेकबहादुर इङ्वाको हत्यारा पत्ता लगाउन तालिम प्राप्त कुकुर परिचालन गरियो। धरानबाट ल्याइएका लैला र पिकु नामका दुई कुकुरलाई घटनास्थलमा परिचालन गरिएको थियो। प्रहरीका सई दमानन्द श्रेष्ठको कमाण्डमा कुकुर परिचालन गरिएको हो। सुरुमा लैला कुकुरलाई घटनास्थलमा परिचालन गरिएको थियो। लैला हत्या भएको घरबाट फिदिम २ पल्लोटातर्फ दौडिएको थियो। पल्लोटार पुगेपछि लैला अलमलियो। जिल्ला प्रहरी कार्यालय पाँचथरका सूचना अधिकारी डम्बर विश्वकर्माका अनुसार अन्य कुकुर आएपछि लैला अलमलिएको हो। दोस्रो चरणमा परिचालन गरिएको पिकु नामक कुकुरले हत्या भएको घर मुनिको खेतमा बढी जोड दिएको थियो। कुकुरले दिएको संकेत र घटनाको प्रकृतिका आधामा थप अनुसन्धान हुने प्रहरीले बताएको छ। प्रहरीले केही मान्छेलाई घटनाको बारेमा सोधपुछ गरिरहेको छ। वृद्धको शवलाई पोष्टमाटमका लागि जिल्ला अस्पताल ल्याउने तयारी गरिएको छ। हत्या भएको स्थानमा जम्माभएका मानिस। तस्बिर : भीमकुमार बाँस्कोटा
लुम्बिनीको नीति कार्यक्रम बहुमतले पारित : सरकार अल्पमतमा रहेको दाबी असफल,"बुटवल : लुम्बिनी प्रदेश सरकार अल्पमतमा रहेको भन्ने विपक्षीको दाबी असफल भएको छ। प्रदेश सरकारले ल्याएको नीति तथा कार्यक्रम बहुमतले पारित भएपछि अल्पमतको सरकार रहेको दाबी असफल देखिएको हो। लुम्बिनी प्रदेशमा कांग्रेस, माओवादी, जसपा र जनमोर्चाको गठबन्धनले मुख्यमन्त्री अल्पमतमा रहेको भन्दै विश्वासको मत लिनुपर्ने बताउदै आएका थिए। लुम्बिनी सरकार अहिले संविधानको धारा १६८ को उपधारा १ बमोजिम निर्माण भएको हो। संविधानले यसरी बनेको सरकारले विश्वासको मत लिनु नपर्ने व्यवस्था गरेको छ। सरकार गठनपछि भने एकल बहुमतमा रहेको एमालेका दुई सांसदले राजीनामा दिएका छन्। सरकारलाई जनता समाजवादी पार्टीका चार सांसदले समर्थन गरेर सरकारमा सहभागी छन्। विपक्षी दलले सरकार धारा २ बमोजिम बनेको र विश्वासको मत लिनुपर्ने बताउँदै आएका थिए। मुख्यमन्त्री शंकर पोखरेल प्रदेशसभा बैठकमा नीति तथा कार्यक्रममाथि उठेका प्रश्नको जवाफ दिँदै सरकार अल्पमतमा नभएको दोहोर्याए। सत्ता पक्षमा राजनीतिक हिसावले अहिले ४५ जना सांसद हुनुहुन्छ, उनले भने। जसपाका चार सांसदको मुद्धा सर्वाेच्चमा विचाराधिन भएकाले त्यसको फैसलापछि मात्रै अरु विकल्पबारे छलफल हुन सक्ने उनले बताए। मुख्यमन्त्री पोखरेलले पछिल्ला राजनीतिक घटनाक्रममा प्रदेशसभा सचिवालय गरेको क्रियाकलाप प्रति प्रश्न उठाए। जनता समाजवादी दलका चार सांसदलाई गरिएको कारबाहीको विषयमा मुख्यमन्त्री पोखरेलले प्रदेश सभा सचिवालयको ध्यानाकर्षण गराएका हुन। प्रदेश सभाले कुनै दललाई विभाजन गर्न सक्दैन, माथिबाटै दल विभाजन नभएसम्म यहा दुई दल हुन सक्दैनन, उनले भने, संसदीय दलमा बहुमतको निर्णय हुन्छ। प्रदेशसभा सचिवालयले त्यसका आधारमा निर्णय लिनुपर्छ। जसपाका ६ सांसदमध्ये चार जना सरकारमा छन्। संसदीय दलको बहुमतले दलको नेतामा सन्तोष पाण्डेलाई चयन गरेको छ। तर प्रदेशसभा सचिवालयले भने दुई सांसदलाई नै दलका मान्यता दिइरहेको छ। प्रदेश प्रमुख धर्मनाथ यादवले प्रदेश सभामा नीति तथा कार्यक्रम पेश गरेका थिए। नीति कार्यक्रममाथि दुई दिन छलफल भएको थियो। आइतबार प्रदेशसभामा सभामुख पूर्णबहादुर घर्तीले नीति तथा कार्यक्रम निर्णयार्थ पेश गर्दै बहुमतले पास भएको जानकारी गराए। विपक्षी सांसदले मतविभाजनका आधारमा नीति तथा कार्यक्रम पास गर्नुपर्ने माग गरेका थिए। तर सभामुखले आफूलाई अहिलेको अवस्था जानकारी भएकाले प्रक्रिया अघि बढाउने जवाफ फर्काए। प्रदेशसभामा सबै सांसद उपस्थित हुनुहुन्छ, आजसम्मकै प्रक्रियामा जाऊ, सभामुखले भने,कसैलाई चित्त नबुझे अर्को नियमावली अनुसार जान सकिन्छ। सभामुखले ध्वनी मतकै आधारमा नीति तथा कार्यक्रम बहुमतले पारित भएको घोषणा गरे। कांग्रेसका प्रमुख सचेतक फखरुद्धिन खानले सभामुखको निर्णयलाई स्वीकार गरिएको बताए। सभामुखले प्रष्टै देखिएको छ, हामीले त्यसै अनुरुप गणना गछौं भन्नुभयो, हामीले मत विभाजन हुनुपर्छ भनेका थियौं, उनले भने। नीति तथा कार्यक्रम पारित भएसंगै लुम्बिनी प्रदेशमा देखिएको सत्ता र विपक्षीका आआफ्ना आरोप प्रत्यारोपको समाधान भएको छ। सरकारलाई बजेट ल्याउने नैतिक आधार देखिएको छ। प्रदेशमा असार १ गते बजेट ल्याइदैछ। यो वर्षको बजेट ३७ अर्बको हाराहारीमा आउने जनाइएको छ।"
"गीत गाउँदै, कुल्फी बेच्दै 'पाकिस्तानी डोनल्ड ट्रम्प' !","इस्लामाबाद: विश्वका दुई कुनामा पनि कहिलेकाहीँ उस्तै अनुहार भएका मान्छेहरु भेटिन सक्छन् । विशेषगरी सामाजिक सञ्जालको व्यापक प्रयोग हुन थालेपछि विभिन्न कारणले आम मानिस समेत रातारात सेलिब्रिटी बनेका छन् । यस्तै घटना भएको छ पाकिस्तानमा । अमेरिकी पूर्वराष्ट्रपति डोनल्ड ट्रम्पको जस्तै अनुहार भएको एक जना पाकिस्तानी भेटिए । निकै सुन्दर स्वरमा गाउन समेत सक्ने क्षमता उनको छ । पेशाको रुपमा कुल्फी व्यापारी ती व्यक्ति गीत गाएरै आफ्नो कुल्फी बेच्ने गर्दा रहेछन् । ती वयस्कले सेतो पाइजामा लगाएर गीत गाउँदै कुल्फी बेच्दै गरेको एउटा भिडियो यतिबेला सामाजिक सञ्जालमा भाइरल नै बनेको छ । अनुहार तथा छाला सेतो हुने एक किसिमको रोगसँग पनि उनी जुधिरहेका छन् । सेतो छाला, सेतै कपाल भएका उनको अनुहार भने ठ्याक्कै ट्रम्पसँग मिल्छ । पाकिस्तानी गायक तथा गीतका शेहजाद रोयले ती 'कुल्फीवाला'ले गाउँदै गरेको भिडियो ट्वीटरमा सार्वजनिक गरेपछी केही बेरमै भाइरल बनेको हो । जहाँ उनले ट्रम्पको नक्कली अनुहार भन्दए उनले गाएको गीतको प्रशंसा समेत गरेका थिए । साथै उनको गीतलाई मन पराउर उनलाई सहयोग गर्न चाहेको समेत रोयले बताएका छन् । पन्जाबको शाहीवालका बासिन्दा उनलाई गायक रोयले सहयोग गर्ने बाचा गरेका छन् । पछिल्लो समय उनको गायकीलाई देखेर धेरै मानिसले उनलाई सहायता गर्न तत्परता देखाएका छन् । साथै उनको प्रशंसा समेत गरेका छन् । कतिपयले उनको भिडियबारे ठट्टा समेत गरेका छन् । एकजनाले लेखेका छन्, 'डोनल्ड ट्रम्प चुनाव हारेपछि पाकिस्तानमा आइस क्रिम बेच्दै ।' अर्को एक जनाले सामाजिक सञ्जालमा लेखेका छन्, 'पूर्वराष्ट्रपतिले गाउन सक्छन् भन्ने थाहा थिएन । उनको स्वर मर्मस्पर्शी रहेछ । उनी एक कलाकार हुन् ।' ती व्यक्तिको उर्दु गायन देखेर एक जनाले लेखेका छन्, 'ट्रम्प जस्तो देखिने उनको आत्मा भने लोक कलाकार नसिबो लालको जस्तो रहेछ ।' गायक रोयले उनलाई फेरि भेटेका छन् कि छैनन् भन्ने बारे कुनै विवरण सार्वजनिक भएको छैन । तर सामाजिक सञ्जाल मार्फत धेरैले ती 'कुल्फीवाला' लाई भेट्न चाहेको इच्छा प्रकट गरेका छन् ।"
साविक गाविस सचिवविरुद्ध मुद्दा,"काठमाडौं : बारा साविक अमलेखञ्ज गाविस हाल जीतपुरसिमरा उपमहानगरपालिकाको तत्कालीन गाविस सचिव विजयकान्त झाविरुद्ध मुद्दा दायर गरिएको छ। अख्तियार दुरुपयोग अनुसन्धान आयोगले झाविरुद्ध २ लाख ८१ हजार बिगो कायम गरी सार्वजनिक सम्पत्ति हानिनोक्सानी गरेको सम्बन्धी आरोपपत्र दायर गरेको हो। झाले आब २०७०र०७१ र २०७१र०७२ को आयव्याय पारदर्शी नगरेको, लक्षित वर्गलाई वितरण गर्नुपर्ने रकम वितरण नगरेको, मनोमानी ढंगले गाउँ परिषद् नभएको योजना उपभोक्ता समिति गठन नगरी किर्ते बिल बनाई किर्ते सहिछाप गरी रकम निकासी गरी भ्रष्टाचार गरेको भन्ने उजुरी परेको थियो। अनुसन्धानमा झाले कल्भर्ट मर्मत तथा निर्माण कार्य र नाला खन्ने तथा कुलो निर्माण गर्ने कार्यमा वास्तविक भएको कार्यको लागतभन्दा जम्मा १ लाख ३४ हजार बढी भुक्तानी गरेको देखिएको छ। लक्षितवर्ग अन्तर्गत शौचालय र महिलाको सिलाई कटाई तालिम शीर्षकमा लेखापरीक्षण प्रतिवेदन अनुसार निकासा भएको देखिएको २ लाख ९१ हजार रकम खर्च गरेको देखिएता पनि सो खर्चमध्ये १ लाख ४७ हजार ५ सय को बिल भरपाई पेस गरेको नदेखिएको अख्तियारको आरोप पत्रमा उल्लेख छ। झाले गाविस संचालित योजनामा बढी मूल्याङ्कन गराई बदनियतपूर्ण ढंगले वास्तविक खर्चभन्दा बढी खर्च गरी सार्वजनिक सम्पत्तिको हानिनोक्सानी गरेको आरोपमा भ्रष्टाचार निवारण ऐन बमोजिम बमोजिम विशेष अदालत, काठमाडौंमा आरोपपत्र दायर गरिएको छ।"
"पाल्पामा टिपर दुर्घटना : एकको मृत्यु, चार घाइते","तानसेन : पाल्पा रिब्दीकोट गाउँपालिका वडा नम्बर २ लघुवामा टिपर दुर्घटना हुँदा १ जनाको मृत्यु भएको छ भने ४ जना घाइते भएका छन्। मृत्यु हुनेमा प्रदेश ३००१ क ०२५० नम्बरको टिपर सहचालक रुरु गाउँपालिका२ गुल्मीका ४५ वर्षीय टंकबहादुर कुँवर रहेको जिल्ला प्रहरी कार्यालय पाल्पाले जनाएको छ। गम्भीर घाइते अवस्गामा उनको युनाइटेड मिसन अस्पतालमा उपचारको क्रममा मृत्यु भएको हो। बुटवलदेखी गुल्मीतर्फ सिमेन्ट लिएर जाँदै गरेको बा ४ ख ७३२० नम्बरको टिपरले सोही दिशातर्फ जाँदै गरेको प्रदेश ३००१ क ०२५० नम्बरको टिपरलाई ठक्कर दिँदा दुवै टिपर अनियन्त्रित भई सडक देखि २ सय २० मिटर तल खस्न पुगेका थिए। घाइतेमा प्रदेश ३००१ क ०२५० नम्बरको टिपर चालक रुरु गाउँपालिका २ गुल्मीका ३८ वर्षीय अशोक कुवँर, सोही टिपरमा सवार रुरु २ कै ४२ वर्षीया रमा कुवँर, बा ४ ख ७३२० नम्बरको टिपर चालक काठमाडौं ललितपुरका २६ वर्षीय राजेन्द्र बजगाई, सोही टिपरका सहचालक नवलपरासी सुनवल नगरपालिका ९ का २२ वर्षीय किसन कुवँर रहेको जिल्ला प्रहरी कार्यालयले जनाएको छ। घाइतेमध्ये रमा कुँवर, राजेन्द्र बजगाईको अवस्था भने गम्भीर रहेको जनाइएको छ।"
न्यायको मन्दिरमा राजनीति !,"सर्वसाधारणका मुद्दा वर्षौंदेखि अड्किरहेका छन्। नागरिकका लागि अदालतको न्याय मर्नु हुँदैन पछिल्लो समय राजनीतिक क्षेत्रमा देखिएको विवाद घुम्दै फिर्दै न्यायपालिकासम्म पुगेको छ। यसरी राजनीतिक विवादलाई न्यायपालिकासम्म पुर्याएर त्यसलाई विवादमा धकेल्नु राम्रो होइन। न्यायपालिका न्यायको मन्दिर हो। न्यायपालिकालाई विवादमा पार्नु, न्यायमूर्ति न्यायाधीशहरूलाई विवादमा धकेल्नु लोकतान्त्रिक मुल्य मान्यता अनुकूल हुँदैन। यस्तो कदमले दिर्घकालीन रूपमा नै ठुलो प्रभाव पार्दछ। न्यायपालिकाले तब मात्र न्याय गर्न सक्छ, जब सबैको न्यायपालिकाप्रति विश्वास रहन्छ। तर, यहाँ जबरजस्ती त्यहाँका न्यायाधीशहरूकालाई विवादमा तानेर न्यायपालिकाप्रतिको विश्वासलाई कमजोर पार्न खोजिएको छ। यदि यस दूराशयमा केही खराब व्यक्ति सफल हुन पुगे भने न्यायपालिकाले न्याय गर्दा पनि त्यो न्यायप्रति सर्वसाधारणको विश्वास रहँदैन। जुन निकै नै खतरनाक कुरा हो। जहिले पनि न्यायपालिकालाई स्वतन्त्र सक्षम र मर्यादित राख्नुपर्छ। न्यायपालिकाबाट हुने न्याय निररूपणका विषयहरू, त्यसमा न्यायमूर्तिहरूले लिने निर्णय तथा फैसलाहरूसधैंस्वतन्त्र र निष्पक्ष मान्नुपर्छ। अर्थात् सर्वोच्च अदालतको निर्णयलाई सबैले मान्नुपर्छ। यो लोकतान्त्रिक मूल्यमान्यता, सभ्य समाज र प्रजातान्त्रिक अभ्यासको मूलमर्म पनि हो। तर, पछिल्लाकेही दिनयता अर्थात् प्रतिनिधिसभाको विघटनपश्चात्, न्यायालयमा रिट निवेदनको लाम लागेको छ। एउटै विषयलाई आआफ्ना मुद्दा बनाएर विभिन्न व्यक्ति तथा राजनीतिक दलहरूले सर्वोच्चमा जुन किसिमका मागदाबीछन्, तिनलाई हेर्दा रिट निवेदन दिनको अदालत जानु पर्ने हो र को जान नमिल्ने हो ? त्यो नै अन्योलमा भएजस्तो देखिन्छ। कसको हक हनन भएको हो अथवा केका लागि कानुन र संविधानको व्याख्या चाहिएको हो, त्यो कुरा नै स्पष्ट नभएको भान हुन्छ। अब त्यसलाई स्पष्ट पार्नु र अनावश्यक रिट निवेदन लिएर सर्वोच्च जाने प्रवृत्तिलाई निरुत्साहन गर्नु जरुरी देखिन्छ। अन्यथा सबै किसिमका विवाद रिटको माध्यमद्धारा सर्वोच्चमा प्रवेश हुने र न्यायमूर्तिहरूले त्यसैमा समय खर्चिने हो भने सर्वसाधारण नागरिकका मुद्दा मामिला विवादहरू निरूपणमा ढिलाइ हुने र न्याय मर्ने हुन जान्छ। यहाँ सर्वसाधारणका मुद्दा वर्षौंदेखि अदालतमा अड्किरहेका छन्। अदालतको व्यस्तताका कारण निर्दोष मानिस पनि वर्षौंसम्म पुर्पक्षका लागि थुनामा बस्नुपरेका उदाहरणहरू छन्। यस्तो अवस्थामा अनावश्यक मुद्दाहरूले अदालतमा प्रवेश पाएर अदालतको बहुमूल्य समय खर्च गर्ने उता निर्दोष नागरिकले न्याय नपाउने भएमा त्योजस्तो अन्याय केही हुन सक्दैन। नागरिकका लागि अदालतको न्याय मर्नु हुँदैन। अनावश्यक राजनीतिक विवाद र राजनीतिक मुद्दाहरूलाई अदालतको जिम्मा लगाउनु र अदालतले त्यसलाई हेर्न थाल्नुले वास्तवमा व्यवस्था नै अस्तव्यस्त हुन जाने खतरा बढेको छ। यस्तो क्रिया थप बढ्दै गएमा समग्र व्यवस्था नै धरापमा पर्न सक्छ।अहिले सर्वोच्च अदालतका माननीय न्यायाधीशहरू बढो अप्ठ्यारो अवस्थामा पर्नुभएको महसुस भइरहेको छ। अदालतकै पनि एकपछि अर्को गल्ती र कमजोरी तथा राजनीतिक दल, त्यो दलका नेता र उनीहरूको मानसिकताका कारण रिट निवेदनका चाँङ लाग्ने र त्यसले न्याय पद्धतिमै असर पार्न थालेको छ। यसो भन्दै गर्दा न्याय मूर्तिहरूका पनि आआफ्नै अप्ठ्याराहरू छन्। उहाँहरूआफूलाई लागेका कुराहरू व्यक्त गर्न सक्नु हुँदैन। त्यसका लागि सहज वातावरण पनि छैन। अर्थात् मिडियामा आफ्ना विचार राख्न सक्ने अवस्था हुँदैन। न्यायमूर्तिहरू आचारसंहिताभित्र रहेर काम गर्नुपर्दा सेमिनार गोष्ठी फोरम गरेर आफ्ना विचारहरू राख्न पनि मिल्दैन। त्यसैलेन्यायमूर्तिहरूको जीवन आफंैमा धेरै कठोर हुन्छ। यहाँसम्म कि परिवारका समस्याहरूलाई समाधान गर्न पनि सोचविचार पुर्याउनु पर्छ। न्याय मूर्तिहरूका परिवारमा आइपर्ने कतिपय आवश्यकता, जस्तै छोराछोरीको पठनपाठन, विद्यालय वा कलेजमाभर्नाका कुराहरूमा कसैलाई भनौंभने मोलमलाइजाका कुरा हुन्छन्। नभनौं बालबच्चा अवसरहरूबाट वञ्चित हुन्छन्। स्वास्थ अवस्था तथा शिक्षादीक्षाका कुराहरू होस् वा अन्य सामाजिक क्रियाकलापका कुरा, यस्ता विषयले न्याय निरूपणमा प्रभाव पार्न सक्ने भएकाले उनीहरू एउटा आचारसंहिताभित्र बस्नुपर्छ। जसले गर्दा उनीहरूलाई पारिवारिक र व्यक्तिगत जीवनमा धेरै नै कठिनाइ आएको हुन्छ। भोगिरहेका हुन्छन्। यस्ता न्यायमूर्तिहरू माथि अविश्वास जगाउने काम गरेर न्यायपालिकालाई नै विवादमा ल्याउने जुन क्रियाकलाप भइरहेका छन् ती निकै नै निन्दनीय छन्। अहिलेको अवस्थामा न्यायाधीश र अदालतको बचाउ गर्ने काम बारको हो। तर, यहाँ त बारका दिग्गज विद्धान्हरूले उल्टै न्यायालयको काम कारबाही क्रियाकलापप्रति सार्वजनिक रूपमै अभिव्यक्तिहरू दिने, इजलास गठनका सवालमा शंका उपशंका सिर्जना गर्ने र अनावश्यक बेसरोकारका विषयहरू जोडेर फलानो श्रीमान्इजलासमा बस्न मिल्छ र फलानो बस्न मिल्दैन जस्ता कुरा गर्न थालेका छन्। कानुनव्यवसायीहरू जसले न्यायप्रति अरूको विश्वास जगाएर न्यायपालिकालाई दरिलो बनाउनेतर्फ लाग्नुपर्ने हो उनीहरूको यस्तो व्यवहारले न्यायपालिका नै खतरामा परेको छ। जिम्मेवार निकायले नै न्यायपालिकामाथिशंकाउपशंका र लान्छना लगाउने तथा न्यायपालिकालाई कमजोर तुल्याउने काम गर्ने हो भने न्यायपालिका स्वतन्त्र र सक्षम हुन सक्दैन। आउँदा दिनमा यहाँका न्यायाधीशहरू तथ्यसँग भन्दा पनि नतिजासँग डराउनुपर्ने हुनसक्छ। जसले न्यायपालिकामा न्याय रहन सक्ने अवस्था हुँदैन। यो कुरा न्यायाधीश, कर्मचारी, मिडिया र कानुनव्यवसायीले बुझ्नु जरुरी छ। वास्तवमा हाम्रा न्यायाधीशहरू सक्षम हुनुहुन्छ, विद्धान् हुनुहुन्छ अनि न्याय निरूपणमा पोख्त हुनुहुन्छ।उहाँहरूले गर्ने न्याय निरूपणमा कुनैपनि शंका गर्ने ठाउँ छैन। तर, न्यायमूर्तिहरूले यस्तो निर्णय दिन सक्लान्भन्ने कुराका आधारमा विचौलियासँग मोलमलैजा गर्ने अनावश्यक लेनदेन कारोबारहरू गर्नेजस्ता कुराहरू पनि यदाकदा सुनिने गरेका छन्। त्यसको नकारात्मक असर न्यायपालिकाका न्यायमूर्तिहरू माथि पर्ने गरेको छ। तर, समग्र न्यायपालिका र सबै न्यायमूर्तिलाई एकै दृष्टिकोणले हेर्नु अपराध हो। यो कल्पना पनि गर्नु हुँदैन। अनावश्यक राजनीतिक विवाद र राजनीतिक मुद्दाहरूलाई अदालतको जिम्मा लगाउनु र अदालतले त्यसलाई हेर्न थाल्नुले वास्तवमा व्यवस्था नै अस्तव्यस्त हुन जाने खतरा बढेको छ। यस्तो क्रिया थप बढ्दै गएमा समग्र व्यवस्था नै धरापमा पर्न सक्छ। आज सर्वोच्च अदालत बडो समस्यामा परेको छ। न्यायमूर्तिहरू ठूलो पीडामा हुनुहुन्छ। यस्तो अवस्थामा सबैले सार्वजनिक अभिव्यक्ति नदिइ अदालतमा विचाराधीन मुद्दाका सम्बन्धमा मिडियामा बोल्ने तथा लेख्ने, राजनीतिक दलका नेताहरूले भाषण गर्नेजस्तो क्रियाकलापलाई बन्द गर्नुपर्छ। अदालतमा विचाराधीन मुद्दामा प्रभाव पर्ने क्रियाकलाप गर्नु कदापि लोकतन्त्र सुहाउँदो व्यवहार होइन।यसमा एउटा कुरा के सत्य हो भन्दा, नेता तथा राज्यका तर्फबाट विगतमा केही कमीकमजोरी भएका हुन्। विगतमा मिडियामा आएका विषयवस्तुलाई त्यसैगरी सुन्ने र बुझ्ने हो भने राजनीतिक दलको सिफारिसमा न्यायाधीश नियुक्त हुन्छन्। यसै कारण पनि न्याय निरूपणमा शंका गर्ने ठाउँ उत्पन्न भएको हो। यो हुनु हुँदैनथ्यो। कुनै दलको सिफारिसमा वा कसैको अनुचित प्रभावमा परेपारेर न्यायाधीशनियुक्ति गरिनु उचित होइन। त्यसको असर दीर्घकालीन रूपमा राज्य प्रणालीमा पर्छ। यसलाई आउँदा दिनहरूमा सञ्चाउनु आवश्यक छ, ताकि भोलिका दिनमा अदालतमाथि कसैले औंला देखाउन नसकोस्। तर, अहिले जुन जसरी नियुक्त भएको भएपनि त्यो अब सर्वोच्च अदालतको न्यायाधीश हो। उनीहरूको न्याय निरूपणमा शंका गर्नु उचित हुँदैन। त्यसैले आउने दिनमा प्रतिनिधिसभासम्बन्धी विवाद उठाएर जुन दाबीका साथ निवेदनहरू परेका छन्, त्यसमा सर्वोच्च अदालतको सवैधानिक इजलासले दिने निर्णय र संविधानको व्याख्यालाई हामीले अनुसरण गर्न र त्यो अनुसार निःसन्देह अगाडि बढ्नु आवश्यक छ। त्यो नै लोकतान्त्रिक मूल्य र मान्यता हुनजान्छ। अन्यथा वर्तमान महान्यायाधिवक्ता रमेश बडाल पनि त्यति सजिलै विपक्षका तर्कहरूलाई सहज रूपमा लिने र सहन सक्ने व्यक्ति हुनुहुन्न। वहाँको प्रतिवाद पनि कडैरूपमा आउन सक्छ। त्यसले झनै अवस्था बिग्रिन जान्छ। त्यसैले वादविवादमा अलमलिने, न्यायमूर्ति माथि नै शंका उपशंकाहरू गर्ने र इजलास गठन मै विवाद गरिराख्ने हो भने समग्र न्याय प्रणाली कोल्याप्स हुनसक्छ। त्यसैले, समग्र मुलुकको हितका लागि न्यायपालिकामा विश्वास रहिरहनु आवश्यक छ। यदि कसैले अनावश्यक विवाद सिर्जना गर्न खोज्छ भनेत्यसलाई बेवास्ता गरी अगाडि बढ्नु उचित हुन्छ।"
मुलुककै ठूलो मानवनिर्मित तालमा विपद् प्रतिकार्य अभ्यास,"सर्लाही : सर्लाहीको बाग्मती नगरपालिकास्थित देशकै सबैभन्दा ठूलो मानवनिर्मित भरत तालमा तिन वटै सुरक्षा निकायबाट प्रतिकार्य पूर्वतयारी अभ्यास गरिएको छ। कूल ४५ फिट गहिराई रहेको सो पोखरी एक सय २१ बिगाहा क्षेत्रफलमा निर्माण गरिएको छ। यस वर्ष जल तथा मौसम विभाग पूर्वानुमान महाशाखाले भारी वर्षा हुने पूर्वानुमान गरेकोले त्यसको प्रतिकार्यको अभ्यास भएको जिल्ला प्रहरी कार्यालय, सर्लाहीका प्रहरी प्रहरी उपरीक्षक सन्तोष सिंह राठौरले जानकारी दिए। वर्षेनी बाढी र डुबानले व्योहोर्नुपर्ने मानवीय क्षतिलाई न्यूनीकरण गर्न अभ्यासले सहयोग गर्नेछ। हरेक वर्ष बाँके, फुलजोर, लखनदेही र बाग्मती खोलामा आउने बाढीका कारण जिल्लाका दक्षिणी भाग जलमग्न भई र मानवीय क्षति हुने गरेको छ। दक्षिणमा रहेको भारतीय बाँध र राष्ट्रिय गौरवको आयोजना पूर्व पश्चिम रेलमार्गको बाँधका कारण जिल्लाका दर्जनौँ गाउँ डुबानमा पर्ने गरेका छन्। अभ्यास कार्यक्रमको थालनीमा प्रमुख जिल्ला अधिकारी हेमराज तामाङले बाढी आउने सम्भावित खतरालाई ध्यानमा राख्दै नदीको बाँध मर्मत सम्भारको कार्य तीब्र रुपमा भइरहेको जानकारी दिए। पानीको निकास छिमेकी भारततिर भएकोले भारतले निर्माण गरेको बाँधमा पनि निकासको लागि लगाइएको सुलिस गेट नखोल्दा अप्राकृतिक रुपमा जिल्लाका जनतालाई त्रास हुने गरेको छ। प्रमुख जिल्ला अधिकारी तामाङले भारतसँग पनि निकासको विषयमा छलफल गर्ने बताउँदै बाढीबाट हुने क्षतिबाट जोगाउन स्थानीय प्रशासनले सक्रियरुपमा भूमिका निर्वाह गर्ने बताए। नेपाल प्रहरी, सशस्त्र प्रहरी र नेपाली सेनाका जवानद्वारा शुरु गरिएको अभ्यासमा बाढीमा डुबेका व्यक्तिलाई ज्यान जोगाउने, उद्धार गरेर ल्याएर प्राथमिक उपचार गर्ने, रबर बोट, मोटर बोट प्रयोगसम्बन्धी अभ्यास गर्ने तालीम गरिएको हो। बाढीका बेला आवश्यक पर्ने सामग्रीहरु प्रयोग गर्दै संयुक्त अभ्यास सुरु गरिएको सशस्त्र प्रहरी बल सर्लाहीका सशस्त्र प्रहरी उपरीक्षक गङ्गाराम श्रेष्ठले बताए। प्राथमिक उपचारको लागि नेपाल रेडक्रस सोसाइटीको टोली उपस्थित भएका छन् भने अस्पताल लैजान लागि एम्बुलेन्सको समेत व्यवस्था गरिएको छ। कार्यक्रममा बाग्मती नगरपालिकाका प्रमुख भरतकुमार थापा, प्रजिअ तामाङ, प्रहरीका प्रदेश २ का प्रहरी नायब महानिरीक्षक (डीआईजी) धिरजप्रताप सिंह, प्रदेशका आठै जिल्लाका प्रहरी उपरीक्षक, सशस्त्र प्रहरी उपरीक्षक, नेपाली सेनाका गुल्म पति, नेपाल रेडक्रस सोसाइटीका प्रतिनिधि, स्वास्थ्यकर्मीलगायतको उपस्थिति छ। रासस"
देश राजनीतिक नेतृत्वको कब्जाबाट बाहिर जाँदैछ: हृदयेश त्रिपाठी,"परासीः पूर्वस्वास्थ्यमन्त्री हृदयेश त्रिपाठीले देश राजनीतिक नेतृत्वको कब्जाबाट बाहिर जान थालेको टिप्पणी गरेका छन् । स्वास्थ्यमन्त्रीबाट पदमुक्त भएपछि आइतबार गृहजिल्ला नवलपरासी आएका पूर्वमन्त्री त्रिपाठीले दलहरुबीच देखिएको विभाजन र शत्रुतापूर्ण व्यवहारले संविधान समाप्त हुने अवस्थामा जानु देशकै लागि खतरा भएको बताएका हुन् । संविधानको व्याख्या गर्ने अदालत नै हो । तर राजनीतिक घटनाक्रमलाई लिएर अदालतमा पुग्नु भनेको राजनीतिक दल र नेतृत्वको असफलता हो उनले भने । संसद् पुनर्स्थापना र मन्त्रीमण्डल पुनर्गठन लगायत समसामायिक राजनीतिक विषय नै अदालतमाको हातामा पुग्नुलाई शुभ संकेत मान्न नसकिने उनको भनाइ छ । वर्तमान राजनीतिक अवस्थालाई त्रिपाठीले ब्लेडको संज्ञा दिए । अहिलेको राजनीति ब्लेड जस्तो छ । जाने बाल (कपाल) काट्छ । नजाने गाल (गाला) काट्छ । त्यसैले दलहरु सचेत भएर अगाडि नबढे संविधान समाप्त हुन्छ उनले भने । अहिले संविधान घाइते भइसकेकाले संसद्ले मात्र त्यसलाई मलमपट्टी लगाउन सक्ने पनि उनले बताए । संसद् २ प्रकारले फर्किन्छ । एउटा चुनाव र अर्को विघटित प्रतिनिधिसभा पुनर्स्थापना । विचाराधीन त्यस विषयलाई अहिले गम्भीरताका साथ जनताले हेरिरहेका छन् उनले भने । त्रिपाठीले घुमाउरो पारामा संविधानको रक्षाका लागि अहिले संसद् पुनर्स्थापना हुनुपर्ने संकेत गरेका थिए । आफ्नो नयाँ दलबारे नेता त्रिपाठीले भने यसका लागि पूर्वराजदूत, पूर्वसचिव र अर्थशास्त्रीहरुले मस्यौदा तयार गरिरहेका छन् । २३ महिनाभित्र मस्यौदा तयार हुन्छ र त्यसपछि पूर्व, पश्चिम र काठमाडौँमा भेला गरेर दल घोषणा गर्नेछौँ ।'"
भारतमा दैनिक ८० हजार संक्रमित,नयाँ दिल्ली : भारतमा पछिल्लो २४ घण्टामा कोरोना भाइरसबाट थप ८० हजारभन्दा बढी संक्रमित भएका छन् । सरकारी अधिकारीहरुले आइतबार दिएको जानकारी अनुसार थप ८० हजार ८३४ जनामा कोरोना भाइरसको संक्रमण पुष्टि भएको हो। केन्द्रीय स्वास्थ्य तथा परिवार कल्याण मन्त्रालयले जनाएअनुसार एकैदिनमा यति मानिस संक्रमित भएको ७१ दिनपछिकै सबैभन्दा थोरै हो। पछिल्ला केही दिनदेखि भारतमा दैनिक संक्रमितको संख्यामा कमी हुँदै आएको देखिएको छ। भारतमा अहिलेसम्म कोरोना भाइरसबाट संक्रमित भएकाहरुको कुल संख्या दुई करोड ९४ लाख ३९ हजार ९८९ पुगेको छ। स्वास्थ्य मन्त्रालयका अनुसार अहिलेसम्म भारतमा कोरोना भाइरस संक्रमणका कारण मृत्यु भएकाहरुको संख्या तीन लाख ७० हजार ३८४ पुगेको छ। ती मध्ये तीन हजार ३०३ जनाको पछिल्लो २४ घण्टामा मृत्यु भएको हो। भारतमा एक दिनमा एक लाख ३२ हजार ६२ जना कोरोना भाइरसबाट संक्रमणमुक्त भएका छन्। योसँगै भारतमा अहिलेसम्म कोरोनाबाट संक्रमणमुक्त भएकाहरुको कुल संख्या दुई करोड ८० लाख ४३ हजार ४४६ पुगेको छ। कोरोनाविरुद्ध भारतमा अहिलेसम्म २५ करोड ३१ लाख ९५ हजार ४८ खोप प्रयोग भएको मन्त्रालयले जनाएको छ।
पाकिस्तानमा २६ देशबाट भ्रमण गर्न प्रतिबन्ध,"इस्लामावाद : पाकिस्तानमा २६ देशबाट भ्रमणका लागि आउन प्रतिबन्ध लगाइएको छ । कोरोना भाइरसको महामारी थप फैलिन सक्ने आशंकाका कारण ती देशहरुबाट पाकिस्तान आउन प्रतिबन्ध लगाइएको हो । नेस्नल कमाण्ड एण्ड अपरेसन सेन्टर (एनसिओसि)ले अहिले बाहिरी देशहरुबाट मानिसहरुलाई आउन दिनु उपयुक्त नहुने निश्कर्ष निकालेको अधिकारीहरुले जनाएका छन् । पाकिस्तानले महामारीको प्रभावका आधारमा विभिन्न देशहरुलाई ए, बी र सी समूहमा वर्गीकरण गरेको छ । वर्गीकरण गरिएका मध्ये सी समूहमा परेकाहरुलाई पूर्ण रुपमा प्रतिबन्ध लगाइएको हो । अन्य ए र बी समूहमा परेका देशहरुबाट पाकिस्तान आउन चाहनेहरुलाई भने विभिन्न सर्त तथा मापदण्डहरु तय गरिएको छ । ती मापदण्ड पुरा गरेपछि आउन पाइने वा आएपछि ती मापदण्ड पालना गर्नु पर्ने सरकारी निकायको निर्णय रहेको छ । पाकिस्तान प्रवेश प्रतिबन्ध गरिएका देशहरुमा छिमेकी मुलुक भारतसहित इरान, बङ्गलादेश, भुटान, इन्डोनेसिया, इराक, माल्दिभ्स, नेपाल, श्रीलङ्का, फिलिपिन्स, अर्जेन्टीना, ब्राजिल, मेक्सिको, दक्षिण अफ्रिका, ट्युनिसिया, बोलिभिया, चिली, कोलम्बिया, कोस्टारिका, डोमिनिक गणतन्त्र, इक्वेडर, नामिबिया, पाराग्वे, पेरु, ट्रिनिडाड र टोवागो सँगसँगै उरुग्वे रहेका छन् । ती सबै देशहरुलाई पाकिस्तानले सी समूहमा राखेको छ । पाकिस्तानमा पछिल्लो २४ घण्टामा एक हजार १९४ जना कोरोना भाइरसबाट संक्रमित थपिएका छन् भने ५७ जनाको मृत्यु भएको छ ।"
"उपत्यकामा एक हप्ता निषेधाज्ञा थपियो, केकेमा खुकुलो भयो ?","काठमाडौं : कोरोना संक्रमण रोकथामका लागि काठमाडौँ उपत्यकामा जारी निषेधाज्ञालाई थप एक हप्ता निरन्तरता दिने निर्णय भएको छ। काठमाडौं, भक्तपुर र ललितपुरका प्रमुख जिल्ला अधिकारीको आइतबार बसेको संयुक्त बैठकले असार छ गतेसम्म निषेधाज्ञा लम्ब्याउने निर्णय गरेको हो। यसअघि वैशाख १६ बाट जारी निषेधाज्ञा पछिल्लो पटक जेठ ३१ सम्म लम्ब्याउने निर्णय गरिएको थियो । निषेधाज्ञाको मोडालिटीमा थोरै परिवर्तन गरिएको छ। बिहान ११ बजेसम्म खाद्यान्न पसल र पुस्तक पसल खोल्ने पाइनेछ। यस्तै हाडवेयर पसल अपरान्ह ४ बजेपछि खुला हुनेछन्। अलनाइन डोम डेलिभरी सेवालाई पनि सुचारु गर्ने निर्णय भएको छ । निषेधाज्ञा खुकुलो भए पनि भेला हुन, जुलुस गर्न, भीडभाड र जात्रा, महोत्सवमा सहभागी हुन, मन्दिर र चर्चामा नित्य पूजाबाहेक गतिवविधि गर्न, कलकारखाना र व्यवसयायमा भीडभाड हुने काम गर्न, शैक्षिक संस्था सञ्चालन गर्न, गोष्ठी गर्न, सिनेमा घर खुला गर्न, शैलुन, ब्यूटी पार्लर स्पा सञ्चालन गर्न, पुस्तकालय, चिडियाखाना खोल्न र स्वास्थ्य मापदण्ड विपरित श्रमिक र कामदार ओसारपसार गर्न पाइने छैन। अहिले काठमाडौंमा दैनिक चार सयको हाराहारीमा संक्रमित थपिएका छन्। कुल संक्रमितको संख्या ६ लाख ६७ हजार ७८ पुगेको छ। कोरोनाबाट ८ हजार ३६६ जनाले ज्यान गुमाइसकेका छन्।"
बेहोस नभएपछि कुटेर व्यापारी दम्पत्तिको हत्या,"राजविराज : सप्तरीको पुरानो सदरमुकाम रहेको हनुमाननगर बजारका व्यापारी दम्पत्तिलाई हत्या गरी फरार रहेका बब्लु मण्डललाई सप्तरी प्रहरीले नाटकीय ढंगबाट आइतबार पक्राउ गरेको छ। हनुमाननगर कंकालिनी नगरपालिका९ का ५२ वर्षीया सरोजदेवी वेगवानी र उनका श्रीमान ५५ वर्षीय प्रेमसुख बेगवानीको हत्या आरोपित हनुमाननगर कंकालिनी नगरपालिका१ भारदहका ३९ वर्षीय मण्डललाई भारतबाट नेपाल आएको मौका छोपी पक्राउ गरिएको हो। लुटपाटको उद्देश्यले बेहोस बनाउन प्रयोग गरिएको एनेस्थेटिक इथरले काम नगरेपछि पिलास र रडले प्रहार गरेर मण्डलसहितका आरोपितले व्यापारी दम्पत्तिको २०७१ जेठ २१ गते राति हत्या गरेका थिए। हत्या पश्चात वेगवानीको घरबाट ७७ लाख ६२ हजार ४९९ रुपैयाँ बराबरको सुनचाँदीका गरगहना र नगद १० हजार रुपैयाँ धनमाल डकैती भएको थियो। आठ महिनाको प्रयासमा समातिए अभियुक्त एसपी राजेन्द्रप्रसाद धमलालाई नेपालगन्ज तालिम केन्द्रका एसएसपी मसुद आलम खाँ र घटनाका बेला सप्तरीका एसपी रहेका दिनेश अमात्यले हत्याकाण्डको सुराक पत्ता लगाउने उपाय सुझाएका थिए। सप्तरी प्रहरी प्रमुख भएर २०७७ भदौ १० गते आए लगत्तै कोभिड१९ बाट संक्रमित भएका एसपी धमलाले संक्रमणमुक्त भएपछि आरोपितमाथि निगारनी बढाए। पक्राउको प्रयासमा निरन्तर रहेका एसपी धमलाले अन्ततः ८ महिनाको मेहनतमा मण्डललाई पक्राउ गर्न सफल भएको बताए। हत्याकाण्डपछि भारतीय आधारकार्ड बनाएर मण्डल भारत विहारमै बसोबास गरिरहेका थिए। सुनसरीको भण्टाबारी ओहोरदोहोर गर्ने मण्डल कहिलकाँही झुक्याएर कोशीवारी भारदहस्थित घर आउने गरेको सूचना पाएपछि प्रहरीले निगरानी बढायो। इन्स्पेक्टर सन्तोष खडकालाई पाँच महिना अघि पक्राउ गर्न पठाएको पत्तो पाएका आरोपित मण्डल त्यसपछि घर आउन छाडेका थिए। नेपालबाट भारततर्फ मदिरा ओसार्ने क्रममा भारतीय प्रहरीद्वारा पक्राउ परेका मण्डललाई सप्तरी प्रहरीले सुपुदर्गी गर्न आग्रहसमेत गरेको थियो। सप्तरी प्रहरीको निगरानीमा रहेका उनलाई भारतीय कानुनी कारवाहीबाट जेलमुक्त भएपछि पक्राउ गरिएको एसपी धमलाले बताए। पाँच अभियुक्त जेलमा यसअघि पक्राउ परेका हत्याका आरोपित सुनसरी हरीपुर७ भण्टाबारीका २६ वर्षीय मो कैजुम मियाँलाई सप्तरी जिल्ला अदालतले ०७३ भदौ २६ गते सर्वस्वसहित जन्मकैदको फैसला गरेको छ। जिल्ला न्यायाधीश कुलप्रसाद शर्माको इजलाशले मियाँलाई हत्या आरोपमा सर्वस्वसहित जन्मकैद र डाँका मुद्दामा थप छ वर्ष गरी २६ वर्ष कैद फैसला गरेको जिल्ला अदालतले जनाएको छ। स्रेस्तेदार कुमार मास्केका अनुसार सुनसरी जिल्लाको श्रीपुर८ का ४० वर्षीय मो हैदर अली मियाँलाई हत्या आरोपमा जन्मकैद र डाँका मुद्दामा थप छ वर्ष गरी २६ वर्ष कैद भएको छ। हैदर र कैजुम सुनसरी जिल्लाको श्रीपुर जब्दीस्थित कोशी कटान क्षेत्रबाट २०७१ जेठ २९ गते एक थान नल कटुवा पेस्तोल, दुई राउण्ड गोली, पिलास, रड, बञ्चरो, पेचकस, रिञ्च, एनेस्थेटिक ईथर तथा १३९४३ ग्राम सुन र १०१ किलो चाँदी लगायतका गरगहनासहित पक्राउ परेका थिए। उनीहरुलाई जिल्ला न्यायाधीश रामप्रसाद अधिकारीको आदेशले २०७१ असार २९ गतेदेखि पुर्पक्षका लागि कारागारमा थुनामा पठाएको थियो। यसैगरी सुनसरी हरीपुर७ का २७ वर्षीय इनर भनिने इन्द्रदेव कामत र श्रीपुर३ कुमयाहीका २६ वर्षीय सागिर मन्सुर मियाँलाई ११११ वर्ष कैद फैसला भएको छ। सुनसरी नरसिंह९ चिरौनीबाट २०७१ असोज ४ गते पक्राउ परेका कामत र सागिरलाई सप्तरी जिल्ला अदालतले २०७१ असोज ६ गते पुर्पक्षका लागि कारागारमा थुनामा पठाएको थियो। सप्तरी जिल्ला अदालतका न्यायाधीश रिताकुमारी बख्रेलको इजलाशबाट हनुमाननगर कंकालिनी नगरपालिका१ भारदहका ४० वर्षीय दाउद मियाँलाई २०७७ पुस २३ गते ११ वर्ष कैद सजायको फैसला भएको छ। दाउदलाई हत्या आरोपमा ५ वर्ष कैद र डाँका अभियोगमा ६ वर्ष कैद तथा १ लाख ४० हजार रुपियाँ जरिवानाको फैसला भएको अदालतका सूचना अधिकारी हेमबहादुर बुढाथोकीले बताए। हत्या आरोपमा २०७४ पुस २४ गते पक्राउ परेका दाउद पुर्पक्षका लागि राजविराज कारागारमा थुनामा नै थिए। आइतबार पक्राउ परेका मण्डल र सुनसरी हरीपुर७ भण्टाबारीका २३ वर्षीय सलिम भनिने अल्लाउद्दिन मियाँ फरार रहेकाले यिनीहरुको हकमा मुद्दा मुल्तवी राखिएको थियो। हत्याकाण्डका सलिम भने अझै पक्राउ परेका छैनन्। मुख्य बजारमै रहेको पसलसँगैको घरमा ०७१ जेठ २२ गते व्यापारी दम्पत्तिको शव फेला परेको थियो। मृतकका छोरा मुकेश वेगवानीको उजुरीमा जिल्ला प्रहरी कार्यालयले आरोपितविरुद्ध कर्तव्य ज्यान, डाँका र हातहतियार खरखजाना ऐनअन्तर्गत उजुरुी दर्ता गर्यो। पक्राउ परेका अभियुक्तहरुले लुटपाटको उद्देश्यले बेहोस बनाउन प्रयोग गरिएको एनेस्थेटिक ईथरले काम नगरे पछि पिलास र रडले प्रहार गरेर हत्या गर्नु परेको स्वीकारेका छन्। आरोपितले डाँका गरेको गरगहना किन्ने सुनसरी इनरुवा नगरपालिका१ घर भई लौकही६ मा पुष्पाञ्जली ज्वेलर्स नामक सुनचाँदीको पसल गर्र्ने ३४ वर्षीय सुबोध स्वर्णकारलाई हत्या र चोरीबाट सफाई मिलेपनि उनले किनेको चोरीको धनमाल पीडित पक्षलाई फिर्ता दिने फैसला भएको छ। सप्तरीको रुपनी गाउँपालिका१ रुपनीबाट २०७१ असार ४ गते पक्राउ परेका स्वर्णकार अदालतको आदेशमा ०७१ असार २९ गते नगद १० लाख धरौटी बुझाई पुपक्र्षका लागि रिहा भएका थिए। उनले हत्याराबाट १५ लाख ८५ हजार ८६० बराबरको चाँदी र सात लाख ३० हजार ६०१ बराबरको सुन ४० प्रतिशत नाफा राखी १७ लाख २५ हजारमा खरिद गरेका थिए। मृतक सरोजदेवी वेगवानी र निजका पति प्रेमसुख बेगवानी। तस्बिर : मनोहर पोखरेल"
बलियो मानिएका इजरायली प्रधानमन्त्री नेतान्याहूलाई विपक्षी गठबन्धनले हटाउँदै,"जेरुसेलम: पटक पटक भएका आन्दोलनले हटाउन नसकेका इजरायली प्रधानमन्त्री बेन्जामिन नेतान्याहूलाई अब संसदले हटाउने अपेक्षा गरिएको छ । आइतबार हुने संसद बैठकमा वहुमत सांसदहरुले प्रधानमन्त्री नेतन्याहू विरुद्ध मतदान गर्ने भएका छन् । यससँगै १२ वर्षदेखि प्रधानमन्त्री पदमा रहेका नेतान्याहू पदमुक्त हुनेछन् । इजरायलको लिकुड पार्टीका नेता समेत रहेका नेतन्याहूलाई हटाउन यहाँ विभिन्न ८ दलहरुको गठबन्धन बनेको छ । गठबन्धन दलहरुले नेतान्याहूको विकल्प खोज्दैआएका थिए । २०१९ यता इजरायलमा चार पटक संसदीय निर्वाचन भइसके पनि दलले स्पष्ट बहुमत ल्याउन नसक्दा यहाँको राजनीति थप अस्थिर बन्दैगएको छ । तर फरक बिचारका बावजुद पछिल्लो समय बनेको ८ दलको गठबन्धनले प्रधानमन्त्री नेतान्याहूलाई विस्थापित गर्ने तयारी गरेको हो । शनिबार राति पनि नेतान्याहूको निवास अगाडि पुगेर विभिन्न दलका हजारौँ कार्यकर्तासहित नागरिकहरुले प्रदर्शन गरेका थिए । विपक्षी गठबन्धन दलहरुको यसअघिको निर्णय अनुसार नेता नाफ्ताली बेनेट अबको प्रधानमन्त्री बन्नेछन् । र उनको कार्यकाल दुई वर्षको मात्रै हुनेछ । विपक्षीहरुको गठबन्धनमा दुई वामपन्थी दल, तीन वटा दक्षिणपन्थी, दुई मध्यमार्गी दलका साथै अरब इस्लामिक पार्टी समेत समावेश छन् । यसवाहेक नागरिक अगुवाहरुले समेत नेतान्याहूको विकल्प खोजी गर्नुपर्ने भन्दैआएका थिए । इजरायलमा बलियो नेता ठानिएका नेतान्याहूविरुद्ध पछिल्ला केही वर्षदेखि नै पटक पटक आन्दोलन हुने गरेका थिए । तर विपक्षीहरु संगठित हुन नसक्दा उनी नै निरन्तर सत्तामा रहिरहे । यसपटक भने उनको हारसँगै राजनीतिक करिअर पनि संकटमा पर्न थालेको टिप्पणी हुन थालेको छ ।"
२७ फिट लामो शिवको मूर्ति बन्दै (फोटो फिचर),काठमाडौं : गोसाइँकुण्डमा प्रतिस्थापन गर्नेगरी शिवको २७ फिट लामो मूर्र्ति धमाधम बनिराखेको छ। ललितपुर ओकुबाहलका रवी शाक्यले उक्त मूर्ती बनाएका हुन्।। शाक्य लामो समयदेखि मूर्तिकालाका पारखी हुन्। मूर्तिकला शाक्यको पुरानो पेशा हो। शाक्यले उक्त मुर्ति ४५ दिनसम्ममा तयार हुने बताएका छन्। मूर्ति तयार भएपछि हेलिकप्टरमार्फत गोसाइँकुण्डको कालिकास्थानमा लगेर राखिने छ। यो मूर्ति अहिले माटोबाट बनेको र पछि फाइबर पित्तलमा परिणत गरिनेछ। अहिले टाउको र शरीर बनाउने काम भइरहेको उनको भनाइ छ। तस्बिर : सुनिता डंगोल
"सुनको भाउ घट्यो, चाँदी स्थिर",काठमाडौं : आइतबार सुनको मूल्य घटेको छ भने चाँदीको स्थिर छ। आज सुनको मूल्य तोलामा ६ सय रुपैयाँले घटेको हो। नेपाल सुनचाँदी व्यवसायी महासंघका अनुसार आइतबार छापावाला सुन प्रतितोला ९३ हजार ९०० रुपैयाँ र तेजाबी सुन प्रतितोला ९३ हजार ४०० रुपैयाँमा किचबेच भइरहेको छ। शुक्रबार छापावाला सुन प्रतितोला ९४ हजार ५०० र तेजाबी सुन प्रतितोला ९४ हजार रुपैयाँमा खरिद बिक्री भएको थियो। यस्तै चाँदी प्रतितोला १ हजार ३७० रुपैयाँमा खरिद बिक्री भइरहेको छ।
लुम्बिनी प्रदेशको नीति तथा कार्यक्रम बहुमतले पारित,"बुटवल : लुम्बिनी प्रदेश सरकारको आर्थिक वर्ष २०७८७९ को नीति तथा कार्यक्रम आज बहुमतले पारित भएको छ । नीति तथा कार्यक्रम सभामुख पूर्णबहादुर घर्तीले निर्णयार्थ प्रस्तुत गरेपछि बहुमतले पारित भएको हो । यसअघि मुख्यमन्त्री शङ्कर पोखरेलले आव २०७८७९ को नीति तथा कार्यक्रम पारित गरियोस् भन्ने प्रस्ताव प्रदेशसभामा प्रस्तुत गरेका थिए। नीति तथा कार्यक्रममा उठेका प्रश्नको जवाफ दिँदै मुख्यमन्त्री पोखरेलले बहुमतको निर्णयलाई प्रदेशसभाले स्वीकार नगरेको उल्लेख गर्दै कानून कार्यान्वयनका विषयमा आफ्नो अरुचि नरहेको जनाए। उनले प्रदेशसभाका सदस्य लोकतन्त्रमा आलोचनाले सही बाटोमा अघि बढ्न निर्देश गर्ने र सही बाटो पत्ता लगाउने विधि छलफल भएको बताए। मुख्यमन्त्री पोखरेलले भने, 'दलीय प्रणालीमा विश्वास राख्ने हो भने राजनीतिक रुपमा सरकारसँग बहुमत छ ।' उनले नेकपा (एमाले)सँग ३९ र जनता समाजवादी पार्टीसँग छ सदस्य रहेको जानकारी दिँदै जनता समाजवादी पार्टीका विषयमा प्रदेशसभा सचिवालय नै स्पष्ट नभएको आरोप लगाए। कोरोना महामारीविरुद्धको लडाइँमा प्रदेश सरकारले महत्वपूर्ण उपलब्धि हाँसिल गरेको उल्लेख गर्दै उनले खोप व्यवस्थापनको विषय सङ्घीय सरकारको भएको स्पष्ट पारे। उनले नदीजन्य पदार्थको व्यवस्थापनको काम प्रदेश सरकारले नगरेको र त्यो काम स्थानीय पालिकाले गरेको जानकारी दिँदै राजश्व बाँडफाँडको काम भएको छ तर कम पालिकाबाट ४० प्रतिशत राजश्व प्राप्त गरेको बताए । उनले मर्चवार क्षेत्रको विकासका लागि दोब्बर बजेट विनियोजन भएको र त्यहाँको विकासलाई उच्च प्राथमिकता दिइएको स्पष्ट पारे।रासस"
"३ हजार ९९४ जना कोरोनामुक्त, २ हजार ४०७ संक्रमित थपिए,४६ को मृत्यु","काठमाडौं : पछिल्लो २४ घन्टामा थप २ हजार ४०७ जनामा कोरोना भाइरस संक्रमण पुष्टि भएको छ। विभिन्न प्रयोगशालामा परीक्षण गराएका १२ हजार ४०६ नमूनामध्ये २ हजार ४०७ जनामा कोरोना संक्रमण पुष्टि भएको स्वास्थ्य तथा जनसंख्या मन्त्रालयले जनाएको छ। यस्तै पछिल्लो २४ घन्टामा ३ हजार ९९४ कोरोनामुक्त भएका छन् भने ४६ जनाको ज्यान गएको छ। काठमाडौं उपत्यकामा भने ६५३ जना संक्रमित थपिएका छन्। जसमा काठमाडौंमा ४८३, भक्तपुर ५८ र ललितपुरमा ११२ जना संक्रमित थपिएका छन्। कुल संक्रमितमध्ये ४४ जिल्लामा ५ सय बढी कोरोनाका सक्रिय संक्रमित रहेको मन्त्रालयले जनाएको छ।"
अस्पताललाई स्वास्थ्य सामग्री सहयोग,"दाङ : सबै उपचार कोरोना केन्द्रित भइरहेका बेला अन्य बिरामीको उपचार सहजताका लागि प्रादेशिक अस्पताल तुलसीपुर र तुलसीपुर उपमहानगरपालिकालाई आवश्यक स्वास्थ्य सामग्री उपलब्ध गराइएको छ । जिल्लाको राप्ती प्रादेशिक अस्पताल र तुलसीपुर उपमहानगरपालिकालाई ननकोभिड बिरामीको उपचार र प्रयोजनको लागि विभिन्न प्रकारका स्वास्थ्य सामग्री उपलब्ध गराइएको हो । नेपाल सरकार स्वास्थ्य मन्त्रालयको आग्रह नेपाल रेडक्रस सोसाइटीको सहकार्य तथा समन्वय र युएनएफपिएको सहयोगमा स्वास्थ्य सामग्री सहयोग गरिएको नेपाल रेडक्रस सोसाइटी केन्द्रीय विपद व्यवस्थापन शाखाका कार्यक्रम अधिकृत नगेन्द्र अर्यालले जानकारी दिए । अन्य बिरामीको उपचारमा समस्या भयो, त्यसको निरन्ताका लागि प्राथमिक स्वास्थ्य सामग्री सहयोग गरिएको हो अर्यालले भने । सहयोग गरिएको स्वास्थ्य सामग्री ११ नं को औषधि प्याकेज भएको जानकारी दिए । अस्पताललाई औषधिका ३४ वटा बक्स सहयोग गरिएको छ । नेपाल रेडक्रस सोसाइटीका जिल्ला सभापति नारयण आचार्यले राप्ती प्रादेशिक अस्पताल व्यवस्थापन समितिका अध्यक्ष्य पदम प्रसाद न्यौपाने र मेडिकल सुपरिटेन्डेन्ट डा विनोद सिहलाई हस्तान्तरण गरेका हुन । स्थानीय तहलाई महिला सुरक्षा सामग्री तुलसीपुर उपमहानगरपालिकालाई महिला स्वास्थ्य सुरक्षा सामग्री सहयोग गरिएको छ । उपमहानगरपालिकाका उपप्रमुख माया शर्मालाई किशोरी किट ६० र डिग्नेटी किट ५० हस्तान्तण गरिएको नेपाल रेडक्रस सोसाइटी दाङमा प्रशासकीय अधिकृत विश्राम अधिकारीले बताए । सामग्री हस्तान्तरण कार्यक्रममा शाखाका मन्त्री प्रकाश श्रीबन्द, सदस्य भिमलाल मरासिनी,कोरोना विशेष अस्पतालका व्यवस्थापक दोर्ण वली, रेडक्रसका कार्यक्रम सयोजक जगत तामाङ लगायतकाको सहभागिता रहेको थियो । कार्यक्रममा उपप्रमुख माया शर्माले नगरलाई आबश्यक सामग्री प्राप्त भएको भन्दै यसलाई सहि सदुपयोग गरिने बताइन । श्रीगाउँमा बेड र पीपीइइ सहयोग श्रीगाउँ प्राथमिक स्वास्थ्य केन्द्रमा विरामी बेड र पीपीइ सहयोग गरिएको छ । नेपाल रेडक्रस सोसाइटी सिइएचपीको सहयोगमा तीनवटा बिरामी बेड र २५ वटा पीपीइ सेट सहयोग गरिएको छ । अस्पतालका आवश्यकताको माग अनुसार सामग्री सहयोग गरिएको मन्त्री प्रकाश श्रीबन्दले बताए ।"
पूर्वमुख्यमन्त्रीलाई सुविधा उपलब्ध गराउने गण्डकी प्रदेश सरकारको निर्णय,गण्डकी : गण्डकी प्रदेश सरकारले पूर्वमुख्यमन्त्रीलाई सुविधा उपलब्ध गराउने निर्णय गरेको छ । शनिबार नवनियुक्त मुख्यमन्त्री कृष्णचन्द्र नेपाली पोखरेलको नेतृत्वमा नयाँ सरकार गठन भएपछि आइतबार बसेको पहिलो मन्त्रिपरिषद्को बैठकले पूर्व मुख्यमन्त्रीलाई सुविधा उपलब्ध गराउने निर्णय गरेको हो । कार्यविधि बनाएर सुविधा निर्धारण गरिने जनाइएको छ । बैठकले सरकारको प्रवक्ताको जिम्मेवारी मन्त्री कुमार खड्कालाई तोकेको छ । बैठकमा सरकारको आगामी नीति तथा कार्यक्रमलगायत विषयमा छलफल भएको प्रवक्ता खड्काले जानकारी दिए।
पेस्तोलसहित पक्राउ,कपिलवस्तु : नेकपा माओवादी केन्द्रका युवानेता दिपक पाण्डेयको हत्यामा प्रयोग गरिएको पेस्तोलसहित एकजनालाई प्रहरीले पक्राउ गरेको छ । कपिलवस्तु नगरपालिका २ आनन्दवागकैलाश टोलबाट प्रहरीले हतियार सहित स्थानीय ३३ वर्षीय पूर्णवीर पाल्पालीलाई पक्राउ गरेको हो । जेठ ५ गते नेता पाण्डेय माथि कपिलवस्तु नगरपालिका २ का ३३ वर्षीय शाकिर अली पखियाले गोली प्रहार गरी सो हतियार पूर्ण वीरलाई राख्न दिएको अनुसन्धानबाट खुलेको छ । पक्राउ परेका पूर्णवीरको घरबाट कटुवा पेस्तोल र दुई राउण्ड गोली बरामद भएको प्रहरीले जनाएको छ । नेता पाण्डेयमाथि गोलीप्रहार गरी हत्या गरेको आरोपमा प्रहरीले यसअघि कपिलवस्तु नगरपालिका १ का ३९ वर्षीय ओम प्रकाश यादव र कपिलवस्तु नगरपालिका २ का ३३ वर्षीय शाकिर अलिपखियालाई पक्राउ गरी अनुसन्धान सुरु गरेको छ ।
प्रवासी नेपालीको पहलमा म्याग्दीका पहिरो पीडितलाई घर,"बेनी: विभिन्न देशमा छरिएका प्रवासी नेपालीहरुले चन्दा संकलन गरेर म्याग्दीका पहिरो पीडितहरुका लागि ४० वटा आवास पुनःनिर्माण गरेका छन् । रोजगारी, अध्ययन, ब्यापार, व्यवसाय लगायत विभिन्न कामको शिलशिलामा बिदेशिएका म्याग्देलीहरु आवद्ध म्याग्दी प्रवासी नेपाली संघ (मोना)को पहलमा पहिरो पीडितको आवास पुननिर्माण गरिएको हो । मोनाको पुनर्वास कार्यदलका सदस्य दल शेरबुजाले पुननिर्माण भएका ४० वटा घर स्थानीय तह र प्रशासन मार्फत पीडितलाई उपलब्ध गराउने बताए । मोनाले जिम्मा लिएका घर पुननिर्माण सकियो, उनले भने बनेका केही घरमा बस्न थालिसकेका छन् । विश्वका विभिन्न देशमा रहेका म्याग्देलीहरुले आर्थिक संकलन गरेर पहिरो पीडितको घर बनाएका हुन् । सम्बन्धित पालिका र जिल्ला प्रशासन कार्यालयले सिफारिस गरेका पीडितको घर पुनःनिर्माणका लागि छनौट गरिएको थियो । मोनाले प्रतिघर पुननिर्माणका लागि पाँच लाख खर्च गरेको छ । पहिरो पीडितको आवास पुननिर्माणका लागि मोनाले दुई करोड रुपैयाँ जुटाएको थियो । धवलागिरी गाउँपालिकामा १४, मालिकामा १०, मंगला, रघुगंगा, अन्नपूर्ण गाउँपालिका र बेनी नगरपालिकामा ४४ वटा घर निर्माण भएको छ । एउटा भान्छाकोठा सहित तीन कोठे घर भूकम्प प्रतिरोधी क्षमताको हो । प्रवासी, स्थानीय प्रशासन र पालिकाहरुसँग घर पुननिर्माणका लागि म्याग्दीको परोपकारी संस्था ओमकुमारी शान्ति कोषले संयोजन गरेको छ । पहिरोबाट अति प्रभावित धवलागिरी गाउँपालिकाको मराङ र मालिका गाउँपालिकाको बिममा एकीकृत बस्तीको अवधारणा अनुसार निजी आवास पुननिर्माण भएको छ । बिममा बिममालिका संघले रु २० लाखमा खरिद गरेको जग्गामा मोनाले १० वटा घर निर्माण गरेको वडा अध्यक्ष रेशम जुग्जालीले बताए । उनले बिमका अन्य पीडितहरुले पनि घर निर्माण गरिसकेका बताए । समुदाय स्तरबाट आर्थिक स्रोत जुटाएर ३८ लाख ५० हजार रुपैयाँमा मराङको राम्चेमा १६ र अस्कारेमा १२ रोपनी जग्गा खरिद गरिएको थियो । वडा अध्यक्ष राजाराम सुवेदीले राम्चेमा थप ६ र आस्कामा ४ वटा घर निर्माण सकिएको बताए । गत वर्षको वर्षायाममा म्याग्दीमा पहिरोका कारण ३१ जनाको मृत्यु र ६ जना वेपत्ता भएका थिए । ८१ वटा बस्तीमा पहिरोका कारण क्षति भएका २४७ र जोखिममा परेका ८२१ घर स्थानान्तरणका लागि सिफारिस गरिएको थियो । पहिरोबाट भत्किएको, बगेको र पुरिएको घर पुननिर्माण गर्न रु ५ लाखका दरले अनुदान उपलब्ध गराउन गत माघमा कार्यविधि स्वीकृत भएको थियो । गृह मन्त्रालयले पहिरो पीडितको घर पुननिर्माणका लागि गत बैशाख अन्तिम साता एक करोड आठ लाख पठाएको थियो । मोनाले बनाएका बाहेकका घर पुननिर्माण गर्नेलाई अनुदान उपलब्ध गराउन दश करोड ३५ लाख रुपैयाँ बजेट आवश्यक पर्छ । संघ, प्रदेश सरकार र स्थानीय तहको अनुदानमा बन्ने घर पुननिर्माणले पनि तिब्रता पाएको धवलागिरी गाउँपालिकाका अध्यक्ष थमसरा पुनले बताइन् ।"
केन्द्रीय राजनीतिको सिकार प्रदेशलाई बनाउनु गलत : गुरुङ,"पोखरा : गण्डकी प्रदेशका निवर्तमान मुख्यमन्त्री पृथ्वीसुब्बा गुरुङले आफू नेतृत्वको सरकारले प्रदेशमा समृद्धिका कार्यक्रम सुरु गरेको बताएका छन्। मुख्यमन्त्रीको सरकारी निवासमा आइतबार आयोजित पत्रकार सम्मेलनमा उनले प्रदेशका जनताका भावना, आकाङ्क्षा र विश्वासको कदर गरेर नै यो प्रदेशलाई देशभरका प्रदेशमध्ये अब्बल प्रदेश, उत्कृष्ट प्रदेश सरकार र प्रभावकारी प्रदेशसभा बनाउन सफलता प्राप्त भएको बताए। सीमित साधन स्रोत र बजेटका आधारमा हामीले प्राप्त गरेका उपलब्धिहरु लोभ लाग्दा छन्', उनले भने, सङ्घीयताका कोशेढुङ्गा बनेका छन्, प्रदेश सरकार गठन गरी हामीले कार्य प्रारम्भ गर्दा शून्य अवस्थाबाट प्रारम्भ गरेका थियौँ, अहिले प्रदेश गौरवका आयोजनाअन्तर्गत कोरला त्रिवेणी सडक, शालिग्राम कोरिडोर, प्रदेश प्रशासनिक भवन, प्रदेशसभा भवन, गण्डकी प्रदेश प्रशिक्षण प्रतिष्ठान भवन निर्माणका कार्य प्रारम्भ गरिएको छ। एक निर्वाचन क्षेत्र एक सडक र स्थानीय तहका केन्द्र जोड्ने सडक, उज्यालो गण्डकी प्रदेश, एक घर एक धारा खानेपानी योजना, प्रदेश शिक्षण अस्पताल निर्माण, गण्डकी विश्वविद्यालय र गण्डकी प्राविधिक प्रतिष्ठानका पूर्वाधार निर्माण, पृथ्बी राजमार्ग र सिद्धार्थ राजमार्गको स्तरोन्नति, प्रादेशिक औद्योगिक क्षेत्रको स्थापना जस्ता समृद्धिका कार्यक्रम सुरुआत भएको उनले बताए। नेपालको राजनीतिमा मडारिएको आग्रह, कुण्ठाजन्य आक्रोश र बदलाभावले नेकपा (एमाले)को यहाँको सरकारलाई विस्थापित गरिएको उल्लेख गर्दै उनले नेपालको लोकतन्त्रको इतिहासमा किन बारम्बार बहुमत प्राप्त सरकारलाई अपदस्थ गर्ने षड्यन्त्रमा स्वयम् दलहरु र तिनको नेतृत्व पङ्क्ति संलग्न रहन्छ भन्दै प्रश्न गरे। नेपाल कम्युनिस्ट पार्टीको नेतृत्व केवल विद्रोह गर्नका लागिमात्र हो कि यो निर्माण र विकासको अगुवा पनि हो भन्ने प्रश्नले आफूलाई बारम्बार झस्काउने गरेको चर्चा गर्दै उनले यी सबै अवरोध पन्छाएर समाजको विकास र रुपान्तरणको नेतृत्व लिनै पर्ने तथा टुटाउन खोजिएका जनताका सपना पूरा गर्नै पर्नेमा जोड दिए। सत्तामा हुँदा र नहुँदा, पद पाउँदा र नपाउँदा बोलिने भाषा र गरिने व्यवहार निरपेक्ष हुनुपर्ने उल्लेख गर्दै उनले जनताप्रति गरिने विश्वासघात कुनै पनि तर्कमा साबित हुन नसक्ने बताए। राजनीति गतिशील हुने र यो गतिशीलता समाज तथा प्रकृतिको द्वन्द्वबाट प्राप्त हुने जनाउँदै गुरुङले समाज र यसका परिवर्तनको गति मनोगत आग्रहबाट चालित हुन्न यो त विज्ञानको नियमअनुसार नै चल्नेमा जोड दिए। कोरोना महामारीका बेलामा पनि सत्ता राजनीतिको दाउपेचमा अल्झिनु न्यायसङ्गत हुँदैनथ्यो भन्दै उनले केन्द्रीय राजनीतिको सिकार प्रदेश सरकारमा गरिनु जायज हुन नसक्ने चर्चा गरे। लोकतन्त्र भनेको अराजकता र भीडतन्त्र केही पनि नभएको जनाउँदै उनले लोकतन्त्रमा सत्तामा रहनु र सत्ताबाहिर हुनु सामान्य नै भएको बताए। जन अभिमतविरुद्ध बञ्चरो प्रहार गर्ने प्रवृत्ति लोकतन्त्र, सङ्घीयता र गणतन्त्रका लागि हानि पुर्याउने प्रवृति हो, उनले थपे। गुरुङले प्रदेशमा सरकार सञ्चालनका क्रममा सहयोग पुर्याउने सत्ता साझेदार र प्रतिपक्षी सबै राजनीतिक दल, कर्मचारीतन्त्र, सुरक्षा निकाय, पत्रकार, नागरिक समाज, समर्थक शुभचिन्तक सबैलाई सहयोगका निम्ति हार्दिक धन्यवाद व्यक्त दिएका छन्। रासस"
होण्डा सीबी ३५० डिएलक्स नेपालमा सार्वजनिक,"काठमाडौँ : नेपालका लागि होण्डा मोटरसाइकल तथा स्कुटरको अधिकारिक बिक्रेता स्याकार ट्रेडिङ्ग कम्पनि प्रालि ले बहु प्रतिक्षित होण्डाको सीबी ३५० डिएलक्स सार्वजनिक गरेको छ । स्याकार ट्रेडिङ्ग कम्पनि प्रालि का अध्यक्ष सौरभ ज्योतिद्वारा यूट्युबमा प्रिमियर गरिएको एक भिडियो मार्फत यस बाइकलाई हिजो नेपाली बजारमा सार्वजनिक गरिएको थियो । नेपालमा होण्डाको सीबी मोडलका बाइकहरुले एक विशेष पहिचान बनाएको छ । यस सीबी ३५० डिएलक्स ले पनि नेपाली बाइकरहरुको मनमा एक छुट्टै स्थान बनाउन सफल हुने कुरामा होण्डा विश्वस्त छ । ३५० को नेपालमा आकर्षक रेट्रो लुक्स मन पराउने सम्पूर्ण बाइक पारखीहरुको लागि निर्मित यस बाइकमा ३५० सिसिको इन्जिन रहेको छ । मोर्डन फिचरहरुले भरिपूर्ण यस बाइक सिङ्गल टोनमा प्रिसियस रेड मेटालिक, म्याट मार्सल ग्रिन मेटालिक, पर्ल नाइट स्टार ब्याल्क गरी ३ विभिन्न रङ्गहरुमा उपलब्ध छ । रियल टाइम माइलेज, एभरेज माइलेज र डिस्ट्यान्स टू एम्प्टी सूचित गर्ने डिजिटल क्नसोल, रिङ्ग टाइप विंकर सहित एलईडि हेड ल्याम्प र टेल ल्याम्प, एस्सिट एण्ड सिल्पर क्लच् डिजिटल मिटर, लामो र आरमदायी सिट जस्ता यस बाइकको धेरै मध्यका केहि विशेषताहरु हुन् । नेपाली बजारमा यस सीबी ३५० डिएलक्स को मूल्य रु७ लाख ५० हजार तोकिएको छ । थप जानकारीका लागि कम्पनीले होण्डाको टोल फ्रि नं १६६००१४६६३२ (नेपाल टेलिकम) र ९८०१५७११११ (एनसेल) उपलब्ध गराएको छ ।"
धान सुपरजोनमै सिंचाइ अभाव,"गुलरिया : प्रधानमन्त्री कृषि आधुनिकीकरण परियोजना धान सुपरजोन क्षेत्रमै सिंचाइको अभाव हुन थालेपछि चैते धानखेतीतर्फ आर्कषित राजापुर क्षेत्रका किसान निरास बन्न थालेका छन् । राजापुर र गेरुवा क्षेत्रमा ४ वटा कुलो सिंचाइ प्रणाली संचालनमा रहेपनि चैते धानखेतीमा पर्याप्त पानी नपुग्दा किसान चिन्तित बनेका छन् । सधैं वर्षा अगाडि हिउँदै मकै खेती गर्दै आएका राजापुर नगरपालिका निवासी छप्पुराम चौधरी चैते धानखेती गर्दैछन् । अन्य कृषि उत्पादन छाडेर हिउँदे धानखेतीमा आर्कषित बनेका उनी प्रर्याप्त पानीको सुविधा नहुँदा दिक्क छन् । 'आधा विगाहा क्षेत्रफलमा चैते धान लगाएको छु । पानी छैन तनाव छ,' उनले भने,' धान सुपरजोन क्षेत्रमा पानी छैन । धानलाई पर्याप्त मात्रामा पानी आवश्यक पर्छ । बरु मकै खेतीमा अनुदान बढाए किसानलाई कुनै विस्मात हुने थिएन ।' वर्षेधान भन्दा हिउँदे (चैते) धान बढी उत्पादन हुन्छ । तर बजार मुल्य पनि कम छ । चौधरीले थपे,' उत्पादन र मुल्य त ठिकै छ । तर पानीको व्यवस्था राम्रो छैन । यदि बाह्रैमास सिंचाइ सुविधा उपलब्ध भैदिए हामी क्षेत्रफल बढाएरै चेते धानको खेती बढाउँथ्यौं । हामीलाई सरकारले पानीको व्यवस्था गर्नु पर्यो । ' बर्दियाको राजापुर र गेरुवाक्षेत्रमा गतवर्षको तुलनामा ३४० हेक्टर क्षेत्रफल वृद्धि गरी करिब १ हजार हेक्टरमा चैते धानखेती गरिएको छ । बर्दियाको धान सुपरजोन क्षेत्रमा गतवर्ष साढे ५ मेट्रिकटन प्रतिहेक्टर उत्पादकत्व थियो । तुलनात्मक रुपमा यस वर्ष पनि उत्पादकत्व स्थिर रहने प्रधानमन्त्री कृषि आधुनिकिकरण परियोजना कार्यान्वयन इकाइ राजापुर बर्दियाका प्रमुख डाक्टर तपेन्द्र बहादुर शाहले बताए । चैते धानखेतीमा सिंचाइको व्यवस्थापन राम्रो नभएको उनले स्वीकारे । राजापुर क्षेत्रको सिंचाइ प्रणाली भताभुंग छ । ४ ओटा कुलो प्रणाली भएपनि ३ वटाबाट पानी आउँदैन । एउटा कुलो प्रणाली मात्र चालु अवस्थामा रहेकाले किसानहरुलाई सिंचाइको समस्या छ । पानी लिकेज भएको अवस्था छ । परियोजना मार्फत सिंचाइका लागि हामीले १ सय वटा वोरिङ जडान गरेका छौं । उनले भने,' कुलो मर्मत लगायत कुलोको पूर्वाधार निर्माणमा हाम्रो सहकार्य छ । बजेट परिधिभित्र रहेर चैते धान खेती गर्ने कृषकहरुलाई कुनैपनि कृषि सामाग्री खरिदमा ५० प्रतिशत अनुदान उपलब्ध गराउँदै आएका छौं । विउ, नर्सरी घर, यन्त्रउपकरण, प्लाष्टिक लगायतका कृषि कार्यमा आवस्यक सामाग्रीमा हाम्रो सहयोग रहँदै आएको छ । ' शाहले थपे मोबाइल (किसानकोमा पुगेर), फिक्स (परियोजनाले तोकेको ठाउँमा पुगेर) किसानले उत्पादन गरेका धान सुकाउने ड्रायर भित्र्याउने तयारीमा छौं । गेरुवा गाउँपालिकामा विउ प्रशोधन केन्द्र निर्माण हुँदैछ । मल अभाव हुन कम्पोष्ट मल निर्माणमा जोड दिंदै आएका छौं । आगामी वर्ष धानखेतीको क्षेत्र विस्तार गर्ने परियोजनाको लक्ष्य रहेको उनले प्रष्ट्याए । स्थानीय प्रशासनको सहयोगमा खाद्य कम्पनी राजापुर मार्फत किसानको चैतेधान विक्री भइरहेको छ । फागुन चैतमा रोपेको धान यतिखेर पाकेर काट्ने अवस्थामा पुगेको छ । किसानहरु धान काट्न व्यस्त छन् । राजापुरमा १ सय २० दिनमा पाक्ने धान लगाइने गरेपनि किसानको रोजाइमा चाँडै पाक्ने धान छ । विउ राजापुर क्षेत्रमै उत्पादन गरिन्छ । विउ आयातलाई रोक्न ५६ भेराइटीको ट्रायल धान लगाइएको छ । विउ स्थानीयस्तरमै उत्पादन हुने भएकाले विगतमा जस्तो किसान विउबाट ठगिने अवस्था नहुने प्रमुख शाहको दाबी छ ।"
"चीनमा ग्यास बिस्फोट, १२ जनाको मृत्यु",चीनको हुबे प्रान्तको शियान नगरमा ग्यास बिस्फोट भएको छ । बिस्फोटनमा परेर कम्तिमा १२ जनाको मृत्यु हुनुका साथै एक सयभन्दा बढी व्यक्ति घाइते भएका छन्। स्थानीय अधिकारीहरुका अनुसार घाइतेमध्ये ३९ जनाको अवस्था निकै जटिल रहेको छ । खोज तथा उद्धार अधिकारीहरुले दिउँसो १२ बजेसम्ममा बिस्फोट स्थलमा भेटिएका १५० जनाको उद्धार गरी स्थानीय अस्पतालहरुमा भर्ना गरिएको बताएका छन् । शियान नगरको झाङवानको आवासीय क्षेत्रमा बिहान ६३० बजे उक्त बिस्फोट भएको थियो । बिस्फोट हुँदा स्थानीयबासीबीच भागदौड मच्चिएको थियो । खोज तथा उद्धार कार्य जारी रहेकाले उक्त घटनामा के कति व्यक्ति हताहत भए भन्ने एकिन भइ नसकेको पनि अधिकारीहरुले बताएका छन् ।
रुखको हाँगाले लागेर युवकको मृत्यु,उदयपुर : उदयपुरको त्रियुगा नगरपालिका ७ पानीतारेमा आइतबार रुखको हाँगाले लागेर एक युवाको घटनास्थलमा ज्यान गएको छ । बागेश्वरी सामुदायिक वन उपभोक्ता समितिको हाताभित्र रुख काट्नेक्रममा खोटाङ हलेसी तुवाचुङ नगरपालिका ८ धितुङका २२ वर्षीय सरोज राईको हाँगाले लागेर ज्यान गएको हो । डिभिजन वन कार्यालय गाईघाटको कटान आदेशपछि उनी रुख काटन जंगल गएको जिल्ला प्रहरी कार्यालयका डिएसपी बेदप्रसाद गौतमले जानकारी दिए । घटनाको थप अनुसन्धान भइरहेको उनले बताए ।
पर्सामा निषेधाज्ञा खुकुलो पारेर ७ दिनका लागि थप,"वीरगन्ज : पर्सामा कोरोना संक्रमण दर र संक्रमितको संख्या घट्दै गएपछि निषेधाज्ञा खुकुलो पारेर अषाढ ६ गते सम्मका लागि थपिएको छ । आइतबार बसेको जिल्ला कोभिड संकट व्यवस्थापन समिति (डिसिसिएमसी) को बैठकले पर्सामा वैशाख १६ गते देखि जारी निषेधज्ञा केही खुकुलो पारेर अषाढ ६ गते सम्मका लागि थप्ने निर्णय गरेको हो । कोभिड १९ संक्रमण नियन्त्रण तथा रोकथामका लागि पर्सामा वैशाख १६ गते देखि निषेधाज्ञा जारी छ । पछिल्लो पटक जेठ १९ मा बसेको डिसिसिएमसीको बैठकले निषेधाज्ञा जेठ ३० गते आइतबार राति १२ बजे सम्मका लागि थपेको थियो । त्यसैले आइतवार दिउसो बसेको डिसिसिएमसीको बैठकले जेठ ३१ गते सोमबार देखि थप ७ दिन अर्थात अषाढ ६ गते सम्मका लागि थप्ने निर्णय गरेको हो । संक्रमणको चेन ब्रेक गर्न निषेधाज्ञा उपयोगी देखिएको र संक्रमण दर पनि घट्दै गएकाले केहि परिमार्जन सहित अषाढ ६ गते सम्मका लागि निषेधाज्ञा थप्ने निर्णय गरिएको पर्साका प्रमुख जिल्ला अधिकारी पिताम्बर घिमिरेले बताए । पर्सामा जारी निषेधाज्ञामा ,यसअघि दैनिक उपभोग्य खाद्यान्न वस्तु (किराना) का पसलहरु मात्रै बिहान १० बजे सम्म मात्र खोल्न दिइएको थियो । तर सोमबार देखि थपिएको निषेधाज्ञामा भने खाद्यान्नका साथै कृषि र भेटेनरी , निर्माण सामग्रीका पसल र वर्कसप मध्यान्ह १२ बजेसम्म खोल्न दिने निर्णय भएको प्रजिअ घिमिरेले बताए । दोस्रो लहरमा पनि कोरोना संक्रमणको हटस्पट बनेको पर्सा जिल्ला ,कोरोना संक्रमण दर र संक्रमितको संख्या घट्दै गएर अवस्था सुधार हुदै गएको छ । वैशाख अन्तिम साता देखि निरन्तर घट्दै गएको संक्रमण दर , जेठ अन्तिम सातामा १० प्रतिशतमा झरेको छ । जेठ दोस्रो साता ३१ प्रतिशतको हाराहारीमा रहेको संक्रमण दर निरन्तर घटेर अहिले १० प्रतिशतमा झरेको हो । दोस्रो लहर सुरु भएपछि वीरगन्जमा वैशाख दोस्रो र तेस्रो सातातिर संक्रमण दर ह्वात्तै बढेर ७० प्रतिशत भन्दा माथि पुगेको थियो । वैशाख १६ गते देखि लगाइएको निषेधाज्ञाका कारण संक्रमणको चेन ब्रेक भएर संक्रमण दर र संक्रमितको संख्या घट्दै गएको हो । पर्साको वीरगन्ज स्थित नारायणी अस्पतालको प्रयोगशालामा पछिल्लो एक हप्ता यता गरिएको पीसीआर परीक्षणमा संक्रमण दर औसतमा १० प्रतिशत रहेको अस्पतालका वरिष्ठ चिकित्सक डाक्टर उदय नारायण सिंहले जानकारी दिए । जेठ २२ देखि जेठ २८ गते सम्म ७ दिनमा ६९३ जनाको पीसीआर परीक्षण गर्दा ७७ जनामा मात्र संक्रमण भेटिएको छ । जेठ २८ गते शुक्रबार पनि ९६ जनाको परिक्षण गर्दा ४ जनामा मात्र संक्रमण पुष्टि भएको डाक्टर सिंहले बताए । जेठ २७ मा पनि ५० जनाको परिक्षण गर्दा ४ जनामा मात्र संक्रमण पुष्टि भएको थियो । जेड २९ गते शनिवार भने थोरै मात्र स्वाब संकलन भएकाले परिक्षण गर्न नसकिएको डाक्टर सिंहले बताए । पर्सामा अहिले नयाँ थपिने संक्रमितको संख्या निरन्तर कम हुदै गएको र निको हुनेको संख्या पनि बढ्दै गएकाले अस्पताल र आइशोलेसन सेन्टरमा पनि शैयया खाली हुदै गएका छन् । यसका साथै सक्रिय संक्रमितको संख्या पनि घट्दै गएको छ । पर्सामा अहिले सक्रिय संक्रमित १ सय १० जना मात्र रहेको जिल्ला प्रशासन कार्यालय पर्साका कोभिड सम्पर्क व्याक्ति विनय श्रीवास्तवले जानकारी दिए । ती मध्ये अस्पताल र आइशोलेसन सेन्टरमा गरि ४५ जना मात्र संक्रमित उपचाररत छन् । बाँकी ६५ जना भने होम आइसोलेसनमा छन् । पर्सामा कोरोना संक्रमतिको उपचारका लागि अस्पताल र आइसोलेसन सेन्टरमा गरि ७ सय २५ शैयाको व्यवस्थापन गरिएको छ । तर अहिले ती सबैमा गरि ४५ जना मात्र संक्रमित भर्ना रहेको र बाँकी ६८० शैया खाली रहेको श्रीवास्तवले जानकारी दिए । जेठ दोस्रो सातामा सब्रिय संक्रमित १ हजार ६ सय र तेस्रो सातामा सक्रिय संक्रमित ६ सय १८ जना थिए । यहाँका चिकित्सकले अस्पताल र आइसोलेसन सेन्टरमा गम्भीर खालका बिरामीको संख्या घट्दै गएपनि संक्रमणको जोखिम भने नटरेकोले अझै पनि सावधानी अपनाउन जरुरी नै भएको बताएका छन् । नारायणी अस्पतालका वरिष्ठ चिकित्सक डाक्टर उदयनारायण सिंहले कोरोना संक्रमण दर घट्दै गएको बताए । तर जोखिम टरी नसकेकाले सावधानी अपनाउन आवश्यक नै रहेको उनले बताए ।"
बागमतीमा अप्रत्याशित एमाले एकगठ,"हेटौंडा : बागमती प्रदेशमा एमाले अत्याशित रूपमा एकजुट भएपछि शनिबार आर्थिक वर्ष २०७८७९ को नीति तथा कार्यक्रम बहुमतले पारित भएको छ। प्रदेशसभाको शनिबार बसेको बैठकमा एमालेको माधवकुमार नेपाल पक्षले नीति तथा कार्यक्रममा समर्थन जनाएको हो। एमाले प्रदेश संसदीय दलको शनिबार बिहान बसेको बैठकमा नेपाल पक्षले पार्टी एकताका लागि दबाब दिने भन्दै नीति तथा कार्यक्रममा सहयोग गर्न सहमति जनाएको थियो। सर्वाेच्च अदालतले गत फागुन २८ गते बनाइएको एमाले दसौं महाधिवेशन आयोजक कमिटीलाई मान्यता दिन अस्वीकार गरेपछि नेपाल पक्ष लचिलो देखिएको हो। अदालतको पछिल्लो आदेशले पनि केही प्रभाव पर्यो। पार्टी एकताका लागि दबाब दिने उद्देश्यले पनि हामीले समर्थन गरेका हौं, नेपाल पक्षकी प्रदेशसभा सदस्य मुनु सिग्देलले भनिन्। १ सय ९ सदस्यीय प्रदेशसभा सदस्यमा एमालेका मात्र ५५ जना सांसद छन्। तीमध्ये ३४ जना अध्यक्ष एवं प्रधानमन्त्री केपी शर्मा ओली पक्षका छन्। यसअघि नेपाल पक्षका प्रदेशसभा सदस्य कांग्रेस, माओवादी केन्द्रसँगै नीति तथा कार्यक्रमको विरोधमा देखिएका थिए। अदालतको पछिल्लो आदेशले यो वातावरण बनेको होइन। हामीले निक्कै मिहेनत गरेपछि यो वातावरण बनेको छ, एमाले बागमती प्रदेश संसदीय दलका मुख्य सचेतक दीपक निरौलाले भने, व्यक्तिव्यक्ति भेट्नेदेखि पार्टी एकताको भावना पैदा गराउन हामी गरेको मिहेनत सफल भएको छ। निरौलाका अनुसार अब मुख्यमन्त्री डोरमणि पौडेलको संयोजकत्वमा रहेको नौ सदस्यीय सहजीकरण समिति बजेटलगायत विषयमा सबै पक्षसँग समन्वय गरी अघि बढ्नेछ। समितिमा नेपाल पक्षबाट अष्टलक्ष्मी शाक्य, राजेन्द्र पाण्डेलगायत सहभागी छन्। मुख्यमन्त्री पौडेलनिकट एक प्रदेशसभासभा सदस्यले पार्टी एकताको सन्देश दिन एकजुट हुनुका साथै बजेट विनियोजनमा नेपाल पक्षलाई सहमतिमा ल्याएपछि नीति तथा कार्यक्रम पारित भएको बताए। बजेटमा यति नै भन्ने कुरा टुंगिएको छैन। तर, उहाँहरूले प्रतिसांसद १० करोड रुपैयाँ बजेट आफ्नो क्षेत्रका लागि माग गर्नुभएको छ, ती सांसदले भने, बजेट आएपछि त्यो थाहा भइहाल्छ। विपक्षी दलका नेताले भने नेपाल पक्षमा दुई दिनयता परिवर्तन आएको बताएका छन्। हामी अन्य एजेन्डासँगै नीति तथा कार्यक्रमको गलत पक्षहरूको विरोधमा सँगै थियौं। तर, उहाँहरू कसरी परिर्वतन हुनुभयो थाहा छैन, माओवादी केन्द्र बागमती प्रदेश संसदीय दलका नेता शालिकराम जम्कट्टेलले भने। प्रमुख प्रतिपक्षी दल माओवादी केन्द्रसहित कांग्रेस, विवेकशील साझा पार्टी, नेपाल मजदुर किसान पार्टीले भने नीति तथा कार्यक्रमको समर्थन गरेनन्। राप्रपाका दुई सांसद तटस्थ बसे। प्रतिपक्षीले पुरानै कार्यक्रमको निरन्तरता भन्दै विरोध गरेका थिए। विपक्षीले उठाएका प्रश्नबारे जवाफ मुख्यमन्त्री पौडेलले दिएपछि सभामुख सानुकुमार श्रेष्ठले नीति तथा कार्यक्रम निर्णयार्थ प्रस्तुत गरेका थिए। त्यसमा बहुमत जुटेसँगै सभामुख श्रेष्ठले प्रदेशसभा बैठक असार १ गतेसम्म स्थगन गरेका छन्। प्रदेशसभामा अब असार १ गते बजेट आउनेछ। मुख्यमन्त्री पौडेलले विपक्षीले आफ्नो भूमिका देखाउन मात्र विरोध गरेको बताएका थिए।"
बेनीजोमसोम सडक : पीडितलाई क्षतिपूर्ति दिइने,"जोमसोम : राष्ट्रिय गौरवको आयोजना कालीगण्डकी करिडोरको बेनीजोमसोम ७६ किमि सडक मापदण्डमा पर्ने घरटहरा धनीलाई आर्थिक सहायता राहतस्वरूप क्षतिपूर्ति प्रदान गरिने भएको छ। यसअघि कालीगण्डकी करिडोर सडक आयोजनाले बेनीजोमसोम सडकखण्डको मापदण्डमा पर्ने अस्थायी र स्थायी संरचना निर्क्यौल गर्नका लागि २०७५ साल भदौमा मार्किङ गरी रेजा लगाउने काम गरेकोमा त्यसको साढे दुई वर्षपछि क्षतिपूर्ति उपलब्ध गराउने प्रक्रिया अघि बढाइएको हो। राष्ट्रिय गौरवको बेनीजोमसोम कोरला सडकखण्डको मापदण्डमा पर्ने संरचना हटाउन भौतिक तथा पूर्वाधार मन्त्रालयले चालू आर्थिक वर्ष तीन करोड बजेट विनियोजन गरेको करिडोर सडकका सूचना अधिकारी अश्विनीकुमार यादवले जानकारी दिए। राष्ट्रिय राजमार्गमा पर्ने संरचना हटाउन उपलब्ध बजेट अपुग भएमा आगामी आर्थिक वर्षमा थप बजेटको सुनिश्चितता गरिने उनले बताए। कालीगण्डकी करिडोरको बेनीजोमसोम सडक आयोजनाले मापदण्डमा पर्ने घरगोठटहरालगायतको क्षतिपूर्ति उपलब्ध गराउने उद्देश्यले यसको प्राविधिक मूल्यांकन गरी लागतस्टमेटसमेत तयारी गरिसकेकोे छ। आयोजनाले वैशाख ३० गते सूचना प्रकाशित गरी मापदण्डमा पर्ने घरटहराको सूची प्रकाशित गर्दै १५ दिनभित्र कार्यालयको सम्पर्कमा आउनसमेत अल्टिमेटम दिएको थियो। राष्ट्रिय गौरवको बेनीजोमसोमकोरला सडकखण्डको मापदण्डमा पर्ने संरचनाको क्षति पूर्ति उपलब्ध गराउन २०७५ सालमा प्रजिअको संयोजकत्वमा करिडोर, मालपोत र नापी कार्यालयको प्रतिनिधि रहने गरी क्षतिपूर्ति निर्धारण समिति बनेको थियो। राष्ट्रिय गौरवको कोरला सडक अन्तिम चरणमा आइपुग्दा मुस्ताङमा जेठ १९ गते र म्याग्दीमा जेठ २४ गते क्षतिपूर्ति निर्धारण समितिको बैठक बसेको प्रमुख जिल्ला अधिकारी हीरादेवी पौडेलले जानकारी दिइन्। प्रजिअ पौडेलले भनिन्, बेनीजोमसोम सडकको मापदण्डमा पर्ने संरचनाको क्षतिपूर्ति तथा विवरण संकलन गर्नेकार्य अन्तिम चरण पुगेको छ। केही संरचना धनीको नाम छुटेको भन्ने छ भने केहीको सामान्य कन्फ्युजन छ। मापदण्डमा पर्ने संरचना धनीको अन्तिम भेरीफाई गरेर क्षतिपूर्ति दिने काम अघि बढाउँछौं। कालीगण्डकी करिडोर सडकले सार्वजनिक गरेको सूचनामा बेनीजोमसोम सडकखण्डको मुस्ताङ खण्डअन्तर्गत थासाङ गापाको घासादेखि जोमसोमसम्मको ३४५ किमि सडक मापदण्डमा पर्ने ९८ घरटहराको अन्तिम नामावली प्रकाशन गरेको छ। करिडोरका अनुसार बेनीजोमसोम सडकखण्डअन्तर्गत मुस्ताङको थासाङ४ घाँसादेखि कैकु खोलासम्म १७ घरटहरा, कैकु खोलादेखि कोवाङसम्म ४७ घरधुरी मापदण्डमा परेका छन्। कोवाङदेखि जोमसोमसम्मको १८ किमि सडकमा ३४ घरधुरी मापदण्डमा परेका छन्। कोवाङदेखि जोमसोमसम्मको ३४ घरधुरीमध्ये करिब दुई दर्जन घरधुरी सदरमुकाम जोमसोमको मापदण्डमा परेको जनाइएको छ। राष्ट्रिय गौरवको बेनीजोमसोम सडकअन्तर्गत मुस्ताङको थासाङ१ टुकुचेमा सडक मार्गसम्बन्धी विवादले मापदण्ड कायम गर्ने काम रोकिएको छ। स्थानीयले बस्ती भित्रबाट सडक विस्तार गर्दा दर्जनौ घरटहरा विस्थापित हुने भन्दै वैकल्पिक मार्गबाट सडक विस्तार गर्न करिडोरलाई माग गरेका छन्। करिडोरले स्थानीयको विवादका कारण अस्थायी रूपमा बस्ती बाहिरबाट सडक विस्तार गरेको जनाएको छ। करिडोरले सडक विस्तारका क्रममा स्थानीय प्रशासन, जनप्रतिनिधि र स्थानीयवासीले सहयोग नगरेको आरोप लगाएको छ। कालीगण्डकी करिडोरले उत्तरीचीनसँग दीर्घकालीन व्यापारिक मार्ग विस्तार गर्ने उद्देश्यले साविक सडकको मध्य विन्दुबाट केन्द्र मानेर दायाँबायाँ ६६ मिटर ओगट्ने गरी सडक चौडा गर्न थालेको हो। चालू आर्थिक वर्षभित्रै मापदण्डमा परेका घरटहराको क्षतिपूर्ति उपलब्ध गराएर मापदण्डमा परेका बस्तीमा सडक बिस्तारमा जोड दिने करिडोरको योजना छ। राष्ट्रिय गौरवको बेनीजोमसोमकोरला सडकअन्तर्गत कुल ११ प्याकेजको ७५ प्रतिशत भौतिक प्रगति भएको करिडोरले जनाएको छ। बेनीजोमसोम ७६ किमीको ६५ प्रतिशत र जोमसोम कोरला १ सय १० किमिीसडकको ९० प्रतिशत भौतिक प्रगति हुँदा जोमसोम कोरला ७ प्याकेजमध्ये ४ प्याकेजको काम सम्पन्न भइसकेको छ।"
८० वर्षीय बृद्धको सुतेकै ठाँउमा हत्या,फिदिम : पाँचथरको फिदिम नगरपालिका ४ का ८० वर्षीय एक बृद्धको हत्या भएको छ । जोरसाल बजार नजिकैको कुमालटारमा बसोबास गर्दै आएका टेकबहादुर इङ्वाको गएराती धारिलो हतियार प्रयोग गरी हत्या भएको हो । उनको टाउको र शरिरमा गम्भीर चोट देखिएको छ। उक्त घरमा टेकबहादुर र उनकी ८४ वर्षीया श्रीमती कालिमाया मात्रै बस्ने गर्थे। टेकबहादुर सेवानिबृत्त भारतीय सेना हुन्। आइतबार बिहान बाबु आमालाई भेट्न भनेर आउँदा बाबुको हत्या भएको थाहा पाएको कान्छि बुहारी रिता इङ्वाले जानकारी दिइन्। टेकबहादुरका दुई छोरा र तीनछोरी छन्। छोरा बुहारी फिदिम२ मा बस्दै आएका छन्। घटनाको विषयमा अनुसन्धान भइरहेको प्रहरीले जनाएको छ।
"मनसुन सक्रिय : बाढीपहिरोको जोखिम उच्च, सतर्कता अपनाउन आग्रह","काठमाडौं : जल तथा मौसम विज्ञान विभागले मनसुनको आगमनसँगै यस वर्ष बाढी तथा पहिरोको जोखिममा बढोत्तरी हुने सम्भावना रहेको उल्लेख गर्दै सतर्कता अपनाउन सबैमा आग्रह गरेको छ । यस वर्ष नेपालमा शुक्रबारदेखि प्रदेश नं १, प्रदेश नं २ र वाग्मती प्रदेशबाट आगमन भएको मनसुन हाल लुम्बिनी र गण्डकी प्रदेशसम्म सक्रिय हुँदै देशभर फैलिने क्रममा छ । मनसुन सक्रियतासँगै ठूला तथा मझौला नदीहरुमा जल प्रवाह उल्लेख्य बढ्ने, साना नदीनाला तथा खहरे खोलाहरुमा आकस्मिक बहाव भई तराई र चुरे क्षेत्रहरुमा डुबानसमेत हुनसक्ने अत्यधिक सम्भावना रहेको विभागको आँकलन छ । विभागले शनिबार विज्ञप्तिमार्फत मनसुनको अवधिभर आम सर्वसाधारणलगायत सम्पूर्ण सरोकारवाला निकायलाई आवश्यक सतर्कता अपनाउन आग्रह गरेको छ । हावापानी प्रारूपहरुका आधारमा यस वर्ष नेपालमा मनसुनको अवधिमा सुदूरपश्चिम, कर्णाली, गण्डकी र लुम्बिनी प्रदेशमा अधिकांश स्थानमा तथा प्रदेश नं १ को मध्य तथा पश्चिम पहाडी र हिमाली भूभागमा सरदरभन्दा बढी वर्षा हुने विभागले जनाएको छ । त्यस्तै लुम्बिनी, गण्डकी र वाग्मती प्रदेशको तराई र प्रदेश नं २ को पश्चिम भूभागमा सरदर वर्षा हुने तथा प्रदेश नं १ को तराई र प्रदेश नं २ का पूर्वी जिल्लाहरुमा सरदरभन्दा कम वर्षा हुने आकलन विभागले यसअघि नै सार्वजनिक गरिसकेको छ । विभागको मौसम पूर्वानुमान महाशाखाले मौसमको अवस्था र बाढी पूर्वानुमान महाशाखाले बाढीको अवस्थालाई निरन्तर अनुगमन गरी दैनिक बुलेटिनमार्फत सूचना सम्प्रेण गरिरहेका छन् । विभागले पनि मौसम र बाढीसम्बन्धी सूचना र बुलेटिन दैनिकरूपमा वेबसाइट र सामाजिक सञ्जालमार्फत सम्प्रेषण गर्दै आएको जनाएको छ । विभागले मौसम तथा बाढीको थप सूचना तथा जानकारीका लागि २४ सै घण्टा सञ्चालन रहने टेलिफोन नं ४११३१९१ (मौसम) र टोल फ्रि नं ११५५ (बाढी) मा सम्पर्क रहिरहन आमसञ्चार माध्यमलगायत सबैलाई जानकारी गराएको छ । साथै विभागले बाढीबाट डुबान हुन सक्ने स्थानमा मोबाइल एसएमएसको माध्यमबाट समेत सूचना सम्पे्रषण गर्ने गरेको छ । रासस"
"बाबुरामको प्रश्न : रत्नाकर बाल्मिकी बनेको सुनेकै छौं, मनाङेलाई किन पूर्वाग्रह राख्ने ?","काठमाडौं : पूर्वप्रधानमन्त्री बाबुराम भट्टराईले राजीव गुरूंगहरूले नयाँ जीवन र नयाँ भूमिका चाहन्छन् भने बञ्चित गर्न नहुने तर्क राखेका छन्। राजीव गुरूङ ( दीपक मनाङे) अहिले गण्डकी प्रदेशको मन्त्री बनेपछि र भट्टराईसँग पनि भेटेपछि विभिन्न टीकाटिप्पणी भएको बताउँदै उनले यसलाई अन्यथा मान्न नहुने धारणा राखेका छन्। उनले आइतबार फेसबुकमा प्रश्न गर्दै लेखेका छन्,रत्नाकर बाल्मिकी बनेको हामी सबैले सुनेकै छौं। त्यसैले राजीव गुरूंगहरूले नयाॅ जीवन र नयाॅ भूमिका चाहन्छन् भने किन बन्चित गर्ने? किन पूर्वाग्रह राख्ने? मान्छे जन्मजात अपराधी नहुने र समाज, राज्यले मान्छेलाई अपराधी बनाउने भट्टराईको तर्क छ। उनले भनेका छन्, मेरो सुविचारित र अनुभवजन्य मान्यता छ कुनै पनि मान्छे जन्मजात अपराधी हुन्न। समाजराज्यले मान्छेलाई अपराधी बनाउॅछ। साथै वर्गीयजातियलैंगिक विभेद भएको समाजमा राज्यसमाजको वर्चस्वशाली तप्काले उत्पीडितबहिष्कृत तप्कालाई सहजै अपराधी बनाइदिन सक्छ। अत:अपराधअपराधी एक सापेक्ष अबधारणा हो। उनले जेल सुधारका निम्ति तत्कालीन सांसद देवी खड्काको संयोजकत्वमा बनाएको उच्चस्तरीय आयोगको प्रतिवेदन अझै कार्यान्वयन हुन नसकेको स्मरण गरेका छन् छन्। भट्टराईले भनेका छन्, मैले २०५९०६० सालको दोश्रो वार्ताकालमा देशका विभिन्न जेलबन्दीगृहको भ्रमण गरेपछि भनेको थिएँ नेपालमा धेरै जेलमा बस्नुपर्ने मान्छे सत्ताको कुर्सीमा वा घरमा बसेका छन्; अनि खुला रूपमा रहनुपर्ने मान्छे जेलमा छन्। त्यही सोचका साथ आफु प्रम छँदा मैले जेल सुधारका निम्ति तत्कालीन सांसद देवी खड्काको संयोजकत्वमा एउटा उच्चस्तरीय आयोग बनाएको थिएँ,जसको प्रतिवेदन अझै कार्यान्वयन हुनसकेको छैन। बिहीबार गण्डकी प्रदेशका मुख्यमन्त्री पृथ्वीसुब्बा गुरुङ प्रदेशसभाबाट विश्वासको मत लिने समयमा संसद्मा मनाङे अनुपस्थित भएका थिए। मनाङेले मत लिने बेला साथ दिन नसकिने भन्दै सम्पर्कविहिन बनेको साँझ भट्टराईसँग भेटेको तस्बिर सार्वजनिक भएको थियो। उनै मनाङेको साथ पाएपछि नेपाली कांग्रेस संसदीय दलका नेता कृष्णचन्द्र नेपाली मुख्यमन्त्रीमा नियुक्त भएका हुन्। पोखरेलले उनलाई शनिबारै विना विभागिय मन्त्री बनाइसकेका छन्।"
यातायात कार्यालय सार्न सेटिङ,"इटहरी : इटहरीस्थित यातायात कार्यालयको भवन सार्न बहालवाला प्रदेश मन्त्रीकै संलग्नता रहेको खुलेको छ। आफ्नै भवन इटहरी १० मा केही महिनाभित्रै बनिसक्ने अवस्थामा अहिले भाडामा बसेको घर अनुपयुक्त भएको भन्दै नयाँ भाडाको घरमा कार्यालय सार्न सेटिङ गरिएको हो। इटहरी२ धरान रोडस्थित दिनेश भट्टराईको घर भाडामा लिएर सञ्चालन हुँदै आएको कार्यालयलाई इटहरी८ का वडाध्यक्ष रोहित चौधरीको जग्गामा बन्दै गरेको घरमा सार्ने सेटिङ भएको छ। उक्त स्थानमा कार्यालयका लागि सबै संरचना बनाएर सोहीअनुसारको सूचना जारी गरिएको छ। त्यही घरलाई मात्र ठेक्का पर्ने गरी जारी गरिएको सूचनाको विषयमा अन्नपूर्ण पोस्ट्ले यसअघि नै खुलासा गरेको थियो। कार्यालयले अहिले बसेको घर बस्नै नसकिने भन्दै अर्को घर खोज्दै सूचना जारी गरेको छ। जबकि अहिले बसेको घर राजमार्गमा पर्ने भए पनि भित्र प्रशस्त ठाउँ छ। पार्किङका लागि पनि घरधनीले जग्गा उपलब्ध गराएका छन्। एक वा डेढ वर्षको लागि कार्यालय सारिहाल्नुपर्ने अवस्था छैन, घरधनी भट्टराईको दाबी छ, मेरो घर भाडामा लाग्न समस्या छैन, तर मुख्य कुरा त्यहाँ फेरि सेटअप गर्दा राज्यको सम्पत्ति सकिन्छ भन्ने चासो मात्र हो। यो कार्यालयको आफ्नै भवन धमाधम बनिरहेको छ। छिटोमा काम गर्न ठेकेदारलाई दबाब दिने हो भने एक वर्षभित्रै यो कार्यालय आफ्नै भवनमा सर्ने सम्भावना छ। यति हुँदाहुँदै ८० लाख रुपैयाँ खर्च गरेर अर्को घरमा कार्यालय सार्न लागिएको खुलेको छ। कार्यालय सार्न प्रदेशका भौतिक पूर्वाधार विकासमन्त्री अम्बिरबाबु गुरुङको समेत संलग्नता रहेको खुलेको छ। उनैले यातायात कार्यालय इटहरीका प्रमुख प्रेमप्रसाद सापकोटालाई बारम्बार दबाब दिएका थिए। त्यसमा यातायात कार्यालय प्रदेश प्रमुख भीम गौतमले सहयोग गर्ने भएपछि कार्यालय सार्न मन्त्रालयका कर्मचारीहरूसँगको सेटिङमा ८० लाख रुपैयाँ छुट्ट्याइसकिएको छ। तर यो विषयमा जानकारी दिन मन्त्रालयका कर्मचारीहरू तयार छैनन्। केही समयअघि मात्र अहिलेको कार्यालय मर्मतको लागि भन्दै ४० लाख रुपैयाँ छुट्टिएको थियो, स्रोत भन्छ, त्यो रकममा १०१५ लाख खर्च गरेर बाँकी मिलाएर खाए, अहिले पनि ८० लाख छुट्ट्याइएको छ। स्थानीयसँग सेटिङ भएका कारण प्रदेश प्रमुख गौतमले त्योभन्दा बढी आर्थिक लाभ लिएको हुन सक्ने अनुमान गरिएको छ। मन्त्रीज्यूको पनि चासो देखिएको छ, कुरा के हो, त्यो त थाहा छैन, स्रोत भन्छ। गुरुङ सोही मन्त्रालयको राज्यमन्त्री हुँदा नै पनि विभिन्न किसिमका अनियमिततामा मुछिएका थिए। झापामा सरकारी ट्रायल सेन्टर हुँदाहुँदै अनुपयुक्त भएको भन्दै निजी सेन्टरमा ट्रायल गर्ने गरी गुरुङ र गौतमकै संलग्नतामा सेटिङ गरिएको थियो। व्यापक विरोधका बाबजुद पनि उनले दिएको निजी सेन्टरमै अहिले ट्रायल भइरहेको छ। सूचना आउनुअघि नै निर्माण यता यातायात कार्यालय लाइसेन्सको इटहरी कार्यालयले नयाँ भाडाको घर पक्का गरिसकेर औपचारिकताका लागि मात्र सूचना जारी गरेपछि इटहरीमा पनि कार्यालय सार्न सेटिङ भएको खुलासा भएको थियो। कार्यालयले गत जेठ ११ गते विभिन्न जटिल सर्त राखेर घर खोजेको छ। त्यस्तो बनिबनाउ घर कतै पाउन मुस्किल छ। सूचनाअनुसार महेन्द्र र कोसी राजमार्गमा नपर्ने र चोकबाट दुई किलोमिटरको दूरीमा पर्ने घर खोजिएको छ। यस्तै ८ कठ्ठा क्षेत्रफल जग्गा आवश्यक पर्ने र उक्त जग्गामा घेराबार लागेको, भुइँतलामै मात्र कम्तीमा ४१०० स्क्वायर फिट क्षेत्रफलमा १५ कोठे भवन भएको हुनुपर्ने सूचनामा उल्लेख छ। प्यासेज ७ फिट चौडा हुनुपर्ने, सकेसम्म झ्यालबाटै सेवा दिन सकिने हुनुपर्ने समेत भनिएको छ। यस्तै कम्तीमा ६ वटा ट्वाइलेट, बाथरुम भएको हुनुपर्ने भनिएको छ। लिखित परीक्षा दिनको लागि ६० फिट लम्बाइ र १५ फिट चौडाइ भएको परीक्षा हल पनि हुनुपर्ने भनिएको छ। यस्तै २० फुटको बाटो हुनुपर्ने र कार्यालयबाहेक थप दुई कठ्ठा जग्गा पार्किङको लागि उपलब्ध हुनुपर्ने उल्लेख छ। यति धेरै सर्तसहितको बनिबनाउ घर पाउन असम्भव छ। तर त्यहीअनुसारको घर ५ महिनादेखि इटहरी८ स्थित रोहित चौधरीको जग्गामा बनिरहेको छ। यातायात कार्यालय प्रदेश प्रमुख भीम गौतम भने यसलाई संयोग मात्र मान्छन्। त्यो त्यस्तो पर्न गएको मात्र हो, कसैले पनि निवेदन दिएका छैनन्, उनले भने। चौधरीको जग्गामा केही व्यवसायीहरू समेतको संलग्नतामा टिनको छानो भएको भवन बनिरहेको छ। उक्त भवन र वरिपरि निर्माण गरिएका संरचनाहरू र त्यहाँको विशेषता सूचनाअनुसारकै छ। त्यतिमात्र होइन, वरपर सटरहरू बनिरहेका छन्। जुन लेखापढी व्यवसायीलगायत साना फोटोकपी सेन्टर तथा पसलहरूको लागि तयार गरिएको बताइएको छ। यातायात कार्यालय उक्त स्थानमा सर्दैछ भन्ने हल्ला घर खोजेको सूचना आउनुअघि नै फैलिसकेको थियो। कार्यालयले घर फेला नपर्दै एक महिनाभित्र कार्यालय घर सर्ने जानकारीसमेत घरबेटीलाई दिइसकेको छ।"
ललितकृष्णको स्मरण,"काठमाडौं : अखिल नेपाल फुटबल संघ (एन्फा) का पूर्व कार्यवाहक अध्यक्ष स्वर्गीय ललितकृष्ण श्रेष्ठको स्मृतिमा शनिबार श्रद्धाञ्जलि सभा आयोजना गरेको छ । सातदोबाटोस्थित एन्फा कम्प्लेक्स परिसरमा ललितकृष्णको छैटौं पुण्यतिथिमा श्रद्धाञ्जलि सभा आयोजना गरी उनको स्मरण गरेको हो । एन्फा कम्प्लेक्स परिसरमा रहेको श्रेष्ठको प्रतिमामा माल्यार्पण गरी श्रद्धाञ्जलि अर्पण गरिएको थियो । कार्यक्रममा एन्फा अध्यक्ष कर्माछिरिङ शेर्पालगायतका पदाधिकारी, खेलाडी, प्रशिक्षक, कर्मचारीलगायतले श्रेष्ठको प्रतिमामा माल्यार्पण गरेका थिए । कार्यक्रममा ए डिभिजन क्लब थ्रीस्टारका पदाधिकारीले स्वर्गीय श्रेष्ठको प्रतिमामा माल्यार्पण गरेका थिए । थ्रीस्टार क्लबका अध्यक्षसमेत रहेका श्रेष्ठको २०७२ सालमा करेन्ट लागेर निधन भएको थियो । २०७२ साल जेठ २९ गते भैंसेपाटीस्थित नयाँ घरमा सरेको दिन उनको करेन्ट लागेर निधन भएको थियो । एन्फाले श्रेष्ठको सम्झनामा हरेक वर्ष ललित स्मृति यू१८ फुटबल च्याम्पियनसिप आयोजना गर्दै आइरहेको छ । कोरोना भाइरसको महामारीका कारण गत वर्ष र यस वर्ष च्याम्पियनसिप आयोजना हुन सकेन ।"
नेपाली विज्ञापन सप्ताह मनाइने,"काठमाडौं : नेपाल विज्ञापन संघ (आन)ले नेपाली विज्ञापन सप्ताह मनाउने भएको छ । आनको स्थापना दिवस जेठ ३० गतेलाई 'एडडे'को रुपमा विविध कार्यक्रम गरी विज्ञापन सप्ताह मनाउन लागिएको हो । सप्ताहअन्तर्गतका कार्यक्रमहरुमा एडडेको लोगो सार्वजनिक गर्ने, नेपाली मिडियाहरुमा प्रेस रिलिज पठाउने, सोसल साइट र अन्य मिडियाहरुमा लोगो सार्वजनिक गर्ने, विज्ञापनदाता, कलाकार, चर्चित व्यक्तित्व तथा विशिष्ठ व्यक्तित्व, सञ्चारउद्यमी, विज्ञापन उद्यमीहरुको नेपाली विज्ञापन उद्योगसम्बन्धी र विज्ञापनले गरेको प्रभावसम्बन्धी भिडियो क्लिप, बाइट तथा शुभकामना नेपाली स्याटलाइट टेलिभिजनहरुमा बजाउने जनाइएको छ । यस्तै, विज्ञापन क्षेत्रका हस्ती, विज्ञापनदाता, उद्योगी, व्यवसायी, सञ्चारउद्यमीलाई वेबिनारमार्फत स्रोतासमक्ष साक्षात्कार गराई नेपालको विज्ञापन उद्योगको योगदान, उपलब्धि र अवसर आदि विषयमा अन्तरक्रिया गर्ने र विभिन्न मिडियाहरुमा गराउने एडडे विज्ञापन सप्ताह आयोजक उपसमितिका संयोजक तथा आनका प्रथम उपाध्यक्ष सुदीप थापाले बताए । यस अवसरमा आनले सामाजिक दूरी कायम गर्दै उच्च सावधानीका साथ संघको कार्यालयमा जेठ ३० गते रक्तदान आयोजना गर्ने पनि अध्यक्ष सोमप्रसाद धितालले बताए ।"
आगो झोसेर घर जोगाउने !,"बहुदलीय व्यवस्था छ भनेर के गर्नु ? आफ्नै पार्टीका नेता कार्यकर्ता पार्टीको नेतृत्व विपरीत जान्छन् भने त्यो व्यवस्था नै खतरामा छ। आज नेपाली राजनीति यस्तो स्थानमा उभिएको छ, जहाँबाट न अगाडि बढ्न सकिन्छ न त पछाडि फर्किने कुनै सम्भावना छ। अर्थात् नेपाली राजनीतिको हलो अड्किएको छ। हलो पनि यसरी अड्किएको छ कि त्यो सहजै अगाडि बढ्न सक्ने देखिँदैन। नेपालमा अघिल्लो निर्वाचनमा जनताले एउटा दललाई लगभग दुईतिहाई बहुमत दिएर जिताएका थिए। तर, बहुमतको सरकार भएर पनि ५ वर्षसम्म टिक्न सकेन।सरकार गठनको दुई वर्ष नहुँदै दलभित्रैबाट प्रधानमन्त्रीलाई विस्थापित गराउने कसरत सुरु भयो। सायद, संविधानमा दुई वर्षको प्रावधान हुँदैनथ्यो भने सरकार गठनदेखि नै यो खेल सुरु हुन्थ्यो होला। औपचारिक र कानुनी रूपमा हालसम्म सरकारलाई समर्थन जारी रहेको भए पनि, सरकार गठनको दुई वर्ष नपुग्दै बहुमत सांसदको समर्थन गुमाइसकेको कुरा पनि सत्य हो। यसरी पार्टीभित्रै विद्रोह भइसक्दा जबरजस्ती अडिएको सरकारलाई टिकेको भन्न मिल्दैन। यसलाई त अहिले मधेसी दलको टेको लगाएर थेगिएको छ। अर्थात्, ढल्यो ढल्यो को स्थितिमा छ। चालु राजनीतिक घटनाक्रमले नेपालमाकुनैपनि सरकार पूर्ण कार्यकाल सरकारमा टिक्न सक्दैन वा टिक्न दिइँदैनभन्ने प्रश्न चिन्ह खडा गरेको छ।२०४६ देखि २०७८ सम्म आइपुग्दा ३२ वर्ष बित्यो। तर यो अवधिमा देशमा कहिल्यै स्थिर सरकार देखिएन। २०४८ देखि अहिलेसम्म देशमा ६ पटक संसदीय निर्वाचन भइसक्यो तर कहिल्यै पनि सरकारले कार्यकाल पूरा गर्न पाएन। २०४८, २०५६ र २०७४ गरी तीनपटकका निर्वाचनमा प्रस्तावित प्रधानमन्त्रीले स्पष्ट बहुमत पाए। तर तीनैपटक बनेका प्रधानमन्त्रीले बाध्य भएर पद त्याग गर्नुपर्यो। तीनैपटक एउटा अनौठो र नेपालीका लागि निकै दुःखलाग्दो संयोग रह्यो। हरेकपटक प्रधानमन्त्रीलाई पदबाट हट्न बाध्य पार्ने काम पार्टीकै सहकर्मीबाट भयो। के यो संयोग मात्रै थियो? २०१५ को निर्वाचनमा दुईतिहाइ बहुमत पाएका प्रधानमन्त्री वीपी कोइरालालाई राजाले हटाएर पञ्चायती व्यवस्था लागू गराएका थिए। त्यसलगत्तै पञ्चायती व्यवस्थाविरुद्ध भूमिगत संघर्ष सुरु भए। ती संघर्षले देश र जनताको हितका लागि बहुदलीय व्यवस्था हुनुपर्ने अभियान अगाडि बढाए। बहुदलका पक्षमा जनतालाई संगठित पारे र अन्ततः पञ्चायत फाले। पञ्चायत फाल्न बहुदलीय व्यवस्थाका पक्षधरलाई ३० वर्ष लाग्यो। ३० वर्षपछि पञ्चायत गयो, बहुदल आयो। आजका मितिसम्म आइपुग्दा बहुदलीय व्यवस्था लागू भएको समय पञ्चायती व्यवस्था कायम रहेको समयभन्दा धेरै भइसकेको छ। तर, पञ्चायतको अवधिभन्दा धेरै शासन गरिसक्दा पनि बहुदलको वकालत गर्नेहरूले एउटा पनि स्थिर सरकार दिन सकेनन्, किन ?बहुदलीय व्यवस्थामा भएका विकासका काम किन पञ्चायतकालमा भएका विकासका कामसँग तुलना गर्न पनि लाजमर्दो अवस्थामा छन् ?संसार आधुनिकीकरणमा गएको यत्रो वर्ष भइसक्दा पनि नेपालले विकासका क्षेत्रमा एक फड्को पनि मार्न नसक्नु लाजमर्दो कुरा नै हो। हो, नेपाल पहिलेदेखि नै विदेशी शक्तिको क्रिडास्थल थियो।बीचमा विदेशी हस्तक्षेप केही कमी आएको कुरा पनि सत्य हो। तर, अहिले पुनः हस्तक्षेप बढेर गएको छ। अर्थात् चरम सीमा नाघ्न थालेको छ। पञ्चायतको विरोध र बहुदलको समर्थनमा जतिसुकै बुर्कुसी मारे पनि विदेशी हस्तक्षेपमा कमीपञ्चायतकालमै आएको हो। बहुदल आएसँगै त्यो फेरि बढेको छ। बढ्दो विदेशी चलखेलकै कारण हाम्रो देशमा राजनीतिक अस्थिरता निम्तिएको कुरा कसैबाट लुकेको छैन। हिजो आज देशको राजनीतिमा विदेशीहरूले हालिमुहाली गर्न थालेका छन्। उनीहरूआफू अनुकूलको सरकार बनाउन चाहन्छन्। नेपालको रिमोर्ट हातमा लिएर इसारामा नचाउन चाहन्छन्। ताकि हाम्रो नीति उसका लागि फाइदाजनक होस्।उसलाई अप्ठेरो पार्ने गरी हाम्रो सरकारले कुनै नीति वा निर्णय गरेमा यहाँका नेताहरूलाई उचाल्ने र पछार्ने काम सुरु हुन्छ। पछिल्लो समय भएको पनि त्यही नै हो।झन्डै दुईतिहाइ बहुमतको सरकार सानो चोटले ढल्दैनथ्यो। त्यसका लागि सत्तारुढ दलबाट पूर्वमाओवादीसहित माधव नेपाल, झलनाथ खनाल लगायतका नेताहरूको गुटलाई समेत विद्रोह गराइयो। पछि सरकारले पार्टी एकीकरण नै बदर गरिदिएपछि पूर्वमाओवादी त स्वतः अलग्गियो तर नेपाल गुटले फर्किने सुरसार अझैसम्म गरेको छैन। तर अब माधव नेपाल कहाँ जान्छन् ? एमाले उनको घर हो, छुट्टै पार्टी भनेको छिमेकी हो। छिमेकीको हामीसँग जस्तो सम्बन्ध हुन्छ उस्तै सम्बन्ध त्यो छिमेकीको अर्को तेस्रो छिमेकीसँग पनि हुन सक्छ। नेपालजस्तो व्यक्तित्व आज आफ्नै दलको सरकारविरुद्ध विद्रोह गर्नुको पछाडि के कारण हुन सक्ला ?उनको चित्त के कुरामा नबुझेको हो? उनको कुन इच्छालाई पर्दा पछाडिको कुन तत्त्वले चित्त बुझाएर उकासेको हो? विषय निकै गम्भीर छ।यदि यस्तो नभए आफूले कैयौं दशक बिताएको पार्टीलाई भताभुंग पार्नेगरी उनी किन विपक्षीको तालमा नाचिरहेका छन् ? नेपाल यत्तिकै राजनीतिक जीवनको उतराद्र्धमा बिनास्वार्थ बिनालोभ, बिनाडरत्रास विद्रोही बनेको पक्कै होइन होला।उनीहरूको महत्त्वकांक्षा कसैले पूरा गरिदिने वा गरिदिएको हुनाले नै यो विद्रोह भएको हुन सक्छ। केही नेताकार्यकर्ता जो उनकै पुच्छर समाएर लागिरहेका छन्, के होला उनीहरूको भविष्य ? तिनलाई भ्रममा नपर्न कसले सम्झाइदिने? नेपालले अहिले प्रचण्डको साथ पाइरहेका छन् जो पार्टीका व्यक्ति होइनन्। नेकपाभन्दा अगाडि उनको एउटा छुट्टै पार्टी थियो। यी दुई लामो समयसम्म एउटै संगठनमा बसेर काम गरेका व्यक्ति पनि त होइनन्। समय, परिस्थिति, अदालतको फैसला र निर्वाचन आयोगको निर्णयले नेकपा नामको दल कायम नरहँदा उनले छुट्टै दल, छुट्टै संगठन र पहिचान लिएर निस्किनु र विरोध गर्नु स्वाभाविकनै हो। प्रचण्ड त अहिले आफ्नै घरमा फर्किएका हुन्। उनी त्यसको अध्यक्ष पनि हुन्। उनका अगाडि प्रशस्त बाटाहरूपनि छन्। उनी त अब कांग्रेससँग मिल्न जान पनि सक्लान्। किनभने यसअघि पनि प्रचण्ड केपी ओलीलाई हराउन कांग्रेससँग गठबन्धन गरेर चुनावमा गएको जगजायर नै छ। तर अब माधव नेपाल कहाँ जान्छन् ? एमाले उनको घर हो, छुट्टै पार्टी भनेको छिमेकी हो। छिमेकीको हामीसँग जस्तो सम्बन्ध हुन्छ उस्तै सम्बन्ध त्यो छिमेकीको अर्को तेस्रो छिमेकीसँग पनि हुन सक्छ।कहिले एउटा छिमेकी त कहिले अर्को छिमेकीसँग सम्बन्ध नजिकको हुन्छ। प्रचण्ड पनि पहिले एमालेसँग नजिकिएका थिए अब कांग्रेसनजिक जालान्। कांग्रेससँग मिल्ने वा गठबन्धन गर्न पुग्लान्। जसपा नेता बाबुराम भट्टराई र उपेन्द्र यादव पनि कांग्रेसकै गठबन्धनमा जालान्। अझ जसपा नामको गठबन्धनबाट पूर्वराजपा अलग भई ओली नेतृत्वको सरकारमा सामेल हुन आइसकेको छ। यी सबै एक गाउँका छिमेकीहरू हुन्। उनीहरूको आफ्नै स्वार्थ छ। भइरहेका घटनाले सबैको स्वार्थ छर्लंगै देखाउँछ। नेपालको हकमा भने त्यसो सोच्न सकिन्नँ किनकि एमाले उनको परिवार हो। अहिले उनी एउटा छिमेकीको पछि लागेर घरमा रडाको मच्चाइरहेका छन्। भोलि त्यो छिमेकीले उनलाई धोका दियो भने उनी न घरको न घाटको हुने निश्चित नै छ। एउटा छिमेकीको लहैलहैमा लागेर आफ्नै परिवार फुटाउने गतिविधि हुन थाले भनेपछि त्यसबारे सोच्नैपर्ने हुन्छ विद्रोहीलाई कसैले कहीँबाट पक्कै उचालिरहेको छ। खासमा नेपाल के स्वार्थका लागि विद्रोह गरिरहेका छन् ? छिमेकीको इशारामा। यिनलाई विद्रोह गर्न कसले बाध्य बनाइरहेको छ? दलकै नेता केपी ओलीभन्दा अर्कोदलको नेता वा सो नेताको प्रधानमन्त्री यिनलाई किन प्यारो भइरहेको छ ? किन यिनले अर्को दलको नेतालाई प्रधानमन्त्रीमा रोजेर हस्ताक्षर गर्दै हिँडे? किन घरमा फुटको आगो झोसिरहेका छन् ? कुनै समय एउटा पार्टीको सदस्य भएको व्यक्तिले पार्टीकै दासत्व स्विकानुपर्छ भन्दै हिँड्ने व्यक्तिले दलकै अध्यक्षविरुद्ध मोर्चाबन्दी गर्दै हिँड्दा लाज लाग्नुपर्ने हो। उनले जुन कार्य गर्दै हिँडिरहेका छन्, एक वर्षसम्म उनी यो कार्यलाई पाप भन्थे। एक वर्ष पहिले दिएको त्यो अन्तर्वार्तामा उनले भनिरहेका छन्, पार्टीभित्र अन्तर्घात गर्न पाइँदैन। पार्टीको अनुशासन मान्ने हो भने पार्टीको निर्णयलाई मान्नुपर्छ। जस्तो नालायकलाई चुनावमा उठाए पनि जिताउनु पर्छ। हैन भने उसले पार्टीको सदस्यता त्याग्नुपर्छ। कम्युनिष्ट पार्टीको सदस्य बन्नु छ भने पार्टीको दासत्व स्विकार गर्नुपर्छ त्योभन्दा अन्य विकल्प छैन। यस्तो अभिव्यक्ति दिँदै हिँडेका माधवकुमार नेपालआज पार्टीकै निर्णयविरुद्ध गएर आफ्नै अध्यक्षको कुर्सी ढलाउनलाई हस्ताक्षर गर्दै हिँड्दा कस्तो लाज नलागेको ? आफूलाई पर्दा सबै ठिक अरूलाई पर्दा बेठिक भन्ने पनि हुन्छ त ? उनले एकान्तमा बसेर मूल्यांकन गर्नुपर्ने हो। यदि प्रधानमन्त्रीको ठाउँमा उनी भएर उनले गरेको हर्कत ओलीले गरेको भए उनी के गर्थे ?यहाँ त उनले एकपटक होइन बारम्बार पार्टीको निर्णयको अवमूल्यन गरेका छन्। त्यो बादलविरुद्ध मतदान गरेर होस् वा सूदुरपश्चिमको सरकारलाई जोगाउन पक्षमा भोट हालेर। यो तहको नेताले राजनीतिमा विद्रोह गर्दा र फोहोरी खेल निम्त्याउँदा सामान्य नागरिकलाई पनि स्वाभाविक लाग्न सकेको छैन।राजनीतिमा आफू भएको पार्टीको नेतृत्व, नीति चित्त नबुझे वैधानिक तरिकाले सुधारको बाटोमा जाने हो। सुधार गर्न सकिएन, पार्टी नै चित्त बुझेन भने पहिला त्यो पार्टी त्याग गर्ने। सके पार्टी विभाजन गरेर अर्को पार्टी बनाउने, नसके पार्टी नै त्यागेर हिँड्ने हो। त्यसपछि त मनमा लागेको गर्न उ स्वतन्त्र हुन्छ नै। तर, पार्टीमा रहेर चरित्रहीन काम गर्न नेपाललाई छुट छैन। पार्टी त्याग्न नसक्ने, पार्टीभित्र छलफल चलाउन नसक्ने बरु अर्कै पार्टीको फुलटाइमर कार्यकर्ताजस्तो व्यवहार गर्ने तर पार्टीको पदमा पनि टाँसिइरहने व्यवहार लज्जाजनक हुन्छ। कुनै पनि दलका नेताहरूले अब यस्तो विद्रोही गतिविधि नगर्ने र राजनीतिका फोहोरी खेलमा सामेल नहुने जमसमक्ष सामूहिक प्रण नगरेसम्म कुनै व्यवस्था ल्याएपनि, जस्तै राम्रो संविधान र कानुन बनाएपनि राजनीतिमा स्थायित्व आउन र नेपाली जनताले देख्न पाउने छैनन्। बहुदलीय व्यवस्था छ भनेर के गर्नु ? आफ्नै पार्टीका नेता कार्यकर्ता पार्टीको नेतृत्व विपरीत जान्छन् भने त्यो व्यवस्था नै खतरामा छ। यदि हामी सबै बहुदलीय व्यवस्था चाहन्छौं भने यस्तो तत्त्वलाई निरुत्साहन गर्नु जरुरी छ।"
जोकोभिच फाइनलमा,"पेरिस : साविक विजेता राफेल नाडललाई पराजित गर्दै सर्बियन स्टार नोभाक जोकोभिक फ्रेन्च ओपन टेनिसको फाइनलमा पुगेका छन् । शनिबार राति भएको प्रतिस्पर्धात्मक सेमिफाइनलमा स्पेनिस स्टार नाडाललाई स्तब्ध बनाउँदै जोकोभिचले फाइनलमा स्थान बनाएका हुन् । विश्व नम्बर एक जोकोभिचले नाडाललाई ३६, ६३, ७६(७४) ६२ ले पराजित गरेका हुन् । विश्व नम्बर तीन नाडाल फ्रेन्च ओपनमा पराजित भएको यो तेस्रो पटक हो । कीर्तिमानी १३ पटकको फ्रेन्च ओपन विजेता नाडल यसअघि सन् २००९ मा रोविन सोडरलिङ र २०१५ मा जोकोभिचसँग पराजित भएका थिए । नाडललाई फ्रेन्च ओपनमा दुई पटक हराउने जोकोभिच पहिलो खेलाडीसमेत बनेका छन् । यस हारसँगै नाडलको कीर्तिमानी १४ पटक फ्रेन्च ओपन र २१औं ग्रान्डस्लाम जित्ने लक्ष्यमा पनि धक्का लागेको छ । फ्रेन्च ओपनमा नाडल १०८ खेल खेल्दा तेस्रो पटक मात्र पराजित भएका हुन् । जोकोभिचले भने अघिल्लो वर्ष नाडालसँग भोगेको हारको बदलासमेत लिएका छन् । अघिल्लो वर्ष जोकोभिचलाई ६०, ६२, ७५ ले पराजित गर्दै नाडालले फ्रेन्च ओपनको उपाधि जितेका थिए । जोकोचिभ र नाडाल ५८औं पटक आमनेसामने भएका हुन् । जसमा जोकोभिचले ३० खेलमा जित निकाल्न सफल भएका छन् । जोकोभिच छैटौं पटक फ्रेन्च ओपनको फाइनलमा पुग्न सफल भएका हुन् । उनले सन् २०१६ मा एन्डी मुर्रेलाई पराजित गर्दै उपाधि जितेका थिए । जोकोभिच सन् २०१२, २०१४, २०१५, २०१६ र २०२० मा फाइनलमा पुगेका थिए । ३४ वर्षीय जोकोभिचले जितपछि फ्रेन्च ओपनमा यो आफ्नो अहिलेसम्मकै उत्कृष्ट खेल भएको बताएका छन् । क्लो कोर्टमा जित्न उत्कृष्ट प्रदर्शन गर्नुपर्छ, उनले भने, मैले निकै मेहनत गरेको थिएँ । त्यसकै प्रतिफल पनि पाएँ । यो मेरो जीवनकै उत्कृष्ट खेल हो । कोरोना भाइरसको महामारीका कारण फ्रान्समा राति ११ बजेदेखि कफ्र्यु लगाइँदै आएको छ । यस्तो आपत्कालीन अवस्थामा पनि पाँच हजारभन्दा बढी दर्शक जोकोभिच र नाडालको खेल हेर्न उपस्थित भएका थिए । जोकोभिचले अब उपाधिका लागि ग्रिकका पाँचौं वरीयताका स्टेफानोस सिट्सिपाससँग प्रतिस्पर्धा गर्नेछन् । स्टेफानोसले जर्मनीका एलेक्जेन्डर जुरेभलाई पराजित गर्दै उपाधि नजिक पुगेका थिए । २२ वर्षीय स्टेफानोस पहिलो पटक ग्रान्डस्लामको फाइनलमा पुगेका हुन् । महिलातर्फको उपाधि भने चेक गणतन्त्रकी बारबोरा क्रेचिकोभाले उपाधि जितेकी छन् । शनिबार राति भएको खेलमा रुसकी अनास्तासिया पाब्लुचेन्कोभालाई पराजित गर्दै बारबोराले उपाधि जितेकी हुन् । एकपक्षीय खेलमा बारबोराले ६१, २६, ६४ को जित निकालिन् ।"
डोटीका ग्रामीण क्षेत्रमा भयावह बन्दै कोरोना संक्रमण,"डोटी : डोटीको आदर्श गाउँपालिका १ को चाँसीगाउँ वडाको एउटा टोल हो । उक्त समुदायका प्रायजसो घरमा कोरोना भाइरसका बिरामी छन्। कामको सिलसिलामा भारत गएकाहरु संक्रमित भइ महामारीमै घर फर्केपछि संक्रमण गाउँगाउँसम्म पुगेको हो। भारतबाट फर्केकाहरु घरमा सुरक्षित नबस्दा कोरोनाले भयावह अवस्था ल्याएको आदर्श गाउँपालिका स्वास्थ्य इकाइ प्रमुख बमबहादुर खड्का बताउँछन् । उक्त चाँसी टोलमा मात्रै अहिले करिब एक सय बढीमा कोरोना भाइरस देखिएको छ । सुरुमा कोरोनाको लक्षणसँग मिल्दोजुल्दो लक्षण देखिँदा सबैले भाइरल ज्वोरो होला भनेर असुरक्षित तरिकाले घरमै बसेकाहरुमा पछि परीक्षण गराउँदा कोरोना देखिएको छ। स्वास्थ्य प्रमुख खड्काले भने, सुरुमा भाइरल ज्वरो हो भन्दै सामान्य भन्दै असुरक्षित तरिकाले घरमा बस्ने, समुदायका व्यक्तिसँगै कामकाजमा गए, यसले गर्दा अन्य व्यक्तिहरुमा समेत फैलियो। सो गाउँमा भाइरल ज्वरो देखिएपछि कोरोना टेष्ट गर्दा ठूलो संख्यामा संक्रमण देखिएको छ। पहिलो पटकमै ८५ जनामा टेष्ट गर्दा ५२ जनामा कोरोना पोजिटिभ देखिएको खड्काले बताए । दोस्रो पटक ७४ जनामा टेष्ट गर्दा ४१ जनामा पोजिटिभ देखिएका थियो । उक्त गाउँमा रहेको स्वास्थ्य संस्थामा कार्यरत दुईजना स्वास्थ्यकर्मीलाई समेत कोरोना देखिएको छ। लक्षण देखिँदा परिवारबाट अलग र सुरक्षित बस्न छोडेर गाउँका अन्य व्यक्तिसँगै उठबस् गर्ने, सावधानी नअपनाएका कारण गाउँमा भयावहको अवस्था आएको खड्काले बताए । अहिले सो क्षेत्रमा कोरोना चेकजाँचको लागि गाउँपालिकाबाट एक टोली स्वास्थ्यकर्मीनै परिचालित गरिएको बताइएको छ । भारतबाट घर फर्केका व्यक्तिले होम आइसोलेसनको उचित ढंगबाट प्रयोग नगर्दा समुदायस्तरमै कोरोना भाइरस फैलिन गएको हो । जिल्लाका अन्य केहि समुदायमा समेत कोभिड टेस्ट गर्दा ठूलो संख्यामा भाइरस संक्रमण भएको पाइएको छ । बडीकेदार गाउँपालिका ३ घाङलमा समेत कोरोना फैलिएको छ । एउटै गाउँमा एकै पटक ४९ जनामा कोरोना पोजेटिभ देखिएको बडीकेदार गाउँपालिकाका स्वास्थ्य इकाइ प्रमुख योगेन्द्रबहादुर शाहीले बताए । भारतबाट आएका व्यक्तिका कारण गाउँमा कोरोना संक्रमण फैलिएको शाहीले बताए । असार मसान्त नजिकिरहेका बेला गाउँमा प्रधानमन्त्री रोजगार कार्यक्रम तथा अन्य विभिन्न निर्माणका आयोजनामा सहभागीहरुमा कोरोना संक्रमण हुँदा कोरोना गाउँ पुग्यो,' शाहीले भने, 'भारतबाट आएकाहरु कैलालीबाट पैदल बाटोहुँदै सिधै घाङल आउने गरेकाले उनीहरुबाटै कोरोना भाइरस फैलिएको हो। डोटीका अन्य ग्रामीण भेगहरुमा समेत कोरोनाको लक्षणसँग मिल्दोजुल्दो लक्षण भएका बिरामी भेटिएका छन् । केहिदिन अगाडिसम्म जिल्लाका बोगटान फुड्सील गाउँपालिका, शिखर नगरपालिकालगायतका स्थानीय तहमा समेत भाइरल ज्वरोको समस्या देखिएको स्वास्थ्य कार्यालयका निमित्त प्रमुख उद्धब बहादुर ठगुन्नाले बताए । संक्रमित व्यक्ति सुरक्षितसँग नबस्दा अन्य व्यक्तिलाई सर्न गएको स्वास्थ्य कार्यालयले जनाएको छ । डोटीमा दोस्रो भेरियन्टको कोरोना भाइरस पछि वैशाखदेखि हालसम्म १३ सय ३६ जनामा संक्रमण देखिएको स्वास्थ्य कार्यालयले जनाएको छ । आदर्श गाउँपालिकामा १५१ जना, केआईसिंह गाउँपालिकामा १६१ जना, दिपायल सिलगढी नगरपालिकामा ५४१ जना, शिखर नगरपालिकामा ६० जनामा कोरोना पोजेटिभ देखिएको छ । त्यसैगरी बडीकेदार गाउँपालिकामा १२५ जना, जोरायल गाउँपालिकामा ११४ जना, पूर्बीचौकी गाउँपालिकामा ९० जना, बोगटान गाउँपालिकामा ७० जना तथा सायल गाउँपालिकामा २४ जनामा नयाँ भेरियन्टको कोरोना भाइरस आएपश्चात पोजेटिभ देखिएको स्वास्थ्य कार्यालयले जनाएको छ । पछिल्लो अवस्थामा करिब २४० जना सक्रिय संक्रमित रहेको पाइएको छ । त्यसैगरी जिल्ला बाहिर र भित्र गरी डोटीका १७ जनाले कोरोनाबाट ज्यान गुमाएका छन्।"
बोली कि गोली ?,"काठमाडौं हेटौंडा : नेताहरू यदाकदा आपत्तिजनक विषय प्याच्च बोल्छन्। बाहिरी दुनियाँमा जब त्यसको कडा आलोचना हुन्छ, धेरैजसो अवस्थामा पन्छिने गर्छन्, मिडियाले आशय बंग्याएछ। बागमती प्रदेशसभा सदस्य नरोत्तम वैद्यले शुक्रबार यति घोर आपत्तिजनक भाषा प्रयोग गरे, जसमा अरूलाई दोष दिएर उन्मुक्ति पाउनै सकेनन्। संसद् बैठकको प्रत्यक्ष प्रसारणबाट भिडियो धेरैले कब्जा गरिसकेका थिए। र, शनिबार आत्मालोचना गरे। वैद्यले प्रदेशसभा बैठकमै प्रधानमन्त्री केपी शर्मा ओलीको जिउज्यान तलमाथि गर्ने गरी आपत्तिजनक अभिव्यक्ति दिएका थिए। त्यो विषयलाई लिएर त्यस क्षण बैठकमा न उनको दल कांग्रेस, न प्रधानमन्त्रीको दल एमाले, कसैले आपत्ति जनाएनन्। बैठकपछि जब उनको भनाइ मिडिया र सामाजिक सञ्जालमा भाइरल बन्यो, कांग्रेस प्रवक्ताले आत्मालोचना गर्न निर्देशन दिए। एमाले प्रवक्ताले फौजदारी अभियोगको चेतावनी दिएर विज्ञप्ति निकाले। सर्वत्र भत्र्सना गर्न थालियो। अनि, बल्ल शनिबारको प्रदेशसभा बैठकमा उनले अभिव्यक्ति स्वतन्त्रताको अधिकतम प्रयोग गर्दा अलि बढी भएछ भनी घुमाउरो अडान राख्दै आत्मालोचना गरे। सरी वा क्षमायाचना को भाषा प्रयोग गर्न भने हिचकिचाए। त्यसैलाई माफी मागेको भन्ने अथ्र्याइँदै आएको छ। कसैले गम्भीरतापूर्वक लिएन माओवादी प्रदेश संसदीय दलका नेता शालिकराम जम्कट्टेलले शुक्रबार नीति तथा कार्यक्रममाथि बोल्ने क्रममा दमई शब्द प्रयोग गरे। त्यसमा एमाले संसदीय दलका प्रमुख सचेतक दीपक निरौलाले संसद्को रेकर्डबाट उक्त शब्द हटाउन नियमापत्ति गरेका थिए। तर, कांग्रेसका प्रदेशसभा सदस्य वैद्यले प्रधानमन्त्री ओलीले देश खान लागेको भन्दै कोही नाथुराम गोड्से आवश्यक भएको र कोही बन्न तयार नभए म बन्ने कि भनेका थिए। त्यसमा तत्कालै कुनै सदस्यले नियमापत्ति गरेनन्। बाहिरबाहिर विरोध भएपछि मात्र सांसदहरूले यसको मर्म बुझेका थिए। वा, कतिपय बुझेर पनि मौन रहेका थिए। प्रधामन्त्रीको हत्या गर्ने धम्की दिने सांसद वैद्यलाई कारवाही हुनुपर्छः सांसद शाक्य महेश बस्नेतको प्रश्न : गान्धीलाई जस्तै ओलीलाई मार्ने षडयन्त्र कांग्रेसले बनाएको हो त ? एमाले बागमती प्रदेश कमिटीका अध्यक्ष पोखरेलले भने, वैद्यलाई प्रदेश सभाबाट निलम्बन गरी मुद्दा चलाउ एमालेले भन्यो, प्रधानमन्त्रीको हत्या गर्ने धम्की आपराधिक छ, फौजदारी कानुन आकर्षित हुन्छ विवादास्पद अभिव्यक्ति फिर्ता लिएर आत्मालोचना गर्न वैद्यलाई कांग्रेसको निर्देशन वैद्यका जस्ता बोली फेरि नदोहोरिऊन् प्रदेश सरकारको आगामी आर्थिक वर्षको नीति तथा कार्यक्रममाथि छलफलका क्रममा शनिबार बैठक सुरु भएलगत्तै वैद्यले आत्मालोचना गरेका हुन्। उनले भने, प्रधानमन्त्री ओलीको पछिल्लो गतिविधिका कारण मैले भावावेशमा आएर बोलेका कुराहरूको म आत्मालोचना गर्दछु। उनले उक्त भनाइ अभिव्यक्ति स्वतन्त्रताको प्रयोग गर्दा चिप्लिएको अभिव्यक्ति दिएका छन्। के हो अभिव्यक्ति स्वतन्त्रता ? नेपालको संविधानले धारा १७ मा स्वतन्त्रताको हक प्रत्याभूत गरेको छ। त्यसका (२) (क) मा विचार र अभिव्यक्तिको स्वतन्त्रताको व्यवस्था छ। अभिव्यक्ति स्वतन्त्रताको सीमा भने कानुनले निर्धारण गरेको छ। कतिपय अवस्थामा नैतिकताको बन्धनले समेत यसको निर्धारण गर्छ। संविधानको उक्त प्रावधानमै भनिएको छ, तर, खण्ड (क) को कुनै कुराले नेपालको सार्वभौमसत्ता, भौगोलिक अखण्डता, राष्ट्रियता र स्वाधीनतामा वा संघीय एकाइ वा विभिन्न जात, जाति, धर्म, सम्प्रदायबीचको सुसम्बन्धमा खलल पर्ने, जातीय भेदभाव वा छुवाछूतलाई दुरुत्साहन गर्ने, श्रमप्रति अवहेलना गर्ने, गाली बेइज्जती, अदालतको अवहेलना हुने, अपराध गर्न दुरुत्साहन गर्ने वा सार्वजनिक शिष्टाचार वा नैतिकताको प्रतिकूल हुने कार्यमा मनासिव प्रतिबन्ध लगाउने गरी ऐन बनाउन रोक लगाएको मानिने छैन। अर्थात्, यस सन्दर्भमा लागू हुने गाली बेइज्जती, अपराध गर्न दुरुत्साहन गर्ने वा सार्वजनिक शिष्टाचार वा नैतिकताको प्रतिकूल हुनेजस्ता अभिव्यक्ति संविधानले छुट दिएको स्वतन्त्रतामा पर्ने विषय होइनन्। अभिव्यक्ति स्वतन्त्रता हो, स्वच्छन्दता होइन। यस्ता विषयलाई नियन्त्रण गर्ने अलग कानुन छन्। मधेसलाई दुख्ने अर्को भनाइ वैद्यले उक्त मन्तव्यमा ओलीको ज्यान लिने धम्की मात्र दिएका थिएनन्, मधेस मामलामा अत्यन्त आपत्तिजनक भनाइ राखेका थिए। उनको भनाइ यस्तो थियो मान्चुकुओ भन्ने हाम्रो जस्तै सानो देश। हाम्रै देशको जस्तो हावापानी। त्यहाँ जापानीहरू सिकर्मी, डकर्मी भएर जान्थ्यो। कार्पेन्टर भएर जान्थ्यो। अनि, जापनिजहरू पस्दापस्दापस्दा बिस्तारैबिस्तारै मान्चुकुओ चै जापानमा। राष्ट्रपति मुनचिनले बैठक बोलाउँदा राष्ट्रपति मुनचिन मात्र बाँकी रहेछ, बाँकी सबै मन्त्रीहरू जापनिज भइसकेको रहेछ। बिस्तारैबिस्तारै जापानले त्यो देश खाइदियो। भूगोलबाट उसको देश हट्योे। अब हाम्रो देश पनि मान्चुकुओ जस्तै। हाम्रो देशमा पनि कोही सिकर्मी, कोही डकर्मी बनेर पसेका छन्। कोही खाली सिसी पुरानो बोतल भनेर बसेका छन्। कोही ज्वाइँ भएर बसेका छन्। बिस्तारैबिस्तारै उपप्रधानमन्त्री भइसकेका छन्। महन्त ठाकुरलाई ओलीजीले बिस्तारै प्रधानमन्त्री बनाइदिने होला। बिस्तारैबस्तारै यो देश पनि मान्चुकुओ बनाउँदै छ। राजनीतिको उग्रता रोग अत्यन्त आपत्तिजनक अभिव्यक्ति राजनीतिकै रोग बन्दै गएको छ। शीर्ष नेताहरू नै एक अर्कालाई होच्याउन अशिष्ट बन्दै आएका छन्। ठूला नेताबाट त्यो मझौलामा सर्छ। मझौलाबाट सानातिर सर्छ। सानाबाट कार्यकर्तामा जान्छ। फलतः राजनीति नै विकृत हुँदै गएको छ। जहाँसम्म संसद्को सवाल छ तोडफोड, हुलहुज्जत र गालीबेइज्जती बढी त्यहीं हुने गरेको छ। नेताले च्यापेर कतिपयले सांसदमा टिकट पाउने प्रणालीले निम्त्याएको समस्या हो खासमा यो। जसको कृपाले सांसद बनेको हो, उसकै भक्ति गर्नुपर्ने बाध्यताले उनीहरूबाट यस्ता अभिव्यक्ति आउने गर्छन्। खासगरी माथिल्ला नेता खुसी हुन्छन् भन्ने सोचले तलकाले हौसिएर जे पायो त्यही बोल्ने गरेका हुन्छन्। १८ औं शताब्दीका फ्रान्सेली नीतिशास्त्रीलेखक जोसेफ जौबर्टले भनेका थिए, नम्रता मानवताको फूल हो। उसो भए, राजनीतिमा नम्रता वा शिष्टता के फाप्दैन ? कि किन सबै उग्रता नै रुचाउँछन् ?"
"रातु खोलाको दोहन रोकियो, ठेक्केदारमाथि थालियो कारवाही","बर्दिबास : महोत्तरीको बर्दिबासस्थित रातु खोलामा ठेक्केदारले मापदण्ड विपरित गरिरहेको दोहन रोकी कारवाही थालिएको छ । खोला उत्खननको बहानामा ठेक्केदारहरुले रातारात वातावरण प्रभाव मुल्यांकन प्रतिवेदनलाई उलंघन गरेपछि बर्दिबास नगरपालिकाले उनीहरु विरुद्ध कारवाही थालेको हो। नदीबाट बालुवा, गिट्टी, ढुंगा उत्खनन गर्न नगरपालिकाले तीनवटा निर्माण कम्पनीलाई चार खण्डमा रातु खोलाको उत्खननको ठेक्का लगाएको थियो । खोलाको किनारबाट ५०५० मिटर छोडेर नदीजन्य पदार्थ उत्खनन गर्ने शर्तमा थियो । तर, उत्खननको नाममा ठेक्केदारहरुले १० फिटसम्म खाल्टो खन्दैं खोलामा लगाइएको तट्बन्धलाई ध्वस्त पारेका छन् ।जनताको तट्बन्ध कार्यलयले खोलाको किनारमा लगाएको बाँध बाढीले बगाउदैं गाउँमा खोला पस्ने जोखिम बढेको छ । प्रारम्भिक वातावरणीय परीक्षण प्रतिवेदन विपरीत उत्खनन गरेको पाइएपछि ठेकेदार कम्पनी पञ्चधुरामाई सप्लायर्स बर्दिबास, शिवम् कन्स्ट्रक्सन प्रा लि जनकपुर र दिव्यासु बिल्डर्स प्रालि जनकपुरलाई उत्खननमा रोक लगाइ कारवाही थालिएको हो । प्रारम्भिक अनुगमनले खोलाको उत्खनन कार्य त्रुटिपूर्ण एवम् दण्डनीय भएको पाइएको छ । त्यसैले हामीले नदी उत्खननमा रोक लगाएका छौं,बर्दिबास नगरपालिका मेयर विदुर कुमार कार्कीले भने,खोलाबाट कति घन मिटर नदीजन्य पदार्थ निकाल्नु पर्ने थियो ? कति निकालियो ? सोको ठोस कुरा पत्ता लगाउन ठेक्केदारले उत्खखन गरि राखेको बालुवा, गिट्टी, ढुङ्गाको स्टोकलाई शिल गरेर नापजाँच गर्न उपसमिति गठन गरेका छौ । समितिले ल्याएको रिपोर्टको आधारमा कानुनी कारवाही हुन्छ । रातु खोला उत्खननमा ठेक्केदारलाई निर्देशन दिँदापनि ज्यादती गरेर मापदण्ड उलघंन गरिएको उनले बताए । उत्खनन् गरिएको रातु खोला ।तस्बिरः राजकरण महतो बर्दिबास नगरपालिकाको किसानगर, जुरेटोल, फूलबारी र पथलैया खण्डमा भइरहेको उत्खनन मापदण्डविपरीत बारे गत जेठ १९ गते अन्नपूर्ण पोस्ट्मा सेटिङ मिलाएर खोला दोहन शीर्षकको समाचार प्रकाशित भएको थियो । २३ जेठमा पूर्वशिक्षामन्त्री गिरिराजमणि पोखरेलसहितको टोलीले संयुक्त अनुगमन गरेको थियो । बर्दिबास नगरपालिकाको नगर कार्यपालिकाको बैठकले २६ पुष २०७७ मा रातु खोला उत्खननको ठेक्का लगाउने निर्णय गरेको थियो । ७ करोंड ६ लाख ५१ हजार १ सय ९ रुपैंयामा चार खण्डमा रातु खोलाको ठेक्का लिएका थिए । ४ लाख ८६ हजार घनमिटर नदीजन्य पदार्थ मात्रै झिक्न खोला ठेक्का लगाइएको थियो ।तर, ठेक्केदारले त्यसो पाँच गुणा बढी उत्खनन गरेको आँकलन गरिएको छ । ढुंगा, गिटी, वालुवा उत्खनन तथा व्यवस्थापन सम्बन्धी मापदण्ड २०७७ ले दिएको अधिकार प्रयोग गरी ठेक्का लगाएका थियौं, बर्दिवास नगरपालिकाका प्रमूख प्रशासकीय अधिकृत रेवती प्रसाद पराजुलीले भने,सार्वजनिक खरीद ऐन २०६३, सार्वजनिक खरीद नियमावली २०६४ र ई वीडिङ्ग निर्देशिका बमोजिम खोला उत्खननका लागि ठेक्का लगाएको थियो । तर, त्यो मापदण्डलाई ठेक्केदारले ठाडै उलघंन गरेर खोला उत्खननको नाममा दोहन गरेका छन् । खोला दोहन गरेर ठेक्केदारले रँजाई गरेका छन् ।पञ्चधुरामाई सप्लायर्स बर्दिवासले मुल्य अभिवृद्धि कर बाहेक रातु खोलाको किसाननगर र जुरे टोल खण्डको ठेक्का ३ करोंड ४३ लाख ९९ हजार ९सय ९९ रुपैंयामा ठेक्का लिएका थिए । शिवम कन्सट्रक्शन प्राली जनकपुरले १ करोंड ८२ लाख ५१ हजार १ सय ११ रुपैंयामा फुलबारी खण्डको उत्खननको ठेक्का पाएका थिए भने पथलैया खण्डको खोला उत्खननको ठेक्का दिव्यांशु विल्डर्स प्रा ली जनकपुर १ करोंड ८० लाखमा लिएका थिए ।"
रामेछापमा खोपको दुरुपयोग,"रामेछाप : रामेछापका स्थानीय निकायमा कोरोना खोपमा अनियमितता भएको पाइएको छ। सरकारले ६२ वर्षदेखि ६४ वर्ष उमेरसमूहका २ हजार ६ सय ज्येष्ठ नागरिकका लागि ल्याएको २ हजार ६ सय भायल कोरोेनाविरुद्धको खोप रामेछापका स्थानीय निकायमा अन्य समूह र क्षेत्रका व्यक्तिलाई पनि लगाएको पाइएको हो। खोप दुरुपयोग गर्नेहरूमा रामेछाप नगरपालिका सबैभन्दा अगाडि रहेको छ। मन्थली नगरपालिका दोस्रो स्थान ओगटेको छ। त्यसबाहेक जिल्लाका सुनापति, दोरम्बालगायत स्थानीय निकायमा पनि अनियमितता भएको पाइएको छ। रामेछाप नगरपालिका स्वास्थ्य शाखा र मन्थली स्वास्थ्य शाखाले ६२६४ वर्ष उमेरसमूहका नाममा आएको खोप स्वास्थ्यकर्मीहरूले आफूनिकट र आफन्त, राजनीतिक दलका कार्यकर्ता तथा पहुँचवाला रामेछाप नगरपालिका ६ मा रहेका शिक्षकहरूले भेरोसेल खोप लगाएको सार्वजनिक भएको हो। उक्त वडामा वडाध्यक्षकै निर्देशनमा शिक्षक तथा त्यस वडाका पहुँचवालाहरूले खोपको दुरुपयोग गरेको स्थानीयको दाबी छ। सरकारी निर्देशन र मापदण्डविपरीत संस्थागत समन्वयबिना शिक्षक र पहुँचवालाहरूले खोप लगाएर खोपको दुरुपयोग गराएको भन्ने सम्बन्धमा रामेछाप नगर शिक्षक महासंघका अध्यक्ष नारायणप्रसाद घिमिरेले अस्वीकार गरे। पालिकाले गरेको यस खालको अनियमितताप्रति महासंघको गम्भीर आपत्ति रहेको छ। हैन भने शिक्षकका नाममा राज्यले विभेद गर्नु ठीक हैन, उनले भने। रामेछाप नगर स्वास्थ्य प्रमुख विष्णु कार्कीले खोपको दुरुपयोग नभएको दाबी गर्दै कतिपय वडाहरूमा निर्धारित उमेरसमूहका मानिसहरू उपस्थित नभएकाले खोप नष्ट हुन सक्ने भन्दै आफूहरूले अन्य उमेरसमूहका मानिसहरूलाई खोप लगाएको जानकारी नगरलाई गराएको बताए। यसबारे नगरले सम्बन्धित वडाध्यक्ष र त्यहाँको वडा स्वास्थ्य प्रमुखहरूकै रोहवरमा खोप बुझाएकाले यसमा नगरको कुनै पनि दोष नरहेको उनको दाबी छ। कोरोना महामारीका कारण मुलुक आक्रान्त भइरहेको बेला सरकारले निश्चित उमेरसमूह किटान गरी ज्येष्ठ नागरिकहरूका लागि किटान गरेको खोप सम्बन्धित पक्षबाटै दुरुपयोग भएको आरोप सरोकारवालाहरूले लगाएका छन्। रामेछाप स्वास्थ्य केन्द्रबाट खोप लगाउनेहरूमा रामेछाप उद्योग वाणिज्य संघका पदाधिकारीहरू, सत्तासीन नेकपा एमाले र अन्य पार्टीका समेत नगरस्तरीय नेता र नगर शिक्षक महासंघका पदाधिकारीहरूसमेत रहेका छन्। त्यसैगरी मन्थली नगरपालिकामा सरकारी सूचनाका आधारमा खोप लगाउन पुगेका मन्थली नगरपालिका३ का ६४ वर्षीय मोहनबहादुर थापा दिनभरि मन्थली प्राथमिक स्वास्थ्य केन्द्रमा खोपको प्रतीक्षामा बसेर खोप नलगाई फर्किएको गुनासो गरे। उनले आफूसँगै लाइनमा बसेका आफूभन्दा कान्छा र जेठो उमेरका दुवै थरीका ज्येष्ठ नागरिहरूले पहुँचको आधारमा खोप लगाएका र आफ्नो भने कुनै पनि आफन्त नभएकोले खोप नै नलगाई फर्केको थापाको भनाइ छ। मन्थली नगर स्वास्थ्य कार्यालयले भने सबै खोप ६२६४ वर्षका ज्येष्ठ नागरिकले लगाउनुपर्नेमा नेपाल प्रहरी र सशस्त्र प्रहरीले जबर्जस्त रूपमा लगाएको दाबी गरेको छ। खोपको अनियमितताको सम्बन्धमा जिल्ला स्वास्थ्य कार्यालय रामेछापसँग सम्पर्क गर्दा जनस्वास्थ्य अधिकृत भुवन थापाले कार्यालयले सम्बन्धित पालिकालाई सरकारी मापदण्डअनुसार खोप लगाउन निर्देशन जारी गरेकोमा सोही आधारमा खोप पठाएको बताए।"
अवरुद्ध राजमार्ग एकतर्फी संचालनमा,"स्याङजा : सिद्धार्थ राजमार्गअन्तर्गत स्याङ्जा सडकखण्डको भालुपहाडमा खसेको पहिरो हटाएपछि यातायात सेवा एकतर्फी सञ्चालनमा आएको छ। बिहानदेखि अवरुद्ध सडक मध्यान्हदेखि संचालनमा आएको छ। फेदीखोला गाउँपालिकाको वडा न २ स्थित रहेको भालुपहाडमा माथिबाट खसेको ढुगांसहितको ठूलो पहिरो पन्छाएपछि एकतर्फी सञ्चालनमा आएको प्रहरी नायव उपरीक्षक राजेन्द्र अधिकारीले जानकारी दिए। उनले भने, एकतर्फी खुले पनि माथिबाट ढुंगा, माटो खस्ने क्रम भने कायमै छ। करिब ८९ महिनादेखिको पहाड कटान र केही दिनदेखिका लगातार वर्षाका कारण पहिरो खसेको हो। राजमार्ग विस्तारका नाममा पहाडमा जथाभावी डोजर चलाएका कारण पहिरो गएको हो। ' पोखराबाट सडक विभागको डोजर ल्याएर पहिरो पन्छाएपछि सडक खुलाइएको प्रहरीले जनाएको छ। पहिरो खसेर राजमार्ग अवरुद्ध बनेपछि यातायात सेवा मध्यान्हपछि एकतर्फी सुचारु भएको छ।"
पहिरोले सिद्धार्थ राजमार्ग अवरुद्ध,"स्याङजा : सिद्धार्थ राजमार्गअन्र्तगत स्याङ्जा खण्डको भालुपहाडमा ढुंगा, गिटी, बालुवासहितको पहिरो खस्दा राजमार्ग अवरुद्ध भएको छ। करिब ८९ महिनादेखिको पहाड कटान र केही दिनदेखिका लगातार वर्षाका कारण पहिरो खसेको हो। प्रहरी नायब उपरीक्षक राजेन्द्र अधिकारीका अनुसार आइतबार बिहान २ बजेतिर पहिरो जाँदा राजमार्ग अवरुद्ध बनेको छ। फेदिखोला गाउँपालिका २ स्थित भालुपहाड कडा चट्टानी पहाड हो। निरन्तर डोजरको अतिक्रमणबाट यसले आउँदा दिनमा झनै जोखिम निम्त्याउने देखिन्छ। राजमार्ग विस्तारका नाममा ढुंगा व्यापारको उदेश्यसहित जथाभावी डोजर चलाएको भन्दै जिल्लामा चर्को आवाज उठे पनि यसतर्फ सरोकारवालाले ध्यान दिएका छैनन्। पुतलीबजार नगरपालिका र फेदीखोला गाउँपालिकाको वडा न २ स्थित रहेको भालुपहाडमा माथिबाट ढुगांसहितको ठूलो पहिरो खसेको प्रहरीले जनाएको छ। पोखरासुनौली अन्र्तगतको सिद्धार्थ राजमार्ग अवरुद्ध भएको हो। पोखराबाट सडक विभागको डोजर ल्याएर सडक खुलाउने तयारीमा जुटेको प्रहरीले जनाएको छ।"
हङकङको चलचित्रमा नेपाली युवा,"हङकङ : हङकङको मूलधारको चलचित्र ह्यान्ड रोल्ड सिगरेट मा नेपाली युवाले मुख्य भूमिका निर्वाह गरेका छन् । पोखराका विपिन कर्माले सो चलचित्रमा मुख्य भूमिका निर्वाह गरेका हुन् । हङकङको मूलधारको चलचित्रमा अभिनय गरेपछि कर्माको चर्चा पनि चुलिएको छ । सधैं चिनियाँ भाषाका फिल्महरू सञ्चालन हुने सिनेमा घरहरूमा जुन १७ बाट कर्मा अभिनीत फिल्म ह्यान्ड रोल्ड सिगरेट चल्नेछ । यससँगै हङकङको चलचित्र उद्योगमा चिनियाँबाहेकका कलाकारहरूको प्रवेशको शृंखला पनि सुरु भएको छ । हङकङको सिनेमा घरहरूमा कहिल्यै फिल्म नहेरेका नेपालीहरू पनि कर्मा अभिनीत फिल्म हेर्न उत्सुक देखिएका छन् । आफ्नो समुदायका मानिसले गरेको काम भएकाले पनि गौरव महसुस भएको र टिकटको अग्रिम बुकिङ गर्ने तयारी गरिरहेको हङकङमा रहेका एक नेपालीले बताए । फिल्ममा कर्माले हङकङका चर्चित कलाकारहरू गोर्डेन ल्याम, लिङ जिएतोङ, माइकल, ताइबो, बेन युइनलगायतका कलाकारसँग अभिनय गरेका छन् । हङकङ, ताइवान, सिंगापुरमा प्रिमियर हुने फिल्मलाई किङ् लङले निर्देशन गरेका हुन् । दक्षिण एसियाली युवाको भूमिकामा विपिनलाई फिल्मको सुरुआतदेखि अन्त्यसम्म नै देख्न सकिन्छ । बेरोजगारी र लागूपदार्थमा युवाको संलग्नता र परिणाम नै फिल्मको मुख्य विषयवस्तु हो । अन्य सामान्य लघु फिल्म र विज्ञापनमा अभिनय गरे पनि मूलधारको चलचित्रमा भने कर्माले पहिलो पटक अवसर पाएका हुन् । विगतका केही चलचित्रमा सामान्य भूमिका निर्वाह गरे पनि पछिल्लो भूमिकाले भने चिनियाँ बाहेकका कलाकारको हौसला पनि बढाएको छ । एक फिल्म फेस्टिभलमा आफ्नो अभिनय हेरेपछि चलचित्रका निर्देशकले उनलाई अभिनयको प्रस्ताव गरेका थिए । चलचित्रको प्रिमियरमा स्थानीयसँगै आफ्नो समुदायबाट पाएको प्रशंसाले अभिनय कर्ममा निरन्तर लाग्ने कर्मा बताउँछन् । गोल्डेन फिल्म फेस्टिभलअन्र्तगत १७आंै एसिया फिल्म फेस्टिभलमा ह्यान्ड रोल्ड सिगरेट प्रदर्शन हुँदैछ । यस चलचित्रमार्फत कर्माको अभिनय यात्रा अझ झांगिने विश्वास गरिएको छ ।"
युरो कप फुटबल : वेल्स र स्विट्जल्यान्डको बराबरी,"बाकु : १६औं संस्करणको युरोकप फुटबलमा वेल्स र स्विट्जल्यान्डले बराबरी खेल्दै अंक बाँडेका छन् । अजरबैजानको बाकुमा शनिबार भएको खेलमा वेल्स र स्विट्जल्यान्डले ११ गोलको बराबरी खेल्दै अंक बाँडेका हुन् । बाकु ओलम्पिक स्टेडियममा स्विट्जल्यान्डका लागि ब्रिल इम्बोलोले गोल गरेका थिए । वेल्सका किफेर मोरेले बराबरी गोल फर्काएका थिए । पहिलो हाफ गोलरहित बराबरीमा सकिएको खेलको दोस्रो हाफमा स्विट्जल्यान्डले सुरुवाती अग्रता बनाएको थियो । खेलको ४९औं मिनेटमा इम्बोलोले गोल गर्दै स्विट्जल्यान्डलाई १० को अग्रता दिलाएका थिए । खेलको ७४औं मिनेटमा मोरेले हेड गोल गर्दै वेल्सलाई हारबाट जोगाएका थिए । खेलको ८५औं मिनेटमा स्विट्जल्यान्डका मारियोले गोल गरेका थिए । तर, भीएआरमा उनी अफसाइट रहेका कारण गोलले मान्यता पाएन । वेल्सविरुद्ध बल प्रोसेसनमा पकड जमाएको स्विट्जल्यान्डले गोलको थुप्रै अवसर बनाएको थियो । तर, स्विट्जल्यान्डको पटक पटकको प्रहारलाई वेल्सका गोलरक्षक डेनी वार्डले विफल पारेका थिए । वेल्सले पनि पाएका केही अवसर खेर फालेको थियो । यस बराबरीसँगै समूह ए मा रहेका वेल्स र स्विट्जल्यान्डले एकएक अंक बाँडेका छन् । समूहको दोस्रो स्थानमा रहेको स्विट्जल्यान्डले एक खेलमा एक अंक जोडेको छ । तेस्रो स्थानमा रहेको वेल्सको पनि एक अंक नै छ । यस समूहमा इटाली तीन अंक जोड्दै शीर्ष स्थानमा छ । शुक्रबार राति भएको उद्घाटन खेलमा इटालीले टर्कीलाई ३० ले हराएको थियो । रोमस्थित ओलम्पिक स्टेडियममा इटालीलाई जित दिलाउन सिरो इमोबाइल र लोरेन्जो इन्साइनले एकएक गोल गरे । इटालीले एक गोल आत्मघाती रुपमा उपहार पाएको थियो । खेलको पहिलो हाफ गोलरहित बराबरीमा सकिएको थियो । खेलको ५३औं मिनेटमा टर्कीका मेरिह डेमिरलको आत्मघाती गोलबाट इटालीले सुरुवाती अग्रता बनाएको थियो । डोमिनिको बेरार्डीको क्रस रोक्ने क्रममा डेमिरलले आफ्नै पोस्ट्मा गोल गरेका थिए । ६६औं मिनेटमा इमोबाइलले गोल गर्दै इटालीलाई २० गोलको अग्रता दिलाए । त्यसपछि खेलको ७९औं मिनेटमा लोरेन्जोले गोल गर्दै इटालीलाई ३० गोलको जित दिलाए । यस पटकको युरोकप युरोपका विभिन्न देशका ११ सहरमा आयोजना भइरहेको छ । प्रतियोगिता सुरु भएको ६० वर्ष पुगेको अवसरमा युरोपका ११ सहरमा प्रतियोगिता आयोजना गरिएको हो ।"
"उपत्यकाका सीडीओहरुको बैठक बस्दै, कस्तो होला निषेधाज्ञाको मोडालिटी ?","काठमाडौं : काठमाडौं उपत्यकाका ३ जिल्लाका प्रमुख जिल्ला अधिकारीको बैठक बस्दैछ । बैठक दिउँसो ३ बजे बस्दैछ। आइतबार बस्ने प्रजिअहरुको बैठकले निषेधाज्ञा लम्ब्याउने अथवा मोडालिटी परिवर्तन गर्नेबारे निर्णय गर्ने जनाइएको छ। हाल जारी निषेधाज्ञा सोमबार सकिँदैछ। जारी निषेधाज्ञामा तरकारीलगायत किराना पसल, खाद्यान्न तथा डिपार्टमेन्ट स्टोर्स (ग्रोसरी मात्र) बिहान ९ बजेसम्मका लागि खुला गरिएको छ। अब भोलिदेखि लागू हुने निषेधाज्ञामा उक्त समय १ घन्टा बढाएर १० बजेसम्म पुर्याउने तयारी गरिएको छ। निषेधाज्ञा थपिए पनि पुस्तक ढुवानी र बिक्रीका लागि पुस्तक पसल खुलाउने तयारी रहेको छ। यस्तै विकास निर्माणका क्षेत्रमा पनि आवश्यक सतर्कता अपनाइ खुकुलो बनाइने बताइएको छ। त्यसका लागि निश्चित समय तोकिनेछ। जारी निषेधाज्ञालाई केही खुकुलो बनाएर एक हप्ता लम्ब्याउने तयारी रहेको बताइएको छ। १६ बाट वैशाख जारी निषेधाज्ञा पछिल्लो पटक ३१ जेठसम्म लम्ब्याइएको थियो। यसअघि निषेधाज्ञामा किराना तथा खाद्यान्न पसल संचालनमा केही खुकुलो बनाएको थियो। उपत्यकामा वैशाख १६ गतेदेखि आदेश जारी गरी अत्यावश्यकबाहेकका गतिविधिमा रोक लगाइँदै आइएको छ। काठमाडौं उपत्यकामा कोरोना संक्रमण नियन्त्रणमा आइ नसकेकाले अहिले नै निषेधाज्ञा खुलाउन नहुने विज्ञहरुले बताएका छन्।"
सुत्केरी र गर्भवती स्वास्थ्यकर्मीका पीडा,"भोजपुर : भोजपुर दाँवाकी रचना श्रेष्ठ एक महिला स्वास्थ्यकर्मी हुन्। उनी सबेरै उठ्छिन्। काखकी सानी छोरीलाई स्तनपान गराउँछिन्। अनि पीपीई लगाएर भोजपुर नगरपालिकाको देउरालीस्थित कोभिड अस्पताल पुग्छिन्। आइसोलेसन र क्वारेन्टाइनका बिरामीको चेकजाँचमै उनको दिन बित्छ। हेल्थडेस्कमा बस्दा कति बिरामीको आगमन हुन्छ पत्तो हुन्न। खाना, खाजाको बेला पीपीई बदलेर छोरीलाई स्तनपान गर्छिन्। संक्रमणको डरले साँझ घर फर्किन पनि पिर छ, उनलाई। शंकास्पद बिरामीको प्रत्यक्ष चेकजाँचमा खटिनु उनको दैनिकी बनेको छ, यो महामारीमा। त्यस्ता बिरामीहरूको प्रत्यक्ष सम्पर्कमा रहँदा एकातिर संक्रमणको डर अर्कोतिर छोरी र परिवारको पिरले पिरोल्छ, उनलाई। यस्तो बेला सबैभन्दा बच्चाको पिर हुन्छ हामीलाई, आफू त संक्रमित भए पनि केही छैन तर बच्चा र परिवारलाई संक्रमण हुने पिर हुन्छ, काममा जोखिम मोलेर खट्नुपर्ने स्थिति छ रचना भन्छिन्, शंकास्पद बिरामीहरूको चेकजाँच र दिनभर हेल्थडेस्क र आइसोलेसनमा खटिँदा कहिले सुत्न ढिला, कहिले घर पुगिँदैन उनीजस्ता सबै आमा स्वास्थ्यकर्मीको अवस्था उस्तै छ। जोखिम उत्तिकै छ। बिहानैदेखि पीपीई सेटको पहिरन, आइसोलेसन, क्वारेन्टाइन, हेल्थडेस्कको चक्करले भ्याइनभ्याइ, इमरजेन्सी, ओपीडी कक्षका बिरामीको चेकजाँचले बेफुर्सद, शंकास्पद बिरामीको एन्टिजेन परीक्षणको दौडधुप। कोरोना महामारीमा खटिरहेका स्वास्थ्यकर्मीको दैनिकी हो। आइसोलेसन, क्वारेन्टाइन, हेल्थडेस्कमा दिनरात खट्ने महिला स्वास्थ्यकर्मी यस्ता पीडा, समस्या र जोखिमबाट सबैभन्दा बढी ग्रसित बनेको स्वास्थ्यकर्मी विपना राई बताउँछिन्। भनिन्, कतिबेला शंकास्पद बिरामीको चेकजाँच गर्दागर्दै स्वयंलाई संक्रमितका रूपमा पाउने हो थाहा छैन, त्यसमाथि झन् बच्चा र परिवारलाई कति जोखिम पुग्छ यसको कुनै सीमा छैन। जसले मातृशिशु सुरक्षा र महिला प्रजनन जस्तो संवेदनशील अवस्थामा घरबाट निस्कँदा र सेवारत क्षेत्रमा खटिनुपर्दा जोखिम हुने गरेको उनले बताइन्। सुगमदेखि दुर्गमसम्म कोरोना रोकथाममा अग्रपंक्तिमा खटिएका गर्भवती र सुत्केरी स्वास्थ्यकर्मीहरूलाई बढी जोखिम र संवेदनशील छन्। गर्भवती वा सुत्केरी महिलामा रोग प्रतिरक्षा क्षमता केही परिवर्तन हुने हुँदा गर्भावस्थादेखि सुत्केरी भएको अवस्थासम्म अरू साधारण मानिस जस्तै सतर्क र सावधान रहनुपर्ने स्त्री चिकित्सक राधिका विष्टले तर्क राखिन्। यदि गर्भवस्था र सुत्केरी समयमा लक्षण देखिएमा कोभिड परीक्षण आवश्यक छ, परीक्षणपछि पनि संक्रमण देखिए भविष्यमा देखिने जटिलताबाट टाढा राख्न सकिन्छ उनले भनिन्। भोजपुरमा मात्रै ९ स्थानीय तह र ८१ वडाका सम्पूर्ण स्वास्थ्य सेवा क्षेत्रमा मात्रै ७५ प्रतिशत बढी महिला स्वास्थ्यकर्मी रहेको एक तथ्यांकले देखाउँछ। कोरोना रोकथाम तथा नियन्त्रणमा केन्द्रित हुँदै प्राथमिक स्वास्थ्य चौकीदेखि जिल्लास्तरसम्मका ठूला अस्पतालसम्म महिला स्वास्थ्यकर्मीहरू बढी छन्। संक्रमणको विषम परिस्थितिलाई सामना गर्दै सबै पालिका र वडा तहमा बिरामीको उपचारदेखि कोभिड अस्पताल, आइसोलेसन, क्वारेन्टान, हेल्थडेस्कदेखि इमरजेन्सी, ओपीडी, जनरलजस्ता वार्डमा समेत रातदिन खटेका स्वास्थ्य कार्यालय भोजपुर प्रमुख फणीन्द्र थापाको भनाइ छ। उनले महामारीमा स्थानीय, प्रदेश र केन्द्रीय तीन तहका सरकारले आआफ्नो मातहतका स्वास्थ्यकर्मीको स्वास्थ्य समस्याको आधारमा व्यवस्थापन गर्नुपर्ने बताए। मासिक तलबले स्वास्थ्य सामग्री सहयोग षडानन्द नगरपालिका र उक्त नगरपालिकाका वडाका कर्मचारीहरूले आर्थिक संकलन गरेर कोभिड अस्पताललाई स्वास्थ्य सामग्री सहयोग गरेका छन्। षडानन्द नगरपालिकामा सञ्चालित अस्थायी कोभिड अस्पताललाई कर्मचारीहरूले आफ्नो मासिक तलब कटाएर स्वास्थ्य सामग्री खरिद गरी सहयोग गरेका हुन्। नगरपालिका क्षेत्रभित्र कार्यरत कर्मचारीहरूले १ लाख ५१ हजार ३ सय ३५ रुपैयाँ संकलनबाट ५ सेट शय्या, २ थान ह्विलचियर, २५ थान पीपीई र एक सय थान एडल्ट डायपर खरिद गरी उक्त अस्पताललाई सहयोग गरेका हुन्। कोभिड१९ को महामारी रोकथाम तथा नियन्त्रणमा केही सहयोग पुर्याउने उद्देश्यले आर्थिक संकलन गरेर उक्त स्वास्थ्य सामग्री हस्तान्तरण गरिएको नगरपालिकाका प्रमुख प्रशासकीय अधिकृत गणेशविक्रम बस्नेतले बताए। कोभिड अस्पतालमा आउने बिरामीलाई सहजता प्रदान गर्ने धेयले सामग्री सहयोग गरिएको उनले बताए। सहयोग सामग्री ग्रहण गर्दै मेयर वीरबल राईले नगरपालिका र वडा राष्ट्रसेवक कर्मचारीहरूले तलब कटाएर अस्पताललाई गरेको सहयोगले कोभिड रोकथाम तथा नियन्त्रण धेरै सहयोग पुग्ने बताए। राईले भने, कोरोनाको नयाँ भेरियन्ट आएसँगै यो वर्ष कुनै सहयोग पाएनौं, आफ्नै स्रोतसाधनले सकेसम्म धान्दै आएका छौं, कोभिड अस्पताललाई व्यवस्थित बनाउने काममा कर्मचारीहरूको यो सहयोगले थप टेवा मिलेको छ। वैदेशिक रोजगारको सिलासिलामा विभिन्न देशमा रहेका रामप्रसाद राई गाउँपालिकाका प्रवासीले १७ वटा अक्सिजन सिलिन्डर सहयोग गरेका छन्। कोभिड१९ को संक्रमण बढिरहेका बेला प्रवासी भोजपुरवासीले रामप्रसाद राई गाउँपालिका स्वास्थ्य शाखालाई अक्सिजन सिलिन्डरका साथै स्वास्थ्य सामग्री सहयोग दिएका हुन्।"
उज्यालो आन्दोलनका अभियन्ता उज्वल,"नेपालको नयाँ धारको राजनीतिका प्रखर अभियन्ता उज्वल थापा स्वभावैले रचनात्मक र अटल अभ्यासमा होमिएका एक दसकनायक हुन् नेपाली राजनीतिमा आशा जगाएर भरोसा यात्रामा हिँडिरहेका उज्वल थापाबारे जीवनसंगिनी एरिका अधिकारीले नितान्त नौला संस्मरण, सन्दर्भ र संकल्प सार्वजनिक गर्नुबाहेक सम्भवत उनका बहुकोणीय योगदानबारे यत्रतत्रसर्वत्र चर्चा परिचर्चा भइसकेको छ। भोग्नेहरू धेरैले धेरैपटक लेखे यति विशिष्ट योगदान दिएका उनी कहिलेकाँही अलि असामाजिक जस्ता लाग्ने, अलि घामड, अलि जिद्धी अनि अलि ठिसजस्ता। मेरो परिचय उनीसँग अलि ठिस शैलीमै भएको थियो, सम्भवत २०६७६८ सालमा। चाँजो मिलाएका थिए, सहकर्मी सौरभ ढकालले। महावीर पुनदेखि अनिल चित्रकार, प्रशान्त सिंहदेखि आपा शेर्पासम्मलाई उनैले भेटघाटका लागि उद्वेलन गराएका हुन्। उज्वल थापालाई भेटौं न दाइ, इन्नोभेटिभ अभियान गरिररहेका छन्, सोही मेसोमा भेट भयो। सन्दर्भ थियो, नेपाल युनाइट्सको ब्यानर : विभिन्न रचनात्मक गतिविधि गरिरहेका उनकै शब्दमा मान्छेको दिमाग घोच्ने कामकै सेरोफेरोमा पहिलो भेट भएको थियो। दिमाग घोच्ने कामअन्तर्गत थापाथली पुलमा प्रदर्शन थियो। प्रदर्शन अगावै ढकालले अलि फूलबुट्टा भरेर थापालाई परिचय गराएका थिए प्रकाश दाइ पनि स्वदेशमै केही गरौं भन्ने हुटहुटीवाला हुनुहुन्छ, पत्रकार मात्रै होइन तपाईंको गतिविधिसँग फिटेड। त्यो प्रस्तुतिमा थापाजी स्माइली त हुनुभयो तर पूर्वनिर्धारित भेटअनुसार मैले खोजेकै भावमा उत्साही भएजस्तो लागेन। ठिकै छ, भेटघाट गर्दै गरौं न बाहेक वाक्य नफुटेपछि लाग्यो कस्तो ठिस मान्छे। केहीबेरमै प्रदर्शन सुरु भयो, थापाथली पुलको पश्चिम बटुवा कर्नरमा। बरु अनिल चित्रकार, प्रशान्त सिंहहरूसँगै अझ बढी छलफल भयो। महान् लक्ष्य, साझा छाना र सहयात्रा समयक्रमसँगै नेपालमा एउटा भरपर्दो वैकल्पिक राजनीतिक शक्ति आवश्यक छ त्यो क्षमता भएका, इमानदार र देशका लागि केही गरौं भन्ने उत्कट चाहना बोकेका, सुझबुझका धनी, उमेरमा युवादेखि सोचका युवासम्मको सामूहिक पहलमा पार्टी बनाऔं। कुशासन ढाल्न सकिन्छ भन्ने अठोटका साथ साझा पार्टी गठनको प्रारम्भिक चरणबाटै जोडिने सुअवसर पाएँ। सुसंस्कृत राजनीतिको वकालतसँगै इमान्दार, क्षमतावान्, सक्षम र निष्ठावान् मानिसको राजनीतिमा प्रवेशले विकृत बनाइएको राजनीतिको परिभाषा बदल्ने धृष्टता सम्भव छ भन्ने कुरा विश्वासमा रूपान्तरण हुनथाल्यो। साझा आह्वानलाई आत्मसातदेखि स्वतस्फूर्तसम्म, स्वदेशदेखि विदेशसम्म साझा सद्भाव एकाई, समूह, समितिहरू बन्न थाले। एकान्तकुना सम्पर्क अफिसको रौनक फेरियो। साझा पार्टीले काठमाडौं, ललितपुर र इटहरीको स्थानीय चुनावमा पार्टी दर्ता नै नगरी सन्देशमूलक सहभागिता जनायो। चुनावमा पार्टी र उमेद्वारले स्वदेश तथा विदेशवाट अभूतपूर्व शुभेक्षा, साथ र समर्थन बटुल्दै गए, वैकल्पिक शक्तिको आवश्यकता बिस्तारै अनुमोदित हुन थाल्यो। रवीन्द्र मिश्र नेतृत्वको साझा पार्टीको नीति, सोच, शैली र त्यसलाई बोक्ने खास नेपाली मुहारहरूले छोटो समयमै साझा पार्टी लोकप्रिय र उदाउँदो वैकल्पिक शक्तिको रूपमा फुल्न, फैलन र फरफराउन थाल्यो। अभियान हुँदै दलकै रूपमा राजनीतिमा नवयुवाको ढुकढुकीको रूपमा फस्टाउँदो विवेकशील नेपाली दल र राजनीतिमा चौमुखी आशाको सञ्चार जगाइरहेको साझा पार्टी एक भएर मात्रै जब्बर लुटतन्त्र ढाल्न सकिन्छ भन्ने चौतर्फी स्वर गुन्जियो। कुनै सैद्धान्तिक, नीतिगत र शैलीगत फरकपना नरहेका दुई दल छुट्टाछुट्टै किन ? असल, इमान्दार र दक्षता भएका मानिसहरू एक ठाउँमा आएर मात्रै विकृत र फोहोर बनाइएको राजनीति बदल्न सकिन्छ। मुलुकलाई हाम्रै जीवनकालमा सम्वृद्ध बनाउन सकिन्छ भन्ने शुभेच्छा, जनदबाब त्यतिबेला जबरजस्त बन्दै गयो। काठमाडौं महानगरमा दुई दलका छुट्टाछुट्टै उमेद्वार रन्जु दर्शना र किशोर थापाको लोभलाग्दो जनमत संयुक्त भएको भए जीत सुनिश्चित हुन्थ्यो। नमूना काम गरेर काठमाडौंबाटै देशव्यापी सन्देश फैलाउन सकिन्थ्यो भन्ने विवेकी सोच र साझा धारणालाई आत्मसात गरियो। त्यसैको जगमा दुई पार्टीबीच समयमै एकीकरण भयो। परिणाम देशव्यापी सकारात्मक तरंग छायो, अब यो मुलुकमा केही हुन्छ भन्ने आशा सञ्चार हुन थाल्यो। परम्परागत राजनीतिक दलको कुख्यातीले वाक्क भएकाहरूको भरोसाको केन्द्र बन्न विवेकशील साझा सफल भयो। तिनै अभियन्ता उज्वल थापासँग सहयात्रीका रूपमा काम गर्न पाइयो। एउटै पार्टीमा उनीसँगको पुनः भेटमा थापाको संक्षिप्त प्रतिकृया थियो, खुसीको कुरा तपाईंहाम्रो देश बनाउने हुटहुटीले एकै ठाउँमा ल्यायो। अब काम गर्ने हो, काम। माननीय, सम्माननीय र आदरणीय शीर्षकको त्यो लेख उज्वल थापा मेरो पूर्वसंयोजक बनिसकेका थिए। समय, परिस्थिति, सीमा र सन्दर्भले उनीसँग बाक्लो वार्ता, बातचित भइरहेको थिएन। गत वर्ष असोजमा कोरोना महामारीकै बीच डा गोविन्द केसीले आफ्ना पूर्ववत् माग र कतिपय सम्झौतासमेत जोडेर सत्याग्रह गरिरहेका थिए। अन्नपूर्ण पोस्टमा माननीय, सम्माननीय र आदरणीय शीर्षकमा मेरो लेख प्रकाशन भएको थियो। सोही लेखको सन्दर्भमा उनीसँग फोन संवाद भयो। मुलुकलाई हाम्रै जीवनकालमा सम्वृद्ध बनाउन सकिन्छ भन्ने शुभेच्छा, जनदबाब त्यतिबेला जबरजस्त बन्दै गयो। दुई पार्टीबीच समयमै एकीकरण भयो। परिणाम देशव्यापी सकारात्मक तरंग छायो, अब यो मुलुकमा केही हुन्छ भन्ने आशा सञ्चार हुन थाल्यो। लेखको मर्म थियो राजनीतिको गर्भबाट जन्माइएका दिपक मनाङेजस्ता दर्जनौं पात्रहरूले नेपालको संसदीय इतिहासमा नाम दर्ज गरिसकेका छन्। उनीहरूको अनुकरणले नेताहरूको अनुकम्पाले सयौं त्यस्ता राजनीतिक पात्र र प्रवृत्तिहरू साम, दाम, हराम सबै नीति र संयन्त्रको जोहो गरेर आगामी निर्वाचन कुरेर बसिरहेका छन्। मान्नै पर्ने माननीय लाइनमा दर्ज हुनका लागि। बिडम्बना तिनै मनाङे अलिअघि मन्त्री बने, अहिले कसलाई मुख्यमन्त्री बनाउने भनेर निर्णायक रूपमा आफूलाई प्रस्तुत गरिरहेका छन्, न्यायालयको उच्च गरिमा राखेर न्याय दिने हैसियतका गोपाल पराजुलीहरूलाई सम्माननीय भन्नैपर्छ, तीनवटा फरक फरक उमेर भएको नागरिकताधारी भए पनि। बिडम्बना उनी गलत सावित भए पनि निवासमा बिहानै सलामी ठोक्ने प्रहरीको व्यवस्था छँदैछ सम्माननीयजीलाई। आदरणीय उपमाको खडेरी लागेकै हो त ? राष्ट्रिय जीवनमा गोविन्द केसीजस्तै जनमनमा सम्मानले शिर निहुरिने हाम्रा गाउँमा, टोलटोलमा धेरै अग्रजहरू थिए। अहिले पनि छन्, जसलाई देख्नेबित्तिकै त्वचामा चमक आउँछ, सम्मानले शिर निहुरिन्छ। नाम सुन्नेबित्तिकै कानले शान्त महसुस गर्छ अनि जसको फोटो देख्नेबित्तिकै आँखाले आत्मासँग अंकमाल गर्छ। आदरणीय हृदयबाटै पुकारिने शब्द हो जसलाई किन्न पाइन्न, माननीय, महामहिम पदजस्तो। हो, उनै आदरणीय गोविन्द केसीको स्वास्थ्य क्षेत्र सुधारको सुरुआतीदेखि नै एउटा निश्पृयताका साथ अविश्रान्त सहयात्री बनेका थिए, उज्वल थापा। सुखद् संयोग पूर्वसांसद, पूर्वमन्त्री, पूर्वराजदूत आदि राजकीय पदवीबिनै उनी आदरणीय उज्वल थापा बनेर विदा भए। शक्तिको जबरजस्त अचाक्ली भोक जगाइएको नेपाली समाजले मिहिन तरिकाले थापाको मूल्यांकन गरिरहेको आभास पाउन उनको गम्भीर उपचारको सन्दर्भमा भएको शुभेच्छा, सहयोग र प्रार्थना अनी निधनप्रतिको श्रद्धाञ्जली, समवेदना, प्रतिकृया, लेख र लेखनी लहरोले झल्काइरहेको छ। त्यसो भए अब के त ? नेपालको नयाँ धारको राजनीतिका प्रखर अभियन्ता थापा स्वभावैले रचनात्मक, परीक्षण र प्रवद्र्धनमा विश्वाससहित अटल अभ्यासमा होमिएका एउटा दसकनायक हुन्। उनको असामयिक अवसानले विवेकशील साझा राजनीतिमा मात्रै होइन, सम्वृद्ध नेपाल निर्माणको महाअभियानमै क्षति पुगेको कुरा चर्चा गरिरहने विषय रहेन, दस्तावेजीकरण भइसक्यो। समस्याको पोको खोलेर छोडिदिने युवालाई अब के गर्ने ? अन्तरकृया गरेर रचनात्मक अभ्यास सुरु गर्दै स्थापना गरिएको विवेकशील अभियानका गुरु उज्वल थापाले दशकसम्म मान्छेको दिमाग घोच्दै आए। अब भौतिक रूपले त उनले हाम्रो दिमाग नघोच्लान् तर उनको अवसानपछि कहीँकतैबाट उनै उज्वल थापाले हाम्रो पुस्तालाई प्रश्न गरिरहेका छन्, एउटा नेताको अवसान भयो त के भो ? एजेन्डा त ज्यूँका त्यूँ छन् नि। गर्न त अझ धेरै छ, अब के गर्ने त ? देवेन्द्रराज पाण्डे नेतृत्वको लोक दलदेखि कुवेर शर्मा नेतृत्वको हरियाली पार्टीसम्मले वैकल्पिक पार्टीको बहस, पैरवी, अभियान र खबरदारी थाले। तर पनि पार्टी संस्थागत हुनै नपाई बन्द भएका दुःखद् इतिहास छन्। नयाँ युगमा नयाँ राजनीति भनिए पनि अत्यन्त जब्बर रूपमा जकडिएको परम्परागत नेपाली राजनीतिलाई सफाई गर्दै मुलुककै मुहार फेर्न विवेकशील साझा पार्टीको काँधमा बहुतै गहन जिम्मेवारी आइपुगेको छ। समय, काल, परिस्थितिमा अचाक्ली भावुक हुने नेपाली समाजको धरातलीय यथार्थ मसान वैराग्य चिर्न पनि विवेकशील साझा पार्टीले नै अधिक मेहनत गर्नुपर्ने देखिन्छ भने होस्टेमा हैंसे गर्न शुभेच्छुक, सहयोगी, सदासयी, कार्यकर्तादेखि अभियन्तासम्मको निकै फराकिलो सहयोग अत्यावश्यक छ। अभियानले मात्रै ठूलो रूपान्तरण गर्न सकिन्नँ। बृहत्तर राजनीतिबाट मात्रै नेपाल आमाको मुहार फेर्ने सकिन्छ भन्ने हाम्रो विश्वास हटो नही डटो, आगे बढो आगे शैलीमा अघि बढिरहेको छ। तपाईंलाई लाग्दो हो, एकीकृत पार्टीको सामूहिक शक्तिलाई मलजल गर्न नपाई विदा हुन पर्यो र भन्नुहुँदोहो के ओहो ! तपार्इंहरूलाई शुभेच्छा छ, तपार्इंहरूसँग विश्वास छ, तपाईंहरू सक्नुहुन्छ। अब के त ? भनेर फेरि सोध्नु होला, हामी भगीरथ प्रयासमा छौं। सदा रहने छौं। त्यो क्षतिको परिपूरण गर्न हजारौं उज्वल अभियन्ताहरू समतामूलक सम्वृद्धिको मोर्चामा लामबद्ध छन्, अझ बढेर जाने निश्चित छ। सपना देख्ने, सपनालाई विपना बनाउन आफैं अघि सर्ने, एकजनाले मात्र मुलुकको विकास गर्न सकिन्नँ भन्दै सयौं योद्धाहरूलाई प्रवद्र्धन गर्ने एकजना सशक्त राजनीतिकसामाजिक अभियन्ताको असामयिक निधनलाई सदा सस्मरणीय बनाउन कहाँ सजिलो छ र ? फेरि भन्नुहोला अब के त ? ती सपना, यी सम्भावना र विशिष्ट धरातलीय यथार्थलाई चिर्दै जनताको मुहारमा ठोस परिवर्तन ल्याउन कुरा सेन्टिमिटरमा काम किलोमिटरको रफ्तारमा गर्नु नै छ, हामी गर्ने नै छौं। जहाँ हुनुहुन्छ, दिमाग चैं घोचिरहनुस् है उज्वलजी ? अल विदा प्रिय उज्वलजी।"
कोरोनामा मानवीय संकट,"कोरोना भाइरसबाट उत्पन्न रोगको प्राकृतिक कारण र यसको पृष्ठभूमि सम्बन्धमा विश्वका आधुनिक चिकित्साशास्त्री र विज्ञहरू अहिलेसम्म सत्यतथ्य पत्ता लगाउन असमर्थ छन्। कोरोना नामक घातक भाइरसको सूक्ष्म रूप र यसको जैविक र रसायन कारणहरू पनि खोजी र अनुसन्धान गर्न विश्वका विज्ञहरूले विश्वव्यापी आह्वानसमेत गरेका छैनन्। विश्व स्वास्थ्य संगठन र यस मातहतका संघ संस्था निकायहरू पनि कुनै रोगहरूको उत्पन्न कारणहरूपत्ता लगाउन र सफल औषधोपचारमा सक्रिय छैनन्। कोरोना भाइरसको कारण उत्पन्न रोगको पूर्वलक्षणहरू सम्बन्धमा पनि अहिलेसम्म विवाद तथा फरक फरक मत देखिएका छन्। त्यसैले यस रोगको सफल पहिचान निदान र उपचार समयमा हुन सक्ने अवस्था देखिएको छैन। पौराणिक तथा प्राचीन युगहरूमा पनि विभिन्न रोगका किटाणु जीवाणु सम्बन्धमा प्राकृतिक ज्ञान, अनुभव र सफल उपचारकहरू रहेको देखिन्छ। अहिले कुनै पनि रोगहरूको विभिन्न प्रकृतिका ब्याक्टेरिया भाइरस जर्मसहरू फरक फरक प्रकृतिका मानवमा के कसरी उत्पन्न हुन्छन् भन्ने सत्यतथ्य कुराको निरन्तर खोज, अनुसन्धान र पहिचान गर्ने मानव शक्तिको अभाव देखिन्छ। प्राकृतिक र दैवी चिकित्सक विज्ञ र परम्परागत उपचारहरूको अभावमा अहिले विश्वको आधा जनसंख्या औषधि खाई बाँच्न परेको छ। वंश बाबुआमाको आहार, जीवनशैली आचरण र कृत्रिम जीवनको सम्बन्धमा पनि आधुनिक चिकित्सकहरू सोध खोज र चासो लिँदैनन्। अहिलेसम्म आधुनिक चिकित्सकहरूले दाँतको किरा र रोगहरूसम्बन्धी जीवाणु र किटाणु पत्ता लगाउन सकेका छैनन्। यस्तै कोरोना भाइरस रोग पनि हुन सक्ने छ। आधुनिक चिकित्सा शास्त्र र चिकित्सकहरू करिबतीन दर्जनभन्दा बढी जटिल, जीर्ण, दीर्घ रोगका कारण र किटाणु जीवाणुहरू पत्ता लगाउन र समयमा सफल उपचार गर्न असमर्थ रहेको अध्ययनले देखाउँछ। प्राचीन युगका परम्परागत सांस्कृतिक उपचारक वैद्य चिकित्सकहरूले रोगको कारण र किटाणु जीवाणु पहिचान गरी मात्र सफल औषधि उपचार गर्नुपर्ने बाध्यताहरू रहेको देखिन्छ। महान्शासक हिटलरले पनि सफल र सक्षम स्वयंसेवक परोपकारी प्राकृतिक दैवी र सदाचारी चिकित्सकहरू परिचालन गरेको इतिहास छ। जंगलमा पशुपक्षी र जनावरहरूले पनि आफूलाई लागेका रोगहरूको किटाणु जीवाणु आफैंले पहिचान गरी आफैंले प्राकृतिक सफल उपचार गर्दछन्। त्यस किसिमका चिकित्सकहरू पनि आधुनिक युगमा विनाश भएपछि व्यक्ति व्यक्ति, समाज र समुदायमा विभिन्न प्राकृतिक जीर्ण, दीर्घ र जटिल रोगहरूका किटाणुर जीवाणुहरूले संक्रमण गरिरहेको छ। अहिले प्राचीन सांस्कृतिक धार्मिक र संस्कारगत औषधोपचार र रोगहरू निवारण प्राकृतिक र दैवी नीतिनियम संस्कारहरू पनि नष्ट र भ्रष्ट सिद्ध भएका छन्। चीनमा उत्पन्न चिनियाँ कोरोना भाइरस रोगको समस्या विश्वव्यापी कहिलेसम्म कायम रहनेछ भन्ने अन्योल छाएको छ। यस सम्बन्धमा संसारका कुनै पनि देशका स्वास्थ्य मन्त्रालय, स्वास्थ्य विभाग र संघसंस्थाहरू पनि कुहिरोका कागझैं बनेका छन्। पौराणिक तथा प्राचीन युगहरूमा पनि विभिन्न रोगका किटाणु सम्बन्धमासफल उपचारकहरू रहेको देखिन्छन्। जंगलमा त पशुपक्षी र जनावरहरूले पनि आफूलाई लागेका रोगहरूको किटाणु जीवाणु आफैंले पहिचान गरी आफैंले प्राकृतिक सफल उपचार गर्दछन्। जंगली जनावर, पशुपक्षी र जीवलाई खास जटिल, जीर्ण र दीर्घ रोगहरू किन कसरी र के कस्तो प्राकृतिक कारणले लाग्दैन भन्ने पनि सोधखोज अनुसन्धान र यसको सत्य विवरणहरू सार्वजनिक गर्ने प्राकृतिक विज्ञहरूको अभावमा पनि कोरोना भाइरसको आतंक लामोसमय संसारमा कायम रहने देखिन्छ। यस रोगको रोकथाम बाहेक सफल औषधोपचारको विधि प्रकृया र औषधिहरू पत्ता लगाउने प्राकृतिक चिकित्सकहरूको पनि अभाव र संकट महसुस गर्ने बेला आएको छ। यस महामारी रोगको फाइदा लिन लुट, डकैती प्रकृतिको धूर्त, चोरी र ठगी विचार ज्ञानको प्रवाह भइरहेको छ। प्राचीन युगहरू र विभिन्न समयकालमा पनि प्राकृतिक तान्त्रिक विधि र नियमबाट व्यक्ति व्यक्ति, समाज, समुदायमा घातक रोगहरूका किटाणु जीवाणु संक्रमण गराउने चलन र रसायन तान्त्रिक विधिहरू रहेको देखिन्छ। युवक, युवती, महिला, पुरुष स्वयं विषादी दोषी बनी अर्कोलाई रोगहरू लगाई दुःखपीडा र यातना दिने समाज समुदाय र मानवहरूका संस्कार संस्कृति र सभ्यताहरू पनि रहेको देखिन्छ। महान् लडाकु शासक अलेक्जेन्डरले पनि आफू युद्धमा पराजित हुन थालेपछि जटिल र घातक भाइरस ब्याक्टेरिया जर्मसहरू शत्रुहरूविरुद्ध प्रयोग गरेको इतिहास पनि साक्षी छ। शक्तिशाली जापानी सेनाविरुद्ध चिनियाँहरूले पनि महिला युवतीहरूमा अथक कमजोर र मानसिक शिथिल बन्ने भाइरस जर्मसहरू उत्पन्न गराए। र ती यौन उन्मादी जापानी सेनाहरूमा वेश्या महिलाहरूप्रयोग गरी चीनले युद्ध जितेको पनि इतिहास छ। अहिलेको कोरोना भाइरस नामक घातक रोग पनि त्यसैको विकसित र विश्वव्यापी मानव विनास संकटको युद्ध यौनकर्मी र यौन व्यवसायीहरूले सृजना गरेको आशंका छ। चीनमा अहिले पनि प्राचीन तान्त्रिक यौनकर्मी र भाइरस संक्रमित वेश्यागामीमार्फत घातक भाइरसहरू एक अर्को मानवमा यौन उन्मादी जापानी सेनामाथि मैथुनद्धारा प्रवाह संक्रमण हुन सक्ने गरी विकास गर्न सक्ने प्राचीन प्राकृतिक र रसायन तान्त्रिकहरूप्रयोग भएकोे देखिन्छ। अफ्रिका सुनौलो प्राकृतिक भूमिहरू र मानवहरू पनि यस्तै रसायन तन्त्र, यन्त्र, मन्त्र, जन्त्रका पारखी बोक्साबोक्सीको भ्रष्ट र रोगी महादेश सिद्ध छ। अफ्रिका महादेश अहिले संसारको रोग, भोक, शोक, अभाव,संकट, हिंसा, आतंक, डर, त्रास, अन्यायर शोषणहरूको केन्द्र बनेको छ। तसर्थ कोरोना भाइरस पनि संसारको मानव रोग, शोक र विनास गर्ने उद्देश्यले विकास गरेको देखिन्छ।यस्ता रोगहरू रसायन खानापिनाहरू र विषादी रजवीर्य भएका वेश्यागामी यौन उन्मादी युवकयुवतीमा विकास गरी मैथुनमार्फत पर्यटकहरूलाई विश्वमा संक्रमण र प्रवाह गराइएको आशंका छ। सदाचारी पवित्र दैवी र प्राकृतिक जीवनशैली आचरण, नैतिकता र चरित्रको पालना गर्ने कुनै पनि महिला पुरुषमा कोरोना भाइरस प्रकृतिका घातक एवं जटिल दीर्घ जीर्ण रोगहरूका किटाणु जीवाणुहरूले कुनै पनि मानिसलाई संक्रमण गर्ने छैन। यसमा प्राकृतिक सत्यता र मान्यताहरू रहेका छन्। संसारका यौन उन्मादी र भ्रष्टहरू भने यसको इन्कार गर्दछन्।"
वैद्यका जस्ता बोली फेरि नदोहोरिऊन्,"बागमती प्रदेश सभा बैठकमा शुक्रबार नरोत्तम वैद्यले दिएको अभिव्यक्ति राजनीतिक आचरणहीनताको चरम नमुना हो। प्रधानमन्त्री केपी शर्मा ओलीविरुद्ध नाथुराम गोड्सेजस्तो व्यक्ति चाहिएको मात्र भनेनन् उनले, नाथुराम बन्न आफू अघि सर्ने उद्घोषसमेत गरे। नाथुराम तिनै व्यक्ति हुन् जसले सन् १९४८ जनवरी ३० मा महात्मा गान्धीको गोली हानी हत्या गरेका थिए। वैद्यको अभिव्यक्तिको स्पष्ट अर्थ प्रधानमन्त्री ओलीको त्यसरी नै हत्या गरिनुपर्छ भन्ने हो। त्यति मात्र होइन, कसैले हत्या नगरे आफू त्यसका लागि अग्रसर हुने उनले बताएका छन्। कांग्रेसका प्रदेश सभा सदस्य वैद्यको हिंसाजन्य भनाइ आपत्तिजनक मात्र होइन, फौजदारीसमेत छ। भलै शनिबारको प्रदेशसभा बैठकमा उनले आत्मालोचना भने गरेका छन्। यससँगै आपत्तिको पारो केही सेलाएको छ, तर यसले नेपाली राजनीतिलाई थिचेर बसेको आचरणहीनतालाई सँगसँगै प्रस्ट्याएको छ। म को हुँ, कुन ठाउँमा छु र के बोल्नुपर्छ भन्ने हेक्का नहुँदाको परिणाम हो यो। सांसद राजनीतिक चेतयुक्त प्रतिनिधि पात्र हुन्। देशका लागि नीति बनाउन जनताले मत दिएर तिनलाई संसद्मा पुर्याएका हुन्छन्। तर, जब वैद्यका जस्ता अभिव्यक्ति तिनका मुखबाट निस्किन्छन्, मतदाता खिस्रिक्क पर्छन्। यस्तै गतिबिधिले सांसदको मान, सम्मान र गरिमा घट्दै गएको छ। कानुन बनाउनेबाटै कानुनको ध्वज्जी उडाइनु शोभनीय होइन। त्यही कारण नेतालाई ध्यान दिएर कानुन बलियो बनाउनुपर्छ, नेताले नैतिकता बिर्सन थाले, कानुन कार्यान्वयन नहुँदा अराजकता बढ्यो जस्ता जनचर्चा व्याप्त हुन थालेका छन्। जसलाई आदर्श मानेर, जसबाट केही हुन्छ ठानेर भोट दिएर पठाएको हुन्छ, जनताले तिनैको कुरा काटिरहेका हुन्छन्। यो राजनीति आचारविहीनतातर्फ उन्मुख हुनुको परिणाम हो। यसले ल्याउने अन्तिम परिणाम भनेको सिंगो राजनीतिक सामाजिकीकरणको सांस्कृतिक मूल्यलाई द्रुत रूपमा क्षयीकरण गर्दै लैजानु हो। जसले ढिलोचाँडो दुर्घटनासमेत निम्त्याउन सक्छ। त्यसको क्षति राजनीतिक दल वा नेताले मात्रै होइन, सिंगो देशले भोग्नुपर्छ। त्यसो त वैद्य पछिल्ला उदाहरण मात्र हुन्। अति अराजक, अनैतिक मात्र होइन, फौजदारी प्रकृतिको अभिव्यक्ति दिएकाले उनी आपत्तिको शिखरमा छन्। तर, राजनीतिमा यो रोग पछिल्लो समय ह्वात्तै बढेको छ। दलहरूको आन्तरिक एवं अन्तरदलीय तिक्ततासँगै यसको आयतन झन् बढेको छ। नेतृत्वको उपल्लो तहमै अशिष्ट गालीगलौजको शृंखला जारी छ। सर्वसाधारण नागरिकले नै बुझ्ने गरी नैतिकता र अनुशासन बिर्सिएर सार्वजनिक, मर्यादित ठाउँमै कानुन निर्माणकर्ता र नेताका तुच्छ भाषायुक्त भाषण पछिल्लो समय बाक्लिन थालेका छन्। उनीहरुको आफ्नै मुखबाट निस्कने बोलिले आफ्नै नैतिकता र अनुशासन छरपष्ट बनाइरहेका छन्। यस्ता गतिविधिले तिनले देशको कस्तो मार्गचित्र कोर्छन् भन्ने चिन्ता थपेको छ। नेपालको राजनीतिलाई केलाउँदा नैतिकताको खडेरी देखिन्छ। सार्वजनिक पदधारी व्यक्ति व्यक्तिगत चिनजान वा अन्य कुनै आधारमा अतिथि बन्न पाउँदा मात्रै पनि तिनले आफ्नो पदीय उत्तरदायित्व बिर्सिदिन्छन्। चिच्याउँदा, कराउँदा वा कसैलाई तल्लो स्तरको गाली गर्दा तिनले आफूलाई अब्बल ठान्छन्। नेता राजनीतिक गुरु मात्र होइनन्, समाजका अगुवासमेत हुन्। त्यही कुरा कार्यकर्ताले सिक्छन्। सर्वसाधारणसम्म पुग्छन्। राजनीतिमा पस्ने नयाँ पुस्ताले यस्तै शिक्षा लिदा नेपालको राजनीतिक क्षेत्र प्रदूषित बन्दै जान्छ। जसको कारण देशकै छवि धुमिल हुन पुग्छ। त्यसैले राजनीतिकर्मीमा कम्तिमा आफ्नो मूल सिद्धान्त, सामाजिक चरित्रको विकास र विचारको प्रखरता आवश्यक हुन्छ। सामाजिक जीवन आदर्शमय हुनु जरुरी छ। कुनै पनि राजनीतिज्ञमा विचारदर्शनको गतिलो बुझाइ अनि आचरणव्यवहारको उपयुक्त तालमेल हुनु वाञ्छनीय मानिन्छ। राजनीतिले देशको शासन व्यवस्थापन गर्ने हो। जनताका तमाम समस्या समाधानमा अगुवाइ गर्ने हो। राज्यको नीति, योजना र जनभावना अनुसारका कार्यक्रम तय गर्ने हो। राष्ट्रहितका खातिर, निर्माणको जग तयार गर्ने हो। त्यसैले त्यहाँ पुगेर बोल्ने र गर्ने कामकुराले उसको उचाइ तय गर्छ। राजनीतिक उचाइ जब घट्छ, देश अधोगतिमा जान्छ। त्यसैले राजनीतिलाई घृणित होइन, स्वच्छ प्रतिस्पर्धायुक्त बनाइनुपर्छ। त्यसको पहिलो खुड्किलो नेताको नैतिकता र आचरणनमा निर्भर गर्छ। प्रधामन्त्रीको हत्या गर्ने धम्की दिने सांसद वैद्यलाई कारवाही हुनुपर्छः सांसद शाक्य महेश बस्नेतको प्रश्न : गान्धीलाई जस्तै ओलीलाई मार्ने षडयन्त्र कांग्रेसले बनाएको हो त ? एमाले बागमती प्रदेश कमिटीका अध्यक्ष पोखरेलले भने, वैद्यलाई प्रदेश सभाबाट निलम्बन गरी मुद्दा चलाउ एमालेले भन्यो, प्रधानमन्त्रीको हत्या गर्ने धम्की आपराधिक छ, फौजदारी कानुन आकर्षित हुन्छ विवादास्पद अभिव्यक्ति फिर्ता लिएर आत्मालोचना गर्न वैद्यलाई कांग्रेसको निर्देशन सांसद नरोत्तमले माफी माग्दै भने, प्रधानमन्त्रीप्रति लक्षित अभिव्यक्ति आपत्तीजनक र संसदीय मर्यादा विपरित रहेछ"
परिवारमा नैतिक शिक्षा,"एलेक्स हेरीले भनेका छन्, हजुरबुबाहरूले साना बच्चाहरूका लागि जुुन काम गर्न सक्छन्, त्यो काम अरू कसैले गर्न सक्दैनन्। हजुरबुबाआमाहरूले आफ्नो मायाले बालबच्चाको जीवनमा आशीर्वाद प्रदान गर्छन्। हेरीको यो उद्गारले ज्येष्ठ नागरिकहरू सन्ततिको शिक्षादीक्षा, माया ममता र सद्भावकै प्रेरणा स्रोत हुन् भन्ने कुरा पुष्टि गर्दछ। छोराछोरीको भविष्य उज्वल बनाउनु नै आजका आमाबाबुको पहिलो सपना हो। यो प्राप्तिका लागि उनीहरूले धेरै कठिनभन्दा कठिन कामलाई पनि सहर्ष स्वीकार गरेका हुन्छन्। हाम्रो वर्तमान शिक्षाप्रणालीले कारिन्दाभन्दा ठालु र बाबु(साहेव उत्पादन गरिरहेको छ। हाम्रोजस्तो विकासोन्मुख देशमा डिग्री पास गरेको भोलिपल्टैदेखि उसले आफ्नै खुट्टामा उभिएर काम गर्नसक्ने हुनुपर्ने हो। प्राविधिक(व्यावहारिक ज्ञानवाला शिक्षा हाम्रो पहिलो प्राथमिकता हुनुपर्छ। यसप्रकारको शिक्षामा सीप र दक्षतालाई नै बढी जोड दिइएको हुन्छ। हाम्रो शिक्षा सामाजिक संस्कार, त्यसको मर्म र भावनासँग मेल खाने हुनु नितान्त आवश्यक देख्दछु। केही महिनाअघि राजधानीको एउटा विद्यालयमा अभिभावक शिक्षा तर्जुमा छलफल कार्यक्रमका प्रस्तोता माधव रेग्मीका अनुसार अभिभावकहरूले बालबालिकाले सैद्धान्तिक र व्यावहारिक दुवै शिक्षा सन्तुलित रूपमा पाउन, सामाजिक र सांस्कृतिक विषयसम्बन्धी ज्ञान प्राप्त गर्नका साथै विशेषगरी नैतिकवान र चरित्रवान बन्न सकुन् भन्ने धारणा राखेको पाइयो। स्कुलमा गरिने कार्यक्रममा पनि असल र इमान्दार होइन, ठूलो र प्रख्यात मानिस बन्न सिकाइन्छ। पारिवारिक, सामाजिक, सांस्कृतिक मूल्यमान्यतासहितको नैतिक शिक्षा दिन आवश्यक ठानिएको छैन। व्यक्तिको व्यक्तिगत, पारिवारिक तथा सामाजिक जीवनका लागि तथाकथित ठूलो होइन। असल, कर्तव्यनिष्ठ र इमान्दार व्यक्ति हुनु आवश्यक छ भन्ने कुरामा ध्यान पुगेको छैन। पहिलेको शिक्षामा व्यक्तिको नैतिक मूल्यमान्यता, इमान्दारिता, सहिष्णुता र कर्तव्यजस्ता विषयलाई प्राथमिकतामा राखिन्थ्यो। यसर्थ पहिलेका बहुसंख्यक मानिस तेजिला, कर्तव्यपरायण, नैतिकवान र इमान्दार हुने गर्दथे। वर्तमान शिक्षा प्रणालीको परिवार, समाज र राष्ट्रप्रतिको कर्तव्यमा जोड्नेतर्प ध्यान गएको देखिँदैन। नेपालको वर्तमान जनसंख्या वृद्धिको अनुपातलाई हेर्दा ज्येष्ठ नागरिकहरूको जनसंख्या वृद्धि दर उच्च छ। जसले गर्दा आश्रित र परित्यक्त ज्येष्ठ नागरिकहरूको संख्या पनि दिनप्रतिदिन बढिरहेको छ। संयुक्त परिवारहरूको विखण्डीकरण, सहरीकरण र बसाइसराइले गर्दा ज्येष्ठ नागरिकहरू प्रतिको हेरविचार र स्वास्थ्यस्थिति पनि जोखिमयुक्त बन्दै गएको छ। युवापुस्ता र ज्येष्ठ नागरिकहरूको बिच कायम रहँदै आएको सन्निकट सम्बन्ध पनि टाढिँदै गएको छ। व्यस्त जीवनशैलीकै कारण युवापुस्ताले ज्येष्ठ नागरिकहरूको स्याहारसुसार र हेरचाह गर्ने समय पाउन छोडेका छन्। आजको युवापुस्ताको दृष्टिकोण, जीवनदर्शन, व्यवहार र संस्कारपद्धति पाश्चात्य सभ्यताको प्रभावले परिवर्तित र अधोगामी भइरहेको छ। यसैको कारण युवापुस्तामा आफूले अपनाइआएको मूल्यमान्यता र आधुनिक मूल्यमान्यताको बिचमा तनाव र द्वन्द्व सिर्जना गराउँदै छ। युवापुस्ता र ज्येष्ठ नागरिकबिचको सम्बन्धको दूरी पनि दिनप्रतिदिन बढिरहेको छ, परिणामस्वरूप युवापुस्ताले ज्येष्ठ नागरिकलाई बेवास्ता र हेलचेक्र्याइँ गरिरहेका छन्। एकअर्का बिचको दूरी र सम्बन्धमा यसरी तनाव आउनुको मुख्य कारण दुवै पक्षले एकअर्कोको कुरा राम्ररी नबुझ्नु र समझदारीमा कमी हुनु नै हो। योभन्दा अझ बढी डरलाग्दो र खतरनाक अवस्था त युवापुस्ता शिक्षा र रोजगारीका लागि बुढा बुबाआमालाई गाउँमा छोडेर सहर तथा विदेश पलायन हुनुले निम्त्याएको छ। जसले गर्दा हाम्रा ज्येष्ठ नागरिकहरूमा एकांकीपना, आर्थिक र मानसिक असुरक्षाको समस्या समेत दिनप्रतिदिन बढिरहेको छ। त्यसकारणले पुस्तान्तरको खाल्डोलाई भर्न, समाजिक संघसंस्थाको भूमिका अपरिहार्य छ, जसले पुस्ताहरूको बिचको समाजिक र भावनात्मक दूरी घटाई मेलमिलापको सन्देश दिन सकोस्। यो उद्देश्य तब मात्र पूरा हुन्छ जब हामी युवापुस्ताको मनमस्तिष्कमा ज्येष्ठ नागरिकप्रति अपनाउनुपर्ने आत्मीयता र मेलमिलापको वातावरण सिर्जना गर्न सक्छौं। बालबालिकालाई सुरुदेखि नै वृद्धावस्थामा आइलाग्न सक्ने अवश्यम्भावी समस्या र स्वास्थ्यसम्बन्धी विकृति उत्पन्न हुनसक्ने जटिलताका बारेमा जानकारी गराउनुपर्छ। जुन मूल्यमान्यताहरूलाई बालबालिकाको मनमस्तिष्कमा समाहित गराइँदैन, ती मूल्यमान्यताहरू अन्ततोगत्वा समाजबाट बिलाएर जान्छन्। वास्तवमा बालबालिकाहरूको पाठ्यसामग्रीमा ज्येष्ठ नागरिकहरूको स्याहार, सम्मान र आत्मीयता अभिवृद्धि गर्ने, विषयवस्तु समावेश गर्नेतर्फ समाज नै अग्रसर हुनुपर्छ। पारिवारिक, सामाजिक, सांस्कृतिक मूल्यमान्यतासहितको नैतिक शिक्षा दिन आवश्यक ठानिएको छैन। असल, कर्तव्यनिष्ठ र इमान्दार व्यक्ति हुनु आवश्यक छ भन्ने कुरामा ध्यान पुगेको छैन। बालबालिकालाई वृद्धावस्थाको बारेमा सोच्ने, मनन गर्ने तथा ज्ञान दिलाउने उपयुक्त स्थान भनेको विद्यालय नै हो। त्यसैले बुढापाकाहरूको हेरचाह र स्याहार सुसार सम्बन्धित विषयवस्तु विद्यालयको पाठ्यक्रममा समावेश गरिए बालबालिकामा सकारात्मक प्रभाव पर्दछ। विद्यार्थीहरूलाई स्वाबलम्बी शिक्षाको अतिरिक्त वृद्धहरूलाई सम्मान र माया गर्ने शिक्षा प्रदान गर्नु उत्तिकै जरुरी छ। उनीहरूले फुर्सदको समयमा समाजमा एकांकी जीवन बिताइरहेका ज्येष्ठ नागरिकहरूलाई सहयोग र सम्मान प्रदान गर्नुको साथै असहाय गरिब र विरामी वृद्ध नागरिकहरूलाई अस्पताल पुर्याउने कार्य गर्न सक्दछन्। उनीहरूले समुदायमा रहेका वृद्ध नागरिकहरूको भलाइ र स्याहारका लागि क्लब, संघसंस्था पनि स्थापना गर्न सक्छन्। वास्तवमा विद्यालय तहमा मानवीय मूल्य र मान्यताहरूको विकास र अभिवृद्धि गर्न शिक्षाको सबैभन्दा ठूलो भूमिका हुन्छ। स्वच्छ र उन्नतशील समाजको निर्माणमा स्वस्थ्यसंस्कार र अनुकूल शैक्षिक वातावरणले महत्त्वपूर्ण अर्थ राख्छ। तर यो तब मात्र सम्भव छ जब देशको शिक्षा प्रणालीमा नैतिक शिक्षाको विषयलाई प्राथमिकताका साथ समावेश गरिन्छ। यसको लागि आजको नयाँ पिँढीलाई हिजोका हाम्रा अग्रजहरूले निर्दिष्ट गरेका नैतिकता, सदाचार, अनुशासन र कर्तव्य परायणताजस्ता सद्गुणको महत्त्वबोध गराउने पाठ्यक्रमहरू तयार गरी प्राथमिक विद्यालय स्तरदेखि नै लागू गर्नु आवश्यक हुन्छ। जुन परिवार वा समाजमा मातापिता, गुरु र अग्रजहरूको यथोचित मानसम्मान र मर्यादा गर्ने परिपाटी हुँदैन। त्यो परिवार र समाजलाई सुसंस्कृत र पठित भन्न सुहाउँदैन। कतिपय जेष्ठ नागरिक परिवारबाटै अपहेलित भएर वृद्धाश्रमहरूमा बस्न वाध्य छन्। हुन त वृद्धाश्रमहरूमा बस्ने वृद्धवृद्धाका लागि बस्न खानको ठिकै व्यवस्था गरिएको पनि होला तर परिवारमा छोराछोरी, नातिनातिनाको माझमा माया पाएर बस्नुको तुलना त्यो एकांकी जीवनसँग कसरी हुनसक्छ ? यदि नैतिक शिक्षा र सुसंस्कार आजका युवा पिँढीले विद्यार्थी जीवनदेखि नै बुझेका हुन्थे भने बुबाआमालाई वृद्धाश्रममा पुर्याउनुअघि धेरै कुरा सोच्न सक्थे। खेदपूर्वक भन्नुपर्छ, अति महत्त्वपूर्ण नैतिक शिक्षालाई पनि उपदेशात्मक वा धार्मिक शिक्षा ठानेर तिरस्कार गर्दै विद्यालयहरूका पाठ्यक्रमबाटै हटाएर राष्ट्रको नीतिनिर्माण तहको जिम्मेवारी लिएर बसेका तत्कालीन ठालुले गल्ती गरेका छन्। निश्चय नै आजको आधुनिक शिक्षा प्रणाली विज्ञानमुखी भएकाले अर्थमुखी पनि हुँदै गएको छ। तर यसले आफ्नो घरपरिवारमा र समाजप्रतिको कर्तव्य र जिम्मेवारीलाई भने बोझको रूपमा लिएर स्वतन्त्रताको नाममा छाडापन मौलाउँदै गएको देखापर्छ। यस कुरामा समयमै सरोकारवालाहरूको ध्यान आकृृष्ट भएन भने परिवार र समाजको नैतिक धरातल नै ध्वस्त हुन सक्ने खतरा देखिएको छ। नैतिक शिक्षामा ह्रास आएकै कारणले देशमा पनि गुण्डागर्दी, तोडफोड, प्राकृतिक सम्पदाहरूको अवैज्ञानिक दोहन र संस्थागत भ्रष्टाचार फस्टाउँदै आएको छ। नैतिक शिक्षा कमजोर भएको अवस्थामा स्वच्छ परिवार, स्वच्छ समाज र स्वच्छ देशको परिकल्पना नै गर्न सकिँदैन किनभने हामीले परिवारमा सिकेकै कुरा समाज र देशमा प्रतिविम्बित हुने हो। आम सचेतीकरण, सम्वाद र सहकार्यमार्फत अन्तरपुस्ता बिचको दुरी कम गरी ज्येष्ठ नागरिकलाई परिवारमा खुसीपूर्वक बस्ने वातावरण सृजना गर्नुपर्छ। जेष्ठ नागरिक भनेको सन्तानको निम्ति बोल्ने देवता र राष्ट्रका गहना हुन्। तिनको अनुभव, सीप र सल्लाह सुझावलाई घर परिवार र समाजको साथै राष्ट्रले पनि विशेष महत्त्वको साथ ग्रहण एवं अनुसरण गर्न सकेमा राष्ट्रनिर्माण कार्यमा ठूलो सहयोग पुग्न सक्छ। यसका लागि नैतिक शिक्षाको महत्त्वलाई देशव्यापी रूपमा फैलाउन कुन तहदेखि नैतिक शिक्षा राख्न आवश्यक हुन्छ। राष्ट्रका नीतिनिर्माण तहतप्काबाटै निर्णय गरी लागू गर्न आवश्यक देखिन्छ न कि झारो टार्ने प्रकारले काम गर्दा राष्ट्रले भविष्यमा ठूलो मूल्य चुकाउनु पर्ने अवस्था सृजना नहोस्।  लेखक राष्ट्रिय ज्येष्ठ नागरिक महासंघको महासचिव हुन्।"
न्यायको मन्दिरमा राजनीति !,"सर्वसाधारणका मुद्दा वर्षौंदेखि अड्किरहेका छन्। नागरिकका लागि अदालतको न्याय मर्नु हुँदैन पछिल्लो समय राजनीतिक क्षेत्रमा देखिएको विवाद घुम्दै फिर्दै न्यायपालिकासम्म पुगेको छ। यसरी राजनीतिक विवादलाई न्यायपालिकासम्म पुर्याएर त्यसलाई विवादमा धकेल्नु राम्रो होइन। न्यायपालिका न्यायको मन्दिर हो। न्यायपालिकालाई विवादमा पार्नु, न्यायमूर्ति न्यायाधीशहरूलाई विवादमा धकेल्नु लोकतान्त्रिक मुल्य मान्यता अनुकूल हुँदैन। यस्तो कदमले दिर्घकालीन रूपमा नै ठुलो प्रभाव पार्दछ। न्यायपालिकाले तब मात्र न्याय गर्न सक्छ, जब सबैको न्यायपालिकाप्रति विश्वास रहन्छ। तर, यहाँ जबरजस्ती त्यहाँका न्यायाधीशहरूकालाई विवादमा तानेर न्यायपालिकाप्रतिको विश्वासलाई कमजोर पार्न खोजिएको छ। यदि यस दूराशयमा केही खराब व्यक्ति सफल हुन पुगे भने न्यायपालिकाले न्याय गर्दा पनि त्यो न्यायप्रति सर्वसाधारणको विश्वास रहँदैन। जुन निकै नै खतरनाक कुरा हो। जहिले पनि न्यायपालिकालाई स्वतन्त्र सक्षम र मर्यादित राख्नुपर्छ। न्यायपालिकाबाट हुने न्याय निररूपणका विषयहरू, त्यसमा न्यायमूर्तिहरूले लिने निर्णय तथा फैसलाहरूसधैंस्वतन्त्र र निष्पक्ष मान्नुपर्छ। अर्थात् सर्वोच्च अदालतको निर्णयलाई सबैले मान्नुपर्छ। यो लोकतान्त्रिक मूल्यमान्यता, सभ्य समाज र प्रजातान्त्रिक अभ्यासको मूलमर्म पनि हो। तर, पछिल्लाकेही दिनयता अर्थात् प्रतिनिधिसभाको विघटनपश्चात्, न्यायालयमा रिट निवेदनको लाम लागेको छ। एउटै विषयलाई आआफ्ना मुद्दा बनाएर विभिन्न व्यक्ति तथा राजनीतिक दलहरूले सर्वोच्चमा जुन किसिमका मागदाबीछन्, तिनलाई हेर्दा रिट निवेदन दिनको अदालत जानु पर्ने हो र को जान नमिल्ने हो ? त्यो नै अन्योलमा भएजस्तो देखिन्छ। कसको हक हनन भएको हो अथवा केका लागि कानुन र संविधानको व्याख्या चाहिएको हो, त्यो कुरा नै स्पष्ट नभएको भान हुन्छ। अब त्यसलाई स्पष्ट पार्नु र अनावश्यक रिट निवेदन लिएर सर्वोच्च जाने प्रवृत्तिलाई निरुत्साहन गर्नु जरुरी देखिन्छ। अन्यथा सबै किसिमका विवाद रिटको माध्यमद्धारा सर्वोच्चमा प्रवेश हुने र न्यायमूर्तिहरूले त्यसैमा समय खर्चिने हो भने सर्वसाधारण नागरिकका मुद्दा मामिला विवादहरू निरूपणमा ढिलाइ हुने र न्याय मर्ने हुन जान्छ। यहाँ सर्वसाधारणका मुद्दा वर्षौंदेखि अदालतमा अड्किरहेका छन्। अदालतको व्यस्तताका कारण निर्दोष मानिस पनि वर्षौंसम्म पुर्पक्षका लागि थुनामा बस्नुपरेका उदाहरणहरू छन्। यस्तो अवस्थामा अनावश्यक मुद्दाहरूले अदालतमा प्रवेश पाएर अदालतको बहुमूल्य समय खर्च गर्ने उता निर्दोष नागरिकले न्याय नपाउने भएमा त्योजस्तो अन्याय केही हुन सक्दैन। नागरिकका लागि अदालतको न्याय मर्नु हुँदैन। अनावश्यक राजनीतिक विवाद र राजनीतिक मुद्दाहरूलाई अदालतको जिम्मा लगाउनु र अदालतले त्यसलाई हेर्न थाल्नुले वास्तवमा व्यवस्था नै अस्तव्यस्त हुन जाने खतरा बढेको छ। यस्तो क्रिया थप बढ्दै गएमा समग्र व्यवस्था नै धरापमा पर्न सक्छ।अहिले सर्वोच्च अदालतका माननीय न्यायाधीशहरू बढो अप्ठ्यारो अवस्थामा पर्नुभएको महसुस भइरहेको छ। अदालतकै पनि एकपछि अर्को गल्ती र कमजोरी तथा राजनीतिक दल, त्यो दलका नेता र उनीहरूको मानसिकताका कारण रिट निवेदनका चाँङ लाग्ने र त्यसले न्याय पद्धतिमै असर पार्न थालेको छ। यसो भन्दै गर्दा न्याय मूर्तिहरूका पनि आआफ्नै अप्ठ्याराहरू छन्। उहाँहरूआफूलाई लागेका कुराहरू व्यक्त गर्न सक्नु हुँदैन। त्यसका लागि सहज वातावरण पनि छैन। अर्थात् मिडियामा आफ्ना विचार राख्न सक्ने अवस्था हुँदैन। न्यायमूर्तिहरू आचारसंहिताभित्र रहेर काम गर्नुपर्दा सेमिनार गोष्ठी फोरम गरेर आफ्ना विचारहरू राख्न पनि मिल्दैन। त्यसैलेन्यायमूर्तिहरूको जीवन आफंैमा धेरै कठोर हुन्छ। यहाँसम्म कि परिवारका समस्याहरूलाई समाधान गर्न पनि सोचविचार पुर्याउनु पर्छ। न्याय मूर्तिहरूका परिवारमा आइपर्ने कतिपय आवश्यकता, जस्तै छोराछोरीको पठनपाठन, विद्यालय वा कलेजमाभर्नाका कुराहरूमा कसैलाई भनौंभने मोलमलाइजाका कुरा हुन्छन्। नभनौं बालबच्चा अवसरहरूबाट वञ्चित हुन्छन्। स्वास्थ अवस्था तथा शिक्षादीक्षाका कुराहरू होस् वा अन्य सामाजिक क्रियाकलापका कुरा, यस्ता विषयले न्याय निरूपणमा प्रभाव पार्न सक्ने भएकाले उनीहरू एउटा आचारसंहिताभित्र बस्नुपर्छ। जसले गर्दा उनीहरूलाई पारिवारिक र व्यक्तिगत जीवनमा धेरै नै कठिनाइ आएको हुन्छ। भोगिरहेका हुन्छन्। यस्ता न्यायमूर्तिहरू माथि अविश्वास जगाउने काम गरेर न्यायपालिकालाई नै विवादमा ल्याउने जुन क्रियाकलाप भइरहेका छन् ती निकै नै निन्दनीय छन्। अहिलेको अवस्थामा न्यायाधीश र अदालतको बचाउ गर्ने काम बारको हो। तर, यहाँ त बारका दिग्गज विद्धान्हरूले उल्टै न्यायालयको काम कारबाही क्रियाकलापप्रति सार्वजनिक रूपमै अभिव्यक्तिहरू दिने, इजलास गठनका सवालमा शंका उपशंका सिर्जना गर्ने र अनावश्यक बेसरोकारका विषयहरू जोडेर फलानो श्रीमान्इजलासमा बस्न मिल्छ र फलानो बस्न मिल्दैन जस्ता कुरा गर्न थालेका छन्। कानुनव्यवसायीहरू जसले न्यायप्रति अरूको विश्वास जगाएर न्यायपालिकालाई दरिलो बनाउनेतर्फ लाग्नुपर्ने हो उनीहरूको यस्तो व्यवहारले न्यायपालिका नै खतरामा परेको छ। जिम्मेवार निकायले नै न्यायपालिकामाथिशंकाउपशंका र लान्छना लगाउने तथा न्यायपालिकालाई कमजोर तुल्याउने काम गर्ने हो भने न्यायपालिका स्वतन्त्र र सक्षम हुन सक्दैन। आउँदा दिनमा यहाँका न्यायाधीशहरू तथ्यसँग भन्दा पनि नतिजासँग डराउनुपर्ने हुनसक्छ। जसले न्यायपालिकामा न्याय रहन सक्ने अवस्था हुँदैन। यो कुरा न्यायाधीश, कर्मचारी, मिडिया र कानुनव्यवसायीले बुझ्नु जरुरी छ। वास्तवमा हाम्रा न्यायाधीशहरू सक्षम हुनुहुन्छ, विद्धान् हुनुहुन्छ अनि न्याय निरूपणमा पोख्त हुनुहुन्छ।उहाँहरूले गर्ने न्याय निरूपणमा कुनैपनि शंका गर्ने ठाउँ छैन। तर, न्यायमूर्तिहरूले यस्तो निर्णय दिन सक्लान्भन्ने कुराका आधारमा विचौलियासँग मोलमलैजा गर्ने अनावश्यक लेनदेन कारोबारहरू गर्नेजस्ता कुराहरू पनि यदाकदा सुनिने गरेका छन्। त्यसको नकारात्मक असर न्यायपालिकाका न्यायमूर्तिहरू माथि पर्ने गरेको छ। तर, समग्र न्यायपालिका र सबै न्यायमूर्तिलाई एकै दृष्टिकोणले हेर्नु अपराध हो। यो कल्पना पनि गर्नु हुँदैन। अनावश्यक राजनीतिक विवाद र राजनीतिक मुद्दाहरूलाई अदालतको जिम्मा लगाउनु र अदालतले त्यसलाई हेर्न थाल्नुले वास्तवमा व्यवस्था नै अस्तव्यस्त हुन जाने खतरा बढेको छ। यस्तो क्रिया थप बढ्दै गएमा समग्र व्यवस्था नै धरापमा पर्न सक्छ। आज सर्वोच्च अदालत बडो समस्यामा परेको छ। न्यायमूर्तिहरू ठूलो पीडामा हुनुहुन्छ। यस्तो अवस्थामा सबैले सार्वजनिक अभिव्यक्ति नदिइ अदालतमा विचाराधीन मुद्दाका सम्बन्धमा मिडियामा बोल्ने तथा लेख्ने, राजनीतिक दलका नेताहरूले भाषण गर्नेजस्तो क्रियाकलापलाई बन्द गर्नुपर्छ। अदालतमा विचाराधीन मुद्दामा प्रभाव पर्ने क्रियाकलाप गर्नु कदापि लोकतन्त्र सुहाउँदो व्यवहार होइन।यसमा एउटा कुरा के सत्य हो भन्दा, नेता तथा राज्यका तर्फबाट विगतमा केही कमीकमजोरी भएका हुन्। विगतमा मिडियामा आएका विषयवस्तुलाई त्यसैगरी सुन्ने र बुझ्ने हो भने राजनीतिक दलको सिफारिसमा न्यायाधीश नियुक्त हुन्छन्। यसै कारण पनि न्याय निरूपणमा शंका गर्ने ठाउँ उत्पन्न भएको हो। यो हुनु हुँदैनथ्यो। कुनै दलको सिफारिसमा वा कसैको अनुचित प्रभावमा परेपारेर न्यायाधीशनियुक्ति गरिनु उचित होइन। त्यसको असर दीर्घकालीन रूपमा राज्य प्रणालीमा पर्छ। यसलाई आउँदा दिनहरूमा सञ्चाउनु आवश्यक छ, ताकि भोलिका दिनमा अदालतमाथि कसैले औंला देखाउन नसकोस्। तर, अहिले जुन जसरी नियुक्त भएको भएपनि त्यो अब सर्वोच्च अदालतको न्यायाधीश हो। उनीहरूको न्याय निरूपणमा शंका गर्नु उचित हुँदैन। त्यसैले आउने दिनमा प्रतिनिधिसभासम्बन्धी विवाद उठाएर जुन दाबीका साथ निवेदनहरू परेका छन्, त्यसमा सर्वोच्च अदालतको सवैधानिक इजलासले दिने निर्णय र संविधानको व्याख्यालाई हामीले अनुसरण गर्न र त्यो अनुसार निःसन्देह अगाडि बढ्नु आवश्यक छ। त्यो नै लोकतान्त्रिक मूल्य र मान्यता हुनजान्छ। अन्यथा वर्तमान महान्यायाधिवक्ता रमेश बडाल पनि त्यति सजिलै विपक्षका तर्कहरूलाई सहज रूपमा लिने र सहन सक्ने व्यक्ति हुनुहुन्न। वहाँको प्रतिवाद पनि कडैरूपमा आउन सक्छ। त्यसले झनै अवस्था बिग्रिन जान्छ। त्यसैले वादविवादमा अलमलिने, न्यायमूर्ति माथि नै शंका उपशंकाहरू गर्ने र इजलास गठन मै विवाद गरिराख्ने हो भने समग्र न्याय प्रणाली कोल्याप्स हुनसक्छ। त्यसैले, समग्र मुलुकको हितका लागि न्यायपालिकामा विश्वास रहिरहनु आवश्यक छ। यदि कसैले अनावश्यक विवाद सिर्जना गर्न खोज्छ भनेत्यसलाई बेवास्ता गरी अगाडि बढ्नु उचित हुन्छ।"
उज्यालो आन्दोलनका अभियन्ता उज्वल,"नेपालको नयाँ धारको राजनीतिका प्रखर अभियन्ता उज्वल थापा स्वभावैले रचनात्मक र अटल अभ्यासमा होमिएका एक दसकनायक हुन् नेपाली राजनीतिमा आशा जगाएर भरोसा यात्रामा हिँडिरहेका उज्वल थापाबारे जीवनसंगिनी एरिका अधिकारीले नितान्त नौला संस्मरण, सन्दर्भ र संकल्प सार्वजनिक गर्नुबाहेक सम्भवत उनका बहुकोणीय योगदानबारे यत्रतत्रसर्वत्र चर्चा परिचर्चा भइसकेको छ। भोग्नेहरू धेरैले धेरैपटक लेखे यति विशिष्ट योगदान दिएका उनी कहिलेकाँही अलि असामाजिक जस्ता लाग्ने, अलि घामड, अलि जिद्धी अनि अलि ठिसजस्ता। मेरो परिचय उनीसँग अलि ठिस शैलीमै भएको थियो, सम्भवत २०६७६८ सालमा। चाँजो मिलाएका थिए, सहकर्मी सौरभ ढकालले। महावीर पुनदेखि अनिल चित्रकार, प्रशान्त सिंहदेखि आपा शेर्पासम्मलाई उनैले भेटघाटका लागि उद्वेलन गराएका हुन्। उज्वल थापालाई भेटौं न दाइ, इन्नोभेटिभ अभियान गरिररहेका छन्, सोही मेसोमा भेट भयो। सन्दर्भ थियो, नेपाल युनाइट्सको ब्यानर : विभिन्न रचनात्मक गतिविधि गरिरहेका उनकै शब्दमा मान्छेको दिमाग घोच्ने कामकै सेरोफेरोमा पहिलो भेट भएको थियो। दिमाग घोच्ने कामअन्तर्गत थापाथली पुलमा प्रदर्शन थियो। प्रदर्शन अगावै ढकालले अलि फूलबुट्टा भरेर थापालाई परिचय गराएका थिए प्रकाश दाइ पनि स्वदेशमै केही गरौं भन्ने हुटहुटीवाला हुनुहुन्छ, पत्रकार मात्रै होइन तपाईंको गतिविधिसँग फिटेड। त्यो प्रस्तुतिमा थापाजी स्माइली त हुनुभयो तर पूर्वनिर्धारित भेटअनुसार मैले खोजेकै भावमा उत्साही भएजस्तो लागेन। ठिकै छ, भेटघाट गर्दै गरौं न बाहेक वाक्य नफुटेपछि लाग्यो कस्तो ठिस मान्छे। केहीबेरमै प्रदर्शन सुरु भयो, थापाथली पुलको पश्चिम बटुवा कर्नरमा। बरु अनिल चित्रकार, प्रशान्त सिंहहरूसँगै अझ बढी छलफल भयो। महान् लक्ष्य, साझा छाना र सहयात्रा समयक्रमसँगै नेपालमा एउटा भरपर्दो वैकल्पिक राजनीतिक शक्ति आवश्यक छ त्यो क्षमता भएका, इमानदार र देशका लागि केही गरौं भन्ने उत्कट चाहना बोकेका, सुझबुझका धनी, उमेरमा युवादेखि सोचका युवासम्मको सामूहिक पहलमा पार्टी बनाऔं। कुशासन ढाल्न सकिन्छ भन्ने अठोटका साथ साझा पार्टी गठनको प्रारम्भिक चरणबाटै जोडिने सुअवसर पाएँ। सुसंस्कृत राजनीतिको वकालतसँगै इमान्दार, क्षमतावान्, सक्षम र निष्ठावान् मानिसको राजनीतिमा प्रवेशले विकृत बनाइएको राजनीतिको परिभाषा बदल्ने धृष्टता सम्भव छ भन्ने कुरा विश्वासमा रूपान्तरण हुनथाल्यो। साझा आह्वानलाई आत्मसातदेखि स्वतस्फूर्तसम्म, स्वदेशदेखि विदेशसम्म साझा सद्भाव एकाई, समूह, समितिहरू बन्न थाले। एकान्तकुना सम्पर्क अफिसको रौनक फेरियो। साझा पार्टीले काठमाडौं, ललितपुर र इटहरीको स्थानीय चुनावमा पार्टी दर्ता नै नगरी सन्देशमूलक सहभागिता जनायो। चुनावमा पार्टी र उमेद्वारले स्वदेश तथा विदेशवाट अभूतपूर्व शुभेक्षा, साथ र समर्थन बटुल्दै गए, वैकल्पिक शक्तिको आवश्यकता बिस्तारै अनुमोदित हुन थाल्यो। रवीन्द्र मिश्र नेतृत्वको साझा पार्टीको नीति, सोच, शैली र त्यसलाई बोक्ने खास नेपाली मुहारहरूले छोटो समयमै साझा पार्टी लोकप्रिय र उदाउँदो वैकल्पिक शक्तिको रूपमा फुल्न, फैलन र फरफराउन थाल्यो। अभियान हुँदै दलकै रूपमा राजनीतिमा नवयुवाको ढुकढुकीको रूपमा फस्टाउँदो विवेकशील नेपाली दल र राजनीतिमा चौमुखी आशाको सञ्चार जगाइरहेको साझा पार्टी एक भएर मात्रै जब्बर लुटतन्त्र ढाल्न सकिन्छ भन्ने चौतर्फी स्वर गुन्जियो। कुनै सैद्धान्तिक, नीतिगत र शैलीगत फरकपना नरहेका दुई दल छुट्टाछुट्टै किन ? असल, इमान्दार र दक्षता भएका मानिसहरू एक ठाउँमा आएर मात्रै विकृत र फोहोर बनाइएको राजनीति बदल्न सकिन्छ। मुलुकलाई हाम्रै जीवनकालमा सम्वृद्ध बनाउन सकिन्छ भन्ने शुभेच्छा, जनदबाब त्यतिबेला जबरजस्त बन्दै गयो। काठमाडौं महानगरमा दुई दलका छुट्टाछुट्टै उमेद्वार रन्जु दर्शना र किशोर थापाको लोभलाग्दो जनमत संयुक्त भएको भए जीत सुनिश्चित हुन्थ्यो। नमूना काम गरेर काठमाडौंबाटै देशव्यापी सन्देश फैलाउन सकिन्थ्यो भन्ने विवेकी सोच र साझा धारणालाई आत्मसात गरियो। त्यसैको जगमा दुई पार्टीबीच समयमै एकीकरण भयो। परिणाम देशव्यापी सकारात्मक तरंग छायो, अब यो मुलुकमा केही हुन्छ भन्ने आशा सञ्चार हुन थाल्यो। परम्परागत राजनीतिक दलको कुख्यातीले वाक्क भएकाहरूको भरोसाको केन्द्र बन्न विवेकशील साझा सफल भयो। तिनै अभियन्ता उज्वल थापासँग सहयात्रीका रूपमा काम गर्न पाइयो। एउटै पार्टीमा उनीसँगको पुनः भेटमा थापाको संक्षिप्त प्रतिकृया थियो, खुसीको कुरा तपाईंहाम्रो देश बनाउने हुटहुटीले एकै ठाउँमा ल्यायो। अब काम गर्ने हो, काम। माननीय, सम्माननीय र आदरणीय शीर्षकको त्यो लेख उज्वल थापा मेरो पूर्वसंयोजक बनिसकेका थिए। समय, परिस्थिति, सीमा र सन्दर्भले उनीसँग बाक्लो वार्ता, बातचित भइरहेको थिएन। गत वर्ष असोजमा कोरोना महामारीकै बीच डा गोविन्द केसीले आफ्ना पूर्ववत् माग र कतिपय सम्झौतासमेत जोडेर सत्याग्रह गरिरहेका थिए। अन्नपूर्ण पोस्टमा माननीय, सम्माननीय र आदरणीय शीर्षकमा मेरो लेख प्रकाशन भएको थियो। सोही लेखको सन्दर्भमा उनीसँग फोन संवाद भयो। मुलुकलाई हाम्रै जीवनकालमा सम्वृद्ध बनाउन सकिन्छ भन्ने शुभेच्छा, जनदबाब त्यतिबेला जबरजस्त बन्दै गयो। दुई पार्टीबीच समयमै एकीकरण भयो। परिणाम देशव्यापी सकारात्मक तरंग छायो, अब यो मुलुकमा केही हुन्छ भन्ने आशा सञ्चार हुन थाल्यो। लेखको मर्म थियो राजनीतिको गर्भबाट जन्माइएका दिपक मनाङेजस्ता दर्जनौं पात्रहरूले नेपालको संसदीय इतिहासमा नाम दर्ज गरिसकेका छन्। उनीहरूको अनुकरणले नेताहरूको अनुकम्पाले सयौं त्यस्ता राजनीतिक पात्र र प्रवृत्तिहरू साम, दाम, हराम सबै नीति र संयन्त्रको जोहो गरेर आगामी निर्वाचन कुरेर बसिरहेका छन्। मान्नै पर्ने माननीय लाइनमा दर्ज हुनका लागि। बिडम्बना तिनै मनाङे अलिअघि मन्त्री बने, अहिले कसलाई मुख्यमन्त्री बनाउने भनेर निर्णायक रूपमा आफूलाई प्रस्तुत गरिरहेका छन्, न्यायालयको उच्च गरिमा राखेर न्याय दिने हैसियतका गोपाल पराजुलीहरूलाई सम्माननीय भन्नैपर्छ, तीनवटा फरक फरक उमेर भएको नागरिकताधारी भए पनि। बिडम्बना उनी गलत सावित भए पनि निवासमा बिहानै सलामी ठोक्ने प्रहरीको व्यवस्था छँदैछ सम्माननीयजीलाई। आदरणीय उपमाको खडेरी लागेकै हो त ? राष्ट्रिय जीवनमा गोविन्द केसीजस्तै जनमनमा सम्मानले शिर निहुरिने हाम्रा गाउँमा, टोलटोलमा धेरै अग्रजहरू थिए। अहिले पनि छन्, जसलाई देख्नेबित्तिकै त्वचामा चमक आउँछ, सम्मानले शिर निहुरिन्छ। नाम सुन्नेबित्तिकै कानले शान्त महसुस गर्छ अनि जसको फोटो देख्नेबित्तिकै आँखाले आत्मासँग अंकमाल गर्छ। आदरणीय हृदयबाटै पुकारिने शब्द हो जसलाई किन्न पाइन्न, माननीय, महामहिम पदजस्तो। हो, उनै आदरणीय गोविन्द केसीको स्वास्थ्य क्षेत्र सुधारको सुरुआतीदेखि नै एउटा निश्पृयताका साथ अविश्रान्त सहयात्री बनेका थिए, उज्वल थापा। सुखद् संयोग पूर्वसांसद, पूर्वमन्त्री, पूर्वराजदूत आदि राजकीय पदवीबिनै उनी आदरणीय उज्वल थापा बनेर विदा भए। शक्तिको जबरजस्त अचाक्ली भोक जगाइएको नेपाली समाजले मिहिन तरिकाले थापाको मूल्यांकन गरिरहेको आभास पाउन उनको गम्भीर उपचारको सन्दर्भमा भएको शुभेच्छा, सहयोग र प्रार्थना अनी निधनप्रतिको श्रद्धाञ्जली, समवेदना, प्रतिकृया, लेख र लेखनी लहरोले झल्काइरहेको छ। त्यसो भए अब के त ? नेपालको नयाँ धारको राजनीतिका प्रखर अभियन्ता थापा स्वभावैले रचनात्मक, परीक्षण र प्रवद्र्धनमा विश्वाससहित अटल अभ्यासमा होमिएका एउटा दसकनायक हुन्। उनको असामयिक अवसानले विवेकशील साझा राजनीतिमा मात्रै होइन, सम्वृद्ध नेपाल निर्माणको महाअभियानमै क्षति पुगेको कुरा चर्चा गरिरहने विषय रहेन, दस्तावेजीकरण भइसक्यो। समस्याको पोको खोलेर छोडिदिने युवालाई अब के गर्ने ? अन्तरकृया गरेर रचनात्मक अभ्यास सुरु गर्दै स्थापना गरिएको विवेकशील अभियानका गुरु उज्वल थापाले दशकसम्म मान्छेको दिमाग घोच्दै आए। अब भौतिक रूपले त उनले हाम्रो दिमाग नघोच्लान् तर उनको अवसानपछि कहीँकतैबाट उनै उज्वल थापाले हाम्रो पुस्तालाई प्रश्न गरिरहेका छन्, एउटा नेताको अवसान भयो त के भो ? एजेन्डा त ज्यूँका त्यूँ छन् नि। गर्न त अझ धेरै छ, अब के गर्ने त ? देवेन्द्रराज पाण्डे नेतृत्वको लोक दलदेखि कुवेर शर्मा नेतृत्वको हरियाली पार्टीसम्मले वैकल्पिक पार्टीको बहस, पैरवी, अभियान र खबरदारी थाले। तर पनि पार्टी संस्थागत हुनै नपाई बन्द भएका दुःखद् इतिहास छन्। नयाँ युगमा नयाँ राजनीति भनिए पनि अत्यन्त जब्बर रूपमा जकडिएको परम्परागत नेपाली राजनीतिलाई सफाई गर्दै मुलुककै मुहार फेर्न विवेकशील साझा पार्टीको काँधमा बहुतै गहन जिम्मेवारी आइपुगेको छ। समय, काल, परिस्थितिमा अचाक्ली भावुक हुने नेपाली समाजको धरातलीय यथार्थ मसान वैराग्य चिर्न पनि विवेकशील साझा पार्टीले नै अधिक मेहनत गर्नुपर्ने देखिन्छ भने होस्टेमा हैंसे गर्न शुभेच्छुक, सहयोगी, सदासयी, कार्यकर्तादेखि अभियन्तासम्मको निकै फराकिलो सहयोग अत्यावश्यक छ। अभियानले मात्रै ठूलो रूपान्तरण गर्न सकिन्नँ। बृहत्तर राजनीतिबाट मात्रै नेपाल आमाको मुहार फेर्ने सकिन्छ भन्ने हाम्रो विश्वास हटो नही डटो, आगे बढो आगे शैलीमा अघि बढिरहेको छ। तपाईंलाई लाग्दो हो, एकीकृत पार्टीको सामूहिक शक्तिलाई मलजल गर्न नपाई विदा हुन पर्यो र भन्नुहुँदोहो के ओहो ! तपार्इंहरूलाई शुभेच्छा छ, तपार्इंहरूसँग विश्वास छ, तपाईंहरू सक्नुहुन्छ। अब के त ? भनेर फेरि सोध्नु होला, हामी भगीरथ प्रयासमा छौं। सदा रहने छौं। त्यो क्षतिको परिपूरण गर्न हजारौं उज्वल अभियन्ताहरू समतामूलक सम्वृद्धिको मोर्चामा लामबद्ध छन्, अझ बढेर जाने निश्चित छ। सपना देख्ने, सपनालाई विपना बनाउन आफैं अघि सर्ने, एकजनाले मात्र मुलुकको विकास गर्न सकिन्नँ भन्दै सयौं योद्धाहरूलाई प्रवद्र्धन गर्ने एकजना सशक्त राजनीतिकसामाजिक अभियन्ताको असामयिक निधनलाई सदा सस्मरणीय बनाउन कहाँ सजिलो छ र ? फेरि भन्नुहोला अब के त ? ती सपना, यी सम्भावना र विशिष्ट धरातलीय यथार्थलाई चिर्दै जनताको मुहारमा ठोस परिवर्तन ल्याउन कुरा सेन्टिमिटरमा काम किलोमिटरको रफ्तारमा गर्नु नै छ, हामी गर्ने नै छौं। जहाँ हुनुहुन्छ, दिमाग चैं घोचिरहनुस् है उज्वलजी ? अल विदा प्रिय उज्वलजी।"
परिवारमा नैतिक शिक्षा,"एलेक्स हेरीले भनेका छन्, हजुरबुबाहरूले साना बच्चाहरूका लागि जुुन काम गर्न सक्छन्, त्यो काम अरू कसैले गर्न सक्दैनन्। हजुरबुबाआमाहरूले आफ्नो मायाले बालबच्चाको जीवनमा आशीर्वाद प्रदान गर्छन्। हेरीको यो उद्गारले ज्येष्ठ नागरिकहरू सन्ततिको शिक्षादीक्षा, माया ममता र सद्भावकै प्रेरणा स्रोत हुन् भन्ने कुरा पुष्टि गर्दछ। छोराछोरीको भविष्य उज्वल बनाउनु नै आजका आमाबाबुको पहिलो सपना हो। यो प्राप्तिका लागि उनीहरूले धेरै कठिनभन्दा कठिन कामलाई पनि सहर्ष स्वीकार गरेका हुन्छन्। हाम्रो वर्तमान शिक्षाप्रणालीले कारिन्दाभन्दा ठालु र बाबु(साहेव उत्पादन गरिरहेको छ। हाम्रोजस्तो विकासोन्मुख देशमा डिग्री पास गरेको भोलिपल्टैदेखि उसले आफ्नै खुट्टामा उभिएर काम गर्नसक्ने हुनुपर्ने हो। प्राविधिक(व्यावहारिक ज्ञानवाला शिक्षा हाम्रो पहिलो प्राथमिकता हुनुपर्छ। यसप्रकारको शिक्षामा सीप र दक्षतालाई नै बढी जोड दिइएको हुन्छ। हाम्रो शिक्षा सामाजिक संस्कार, त्यसको मर्म र भावनासँग मेल खाने हुनु नितान्त आवश्यक देख्दछु। केही महिनाअघि राजधानीको एउटा विद्यालयमा अभिभावक शिक्षा तर्जुमा छलफल कार्यक्रमका प्रस्तोता माधव रेग्मीका अनुसार अभिभावकहरूले बालबालिकाले सैद्धान्तिक र व्यावहारिक दुवै शिक्षा सन्तुलित रूपमा पाउन, सामाजिक र सांस्कृतिक विषयसम्बन्धी ज्ञान प्राप्त गर्नका साथै विशेषगरी नैतिकवान र चरित्रवान बन्न सकुन् भन्ने धारणा राखेको पाइयो। स्कुलमा गरिने कार्यक्रममा पनि असल र इमान्दार होइन, ठूलो र प्रख्यात मानिस बन्न सिकाइन्छ। पारिवारिक, सामाजिक, सांस्कृतिक मूल्यमान्यतासहितको नैतिक शिक्षा दिन आवश्यक ठानिएको छैन। व्यक्तिको व्यक्तिगत, पारिवारिक तथा सामाजिक जीवनका लागि तथाकथित ठूलो होइन। असल, कर्तव्यनिष्ठ र इमान्दार व्यक्ति हुनु आवश्यक छ भन्ने कुरामा ध्यान पुगेको छैन। पहिलेको शिक्षामा व्यक्तिको नैतिक मूल्यमान्यता, इमान्दारिता, सहिष्णुता र कर्तव्यजस्ता विषयलाई प्राथमिकतामा राखिन्थ्यो। यसर्थ पहिलेका बहुसंख्यक मानिस तेजिला, कर्तव्यपरायण, नैतिकवान र इमान्दार हुने गर्दथे। वर्तमान शिक्षा प्रणालीको परिवार, समाज र राष्ट्रप्रतिको कर्तव्यमा जोड्नेतर्प ध्यान गएको देखिँदैन। नेपालको वर्तमान जनसंख्या वृद्धिको अनुपातलाई हेर्दा ज्येष्ठ नागरिकहरूको जनसंख्या वृद्धि दर उच्च छ। जसले गर्दा आश्रित र परित्यक्त ज्येष्ठ नागरिकहरूको संख्या पनि दिनप्रतिदिन बढिरहेको छ। संयुक्त परिवारहरूको विखण्डीकरण, सहरीकरण र बसाइसराइले गर्दा ज्येष्ठ नागरिकहरू प्रतिको हेरविचार र स्वास्थ्यस्थिति पनि जोखिमयुक्त बन्दै गएको छ। युवापुस्ता र ज्येष्ठ नागरिकहरूको बिच कायम रहँदै आएको सन्निकट सम्बन्ध पनि टाढिँदै गएको छ। व्यस्त जीवनशैलीकै कारण युवापुस्ताले ज्येष्ठ नागरिकहरूको स्याहारसुसार र हेरचाह गर्ने समय पाउन छोडेका छन्। आजको युवापुस्ताको दृष्टिकोण, जीवनदर्शन, व्यवहार र संस्कारपद्धति पाश्चात्य सभ्यताको प्रभावले परिवर्तित र अधोगामी भइरहेको छ। यसैको कारण युवापुस्तामा आफूले अपनाइआएको मूल्यमान्यता र आधुनिक मूल्यमान्यताको बिचमा तनाव र द्वन्द्व सिर्जना गराउँदै छ। युवापुस्ता र ज्येष्ठ नागरिकबिचको सम्बन्धको दूरी पनि दिनप्रतिदिन बढिरहेको छ, परिणामस्वरूप युवापुस्ताले ज्येष्ठ नागरिकलाई बेवास्ता र हेलचेक्र्याइँ गरिरहेका छन्। एकअर्का बिचको दूरी र सम्बन्धमा यसरी तनाव आउनुको मुख्य कारण दुवै पक्षले एकअर्कोको कुरा राम्ररी नबुझ्नु र समझदारीमा कमी हुनु नै हो। योभन्दा अझ बढी डरलाग्दो र खतरनाक अवस्था त युवापुस्ता शिक्षा र रोजगारीका लागि बुढा बुबाआमालाई गाउँमा छोडेर सहर तथा विदेश पलायन हुनुले निम्त्याएको छ। जसले गर्दा हाम्रा ज्येष्ठ नागरिकहरूमा एकांकीपना, आर्थिक र मानसिक असुरक्षाको समस्या समेत दिनप्रतिदिन बढिरहेको छ। त्यसकारणले पुस्तान्तरको खाल्डोलाई भर्न, समाजिक संघसंस्थाको भूमिका अपरिहार्य छ, जसले पुस्ताहरूको बिचको समाजिक र भावनात्मक दूरी घटाई मेलमिलापको सन्देश दिन सकोस्। यो उद्देश्य तब मात्र पूरा हुन्छ जब हामी युवापुस्ताको मनमस्तिष्कमा ज्येष्ठ नागरिकप्रति अपनाउनुपर्ने आत्मीयता र मेलमिलापको वातावरण सिर्जना गर्न सक्छौं। बालबालिकालाई सुरुदेखि नै वृद्धावस्थामा आइलाग्न सक्ने अवश्यम्भावी समस्या र स्वास्थ्यसम्बन्धी विकृति उत्पन्न हुनसक्ने जटिलताका बारेमा जानकारी गराउनुपर्छ। जुन मूल्यमान्यताहरूलाई बालबालिकाको मनमस्तिष्कमा समाहित गराइँदैन, ती मूल्यमान्यताहरू अन्ततोगत्वा समाजबाट बिलाएर जान्छन्। वास्तवमा बालबालिकाहरूको पाठ्यसामग्रीमा ज्येष्ठ नागरिकहरूको स्याहार, सम्मान र आत्मीयता अभिवृद्धि गर्ने, विषयवस्तु समावेश गर्नेतर्फ समाज नै अग्रसर हुनुपर्छ। पारिवारिक, सामाजिक, सांस्कृतिक मूल्यमान्यतासहितको नैतिक शिक्षा दिन आवश्यक ठानिएको छैन। असल, कर्तव्यनिष्ठ र इमान्दार व्यक्ति हुनु आवश्यक छ भन्ने कुरामा ध्यान पुगेको छैन। बालबालिकालाई वृद्धावस्थाको बारेमा सोच्ने, मनन गर्ने तथा ज्ञान दिलाउने उपयुक्त स्थान भनेको विद्यालय नै हो। त्यसैले बुढापाकाहरूको हेरचाह र स्याहार सुसार सम्बन्धित विषयवस्तु विद्यालयको पाठ्यक्रममा समावेश गरिए बालबालिकामा सकारात्मक प्रभाव पर्दछ। विद्यार्थीहरूलाई स्वाबलम्बी शिक्षाको अतिरिक्त वृद्धहरूलाई सम्मान र माया गर्ने शिक्षा प्रदान गर्नु उत्तिकै जरुरी छ। उनीहरूले फुर्सदको समयमा समाजमा एकांकी जीवन बिताइरहेका ज्येष्ठ नागरिकहरूलाई सहयोग र सम्मान प्रदान गर्नुको साथै असहाय गरिब र विरामी वृद्ध नागरिकहरूलाई अस्पताल पुर्याउने कार्य गर्न सक्दछन्। उनीहरूले समुदायमा रहेका वृद्ध नागरिकहरूको भलाइ र स्याहारका लागि क्लब, संघसंस्था पनि स्थापना गर्न सक्छन्। वास्तवमा विद्यालय तहमा मानवीय मूल्य र मान्यताहरूको विकास र अभिवृद्धि गर्न शिक्षाको सबैभन्दा ठूलो भूमिका हुन्छ। स्वच्छ र उन्नतशील समाजको निर्माणमा स्वस्थ्यसंस्कार र अनुकूल शैक्षिक वातावरणले महत्त्वपूर्ण अर्थ राख्छ। तर यो तब मात्र सम्भव छ जब देशको शिक्षा प्रणालीमा नैतिक शिक्षाको विषयलाई प्राथमिकताका साथ समावेश गरिन्छ। यसको लागि आजको नयाँ पिँढीलाई हिजोका हाम्रा अग्रजहरूले निर्दिष्ट गरेका नैतिकता, सदाचार, अनुशासन र कर्तव्य परायणताजस्ता सद्गुणको महत्त्वबोध गराउने पाठ्यक्रमहरू तयार गरी प्राथमिक विद्यालय स्तरदेखि नै लागू गर्नु आवश्यक हुन्छ। जुन परिवार वा समाजमा मातापिता, गुरु र अग्रजहरूको यथोचित मानसम्मान र मर्यादा गर्ने परिपाटी हुँदैन। त्यो परिवार र समाजलाई सुसंस्कृत र पठित भन्न सुहाउँदैन। कतिपय जेष्ठ नागरिक परिवारबाटै अपहेलित भएर वृद्धाश्रमहरूमा बस्न वाध्य छन्। हुन त वृद्धाश्रमहरूमा बस्ने वृद्धवृद्धाका लागि बस्न खानको ठिकै व्यवस्था गरिएको पनि होला तर परिवारमा छोराछोरी, नातिनातिनाको माझमा माया पाएर बस्नुको तुलना त्यो एकांकी जीवनसँग कसरी हुनसक्छ ? यदि नैतिक शिक्षा र सुसंस्कार आजका युवा पिँढीले विद्यार्थी जीवनदेखि नै बुझेका हुन्थे भने बुबाआमालाई वृद्धाश्रममा पुर्याउनुअघि धेरै कुरा सोच्न सक्थे। खेदपूर्वक भन्नुपर्छ, अति महत्त्वपूर्ण नैतिक शिक्षालाई पनि उपदेशात्मक वा धार्मिक शिक्षा ठानेर तिरस्कार गर्दै विद्यालयहरूका पाठ्यक्रमबाटै हटाएर राष्ट्रको नीतिनिर्माण तहको जिम्मेवारी लिएर बसेका तत्कालीन ठालुले गल्ती गरेका छन्। निश्चय नै आजको आधुनिक शिक्षा प्रणाली विज्ञानमुखी भएकाले अर्थमुखी पनि हुँदै गएको छ। तर यसले आफ्नो घरपरिवारमा र समाजप्रतिको कर्तव्य र जिम्मेवारीलाई भने बोझको रूपमा लिएर स्वतन्त्रताको नाममा छाडापन मौलाउँदै गएको देखापर्छ। यस कुरामा समयमै सरोकारवालाहरूको ध्यान आकृृष्ट भएन भने परिवार र समाजको नैतिक धरातल नै ध्वस्त हुन सक्ने खतरा देखिएको छ। नैतिक शिक्षामा ह्रास आएकै कारणले देशमा पनि गुण्डागर्दी, तोडफोड, प्राकृतिक सम्पदाहरूको अवैज्ञानिक दोहन र संस्थागत भ्रष्टाचार फस्टाउँदै आएको छ। नैतिक शिक्षा कमजोर भएको अवस्थामा स्वच्छ परिवार, स्वच्छ समाज र स्वच्छ देशको परिकल्पना नै गर्न सकिँदैन किनभने हामीले परिवारमा सिकेकै कुरा समाज र देशमा प्रतिविम्बित हुने हो। आम सचेतीकरण, सम्वाद र सहकार्यमार्फत अन्तरपुस्ता बिचको दुरी कम गरी ज्येष्ठ नागरिकलाई परिवारमा खुसीपूर्वक बस्ने वातावरण सृजना गर्नुपर्छ। जेष्ठ नागरिक भनेको सन्तानको निम्ति बोल्ने देवता र राष्ट्रका गहना हुन्। तिनको अनुभव, सीप र सल्लाह सुझावलाई घर परिवार र समाजको साथै राष्ट्रले पनि विशेष महत्त्वको साथ ग्रहण एवं अनुसरण गर्न सकेमा राष्ट्रनिर्माण कार्यमा ठूलो सहयोग पुग्न सक्छ। यसका लागि नैतिक शिक्षाको महत्त्वलाई देशव्यापी रूपमा फैलाउन कुन तहदेखि नैतिक शिक्षा राख्न आवश्यक हुन्छ। राष्ट्रका नीतिनिर्माण तहतप्काबाटै निर्णय गरी लागू गर्न आवश्यक देखिन्छ न कि झारो टार्ने प्रकारले काम गर्दा राष्ट्रले भविष्यमा ठूलो मूल्य चुकाउनु पर्ने अवस्था सृजना नहोस्।  लेखक राष्ट्रिय ज्येष्ठ नागरिक महासंघको महासचिव हुन्।"
कोरोनामा मानवीय संकट,"कोरोना भाइरसबाट उत्पन्न रोगको प्राकृतिक कारण र यसको पृष्ठभूमि सम्बन्धमा विश्वका आधुनिक चिकित्साशास्त्री र विज्ञहरू अहिलेसम्म सत्यतथ्य पत्ता लगाउन असमर्थ छन्। कोरोना नामक घातक भाइरसको सूक्ष्म रूप र यसको जैविक र रसायन कारणहरू पनि खोजी र अनुसन्धान गर्न विश्वका विज्ञहरूले विश्वव्यापी आह्वानसमेत गरेका छैनन्। विश्व स्वास्थ्य संगठन र यस मातहतका संघ संस्था निकायहरू पनि कुनै रोगहरूको उत्पन्न कारणहरूपत्ता लगाउन र सफल औषधोपचारमा सक्रिय छैनन्। कोरोना भाइरसको कारण उत्पन्न रोगको पूर्वलक्षणहरू सम्बन्धमा पनि अहिलेसम्म विवाद तथा फरक फरक मत देखिएका छन्। त्यसैले यस रोगको सफल पहिचान निदान र उपचार समयमा हुन सक्ने अवस्था देखिएको छैन। पौराणिक तथा प्राचीन युगहरूमा पनि विभिन्न रोगका किटाणु जीवाणु सम्बन्धमा प्राकृतिक ज्ञान, अनुभव र सफल उपचारकहरू रहेको देखिन्छ। अहिले कुनै पनि रोगहरूको विभिन्न प्रकृतिका ब्याक्टेरिया भाइरस जर्मसहरू फरक फरक प्रकृतिका मानवमा के कसरी उत्पन्न हुन्छन् भन्ने सत्यतथ्य कुराको निरन्तर खोज, अनुसन्धान र पहिचान गर्ने मानव शक्तिको अभाव देखिन्छ। प्राकृतिक र दैवी चिकित्सक विज्ञ र परम्परागत उपचारहरूको अभावमा अहिले विश्वको आधा जनसंख्या औषधि खाई बाँच्न परेको छ। वंश बाबुआमाको आहार, जीवनशैली आचरण र कृत्रिम जीवनको सम्बन्धमा पनि आधुनिक चिकित्सकहरू सोध खोज र चासो लिँदैनन्। अहिलेसम्म आधुनिक चिकित्सकहरूले दाँतको किरा र रोगहरूसम्बन्धी जीवाणु र किटाणु पत्ता लगाउन सकेका छैनन्। यस्तै कोरोना भाइरस रोग पनि हुन सक्ने छ। आधुनिक चिकित्सा शास्त्र र चिकित्सकहरू करिबतीन दर्जनभन्दा बढी जटिल, जीर्ण, दीर्घ रोगका कारण र किटाणु जीवाणुहरू पत्ता लगाउन र समयमा सफल उपचार गर्न असमर्थ रहेको अध्ययनले देखाउँछ। प्राचीन युगका परम्परागत सांस्कृतिक उपचारक वैद्य चिकित्सकहरूले रोगको कारण र किटाणु जीवाणु पहिचान गरी मात्र सफल औषधि उपचार गर्नुपर्ने बाध्यताहरू रहेको देखिन्छ। महान्शासक हिटलरले पनि सफल र सक्षम स्वयंसेवक परोपकारी प्राकृतिक दैवी र सदाचारी चिकित्सकहरू परिचालन गरेको इतिहास छ। जंगलमा पशुपक्षी र जनावरहरूले पनि आफूलाई लागेका रोगहरूको किटाणु जीवाणु आफैंले पहिचान गरी आफैंले प्राकृतिक सफल उपचार गर्दछन्। त्यस किसिमका चिकित्सकहरू पनि आधुनिक युगमा विनाश भएपछि व्यक्ति व्यक्ति, समाज र समुदायमा विभिन्न प्राकृतिक जीर्ण, दीर्घ र जटिल रोगहरूका किटाणुर जीवाणुहरूले संक्रमण गरिरहेको छ। अहिले प्राचीन सांस्कृतिक धार्मिक र संस्कारगत औषधोपचार र रोगहरू निवारण प्राकृतिक र दैवी नीतिनियम संस्कारहरू पनि नष्ट र भ्रष्ट सिद्ध भएका छन्। चीनमा उत्पन्न चिनियाँ कोरोना भाइरस रोगको समस्या विश्वव्यापी कहिलेसम्म कायम रहनेछ भन्ने अन्योल छाएको छ। यस सम्बन्धमा संसारका कुनै पनि देशका स्वास्थ्य मन्त्रालय, स्वास्थ्य विभाग र संघसंस्थाहरू पनि कुहिरोका कागझैं बनेका छन्। पौराणिक तथा प्राचीन युगहरूमा पनि विभिन्न रोगका किटाणु सम्बन्धमासफल उपचारकहरू रहेको देखिन्छन्। जंगलमा त पशुपक्षी र जनावरहरूले पनि आफूलाई लागेका रोगहरूको किटाणु जीवाणु आफैंले पहिचान गरी आफैंले प्राकृतिक सफल उपचार गर्दछन्। जंगली जनावर, पशुपक्षी र जीवलाई खास जटिल, जीर्ण र दीर्घ रोगहरू किन कसरी र के कस्तो प्राकृतिक कारणले लाग्दैन भन्ने पनि सोधखोज अनुसन्धान र यसको सत्य विवरणहरू सार्वजनिक गर्ने प्राकृतिक विज्ञहरूको अभावमा पनि कोरोना भाइरसको आतंक लामोसमय संसारमा कायम रहने देखिन्छ। यस रोगको रोकथाम बाहेक सफल औषधोपचारको विधि प्रकृया र औषधिहरू पत्ता लगाउने प्राकृतिक चिकित्सकहरूको पनि अभाव र संकट महसुस गर्ने बेला आएको छ। यस महामारी रोगको फाइदा लिन लुट, डकैती प्रकृतिको धूर्त, चोरी र ठगी विचार ज्ञानको प्रवाह भइरहेको छ। प्राचीन युगहरू र विभिन्न समयकालमा पनि प्राकृतिक तान्त्रिक विधि र नियमबाट व्यक्ति व्यक्ति, समाज, समुदायमा घातक रोगहरूका किटाणु जीवाणु संक्रमण गराउने चलन र रसायन तान्त्रिक विधिहरू रहेको देखिन्छ। युवक, युवती, महिला, पुरुष स्वयं विषादी दोषी बनी अर्कोलाई रोगहरू लगाई दुःखपीडा र यातना दिने समाज समुदाय र मानवहरूका संस्कार संस्कृति र सभ्यताहरू पनि रहेको देखिन्छ। महान् लडाकु शासक अलेक्जेन्डरले पनि आफू युद्धमा पराजित हुन थालेपछि जटिल र घातक भाइरस ब्याक्टेरिया जर्मसहरू शत्रुहरूविरुद्ध प्रयोग गरेको इतिहास पनि साक्षी छ। शक्तिशाली जापानी सेनाविरुद्ध चिनियाँहरूले पनि महिला युवतीहरूमा अथक कमजोर र मानसिक शिथिल बन्ने भाइरस जर्मसहरू उत्पन्न गराए। र ती यौन उन्मादी जापानी सेनाहरूमा वेश्या महिलाहरूप्रयोग गरी चीनले युद्ध जितेको पनि इतिहास छ। अहिलेको कोरोना भाइरस नामक घातक रोग पनि त्यसैको विकसित र विश्वव्यापी मानव विनास संकटको युद्ध यौनकर्मी र यौन व्यवसायीहरूले सृजना गरेको आशंका छ। चीनमा अहिले पनि प्राचीन तान्त्रिक यौनकर्मी र भाइरस संक्रमित वेश्यागामीमार्फत घातक भाइरसहरू एक अर्को मानवमा यौन उन्मादी जापानी सेनामाथि मैथुनद्धारा प्रवाह संक्रमण हुन सक्ने गरी विकास गर्न सक्ने प्राचीन प्राकृतिक र रसायन तान्त्रिकहरूप्रयोग भएकोे देखिन्छ। अफ्रिका सुनौलो प्राकृतिक भूमिहरू र मानवहरू पनि यस्तै रसायन तन्त्र, यन्त्र, मन्त्र, जन्त्रका पारखी बोक्साबोक्सीको भ्रष्ट र रोगी महादेश सिद्ध छ। अफ्रिका महादेश अहिले संसारको रोग, भोक, शोक, अभाव,संकट, हिंसा, आतंक, डर, त्रास, अन्यायर शोषणहरूको केन्द्र बनेको छ। तसर्थ कोरोना भाइरस पनि संसारको मानव रोग, शोक र विनास गर्ने उद्देश्यले विकास गरेको देखिन्छ।यस्ता रोगहरू रसायन खानापिनाहरू र विषादी रजवीर्य भएका वेश्यागामी यौन उन्मादी युवकयुवतीमा विकास गरी मैथुनमार्फत पर्यटकहरूलाई विश्वमा संक्रमण र प्रवाह गराइएको आशंका छ। सदाचारी पवित्र दैवी र प्राकृतिक जीवनशैली आचरण, नैतिकता र चरित्रको पालना गर्ने कुनै पनि महिला पुरुषमा कोरोना भाइरस प्रकृतिका घातक एवं जटिल दीर्घ जीर्ण रोगहरूका किटाणु जीवाणुहरूले कुनै पनि मानिसलाई संक्रमण गर्ने छैन। यसमा प्राकृतिक सत्यता र मान्यताहरू रहेका छन्। संसारका यौन उन्मादी र भ्रष्टहरू भने यसको इन्कार गर्दछन्।"
आगो झोसेर घर जोगाउने !,"बहुदलीय व्यवस्था छ भनेर के गर्नु ? आफ्नै पार्टीका नेता कार्यकर्ता पार्टीको नेतृत्व विपरीत जान्छन् भने त्यो व्यवस्था नै खतरामा छ। आज नेपाली राजनीति यस्तो स्थानमा उभिएको छ, जहाँबाट न अगाडि बढ्न सकिन्छ न त पछाडि फर्किने कुनै सम्भावना छ। अर्थात् नेपाली राजनीतिको हलो अड्किएको छ। हलो पनि यसरी अड्किएको छ कि त्यो सहजै अगाडि बढ्न सक्ने देखिँदैन। नेपालमा अघिल्लो निर्वाचनमा जनताले एउटा दललाई लगभग दुईतिहाई बहुमत दिएर जिताएका थिए। तर, बहुमतको सरकार भएर पनि ५ वर्षसम्म टिक्न सकेन।सरकार गठनको दुई वर्ष नहुँदै दलभित्रैबाट प्रधानमन्त्रीलाई विस्थापित गराउने कसरत सुरु भयो। सायद, संविधानमा दुई वर्षको प्रावधान हुँदैनथ्यो भने सरकार गठनदेखि नै यो खेल सुरु हुन्थ्यो होला। औपचारिक र कानुनी रूपमा हालसम्म सरकारलाई समर्थन जारी रहेको भए पनि, सरकार गठनको दुई वर्ष नपुग्दै बहुमत सांसदको समर्थन गुमाइसकेको कुरा पनि सत्य हो। यसरी पार्टीभित्रै विद्रोह भइसक्दा जबरजस्ती अडिएको सरकारलाई टिकेको भन्न मिल्दैन। यसलाई त अहिले मधेसी दलको टेको लगाएर थेगिएको छ। अर्थात्, ढल्यो ढल्यो को स्थितिमा छ। चालु राजनीतिक घटनाक्रमले नेपालमाकुनैपनि सरकार पूर्ण कार्यकाल सरकारमा टिक्न सक्दैन वा टिक्न दिइँदैनभन्ने प्रश्न चिन्ह खडा गरेको छ।२०४६ देखि २०७८ सम्म आइपुग्दा ३२ वर्ष बित्यो। तर यो अवधिमा देशमा कहिल्यै स्थिर सरकार देखिएन। २०४८ देखि अहिलेसम्म देशमा ६ पटक संसदीय निर्वाचन भइसक्यो तर कहिल्यै पनि सरकारले कार्यकाल पूरा गर्न पाएन। २०४८, २०५६ र २०७४ गरी तीनपटकका निर्वाचनमा प्रस्तावित प्रधानमन्त्रीले स्पष्ट बहुमत पाए। तर तीनैपटक बनेका प्रधानमन्त्रीले बाध्य भएर पद त्याग गर्नुपर्यो। तीनैपटक एउटा अनौठो र नेपालीका लागि निकै दुःखलाग्दो संयोग रह्यो। हरेकपटक प्रधानमन्त्रीलाई पदबाट हट्न बाध्य पार्ने काम पार्टीकै सहकर्मीबाट भयो। के यो संयोग मात्रै थियो? २०१५ को निर्वाचनमा दुईतिहाइ बहुमत पाएका प्रधानमन्त्री वीपी कोइरालालाई राजाले हटाएर पञ्चायती व्यवस्था लागू गराएका थिए। त्यसलगत्तै पञ्चायती व्यवस्थाविरुद्ध भूमिगत संघर्ष सुरु भए। ती संघर्षले देश र जनताको हितका लागि बहुदलीय व्यवस्था हुनुपर्ने अभियान अगाडि बढाए। बहुदलका पक्षमा जनतालाई संगठित पारे र अन्ततः पञ्चायत फाले। पञ्चायत फाल्न बहुदलीय व्यवस्थाका पक्षधरलाई ३० वर्ष लाग्यो। ३० वर्षपछि पञ्चायत गयो, बहुदल आयो। आजका मितिसम्म आइपुग्दा बहुदलीय व्यवस्था लागू भएको समय पञ्चायती व्यवस्था कायम रहेको समयभन्दा धेरै भइसकेको छ। तर, पञ्चायतको अवधिभन्दा धेरै शासन गरिसक्दा पनि बहुदलको वकालत गर्नेहरूले एउटा पनि स्थिर सरकार दिन सकेनन्, किन ?बहुदलीय व्यवस्थामा भएका विकासका काम किन पञ्चायतकालमा भएका विकासका कामसँग तुलना गर्न पनि लाजमर्दो अवस्थामा छन् ?संसार आधुनिकीकरणमा गएको यत्रो वर्ष भइसक्दा पनि नेपालले विकासका क्षेत्रमा एक फड्को पनि मार्न नसक्नु लाजमर्दो कुरा नै हो। हो, नेपाल पहिलेदेखि नै विदेशी शक्तिको क्रिडास्थल थियो।बीचमा विदेशी हस्तक्षेप केही कमी आएको कुरा पनि सत्य हो। तर, अहिले पुनः हस्तक्षेप बढेर गएको छ। अर्थात् चरम सीमा नाघ्न थालेको छ। पञ्चायतको विरोध र बहुदलको समर्थनमा जतिसुकै बुर्कुसी मारे पनि विदेशी हस्तक्षेपमा कमीपञ्चायतकालमै आएको हो। बहुदल आएसँगै त्यो फेरि बढेको छ। बढ्दो विदेशी चलखेलकै कारण हाम्रो देशमा राजनीतिक अस्थिरता निम्तिएको कुरा कसैबाट लुकेको छैन। हिजो आज देशको राजनीतिमा विदेशीहरूले हालिमुहाली गर्न थालेका छन्। उनीहरूआफू अनुकूलको सरकार बनाउन चाहन्छन्। नेपालको रिमोर्ट हातमा लिएर इसारामा नचाउन चाहन्छन्। ताकि हाम्रो नीति उसका लागि फाइदाजनक होस्।उसलाई अप्ठेरो पार्ने गरी हाम्रो सरकारले कुनै नीति वा निर्णय गरेमा यहाँका नेताहरूलाई उचाल्ने र पछार्ने काम सुरु हुन्छ। पछिल्लो समय भएको पनि त्यही नै हो।झन्डै दुईतिहाइ बहुमतको सरकार सानो चोटले ढल्दैनथ्यो। त्यसका लागि सत्तारुढ दलबाट पूर्वमाओवादीसहित माधव नेपाल, झलनाथ खनाल लगायतका नेताहरूको गुटलाई समेत विद्रोह गराइयो। पछि सरकारले पार्टी एकीकरण नै बदर गरिदिएपछि पूर्वमाओवादी त स्वतः अलग्गियो तर नेपाल गुटले फर्किने सुरसार अझैसम्म गरेको छैन। तर अब माधव नेपाल कहाँ जान्छन् ? एमाले उनको घर हो, छुट्टै पार्टी भनेको छिमेकी हो। छिमेकीको हामीसँग जस्तो सम्बन्ध हुन्छ उस्तै सम्बन्ध त्यो छिमेकीको अर्को तेस्रो छिमेकीसँग पनि हुन सक्छ। नेपालजस्तो व्यक्तित्व आज आफ्नै दलको सरकारविरुद्ध विद्रोह गर्नुको पछाडि के कारण हुन सक्ला ?उनको चित्त के कुरामा नबुझेको हो? उनको कुन इच्छालाई पर्दा पछाडिको कुन तत्त्वले चित्त बुझाएर उकासेको हो? विषय निकै गम्भीर छ।यदि यस्तो नभए आफूले कैयौं दशक बिताएको पार्टीलाई भताभुंग पार्नेगरी उनी किन विपक्षीको तालमा नाचिरहेका छन् ? नेपाल यत्तिकै राजनीतिक जीवनको उतराद्र्धमा बिनास्वार्थ बिनालोभ, बिनाडरत्रास विद्रोही बनेको पक्कै होइन होला।उनीहरूको महत्त्वकांक्षा कसैले पूरा गरिदिने वा गरिदिएको हुनाले नै यो विद्रोह भएको हुन सक्छ। केही नेताकार्यकर्ता जो उनकै पुच्छर समाएर लागिरहेका छन्, के होला उनीहरूको भविष्य ? तिनलाई भ्रममा नपर्न कसले सम्झाइदिने? नेपालले अहिले प्रचण्डको साथ पाइरहेका छन् जो पार्टीका व्यक्ति होइनन्। नेकपाभन्दा अगाडि उनको एउटा छुट्टै पार्टी थियो। यी दुई लामो समयसम्म एउटै संगठनमा बसेर काम गरेका व्यक्ति पनि त होइनन्। समय, परिस्थिति, अदालतको फैसला र निर्वाचन आयोगको निर्णयले नेकपा नामको दल कायम नरहँदा उनले छुट्टै दल, छुट्टै संगठन र पहिचान लिएर निस्किनु र विरोध गर्नु स्वाभाविकनै हो। प्रचण्ड त अहिले आफ्नै घरमा फर्किएका हुन्। उनी त्यसको अध्यक्ष पनि हुन्। उनका अगाडि प्रशस्त बाटाहरूपनि छन्। उनी त अब कांग्रेससँग मिल्न जान पनि सक्लान्। किनभने यसअघि पनि प्रचण्ड केपी ओलीलाई हराउन कांग्रेससँग गठबन्धन गरेर चुनावमा गएको जगजायर नै छ। तर अब माधव नेपाल कहाँ जान्छन् ? एमाले उनको घर हो, छुट्टै पार्टी भनेको छिमेकी हो। छिमेकीको हामीसँग जस्तो सम्बन्ध हुन्छ उस्तै सम्बन्ध त्यो छिमेकीको अर्को तेस्रो छिमेकीसँग पनि हुन सक्छ।कहिले एउटा छिमेकी त कहिले अर्को छिमेकीसँग सम्बन्ध नजिकको हुन्छ। प्रचण्ड पनि पहिले एमालेसँग नजिकिएका थिए अब कांग्रेसनजिक जालान्। कांग्रेससँग मिल्ने वा गठबन्धन गर्न पुग्लान्। जसपा नेता बाबुराम भट्टराई र उपेन्द्र यादव पनि कांग्रेसकै गठबन्धनमा जालान्। अझ जसपा नामको गठबन्धनबाट पूर्वराजपा अलग भई ओली नेतृत्वको सरकारमा सामेल हुन आइसकेको छ। यी सबै एक गाउँका छिमेकीहरू हुन्। उनीहरूको आफ्नै स्वार्थ छ। भइरहेका घटनाले सबैको स्वार्थ छर्लंगै देखाउँछ। नेपालको हकमा भने त्यसो सोच्न सकिन्नँ किनकि एमाले उनको परिवार हो। अहिले उनी एउटा छिमेकीको पछि लागेर घरमा रडाको मच्चाइरहेका छन्। भोलि त्यो छिमेकीले उनलाई धोका दियो भने उनी न घरको न घाटको हुने निश्चित नै छ। एउटा छिमेकीको लहैलहैमा लागेर आफ्नै परिवार फुटाउने गतिविधि हुन थाले भनेपछि त्यसबारे सोच्नैपर्ने हुन्छ विद्रोहीलाई कसैले कहीँबाट पक्कै उचालिरहेको छ। खासमा नेपाल के स्वार्थका लागि विद्रोह गरिरहेका छन् ? छिमेकीको इशारामा। यिनलाई विद्रोह गर्न कसले बाध्य बनाइरहेको छ? दलकै नेता केपी ओलीभन्दा अर्कोदलको नेता वा सो नेताको प्रधानमन्त्री यिनलाई किन प्यारो भइरहेको छ ? किन यिनले अर्को दलको नेतालाई प्रधानमन्त्रीमा रोजेर हस्ताक्षर गर्दै हिँडे? किन घरमा फुटको आगो झोसिरहेका छन् ? कुनै समय एउटा पार्टीको सदस्य भएको व्यक्तिले पार्टीकै दासत्व स्विकानुपर्छ भन्दै हिँड्ने व्यक्तिले दलकै अध्यक्षविरुद्ध मोर्चाबन्दी गर्दै हिँड्दा लाज लाग्नुपर्ने हो। उनले जुन कार्य गर्दै हिँडिरहेका छन्, एक वर्षसम्म उनी यो कार्यलाई पाप भन्थे। एक वर्ष पहिले दिएको त्यो अन्तर्वार्तामा उनले भनिरहेका छन्, पार्टीभित्र अन्तर्घात गर्न पाइँदैन। पार्टीको अनुशासन मान्ने हो भने पार्टीको निर्णयलाई मान्नुपर्छ। जस्तो नालायकलाई चुनावमा उठाए पनि जिताउनु पर्छ। हैन भने उसले पार्टीको सदस्यता त्याग्नुपर्छ। कम्युनिष्ट पार्टीको सदस्य बन्नु छ भने पार्टीको दासत्व स्विकार गर्नुपर्छ त्योभन्दा अन्य विकल्प छैन। यस्तो अभिव्यक्ति दिँदै हिँडेका माधवकुमार नेपालआज पार्टीकै निर्णयविरुद्ध गएर आफ्नै अध्यक्षको कुर्सी ढलाउनलाई हस्ताक्षर गर्दै हिँड्दा कस्तो लाज नलागेको ? आफूलाई पर्दा सबै ठिक अरूलाई पर्दा बेठिक भन्ने पनि हुन्छ त ? उनले एकान्तमा बसेर मूल्यांकन गर्नुपर्ने हो। यदि प्रधानमन्त्रीको ठाउँमा उनी भएर उनले गरेको हर्कत ओलीले गरेको भए उनी के गर्थे ?यहाँ त उनले एकपटक होइन बारम्बार पार्टीको निर्णयको अवमूल्यन गरेका छन्। त्यो बादलविरुद्ध मतदान गरेर होस् वा सूदुरपश्चिमको सरकारलाई जोगाउन पक्षमा भोट हालेर। यो तहको नेताले राजनीतिमा विद्रोह गर्दा र फोहोरी खेल निम्त्याउँदा सामान्य नागरिकलाई पनि स्वाभाविक लाग्न सकेको छैन।राजनीतिमा आफू भएको पार्टीको नेतृत्व, नीति चित्त नबुझे वैधानिक तरिकाले सुधारको बाटोमा जाने हो। सुधार गर्न सकिएन, पार्टी नै चित्त बुझेन भने पहिला त्यो पार्टी त्याग गर्ने। सके पार्टी विभाजन गरेर अर्को पार्टी बनाउने, नसके पार्टी नै त्यागेर हिँड्ने हो। त्यसपछि त मनमा लागेको गर्न उ स्वतन्त्र हुन्छ नै। तर, पार्टीमा रहेर चरित्रहीन काम गर्न नेपाललाई छुट छैन। पार्टी त्याग्न नसक्ने, पार्टीभित्र छलफल चलाउन नसक्ने बरु अर्कै पार्टीको फुलटाइमर कार्यकर्ताजस्तो व्यवहार गर्ने तर पार्टीको पदमा पनि टाँसिइरहने व्यवहार लज्जाजनक हुन्छ। कुनै पनि दलका नेताहरूले अब यस्तो विद्रोही गतिविधि नगर्ने र राजनीतिका फोहोरी खेलमा सामेल नहुने जमसमक्ष सामूहिक प्रण नगरेसम्म कुनै व्यवस्था ल्याएपनि, जस्तै राम्रो संविधान र कानुन बनाएपनि राजनीतिमा स्थायित्व आउन र नेपाली जनताले देख्न पाउने छैनन्। बहुदलीय व्यवस्था छ भनेर के गर्नु ? आफ्नै पार्टीका नेता कार्यकर्ता पार्टीको नेतृत्व विपरीत जान्छन् भने त्यो व्यवस्था नै खतरामा छ। यदि हामी सबै बहुदलीय व्यवस्था चाहन्छौं भने यस्तो तत्त्वलाई निरुत्साहन गर्नु जरुरी छ।"
यूरो कप : इंग्ल्यान्डको विजयी सुरुवात,यूरो कप फुटबलमा इंग्ल्यान्डले विजयी सुरुवात गरेको छ । १६ औं संस्करण अन्तर्गत आइतबार भएको खेलमा क्रोएसियालाई १० ले पराजित गर्दै इंग्ल्यान्डले विजयी सुरुवात गरेको हो । पहिलो हाफ गोलरहित बराबरी खेलेको क्रोएसिया दोस्रो हाफमा पछाडि परेको हो । पहिलो हाफमा इंग्ल्यान्डको एउटा शक्तिशाली प्रहार बारमा लागेर फर्किएको थियो । वेम्बली रंगशालामा भएको खेलमा इंग्ल्यान्डको जितका लागि रहिम स्ट्रलिङले निर्णायक गोल गरे । खेलको ५७ औं मिनेटमा काल्भिन फिलिप्सको पासमा स्ट्रलिङले निर्णायक गोल गरेका हुन् । पहिलो खेलमा विजयी हुँदै इंग्ल्यान्डले तीन अंक जोडेको छ । यो जितसँगै इंग्ल्यान्ड समूह डी को शीर्ष स्थानमा छ ।
ललितकृष्णको स्मरण,"काठमाडौं : अखिल नेपाल फुटबल संघ (एन्फा) का पूर्व कार्यवाहक अध्यक्ष स्वर्गीय ललितकृष्ण श्रेष्ठको स्मृतिमा शनिबार श्रद्धाञ्जलि सभा आयोजना गरेको छ । सातदोबाटोस्थित एन्फा कम्प्लेक्स परिसरमा ललितकृष्णको छैटौं पुण्यतिथिमा श्रद्धाञ्जलि सभा आयोजना गरी उनको स्मरण गरेको हो । एन्फा कम्प्लेक्स परिसरमा रहेको श्रेष्ठको प्रतिमामा माल्यार्पण गरी श्रद्धाञ्जलि अर्पण गरिएको थियो । कार्यक्रममा एन्फा अध्यक्ष कर्माछिरिङ शेर्पालगायतका पदाधिकारी, खेलाडी, प्रशिक्षक, कर्मचारीलगायतले श्रेष्ठको प्रतिमामा माल्यार्पण गरेका थिए । कार्यक्रममा ए डिभिजन क्लब थ्रीस्टारका पदाधिकारीले स्वर्गीय श्रेष्ठको प्रतिमामा माल्यार्पण गरेका थिए । थ्रीस्टार क्लबका अध्यक्षसमेत रहेका श्रेष्ठको २०७२ सालमा करेन्ट लागेर निधन भएको थियो । २०७२ साल जेठ २९ गते भैंसेपाटीस्थित नयाँ घरमा सरेको दिन उनको करेन्ट लागेर निधन भएको थियो । एन्फाले श्रेष्ठको सम्झनामा हरेक वर्ष ललित स्मृति यू१८ फुटबल च्याम्पियनसिप आयोजना गर्दै आइरहेको छ । कोरोना भाइरसको महामारीका कारण गत वर्ष र यस वर्ष च्याम्पियनसिप आयोजना हुन सकेन ।"
युरो कप फुटबल : वेल्स र स्विट्जल्यान्डको बराबरी,"बाकु : १६औं संस्करणको युरोकप फुटबलमा वेल्स र स्विट्जल्यान्डले बराबरी खेल्दै अंक बाँडेका छन् । अजरबैजानको बाकुमा शनिबार भएको खेलमा वेल्स र स्विट्जल्यान्डले ११ गोलको बराबरी खेल्दै अंक बाँडेका हुन् । बाकु ओलम्पिक स्टेडियममा स्विट्जल्यान्डका लागि ब्रिल इम्बोलोले गोल गरेका थिए । वेल्सका किफेर मोरेले बराबरी गोल फर्काएका थिए । पहिलो हाफ गोलरहित बराबरीमा सकिएको खेलको दोस्रो हाफमा स्विट्जल्यान्डले सुरुवाती अग्रता बनाएको थियो । खेलको ४९औं मिनेटमा इम्बोलोले गोल गर्दै स्विट्जल्यान्डलाई १० को अग्रता दिलाएका थिए । खेलको ७४औं मिनेटमा मोरेले हेड गोल गर्दै वेल्सलाई हारबाट जोगाएका थिए । खेलको ८५औं मिनेटमा स्विट्जल्यान्डका मारियोले गोल गरेका थिए । तर, भीएआरमा उनी अफसाइट रहेका कारण गोलले मान्यता पाएन । वेल्सविरुद्ध बल प्रोसेसनमा पकड जमाएको स्विट्जल्यान्डले गोलको थुप्रै अवसर बनाएको थियो । तर, स्विट्जल्यान्डको पटक पटकको प्रहारलाई वेल्सका गोलरक्षक डेनी वार्डले विफल पारेका थिए । वेल्सले पनि पाएका केही अवसर खेर फालेको थियो । यस बराबरीसँगै समूह ए मा रहेका वेल्स र स्विट्जल्यान्डले एकएक अंक बाँडेका छन् । समूहको दोस्रो स्थानमा रहेको स्विट्जल्यान्डले एक खेलमा एक अंक जोडेको छ । तेस्रो स्थानमा रहेको वेल्सको पनि एक अंक नै छ । यस समूहमा इटाली तीन अंक जोड्दै शीर्ष स्थानमा छ । शुक्रबार राति भएको उद्घाटन खेलमा इटालीले टर्कीलाई ३० ले हराएको थियो । रोमस्थित ओलम्पिक स्टेडियममा इटालीलाई जित दिलाउन सिरो इमोबाइल र लोरेन्जो इन्साइनले एकएक गोल गरे । इटालीले एक गोल आत्मघाती रुपमा उपहार पाएको थियो । खेलको पहिलो हाफ गोलरहित बराबरीमा सकिएको थियो । खेलको ५३औं मिनेटमा टर्कीका मेरिह डेमिरलको आत्मघाती गोलबाट इटालीले सुरुवाती अग्रता बनाएको थियो । डोमिनिको बेरार्डीको क्रस रोक्ने क्रममा डेमिरलले आफ्नै पोस्ट्मा गोल गरेका थिए । ६६औं मिनेटमा इमोबाइलले गोल गर्दै इटालीलाई २० गोलको अग्रता दिलाए । त्यसपछि खेलको ७९औं मिनेटमा लोरेन्जोले गोल गर्दै इटालीलाई ३० गोलको जित दिलाए । यस पटकको युरोकप युरोपका विभिन्न देशका ११ सहरमा आयोजना भइरहेको छ । प्रतियोगिता सुरु भएको ६० वर्ष पुगेको अवसरमा युरोपका ११ सहरमा प्रतियोगिता आयोजना गरिएको हो ।"
जोकोभिच फाइनलमा,"पेरिस : साविक विजेता राफेल नाडललाई पराजित गर्दै सर्बियन स्टार नोभाक जोकोभिक फ्रेन्च ओपन टेनिसको फाइनलमा पुगेका छन् । शनिबार राति भएको प्रतिस्पर्धात्मक सेमिफाइनलमा स्पेनिस स्टार नाडाललाई स्तब्ध बनाउँदै जोकोभिचले फाइनलमा स्थान बनाएका हुन् । विश्व नम्बर एक जोकोभिचले नाडाललाई ३६, ६३, ७६(७४) ६२ ले पराजित गरेका हुन् । विश्व नम्बर तीन नाडाल फ्रेन्च ओपनमा पराजित भएको यो तेस्रो पटक हो । कीर्तिमानी १३ पटकको फ्रेन्च ओपन विजेता नाडल यसअघि सन् २००९ मा रोविन सोडरलिङ र २०१५ मा जोकोभिचसँग पराजित भएका थिए । नाडललाई फ्रेन्च ओपनमा दुई पटक हराउने जोकोभिच पहिलो खेलाडीसमेत बनेका छन् । यस हारसँगै नाडलको कीर्तिमानी १४ पटक फ्रेन्च ओपन र २१औं ग्रान्डस्लाम जित्ने लक्ष्यमा पनि धक्का लागेको छ । फ्रेन्च ओपनमा नाडल १०८ खेल खेल्दा तेस्रो पटक मात्र पराजित भएका हुन् । जोकोभिचले भने अघिल्लो वर्ष नाडालसँग भोगेको हारको बदलासमेत लिएका छन् । अघिल्लो वर्ष जोकोभिचलाई ६०, ६२, ७५ ले पराजित गर्दै नाडालले फ्रेन्च ओपनको उपाधि जितेका थिए । जोकोचिभ र नाडाल ५८औं पटक आमनेसामने भएका हुन् । जसमा जोकोभिचले ३० खेलमा जित निकाल्न सफल भएका छन् । जोकोभिच छैटौं पटक फ्रेन्च ओपनको फाइनलमा पुग्न सफल भएका हुन् । उनले सन् २०१६ मा एन्डी मुर्रेलाई पराजित गर्दै उपाधि जितेका थिए । जोकोभिच सन् २०१२, २०१४, २०१५, २०१६ र २०२० मा फाइनलमा पुगेका थिए । ३४ वर्षीय जोकोभिचले जितपछि फ्रेन्च ओपनमा यो आफ्नो अहिलेसम्मकै उत्कृष्ट खेल भएको बताएका छन् । क्लो कोर्टमा जित्न उत्कृष्ट प्रदर्शन गर्नुपर्छ, उनले भने, मैले निकै मेहनत गरेको थिएँ । त्यसकै प्रतिफल पनि पाएँ । यो मेरो जीवनकै उत्कृष्ट खेल हो । कोरोना भाइरसको महामारीका कारण फ्रान्समा राति ११ बजेदेखि कफ्र्यु लगाइँदै आएको छ । यस्तो आपत्कालीन अवस्थामा पनि पाँच हजारभन्दा बढी दर्शक जोकोभिच र नाडालको खेल हेर्न उपस्थित भएका थिए । जोकोभिचले अब उपाधिका लागि ग्रिकका पाँचौं वरीयताका स्टेफानोस सिट्सिपाससँग प्रतिस्पर्धा गर्नेछन् । स्टेफानोसले जर्मनीका एलेक्जेन्डर जुरेभलाई पराजित गर्दै उपाधि नजिक पुगेका थिए । २२ वर्षीय स्टेफानोस पहिलो पटक ग्रान्डस्लामको फाइनलमा पुगेका हुन् । महिलातर्फको उपाधि भने चेक गणतन्त्रकी बारबोरा क्रेचिकोभाले उपाधि जितेकी छन् । शनिबार राति भएको खेलमा रुसकी अनास्तासिया पाब्लुचेन्कोभालाई पराजित गर्दै बारबोराले उपाधि जितेकी हुन् । एकपक्षीय खेलमा बारबोराले ६१, २६, ६४ को जित निकालिन् ।"

शीर्षक,विवरण
मोहन वैद्य अस्पताल भर्ना,काठमाडौं : नेपाल कम्युनिष्ट पार्टी (क्रान्तिकारी माओवादी) का महासचिव मोहन वैद्य (किरण)को स्वास्थ्यमा समस्या देखिएपछि उनी आइतबार थापाथलीस्थित नर्भिक अस्पतालमा भर्ना भएका छन्। दम रोग पीडित उनलाई समस्या देखिएपछि उपचारका लागि अस्पताल पुर्याइएको हो। केही दिन अस्पताल बस्नुपर्ने हुनसक्ने उनका आफन्तले बताएका छन्। आज उनको छातीको परीक्षण गरिएको छ।
बोक्सी भन्दै महिलालाई मलमुत्र खुवाउने ४ जना पक्राउ,"महोत्तरी : महोत्तरी प्रहरीले बोक्सीको आरोपमा मलमुत्र खुवाउने कार्यमा संलग्न ४ जनालाई पक्राउ गरी सार्वजानिक गरेको छ। जिल्ला प्रहरी कार्यालय महोत्तरीले आइतबार जलेश्वरमा पत्रकार सम्मेलन गरी उनीहरुलाई सार्वजानिक गरेको हो। पक्राउ हुनेमा जलेश्वर नपा४ सुगाका ३२ वर्षीया पुरनी देवी महत्तो, स्थानीय रगेश्वर महत्तोकी ६५ वर्षीया श्रीमती प्रमिला देवी महत्तो, छोराहरु ३५ वर्षको सिकिन्दर महत्तो र २० वर्षको अनिल महत्तो रहेका छन्। प्रहरीले घटनास्थलबाट प्रतिवादीले पीडितलाई बाँध्न प्रयोग भएको नाइलनको डोरी, पीडितको काटिएको अवस्थाको कपालका टुक्रा, मलमुत्र खुवाउन प्रयोग गरेको प्लाष्टिकको ग्याँस र बियरको बोतल समेत पत्रकारसम्मेलनमा सार्वजानिक गरेको थियो। गत असोज २७ गते स्थानीय शम्भु महत्तोको ४२ वर्षकी श्रीमती सुकमरिया देवीलाई बोक्सीको आरोप लगाएर उनीहरुले अपमानजनक व्यवहार गरेका थिए। प्रहरीका अनु्सार सुकमरिया देवी घुमफिर गर्नका लागि सिकिन्दर महतोको घर नजिक पुग्दा यस्तो घटना घटेको हो। सिकिन्दर महत्तो लगायतले बोक्सी भन्दै उनीमाथि अचानक जाइ लागेका थिए। प्रहरीले दिएको जानकारी अनुसार पीडित सुकमरियालाई उनीहरुले कुटपिट गर्दै मलमुत्र खुवाइ कपाल समेत काटिदिएका थिए। यता प्रहरीले अनुसन्धानको क्रममा सुकमरिया देवीलाई देख्नेबित्तिकै सिकिन्दर महत्तोकी १३ वर्षीया छोरी काजलकुमारी रून लागेकी थिइन्। सो घटना देखेपछि सिकिन्दर लगायतले सुकमरियालाई बोक्सीको आरोपमा कुटपिट गरी मलमुत्र खुवाइ कपाल समेत काटिदिएको महोत्तरीका प्रहरी नायव उपरीक्षक प्रकाश विष्टले जानकारी दिए।"
नुवाकोटको पौने दुई अर्ब फ्रिज,"नुवाकोट : नुवाकोटमा राजश्व संकलन बढेको छ। अघिल्लो वर्षभन्दा यसपालि राजश्व संकलनमा वृद्धि भएको हो। अघिल्लो आर्थिक वर्षको तुलनामा गत आर्थिक वर्षमा नुवाकोटबाट राजश्व आम्दानी बढेको कोष तथा लेखा नियन्त्रण कार्यालयले जनाएको छ। कार्यालयका अनुसार ५० प्रतिशतभन्दा बढी राजश्व संकलन भएको हो। संघीय राजश्व ६९ करोड १९ लाख ६० हजार रुपैयाँ र प्रदेश राजश्व १८ करोड ५५ लाख ६८ हजार रुपैयाँ गरी ८७ करोड ८५ लाख ४६ हजार ६ सय रुपैयाँ राजस्व संकलन भएको कार्यालयले जनाएको छ। अघिल्लो आर्थिक वर्षमा भने ४६ करोड ४१ लाख २१ हजार रुपैयाँ मात्र राजश्व संकलन भएको थियो। कोष तथा लेखा नियन्त्रण कार्यालयका सूचना अधिकारी डुम्रेका अनुसार संघ र प्रदेशको खर्च नभएको सशर्त अनुदान, विशेष अनुदान र समपुरक बजेट पनि राजश्वकै रुपमा दाखिला हुने भएकोले जिल्लामा राजश्व असुलीको अंक धेरै देखिएको बताए। यद्यपि, राजश्व बढ्नु सकारात्मक रहेको उद्योगी व्यवसायीहरु बताउँछन्। त्यस्तै समयमै काम नहुँदा नुवाकोटमा विकासका लागि आएको अर्बौं रकम फिर्ता भएको छ। नुवाकाटको विकासका लागि गत वर्ष आएको मध्ये पौने दुर्इै अर्बभन्दा बढी रकम फ्रिज भएको हो। गत आर्थिक वर्ष २०७७०७८ मा पनि नुवाकोटको विकासको लागि आएको पौने दुई अर्ब रुपैयाँभन्दा बढी विकास बजेट फिर्ता भएको छ। संघीय सरकार र प्रदेश सरकारबाट जिल्लाको विकासको लागि विभिन्न योजनामा आएका रकमहरु खर्च नहुँदा फिर्ता भएको कोष तथा लेखा नियन्त्रण कार्यालय नुवाकोटले जनाएको छ। संघ र प्रदेशको गरी एक अर्ब ६१ करोड ४४ लाख ७८ हजार रुपैयाँ रकम फिर्ता भएको छ। जसमा विकास बजेट एक अर्ब १५ करोड ६६ लाख १६ हजार रुपैयाँ रहेको छ भने चालुतर्फको ४५ करोड ७८ लाख ६१ हजार सात सय ५७ रुपैयाँ रहेको कोष तथा लेखा नियन्त्रण कार्यालयका सूचना अधिकारी युवराज डुम्रेले जानकारी दिए । उनका अनुसार संघतर्फको एक अर्ब २४ करोड १७ लाख १६ हजार दुई सय पाँच र प्रदेश सरकारतर्फको ३७ करोड २७ लाख ६१ हजार आठ सय असी रहेको छ। गत आर्थिक वर्षमा नुवाकोटका संघीय सरकार र प्रदेश सरकारबाट चालु खर्च र पुँजीगत खर्चको लागि १५ अर्ब ६९ करोड ५३ लाख २१ हजार बजेट आएको थियो। नुवाकोटलाई प्राप्त बजेटमध्ये १४ अर्ब ८० करोड ८ लाख ८२ हजार रुपैयाँ करिब ९० प्रतिशतमात्र खर्च भएको कोष तथा लेखा नियन्त्रण कार्यालयले जनाएको छ। गत आर्थिक वर्ष नुवाकोटमा संघीय बजेटअन्तर्गत चालुतर्फको ७ अर्ब ८४ करोड ८३ लाख ८२ हजार रुपैयाँ प्राप्त भएकोमा ७ अर्ब ५५ करोड ५१ लाख ९४ हजार रुपैयाँ खर्च भएको छ । पुँजीगततर्फको ४ अर्ब ३७ करोड ४९ लाख २९ हजार रुपैयाँ बराबरको बजेट प्राप्त भएकोमा ३ अर्ब ४२ करोड ६४ लाख १ हजार रुपैयाँ खर्च भएको छ। प्रदेश सरकारको बजेटअन्तर्गत चालूतर्फको १ अर्ब २३ करोड ४ लाख २१ हजार रुपैयाँ मध्ये १ अर्ब ५ करोड ५७ लाख ४७ हजार रुपैयाँ खर्च भएको छ। पुँजीगत तर्फको २ अर्ब २४ करोड १५ लाख ८८ हजार रुपैयाँ बराबरको बजेटमध्ये २ अर्ब ३ करोड ३४ लाख ९९ हजार रुपैयाँ खर्च भएको छ। यसको २१ करोड भन्दा बढी फिर्ता भएको हो।"
"सिन्धुपाल्चोकमा बस दुर्घटना, ३५ जना घाइते",सिन्धुपाल्चोकको लिसंखुपाखर गाँउपालिकाबाट काठमाडौं जाँदै गरेको बा २ ख ३२६४ नम्बरको बस लामोसाँघु जिरी सडक खण्डको ६ किलो नजिकै आज दुर्घटना भएको छ। बसमा सवार ३५ यात्रु घाइते भएका छन् भने सहचालकसहित चार जनाको अवस्था गम्भीर रहेको र थप उपचारको लागि धुलिखेल अस्पताल पठाइएको जिल्ला प्रहरी कार्यालय सिन्धुपाल्चोकका सूचना अधिकारी प्रहरी नायब उपरीक्षक दक्षकुमार बस्नेतले जानकारी दिए। अन्य घाइतेहरूको खाडिचौरस्थित सिन्धु सदावहार अस्पतालमा उपचार भइरहेको र सबैको अवस्था सामान्य रहेको छ। बसको ब्रेक फेल भएर दुर्घटना भएको हुनसक्ने अनुमान गरिएको जिल्ला प्रहरी कार्यालय सिन्धुपाल्चोकले जनाएको छ। काठमाडौंधुलिखेलमा सञ्चालन हुने बस यात्रु बोकेर काठमाडौं आउँदै गरेको थियोे।
'कृष्णनगरमा झाडापखाला नियन्त्रणमा',"काठमाडौं : कपिलवस्तुको कृष्णनगर नगरपालिकामा झाडापखाला प्रकोप नियन्त्रणमा रहेको स्वास्थ्य तथा जनसंख्या मन्त्रालयले जनाएको छ। प्रतिकार्यका लागि आवश्यक औषधि र स्वास्थ्य सामग्री स्थानीय, प्रदेश, संघीय सरकार र विश्व स्वास्थ्य संगठन लगायतका साझेदार संघ संस्थाको समन्वयमा व्यवस्थापन भइरहेको जनाइएको छ। कपिलवस्तुको कृष्णनगर नगरपालिकामा फैलिएको झाडापखाला र बान्ताका कारण चार जनाको मृत्यु भएको छ। स्वास्थ्य मन्त्रालयका प्रवक्ता डा कृष्ण पौडेलका अनुसार विश्व स्वास्थ्य संगठनको समन्वयमा विभिन्न मितिमा संकलन गरिएका दिसाका नमुना लुम्बिनी प्रादेशिक अस्पताल र राष्ट्रिय जनस्वास्थ्य प्रयोगशालामा परीक्षण गर्दा ५५ वर्षीय पुरुष, ७२ वर्षीय पुरुष, ५५ वर्षीय पुरुष र ५ वर्षीय बालिकाको दिसाको नमुनामा भाइव्रीओ कोलेराव वान वगावा देखापरेको छ। यस्तै, संकलन गरिएका खानेपानीका १५ नमुनामध्ये ९ वटामा इकोली देखापरेको छ। स्वास्थ्य मन्त्रालयका अनुसार असोज १८ गतेदेखि कृष्णनगर नगरपालिकाको वडा नम्बर ७, ८ र ९ मा फैलिएको झाडापखाला र बान्ताले संक्रमित भएका ८८५ मध्ये अझै २५ जना बिरामी उपचाररत छन्। अन्य ८१९ जना उपचारपछि घर फर्किएको स्वास्थ्य मन्त्रालयले जनाएको छ। स्वास्थ्य मन्त्रालयले आइतबार जारी गरेको विज्ञप्तीमा भनिएको छ, खाना बनाउन वा खानु अगाडि साबुन पानीले मिचीमिची हात धुने, राम्ररी पाकेको खाना मात्र खाने तथा बासी वा सडेगलेका खानेकुरा नखाने, पानी उमालेर वा क्लोरिन प्रयोग गरेर मात्र पिउने, खला रुपमा दिसा पिसाब नगर्ने साथै दिसा पिसाब गरिसकेपछि साबुन पानीले मिचीमिची हात धुने गर्नुपर्छ।"
अलमुताइरीले भने  'खेलाडीको स्वागतका लागि विमानस्थल आइदिनुहोला',"काठमाडौं : दक्षिण एसियाली फुटबल महासंघ (साफ) च्याम्पियनसिप फुटबलमा उपविजेता बनेको नेपाली राष्ट्रिय फुटबल टोली भोलि (सोमबार) नेपाल आइपुग्ने भएको छ । अखिल नेपाल फुटबल संघ (एन्फा) ले उपविजेता नेपाली टोली सोमबार बिहान नेपाल आइपुग्ने जनाएको छ । एन्फाका अनुसार नेपाली टोली सोमबार बिहान ९ बजे त्रिभुवन अन्तर्राष्ट्रिय विमानस्थलमा आइपुग्ने छ । राष्ट्रिय फुटबल टोलीले आइतबार माल्दिभ्स छाड्नेछ । हवाईमार्गबाट कतारको दोहाहुँदै टोली सोमबार बिहान ९ बजे त्रिभुवन अन्तर्राष्ट्रिय विमानस्थलमा ओर्लने अखिल नेपाल फुटबल संघ (एन्फा) ले जनाएको छ । राष्ट्रिय टोलीका मुख्य प्रशिक्षक अब्दुल्ला अलमुताइरीले समर्थकहरुलाई टोलीलाई निरन्तर साथ दिन आग्रह गर्दै स्वागतमा विमानस्थलमा उपस्थित हुन आग्रह गरेका छन् । सबै नेपाली समर्थकका लागि मेरो विशेष आग्रह छ । जब राष्ट्रिय टोली नेपाल फर्कन्छ । सबैजना विमानस्थल पुगेर सम्मान गरिदिनु होला,' फाइनलपछि उनले भनेका थिए,यही स्तरमा निरन्तर खेलिरहने हो भने खेलाडीलाई साथ र समर्थन गर्नुपर्छ । माल्दिभ्सको राजधानी मालेमा शनिबार राति भएको फाइनलमा नेपाल भारतसँग ३० गोलले पराजित भएको थियो । साफ च्याम्पियनसिपको २८ वर्षको इतिहासमा नेपाली टोलीले पहिलो पटक फाइनल खेलेको हो । नेपालले यसअघि सेमिफाइनलसम्मको यात्रा तय गरेको थियो । एक महिना लामो समयपछि नेपाली टोली स्वदेश फर्कन लागेको हो । साफ च्याम्पियनसिपको तयारीका लागि नेपाली टोली गत भदौ २५ गते कतार गएको थियो । कतारमा तयारी गरेपछि साफ च्याम्पियनसिपका लागि असोज ११ गते माल्दिभ्स पुगेको थियो । कतारमा नेपालले दुई वटा मैत्रीपूर्ण खेलसमेत खेलेको थियो । कतार जानुअघि नेपाली टोलीले चैत १७ र २० गते दशरथ रंगशालामा भारतसँग दुई वटा मैत्रीपूर्ण खेल खेलेको थियो । पहिलो खेलमा ११ को बराबरी गरेको नेपाल दोस्रो खेलमा भारतसँग २१ गोलले पराजित भएको थियो । नेपालले साफ च्याम्पियनसिपमा उत्कृष्ट सुरुवात गरेको थियो । पहिलो खेलमा घरेलु टोली माल्दिभ्सलाई १० गोलले पराजित गरेको नेपालले दोस्रो खेलमा श्रीलंकालाई ३२ गोलले हराएको थियो । तेस्रो खेलमा भारतसँग १० ले पराजित नेपाली टोलीले राउन्ड रोविन लिगको अन्तिम खेलमा बंगलादेशसँग ११ को बराबरी खेल्दै पहिलो पटक फाइनल यात्रा तय गरेको थियो। कमजोर सुरुवात गरेको भारतले आठ अंकका साथ शीर्ष स्थानमा रहँदै फाइनल यात्रा तय गरेको थियो । नेपाल सात अंकका साथ दोस्रो स्थानमा रहेर फाइनलमा पुगेको थियो ।"
पत्नीमाथि टुनामुना गरेर गर्भ तुहाएको भन्दै भाउजूको हत्या,महोत्तरी : महोत्तरी जिल्लामा आफ्नी पत्नीमाथि टुनामुना गरेर पेटमा रहेको गर्भ तुहाइदिएको भन्दै भाउजूको हत्या गरेको आरोपमा एक युवक पक्राउ परेका छन्। पक्राउ पर्ने व्यक्ति जिल्लासँग नाम मिल्ने महोत्तरी गाउँपालिकाको वडा ३ मा रहेको मडैका ४२ वर्षीय सञ्जयकुमार झा हुन्। सञ्जयले ६० वर्षीया भाउजू शिलादेवी झाको टाउकोमा हथौडा प्रहार गरेको प्रहरीले बताएको छ। भाउजु शिलादेवीले आफ्नी पत्नी रिङ्कुदेवी झालाई डेढ महिनाअघि टुनामुना गरेर केरा खान दिएको र केरा खाएपछि गर्भ तुहिएको अशंकामा गत बिहीबार सञ्जयकुमारले भाउजु मारेको प्रहरीले जनाएको छ। भाउजूलाई मारेर जनकपुर भागेका युवकलाई जिप्रका महोत्तरीले पक्राउ गरेको थियो। जिल्ला प्रहरी कार्यालय महोत्तरीका प्रहरी उपरीक्षक दिनेशकुमार आचार्यले आज पत्रकार सम्मेलन गर्दै जानकारी दिएका हुन्। हत्यारालाई पनि पत्रकार सम्मेलनमा सार्वजनिक गरिएको थियो। प्रहरीले उनीमाथि कर्तव्य ज्यान मुद्दा चलाएर आवश्यक अनुसन्धान अगाडि बढाएको छ।
८ जिल्लामा सिडिओ हेरफेर (सुची सहित),"काठमाडौं : गृह मन्त्रालयले ८ जिल्लामा प्रमुख जिल्ला अधिकारी (सिडिओ) को हेरफेर गरेको छ। असोज ३१ गतेको गृहमन्त्री स्तरीय निर्णयले ८ जिल्लाका सिडिओको जिम्मेवारी हेरफेर गरेको हो। गृह मन्त्रालयले किरण थापालाई कैलालीको प्रमुख जिल्ला अधिकारी बनाएको छ। त्यस्तै गृहले पाल्पामा जगन्नाथ पन्त, अर्घाखाँचीमा हरि प्रसाद घिमिरे, सिन्धुपाल्चोकमा बेदनिधी खनाललाई प्रमुख जिल्ला अधिकारीकाे जिम्मेवारी दिएको छ। गृहले डोल्पामा बेदनिधी अधिकारी, मुस्ताङमा नेत्र प्रसाद शर्मा, लमजुङमा श्रीनाथ पौडेल र स्याङजामा राजु प्रसाद पौडेललाई प्रमुख जिल्ला अधिकारीकाे जिम्मेवारी दिएको हाे। गृहले कैलालीका प्रमुख जिल्ला अधिकारी खगेन्द्र प्रसाद रिजाल, अर्घाखाँचीका प्रमुख जिल्ला अधिकारी विष्णु पौडेल र स्याङजाका प्रमुख जिल्ला अधिकारी दिपकराज नेपाललाई मन्त्रालयमा तानेको छ। यस्तै गृहले डोल्पाका प्रमुख जिल्ला अधिकारी माधव प्रसाद ढकाललाई राष्ट्रिय विपद् प्राधिकरणमा सरुवा गरेको छ।"
"चीनद्वारा पहिलो पटक परमाणु क्षमताको क्षेप्यास्त्र परीक्षण, अस्ट्रेलियाले संसारकै लामो लकडाउन तोड्दै","चीनले पहिलो पटक परमाणु क्षमताको क्षेप्यास्त्र परीक्षण गरेको समाचार आइतबार चर्चामा रह्यो। अस्ट्रेलियाले कोभिड महामारी नियन्त्रणका लागि भन्दै गरेको संसारकै लामो मानिएको लकडाउन तोड्न लागेको समाचार पनि अन्तर्राष्ट्रिय सञ्चारमाध्यममा प्रमुखताका साथ प्रकाशित भयो। यसैगरी भारतको केरलामा भारी वर्षाका कारण दुई दर्जन बढीको मृत्यु, अफगानिस्तानको मानवी संकटलगायतका बारे भारतले बैठक बोलाउने लगायतका खबर चर्चामा रहे। प्रस्तुत छ, विश्वभरका केही प्रमुख खबरहरू: चीनद्वारा पहिलो पटक परमाणु क्षमताको क्षेप्यास्त्र परीक्षण बेइजिङ: चीनले पहिलो पटक परमाणु क्षमताको हाइपरसोनिक क्षेप्यास्त्र परीक्षण गरेको छ। बेलायती अखबार फाइनान्सियल टाइम्सले शनिबार एक रिपोर्ट प्रकाशित गर्दै चीनले पहिलो पटक सो क्षेप्यास्त्र परीक्षण गरेको खुलाएको हो। सो अखबारको रिपोर्टअनुसार चीनले परमाणु क्षमताको क्षेप्यास्त्र गएको अगष्टमा परीक्षण गरेको थियो। जुन आफ्नो लक्ष्यमा पुग्नुअघि पृथ्वीको तल्लो कक्ष वरिपरी घुमेको थियो। चीनले अत्याधुनिक र महत्वकांक्षी मानेको सो परियोजना लक्ष्यमा नपुग्दै असफल भएको स्रोतले जनाएको छ। चीनले पहिलो पटक गरेको सो परीक्षणप्रति अमेरिकी गुप्तचर संस्था हैरान बनेको बताइएको छ। चीनले हाइपरसोनिक क्षेप्यास्त्रमा अत्याधुनिक प्रविधि प्रयोग गर्ने कदम चालेको थियो। रुस र अमेरिकाले समेत अत्याधुनिक प्रविधि र परमाणु क्षमतावान् क्षेप्यास्त्र निर्माणमा प्रयास गरिरहेका छन्। ००० केरलामा भारी वर्षाका कारण मृत्यु हुनेको संख्या २६ पुग्यो, दर्जनौ बेपत्ता केरला: भारतको केरला राज्यमा लगातारको भारी वर्षाका कारण ज्यान गुमाउनेको संख्या २६ पुगेको छ। भारी वर्षापछि आएको बाढी र पहिरोमा परी ज्यान गुमाउनेको संख्या २६ पुगेको हो। भारी वर्षाका कारण कम्तिमा १३ मानिस हराइरहेको भारतको राष्ट्रिय विपद् तथा उद्धार बल (एनडीआरएफ) ले जनाएको छ। एनडीआरएफका अनुसार कोट्यम, इडुक्की र अलापुज्जा जिल्लामा भीषण वर्षापछि गएको बाढी र पहिरोमा परी हालसम्म २६ ले ज्यान गुमाएका हुन्। मृतकको हालसम्म सनाखत हुन नसकेको र मृतकको संख्या अझै बढ्न सक्ने आशंका गरिएको छ। स्थानीय निकायसँगको सहकार्यमा भारतीय सेना, एनडीआरएफको टोली र अग्नि बलको टोलीले आइतबार बिहानैदेखि हराइरहेकाहरुको खोजी र उद्धार कार्य जारी राखेको इन्डिया टुडेमा समाचार छ। यता उत्तर प्रदेशको देहरादुन र अन्य क्षेत्रमा आइतबारदेखि सक्रिय भएको खराब मौसमका कारण त्यहाँका विद्यालयहरु बन्द गरिएको समेत भारतीय मिडियामा खबर छ। ००० अफगानिस्तानबारे भारतले आगामी महिना बैठक बोलाउने नयाँ दिल्ली: भारतले अफगानिस्तानको अवस्थाबारे बुझ्न आगामी महिना क्षेत्रीय बैठक बोलाउने भएको छ। भारत सरकारको आयोजनामा राष्ट्रिय सुरक्षा सल्लाहकारको बैठक हुने भएको हो। राष्ट्रिय सुरक्षा सल्लाहकारका अजित डोभालको अध्यक्षमा हुने सो बैठकमा उपस्थित हुन भारतले रुस र पाकिस्तानलाई समेत निमन्त्रणा दिएको भारतीय मिडियामा खबर छ। सो बैठकमा सहभागी हुन भारतले चीन, इरान, ताजकिस्तान र उज्वेकिस्तानलाई समेत निमन्त्रण गरेको बताइएको छ। सो बैठकमा अफगानिस्तानको सुरक्षा मुद्धा र मानवीय संकट सम्बन्धमा छलफल हुनेछ। सो बैठक आगामी नोभेम्बर १० र ११ मा राख्न प्रस्ताव गरिएको बताइएको छ। ००० अस्ट्रेलियाले संसारकै लामो लकडाउन तोड्दै मेलबर्न: अस्ट्रेलियाले मेलबर्नमा लागेको संसारकै लामो लकडाउन तोड्ने घोषणा गरेको छ। सरकारले आइतबार यसै हप्तादेखि लागु हुने गरी मेलबर्नको लकडाउन तोड्ने घोषणा गरेको हो। भिक्टोरिया राज्यका डेनियल एन्ड्रियुले आइतबार लकडाउनको अन्त्य गर्ने घोषणा सुनाउँदै भनेका छन्, भिक्टोरिया राज्यमा पूर्ण मात्रामा कोरोनाविरुद्धको खोप लगाउनेहरु ७० प्रतिशत पुगेसँगै मेलबर्नको लकडाउन अन्त्य घोषणा गरिएको छ। आगामी बिहीबारदेखि लकडाउन र प्रतिबन्ध हुने छैन। सबै नागरिकले स्वतन्त्र रुपमा घरबाहिर निस्कन पाउनेछन्। भिक्टोरियाको राजधानी मेलबर्नमा सन् २०२० मार्चदेखि लकडाउन सुरु भएको थियो। कोभिड महामारी नियन्त्रण र व्यवस्थापनको नाममा लागेको मेलबर्नको सो लकडाउन संसारकै लामो लकडाउनमा गनिन्छ। सन् २०२० मार्चयता मेलबर्नमा ६ पटक गरी करिब २६२ दिनसम्म कडा लकडाउन गरिएको थियो। अस्ट्रेलियाले कोभिडविरुद्ध लड्न कोभिड जेरो अभियानसमेत अघि सारेको थियो। लकडाउनपछि अस्ट्रेलियाको अर्थतन्त्रमा निकै गिरावट आएको बताइएको छ। नागरिकहरुले मेलबर्नको लकडाउनविरुद्ध विभिन्न आन्दोलन समेत गर्दै आएका थिए। ००० आसियानको बहिष्कारपछि म्यानमार सेना रुष्ट बर्मा: दक्षिणपूर्वी एसियाली मुलुकहरुको संगठन आसियानले म्यानमारको सैन्य नेतृत्वलाई आगामी सम्मेलनबाट बहिष्कार गर्ने निर्णयपछि म्यानमार सेना रुष्ट बनेको छ। आसियानले शनिबार गरेको निर्णयको प्रतिक्रया दिँदै सेनाले आफू रुष्ट बनेको बताएको छ। म्यानमार सेनाको नियन्त्रणमा रहेको विदेश मन्त्रालयले प्रतिक्रिया दिँदै भनेको छ, आसियानको निर्णयले हामी अत्यन्तै रुष्ट र निराश बनेका छौँ। आसियानको सिद्धान्त र उदेश्य विपरीत शीर्ष नेताहरुले सदस्य राष्ट्र म्यानमारलाई नै निम्तो नदिई उल्टै सम्मेलनबाट हामीलाई बहिष्कार गरेकोमा हाम्रो कडा आपत्ति छ। शनिबार बसेको आसियानकोे आपत्कालिन बैठकले म्यानमारका सेना प्रमुख मिन आङ लेइङले म्यानमारमा सैन्य कूको नेतृत्व गरेको भन्दै आगामी शिखर सम्मेलनमा निम्तो नदिने निर्णय गरेको थियो। आसियानमा म्यानमारसहित १० सदस्यीय मुलुकहरु छन्। शनिबार आसियानका शीर्ष नेताले म्यानमार सेनालाई सम्मेनलमा निम्तो नदिनेमा सहमति जनाएका थिए। आसियानको शिखर सम्मेलन यही अक्टोबर २६ देखि २८ सम्म आयोजना गरिएको छ। सो सम्मेलन गैर राजनैतिक तवरबाट सञ्चालन हुने बताइएको छ। ००० अन्तरिक्षमा फिल्म छायांकनपछि रुसी टोली पृथ्वीमा फर्कियो मस्को: अन्तरिक्षमा पहिलो पटक फिल्म छायांकनको लागि गएको रुसी क्रु टोलीले पृथ्वीमा अवरतण गरेको छ। रुसकी अभिनेत्री र फिल्म निर्देशकसहित तीन जनाको टोलीले आइतबार पृथ्वीमा सफलतापूर्ण अवतरण गरेको हो। करिब १२ दिनको फिल्म छायांकन यात्रापछि सो टोलीले पृथ्वीमा अवतरण गरेको रुसको स्पेस एजेन्सी आइएसएसले जनाएको छ। सो टोलीले १२ दिनसम्म अन्तर्राष्ट्रिय स्पेस स्टेशनमा फिल्म छायांकन गरेको थियो। अन्तरिक्ष (पृथ्वीको कक्ष) मा छायांकन गर्ने सो फिल्म संसारकै पहिलो फिल्म हो। फिल्मको नाम र बजेट भने हाललाई नखुलाउने बताइएको छ। सो टोलीले टेस्ला कम्पनीका मालिक एलन मस्कको स्पेस एक्सले बनाएको रकेटमार्फत अन्तरिक्ष उडान भरेको थियो। ००० कान्दहर मस्जिदमा मारिएकाहरुको सामूहिक अन्त्येष्टि कान्दहर: अफगानिस्तानको दक्षिणी सहर कान्दहरस्थित सिया मस्जिदमा शुक्रबार भएको आत्मघाती बम विस्फोटमा परी ज्यान गुमाउनेहरुको सामूहिक अन्त्येष्टि गरिएको छ। मृतकका आफन्तहरुको सक्रिय भूमिकामा उनीहरुको कान्दहरको चिहानमा सामूहिक अन्त्येष्टि गरिएको हो। मृतकका आफन्तहरुले आफ्नो परम्परागत मान्यताअनुसार उनीहरुको शवलाई जमिनमुनि गाडेका हुन्। सबै मृतकका आफन्तहरु सामूहिक अन्त्येष्टिमा ठूलो संख्यामा उपस्थित भएको अलजजिरामा खबर छ। सिया समुदायले सामूहिक अन्त्येष्टि गर्दै तालिबान सरकारलाई आफूहरुको रक्षा गर्न आग्रह गरेको बताइएको छ। तालिबान विरोधी इस्लामिक स्टेट समूह आइएसले तालिबानको आध्यात्मिक सहरमा रहेको फतेमीह मस्जिदमा शुक्रबार साझ बम विस्फोट गराएको थियो। सरकारले विस्फोटमा ४७ मानिसको मृत्यु भएको बताएपनि अल्पसंख्यक मुस्लिम समुदाय सियाले मृतकको संख्या ६३ पुगेको बताएको छ। ००० फ्रान्समा ६० औँ स्मृति दिवसमा प्रधानमन्त्री म्याक्रानले गरे १९६१ को नरसंहारको निन्दा पेरिस: फ्रान्सले आइतबार सन् १९६१ मा भएको नरसंहारको ६० औं स्मृति दिवस मनाएको छ। सो समारोहमा फ्रान्सका राष्ट्रपति इमानुएल म्याक्रोनले सन् १९६१ को नरसंहारको निन्दा गरेका छन्। आइतबार ६०औं स्मृति समारोह पेरिसमा आयोजना गरिएको थियो। सन् १९९६ अक्टोबर १७ मा अल्जेरियाले स्वतन्त्र मुलुकको लागि आन्दोलन गरेको थियो। नागरिक र प्रहरीबीच भएको आन्दोलनमा १२० आन्दोलनकर्मी मारिएका थिए। उनीहरुको लाश सेइन नदीमा यत्रतत्र फ्याँकिएको थियो। सो घटनापश्चात करिब १२ हजारभन्दा बढी अल्जेरियन नागरिक पक्राउ परेका थिए। ००० अफगानिस्तानका पूर्व प्रधानमन्त्री अहमदको निधन काबुल: अफगानिस्तानका पूर्व प्रधानमन्त्री अहमद शाह अहमदजईको ७८ वर्षको उमेरमा निधन भएको छ। सन् १९९५ देखि १९९६ सम्म देशका प्रधानमन्त्री बनेका उनको ७८ वर्षको उमेरमा निधन भएको हो। पजवोक अफगान न्यूजले आइतबार दिएको जानकारी अनुसार उनको काबुलमा निधन भएको हो। पूर्व प्रधानमन्त्री अहमद तालिबानले अफगानिस्तान कब्जामा लिनुअघि सन् १९९५ मा अफगानिस्तानको प्रधानमन्त्री बनेका थिए। उनले सन् १९९२ देखि १९९४ को समयावधिमा अफगानिस्तान सरकारका विभिन्न प्रमुख पद सम्हालेका थिए। तालिबानले अफगानिस्तान कब्जामा लिएपछि देश छोडेका उनी भारतमा बस्दै आएका थिए। पूर्व प्रधानमन्त्री अहमद यसै महिना अफगानिस्तान फर्किएका थिए। संयोजन : अस्मिता खड्का"
"थप ३९१ जनामा कोरोना संक्रमण पुष्टि, ६ को मृत्यु","काठमाडौं : थप ३९१ जनामा कोरोना भाइरस (कोभिड१९) संक्रमण पुष्टि भएको छ। पछिल्लो २४ घन्टामा ८०७७ नमूना परीक्षणमा ३९१ जनामा संक्रमण पुष्टि भएको स्वास्थ्य तथा जनसंख्या मन्त्रालयले जनाएको छ। पछिल्लो २४ घन्टामा ६ हजार ९६६ नमूनाको पीसीआर र ११ सय ११ नमूनाको एन्टिजेन विधिबाट परीक्षण गरिएको थियो। तीमध्ये पीसीआरबाट ३८५ जनामा र एन्टिजेनबाट ६ जनामा कोरोना भाइरस संक्रमण पुष्टि भएको हो। यस्तै, पछिल्लो २४ घन्टामा कोरोनाबाट ६ जनाको मृत्यु भएको छ। यो सहित नेपालमा कोरोनाबाट मृत्यु हुनेको संख्या ११ हजार २८४ पुगेको छ। मन्त्रालयअनुसार आइतबार ६८० जना कोरोनामुक्त भएका छन्। यो सहित निको हुनेको संख्या ७ लाख ८१ हजार ४५६ पुगेको छ। हाल कोरोना सक्रिय संक्रमितको संख्या १२ हजार २९७ रहेको छ। जसमध्ये २९९ जनाको आइसीयूमा र ९८ जनाको भेन्टिलेटरमा उपचार भइरहेको छ।"
हिरासतभित्र तीन जनाको मृत्यु : छानबिन गर्न समिति गठन,"काठमाडौं : सरकारले हिरासतभित्र तीन जनाको मृत्यु सम्बन्धमा छानबिन गर्न एक समिति गठन गरेको छ। गृह मन्त्रालयका सहसचिव थानेश्वर गौतमको संयोजकत्वमा समिति गठन गरिएको हो। समितिलाई घटनाको छानबिन गरी सत्य तथ्य पत्ता लगाउन र भविष्यमा त्यस्ता घटना घटन नदिन हिरासत तथा कारागारमा व्यवस्थापनमा गर्नु पर्ने सुधारहरुका सम्बन्धमा सुझाव पेश गर्ने कार्य अधिकार दिइएको छ। असोज २४ गते सुनसरीको जिल्ला प्रहरी कार्यालयको हिरासतमा रहेको एक व्यक्ति, असोज २५ गते कैलालीको टिकापुर इलाका प्रहरी कार्यालयको हिरासतमा रहेको एक व्यक्तिले झुण्डिएर आत्महत्या गरेका थिए। यस्तै, असोज २६ गते जिल्ला कारागार पर्वतमा रहेका एक बन्दीले झुण्डिएर आत्महत्या गरेका थिए। गृह मन्त्रालयले आइतबार जारी गरेको विज्ञप्तीमा भनिएको छ, यस मन्त्रालयका सहसचिव श्री थानेश्वर गौतमको संयोजकत्वमा छानबिन गरी सत्य तथ्य पत्ता लगाउन र भविष्यमा त्यस्ता घटना घटन नदिन हिरासत तथा कारागारमा व्यवस्थापनमा गर्नु पर्ने सुधारहरुका सम्बन्धमा सुझाव पेश गर्न यस मन्त्रालयका सहसचिव थानेश्वर गौतमको संयोजकत्वमा एक छानबिन समिति गठन गरिएको व्यहोरा जानकारी गराइन्छ। यस्तै, सरकारले जिल्ला प्रहरी कार्यालय सुनसरीको बन्दी गृहमा भएको मृत्यु प्रकरणबारे सत्यतथ्य बाहिर ल्याउने प्रतिबद्धता जनाएको छ। गृहमन्त्री बालकृष्ण खाणले नागरिकको जीवन रक्षा गर्नु सरकारको कर्तव्य रहेको बताए। सुनसरीको मोहम्मद हकीम साहको बन्दी गृहमा मृत्यु भएको थियो।"
मुगु बस दुर्घटना : मृतकका परिवारलाई एक लाख क्षतिपूर्ति,काठमाडौं : गृहमन्त्रालयले मुगुमा बस दुर्घटना हुँदा मृत्यु भएका मृतकका परिवारलाई प्रति परिवार एक लाख रुपैयाँ क्षतिपूर्ति उपलब्ध गराउने भएको छ। मृतकका प्रति परिवारलाई पच्चिस हजार रुपैयाँ किरिया खर्चका साथै एक लाख रुपैयाँ आर्थिक सहायता र घाइतेको उपचार खर्च वापतको रकम भुक्तानीको व्यवस्था मिलाउने गरी प्रकृया आरम्भ गरिएको गृह मन्त्रालयले जनाएको छ । असोज २६ गते नेपालगञ्जबाट मुगु गमगढीतर्फ गइरहेको भे १ ख ३१६७ नम्बरको बस मुगु जिल्लाको छायाँनाथ रारा नगरपालिका वडा नं ७ तपने खोलामा दुर्घटना भएको थियो। दुर्घटना स्थलमा २८ जना र उपचारको क्रममा अन्य ४ जना गरी ३२ जनाको मृत्यु भएको थियो । सो घटनाका १३ जना घाइतेको नेपाली सेनाको हेलिकप्टर तथा समिट एयरको जहाजबाट उद्दार गरिएको थियो। उनीहरु नेपालगन्जमा उपचाररत छन् ।
हैटीमा १७ भन्दा बढी क्रिश्चियन धर्म प्रचारक अपहरणमा,"हैटी : हैटीमा १७ भन्दा बढी क्रिश्चियन धर्म प्रचारक अपहरणमा परेका छन्। परिवारका सदस्य र बालबालिकासहित १७ भन्दा बढी क्रिश्चियन धर्म प्रचारक हैटीको राजधानी पोर्टऔं प्रिन्सबाट अपहरणमा परेका हुन्। उनीहरुलाई हैटीको एक सशस्त्र समूहले अपहरण गरेको बीबीसीले जनाएको छ। 'धर्म प्रचारकहरु अनाथाश्रमबाट अन्यत्र गइरहेको बेला अपहरणमा परेका छन्,' न्युयोर्क टाइम्सलाई उद्धृत गर्दै बीबीसीले भनेको छ,अपहरणपछि सो धर्म प्रचारक समूहलाई अपहरणकारीको सशस्त्र समूहले कब्जामा राखेको छ। अमेरिकी सरकारले सो घटनाको अनुसन्धान अघि बढाएको बताइएको छ। हैटीको सशस्त्र समूहले वर्षौंदेखि राजधानी पोर्ट औ प्रिन्ससहित हैटीका विभिन्न विकट जिल्लाहरु आफ्नो नियन्त्रणमा लिएका छन्। सो समूहले नियन्त्रणमा लिएका क्षेत्रहरुमा पछिल्लो समय अपहरणका घटना बढेको बताइएको छ । मानव अधिकार एवम् नागरिक समाजका अनुसार सन् २०२१ को पहिलो त्रैमासिकमा मात्र करिब ६ सयभन्दा बढी अपहरणका घटना दर्ता भएका थिए । त्यहाँ भूकम्पपछि अपहरणका घटना झनै बढेका छन् । हैटीमा गत अगष्टमा भूकम्प गएको थियो । भूकम्पका कारण २ हजारभन्दा बढीले ज्यान गुमाएका थिए ।"
सुडानमा सैनिकले सत्ता हात लिनुपर्ने विपक्षीको माग,खर्टोम : सुडानमा संकट चुलिँदै गएपछि विपक्षीले त्यहाँको सत्ता सैनिकले हात लिनुपर्ने माग गरेका छन् । शनिबार राष्ट्रपति कार्यालय अघि हजारौँको संख्यामा उपस्थित प्रजातन्त्रवादीहरूले प्रदर्शन गर्दै त्यस्तो माग गरेका हुन् । प्रजातन्त्रलाई सुदृढ गर्न केही समयका लागि सेना सत्ता कब्जा गर्नुपर्ने उनीहरूले माग गरेका हुन् । सन् २०१९ मा राष्ट्रपति ओमार अल बशिरको सत्ता ढलेदेखि सैनिक र नागरिकले सत्तामा सहकार्य गर्दै आइरहेका छन् । यद्यपि सेप्टेम्बरमा बशिरका समर्थकद्वारा सत्ता कब्जाको प्रयास विफल भएदेखि तनाव झन बढेको छ । सो घटनापछि सैनिक नेताहरूले सत्ता सहकार्यमा परिमार्जन गर्नुपर्ने बताइरहेका छन् । उनीहरूले मन्त्रिमण्डल नै प्ररिवर्तन गर्नुपर्नेसम्मको कुरा गरिरहेका छन् । तर नागरिक तर्फका नेताहरूले भने त्यो सेनाको शक्ति आर्जन गर्ने खेल मात्र हुने बताइरहेका छन् ।
विप्लवसँगको सहमति कार्यान्वयन गर्ने सरकारको तयारी,"काठमाडौं : गृहमन्त्री बालकृष्ण खाँडले नेत्रविक्रम चन्द विप्लव नेतृत्वको नेपाल कम्युनिस्ट पार्टी (नेकपा) सँग सरकारले गरेको सहमति कार्यान्वयनका लागि पहल थालेका छन् । गृहमन्त्री खाँडले आइतबार सहमति कार्यान्वयन सम्बन्धमा कसरी अगाडि बढ्ने भन्ने विषयमा कानुन न्याय तथा संसदीय मामिलामन्त्री दिलेन्द्रप्रसाद बडु, सचिव उदयराज सापकोटा, महान्यायाधिवक्ता खम्बबहादुर खाती र गृहसचिव टेकनारायण पाण्डेसँग छलफल गरेका छन् । सरकार र नेपाल कम्युनिस्ट पार्टीबीच २०७७ फागुन २० गते तीन बुँदे सहमति भएको थियो । छलफलमा मन्त्री खाँडले सहमति कार्यान्वयका लागि अहिलेसम्म आफूले नेकपाका नेताहरूसँग गरेका वार्ता र उनीहरूका मागबारे जानकारी गराएका थिए । नेकपाका नेताहरूले वर्तमान सरकार बनेपछि प्रधानमन्त्री शेरबहादुर देउवा, सत्ता गठबन्धन दल नेकपा (माओवादी केन्द्र)का अध्यक्ष पुष्पकमल दाहाल, नेकपा (एकीकृत समाजवादी) का अध्यक्ष माधवकुमार नेपाल, गृहमन्त्री खाँडसहितलाई भेटेर अघिल्लो सरकारले गरेको सहमति कार्यान्वयन गर्न माग गरेका छन् । एमाले अध्यक्ष केपी ओली नेतृत्वको अघिल्लो सरकार र विप्लव नेतृत्वको नेकपाबीच तीन बुँदे सहमति भएको थियो । दुईपक्षबीच नेपाल सरकार, नेपाल कम्युनिस्ट पार्टीमाथि लगाइएको प्रतिबन्ध हटाउन, कारागारमा रहेका पार्टीका नेता तथा कार्यकर्ताको रिहाइ र सम्पूर्ण मुद्दाहरू खारेज गर्ने सहमति भएको थियो । छलफलमा कानुन सचिव सापकोटा र महान्यायाधिवक्ता खातीले कस्ता मुद्दा खारेज गर्न मिल्ने र जेलमा रहेका कैदीबन्दीलाई रिहाइ गर्न मिल्नेबारे जानकारी दिए। कानुनसचिव सापकोटाले गृह मन्त्रालय र महान्यायाधिवक्ताको कार्यालयबाट रिहाइका लागि सिफारिस मन्त्रालयमा आएका अधिकांशको रिहाइ भइसकेको र केही फिर्ता गर्न नमिल्ने प्रकृतिका मात्रै बाँकी रहेको जानकारी गराए । फेरि सहमति कार्यान्वयनका लागि बाँकी रहेका विषयमा एकपटक छलफल गर्ने र तयारी पूरा भएपछि नेकपाका नेताहरूसँग बसेर टुंग्याउने सहमति बनेको छ । ०७७ फागुन २० गते सरकारका तर्फबाट वार्ता टोलीका संयोजक तत्कालिन गृहमन्त्री रामबहादुर थापा र सदस्य तत्कालिन प्रधानमन्त्री केपी शर्मा ओलीका विदेश मामिला सल्लाहकार डा राजन भट्टराई तथा नेकपाको तर्फबाट वार्ता टोलीका संयोजक पार्टी प्रवक्ता प्रकाण्ड र सदस्य पार्टी केन्द्रीय समिति सदस्य उदयबहादुर चलाउने दिपकले तीन बुँदे सहमतिमा हस्ताक्षर गरेका थिए ।"
एनआरएनएको कार्यकाल छ महिना थपियो,"काठमाडौं : गैरआवासीय नेपाली सङघ (एनआरएनए) को कार्यकाल ६ महिना थप गरिएको छ। एनआरएनएको शनिबार भएको भर्चुअल बैठकले विधान बमोजिम वर्तमान कार्यसमितिको कार्यकाल ६ महिना थप्ने निर्णय गरेको हो। एनआरएनएको यथाशीघ्र छ महिनाभित्र अधिवेशन गर्ने गरी कार्यकाल थप गरिएको संस्थाका प्रवक्ता डिबी क्षेत्रीले जानकारी दिए। विधान अनुसार कार्यसमितिको कार्यकाल एक पटकका लागि मात्रै छ महिना अवधि थप्न सकिने व्यवस्था छ। बैठकले एनआरएनएको १०औँ महाधिवेशन तथा निर्वाचनको माहौल बनाउने जिम्मा अन्तर्राष्ट्रिय कार्यकारी सचिवालय र अध्यक्ष पन्तलाई जिम्मा दिइएको प्रवक्ता क्षेत्रीले बताए। एनआरएनएको महाधिवेशन प्रतिनिधि छनोटको विषयमा विवाद हुँदा परराष्ट्र मन्त्रालयमा उजूरी परेपछि मन्त्रालयले संस्थाको निर्वाचन सम्बन्धी सम्पूर्ण प्रक्रिया रोक्न पत्राचार गरेको थियो। मन्त्रालयको पत्रबमोजिम २३ देखि २५ अक्टोवरका लागि तय गरिएको १०औँ महाधिवेशन तथा विश्व सम्मेलन स्थगित भएको थियो। बैठकले महाधिवेशन प्रतिनिधिका विषयमा आएका गुनासो सम्बोधन गर्न एक स्वतन्त्र समिति गठन गर्ने निर्णय गरेको छ। एनआरएनएको अध्यक्ष पदको लागि कूल आचार्य, रविना थापा र डा बद्री केसीले उम्मेदवारी घोषणा गरिसकेका छन्।"
मोहन वैद्य अस्पताल भर्ना,काठमाडौं : नेपाल कम्युनिस्ट पार्टी (क्रान्तिकारी माओवादी) का महासचिव मोहन वैद्य 'किरण' अस्पताल भर्ना भएका छन्। स्वास्थ्यमा समस्या देखिएपछि वैद्यलाई आइतबार थापाथलीस्थित नर्भिक अस्पताल भर्ना गरिएको हो। लामो समयदेखि निमोनियाबाट ग्रस्त वैद्यमा केही दिनयता दमको समस्या देखिएको थियो। एक्कासी दम बढेपछि अस्पताल भर्ना गरिएको पारिवारिक स्रोतले जनाएको छ। अहिले उनको उपचार जारी रहेको र अवस्था जटिल रहेको चिकित्सकले बताएका छन्।
न्युजिल्याण्डकी प्रधानमन्त्री जेसिन्डाले रद्ध गरिन् दुई वर्षअघि रोजेको बिहेको भेन्यु,"न्युजिल्याण्ड : न्युजिल्याण्डकी प्रधानमन्त्री जेसिन्डा आर्डेनले आफ्नो विवाह समारोहका लागि रोजेको भेन्यु रद्ध गरेकी छन् । उनले आइतबार करिब दुई वर्ष बुकिङ गरेको भेन्यु रद्ध गरेकी हुन् । जेसिन्डाले दुई वर्षअघि आफ्नो विवाह समारोहका लागि भन्दै करिब ५ हजार डलरमा बुसमेरे आम्र्स भेन्यु बुकिङ गरेको स्थानीय मिडियाले जनाएका छन् । प्रधानमन्त्री जेसिन्डाले आफ्ना प्रेमी क्लेर्क गेफोर्डसँग बिहेको लागि सो भेन्यु बुक गरेको बताइएको छ । प्रधानमन्त्री जेसिन्डा र उनका प्रेमीले दुई वर्षअघि नै आफ्नो भेन्यु विवाह समारोहका लागि बुक गरेको र शनिबार सो बुकिङ रद्ध गरेको भेन्यु सञ्चालक रोविन पियर्सनले स्थानीय मिडिया हेराल्ड न्युजसँग बताएका छन् । प्रधानमन्त्री जेसिन्डा दम्पतीले विवाह समारोहमा आफ्ना साथी, सेलेब्रेटी र अन्य केहिलाई बोलाउने गरी सो भेन्यु बुक गरेको बताइएको छ । सो दम्पतीले यसै वर्ष बिहे गर्ने योजना बनाएको स्थानीय मिडियामा खबर छ । कोभिड महामारीका कारण गत जुलाइमा हुने भनिएको बिहे पछि सारिएको बताइएको छ । दुई वर्षअघि इनगेजमेन्ट गरेको सो जोडि सन् २०१३ देखि प्रेम सम्बन्धमा रहेको बताइन्छ ।"
धानखेतमा हेलिकप्टर आकस्मिक अवतरण,इटहरी : शनिबार राति सुनसरीको धानखेतमा हेलिकप्टरले आकस्मिक अवतरण गरेको छ । काठमाडौंबाट विराटनगर आउँदै गरेको फिस्टेल एयरको हेलिकप्टर इनरुवाको सखुवागाछी भन्ने स्थानमा अवतरण गरेको हो । हेलिकप्टरमा चालक दलका सदस्यसहित ४ जना सवार रहेको थिए । ती सबै सुरक्षित रहेको सुनसरी प्रहरीले जनाएको छ । विराटनगर एयरपोर्टले ल्याण्डका लागि अनुमति नदिएपछि धानखेतमा आकस्मिक अवतरण गरेको बताइएको छ । हेलिकप्टर ल्याण्ड गर्ने बेलामा दुर्घटनामा पर्न लागेजस्तो देखिएको स्थानीयले बताएका छन् । पछि धानखेतबाट चउरमा हेलिकप्टर सारिएको थियो ।
हालसम्म कतिले लगाए कोरोनाविरुद्ध खोपको पूर्णमात्रा ?,"काठमाडौं : हालसम्म देशभर ६४ लाख ६९ हजार १५९ जनाले कोरोनाविरुद्ध पूर्णमात्रा खोप लगाएका छन् । स्वास्थ्य तथा जनसंख्या मन्त्रालयका अनुसार अहिलेसम्म २९ दशमलब ७ प्रतिशत व्यक्तिले कोरोनाविरुद्धको पूर्णमात्रा खोप लगाएका हुन् । हाल दसैंका कारण खोप अभियान सञ्चालनमा छैन । दसैं लगत्तै खोप अभियान सञ्चालन गर्ने सरकारको तयारी छ । स्वास्थ्य मन्त्रालयका अनुसार ८३ लाख ८८ हजार ४०२ जनाले खोपको पहिलो मात्रा लगाएका छन् । जुन खोप लगाउन योग्य जनसंख्याको ३८६ प्रतिशत हो । दुई करोड १५ लाख जनसंख्यालाई कोरोनाविरुद्धको खोप लगाउने सरकारको लक्ष्य छ । सरकारले असोज मसान्तसम्म लक्षित जनसंख्यामध्ये एक तिहाइलाई खोप लगाइसक्ने लक्ष्य राखेको थियो । हाल नेपालमा कोभिसील्ड,भेरोसिल,एस्ट्राजेनेका,जोन्सन एण्ड जोन्सन खोप उपयोगमा आएको छ । स्वास्थ्य मन्त्रालयका अनुसार हालसम्म ८ लाख ४ हजार ६५२ जनामा कोरोना संक्रमण देखिएको छ। सक्रिय संक्रमितको संख्या १२ हजार पाँच सय ९८ रहेको छ । संक्रमितमध्ये ११ हजार २७८ जनाको ज्यान गएको छ। अहिलेसम्म ७ लाख ८० हजार ७७६ जना संक्रमणमुक्त भएका छन् । केहि दिनयता संक्रमितको संख्या घट्दो क्रममा रहेको छ। संक्रमित संख्या घटेपनि जनस्वास्थ्यका मापदण्ड कार्यान्वयनमा हेलचेक्रयाइँ बढ्दो छ । स्वास्थ्य मन्त्रालयका प्रवक्ता डाकृष्ण पौडेलले मास्कको समुचित प्रयोग, भौतिक दूरी कायम र व्यक्तिगत सरसफाइमा ध्यान दिनुपर्ने बताए ।"
"साढे १७ अंकले बढ्यो नेप्से, कारोबार रकम डेढ अर्बमा सीमित","काठमाडौं : दसैंपछिको पहिलो कारोबार दिन नेप्से परिसूचक दोहोर अंकले बढेको छ। आइतबार शेयर कारोबार मापन परिसूचक नेप्से १७५९ अंकले बढेर २६ सय ५६९६ अंकमा अडेको छ। आइतबार २१८ कम्पनीको ४७ लाख ६० हजार २९५ कित्ता शेयर १ अर्ब ४९ करोड ७३ लाख ७५ हजार ३७१ रुपैयाँमा कारोबार भएको छ। ठूला कम्पनीको शेयर कारोबार मापन इन्डेक्स ३१७ अंकले बढेर ४९७३९ विन्दुमा पुगेको छ। कारोबारमा आएका १३ समूहमध्ये सामूहिक लगानी कोषको शेयर मूल्य घटेको छ। सो समूहको परिसूचक ०१८ अंकले घटेको हो। यसदिन सबैभन्दा बढी होटल तथा पर्यटनको परिसूचक ३५१ प्रतिशतले वृद्धि भएको छ। यस्तै अन्यको २०६, विकास बैंकको १३७, व्यापारको १३९, निर्जीव विमाको १०३ प्रतिशतले शेयर मूल्य बढेको हो। बाँकी अन्य समूहको परिसूचक पनि सामान्य अंकले बढेको छ। कारोबार रकमका आधारमा यसदिन नबिल बैंक शीर्षस्थानमा रहेको छ। सो बैंकको ८ करोड ३२ लाख रुपैयाँ बराबरको शेयर खरिदबिक्री भएको हो। त्यसैगरी, हिमालयन डिष्टिलरीको ७ करोड ५३ लाख रुपैयाँ बराबरको शेयर कारोबार भएको छ। यसैगरी, चन्द्रागिरी हिल्सको शेयरमूल्य यसदिन सर्वाधिक ६९७ प्रतिशत बढेको छ। हिमालयन उर्जाको ५०६ प्रतिशत, घलेम्दी हाइड्रोपावरको ४८६ र कामना सेवा विकास बैंकको ४२६ प्रतिशतले शेयर मूल्य बढेको हो। आइतबार सिटीजन म्यु्चुअल फन्डको परिसूचक ५६६ प्रतिशतले घटेको छ।"
जसपामा भाडभैलो : यादवविरुद्ध ठूलै कदम चाल्ने चेतावनी,"काठमाडौं : जसपामा भाडभैलो सुरु भएको छ । मन्त्रिमण्डल गठनमा अध्यक्ष उपेन्द्र यादवले एकलौटी गरेपछि जसपामा भाडभैलो मच्चिएको हो । प्रादेशीक, जातीय, समावेशीतालाई आधार नमानेर मन्त्री पठाएको भन्दै अध्यक्ष यादवप्रति जसपाकै नेताहरु असन्तुष्टि जनाएका छन्। उपेन्द्र यादवले मनोमानी ढंगले मन्त्री छानेको भन्दै आफ्नै कार्यकर्ताले उनको पुत्लासमेत जलाए। जसपाका केन्द्रीय कार्यकारिणी सदस्य एवं सांसद मो इस्तीयाक राई, सांसद प्रदीप यादव,प्रमोद साह,अमृता अग्रहरी, मृगेन्द्र सिंहलगायत नेताले यादवविरुद्ध ठूलै कदम चाल्ने चेतावानी समेत दिएका छन् । केन्द्रीय कार्यालयमा कार्यकर्ताले अध्यक्ष यादवको पुत्ला समेत जलाएका छन् । सरकार गठनमा पार्टीभित्र व्यापक असन्तुष्टि भएको बताएका छन् ।सांसद राईले आफ्नो अध्यक्ष उपेन्द्र यादव एकल, स्वाच्छाचारी निर्णय गरेको आरोप लगाए । डा बाबुराम भट्टराई गोरखा र अशोक राई पूर्व गएको मौकामा मन्त्री छनौट गरेको उनको आरोप छ । यो निर्णयले पार्टी आहात भएको छ, प्रदेश २, बागमती र लुम्बिनीबाट समावेशिताको आधारमा मन्त्री छनौट गर्ने जिम्मा तीन शीर्ष नेतालाई दिइएको हो। तर, यादवले एकलौटीरुपमा गरे, यो हामीलाई स्वीकार्य हुँदैन, उनले भने, 'यो सच्याउनुपर्छ।' यादवले आन्दोलनको मर्मविपरित काम गरेको उनको आरोप छ । उनले आफू मन्त्री नभएको भन्दा पनि व्यवहार त पार्टी मुल मर्म, पद्धतिमाथि नै प्रहार भएको र एकै समुदायका व्यक्तिलाई मात्रै मन्त्री बनाएको उनको आरोप छ । जसपाबाट राजेन्द्र श्रेष्ठले सरकारको नेतृत्व गरेका छन् । उनले श्रेष्ठ संघीय मामिला तथा सामान्य प्रशासन मन्त्रालयको जिम्मेवारी पाएका छन् । भौतिक पूर्वाधार तथा यातायातमन्त्री रेणुकुमारी यादव, कृषि तथा पशुपंक्षी विकासमन्त्री महिन्द्रराय यादव र वन तथा वातावरणमन्त्री रामसहाय यादव भएका छन् । मन्त्री नियु्क्तप्रति असन्तुष्टि र नेतृत्वविरुद्ध ठूलै कदम चाल्ने चेतावानी दिएका छन् । प्रदीप यादवलाई मन्त्री नबनाएकामा पर्सामा अध्यक्ष यादवविरुद्ध प्रर्दशन नै भएको छ। अध्यक्ष यादवले पार्टीमा बबाल हुने आंशकमा नै राजनीतिक दलसम्बन्धी अध्यादेश फिर्ता गराएर मात्रै मन्त्रिपरिषद् विस्तार गर्ने दबाब दिएअनुसार नै मन्त्रिपरिषदको गठन भएको हो । अध्यादेश कायम रहेको भए पार्टी विभाजन हुने आंशका यादव थियो । अझै पनि असन्तुष्ट समूहले जुनसुकै कदम चाल्न सक्ने भएका छन् । ओली सरकारकै पालामा तत्कालिन संघीय समाजावादी पार्टी(सपा)लाई विभाजन गर्ने अध्यादेश ल्याइएको थियो । हाल मन्त्री कृष्णकुमार श्रेष्ठ(किसान) लगायतले जनकपुरबाट डा सुरेन्द्र यादवलाई अपहरणको शैलीमा सपा विभाजनकै लागि काठमाडौं ल्याएका थिए । तर व्यापक विरोधपछि त्यति बेला अध्यादेश फिर्ता भयो। एक्कासी उपेन्द्र यादवले नेतृत्व गरेको संघीय समाजवादी (सपा) र महन्थ ठाकुरले नेतृत्व राष्ट्रिय जनता पाटी (राजपा) एकीकरण भएर जसपा बनेको थियो। तर, यो एकीकरण एक वर्षभन्दा बढी टिकेन । उता रिक्त उपसभामुख पद भने जसपाले पाउने भएको छ । सत्तारुढ गठबन्धनले उपसभामुख जसपालाई दिने सहमति जनाएको छ। जसपाका एक कार्यकारिणी सदस्यले उपसभामुख जसपालाई दिने सहमति भएको जानकारी दिए। सरकारमा जसपाका ४ जना मन्त्री मात्रै दिँदा पार्टीमा बबाल भएको गुनासो यादवले गठबन्धनमा राखेपछि सभामुख दिएर थुमथुम्याउने प्रयास गरिएको छ।"
उपविजेता बनेको नेपाली फुटबल टोलीलाई पूर्वप्रधानमन्त्री भट्टराई र राप्रपा अध्यक्ष थापाको बधाई,"काठमाडौं : साफ च्याम्पियनसिपमा उपविजेता भएको नेपाली राष्ट्रिय फुटबल टोलीलाई पूर्वप्रधानमन्त्री बाबुराम भट्टराई र राष्ट्रिय प्रजातन्त्र पार्टी (राप्रपा) का अध्यक्ष कमल थापाले बधाई दिएका छन्। आइतबार बिहान सामाजिक सञ्जाल मार्फत उनीहरूले बधाई दिएका हुन्। समूह खेलमा पहिलो हुने लक्ष्य राखेर खेल्नु र दोस्रो स्थान हासिल गर्नु पनि ठूलो सफलता हो, पूर्वप्रधानमन्त्री भट्टराईले ट्वीटरमा लेखेका छन्, दक्षिण एसियाली फुटबल प्रतियोगितामा उपविजेता बन्न सफल नेपाली टोलीलाई हार्दिक बधाई। भारतसँग ३० गोलले पराजित भएपनि नेपाली फुटबल टोलीसँग गौरवान्वित भएको अध्यक्ष थापाले बताएका छन्। दोस्रो स्थान गर्न सफल भएकोमा टिम नेपाललाई हार्दिक बधाई, उनले भनेका छन्, हामी गौरवान्वित छौँ। शनिबार राति माल्दिभ्समा सम्पन्न १३औं संस्करणको साफ च्याम्पियनसिपमा नेपाल उपविजेता बनेको थियो। नेपाल फाइनलमा भारतसँग ३० गोलले पराजित भएको हो।"
सुदूरपश्चिममा नौ दिनमा नौजनाको मृत्यु,"बैतडी : यही असोज २१ देखि २९ गतेसम्म सवारी दुर्घटनामा परी सुदूरपश्चिम प्रदेशमा नौजनाको ज्यान गएको छ भने १७ गम्भीर भएका छन्। यस्तै छजना सामान्य घाइते भएका छन् । सुदूरपश्चिम प्रदेश ट्राफिक प्रहरी कार्यालय अत्तरियाका प्रहरी निरीक्षक राजेन्द्रबहादुर सिंहका अनुसार उक्त अवधिमा यस प्रदेशमा १५ सवारीसाधन दुर्घटनामा परेका छन् । दुर्घटनामा पर्ने सवारी साधनमा सबैभन्दा बढी सवारी साधन मोटरसाइकल ११ छन् । यस्तै जीप,कार दुई, ट्र्याक्टर एक र बस एक छन् । चाडपर्वका समयमा गन्तव्यमा पुग्न सार्वजनिक सवारी समयमा नपाउनाले आफ्नै साना सवारीमा यात्रा गर्नेहरू बढी दुर्घटनामा परेको जनाइएको छ । साथै दसैँका समयमा गन्तव्यमा समयमै पुग्न हतारो हुने र यातायात सञ्चालकले पनि जथाभावी यात्रु चढाउने, सवारीको क्षमताभन्दा बढी यात्रु राख्ने, हतारोका कारण सवारीको प्राविधिक अवस्था नजाँच्नेजस्ता कारणले दुर्घटना भएको पाइएको ट्राफिक प्रहरीले जनाएको छ । साना सवारी चालकले लापरवाहि ढङ्गले सवारी चलाउने, मादक पदार्थ सेवन गरी सवारी हाँक्नेजस्ता कारण, सडक साँघुरा र खाल्डाखुल्डी पनि दुर्घटनाको कारण बन्ने गरेको ट्राफिक प्रहरी पोष्ट सतबाँझका प्रहरी जवान मोहन विष्टले बताए। उनले भने, 'चाडपर्वको बेला सबैलाई समयमा गन्तव्यमा पुग्न हतार हुन्छ, सडकको खराब अवस्थाले पनि दुर्घटना निम्त्याउने गर्दछ । रासस"
एकीकृत समाजवादीको केन्द्रीय कमिटी विस्तार: कसलाई के जिम्मेवारी ? (सूचिसहित),"काठमाडौं : नेकपा (एकीकृत समाजवादी) ले केन्द्रीय कमिटी विस्तार र कार्यविभाजनको टुंगो लगाएको छ। असोज २८ गते जारी अन्तरपार्टी निर्देशनअनुसार समाजवादीमा ३३५ सदस्यीय केन्द्रीय कमिटी गठन गरेको हो। पार्टीका अध्यक्ष माधवकुमार नेपाललाई पार्टीको समग्र नेतृत्व र संसदीय दलको नेताको जिम्मेवारी दिइएको छ। यस्तै, पार्टीका वरिष्ठ नेता झलनाथ खनाललाई विदेश विभाग प्रमुख, मुकुन्द न्यौपानेलाई उद्योग वाणीज्य विभाग प्रमुखको जिम्मेवारी दिइएको छ । प्रदीप नेपाललाई प्रतिष्ठानहरुको इन्चार्ज, उपाध्यक्ष राजेन्द्र पाण्डेलाई राजकीय मामिला विभाग प्रमुख र वागमती प्रदेश संसदीय दलको नेता, उपाध्यक्ष प्रमेश हमाललाई स्कुल विभाग प्रमुखको जिम्मेवारी दिइएको छ ।"
एकाबिहानै भूकम्पको धक्का,काठमाडौं : आइतबार बिहान भूकम्पको धक्का महसुस भएको छ। राष्ट्रिय भूकम्प मापन तथा अनुसन्धान केन्द्रका अनुसार बिहान ४ बजेर ९ मिनेट जाँदा ४३ रेक्टर स्केलको भूकम्प गएको हो। केन्द्रका अनुसार गोरखा केन्द्रविन्दु भएको भूकम्प गएको हो। यसअअघि पछिल्लोपटक १६ गते दुई वटा भूकम्पको धक्का महसुस भएका थिए। सिन्धुपाल्चोक केन्द्रविन्दु भएका ४६ र ४१ रेक्टर स्केलका भूकम्प महसुस गरिएका थिए।
"केरलामा भारी वर्षा, पहिरोमा परी ११ जनाको मृत्यु, छ जिल्ला खतराको सूचीमा",केरला : भारतको केरला राज्यमा लगातार भारी वर्षा भइरहेको छ । भारी वर्षापछि इडुक्की र कोट्यम जिल्लामा गएको पहिरोमा परी ११ मानिसको मृत्यु भएको छ । सो घटनापछि राज्य सरकारले उद्धार कार्य जारी राखेको बताइएको छ । केरलामा केहि दिन अघिदेखि लगातार भारी वर्षा भइरहेको छ । भारी वर्षापछि विभिन्न क्षेत्रमा बाढी र पहिरो गएको छ । केरलाका मुख्यमन्त्री पिनरेयी विजयानले उद्धार एवम् सर्तकता कार्यक्रमका लागि शनिबार उच्चस्तरीय बैठक राखेका थिए । शनिबार केरलाका मुख्य ६ जिल्लालाई खतराको सूचीमा राखिएको थियो । जोखिमयुक्त क्षेत्रका बासिन्दालाई सतर्क रहन सार्वजनिक सूचना जारी गरिएको भारतीय सञ्चारमाध्यमले जनाएका छन् । अरब सागरको तटिय क्षेत्रमा न्युन चापीय वायुका कारण सक्रिय भएको खराब मौसम अझै केहि दिनसम्म रहने त्यहाँको मौसम विभागले जनाएको छ ।
नेपाली सेनाका योजनालाई स्रोतको अभाव हुन दिन्न : रक्षा मन्त्री रिजाल,"काठमाडौं : रक्षामन्त्री मीनेन्द्र रिजालले नेपाली सेनाको क्षमता अभिवृद्धि गर्न कुनै कसर बाँकी नराख्ने बताएका छन् । रक्षामन्त्री भएपछि पहिलो पटक जंगी अड्डा पुगेका रिजालले राष्ट्रिय सुरक्षाको प्रवर्द्धन र नेपाली सेनाको क्षमता अभिवृद्धि गर्न आफ्नो कार्यकाल भरी प्रयत्न गर्ने बताए ।रक्षामन्त्री रिजालले नेपाली सेनाले प्राथामिकतामा राखेका कार्यहरुलाई सम्पन्न गराउन स्रोत सुनिश्चित्ता गराउने प्रतिवद्धता जनाए । रक्षामन्त्री रिजालले भने,सेनाका प्राथामिकतामा परेका योजनाहरुलाई स्रोतको अभाव हुन दिन्न । उनले नेपाली सेनाले द्धन्द्धग्रस्त मुलकमा शान्ति स्थापनार्थ पुयाएको योगदानको प्रशंसा गरेका थिए । प्रधानसेनापति प्रभुराम शर्माले नेपाली सेनाको आधुनिकीकरण र पेशागत सुदृढीकरणमा रक्षा मन्त्रालयको निरन्तर सहयोगको अपेक्षा गरेको बताए । प्रधानसेनापति शर्माले नेपाली सेना जस्तोसुकै परिस्थितिमा पनि संविधानले दिएको जिम्मेवारी पूरा गर्न तयार रहेको बताएका थिए । जंगी अड्डाले रक्षामन्त्रीमा नियुक्त भएपछि रिजाललाई स्वागत गर्न आइतबार कार्यक्रमको आयोजना गरेको थियो ।"
सरकारी कार्यालय खुलेः उपत्यकामा चहलपहल बढ्यो,"काठमाडौं : बडादसैँ (विजयादशमी) मा बन्द भएका सरकारी कार्यालय खुलेका छन् । राजधानी काठमाडौँ उपत्यकासहित देशभरका सरकारी कार्यालय खुलेपछि चहलपहल बढेको छ । आइतबार सरकारी तथा निजी कार्यालय सञ्चालनमा आएसँगै काठमाडौँ उपत्यकामा सवारी साधनको केही चाप बढेको छ । दसैँमा सुनसान प्रायःबनेको काठमाडौँमा नियमितजसो सबै प्रकारका सेवा सञ्चालनमा आएका छन् । प्रमुख प्रशासनिक केन्द्र सिंहदरबारमा चहलपहल बाक्लिएको छ । सबैजसो मन्त्रालयमा मन्त्री, कर्मचारी तथा आगन्तुकको बाक्लो उपस्थिति देखिन्थ्यो । विभिन्न मन्त्रालयका मन्त्री पनि कार्यालय पुगेर नियमित काममा व्यस्त छन्। सञ्चार तथा सूचना प्रविधिमन्त्री ज्ञानेन्द्रबहादुर कार्की मन्त्रालय पुगेर नियमित काममा व्यस्त रहनुभएको उनका स्वकीय सचिव रामजी थापाले जानकारी दिए। अन्य विभागीय मन्त्री पनि नियमित काममा व्यस्त छन्। दसैँको टीकाको तेस्रो दिन आज पनि आफन्त तथा मान्यजनबाट टीका र जमरा लगाई आशीर्वाद लिनेक्रम जारी छ । विजयादशमीको टीकाको दिनदेखि कोजाग्रत पूर्णिमासम्म दसैँको टीका लगाउने चलन छ । काठमाडौँ उपत्यकामा पनि दसैँको टीका लगाउन आफन्त तथा मान्यजनकहाँ पुग्ने सर्वसाधरणको आवतजावत बाक्लोरूपमा देखिएको छ । उपत्यकामा औषधि, खाद्यान्न, दूध तथा तरकारीका पसल खुलेका छन् । महानगरीय ट्राफिक प्रहरी महाशाखाका अनुसार आज पनि काठमाडौँ उपत्यकामा दसैँको टीका र आशीर्वाद थाप्न जानेको चहलपहल बाक्लै छ । बाक्लो सङ्ख्यामा सवारी साधन चले पनि ट्राफिक जाम नरहेको ट्राफिक प्रहरीको भनाइ छ । दसैँ मनाउन गाउँघर गएका सर्वसाधरण पनि धमाधम काठमाडौँ भित्रिरहेका छन् । कोटेश्वर, कलङ्की, गोङ्गबु, बल्खुलगायत नाकामा दसैँ मनाएर राजधानी फर्कनेको भीडभाड देखिन्छ। मानिसको चहलपहल र सवारीसाधनको आवतजावत तथा बजार पसल पनि क्रमशः खुल्न थालेकाले राजधानी काठमाडौँ पुरानै लयमा फर्कन थालेको अनुभूति हुन्छ। रासस"
रौता र चौदण्डीमा पर्यटकको संख्या बढ्यो,"उदयपुर : उदयपुरको धार्मिक, ऐतिहासिक तथा महत्वपूर्ण पर्यटकीय क्षेत्र रौता पोखरी र चौदण्डी गढीमा घुम्न आउने पर्यटकको संख्याह्वात्तै बढेको छ। जिल्लाको मध्य पहाडी क्षेत्रको रौता गाउँपालिकाको रौता क्षेत्रमा बिहीबारदेखि नै घुम्न आउने पर्यटकको सङ्ख्यामा वृद्धि भएपछि यो क्षेत्रमा अहिले आन्तरिक पर्यटकको भिडभाड हुने गरेको (होमस्टे) घरबास सञ्चालक दुर्गा मगरले बताए। बिहीबारदेखि शुक्रबार टिकाको दिन र शनिबार तीन दिनमा झण्डै दुई हजारभन्दा बढी पर्यटक रौता घुम्न आएका छन् भने धेरै पर्यटकले रौता क्षेत्रमा नै बसेर दसैँको टिकासमेत मनाएको रौतामाई गाउँपालिका४ का वडाध्यक्ष पाण्डव राईले बताए। त्यस्तै जिल्लाको ऐतिहासिक चौदण्डीगढी दरबार क्षेत्रमा पनि दसैँको टिकाको दिनदेखि दैनिक ५०० भन्दाबढीको सङ्ख्यामा पर्यटक घुम्न आउन थालेको चौदण्डी पर्यटन विकास समितिका संयोजक रोहित तामाङले बताए। मौसम सफा रहेको र अहिले चौदण्डी क्षेत्रबाट चारैतिरको रमाइलो दृश्य अवलोकन गर्न सकिने भएका कारण धेरै पर्यटक आउन थालेको संयोजक तामाङले बताए। चौदण्डी क्षेत्रमा आउने पर्यटक अधिकांश सुनसरी, मोरङ, झापा, इलाम, सप्तरी क्षेत्रबाट आउने गरेको चौदण्डी गढी नगरपालिकाका प्रमुख खगेन्द्रकुमार राईले बताए। मौसम सफा भएका कारण चौदण्डीको भ्रमण र चौदण्डीबाट उत्तरपट्टिका सात वटा हिमशृङ्खला एकैपटक अवलोकन गर्न सकिने र दक्षिणतिर सुनसरी, मोरङ, झापा, सप्तरी र सप्तकोशी नदीको अवलोकन गर्न सकिने हुनाले अहिले दसैँका समयमा धेरै पर्यटक आउने गरेको चौदण्डीगढी नगरपालिकाले जनाएको छ। यता रौता क्षेत्रमा दसैँका समयमा रौता पञ्चकन्या देवीको पूजाआरधना गर्न र दृश्य अवलोकन गर्न धेरै पर्यटक आएका हुन्। उत्तरतिर एकैपटक आठ हिमशृङ्खला र दक्षिणतिर तराईको सप्तरी, सिरहा, धनुषा, मोरङ, सुनसरी र बायनाकुलरबाट भारतको विहारसमेत अवलोकन गर्न सकिने हुनाले पनि यस क्षेत्रमा अहिले मौसम सफा भएको मौकामा धेरै पर्यटक आउने गरेको रौतामाई गाउँपालिकाका अध्यक्ष गजेन्द्र खड्काले बताए। रौता क्षेत्रका झण्डै ५० भन्दाबढी होमस्टे तथा होटल र गाउँघरसमेत अहिले आन्तरिक पर्यटकले दिनरात भरिन थालेको रौतारानी होमस्टे सञ्चालक खिलराज मगरले बताए। रौता क्षेत्रमा आउने पर्यटक प्रदेश नं १ का तराईका जिल्ला र प्रदेश नं २ का तराईका जिल्लाबाट बढी पर्यटक रौताको भ्रमणमा आउने गरेको रौतामाई गाउँपालिकाले बताएको छ। रौता क्षेत्र समुद्री सतहदेखि उदयपुरको मध्य पहाडी क्षेत्रको दुई हजार मिटरको उचाइमा अवस्थित छ भने चौदण्डीगढी समुद्री सतहदेखि अठार सय मिटरको उचाइमा अवस्थित छ। दुवै क्षेत्रलाई जिल्लाको महत्वपूर्ण पर्यटकीयस्थलका रुपमा विकास गर्नुपर्ने स्थानीयवासीको भनाइ छ। त्यस क्षेत्रमा विद्युत्, खानेपानी, यातायातका सुविधाको व्यवस्था गरिएपछि र लामो समयसम्म कोरोनाको कहरमा सुधार हुँदै गएका बेला दसैँका समयमा अहिले यी क्षेत्रमा घुम्न आउने पर्यटकको सङ्ख्यामा ह्वात्तै वृद्धि हुन थालेको हो। रासस"
"तीन दिनको मौसम : देशभर आंशिक बदली, केही स्थानमा मेघगर्जनसहित वर्षा हुन सक्ने","काठमाडौं : आगामी तीन दिन देशभरको मौसम आंशिक बदली हुने जल तथा मौसम विज्ञान विभागले जनाएको छ । भारतको आन्द्र प्रदेश र ओडिसाको तटीय क्षेत्र आसपास न्यून चापीय प्रणालीको प्रभावका कारण मुलुकका केही स्थानमा वर्षासमेत हुने विभागले जनाएको छ। विभागका अनुसार प्रदेश १, २, वाग्मती, गण्डकी, लुम्बिनी र सुदूरपश्चिम प्रदेशका केही स्थानमा वर्षा हुन सक्नेछ । त्यस्तै कर्णालीका केही स्थानमा मेघगर्जसहित हल्का वर्षा हुन सक्ने विभागले अनुमान गरेको छ । उपत्यकासहित मुलुकका कतिपय स्थानमा शनिबार रातिदेखि नै वर्षा सुरु भएको छ । वर्षा भएर केही समय खुले पनि आज दिउँसोबाट आंशिक बदली हुने विभागले अनुमान गरेको छ ।"
"मोटरसाइकल दुर्घटनामा दुईको मृत्यु, एक गम्भीर",ढल्केवर(धनुषा) : धनुषामा रुखमा मोटरसाइकल ठोकिएर दुर्घटना हुँदा दुईजनाको मृत्यु भएको छ। दुर्घटनामा अर्का एकजना गम्भीर घाइते भएका छन् । शनिबार तीनजना सवार बा४८ प २२५५ नम्बरको मोटरसाइकल गणेशमान चारनाथ नगरपालिका२ सुरीस्थित भित्री सडकमा अनियन्त्रित भइ रुखमा ठोकिएर दुर्घटना भएको जिल्ला ट्राफिक प्रहरी कार्यालय धनुषाले जनाएको छ । दुर्घटनामा परेर गणेशमान चारनाथ नगरपालिका१ छघरियाका २१ वर्षीय दीपलाल महरा र गणेशमाण चारनाथ नगरपालिका२ गंगापुरका २० वर्षीय हरिचन पासवानको मृत्यु भएको जिल्ला ट्राफिक प्रहरी कार्यालय धनुषाका इन्सपेक्टर नवराज न्योपानेले जानकारी दिए । उनका अनुसार दुर्घटनामा मोटरसाइकलमा सवार गणेशमाण चारनाथ नगरपालिका२ गंगापुरका २२ वर्षीय लालबाबु पासवान गम्भीर घाइते भएका छन् । उनको जनकपुरस्थित जानकी हेल्थ केयरको सघन कक्षमा उपचार भइरहेको धनुषा ट्राफिक प्रहरीले जनाएको छ । प्रहरीका अनुसार गम्भीर घाइते लालबाबु मृतक हरिचनका दाइ हुन् । तीव्र गतिमा रहेको मोटरसाइकल अनियन्त्रित भइ रुखमा ठोकिएर दुर्घटना भएको प्रहरीले जनाएको छ ।
सुडानमा सैनिकले सत्ता हात लिनुपर्ने विपक्षीको माग,खर्टोम : सुडानमा संकट चुलिँदै गएपछि विपक्षीले त्यहाँको सत्ता सैनिकले हात लिनुपर्ने माग गरेका छन् । शनिबार राष्ट्रपति कार्यालय अघि हजारौँको संख्यामा उपस्थित प्रजातन्त्रवादीहरूले प्रदर्शन गर्दै त्यस्तो माग गरेका हुन् । प्रजातन्त्रलाई सुदृढ गर्न केही समयका लागि सेना सत्ता कब्जा गर्नुपर्ने उनीहरूले माग गरेका हुन् । सन् २०१९ मा राष्ट्रपति ओमार अल बशिरको सत्ता ढलेदेखि सैनिक र नागरिकले सत्तामा सहकार्य गर्दै आइरहेका छन् । यद्यपि सेप्टेम्बरमा बशिरका समर्थकद्वारा सत्ता कब्जाको प्रयास विफल भएदेखि तनाव झन बढेको छ । सो घटनापछि सैनिक नेताहरूले सत्ता सहकार्यमा परिमार्जन गर्नुपर्ने बताइरहेका छन् । उनीहरूले मन्त्रिमण्डल नै प्ररिवर्तन गर्नुपर्नेसम्मको कुरा गरिरहेका छन् । तर नागरिक तर्फका नेताहरूले भने त्यो सेनाको शक्ति आर्जन गर्ने खेल मात्र हुने बताइरहेका छन् ।
अलमुताइरीले भने  'खेलाडीको स्वागतका लागि विमानस्थल आइदिनुहोला',"काठमाडौं : दक्षिण एसियाली फुटबल महासंघ (साफ) च्याम्पियनसिप फुटबलमा उपविजेता बनेको नेपाली राष्ट्रिय फुटबल टोली भोलि (सोमबार) नेपाल आइपुग्ने भएको छ । अखिल नेपाल फुटबल संघ (एन्फा) ले उपविजेता नेपाली टोली सोमबार बिहान नेपाल आइपुग्ने जनाएको छ । एन्फाका अनुसार नेपाली टोली सोमबार बिहान ९ बजे त्रिभुवन अन्तर्राष्ट्रिय विमानस्थलमा आइपुग्ने छ । राष्ट्रिय फुटबल टोलीले आइतबार माल्दिभ्स छाड्नेछ । हवाईमार्गबाट कतारको दोहाहुँदै टोली सोमबार बिहान ९ बजे त्रिभुवन अन्तर्राष्ट्रिय विमानस्थलमा ओर्लने अखिल नेपाल फुटबल संघ (एन्फा) ले जनाएको छ । राष्ट्रिय टोलीका मुख्य प्रशिक्षक अब्दुल्ला अलमुताइरीले समर्थकहरुलाई टोलीलाई निरन्तर साथ दिन आग्रह गर्दै स्वागतमा विमानस्थलमा उपस्थित हुन आग्रह गरेका छन् । सबै नेपाली समर्थकका लागि मेरो विशेष आग्रह छ । जब राष्ट्रिय टोली नेपाल फर्कन्छ । सबैजना विमानस्थल पुगेर सम्मान गरिदिनु होला,' फाइनलपछि उनले भनेका थिए,यही स्तरमा निरन्तर खेलिरहने हो भने खेलाडीलाई साथ र समर्थन गर्नुपर्छ । माल्दिभ्सको राजधानी मालेमा शनिबार राति भएको फाइनलमा नेपाल भारतसँग ३० गोलले पराजित भएको थियो । साफ च्याम्पियनसिपको २८ वर्षको इतिहासमा नेपाली टोलीले पहिलो पटक फाइनल खेलेको हो । नेपालले यसअघि सेमिफाइनलसम्मको यात्रा तय गरेको थियो । एक महिना लामो समयपछि नेपाली टोली स्वदेश फर्कन लागेको हो । साफ च्याम्पियनसिपको तयारीका लागि नेपाली टोली गत भदौ २५ गते कतार गएको थियो । कतारमा तयारी गरेपछि साफ च्याम्पियनसिपका लागि असोज ११ गते माल्दिभ्स पुगेको थियो । कतारमा नेपालले दुई वटा मैत्रीपूर्ण खेलसमेत खेलेको थियो । कतार जानुअघि नेपाली टोलीले चैत १७ र २० गते दशरथ रंगशालामा भारतसँग दुई वटा मैत्रीपूर्ण खेल खेलेको थियो । पहिलो खेलमा ११ को बराबरी गरेको नेपाल दोस्रो खेलमा भारतसँग २१ गोलले पराजित भएको थियो । नेपालले साफ च्याम्पियनसिपमा उत्कृष्ट सुरुवात गरेको थियो । पहिलो खेलमा घरेलु टोली माल्दिभ्सलाई १० गोलले पराजित गरेको नेपालले दोस्रो खेलमा श्रीलंकालाई ३२ गोलले हराएको थियो । तेस्रो खेलमा भारतसँग १० ले पराजित नेपाली टोलीले राउन्ड रोविन लिगको अन्तिम खेलमा बंगलादेशसँग ११ को बराबरी खेल्दै पहिलो पटक फाइनल यात्रा तय गरेको थियो। कमजोर सुरुवात गरेको भारतले आठ अंकका साथ शीर्ष स्थानमा रहँदै फाइनल यात्रा तय गरेको थियो । नेपाल सात अंकका साथ दोस्रो स्थानमा रहेर फाइनलमा पुगेको थियो ।"
उपविजेता बनेको नेपाली फुटबल टोलीलाई पूर्वप्रधानमन्त्री भट्टराई र राप्रपा अध्यक्ष थापाको बधाई,"काठमाडौं : साफ च्याम्पियनसिपमा उपविजेता भएको नेपाली राष्ट्रिय फुटबल टोलीलाई पूर्वप्रधानमन्त्री बाबुराम भट्टराई र राष्ट्रिय प्रजातन्त्र पार्टी (राप्रपा) का अध्यक्ष कमल थापाले बधाई दिएका छन्। आइतबार बिहान सामाजिक सञ्जाल मार्फत उनीहरूले बधाई दिएका हुन्। समूह खेलमा पहिलो हुने लक्ष्य राखेर खेल्नु र दोस्रो स्थान हासिल गर्नु पनि ठूलो सफलता हो, पूर्वप्रधानमन्त्री भट्टराईले ट्वीटरमा लेखेका छन्, दक्षिण एसियाली फुटबल प्रतियोगितामा उपविजेता बन्न सफल नेपाली टोलीलाई हार्दिक बधाई। भारतसँग ३० गोलले पराजित भएपनि नेपाली फुटबल टोलीसँग गौरवान्वित भएको अध्यक्ष थापाले बताएका छन्। दोस्रो स्थान गर्न सफल भएकोमा टिम नेपाललाई हार्दिक बधाई, उनले भनेका छन्, हामी गौरवान्वित छौँ। शनिबार राति माल्दिभ्समा सम्पन्न १३औं संस्करणको साफ च्याम्पियनसिपमा नेपाल उपविजेता बनेको थियो। नेपाल फाइनलमा भारतसँग ३० गोलले पराजित भएको हो।"

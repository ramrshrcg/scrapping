शीर्षक,विवरण
एकीकृत समाजवादीका अध्यक्ष नेपाल अस्पताल भर्ना,काठमाडौं : नेपाल कम्युनिष्ट पार्टी (एकीकृत समाजवादी)का अध्यक्ष माधवकुमार नेपाल अस्पताल भर्ना भएका छन्। ज्वरो र खोकीको समस्याका कारण बुधबार त्रिवि शिक्षण अस्पताल महाराजगन्जमा भर्ना भएका नेपालको निजी सचिवालयले जनाएको छ। उनको स्वास्थ्य अवस्था सामान्य रहेको र केही दिन आरामसहित उपचार गर्नुपर्ने चिकित्सकले सल्लाह दिएका छन्। पूर्वप्रधानमन्त्रीसमेत रहेका नेपालको उपचारमा त्रिवि शिक्षण अस्पतालका वरिष्ठ छाती रोग विशेषज्ञ डा सन्तकुमार दाससहितको टोली संलग्न रहेको सचिवालयले जनाएको छ । स्वास्थ्य संवेदनशीलताका कारण अस्पतालमा नेपाललाई भेटघाट बन्द गरिएको छ।
विपद् व्यवस्थापन सिकाई केन्द्र स्थापना,"दैलेख : जिल्लाका दुई वटा स्थानीय तहमा विपद् व्यवस्थापन तथा जलवायू परिवर्तन अनुकुलन सिकाई केन्द्र स्थापना भएको छ। दुल्लु नगरपालिका र आठबीस नगरपालिकामा केन्द्र स्थापना गरिएको हो। सोसेक नेपालको सहयोगमा केन्द्र स्थापना भएको हो। आठबीसमा मेयर खड्गराज उपाध्याय र दुल्लुमा मेयर घनश्याम भण्डारीको उपस्थितीमा केन्द्र उद्घाटन गरिएको छ। जलवायू परिवर्तन र विपद् व्यवस्थापनमा सहयोग पुगोस् भन्ने उदेश्यले केन्द्र स्थापना गरिएको सोसेकका उपकार्यकारी निर्देशक बसन्त श्रेष्ठले जानकारी दिए। केन्द्रमार्फत समुदायस्तरका कृषक तथा कृषक समुहले जलवायू परिवर्तन अनुकुलनका उपायहरुलाई प्रचारप्रसारमा समेत टेवा पुर्याउने श्रेष्ठले बताए। विपद् व्यवस्थापन तथा जलवायू परिवर्तन अनुकुलन सिकाई केन्द्र स्थापना लागि सामग्रीहरु समेत दिईएको छ। सामग्रीहरुले विपद् व्यवस्थापनसँगै खोज तथा उद्धारमा सहयोग पुग्ने अपेक्षा गरिएको छ। श्रेष्ठका अनुसार दुल्लु नगरपालिकामा स्थापना गरिएको सिकाई केन्द्रका लागि दश थान लाइफ ज्याकेट, दश थान डोरी, पाँच थान क्यालाबेरिया, सात वटा वाटरप्रुफ टेन्ट, २० थान पाल, ३० थान रवर टेवल, चार थान कटिङ पिलास प्रदान गरिएको छ। यस्तै एक थान चेनस, पाँच थान हाते आरा, तीन थान प्राथमिक उपचार बासक, २० थान स्टेचर, तीनतीन थान मेगा लाइट र फोन, ४० थान हेल्मेट, ६ जोर पञ्जा, चार थान फायर एस्टीड गिसर, एक थान भर्याङ, २० थान गैटी, १५ थान कोदालो, २० थान सब्बल, २० थान बेल्चा, १० थान स्टील बाल्टिन केन्द्रलाई हस्तान्तरण गरिएको छ। यसैगरी एक थान टेबल, १५ थान पलाष्टिक कुर्ची, एक थान रिभल्बीङ कुर्ची, ३५ मिटर जुट कार्पेट तथा एकएक थान ल्यापटप, प्रिन्टर र एक थान मल्टिमिडीया समेत प्रदान गरिएको बताईएको छ। आठबीस नगरपालिकामा स्थापना भएको केन्द्रका लागि १५ थान लाइफ ज्याकेट, दश थान डोरी, पाँच थान क्यालाबेरिया, सात वटा वाटरप्रुफ टेन्ट, २० थान पाल, ३० थान रवर टेवल, चार थान कटिङ पिलास प्रदान गरिएको छ। यस्तै एक थान चेनस, पाँच थान हाते आरा, तीन थान प्राथमिक उपचार बासक, २० थान स्टेचर, तीनतीन थान मेगा लाइट र फोन, ४० थान हेल्मेट, ६ जोर पञ्जा, चार थान फायर एस्टीड गिसर, एक थान भर्याङ, २० थान गैटी, १५ थान कोदालो, २० थान सब्बल, २० थान बेल्चा, दश थान स्टील बाल्टिन केन्द्रलाई हस्तान्तरण गरिएको छ। यसैगरी एक थान टेबल, १५ थान पलाष्टिक कुर्ची, एक थान रिभल्बीङ कुर्ची, २० मिटर जुट कार्पेट, एक थान रेस्क्यू बोट, तथा एकएक थान ल्यापटप, प्रिन्टर र एक थान मल्टिमिडीया समेत प्रदान गरिएको बताईएको छ । केन्द्र स्थापना भएका दुल्लु र आठबीस नगरपालिकामा यूरोपियन यूनियनको आर्थिक सहयोग तथा सोसेक नेपाल, डिसिए नेपाल, लिवर्ड, एनएनएसडब्लुएको कन्सोर्टियम पार्टनरसिपमा जलवायु समानुकुलन र आर्थिक समृद्धिका लागि समावेशी नागरिक समाज संघ संस्थाहरुको क्षमता अभिवृद्धि (उत्थान) परियोजना सञ्चालित छ। विपद् व्यवस्थापन समितिलाई सामग्री जिल्लाका ११ वटै स्थानीय तहमा विपद् व्यवस्थापन, खोज तथा उद्धारमा सहयोग पुगोस् भन्ने उदेश्यले जिल्ला विपद् व्यवस्थापन समितिलाई समेत सामग्र्री सहयोग गरिएको छ। दैलेखका सहायक प्रमुख जिल्ला अधिकारी हरिप्रसाद देवकोटालाई सामग्री हस्तान्तरण गरिएको छ। विपद् व्यवस्थापन समितिलाई १२ थान लाइफ ज्याकेट, दश थान डोरी, पाँच थान क्यालाबेरिया, पाँच वटा वाटरप्रुफ टेन्ट, दश थान पाल, १४ थान रवर ट्युब, दुई थान कटिङ पिलास प्रदान गरिएको छ। यस्तै एक थान चेनस, पाँच थान हाते आरा, दुई थान प्राथमिक उपचार बासक, दश थान स्टेचर, तीनतीन थान मेगा लाइट र फोन, २० थान हेल्मेट, ६ जोर पञ्जा, चार थान फायर एस्टीड गिसर, एक थान भर्याङ, दश थान गैटी, दश थान कोदालो, दश थान सब्बल, दश थान बेल्चा, नौ थान स्टील बाल्टिन र एक रेस्क्यू बोट समितिलाई हस्तान्तरण गरिएको छ। समितिले उक्त सामग्रीहरु विपद् व्यवस्थापन तथा खोज तथा उद्धारमा खटिने नेपाली सेना, नेपाल प्रहरी र सशस्त्र प्रहरीलाई उपलब्ध गराएको छ । विपद् व्यवस्थापन तथा जलवायू परिवर्तन अनुकुलन सिकाई केन्द्र र जिल्ला विपद् व्यवस्थापन समितिका लागि झण्डै २५ लाख बराबरको सामग्री उपलब्ध गराईएको हो।"
राष्ट्रपतिद्वारा दुई विधेयक प्रमाणीकरण,"काठमाडौं : राष्ट्रपति विद्यादेवी भण्डारीले आर्थिक विधेयक २०७८ र राष्ट्र ऋण उठाउने विधेयक २०७८ प्रमाणीकरण गरेकी छन्। राष्ट्रपति भण्डारीले बुधबार दुई विधेयक प्रमाणीकरण गरेको राष्ट्रपति कार्यालयका प्रवक्ता जगन्नाथ पन्तले जानकारी दिए। विज्ञप्तिमा भनिएको छ, राष्ट्रपति विद्यादेवी भण्डारीज्यूले संघीय संसदको दुवै सदनको बैठकबाट पारित भई प्रमाणीकरणका लागि पेश हुन आएका देहाय बमोजिमका विधेयकहरू नेपालको संविधानको धारा ११३ को उपधारा (२) बमोजिम प्रमाणीकरण गर्नुभएको छ। सरकारले बलपूर्वक विधेयक ल्यायो, पारित गर्न बल गरेन प्रतिपक्ष एमालेको नाराबाजीबीच विनियोजन विधेयक पास एमालेको अवरोधबीच आर्थिक विधेयक पारित गर्ने सरकारको तयारी राष्ट्रियसभाबाट विनियोजन विधेयक पारित एमाले अवरोधबीच आर्थिक विधेयक बहुमतले पारित राष्ट्रियसभाबाट दुई विधेयक पारित, अर्को बैठक असोज १७ मा प्रतिपक्षी दल एमालेको अवरोधका बीच प्रतिनिधि सभा र राष्ट्रिय सभाबाट दुई विधेयक पारित भएको थियो। दफाबार छलफलमा दुवै सांसद सहभागी भएका थिएनन्। प्रतिनिधिसभाले सभामुख हुँदै प्रमाणिकरणका लागि राष्ट्रपति कहाँ पुर्याएको हो। राष्ट्रपतिले प्रमाणिकरण गरेकाले अब कार्यान्वयनमा जानेछ।"
सामसुङ ग्यालेक्सी ए०३एस सार्वजनिक,"काठमाडौं : नेपालको विश्वासिलो स्मार्टफोन ब्राण्ड सामसुङले हालै नेपाली बजारमा ए सिरिज अन्तर्गत नयाँ ए०३एस प्रस्तुत गरेको छ। ग्राहकहरुलाई अद्वितीय दृश्यावलोकनको मनोरञ्जन प्रदानगर्न ६५ इन्च इन्फिनिटि भी डिस्प्ले अझै स्पष्ट फोटो खिच्नको लागि ३ वटा क्यामरा, लामो समयसम्म मोबाइल चलाउनको लागि अझै धेरै टिकाऊ हुने ५००० एम ए एच को ब्याट्रि, मल्टिटास्किङ्गको लागि ओक्टा कोर प्रोेसेसरको साथै फोनको साइडमा भएको फिङ्गगर प्रिन्ट सेन्सर जस्ता थुप्रै विशेषताहरुले थप सुरक्षाएवं सहजता प्रदान गर्नेछन्। २०ः९ को एस्पेक्ट रेसियोको साथ ६५ इन्च एचडि भी डिस्प्लेले आश्चर्यजनक दृश्यावालोकनको मनोरञ्जन प्रदान गर्दछ। यसमा भएको तिनवटा क्यामराहरुको संयोजनले वास्तवमै अझै गुणस्तरीय फोटो तथा भिडियोहरु निकाल्न सकिन्छ। यसमा भएको १३ मेगापिक्सलको मुख्य क्यामराले अविस्मरणीय पलहरुलाई सफाएवं स्पष्ट रुपमा कैद गर्ने स्वतन्त्रता प्रदान गर्दछ भने यसमा भएको २ मेगापिक्सलको माइक्रो लेन्सले अझै क्लोजअप फोटोहरुको विस्तृत विवरणहरु कैद गर्न सकिन्छ। त्यस्तै २ मेगापिक्सलको डेप्थक्यामराले फोटोको सौन्दर्यतालाई अझै निखार्दछ। ग्यालेक्सी ए०३एस मा भएको ओक्टा कोर प्रोसेसरले मल्टिटास्किङ्ग गर्दा कम ब्याट्रि खपत गर्न सक्दछ। यसमा भएको ५००० एमएएचको ब्याट्रिले अतिरिक्त पावर प्रदान गरी कम समयमा चार्ज हुने र अधिक समय टिकाउने सामथ्र्य राख्दछ। ग्यालेक्सी ए०३एस फोनको गुणस्तरीयताको साथ साथै उचितमूल्यपनियसको विशेषता हो। यसले राम्रो स्मार्टफोनको मूल्य सर्धै उधिक हुन्छ भन्ने मान्यतालाई समेत तोडेको छ। ग्यालेक्सी ए३ को थ्री जीबी र ३२ जीबीको मूल्य रु १५,४९९र फोर जीबी र ६४ जीबी रु१६,९९९ तोकिएको छ। यो फोन विभिन्न रंगहरु (कालो, नीलो र सोतो) मा उपलब्ध रहेको छ। यो फोन सामसुङका नेपाल अधिराज्यभर रहेका रिटेल नेटवर्कमार्फत सहजै खरिद गर्न सकिने छ।"
मनास्लु आरोहणका क्रममा क्यानेडियन पर्यटकको मृत्यु,गोरखा : उत्तरी गोरखाको चुमनुब्री गाउँपालिका १ मा पर्ने मनास्लु हिमाल आरोहणका क्रममा एक विदेशी नागरिकको मृत्यु भएको छ। मनास्लु हिमालको चौथो शिविरभन्दा एक सय मिटर माथि पुगेका क्यानडाका आरोही ब्रेन्ट सेल बेहोस भएको र पछि उनको घटनास्थलमै मृत्यू भएको जिल्ला प्रहरी कार्यालय गोरखाले जनाएको छ। स्नो होराइजन नामको कम्पनीबाट हिमाल आरोहणका लागि उनी मनास्लु पुगेका थिए। मृतकको शव बोकेर मनास्लु बेस क्यापसम्म ल्याइएको र हेलिकप्टरबाट आर्खेत ल्याइ पोष्टमार्टमका लागि काठमाडौं पठाइएको डिएसपी प्रकाश दाहालले बताए। उक्त घटनाको बारेमा ट्याग नेपाल ट्रेकिङ कम्पनीले जानकारी गराएपछि थाहा भएको प्रहरीले जनाएको छ।
सुनसरी माओवादीमा विवाद,"इटहरी : नेकपा(माओवादी केन्द्र) सुनसरीमा केही दिनयता विवाद चुलिएको छ। गत शनिबार जिल्ला समन्वय समितिको बैठकले जिल्ला इन्चार्ज फेर्न सिफारिस गर्नुका साथै विभिन्न स्थानीय तह र निर्वाचन क्षेत्रमा जिम्मेवारी बाँडफाँड गरेको थियो। सबै सिफारिस र निर्णयलाई प्रदेश कमिटिले मंगलबार खारेज गरिदिएको छ। योगेन्द्र मण्डल (पप्पु) अध्यक्ष रहेको समितिको बैठकले पार्टी इन्चार्जमा निर्मल बरालको ठाउँमा मुक्साहाङ मेयाङ्बो (मुकेश)लाई ल्याउन सिफारिस गरेको थियो। २०७५ साल जेठ ३ गते तात्कालीन नेकपा (माओवादी केन्द्र) र नेकपा (एमाले) बिच पार्टी एकीकरण हुँदा र पार्टी अलग भइसकेपछि पनि उपयुक्त भुमिका नदिइएको भन्दै बैठकले उनलाई जिल्ला इन्चार्ज बनाउन सिफारिस गरेको थियो। साथै इन्चार्ज बरालले लामो समयदेखि संगठनलाई गति नदिएको आरोप असन्तुष्ट समितिले लगाएको छ। बैठकले विभिन्न नगरपालिका, गाउँपालिका तथा प्रतिनिधिसभा सदस्य निर्वाचन क्षेत्र र प्रदेश सभा निर्वाचन क्षेत्रमा समेत जिम्मेवारी बाँडफाँड गर्ने निर्णय गरेको थियो। बराललगायत जिल्लाका विभिन्न नेताहरुले भने यो निर्णयलाई विधानविपरीत भन्दै विज्ञप्ती निकालेका छन्। इन्चार्ज निर्मल बरालकाअनुसार अहिले नयाँ इ्रन्चार्ज सिफारिस गर्ने र इन्चार्जको सहमतीविना जिम्मेवारी बाँडफाँड गर्ने काम पार्टीको विधानविपरीत छ। उनले प्रदेश र केन्द्रिय कमिटिलाई नै नभनी गरेको निर्णयको अर्थ नहुने बताउँछन्। प्रदेश कमिटिले मंगलबार बैठक बसेर उक्त निर्णय खारेज गरिदिएको छ। साथै प्रदेश कमिटिले मण्डललाई स्पष्टिकरण बुझाउन निर्देशन दिएको छ। प्रदेश इन्चार्ज सुरेन्द्र कार्की, अध्यक्ष सुरेश कार्कीका साथै सहइन्चार्जहरु सावित्रीकुमार काफ्ले, अजम्बर कङ्माङ राई, धर्मशिला चापागाईं, पदम राईसहितको बैठक बसेको थियो। साथै अनाधिकृत रुपमा पार्टी नीतिविपरीत लेटरप्याड प्रयोग गरी विद्यार्थी संगठनको पदाधिकारी तोकेको भन्दै उक्त निर्णयसमेत खारेज गरेको छ। १३ औं जिल्ला अधिवेशनले अर्जुन पौडेललाई जिल्ला अध्यक्ष बनाउने निर्णय गरेको थियो।"
चट्याङ लागेर गुल्मीमा ९ जना घाइते,गुल्मी : गुल्मीको इस्मा गाउँपालिका वडा नम्वर ३ स्थित तोरीपाटामा चट्याङ लागेर ९ जना घाइते भएका छन्। बुधबार साँझ ६ बजे चट्याङ पर्दा घरमै बसेकाहरु घाइते भएको जिल्ला प्रहरी कार्यालय गुल्मीका प्रहरी नायव उपरीक्षक पुरुषोत्तम पाण्डेले जानकारी दिए। घाइतेमध्ये ६ जनाको स्थानीय स्वास्थ्य संस्थामा उपचार भइरहेको र ३ जनालाई थप उपचारका लागि जिल्ला अस्पताल तम्घासमा ल्याइँदै गरिएको छ। इस्मा गाउँपालिका क्षेत्रमा हिजोदेखि नियमित पानी परिरहेको छ।
प्रधानमन्त्री देउवाले बोलाए सर्वदलीय बैठक,"काठमाडौं : प्रधानमन्त्री शेरबहादुर देउवाले बिहीबार सर्वदलीय बैठक बोलाएका छन्। संघीय संसदमा जारी गतिरोध अन्त्यका लागि प्रधानमन्त्रीले बिहीबार बिहान १० बजे संसद्मा प्रतिनिधित्व गर्ने सबै दललाई बोलाएको देउवाको सचिवालयले जनाएको छ। सर्वदलीय छलफलमा संसद्को गतिरोध अन्त्यसँगै समसामयिक विषयमा छलफल हुने बताइएको छ। यस अगाडि राष्ट्रिय सभाको बैठकमा अध्यक्ष गणेश तिमल्सिनाले सरकारलाई गतिरोध अन्त्यका लागि पहल गर्न रुलिङ गरेका थिए। संघीय संसदमा नेकपा एमाले, कांग्रेस, माओवादी केन्द्र, नेकपा (एकीकृत समाजवादी), जनता समाजवादी, लोकतान्त्रिक समाजवादी, राष्ट्रिय जनमोर्चा, राप्रपा छन्। एमालेले सभामुख अग्नी सापकोटाको भूमिकाप्रति गम्भीर प्रश्न उठाउँदै ९ औँ अधिवेशनको संसद् बैठक निरन्तर अवरोध गर्दै आएको छ। सभामुखले माधवकुमार नेपालसहितका १४ जना सांसदलाई गरेको कारबाही प्रक्रिया अगाडि नबढाएकोप्रति एमाले असन्तुष्ट छ। एमालेले पार्टी विभाजन गराउन सभामुखले महत्वपूर्ण भूमिका खेलेको आरोप लगाउँदै आएको छ। यस अगाडि संसद्को अवरोध अन्त्यका लागि सभामुखले बोलाएको सर्वदलीय बैठकमा नेकपा एमालेले बहिष्कार गरेको थियो। सभामुखसँगको विषय भएकाले एमालेसँग मात्र वार्ता गरे हुने र अरु दललाई राख्न नपर्ने जिकिर गर्दै बैठक बहिस्कार गरेको थियो। एमालेले सभामुखलाई १४ सांसदलाई पदमुक्त गरिएको सूचना टाँस गर्न वा मार्ग प्रशस्त गर्न आग्रह गरेको छ।"
"इक्वेडोरको जेलमा भएको दंगामा २४ कैदीको मृत्यु, हवाई क्षेत्रमा ड्रोन नचलाउन अमेरिकालाई तालिबानको चेतावनी","तालिबानले अमेरिकालाई अफगानिस्तानको हवाई क्षेत्रमा ड्रोन नचलाउन चेतावनी दिएको छ। निरन्तरको आग्रहलाई बेवास्ता गर्दै ड्रोन चलाइरहे त्यसको परिणाम नराम्रो हुने चेतावनी दिएको हो। बुधबार ट्युनिसियामा पहिलोपटक महिला प्रधानमन्त्री भएको खबरले पनि अन्तर्राष्ट्रिय सञ्चारमाध्यममा स्थान पायो। थाइल्यान्डमा ७० हजार घर डुबेको, विश्व स्वास्थ्य संगठनका २० कर्मचारीमाथि यौन शोषणको आरोप लागेको लगायतका खबर आज दिनभर चर्चामा रहे। ००० ट्युनिसियाले पायो देशको पहिलो महिला प्रधानमन्त्री ट्युनिसिया : ट्युनिसियाले पहिलो पटक महिला प्रधानमन्त्री पाएको छ। विश्व बैंकमा समेत काम गरेकी एवम् विश्वविद्यालयकी इन्जिनियरसमेत रहेकी नज्ला बौडेन रोमधाने ट्युनिसियाको पहिलो महिला प्रधानमन्त्री बनेकी हुन्। ट्युनिसियामा करिब दुई महिना लामो कू अन्त्य गरी राष्ट्रपति केइस साइदले बुधबार रोमधानेलाई ट्युनिसियाको पहिलो महिला प्रधानमन्त्रीको पदमा नियुक्त गरेका हुन्। नवनियुक्त प्रधानमन्त्री रोमधानेले राष्ट्रिय संकटका बिच पदारोहण गर्ने अन्तर्राष्ट्रिय सञ्चार माध्यमले जनाएका छन्। राष्ट्रपतिले गत जुलाईमा तत्कालिन प्रधानमन्त्रीलाई पदच्युत गर्दै आफूले सत्ता कब्जामा लिएका थिए। ००० अमेरिकी ड्रोनलाई अफगानिस्तान प्रवेशमा रोक लगाउने तालिबानको चेतावनी काबुल : तालिबानले अमेरिकी ड्रोनलाई अफगानिस्तान प्रवेशमा रोक लगाउने चेतावनी दिएको छ। यदि अमेरिकाले अफगानिस्तानको हवाई क्षेत्रमा ड्रोन उडाउन नछोडेमा परिणाम नराम्रो हुने भन्दै तालिबानले बुधबार चेतावनी हो। अमेरिकाले कतारमा तालिबानसँग अफगानिस्तानमा कुनैपनि ड्रोन परिचालन नगर्ने प्रतिबद्धता जनाएको थियो। अमेरिकाले आफ्नो प्रतिबद्धतासँगै अन्तर्राष्ट्रिय कानुन र अधिकारको उल्लंघन गरिरहेको छ, तालिबानले ट्वीटरमार्फत भनेको छ, यदि अमेरिकाले अबदेखि यस्तोखाले गतिविधि रोकेन भने परिणाम नराम्रो हुनेछ। तलिबानले जारी गरेको वक्तव्यप्रति अमेरिकाले भने हाल कुनै प्रतिक्रिया जनाएको छैन। ००० जापानमा फुमियोले सत्तारुढ पार्टीको चुनाव जिते, नयाँ प्रधानमन्त्री बन्ने पक्का टोकियो : जापानका पूर्व मन्त्री फुमिओ किशिदाले बुधबार सत्तारुढ दल लिवरल डेमोक्रेटिक पार्टीको चुनाव जितेका छन्। सो जित हासिल गरेसँगै उनी जापानको नयाँ प्रधानमन्त्रीमा नियुक्त हुने पक्का भएको छ। बुधबार भएको चुनावमा किशिदाले २५७ भोटले जितेका थिए। उनले जापानमा लोकप्रिय मानिएका भ्याक्सिन मन्त्री तारो कोनोलाई हराएका थिए। ६४ वर्षीय किशिदाले प्रधानमन्त्री योशिहिडे सुगाको पद सम्हाल्नेछन्। यसअघि सुगाले सेप्टेम्बर २९ मा पार्टी प्रमुख चुनिएसँगै आफुले पद छोड्ने घोषणा गरेका थिए। ००० खोप अस्वीकार गर्ने ६ सय कर्मचारी बर्खास्त वासिङन : अमेरिकी विमान कम्पनी युनाइटेड एयरलाइन्सले कोरोनाविरुद्धको खोप अस्वीकार गर्ने करिब ६ सयभन्दा बढी आफ्ना कर्मचारीलाई बर्खास्त गरेको छ। विमान कम्पनीको नीतिअनुसार खोप लगाउन असमर्थ भएको भन्दै सो कम्पनीले ६ सयभन्दा बढी कर्मचारीलाई बर्खास्त गरेको हो। सबैभन्दा बढी कर्मचारी भएको विमान कम्पनी युनाइटेड एयरलाइन्समा हाल ६७ हजार कर्मचारी कार्यरत छन्। सबै कर्मचारीहरुले सोमबारसम्म खोप लगाइसकेको प्रमाण कम्पनीसमक्ष पेश गर्ने गरी समय तोकिएको थियो। खोपका लागि र खोप लगाइसकेपछि प्रमाण पेश गर्न असफल रहेका करिब ६ सय कर्मचारीलाई कम्पनीले बर्खास्त गरेको बीबीसीमा समाचार छ। आफुहरुको नीतिनियम विपरीत जाने जुनसुकै कर्मचारीलाई बर्खास्त गर्ने अधिकार आफूहरुसँग भएको कम्पनीले जनाएको छ। ००० बेलायतमा घरमा जडित ग्यास बोइलरले दोब्बर कार्बन उत्सर्जन गर्छ : अध्ययन लन्डन : बेलायतमा लाखाँैको संख्यामा प्रयोग हुने घरमा जडित होम ग्यास बोइलर (वातानुकुलित)ले दोब्बर कार्बन उत्सर्जन गर्ने एक अध्ययनले देखाएको छ। देशभर सञ्चालित अन्य पावर स्टेशनको तुलनामा घरमा प्रयोग हुने ग्यास बोइलरले दोब्बर मात्रामा कार्बन उत्सर्जन गर्ने सीबीआईको अध्ययनले देखाएको हो। अध्ययनकर्ताहरुका अनुसार अन्य पावर स्टेशनको तुलनामा होम ग्यास वोइलरबाट ८ गुणा बढी नाइट्रोजन अक्साइड ग्यास उत्सर्जन हुन्छ। यति मात्र नभई दोब्बर मात्रामा कार्बन उत्सर्जन गराउँछ। कार्बन र नाइट्रोजन ग्यासले वायु प्रदुषण र पृथ्वीको तापक्रम वृद्धिमा ठूलो योगदान पुर्याउँछ। ००० इक्वेडोरको जेलमा दंगा, कम्तिमा २४ कैदीको मृत्यु ग्वायाकिल : इक्वेडोरको एक जेलभित्र दंगा हुँदा कम्तिमा २४ कैदीको मृत्यु भएको छ भने ४२ भन्दा बढी घाइते भएका छन्। जेलभित्र बन्दुक बोकेका र अन्य समूहबीच दंगा हुँदा सो घटना भएको इक्वेडोरको नेसनल ब्युरो अफ प्रिजनले जनाएको छ। सो दंगामा बन्दुक, चक्कु, विस्फोटक पदार्थ आदि प्रयोग भएको अधिकारीहरुले जनाएका छन्। ग्वायस राज्य प्रमुख पाब्लो एरोसेमेनाले मंगलबार राति भएको सो घटनाप्रति खेद व्यक्त गर्दै भनेका छन्, राज्य र कानुनको उपस्थिति छ भन्ने उनीहरुले बुझ्नुपथ्र्यो। सो घटनापछि त्यहाँको सुरक्षा कडाई गरिएको छ। ००० डब्ल्यूएचओका २० कर्मचारीमाथि यौन शोषणको आरोप कङ्गो : हालै सार्वजनिक एक रिपोर्टले संयुक्त राष्ट्रसंघ (युएन) सँग जोडिएका यौन दुव्र्यहारको पर्दाफास गरेको छ। युएनअन्र्तगतको स्वास्थ्य निकाय विश्व स्वास्थ्य संगठन (डब्ल्यूएचओ) द्वारा गठित अनुसन्धान आयोग इन्डिपेन्डेन्ट इन्भेष्टिगेसन कमिसनले मंगलबार एक रिपोर्ट सार्वजनिक गर्दै युएनको यौन दुव्र्यहारको पर्दाफास गरेको हो। अनुसन्धान आयोगको रिपोर्ट अनुसार डब्ल्यूएचओका कर्मचारीमाथि यौन शोषण गरेको आरोप लागेको छ। कङ्गोमा कार्यरत डब्ल्यूएचओका २० कर्मचारीमाथि सो आरोप लागेको हो। अनुसन्धान आयोगले विश्व स्वास्थ्य संस्थाको प्रतिक्रिया दिँदै मंगलबार करिब ३५ पेज लामो एक रिपोर्ट सार्वजनिक गरेको थियो। सन् २०१८ देखि २०२० सम्ममा ईबोला प्रकोपको क्रममा कङ्गोमा खटिएका डब्ल्यूएचओसँग सम्बन्धित विभिन्न अध्ययन तथा अनुसन्धान गरेको थियो। कङ्गोमा ईबोला प्रकोपको समयमा करिब ८३ भन्दा बढी यौन शोषणका घटना भएको र सो घटनामा संलग्न २० जनाको नाम डब्ल्यूएचओका कर्मचारीहरुसँग जोडिएको रिपोर्टमा उल्लेख छ। यद्यपि, ती कर्मचारीको नाम भने गोप्य राखिएको छ। करिब ८३ वटा घटनाका पिडितहरुको बयानको आधारमा अनुसन्धान अगाडि बढाइएको थियो। जसअनुसार ईबोला प्रकोपको क्रममा खटिएका डब्ल्यूएचओका कर्मचारीहरुले कङ्गोका युवतीहरुलाई विभिन्न प्रलोभन देखाई यौन शोषण र बलात्कार गर्ने गरेको सो अनुसन्धानले पत्ता लगाएको छ। जसमध्ये ९ वटा बलात्कारका घटना छन् भने बाँकी यौन शोषणका घटना रहेको अनुसन्धानको रिपोर्टमा उल्लेख गरिएको अलजजिरामा समाचार छ। डब्ल्यूएचओका कार्यकारी निर्देशक डा टेड्रोस आधनमले हालै सार्वजनिक सो तथ्यांक डरलाग्दो रहेको बताएका छन्। उनले ईबोलाको समयमा कङ्गोमा खटिएका सबै कर्मचारीको विवरण अनुसन्धानका लागि उपलब्ध गराउने र दोषीलाई कडा कारबाही गर्ने प्रतिज्ञासमेत गरेका छन्। ००० थाइल्याण्डमा ७० हजार घर डुबानमा बैंकक : तुफानपछि आएको बाढीका कारण उत्तरी र मध्य थाइल्याण्डमा करिब ७० हजार घरहरु डुबानमा परेका छन् भने ६ जनाको मृत्यु भएको छ। तुफानका कारण थाइल्याण्डको उत्तरी र मध्य प्रान्तमा पर्ने क्षेत्रमा सो क्षति पुगेको हो। थाइल्याण्डको विपद् नियन्त्रण तथा रोकथाम विभागका अनुसार मंगलबार आएको बाढीका कारण ७० हजारभन्दा बढी घरहरु डुबानमा परेका छन् भने ६ जनाको मृत्यु भएको छ। तीब्र तुफानका कारण थाइल्याण्डको राजधानीसहित करिब ३० प्रान्तहरु सबैभन्दा बढी प्रभावित भएका छन्। तुफानपछिको बाढीका कारण चाओ फ्राया नदीको सतह बढेको थियो भने ४०० किलोमिटर हावाको वेगमा नदीको पानी बैंकक हुँदै अन्य क्षेत्रतर्फ फैलिएको थियो। यसअघि सन् २०११ मा तुफानपछि आएको विनाशकारी बाढीका कारण थाइल्याण्डमा ५ सय मानिसको मृत्यु भएको थियो। सो तुफान अझै केही दिनसम्म जारी रहने भन्दै सरकारले स्थानियलाई सतर्क रहन आग्रह गरेको छ।"
व्यवसायीलाई कुटपिट गर्ने चार जना पक्राउ,"सिरहा : सिरहाको लहान नगरपालिका ५ स्थित नयाँ बजारका गिलेसन कोठा खाली गराउने क्रममा व्यवसायीलाई कुटपिट गरेको आरोपमा चार जनालाई प्रहरीले पक्राउ गरेको छ। पक्राउ पर्नेमा सोही वडाका सञ्जय साह, संतोष पंडित, लक्ष्मी पासमान र इसराइल सिद्धिकी रहेको इलाका प्रहरी कार्यालय लहानका प्रमुख डिएसपी डाक्टर तपनकुमार दाहालले जानकारी गराए। उनीहरुमा बुधबार अभद्र व्यवहारको मुद्दामा अनुसन्धानका लागि जिल्ला प्रशासन कार्यालयबाट ५ दिनको म्याद थप गरिएको उनले बताए। पक्राउ परेकाहरु मेयर मुनि साहको समर्थकहरु हुन्। नयाँ बजारको पुरानो १० वटा गिलेसन कोठा मंगलबार नगरपालिकाले बल प्रयोग गरी खाली गराएको थियो। जेसिबी लगाएर कोठाहरु भत्काएपछि व्यवसायीको सरसामान पनि बाहिर निकाल्न पाएका थिएनन्। सरसामान बचाउने क्रममा नगर प्रहरी र व्यवसायीबीच घम्साघम्सी भएको थियो। सोही मौकामा आरोपितले व्यवसायीलाई लठ्ठीले कुटपिट गरेको व्यवसायीहरुको आरोप छ। कुटपिटको केही भिडियो सार्वजानिक भएका छन्। जसमा नगर प्रहरीसहित मेयर साहको चालक, स्वकीय सचिव, नगरपालिकाका कर्मचारीहरु पनि लठ्ठीले व्यवसायीलाई हिर्काएको देखिएको छ। कुटपिटबाट घाइते भएका उपचारपछि घर फर्किएका छन्। के हो विवाद ? नयाँ बजारका गिलेसन कोठाहरु पुरानो भइसकेको छ। त्यहाँ ९१ परिवारले विभिन्न व्यवसाय गरिरहेका छन्। ती कोठा भत्काएर नगरपालिकाले नयाँ भवन बनाउने योजना बनाएको छ। स्थानीय व्यवसायी, राजनीतिक दल, नगरपालिका र स्थानीय प्रशासनबीच अस्थायी टहरा बनाएर व्यवसायीलाई १०१० जना गरी सार्ने र त्यसपछि पुरानो संरचना भत्काउने निर्णय भएको थियो। नगरपालिकाले अस्थायी टहरा नबनाउँदै भत्काउन पटकपटक दबाब दिँदै आएका थिए। व्यवसायीले खाली गर्न नमानेपछि मंगलबार पुरानो संरचनाको छेउमै मेयर मुनि साहले अस्थायी संरचना बनाउने कार्यको शिल्यानाश गरे। शिल्यानाश गरेको केही छिनमै व्यवसायीहरुको पसलमा जेसिबी लगाएर नगर प्रहरी र मेयरका समर्थकले भत्काउन थाले। घर टहरा खाली गराउने नाममा मेयर साहले गुण्डा लगाएर पसल तोडफोड र कुटपिट गरेकोमा जिल्ला उद्योग वाणिज्य संघले भर्त्र्सना गरेको छ। संघका महासचिव अब्दुल करिमले विज्ञप्ती जारी गरी नगरपालिकाले आफ्नै निर्णय अनुसार काम नगरी व्यवसायीमाथि मेयर साहको निर्देशनमा कुटपिट भएको आरोप लगाएका छन्। उनले व्यवसायीमाथि कुटपिट गर्नेलाई कानून अनुसार कारवाही गर्न प्रशासनसँग आग्रह गरेका छन्। विकास गर्ने योजनाको हामी विरोधी होइनौं तर विकासको नाममा व्यवसायीलाई अनावश्यक दुःख दिने काम भइरहेको छ। गुण्डा लगाएर कुटपिट भएको छ, नेपाली कांग्रेसका नगरसभापति सुनिलकुमार महतोले भने,घटनामा संग्लन गुण्डाहरुलाई कारवाही हुनैपर्छ। सबै पक्षबाट भएको निर्णय अनुसार नगरपालिकाले काम अगाडि बढाउनुपर्ने उनले सुनाए। अस्थायी संरचना नबनाउँदै भत्काउने कार्य व्यवसायीलाई धाक धम्कीले लखेट्ने काम भएको उनको भनाइ छ। नगरपालिकाका प्रवक्ता तथा वडाअध्यक्ष राजकुमार साहले घर टहरा खाली गराउने क्रममा केही व्यक्ति घाइते भएका घटनामा निर्दोष व्यक्तिलाई पक्राउ गरेको दाबी गरेका छन्।"
विधान महाधिवेशनका लागि गोदावरी सिगार्दै एमाले (फोटोफिचर),"ललितपुर : ललितपुरको गोदावरीमा नेकपा एमालेको पहिलो विधान महाधिवेशनको तयारी सुरु भएको छ। गोदावरी सनराइज सम्मेलन केन्द्रमा रंगरोगन सकेर स्टेज भवनबाहिर बस्ने अस्थायी आश्रयस्थल स्वागतद्धार निर्माण सुरु भएको छ। महाधिवेशनको प्रवेशद्वार सातदोबाटो सडकदेखि नै झण्डा राख्न सुरु भएको छ। प्रवेशमार्गमा रहेको ठैव, बाँडेगाँउ, टौखेललगायतका ठाँउमा स्वागतद्वार निर्माण गरिएको छ। गोदावरी सनराइज सम्मेलन केन्द्रमा विधान महाधिवेशनको तयारी अवलोकन गर्दै एमाले अध्यक्ष केपी ओलि लगायत । बुधबार महाधिवेशनस्थल निरीक्षणका लागि पार्टी अध्यक्ष केपी शर्मा ओली, महासचिव इश्वर पोखरेल, सासंद नवराज सिलवालसमेत पुगेर तयारीका विषयमा बुझेका थिए। प्रतिनिधिको बसाईको व्यवस्थापन सम्बन्धित प्रदेश कमिटीले गर्ने भएका छन्। प्रदेश कमिटीले सम्पर्क मञ्चसँगको समन्वयमा प्रतिनिधिको व्यवस्थापन गर्ने भएका छन्। असोज १५ देखि १७ गतेसम्म पार्टीको विधान महाधिवेशन हुँदैछ।"
मदिराको तालमा श्रीमतीको हत्या,"सन्धिखर्क : अर्घाखाँचीको खाँचीकोटमा श्रीमानले आफ्नै श्रीमतीको हत्या गरेका छन्। सन्धिखर्क नगरपालिका७, खाँचीकोटमा श्रीमानले आफ्नै ३५ वर्षीया श्रीमती सिता विकको लाठीले हानेर हत्या गरेको जिल्ला प्रहरी कार्यालयका प्रहरी नायव उपरीक्षक अम्मरबहादुर थापाले जानकारी दिए। गए राती खाँचीकोटको म्युखोलामा दुवै जनाले मदिरा पिएर झगडा गरेको र मदिराकै नशामा म्यालको लाठीले हिर्काएर हत्या गरेको प्रहरीको भनाई छ। विकका ३० वर्षीय श्रीमान विष्णु विकलाई नियन्त्रमा लिएको र थप अनुसन्धान भइरहेको जिल्ला प्रहरी कार्यालयले जनाएको छ।"
क्रिकेट संघका उपाध्यक्ष र सचिवको राजीनामा,"काठमाडौं : नेपाल क्रिकेट संघ (क्यान) का उपाध्यक्ष राजुबाबु श्रेष्ठ र सचिव अशोकनाथ प्याकुरेलले पदबाट राजीनामा दिएका छन्। उनीहरुले बुधबार पत्रकार सम्मेलन गर्दै राजीनामाको घोषणा गरेका हुन्। प्याकुरेलले क्यानलाई स्थापित गर्न नेतृत्वमा आएको बताउँदै त्यसमा सफल भएकाले पुरानो योजना अनुसार नै राजीनामा दिएको बताएका छन्। अहिलेको नेतृत्वलाई स्थापित गराउन क्यानमा बसेका थियौं। क्यान अन्तर्राष्ट्रिय क्रिकेट परिषद् (आईसीसी) को निलम्बन फुकुवा भइसकेको र बजेट पनि नियमित रुपमा आइरहेकाले राजीनामा दिएका हौं, सचिव प्याकुरेलले भने, नयाँ पुस्तालाई नेतृत्व सुम्पिन पहिलेकै योजना अनुसार राजीनामा गरेको हुँ। अन्तराष्ट्रिय क्रिकेट परिषद (आईसीसी) ले गठन गरेको स्वतन्त्र कमिटीको समन्वयमा २०७६ असोज ११ गते भएको निर्वाचनबाट प्याकुरेल सचिव र श्रेष्ठ उपाध्यक्षमा निर्वाचित भएका थिए। प्याकुरेलले विनोदकुमार मैनाली र श्रेष्ठ मिङ्मा शेर्पालाई पराजित गर्दै नेतृत्वमा आएका थिए। सरकारी हस्तक्षेप र अवैधानिक चुनावको कारण देखाउँदै आईसीसीले क्यानलाई निलम्बन गरेको थियो। क्यानमा नयाँ नेतृत्व आएपछि २०७६ असोज २७ गते आईसीसीले क्यानमाथि लगाएको निलम्बन सशर्त फुकुवा गरेको थियो। नेपाल क्रिकेट संघका सदस्य प्रशान्त मल्लले दुवै जना क्रिकेटका लागि चाहिने व्यक्ति भएको बताउँदै पूर्व योजना अनुरुप नै राजीनामा दिएको बताए। उहाँहरु चुनावमा भाग नै लिन चाहनुहुन्न थियो। सबैको करबलले गर्दा नेतृत्वमा आउन तयार हुनुभएको थियो, केन्द्रीय सदस्य मल्लले भने, क्यान वैधानिक रुपमा अगाडि बढेपछि नयाँ पिंढीका लागि छोडिदिनु भएको हो।"
सुन तस्करी एवं सनम हत्या प्रकरण : १४ प्रतिवादीका पक्षमा १३ कानुन व्यवसायीको बहस,"विराटनगर : करिब ३८ क्वीन्टल सुन तस्करी एवं मोरङ उर्लाबारीका सनम शाक्य हत्या सम्बन्धी मुद्दामा प्रतिवादी बनाइएकामध्ये १४ जनाको पक्षमा बुधबार कानुन व्यवासायीहरुले बहस गरेका छन्। १४ जना प्रतिवादीको प्रतिरक्षामा १३ जना कानुन व्यवसायीले बहस गरेको जिल्ला अदालत मोरङका सूचना अधिकारी राजेन्द्रप्रसाद धमलाले जानकारी दिए। उनकाअनुसार अधिवक्ताहरु विनोद तिमल्सिना, विकाश थापा, सरोज अधिकारी, कला त्रिताल, हेमराज पन्त, गणेशराज लुइँटेल, ज्ञानेन्द्र थापा, भरतप्रसाद खरेल, रमेश महर्जन, शान्तिराम भण्डारी, रामप्रसाद भाण्डारी, अमरबहादुर राउत र रामबहादुर शर्माले प्रतिरक्षामा बहस गरेका हुन्। कानुन व्यवसायीहरुले प्रतिवादीहरु सञ्जयबहादुर राउत, श्यामबहादुर खत्री, राजन थापा, अम्मरमान ढंगोल, माधव भनिने मदन घिमिरे, मोतीराम श्रेष्ठ, एलबी भनिने लालबहादुर मगर, राजु महर्जन, डेबिट छिरिङ वाङ्गेल घले, शैयद अकबर साह, रामकुमार तिवारी, सुनील श्रेष्ठ, गीता श्रेष्ठ लगायतको पक्षमा बहस गरेका हुन्। प्रतिवादीमध्ये खत्री नेपाल प्रहरीका एसएसपी र राउत डीएसपी हुन्। जिल्ला अदालत मोरङको आदेशबाट दुवै जना थुनामा छन्। उनीहरुका हकमा उच्च अदालत विराटनगरले पनि जिल्ला अदालतकै आदेश सदर गरेको थियो। बहसका क्रममा कानुन व्यवसायीहरुले सुन तस्करी र सनम हत्यामा संलग्नता नरहेको भन्दै प्रतिवादीले सफाइ पाउनुपर्ने दाबी प्रस्तुत गरेका छन्। जिल्ला अदालत मोरङका श्रेस्तेदार टीकेन्द्रवीर जंग राणाका अनुसार मुद्दाको अन्तिम सुनुवाइ न्यायाधीश भरत लम्सालको इजलासमा गत आइतबारदेखि जारी छ। फैसलाको चरणमा रहेको मुद्दामा प्रतिवादी पक्षका कानुन व्यवसायीको बहस सकिएपछि वादी नेपाल सरकारका तर्फबाट सरकारी वकिलले प्रतिउत्तर बहस गर्ने राणाले बताए। उनका अनुसार प्रतिरक्षा र प्रतिउत्तर बहस सकिएपछि अरु थप विषय बुझ्न नपरेमा अदालतबाट मुद्दाको फैसला हुने छ। प्रतिवादीका पक्षमा बहस गर्न ८० जनाभन्दा बढी कानुन व्यवसायीले वकालातनामा दर्ता गराइसकेका छन्। श्रेस्तेदार राणाले अझै पनि कानुन व्यवसायीले नाम दर्ता गराउने क्रम जारी रहेको बताए। नेपाल प्रहरीका उच्च अधिकारीसहित मुद्दामा ७७ जनालाई प्रतिवादी बनाइएको छ। सरकारी वकिल कार्यालय मोरङले २०७५ वैशाख १९ गते जिल्ला अदालत मोरङमा आपराधिक समूह स्थापना र सञ्चालन गरी सुन चोरी पैठारी र चोरी निकासीको अवैध कारोवार, अपहरण तथा शरीर बन्धक र कर्तव्य ज्यान गरेर चारवटा शीर्षकमा मुद्दा दर्ता गरेको थियो। १७ अर्ब एक करोड ८० लाख ७१ हजार चार सय रूपैयाँ बराबरको ३७ लाख ९९ हजार पाँच सय ६३ ग्राम (करिब ३८ क्वीन्टल) सुन अवैध रुपमा आयात गरिएको दाबी सरकार पक्षको छ। सन् २०१५ जुलाईदेखि २०१६ अगस्टसम्ममा उक्त परिणामको सुन तस्करी गरेर नेपाल ल्याइएको अनुसन्धानबाट खुलेको दाबी सरकार पक्षको छ। तर तस्करी गरेको भनिएको सुन भने अझै फेला परेको छैन। तस्करी गरेर दुबईबाट ल्याएको साढे ३३ किलो सुन गायब बनाएको आरोप लगाउँदै गोरे भनिने चूडामणि उप्रेतीको समूहले २०७४ साल फागुन १८ गते सनमको हत्या गरेको हो। सनम हत्याको अनुसन्धान गर्दा सुन तस्करीको जालो पत्ता लागेको हो।"
मोटरसाइकल दुर्घटना हुँदा तीन जनाको मृत्यु,ढल्केवर : धनुषामा मोटरसाइकल दुर्घटना हुँदा तीजनाको मृत्यु भएको छ। बुधबार दिउँसो धनुषाको औरहीबाट जनकपुर जाँदै गरेको ज९ प १९८२ नम्बरको मोटरसाइकल अनियन्त्रित भइ जनकपुरधाम१८ स्थित खोल्सीमा खस्दा तीनजनाको घटनास्थलमै मृत्यु भएको जिल्ला प्रहरी कार्यालय धनुषाका प्रहरी प्रवक्ता डीएसपी जितेन्द्र बस्नेतले जानकारी दिए। मृत्यु हुनेमा जनकपुरधाम उपमहानगरपालिका११ का २२ वर्षीय कुनालकुमार साह रहेका छन्। अन्य दुईजना सनाखत हुननसकेको डीएसपी बस्नेतले बताए। उनका अनुसार मृतक तीनैजनाको शव पोस्टमार्टमका लागि प्रादेशिक अस्पताल जनकपुर पठाइएको छ। तीव्र गतिमा रहेको मोटरसाइकल अनियन्त्रित भएर दुर्घटना भएको प्रहरीको भनाइ छ।
अख्तियारको छापाप्रति मुख्यमन्त्रीको असन्तुष्टि : संघीयता परास्त गर्ने षडयन्त्र भएको आरोप,"जनकपुर : प्रदेश २ सरकारका मुख्यमन्त्री मो लालबाबु राउतले अख्तियार दुरुपयोग अनुसन्धान आयोगले संघीयता समाप्त पार्ने षडयन्त्रमा लागेर प्रदेश सरकारलाई बद्नाम गराउन अख्तियारले छापा मारेको आरोप लगाएका छन्। प्रदेश सरकारको बेटी पढाऊ बेटी बचाऊ, मुख्यमन्त्री स्वच्छता अभियान, बेटी बिमा अभियान लगायतमा व्यापक अनियमितता भइरहेको गुनासोपछि अख्तियारको टोलीले बुधबार छापामारी गरेको थियो । सो विषयमा मुख्यमन्त्री राउतले भने, संघीयता र सुशासनको लागि प्रतिबद्ध छु, तर अख्तियारको छापामारी शैलीले सरकारलाई बद्नाम गर्ने षडयन्त्रको पर्दाफास भएको छ। अख्तियारको टोली छापामार शैलीमा आउँछ। प्रदेश सरकारको सर्वोच्च निकाय मुख्यमन्त्रीको कार्यालय आफैँ सुशासन कायम गर्न प्रतिबद्ध छ। संस्थाको गरिमा कायम गर्न प्रतिबद्ध रहेको बेलामा यो छापामार शैलीको तरिका ठिक होइन, मुख्यमन्त्री राउतले भने। उनले अख्तियारका प्रमुख प्रेम राईसँग भेटेर छापामारी शैलीमा गरेको छानविनको तरिका गलत भएको बताएको गरेको पत्रकार सम्मेलनमा जानकारी गराए। उनले भने, अख्तियारको प्रस्तुति षडयन्त्रमुलक र संस्थालाई बदनाम गराउने किसिमको छ। कुनै पनि किसिमले स्विकार गर्न नसकिने अवस्थाको छ। प्रदेशलाई बदनाम गराउने, मुख्यमन्त्रीलाई बदनाम गराउने किसिमले राम्रो कामलाई पनी नराम्रो देखाउने अभिप्रायका साथ भ्रम सृजना गर्ने किसिमले उत्पन्न गराइएको परिस्थिति हो। मुख्यमन्त्री राउतले पत्रकारहरुको प्रश्नमा भने, अख्तियारको छानविनमा मेरो सहयोग रहन्छ, मेरो तर्फबाट कुनै पनि बाधा अडचन हुँदैन तर यो छापामार शैली ठि होइन, सजिलै फाइल माग्नुहोस् भनेको हो। दोषि भए कारवाही गर्नुहोस् तर प्रदेश सरकार प्रमुखको कार्यालयमा जानुहुन्छ भने त्यसको पनि एउटा प्रक्रिया छ, त्यो प्रक्रियालाई फलो गर्नुहोस्।"
हवाइजहाजको यान्त्रिक अवस्था अध्ययन गर्न छानबिन समिति गठन,"काठमाडौं : सरकारले नेपाल दर्ता भएर सञ्चालनमा रहेका हवाइजहाजको भौतिक, यान्त्रिकलगायतको अवस्था अध्ययन गर्न छानबिन समिति गठन गरेको छ। सोमबार संस्कृति, पर्यटन तथा नागरिक उड्यन मन्त्रालयका सहसचिव बुद्धिसागर लामिछाने संयोजकत्वको ५ सदस्यीय समिति गठन गरेको मन्त्रालयका प्रवक्ता तारानाथ अधिकारीले जानकारी दिए। उनका अनुसार समितिमा नेपाल नागरिक उड्डयन प्राधिकरणका पूर्वनिर्देशक भेषराज सुवेदी, वरिष्ठ क्याप्टेन कृष्णबहादुर पौडेल क्षेत्री, पर्यटन मन्त्रालयका प्रमोद नेपाल सदस्य र प्राधिकरणका प्रबन्धक लक्ष्मण देवकोटा सदस्य सचिव तोकिएका छन्। समितिले नेपालको आकाशमा आन्तरिक तथा बाह्य उडान भर्ने नेपालमा दर्ता भएका हावाईजहाजहेलिकोप्टरहरुको भौतिक, यान्त्रिक र अभिलेखिय अवस्थाको अध्ययन अवलोकन अनुसन्धान गरी प्रत्येक वायुयानसहितको सबै वायुसेवाको सम्परिक्षण गर्ने मन्त्रालयको विज्ञप्तिमा उल्लेख छ। त्यसैगरी अन्तर्राष्ट्रिय नागरिक उड्डयन संगठन (आइकाओ) बाट स्वीकृत मापदण्डहरु र वायुयान उत्पादक कम्पनीहरुको म्यानुअलको व्यवस्था वायुसेवा कम्पनीहरुले कार्यान्वयन गरेनगरेको सम्बन्धमा प्राधिकरणले गरेको परीक्षण प्रतिवेदनको पुनरावलोकन गर्ने छ। ईजाजत प्राप्त वायुयान चालक दलका सदस्यहरुको सम्बन्धमा स्वीकृत मापदण्डहरुको पालनाको सम्बन्धमा परीक्षण गर्ने छ। छानविन गर्ने क्रममा हवाई सुरक्षा मापदण्डको पालना नभएको पाईएमा त्यस्ता हवाइजहाज हेलिकोप्टरको उडानलाई निषेध गरी शर्तहरु पूरा नभएसम्मका लागि ग्राउण्डेट गर्नेछ। नेपालको हवाई सेवालाई भरपर्दो र विश्वसनीय बनाई आम नागरिक र पर्यटकको सुरक्षा सुनिश्चित गर्नुपर्ने गर्न समिति गठन भएको जनाइएको छ। सोमबार बिहान ८:३० बजे बुद्ध एयरको विमान काठमाडौंबाट विराटनगरका लागि उडेको थियो। विराटनगर एयरपोर्टमा ल्यान्डिङका क्रममा जहाजको गियरमा समस्या आएपछि पुनः काठमाडौं फर्काइएको थियो। विराटनगर अवतरण गर्ने क्रममा ल्याण्डिङ गियर इन्डिकेसनमा समस्या देखिएको र टावरले पनि गियर नझरेको जानकारी दिएपछि चालकले जहाज काठमाडौं फर्काउने निर्णय गरेको थियो। समितिलाई तीन महिनाभित्र काम सक्नुपर्नेछ।"
शाहरुख खानबाट प्रभावित पूजा,"काठमाडौंः पूजा शर्मा नेपाली चलचित्र क्षेत्रका चर्चित अभिनेत्री हुन्। थोरै समयमा धेरै फिल्ममा अभिनय गर्नुको साथै दर्शको मन पनि जित्न सफल भएकी छिन्। थ्रि लबरफिल्मबाट आफ्नो फिल्म करिअर बनाएकी पूजाले तीन वटा फिल्म बनाइसकेकी छिन्। सानै उमेरदेखि सिनेमा क्षेत्रमा रुचि राख्ने पूजाको फिल्मी करिअरलाई नै अघि बढाउने सोचमा छिन्। पूजासँग अन्नपूर्ण पोस्ट् डटकमका लागि अन्नपूर्णकर्मी मनिका विश्वकर्माले गरेको कुराकानी : तपाईंलाई कस्ता किताब पढ्न मनपर्छ? मलाई मुड अनुसारको बुक मनपर्छ। कहिले कसैको जीवनी पढ्न रुचाउँछु कहिले नयाँ कुरा सिकाउने किताब पढ्न मन लाग्छ। कुन समय मन पर्छ ? बिहानको समय रमाइलो लाग्छ। बेस्ट लाग्छ। तपाइँलाई कस्तो व्यक्ति मनपर्छ ? मनको सफा भएको मान्छे मनपर्छ। यात्र वा घुमफिर गर्न कत्तिको रुचि छ? चिसो मौसममा ट्रेकिङ्ग गर्न मन पर्छ। लामो दुरीको यात्रा मन पर्छ। धेरै साथीसँग भए बसमा अनि एक्लै हुँदा प्लेनमा यात्रा गर्छु। सबैभन्दा बढी कसको माया लाग्छ? मम्मीको लाग्छ। मनपर्ने खानेकुरा के हो? भुटेको आलु, कालो दाल, गोलबेडाको अचार अनि भात। अहिले के काममा व्यस्त हुनुहुन्छ? म यस्तो गीत गाँउछु भन्ने फिल्ममा आउने तयारीमा छु। नेपालको राजनिति कस्तो लाग्छ? वास्तवमा मलाई राजनिति नै घृण लाग्छ। मन नै पर्दैन। सिनेमा क्षेत्रमा आउने प्रेरणा कोसँग पाउनुभयो? शाहरुख खानको फ्यान थिए। एक कक्षा पढ्दादेखि उहाँको फिल्म हेर्ने गरेको थिएँ। उहाँको बर्थ डे हुँदा म पनि घरमा मनाउँथें। उहाँको फिल्मी जीवनले पनि मलाई यता तानेको हो। उहाँ मलाई एकदम मनपर्छ। नेपाली चलचित्रका कुन नायकनायिका मनपर्छ? आर्यन सिग्देल, भुवन केसी र करिश्मा मानन्धर मनपर्छ। तपाईंको पहिलो फिल्म कुन हो? मेरो पहिलो फिल्म 'थ्रि लबर' हो। जहाँ मैलै प्रियंका कार्की दिदिको साइटमा अभिनय गरेको थिएँ। अभिनय गर्दा कुन कुरालाई बढी फोकस गर्नुहुन्छ? रियालिटिमा बढी फोकस गर्छु। बनावटीभन्दा पनि बढी रियल बन्ने कोसिस गर्छु। अभिनयलाई दर्शकले मनपराउनुको कारण के होला? अब मेरो रियल अभिनय त होला नि। उहाँहरुले मेरो न्याचुरलपनलाई मन पराउनुभएको होला जस्तो लाग्छ। यति धेरै राम्री हुनुहुन्छ? प्रेम प्रस्ताव कत्तिको आउँछ? आउँछन् नि धेरै नै। पहिले त अचम्म लाग्थ्यो अहिले त नर्बल रुपमा लिएकी छु। अहिले प्रेम सम्बन्धमा हुनुहुन्छ कि हुनुहुँदैन? छ भन्न पनि सकिंदैन। छैन भन्न पनि सक्दिनँ। बुझिरहेकी छु। त्यही हो। कलाकारितामा आउने नयाँ पुस्तालाई के सन्देश दिन चाहानुहुन्छ? बुझेर आउनुहोस्। धेरै तयारी गरेर आउनुहोला। हचुवाको भरमा नआउनु। साँच्चिनै यसैलाई नै लक्ष्य बनाउनु भएको छ भने अवश्य तयारी पुर्याएर आउनुहोस्। तपाईले आफूले अभिनय गर्नुभएको कुन फिल्म धेरै मनपर्छ? प्रेम गीतमनपर्छ। हालसम्म तपाईले कतिवटा फिल्ममा अभिनय गर्नुभयो? काउन्ट त गरेको छैन। मेरो विचारमा लगभग १२ वटा फिल्ममा अभिनय गरें होला। कति वटा म्युजिक भिडियोमा अभिनय गर्नुभयो? लगभग २० वटा गीतमा अभिनय गरें होला।"
लागुऔषधसहित महिला पक्राउ,"धनुषा : अवैध लागुऔषध गाँजासहित एक महिला पक्राउ परेका छन्। लागुऔषध गाँजा र अनाधिकृत रुपमा विक्री वितरण गरिरहेको ठुलो परिमाणको औषधीसहित बुधवार प्रहरीले एक महिलालाई पक्राउ गरेको हो। पक्राउ पर्नेमा धनुषाको मिथिला नगरपालिका४ पुष्पलपुर घर भई मिथिला नगरपालिका६ ढल्केवरमा डेरा गरी बस्दै आएकी ३५ बर्षिया सुरेखा देवी यादव रहेको ईलाका प्रहरी कार्यालय ढल्केवरका प्रहरी निरिक्षक प्रदिप सुवेदीले जानकारी दिए। उनका अनुसार बुधवार दिउँसो लागुऔषध विक्री वितरण गरिरहेको विशेष सूचनाको आधारमा यादवले डेरा गरी बस्दै आएको घरको खानतलासी गर्दा १६० ग्राम गाँजा र अबैध रुपमा राखिएको ठुलो परिमाणमा औषधी बरामद भएको हो। बरामद भएको औषधीमा स्पासमो १० पीस, भोमिन १२९ पीस, प्रेगआउट किट ८० पीस, कफट्याडडी २१० पीस, स्पासपेन १८० पीस र ट्रुपेन २२ सय २० पीस रहेको प्रहरी निरिक्षक सुवेदीले जनाए। बरामद भएको औषधीहरु लागुऔषधको परिभाषामा पर्दैन। त्यसकारण औषधीको विषयमा हामीले यहाँबाट मुद्दा चलाउन मिल्दैन। तर ती औषधीहरु घरको खानतलासी गर्दा खाटमुनी अबैध रुपमा रोखेको अवस्थामा भेटिएको छ। सबै औषधीलाई हामी औषध व्यवस्था विभागमा पठाउछौं, इन्सपेक्टर सुवेदीले थपे। प्रहरीको नियन्त्रणमा रहेको यादवको साथबाट लागुऔषध गाँजासमेत बरामद भएकोले लागुऔषध नियन्त्रण ऐन २०३३ बमोजिम मुद्दा चलाइनेइन्सपेक्टर सुवेदीले बताए। लागुऔषधसहित पक्राउ परेका यादव यसअघि गत भदौं १९ गते चोरीको चाँदी खरिद गरेको आरोपमा पक्राउ परेका थिए। उनलाई प्रहरीले चोरी कसुरमा मुद्दा चलाएको थियो। प्रहरीका अनुसार केहिदिन अघि मात्रै उनी धरौटीमा छुटेका थिए। पछिल्लो समय लागुऔषधकै कारण ढल्केवर र त्यस आसपासका क्षेत्रमा चोरीको घटनामा वृद्धि भएको स्थानीयहरुको भनाइ छ। सामान्यता औषधी पसलहरुमा खुल्ला रुपमा पाउन सकिने त्यस्ता किसिमका औषधीहरुलाई मिलाएर लागुऔषधको रुपमा प्रयोग गर्ने गरेको स्थानीय स्वास्थ्यकर्मीहरु बताउछन्।"
बाग्मती प्रदेशको स्वास्थ्य मन्त्रालयको सचिवमा बद्रीबहादुर खड्का नियुक्त,काठमाडौं : बाग्मती प्रदेशको स्वास्थ्य मन्त्रालयको सचिवमा बद्रीबहादुर खड्का नियुक्त भएका छन्। सामाजिक विकास मन्त्रालय विभाजन गरेर स्वास्थ्य मन्त्रालय गठन गरिएको थियो। सो मन्त्रालयको सचिवमा खड्का नियुक्त भएका हुन्। उनी स्वास्थ्य समूह तर्फका ११ औं तहका कर्मचारी हुन्। उनले स्वास्थ्य सेवा तर्फ आफूले पत्र बुझिसकेको बताए। यसअघि खड्का स्वास्थ्य कार्यालय काठामाडौंका प्रमुख जनस्वास्थ्य प्रशासकका रुपमा कार्यरत थिए।
"थप ११ सय ५७ जनामा कोरोना संक्रमण, ८ को मृत्यु",काठमाडौं : १४ हजार ५४१ नमूना परीक्षणमा ११ सय ५७ जनामा कोरोना भाइरस (कोभिड१९) संक्रमण पुष्टि भएको छ। पछिल्लो २४ घन्टामा १०६५२ नमूनाको पीसीआर र ३ हजार ८८९ नमूनाको एन्टिजेन विधिबाट परीक्षण गरिएको थियो। जसमध्ये पीसीआर विधिबाट ८९२ र एन्टिजेन विधिबाट २६५ जनामा संक्रमण पुष्टि भएको स्वास्थ्य तथा जनसंख्या मन्त्रालयले जनाएको छ। यस्तै पछिल्लो २४ घन्टामा कोरोनाबाट थप ८ जनाको मृत्यु भएको छ। योसँगै नेपालमा कोरोनाबाट मृत्यु हुनेको संख्या ११ हजार १२३ पुगेको हो। मन्त्रालयका अनुसार बुधबार थप १ हजार ११३ जना कोरोनामुक्त भएका छन्। कोरोनाका सक्रिय संक्रमितको संख्या १८ हजार १९३ पुगेको छ। मन्त्रालयका अनुसार संक्रमित ३५४ जनाको भेन्टिलेटरमा र ९९ जनाको आइसीयूमा उपचार भइरहेको छ। पछिल्लो २४ घन्टामा २८६१४५ जनाले कोरोनाविरुद्धको खोप लगाएका छन्।
डब्ल्युएचओका २० कर्मचारीमाथि यौन शोषणको आरोप,"कङ्गो : हालै सार्वजनिक एक रिपोर्टले संयुक्त राष्ट्रसंघ (युएन) सँग जोडिएका यौन दुव्र्यहारको पर्दाफास गरेको छ। युएनअन्तर्गतको स्वास्थ्य निकाय विश्व स्वास्थ्य संगठन डब्ल्युएचद्वारा गठित अनुसन्धान आयोग इन्डिपेन्डेन्ट इन्भेष्टिगेसन कमिसनले मंगलबार एक रिपोर्ट सार्वजनिक गर्दै युएनको यौन दुव्र्यहारको पर्दाफास गरेको हो । अनुसन्धान आयोगको रिपोर्ट अनुसार डब्ल्युएचओका कर्मचारीमाथि यौन शोषण गरेको आरोप लागेको छ । कङ्गोमा कार्यरत डब्ल्युएचओका २० कर्मचारीमाथि सो आरोप लागेको हो। अनुसन्धान आयोगले विश्व स्वास्थ्य संस्थाको प्रतिक्रिया दिँदै मंगलबार करिब ३५ पेज लामो एक रिपोर्ट सार्वजनिक गरेको थियो । सन् २०१८ देखि २०२० सम्ममा ईबोला प्रकोपको क्रममा कङ्गोमा खटिएका डब्ल्युएचओसँग सम्बन्धित विभिन्न अध्ययन तथा अनुसन्धान गरेको थियो । कङ्गोमा इबोला प्रकोपको समयमा करिब ८३ भन्दा बढि यौन शोषणका घटना भएको र सो घटनामा संलग्न २० जनाको नाम डब्ल्युएचओका कर्मचारीसँग जोडिएको रिपोर्टमा उल्लेख छ । यद्यपि, ति कर्मचारीको नाम भने गोप्य राखिएको छ । करिब ८३ वटा घटनाका पीडितहरुको बयानको आधारमा अनुसन्धान अगाडि बढाइएको थियो। जसअनुसार इबोला प्रकोपको क्रममा खटिएका डब्ल्युएचओका कर्मचारीहरुले कङ्गोका युवतीहरुलाई विभिन्न प्रलोभन देखाइ यौन शोषण र बलात्कार गर्ने गरेको सो अनुसन्धानले पत्ता लगाएको हो। जसमध्ये ९ वटा बलात्कारका घटना छन् भने बाँकी यौन शोषणका घटना रहेको अनुसन्धानको रिपोर्टमा उल्लेख गरिएको अलजजिरामा समाचार छ। डब्ल्युएचओका कार्यकारी निर्देशक टेड्रोजले हालै सार्वजनिक सो तथ्यांक डरलाग्दो रहेको बताएका छन् । उनले इबोलाको समयमा कङ्गोमा खटिएका सबै कर्मचारीको विवरण अनुसन्धानका लागि उपलब्ध गराउने र दोषीलाई कडा कारवाही गर्ने प्रतिज्ञासमेत गरेका छन् ।"
प्रदेश २ को मुख्यमन्त्री कार्यालयमा अख्तियारको छापा,"काठमाडौं : प्रदेश २ को मुख्यमन्त्री तथा मन्त्रिपरिषद कार्यालयमा अख्तियार दुरुपयोग अनुसन्धान आयोगको टोलीले छापा मारेको छ । अख्तियार बर्दिबास कार्यालयको टोलीले बुधबार मुख्यमन्त्री कार्यालयमा छापा मारेको हो। अख्तियारको टोलीले कार्यालयका महत्वपूर्ण कागजातहरु नियन्त्रणमा लिएको अख्तियारका सहायक प्रवक्ता वेदप्रसाद भण्डारीले अन्नपूर्णलाई बताए। उनले भने,' साइकल खरिद, बेटी पढाउ,बेटी बचाउ,लगायतमा अनियमितता भएको उजुरी आएपछि बर्दिवासको कार्यालयले कागजात निरन्त्रणमा लिएर फर्किसकेको छ।'"
आमाको नाममा नागरिकता खाेइ?,"उदयपुर : आमाको नामबाट नागरिकता बनाउन सकिने संवैधानिक व्यवस्था भएपनि त्यसको कार्यान्वयन तह फितलो रहेको भन्दै उदयपुरका अधिकारकर्मीले सरकारको चर्को आलोचना गरेका छन्। राष्ट्रिय महिला आयोगले गाईघाटमा आयोजना गरेको स्थानीय तहमा न्यायिक समिति तथा पदाधिकारीबीच लैङ्गिक हिंसा निवारणका असल अभ्यास र न्यायमा पहुँच सम्बन्धि अन्तरक्रियामा सहभागिहरुले यस्तो गुनासो राखेका हुन्। पहिचान खुल्न नसकेका र वेपत्ता वुवाको खोजी गर्दा नभेटिएपछि नागरिकता लिन प्रशासन जाँदा नपाएको सहभागि महिला मानव अधिकार रक्षक संजालकी अध्यक्ष माया भण्डारीले बताइन। उनले भनिन्, वर्षौदेखि त्यही समाजको बासिन्दा बनेर बसेको छु, वडा कार्यालयको सर्जमिन मुचुल्कामा पनि प्रष्ट खुल्छ तर नेपाली नागरिक बन्नका लागि नागरिकता पाउँदैन। राज्यको नीति समावेसी भएपनि महिलालाई हेर्ने दृष्टिकोण पुरातन सोच नै रहेका कारण कानुनी अल्झन लगाएर नागरिकताबाट वञ्चित गराइएको उनीहरुको आरोप छ। कार्यक्रममा जिल्ला समन्वय समितिका प्रमुख खड्गबहादुर परियारले आर्थिक सवलीकरणपछि मात्र महिला सवल हुने बताए। उनले आर्थिकरुपमा महिला सक्षम नभएसम्म समाजले अहिले पनि हेर्ने दृष्टिकोण दोस्रो दर्जाकै छ त्यसैले आयआर्जनको क्षेत्रमा उनीहरुलाई लैजान अलग्यै नीति बनाउनुपर्ने बताए। प्रमुख परियारले महिलालाई उत्पादन र सिपसँग जोड्न त्यही किसिमको नीति बनाईयो भने मात्र उनीहरुको सवलीकरण हुने बताए। महिला आयोगकी सदस्य कृष्णकुमारी पौडे्लले राज्यले महिलालाई नपत्याएको गुनासो पोखिन। उनले महिला सम्बन्धि संबिधानमा लेखिएका बुँदा कार्यान्वयन गर्न राज्य तत्पर नभएको बताईन्। पौडे्लले सहभागि पालिकाका प्रमुख उपप्रमुखहरुलाई स्थानीय तह सञ्चालन र अधिकार सम्बन्धि ऐनमा बनेका कानुन कार्यान्वन गर्ने हो भने महिलाका हकअधिकार आफै स्थापित हुँदै जाने बताइन्। उनले श्रीमानसँग अधिकार नभई समानता खोज्नसमेत आग्रह गरिन्। जिल्ला न्यायाधिश दिपक खनालले राज्यले आर्थिक अवस्था कमजोर भएका नागरिकका लागि निशुल्क कानुनी सेवाको व्यवस्था गर्दासमेत कानुनी सेवा महंगो भएको गुनासो आउने गरेको बताए। उनले महिला विशेषका घटनामा कतिपय अवस्थामा स्थलगत र अदालतमा अभियोजन दर्ता हुँदा फरक आउने परिस्थिति हुने हुँदा अधिकारकर्मीलाई अदालतसम्म पुग्दाको अवस्थालाई नियाल्न आग्रह गरे। प्रमुख जिल्ला अधिकारी विरेन्द्रकुमार यादवले महिलाका मुद्दामा आफु सम्वेदनशील रहेको बताए। कानुन कार्यान्वयन गर्ने निकायमा आफुहरु रहेको हुँदा बनेका कानुन कार्यान्वयनमा कुनै समस्या नहुने उनले बताए। कार्यक्रममा न्यायाधीश खनालले न्यायिक समितिलाई महिलासँग सम्बन्धित क्षेत्राधिकार र कानुनी व्यवस्था, आयोगका सदस्य पौडे्लले स्थानीय तहको न्यायिक अधिकारः प्रयोगको अवश्था र चुनौती, सन्धी, सम्भौता र आयोगल गर्दै आएका कामहरु, बेलका नगरपालिकाका प्रमुख दुर्गाकुमार थापाले न्याय निरुपणका क्रममा भईरहेका असल अभ्यासहरुका बारेमा अलगअलग कार्यपत्र प्रस्तुत गरेका थिए। कार्यक्रममा सहभागिहरुले जिल्लामा न्याय निरुपणमा भईरहका प्रयास, समस्या, चुनौतीका विषयमा आयोगको ध्यानाकर्षण गराएका थिए। उनीहरुले महिलामाथि हुने सबै हिंसा रोक्ने गरी कानुन कार्यान्वयन गर्न सम्बन्धित निकायलाई ध्यानाकर्षण गराउन सुझाव दिए।"
भारतको सहयोगमा सामुदायिक विद्यालयको भवन पुनःनिर्माण,"काभ्रे : भारत सरकारको सहयोगमा भुकम्पबाट क्षतिग्रस्त भएका काभ्रेपलाञ्चोक जिल्लाका छ वटा सामुदायिक विद्यालयको भवन पुनःनिर्माण गरेर हस्तान्तरण गरिएको छ। बुधबार, बनेपा नगरपालिकाको आजाद माध्यमिक विद्यालय, पनौती नगरपालिकाको शारदा माध्यमिक विद्यालय, चौरी देउराली गाउँपालिकाको खाँडादेवि माध्यमिक विद्यालय, पाँचखाल नगरपालिकाको दुग्धेश्वर माध्यमिक विद्यालय, आजाद माध्यमिक विद्यालय र भगवती माध्यमिक विद्यालयको पुननिर्माण सम्पन्न गरेर विद्यालय व्यवस्थापन समितीमार्फत समुदायलाई हस्तान्तरण गरिएको हो। पूर्व, सञ्चार तथा सूचना प्रविधी मन्त्रि एंव काभ्रे निर्वाचन क्षेत्र नं २ का संघीय सांसद गोकुल बाँस्कोटा र भारतीय विदेश विभाग सहसचिव अनुराग श्रीवास्तवले संयुक्त रुपमा विद्यालय समुदायलाई हस्तान्तरण गरेका हुन्। सो कार्यक्रममा काभ्रे निर्वाचन क्षेत्र नं १ का संघीय सांसद गंगाबहादुर दोङ, बनेपा नगरपालिकाका मेयर लक्ष्मी नरसिं वादेको उपस्थितीमा समुदायलाई हस्तान्तरण गरिएको हो। भारत सरकारले सहयोगममा काभ्रेमा ६ वटा विद्यालयलाई आवश्यक रहेको भवनसँगै शौचालय, कम्पाउण्ड, फर्निचरको लागि २५ करोड भन्दा धेरै लगानी गरेको छ। विद्यालय हस्तान्तरण कार्यक्रममा बोल्दै काभ्रेमा पूर्व मन्त्रि गोकुल बाँस्कोटाले प्रजातन्त्र स्थापना गर्नुभन्दा पहिला नै स्थापना भएको विद्यालयको भारत सरकारको सहयोगमा पुनःनिर्माण भएर हस्तान्तरण हुनु खुसीको कुरा भएको बताए। अप्ठारोमा परेको समयमा भारत सरकारले ऐतिहासिक विद्यालयको पुनःनिर्माण गरेर सहयोग गरेकोमा धन्यवाद व्यक्त गरे। नेपालका आठ जिल्लामा भूकम्पले क्षति पुर्याएका शैक्षिक संस्थाको पुनर्निर्माणका लागि भारत सरकारले ५० मिलियन अमेरिकी डलर आर्थिक सहयोग प्रदान गर्ने प्रतिबद्धता जनाएको हो। यी विद्यालयहरु पनि यसै योजनाअन्तर्गत निर्माण भएका हुन्। यसरी लाभान्वित हुने आठ जिल्लाहरु गोरखा, नुवाकोट, सिन्धुपाल्चोक, रामेछाप, दोलखा, काभ्रेपलाञ्चोक, धादिङ्ग र काठमाडौं रहेका छन्। हालसम्म १४ वटा विद्यालयहरुको निर्माण भइसकेको छ भने ५६ वटा विद्यालयमा निर्माण कार्य भइरहेको छ। भारतीय विदेश विभाग सहसचिव अनुराग श्रीवास्तवले भारत सरकारले सहयोग गरेर बनेको विद्यालय भवन सांसद बाँस्कोटाको उपस्थितीमा हस्तान्तरण गर्न पाउनु खुसीको बिषय रहेको बताए। नेपाल र भारतको सम्बन्ध पुरानो मात्रै नभएर अटुट तथा बहुआयमिक भएको समेत बताए। भारत जहिले पनि आफ्नो मित्र नेपालसँगको विकासमा साझोदारी गरेर अघि बढ्ने बताउँदै श्रीवास्तवले भारत सरकारले सदैव नेपाल र नेपालीसँग काँधमाकाँध मिलाएर अघि बढ्ने स्पष्ट पारे। नेपालमा सन् २०१५ मा भुकम्प आएपछि एक अर्ब डलर रुपैयाँको सहयोग गर्ने प्रतिबद्धता अनुसार शिक्षा, समुदाय, आवास, स्वास्थ्य पूर्वाधार, साँस्कृतिक सम्पदाको विकास गराउने लक्ष्यअनुसार सहयोग गरेको बताए।"
लागुऔषध र प्रतिबन्धित औषधिसहित पाँच जना पक्राउ,"विराटनगर : मोरङका अलगअलग स्थानबाट लागुऔषध र प्रतिबन्धित औषधिसहित पाँच जनालाई प्रहरीले पक्राउ गरेको छ। विराटनगर महानगरपालिका१५ बाट लागुऔषध ब्राउन सुगर (खैरो हेरोइन)सहित एकै घरका दाजुभाइ पक्राउ परेका छन्। प्रहरीको विशेष टोलीले सुनसरीको धरान उपमहानगरपालिका६ का २४ वर्षीय शौरभ आचार्य र उनकै भाइ शौगात आचार्यलाई मंगलबारसाँझ पक्राउ गरेको हो। प्रदेश १ प्रहरी कार्यालय विराटनगरका प्रवक्ता एसपी नवीनराज राईका अनुसार पक्राउ परेकाहरुको साथबाट १० ग्राम १ सय २० मिलिग्राम ब्राउन सुगर बरामद भएको छ। इलाका प्रहरी कार्यालय रानीले दाजुभाइविरुद्ध लागुऔषध ऐनअन्तर्गतको मुद्दा चलाउन अदालतबाट बुधबार म्याद थप गरेर घटनाका बारेमा बाँकी अनुसन्धान अघि बढाएको छ। त्यस्तै विराटनगर१५ बाट लागुऔषधसहित मोरङको सुन्दरहरैँचा नगरपालिका३ का २३ वर्षीय अल्फन लिम्बू पक्राउ परेका छन्। एसपी राईका अनुसार भारतको जोगवनीबाट लागुऔषध लिएर आउँदै गरेका लिम्बूलाई ४ एम्पुल लुपिजेसिक, ७ एम्पुल डाइजाल्याब, ९ एम्पुल एभिल र ६ एम्पुल फेनारगनसहित पक्राउ गरिएको हो। लिम्बूविरुद्ध लागुऔषध ऐनअन्तर्गतको मुद्दा चलाउन प्रहरीले बुधबार म्याद थप गरेर अनुसन्धान अघि बढाएको छ। यसैबीच मोरङको सुनवर्षी नगरपालिका८ विश्वकर्मा चोकबाट प्रतिबन्धित औषधिसहित दुई जना पक्राउ परेका छन्। दक्षिणबाट उत्तरतर्फ जाँदै गरेको को १८ प ९५०२ नम्बरको स्कुटरमा सवार रतुवामाई नगरपालिका९ का २१ वर्षीय गोविन्द थापा र स्कुटर चालक उर्लाबारी नगरपालिका७ का २१ वर्षीय अनिल राय पक्राउ परेका हुन्। पक्राउ परेकामध्ये थापाको साथबाट प्रतिबन्धित औषधि ट्रामाडोल ४ सय पिस फेला परेको एसपी राईले बताए। उनका अनुसार प्रतिबन्धित औषधि फेला परेपछि थापा र रायलाई नियन्त्रणमा लिएर घटनाको अनुसन्धान सुरु गरिएको छ।"
कोरोना संक्रमण जोखिम कायमै,"काठमाडौं:कोरोना भाइरस संक्रमितको संख्या घटेपनि संक्रमणको जोखिम कायम रहेको विज्ञहरुले बताएका छन् । जनस्वास्थ्यका मापदण्ड कार्यान्वयन नगरे संक्रमितको संख्या बढ्न गइ पुनःतेस्रो लहरको जोखिम आउन सक्ने विज्ञहरु औंल्याएका छन्। अहिले अधिकांश क्षेत्र खुलिसकेका छन् । यातायात, विद्यालय, सरकारी कार्यालय, संघ संस्थाहरु,होटेल, बार खुलिसकेका छन् । तर, ती क्षेत्रहरुमा भौतिक दूरी कायम भएको देखिदैन । जनस्वास्थ्य विज्ञहरुका अनुसार मास्कको समुचित प्रयोग र भौतिक दूरी कायम नै कोरोना संक्रमणबाट बच्ने अचुक उपाय हुन् । नेपालमा पहिलो पटक २०७६ माघ १० गते चीनबाट नेपाल फर्किएका एक विद्यार्थीमा कोरोना संक्रमण देखिएको थियो । हालसम्म देशभर ८ लाख ९२ हजार ३०९ जनामा संक्रमण देखिएको छ । स्वास्थ्य तथा जनसंख्या मन्त्रालयको मंगलबारसम्मको तथ्यांकअनुसार पीसीआर परीक्षणबाट ७ लाख ९३ हजार २०१ जनामा र एन्टीजेन परीक्षणबाट ९९ हजार १०८ जनामा कोरोना संक्रमण पुष्टि भएको छ। कोरोना संक्रमितको सम्पर्कमा आएकाहरुले कन्ट्रयाक्ट ट्रेसिङ गर्नुपर्ने हुन्छ । तर, कन्ट्रयाक्ट ट्रेसिङ प्रभावकारी नहुँदा कोरोना परीक्षण गर्न आएकाहरुको मात्रै परीक्षण गर्ने गरिएको छ । स्वास्थ्य मन्त्रालयले भदौ महिनामा ४५ हजार ७२६ जना नयाँ संक्रमित थपिने प्रक्षेपण गरेको थियो । तर, मन्त्रालयको प्रक्षेपणभन्दा थप १३ हजार ५२६ संक्रमित थपिएका छन् । भदौमा मात्रै ५९ हजार ३२० नयाँ संक्रमित थपिएका हुन् । यस्तै, असोजमा स्वास्थ्य मन्त्रालयले ३८ हजार ५९७ संक्रमित थपिने आँकलन गरेको थियो । असोज १२ सम्मको तथ्याकंअनुसार १४ हजार २२३ संक्रमित थपिएका छन् । पछिल्लो एक हप्तामा ८४२० संक्रमित थपिएको स्वास्थ्य मन्त्रालयको तथ्याकंले देखाउँछ । यसरी हेर्दा प्रत्येक एक घण्टामा ५० जना संक्रमित थपिने गरेका छन् । स्वास्थ्य मन्त्रालयले तत्काल भौतिक उपस्थितिसहितका क्रियाकलाप नगर्न भनेपनि सम्बन्धित जिल्लाका प्रमुख जिल्ला अधिकारीहरुको बैठकले भौतिक उपस्थितिसहित गतिविधिलाई खुकुलो बनाएको थियो । विज्ञ के भन्छन् ? स्वास्थ्य मन्त्रालयका प्रवक्ता डाकृष्ण पौडेल संक्रमण जोखिम अझै नटरेको बताउँछन् । उनले भने, संक्रमण जोखिम कायम नै छ । मास्कको समूचित प्रयोग र भौतिक दूरी कायमलाई विशेष ख्याल गर्नुपर्ने हुन्छ । यस्तै सरसफाइमा पनि ध्यानदिनुपर्छ । सकभर घुलमिल गर्नु्हुँदैन। सरुवा रोग विशेषज्ञ डाशेरबहादुर पुनले लहर आउन सक्ने बताए । उनले भने,मलाई तेस्रो, चौथो, पाँचौं लहरसँग कुनै इन्ट्रेस्ट (रुची) छैन। मलाई भ्याक्सिनसँग इन्टरेस्ट छ । लहर आउनसक्छ । भाइरसको म्युटेसन हुन्छ त्यसले नयाँ भेरियन्ट बन्छ । हरेक भेरियन्ट खराब हुँदैनन् । तर, डेल्टाजस्तो घातक भाइरस पनि आउँदो रहेछ भन्ने कुरा हामीले सिक्नुपर्छ। आउनैपर्छ भन्ने छैन आउनसक्छ। उनले अब संक्रमण बढे 'ब्रेकथ्रू केसमा जान सक्ने बताए । उनले भने, अब दोस्रो लहरजस्तो नबनोस् भनेर भ्याक्सिनलाई महाअभियानका रुपमा लिनुपर्छ । सुरक्षित तरकाले खोप उपलब्ध गराउनुपर्छ। लहरसँग तर्सिहाल्नुपर्ने अवस्था छैन । हाम्रो उद्देश्य भ्याक्सिन बढीभन्दा बढीलाई लगाउनुपर्छ भन्ने हुनुपर्छ। परीक्षण घट्दा संक्रममित न्युन सरकारले परीक्षणको दायरा बढाएको बताएपनि केहि दिनयता परीक्षण दर घटेको छ । गत बुधबारदेखि हिजो मंगलबारसम्म ९८ हजार ६६९ जनाको मात्रै कोरोना परीक्षण भएको छ। यसरी हेर्दा प्रत्येक दिन १४ हजार ९५ जनाको कोरोना परीक्षण भएको देखिन्छ । सरकारी ५८ र निजी ४१ प्रयोगशालाबाट कोरोना परीक्षण हुँदै आएको छ । कोरोना संक्रमणदर अहिलेपनि १८९ प्रतिशत रहेको मन्त्रालयले जनाएको छ। ९ जिल्ला अझै रेडजोनमा अहिलेपनि ९ जिल्लामा ५०० बढि सक्रिय संक्रमित छन् । जसअन्तर्गत् प्रदेश १ मा मोरङ, सुनसरी र झापा, बागमति प्रदेशमा काठमाडौं, भक्तपुर, ललितपुर मकवानपुर, गण्डकी प्रदेशमा कास्की र लुम्बिनी प्रदेशमा रुपन्देही रहेका छन् । ३६४ जना आइसीयूमा १२० भेन्टिलेटरमा स्वास्थ्य मन्त्रालयका अनुसार हाल देशभरका अस्पतालमा ३६४ जना आइसीयूमा उपचाररत छन् भने १२० जनाको भेन्टिलेटरमा उपचार भइरहेको छ। गत भदौ २ मा आइसीयूमा ७७० जना र एक सय ८६ जना भेन्टिलेटरमा उपचाररत रहेका थिए । मृत्यु हुनेको संख्या घट्दै पछिल्लो एक हप्तालाई आधार मान्दा प्रत्येक दिन ८ जना संक्रमितको मृत्यु हुने गरेको छ । स्वास्थ्य मन्त्रालयका अनुसार गत बुधबारदेखि मंगलबारसम्म ६२ जनाको संक्रमणबाट मृत्यु भएको छ । गत भदौमा ६७५ संक्रमितको मृत्यु भएको थियो भने असोज १२ सम्म ११३ जनाको मृत्यु भएको छ। हालसम्म ११ हजार एक सय १५ जनाको मृत्यु भएको छ । सक्रिय संक्रमित १९ हजार मुनि स्वास्थ्य मन्त्रालयको मापदण्डअनुसार २५ हजार बढि संक्रमित भए लकडाउन गर्न सकिने व्यवस्था छ। तर, अहिले सक्रिय संक्रमितको संख्या घटेर १८ हजार ४२२ मा झरेको छ । कोरोना संक्रमण बढ्दो क्रममा रहँदा गत जेठ २५ गते सकृय संक्रमितको संख्या ८२ हजार सात सय ३६ रहेको थियो । कतिले लगाए खोप ? गम्भीर संक्रमण हुन नदिन कोरोनाविरुद्ध खोपले भूमिका खेल्छ । हालसम्म नेपालमा २८ दशमलव ५ प्रतिशतले पूर्ण मात्रामा खोप लगाएका छन् । यस्तै पहिलो मात्रा खोप लगाउने ३२ प्रतिशत पुगेको छ । नेपालले प्राप्त गरेको १ करोड ७८ लाख ५८ हजार ७१० डोज खोप मध्ये हालसम्म १ करोड २९ लाख ५८ हजार ५०८ डोज खोप लगाइसकिएको छ । हाल नेपालमा कोभिसिल्ड, एस्ट्राजेनेका, भेरोसेल र जोन्सन एन्ड जोन्सन खोप उपयोगमा आएको छ । स्वास्थ्य मन्त्रालयको अद्यावधिक तथ्याकं अनुसार कोभिसिल्ड २४ लाख ४८ हजार, एस्ट्राजेनेका १९ लाख ७५ हजार ८६०, जोन्सन एन्ड जोन्सन १५ लाख ३४ हजार ८५० र भेरोसेल १ करोड १९ लाख मात्रा खोप आएको छ । पहिलो मात्रा खोप लगाउनेको संख्या ६९ लाख ६० हजार ८२८ पुगेको छ । यस्तै दुवै डोज खोप लगाउनेको संख्या ६२ लाख ५ हजार ७७० पुगेको छ ।"
टाटा मोटर्सको नयाँ एनआरजी नेपालमा सार्वजनिक,"काठमाडौं : टाटा मोटर्सको नेपालस्थित आधिकारिक विक्रेता सिप्रदी ट्रेडिङ्गप्रालिले 'नयाँ फरएभर रेञ्ज'अन्तर्गतको नयाँ गाडी एनआरजीको नेपाली बजारमा सार्वजनिक गरेको छ। उत्कृष्ट कार्यक्षमता र आकर्षक डिजाइन भएको यो गाडी, ह्याचब्याकमा एसयूभीको जस्तै ड्राईभीङ्ग अनुभव गर्न चाहने युवा ग्राहकहरु तर्फ लक्षित छ। 'अर्बन टफरोडर'को रुपमा प्रस्तुत गरिएको स्वरुप विशेष खालको छ भने यसको बाहिरी बनावट बलियो र ग्राउण्ड क्लेरेन्स उच्च रहेको छ। सेफ्टीको लागि ग्लोबल एनक्यापमा फोर स्टार सेफ्टी रेटिङ्ग प्राप्त यो नयाँ गाडी विभिन्न ४ वटा फरेस्ट ग्रीन, फायर रेड, स्नो हृावाइट र क्लाउडी ग्रे रंगहरुमा उपलब्ध रहेको छ। यो गाडी टेस्ट ड्राइभको लागि सिप्रदीका नेपालभर रहेको शोरुमहरुमा उपलब्ध छ। कार्यक्रममा बोल्दै टाटा मोटर्स प्यासेन्जर भेइकल इन्टरनेसनल विजनेश हेड मायंक बाल्डीले भने, 'हामी नेपालमा नयाँ एनआरजी सार्वजनिक गर्न पाउँदा अत्यन्त खुसी छौं। यो टाटाको लोकप्रिय ह्याचब्याकको टपभर्जन हो, जसले तपाईलाई हरेक दिन हरेक पल आफ्नै एक विशेष छाप छोड्न सहयोग गर्नेछ। ह्याचब्याक मोडेलमा पनि एसयुभी जस्तै विशेषताहरु प्राप्त गर्न चाहनेहरुको लागि यो अत्यन्त उपयोगी छ। स्पोर्टी र आरामदायी यात्राको प्रत्याभूति गर्ने यस नयाँ गाडीले नेपालका ग्राहकहरुको मन जित्ने कुरामा हामी पूर्ण विश्वस्त छौं।' त्यसैगरी, सिप्रदी ट्रेडिंग प्रालिका प्रमुख कार्यकारी अधिकृत राजनबाबु श्रेष्ठले भने, 'टाटा एनआरजी नेपाली बजारको लागि एक विल्कुलै नयाँ र विशेष गाडी हो जसले हाम्रो टाटा मोटर्ससँगको साझेदारीमा एक अर्को नयाँ कोशेढुंगाको प्रतिनिधित्व गर्दछ। हामी नेपाली ग्राहकहरु समक्ष उत्कृष्ट भन्दा उत्कृष्ट उत्पादनहरु ल्याउनका लागि सदैव प्रतिवद्ध छौं। पुस स्टार्ट बटन, रिएर पार्किङ्ग क्यामरा र अटो फोल्ड ओआरभीएम जस्ता विशेषताहरुले यसको आकर्षणमा नयाँ आयाम थपेको छ। बलियो बाहिरी वनावट र स्पोर्टी भित्री वनावट भएको एनआरजीमा अप्ठ्यारा कच्ची सडकहरुमा सुरक्षा र सहजताका साथयात्रा गर्न सकिन्छ। १२०० सिसिको इन्जिनक्षमता सहितम्यानुअल र एटिएम ट्रान्समिसन भएको यो गाडीले सर्वोत्कृष्ट शक्ति र कार्यक्षमताको प्रत्याभुति गर्दछ।"
एनएमबिको मुद्धती निक्षेपमा ९५२ प्रतिशतको आकर्षक योजना,"काठमाडौं : हाल बैंकमा निक्षेप जम्मा भईरहेको र साना निक्षेपकर्तालाई बचतमा न्युन ब्याज प्राप्त भई लगानीको प्रतिफल संतोषजनक नरहको अवस्थामा सबै वर्गलाई समेट्ने गरी निक्षेपमा एनएमबिले उच्च ब्याज प्रदान गर्दै आइरहेकोे छ। नयाँ योजनाअन्तर्गत बैंकले सर्वसाधारण ग्राहकलाई मुद्धतीमा ९५२ प्रतिशत वार्षिक ब्याजदर (०५ प्रतिशत प्रिमियम सहित) प्रदान गर्नेछ। एनएमबि बैंकमा खाता नभएको ग्राहकहरुले भिडीयो केवाईसी, एक भिडियो कलमा आधारित प्रविधि मार्फत ५ मिनेटमै देश वा बिदेशमै रही खाता खोली कारोवार गर्न सक्नेछन्। भिडीयो केवाईसमार्फत ग्राहकहरुले अनलाईन खाताको शुरुदेखी अन्त्यसम्मको प्रक्रिया बैंकसम्म नधाईकनै डिजिटल रुपमा सम्पन्न गर्न सक्नेछन्। ग्राहकहरूले एनएमबिमा भिडियो कलमार्फत नयाँ खाता खोल्न यस डिजिटल सेवाप्रयोग गरेर आफ्नो केवाईसी विवरणहरू अपडेट गर्न सक्दछन्। भिडीयो केवाईसको लागी डिजिटल लिन्क यस प्रकार रहेको छः : बैंकले देशभरीका १८१ शाखाहरुका साथै १३७ एटिएमहरु, ९ एक्सटेन्सन काउन्टरहरुमार्फत उच्चस्तरीय सेवा प्रदान गदै आइरहेको छ।"
निम्बसको प्रविधियुक्त नोकिरा वोराको उत्पादन शुरु,"काठमाडौं : स्थापनाकाल देखि नै निम्बस नयाँ दिशातर्फ अघि बढिरहेको छ र आफ्नो क्षेत्रमा नयाँ प्रविधि आत्मसाथ गर्न अरुभन्दा अघि रहन्छ। अहिले यस कम्पनी सक्रिय रुपमा बजार परिक्षणमा रहेको छ र भेस्टगार्ड को जीरोफ्लाई प्रविधियुक्त नोकिरा वोराको उत्पादन शुरु गरेको छ। अन्न, बीज र दाललाई सुरक्षित भण्डारण गर्ने जीरोफ्लाई एक परिवर्तनकारी प्रविधि हो। साना तथा मझौला किसान र व्यापारीहरुलाई किरा प्रभावित स्थानमा पनि यस झोलामा भण्डारण गर्दा जोखिम हुदैन। नोकिरा वोरा ले किसान, व्यापारी र मिल सञ्चालकहरुलाई किरा रहित भण्डारण गर्ने सुविधा दिन्छ। यस झोलाको हरेक रेसामा रहेको किटनाशकले किरा लाग्नबाट जोगाउछ र उत्पादनको प्रभावकारिता वृद्धि गर्छ। यस झोला बनाउन प्रयोग गरिएको कच्चा पदार्थ विश्व खाद्य संगठन र विश्व स्वास्थ्य संगठन मान्यता प्राप्त हो। यसलाई कोडेक्स, अमेरिका र यूरोपियन यूनियनले खाद्य सुरक्षा भित्र वर्गीकृत गरेको छ। थुप्रै विकसित राष्ट्रहरूमा आफ्नो प्रभावकारिता देखाइसकेको यो उच्च प्रविधि १० वर्षको अनुसन्धान र विकासको प्रतिफल हो। नोकिरा झोलाहरु बीउ र अन्नहरुमा हुने घाटालाई कम गर्छ। कम्पनीलाई विश्वास छ यस उत्पादनले नेपाली बजारमा छिटै स्थापित गर्नेछ । यो झोला चाडै नै २५, ३५ र ५० किलोमा उपलब्ध हुने छ।"
'द भ्वाइस अफ नेपाल का विजेता किरण गजमेरलाई नेपाल प्रवेशमा रोक,काठमाडौं : गृह मन्त्रालयले द भ्वाइस अफ नेपालका विजेता किरण गजमेरलाई नेपाल प्रवेशमा रोक लगाएको छ। उनी अमेरिकी नागरिक हुन् । एक प्रवेशाज्ञा (भीसा) वर्षमा अमेरिकी नागरिकहरुले १ सय ८० दिन मात्र नेपाल बस्न पाउँछन् । गजमेरले नेपाल बस्न पाउने अवधि गुजारी सकेकाले अध्यागमनले उनलाई नेपाल प्रवेशमा रोक लगाएको हो । गजमेर सन् २०२१ भर नेपाल आउन पाउँदैनन् उनले सन् २०२१ मा नेपाल बस्न पाउने अवधि गुजारिसकेका छन् । अब गजमेर सन् २०२२ मा मात्र नेपाल प्रवेश गर्न पाउनेछन् । गत सोमबार (असोज ११ गते) कतार एयरको क्युआर ६५० नम्बरको उडानबाट नेपाल आएका थिए। सोही दिन त्रिभुवन अन्तराष्ट्रिय विमानस्थलस्थित अध्यागमन कार्यालयले त्यहीबाट उनलाई अमेरिका फिर्ता पठाइदिएको थियो। द भ्वाइस अफ नेपाल को तेस्रो संस्करणमा गजमेरलाई दर्शकहरुले सर्वाधिक रुचाएका थिए। भुटानबाट विस्थापित भएपछि गजमेर परिवारसहित झापाको शरणार्थी शिविरमा बस्दै आएका थिए। संयुक्त राष्ट्रसंघले भुटानी शरणार्थीका लागि तेस्रो मुलुक पुर्नवास कार्यक्रम सुरु गरेपछि गजमेर अमेरिका गएका थिए । सन् २००६ बाट राष्ट्रसंघले भुटानी शरणार्थीलाई अमेरिकामा पुर्नवास गराउन थालेको थियो । गजमेर सन् २०११ मा परिवारसहित अमेरिका गएका हुन । त्यसपछि उनले अमेरिकाको राहदानी प्रयोग गर्दै आएका छन्। गजमेर प्रतिभावान गायक हुन्। उनी समाजसेवामा समेत सक्रिय छन्। नेपाल र अमेरिकाबीच भीषा पारस्पारिकता भएपछि पर्यटन भीषामा दुवै देशका नागरिक एकअर्को मुलुकमा १८० दिन बस्न पाउँछन्। अमेरिकाबाहेकका अन्य मुलुकका नागरिकहरुले पर्यटक भीषामा १५० दिन मात्र नेपालमा बस्न पाउँछन्।
साइकल खरिद अनियमितताको उजुरी परेपछि अख्तियारको छापा,"जनकपुरधाम : अख्तियार दुरुपयोग अनुसन्धान आयोगले प्रदेश २ को मुख्यमन्त्री तथा मन्त्री परिषद्को कार्यालयमा छापा मारेको छ । प्रदेश २ सरकारले मुख्यमन्त्री बेटी पढाऊ, बेटी बचाऊ कार्यक्रमका लागि सार्वजनिक खरिद ऐनविपरित साइकल खरिदविरुद्ध उजूरी परेपछि अख्तियारले छापा हानेको हो । गत चैतमा वीरगन्जको ओम सत्यसाई प्रालि मार्फत खरिद गरिएको १७ हजार २६२ साइकलमा बिना उत्पादक कम्पनीको नाम, मोडल र ब्रान्डको खरिद प्रक्रियामा अनियमितता भएको भन्दै अख्तियारले बुधबार बिहान ११ बजे छापामारी गरेको कन्द्रिय प्रवक्ता नारायण प्रसाद रिसालले जानकारी दिए । प्रदेश २ सरकारले मुख्यमन्त्री बेटी पढाऊ, बेटी बचाऊ कार्यक्रमका लागि खरिद गरेको साईकल सम्बन्धी आवश्यक कागजपत्रहरु सहित भुक्तानी गरिएको विवरणहरु नियन्त्रणमा लिई अनुसन्धान सुरु गरेको हो । प्रदेशका आठवटै जिल्लाका कक्षा आठमा अध्ययन गर्ने छात्रालाई वितरण गर्न मुख्यमन्त्री कार्यालयले अहिलेसम्म चार चरणमा गरी ४१ हजार २ सय ६२ थान साइकल खरिदमा झण्डै रु २९ करोड खर्चविरुद्ध अख्तियार दुरुपयोग अनुसन्धान आयोगमा उजूरी परेको प्रवक्ता रिसालले बताए । प्रतिसाइकल भ्याटसहित ६ हजार चार सय ३२ रुपैयाँका दरले वीरगन्जको ओम सत्यसाई प्रालिले आपूर्ति गरेको हो। काठमाडौंका साइनो इन्टरनेसनल र म्याप हेलेक्सीसमेतले आवेदन दिएकोमा कम रकम कबोल गरेको आधारमा ओम सत्यसाई र मुख्यमन्त्री कार्यालयको मिलोमत्तोमा ठेक्का पाएको थियो। मुख्यमन्त्री कार्यालयले ११ करोडको साइकल कुन कम्पनीबाट खरिद गरेको हो, कहाँबाट ल्याएको हो, केही उल्लेख छैन्। ठेकेदारले मुख्यमन्त्री कार्यालयसँग सेटिङ मिलाएर मुख्यमन्त्री बेटी पढाऊ, बेटी बचाऊ अभियानकै लागि मात्र कुनै साइकल कम्पनीलाई कम गुणस्तरको निर्माण गर्न लगाए बिरुद्ध उजूरी परेको हो । साइकल खरिदमा भएको अनियमिततामा प्रदेश सभाले समेत चासो दिएको छ। प्रदेश मामिला संसदीय समितिले साइकल खरिद र वितरण केकसरी भएको हो सम्पूर्ण कागजात उपलब्ध गराउन निर्देशन दिए पनि मुख्यमन्त्री कार्यालयले अटेर गरेको छ। यता प्रदेशसभामा साइकल खरिद र वितरणमा अनियमितता बारे संसद र समितिमा आवाज उठेपनि मुख्यमन्त्री तथा मन्त्रिपरिषद् कार्यालयले सूचना दिन आलटाल गरिरहेको थियो । प्रदेश २ को मुख्यमन्त्री कार्यालयमा अख्तियारको छापा"
उपत्यकामा करिब ५० प्रतिशतलाई खोप : सक्रिय सङ्क्रमित आधा घटे,"काठमाडौं : काठमाडौं उपत्यकामा कोरोना भाइरसविरुद्धको पूर्ण मात्रा खोप करिब ५० प्रतिशत जनसङ्ख्यासम्म पुगेको छ । स्वास्थ्य तथा जनसङ्ख्या मन्त्रालयले काठमाडौं, ललितपुर र भक्तपुरका खोप लगाउन लक्षित करिब ५० प्रतिशत जनसङ्ख्यालाई पूर्ण मात्राको खोप लगाइएको जनाएको छ । स्वास्थ्य सेवा विभाग, परिवार कल्याण महाशाखाको बालस्वास्थ्य तथा खोप शाखाका प्रमुख सागर दाहालका अनुसार काठमाडौं उपत्यकाका ५० प्रतिशतले पहिलो मात्रा र ४८ प्रतिशतले पूर्ण मात्राको खोप लगाइसकेका छन् । उपत्यकामा पहिलो मात्रा १६ लाख २२ हजार ४४१ र पूर्ण मात्रा १५ लाख ६२ हजार ७३४ जनालाई लगाइसकिएको छ । ३२ लाख ४७ लाख ५५८ जनसङ्ख्यामध्ये १८ वर्ष माथिका २१ लाख २९ हजार ७७३ जनसङ्ख्यालाई खोप लगाउने लक्ष्य राखिएको छ । मन्त्रालयको खोप शाखाका अधिकृत भरत भण्डारीले काठमाडौं जिल्लामा पहिलो मात्रा ५१५ प्रतिशतले र ४८७ प्रतिशतले पूर्ण मात्रा खोप लगाइसकेका बताए। काठमाडौं जिल्लामा खोप लगाउने लक्षित जनसङ्ख्या १५ लाख ६२ जना हो । त्यस्तै ललितपुरमा ४९७ प्रतिशत पहिलो मात्रा र ४५४ प्रतिशत पूर्ण मात्रा तथा भक्तपुरमा ४१ प्रतिशत पहिलो मात्रा र ४९ प्रतिशत पूर्ण मात्रा खोप लगाइसकेका छन् । ललितपुरमा तीन लाख ८२ हजार ८६० जना र भक्तपुरमा दुई लाख ४६ हजार ८५१ जना खोप लगाउने लक्षित जनसङ्ख्या हो । यसरी हेर्दा ढिलोमा दसैँसम्ममा उपत्यकाको सबै लक्षित वर्गको कम्तीमा ५० प्रतिशतले खोप लगाइसक्ने देखिएको छ । राजधानी उपत्यका धेरै जनासङ्ख्या भएको, प्रायः देशभरका मानिसहरुको मिश्रित बस्ती रहेको स्थान हो । बढी जनसङ्ख्या रहेको यो उपत्यकामा ५० प्रतिशत नागरिकलाई खोप लगाउनुलाई उपलब्धिका रुपमा लिनुपर्ने हुन्छ । त्यसपछि सबैभन्दा बढी खोप बाग्मती प्रदेशमा लगाइएको छ । यस प्रदेशमा पहिलो मात्रा ३८२ प्रतिशत र पूर्ण मात्रा ३५३ प्रतिशतले खोप लगाइसकेका छन् । भण्डारीले काठमाडौँ जिल्लामा ३५ वर्षमाथिका लागि पनि खोप लगाउन जिल्ला स्वास्थ्य कार्यालयलाई निर्देशन दिइसकेको जानकारी दिए। सरकारले यही असोज मसान्तभित्र ३३ प्रतिशत जनसङ्ख्यालाई कोरोना भाइरसविरुद्धको खोप लगाउने लक्ष्य राखेको छ । यस्तै पुसमा दुई तिहाइ र चैत मसान्तसम्म सबै लक्षित नागरिकलाई खोप लगाउने सरकारको तयारी रहेको छ । प्रधानमन्त्री शेरबहादुर देउवाले नागरिकलाई खोप लगाउने कामलाई आफूले पहिलो प्राथमिकतामा राखेको बताउँदै आएका छन्। खोप कार्यक्रमलाई प्रभावकारी बनाउन जिल्ला जनस्वास्थ्य कार्यालय काठमाडौंले जिल्लाका १४५ खोप केन्द्रबाट कोरोनाविरुद्धको खोप प्रदान गर्दै आइरहेको छ । अहिले काठमाडौं उपत्यकामा ४० वर्षमाथिका सबै र १८ वर्षमाथिका खोप लगाउन छुटेका विद्यार्थीले ती खोप केन्द्रबाट खोप लगाइरहेका छन् । सङ्क्रमण आधाभन्दा बढी घट्यो कोरोना भाइरसका सक्रिय सङ्क्रमितमा ५० प्रतिशतभन्दा बढी कमी आएको देखिएको छ । यसअघि सबैभन्दा बढी गत भदौ ३ गते ४० हजार ५०० जना सक्रिय सङ्क्रमित रहेकामा हिजो मङ्गलबारको तथ्याङ्कमा जम्मा १८ हजार ४२२ जना मात्र सक्रिय सङ्क्रमित देखिएका छन् । सक्रिय सङ्क्रमितको यो गिरावट ५० प्रतिशतभन्दा बढी हो । यस्तै सबभन्दा बढी सङ्क्रमण देखिएको भदौ ३ पछि क्रमशः सङ्क्रमण दर घट्दै गएको पाइएको छ । त्यस दिन १६ हजार ४३८ जनामा परीक्षण गर्दा तीन हजार ७५ जनामा सङ्क्रमण देखिएको थियो । यो परीक्षण गरिएकामध्ये १८७ प्रतिशतमा सङ्क्रमण देखिएको हो । त्यसको ठीक एक महिनापछि यही असोज ३ गते १० हजार १३ जनामा परीक्षण गर्दा ७३४ जनामा सङ्क्रमण देखिएको थियो । यो सङ्क्रमणको ७३ प्रतिशत हो । त्यसैगरी हिजो मङ्गलबार १४ हजार तीन जनामा कोभिड१९ परीक्षण गर्दा एक हजार १५८ जनामा सङ्क्रमण पाइएको थियो । यो सङ्क्रमणदर दर ८३ प्रतिशत हो । सेप्टेम्बर महिनामा कोरोना भाइरसको सङ्क्रमण दर ८३ प्रतिशत मात्र रहेको पाइएको छ । स्वास्थ्य तथा जनसङ्ख्या मन्त्रालयका सहप्रवक्ता डा समीरकुमार अधिकारीले कोरोना परीक्षण गरिएकामध्ये सेप्टेम्बर महिनामा ८३ प्रतिशतमा मात्र सङ्क्रमण रहेको पाइएको जानकारी दिए । उनका अनुसार अघिल्लो अगष्ट महिनामा कूल परीक्षण गरिएकामध्ये १३६ प्रतिशत रहेको थियो । एक महिनाको बीचमा सङ्क्रमण दर ५३ प्रतिशतले कमी आएको छ । मन्त्रालयका अनुसार सेप्टेम्बर महिनामा पहिलो मात्रा ३१३ प्रतिशत र पूर्णमात्रा २८३ प्रतिशतले जनसङ्ख्याले कोरोनाविरुद्धको खोप लगाइसकेका छन् । अगष्ट महिनामा २४५ प्रतिशत पहिलो मात्रा र २०५ प्रतिशत जनसङ्ख्याले पूर्ण मात्राको खोप लगाइसकेका थिए । अहिलेसम्म एक करोड २९ लाख ५८ हजार ५०८ ले कोरोना भाइरसविरुद्धको खोप लगाइसकेका छन् । मन्त्रालयले खोप लगाउन बाँकी उमेर समूहले आफ्नो पालोमा खोप लगाउन आग्रह गरेको छ । नागरिकहरुले कोरोनाविरुद्धको खोप लगाउनेको सङ्ख्यामा भएको वृद्धि तथा जनस्वास्थ्यको मापदण्डमा कडाइका कारण पछिल्ला दिनहरुमा भाइरसको सङ्क्रमण घट्दै गएको देखिएको छ । एक करोड ७८ लाख मात्रा खोप प्राप्त नेपालमा अहिलेसम्म एक करोड ७८ लाख ५८ हजार ७१० मात्रा खोप प्राप्त भइसकेको छ । कोभिसिल्ड २४ लाख ४८ हजार मात्रा, अस्ट्राजेनिका १९ लाख ७५ हजार ८६० मात्रा, जोन्सन एन्ड जोन्सन १५ लाख ३४ हजार ८५० मात्रा र भेरोसेल खोप एक करोड १९ लाख मात्रा प्राप्त भइसकेको मन्त्रालयको तथ्याङ्कमा उल्लेख छ ।"
सामसुङ र बैंक अफ काठमाण्डू लिमिटेडबीच सम्झौता,"काठमाडौं : दशैं, तिहार र नेपाल संवत् तथा छठलाई लक्षित गरी बैंक अफ काठमाण्डू लिमिटेडको क्रेडिट कार्ड बाहक महानुभावहरुले शुन्य प्रतिशत ब्याजदरको सुविधामा सामसुङ कम्पनीको स्र्माट फोन, स्र्माट वाच, तथा ट्याब्लेटहरु सरल किस्ताबन्दीमा खरिद गर्न सकिनेछ। पर्वको बहार, बिओके को उपहार भन्ने मुलनाराको साथ ल्याएको यस सरल किस्ताबन्दी योजनामा क्रेडिट कार्डबाहक महानुभावहरुले सजिलोसँग सामसुङ ब्राण्डका स्र्माट फोन, स्र्माट वाच तथा ट्याब्लेटहरु बंैकको क्रेडिट कार्ड प्रयोग गरी किस्ताबन्दी योजनामा खरिद गर्न सकिनेछ। बैंक र नेपालस्थित सामसुङ मोबाइल फोनको आधिकारिक बिक्रेता आईएमएस नेपाल प्रा लिबीच बैंक क्रेडिट कार्डबाहक महानुभावहरुलाई सामसुङको स्र्माट फोन, स्र्माट वाच तथा ट्याब्लेटहरु सरल किस्ताबन्दीमा उपलब्ध गराउने सम्झौता भएको हो। यस योजनाको लागि ग्राहक महानुभावहरुले बैंकको क्रेडिट कार्ड लिनको लागि अनलाइनको माध्यमबाट पनि आवेदन दिन सकिनेछ। यस सरल किस्ताबन्दी योजनामा ग्राहक महानुभावहरुले शुन्य प्रतिशत ब्याजदरकोे सुबिधा, बिओके क्रेडिट कार्ड जारी गर्दा कुनै शुल्क नलाग्ने, कुनै अतिरिक्त सेवा शुल्क नलाग्ने आदि जस्ता सुबिधाहरु उपलब्ध हुनेछ। नेपालस्थित सामसुङ मोबाइल फोनको आधिकारिक बिक्रेता आईएमएस नेपाल प्रा लिकाठमाडौंमा ६ स्थान सहित पोखरा, बुटवल तथा धनगढीमा गरी नेपालभर ९ वटा आधिकारिक शोरुमहरु रहेको छ। बैंक अफ काठमाण्डू लिमिटेडले ९० शाखा कार्यालयहरु, ८१ एटिएम र १० एक्स्टेन्सन काउन्टरबाट आफ्ना ग्राहक महानुभावहरुलाई उत्कृष्ट बैंकिङ्ग सुविधा प्रदान गर्दै आईरहेको छ।"
मृतकको नाममा भत्ता लिने पाँच गाविस सचिवविरुद्ध भ्रष्टाचार मुद्दा,"काठमाडौं : उदयपुरको साविक रामपुर ठोक्सिला गाविसका तत्कालीन पाँचजना सचिवविरुद्ध भ्रष्टाचार मुद्दा दर्ता भएको छ। अख्तियार दुरूपयोग अनुसन्धान अयोगले मृत्यु भइसकेका व्यक्तिको नामबाट भत्ता लिएको आरोपमा पाँचसचिवविरूद्ध भ्रष्टाचारविरुद्ध मुद्दा दायर गरेको हो । अख्तियारका प्रवक्ता नारायणप्रसाद रिसालका अनुसार केशवप्रसाद आचार्य, लोकेन्द्र कार्की, विशाल सुन्दास, माधवप्रसाद खतिवडा र पुष्पराज सिग्देलविरुद्ध मुद्दा चलाएको हो । तत्कालीन गाविससचिव हाल मालपोत कार्यालय उदयपुरमा नायव सुब्बा पदमा कार्यरत केशव प्रसाद आचार्य, तत्कालीन गाविस सचिव हाल रौतामाई गाउँपालिका ७ को वडा सचिव पदमा कार्यरत खरिदार लोकेन्द्र कार्की, तत्कालीन गाविस सचिव पदमा कार्यरत हाल तथ्याङक कार्यालय उदयपुरमा कार्यरत खरिदार विशाल सुन्दास, तत्कालीन गाविस सचिव नायव सुव्वा हाल रौतामाई गाउँपालिकाको कार्यालयमा अधिकृत छैटौं पदमा कार्यरत माधवप्रसाद खतिवडा, तत्कालीन गाविस सचिव पदमा कार्यरत (हाल अवकास प्राप्त) शाखा अधिकृत पुष्पराज सिग्देलविरुद्ध मुद्धा दायर भएको हो। रामपुर ठोसिल्ला गाविसका कर्मचारीले ८१० वर्ष पहिल्यै मृत्यु भइसकेका व्यक्तिको नामबाट सामाजिक सुरक्षा भत्ता लिएको आरोपमा मुद्दा चलाइएको अख्तियारले जनाएको छ । अख्तियारले जारी गरेको विज्ञप्तिमा भनिएको छ,उदयपुर जिल्ला, साविक रामपुर ठोक्सिला गाविसका कर्मचारीहरुले सो गाविसमा विगत ८१० वर्ष अगाडि नै मृत्यु भइसकेका व्यक्तिको दोहोरो नाममा र बनावटी नाममा सामाजिक सुरक्षा भत्ता वापतको रकम निकासा गरी दुरुपयोग गरेको भन्ने उजुरी सम्बन्धमा अनुसन्धान हुँदा उदयपुर जिल्ला साविकको रामपुर ठोक्सिला गाउँ विकास समितिमा आव ०६३०६४ देखि आव ०७१०७२ सम्म सामाजिक सुरक्षा भत्ता प्राप्त गर्ने लाभग्राहीहरुको मृत्यु र मृत्यु दर्ता भएपछि उनीहरुको नामावली सामाजिक सुरक्षा भत्ता वितरणको भरपाइमा कैफियत जनाइ लगत कट्टा गर्नुपर्नेमा सो कार्य नगरी मृतक लाभग्राहीहरुको नाममा र दोहोरो नामको भरपाइबाट समेत सामाजिक सुरक्षा भत्ता १६,४०,५०० रुपैयाँ हिनामिना गरेको देखिन आएको र सो कार्यमा निम्न बमोजिमका कर्मचारीहरुले निम्न बमोजिमको कसुर गरेको हुँदा निजहरुउपर देहाय अनुसार सजायको मागदावी लिइ अख्तियार दुरुपयोग अनुसन्धान आयोग ऐन, २०४८ को दफा १८ एबं दफा ३५ बमोजिम विशेष अदालत, काठमाडौंमा आरोपपत्र दायर गरिएको छ। उनीहरुविरद्ध भ्रष्टाचार निवारण एेन २०५९ बमोजिम मुद्दा चलाइने अख्तियारले जनाएको छ।"
पर्फेक्ट फुडको स्नोडेण्ट चुविङ्गममा सन्दीप लामिछाने,"काठमाडौं : पर्फेक्ट फुड प्रालिले आफ्नो उत्पादन स्नोडेण्ट चुविङ्गमको प्रवद्र्धनका लागि क्रिकेटर सन्दीप लामिछानेलाई अनुबन्धन गरेको छ। लामिछानेले स्नोडेण्ट चुविङ्गमको विज्ञापन प्रचारप्रसारमा सहयोग गर्ने छन्। स्नोडेण्ट चुविङ्गम रिफ्रेसिङ मिन्टले भरिएको गम हो। यो खानाले मुखलाई रिफ्रेसिङ बनाई सासलाई ताजा बनाउने हुनाले यस क्याम्पेनमा स्नोडेण्ड इन ब्याड ब्रेथ आउट भन्ने स्लोगन दिइएको छ। मुखलाई हरदम ताजा राख्न र आफ्नो कन्फिडेण्ट बढाउनका लागि स्नोडेण्ट चुविङ्गम पर्फेक्ट छ, कम्पनीद्वारा जारी विज्ञप्तिमा उल्लेख छ।"
५० अंकले बढ्यो नेप्से : १३ वटै समूहको परिसूचक पनि उकालोतिर,"काठमाडौं : तीन दिन कारोबार निरन्तर ओरालो लागेको शेयर बजारमा बुधबार नेप्से परिसूचक ५० अंकले बढेको छ। यसदिन शेयर कारोबार मापन नेप्से ५०५८ अंकले वृद्धि भएर २६६५९३ विन्दुमा अडेको छ। कारोबारको अघिल्लो दिन मंगलबार नेप्से ७००१ अंकले घटेर २६१५४० बिन्दुमा झरेको थियो। सोमबार ७३ अंकले घटेर २६८५४१ विन्दुमा अडेको थियो। बुधबार नेप्से बढे पनि कारोबार रकम भने घटेको छ। २२९ कम्पनीको ९ करोड ८९ लाख ४ हजार ४७८ कित्ता शेयर ५ अर्ब २ करोड ८५ लाख ५५ हजार ९२ रुपैयाँमा खरिदबिक्री भए। ठूला कम्पनीको शेयर कारोबार मापन यसदिन सेन्सेटिभ इण्डेक्स ८५८ अंकले बढेको छ। यस दिन १३ वटै समूहको परिसूचक बढेका छन्। जसमध्ये वित्त समूहको सर्वाधिक ४८७ प्रतिशतले बढेको छ। विकास बैंकको ३१८, व्यापारको २५७, निर्जीव विमाको २२५,अन्यको, २५ र लगानीको २ प्रतिशतले परिसूचक बढेको छ। कारोबार रकमका आधारमा यसदिन अपि पावर शीर्षस्थानमा रह्यो। यो कम्पनीको यसदिन २२ करोड ६७ लाख ५४ हजार रुपैयाँ बराबरको शेयर खरिदबिक्री भयो। यसैगरी यसदिन हिमालयन डिष्टिलरीको १८ करोड ५९ लाख १९ हजार ४६५ रुपैयाँ बराबरको शेयर कारोबार भयो। ग्रीन डेभलपमेन्ट बैंक र अपि पावरको शेयरमूल्य १० प्रतिशतले बढेको छ। मंगलबार मनकामना स्मार्ट लघुवित्तय संस्था र मैलुङ खोलाको शेयरमा १० प्रतिशतले शेयर सर्किट लागेको थियो। कारोबारको आधारमा कुमारी बैंक शीर्षस्थानमा रह्यो। सो कम्पनीको १८ करोड ८२ लाख रुपैयाँ बराबरको शेयर कारोबार भएको थियो।"
अस्पताललाई आइसियु बेड सहयोग,"दैलेख : संघीयता कार्यान्वयनसँगै स्थापना भएको गुराँस अस्पताललाई आइसियु बेड सहयोग उपलब्ध गराईएको छ। गुराँस गाउँपालिकाले तीन बर्षअघि रानीमत्तामा सञ्चालनमा ल्याएको अस्पताललाई आइसियु बेड सहितको सामग्री उपलब्ध गराईएको हो। सेभ द चिल्ड्रेन र सोसेक नेपालको साझेदारीमा सञ्चालित सहयात्रादोस्रो परियोजनाले अस्पताललाई दुई वटा आइसियु बेड सहयोग उपलब्ध गराएको हो। आइसियु बेड सहयोग प्राप्त भएपछि गुराँसका नागरिकहरुलाई उपचार सेवा प्रदान गर्न सहज हुने अस्पताल स्रोतको दाबी छ। अस्पताललाई आइसियु बेड सहित अन्य सामग्रीहरु समेत उपलब्ध गराएको सोसेक नेपालका कार्यक्रम निर्देशक नवराज बिसीले बताए। उनका अनुसार गुराँस गाउँपालिका क्षेत्रका सामुदायिक विद्यालयहरु, बाल विकास केन्द्रहरु, वडा कार्यालयहरु, स्वास्थ्य चौकीहरु तथा गुराँस अस्पतालका लागि १५ लाख ५ हजार बराबरको स्वास्थ्य तथा सरसफाईका सामग्रीहरु सहयोग वितरण गरिएको छ। कोरोना भाइरस (कोभिड१९) रोकथाम तथा नियन्त्रणका लागि सामग्रीहरु सहयोग गरिएको बिसीले बताए। लामो समयदेखि बन्द रहेका विद्यालयहरु हालै सञ्चालनमा आएको छ, बिसीले भने विद्यालय पुःन सञ्चालनमा आएको अवस्थामा विद्यालयले पुरा गर्नुपर्ने स्वास्थ्य सुरक्षाका मापदण्डहरुलाई मध्यनजर गर्दै विद्यालयहरुलाई पनि सामग्री सहयोग गरिएको हो। उनका अनुसार गुराँस अस्पतालसहित गुराँस गाउँपालिकाका सामुदायिक विद्यालयहरु, बाल विकास केन्द्रहरु, वडा कार्यालयहरु, स्वास्थ्य चौकीहरुमा दश हजार यूनिट बाटर क्लोरिन, तीन सय वटा पलाष्टिक बाल्टि, एक हजार २ सय ५० वटा साबुन वितरण गरिएको छ। यस्तै तीन सय वटा टावेल, तीन सय वटा पलाष्टिक जग, एक हजार वटा टुथपेस्ट, आठ बजार वठा टुथ ब्रस, पाँच सय वटा सेनेटरी नैपकिन, ८० वटा जीपब्याग, एक सय ४५ वटा पल्सअक्सिमिटर वितरण गरिएको छ। यसैगरी एक लाख थान सर्जिकल मास्क, तीन हजार थान ग्लोब्स, तनि सय थान फेस सिल्ड, पाँच सय एमएलको एक हजार दुई सय ५० बोटल ह्याण्ड सेनीटाइजर हजार एमएलको दुई सय बोटल ह्याण्ड सेनीटाइजर वितरण गरिएको बताईएको छ।"
होटलमा बन्धक बनाएर विद्युतका कर्मचारीमाथि आक्रमण,"विराटनगर : विराटनगरको एउटा होटलमा बन्धक बनाएर विद्युत प्राधिकरणका कर्मचारीमाथि बुधबार बिहान आक्रमण गरिएको छ। विराटनगर महानगरपालिका१२ मा रहेको होटल इष्ट्रन स्टारमा बन्धक बनाएर कर्मचारीमाथि आक्रमण गरिएको हो। विद्युत प्रयोग गरेवापत लामो समयदेखिको बक्यौता रकम नतिरेको पाइएपछि बिजुलीको लाइन काट्नलाई कर्मचारीको टोली बिहान ९:३० बजेतिर होटलमा पुगेको थियो। होटलको लाइन काट्न विद्युत प्राधिकरण विराटनगर वितरण केन्द्रका इलेक्ट्रिसीयन विराटनगर३ घर भएका ५७ वर्षीय तारानाथ खतिवडा, प्राधिकरणका सहयोगी विराटनगर५ का सुनील हरिजन र चालक विराटनगर४ का जितबहादुर सुनुवार पुगेका हुन्। प्रहरीका अनुसार होटलका सञ्चालक विराटनगर१ घर भएका तुलसी पोखरेलले प्राधिकरणका कर्मचारीमाथि आक्रमण गरेको पाइएको छ। पोखरेलको नेतृत्वमा होटलका सुरक्षागार्ड र कर्मचारीसमेत मिलेर इलेक्ट्रिसीयन खतिवडामाथि आक्रमण गरिएको प्रहरीले जनाएको छ। आक्रमण एवं कुटपिटबाट खतिवडाको गाला सुन्निएको छ। ओठ फुट्नुका साथै निधरको देब्रे पाटो फुलेको छ। प्राधिकरणको पत्रसहित लाइन काट्दै जाने क्रममा होटलमा पुग्यौं, खतिवडाले भने, होटलमा छिर्नासाथ गेट बन्द गर्दै आधा घण्टाजति थुनेर गुन्डागर्दी शैलीमा आक्रमण गरियो। सुरुमा दुरव्यवहारमा उत्रिएका पोखरेलले पछि कर्मचारी र सुरक्षागार्डसमेतको सहयोग लिएर आक्रमण गरेको उनले बताए। हात, लात्ता र इँटाले आक्रमण गरिएको खतिवडाले बताए। भने, इँटाले हानेका थिए। छलिएर बाँच्न सफल भएँ। बारम्बार ममाथि मुक्का र लात्ता प्रहार गरे। उनका अनुसार लाइन काट्नलाई प्राधिकरणले दिएको पत्र देखाउनसाथ सुरुमा अश्लिल शब्द बोल्दै र दुरव्यवहार गर्दै पोखरेलले तथानाम गालीगलौज गरेका थिए। म को हो तैंले चिनेको छस् ? तँलाई यहीँ खाल्डो खनेर गाडिदिन्छु भन्दै धम्क्याए, खतिवडा भन्छन्, अफिसले दिएको जिम्मेवारी पूरा गर्न आएका हौँ भनेर हामीले भनेपछि आक्रमण गर्न थालियो। भाग्न खोज्दा गेट बन्द गरेर बन्धक बनाइयो। होटल सञ्चालकले बन्धक बनाएका कर्मचारीलाई प्रहरी र विद्युत प्राधिकरणबाट अरु कर्मचारी पुगेर उद्धार गर्दै बाहिर निकालेका थिए। होटलको लाइन काट्नसाथ सुरुमा गेट बन्द गरेर आक्रमण गरिएपछि प्राधिकरणका कर्मचारीलाई बाहिर निस्कन नदिइकन बन्धक बनाएर राखेको पाइएको घटनास्थलमा पुगेका एक प्रहरीले बताए। पोखरेलले प्राधिकरणका विराटनगर प्रमुख रोशन खड्कालाई पनि टेलिफोनमा अश्लिल शब्द प्रयोग गरेर गालीगलौज गर्दै धम्क्याएको एक कर्मचारीले बताए। उनका अनुसार फोनमा भन्दा पनि कार्यालयमै कुरा गरौँला भन्दा पोखरेलले तथानाम गाली गरे। प्राधिकरणका अनुसार पोखरेल सञ्चालक रहेको होटलले विद्युत प्रयोग गरेवापत प्राधिकरणलाई ३ लाख १४ हजार रूपैयाँभन्दा बढी शुल्क बुझाउन बाँकी छ। समयमा शुल्क नबुझाएका कारण त्यसमा २५ प्रतिशत जरिवाना थप हुन्छ। पटकपटक ताकेता गर्दा पनि बक्यौता तिर्न आलटाल गरेपछि होटलको लाइन काट्न कर्मचारीको टोली खटाइएको प्राधिकरणले जनाएको छ। होटल सञ्चालक पोखरेल विराटनगरका जग्गा कारोबारी पनि हुन्। एमालेमा रहेर राजनीतिक गतिविधीमा समेत संलग्न हुँदै आएका उनी प्रदेश १ की तत्कालीन सामाजिक विकास मन्त्री उषाकला राईका प्रमुख सल्लाहकारसमेत थिए। आफूलाई पर्यटन व्यवसायी भन्न रुचाउने पोखरेलले भने कुटपिट नगरिएको दाबी गरेका छन्। विद्युतका कर्मचारी एक्कासि होटलको लाइन काट्न आएपछि सम्झाइबुझाइ गरेको हुँ। लाइन नकाट्नुभन्दा उनीहरुले नामानेपछि सामान्य भनाभन भयो होला, पोखरेलले अन्नपूर्णसँगको टेलिफोन सम्पर्कमा भने, कसैलाई पनि कुटपिट गरिएको छैन। लाइन काट्न खोजेपछि म पैसा तिर्छु नकाट्नु भनेर रोकेको चैँ हुँ। लाइन काट्नलाई रोक्ने क्रममा लडेर प्राधिकरणका कर्मचारीलाई चोट लागेको हुनसक्ने दाबी उनको छ। यसैबीच प्राधिकरणका प्रमुख खड्कासहितको टोलीले जिल्ला प्रहरी र प्रशासन कार्यालयमा पुगेर घटनाको जानकारी गराउँदै पोखरेललाई कारबाही हुनुपर्ने माग गरेको छ। प्राधिकरणका कर्मचारी असुरक्षित बनेपछि प्रहरी र प्रशासनलाई पत्र नै पठाएर कानुन अनुसार कारबाही हुनपर्ने माग गरिएको छ, खड्काले भने, ग्राहाकबाटै आक्रमण हुन थालेपछि फिल्डमा निस्किएर काम गर्न कर्मचारीलाई समस्या भयो। गुन्डागर्दी शैलीमा आक्रमण भएको भन्दै कर्मचारीले दोषीमाथि कारबाही नभए प्राधिकरणको काम अवरुद्ध बनाउने चेतावनी दिएका छन्। कर्मचारीमाथि असुरक्षा बढ्यो। अब फिल्डमा गएर काम गर्नसक्ने अवस्था छैन, एक कर्मचारीले भने, प्रशासन र प्रहरीले पनि कारबाहीका लागि चासो देखाएनन्। आक्रमणकारीलाई बचाउने काम भएमा प्राधिकरणको काम कारबाही ठप्प बनाएर आन्दोलनमा उत्रन्छौँ। प्राधिकरण प्रमुख खड्काका अनुसार दुई महिनाभन्दा बढीको बाँकी बक्यौता रहेका ग्राहाकको लाइन काट्ने गरिएको छ। त्यही क्रममा लाइन काट्न गएका कर्मचारीलाई आक्रमण भएको उनले बताए। नेपाल विद्युत प्राधिकरण राष्ट्रिय कर्मचारी युनियन र संघले संयुक्त विज्ञप्ति जारी गर्दै घटनाको विरोध एवं दोषीमाथि कारबाहीको माग गरेका छन्। मोरङका प्रमुख जिल्ला अधिकारी काशीराज दाहालले घटनाका बारेमा प्राधिकरणले जानकारी गराइसकेको बताए। कुटपिट गर्ने र कुटाइ खाने दुवै पक्षलाई कुरा मिलाउन छलफलका लागि पठाइएको छ, उनले भने, छलफलबाट केही निस्कर्ष ननिस्किएमा आक्रमण गर्नेविरुद्ध कानुनी कारबाही अघि बढ्छ।"
कर्णालीमा कांग्रेस अधिवेशन : पौडेलपक्ष अगाडि देखियो,काठमाडौं : कांग्रेसको १४ औं महाधिवेशनअन्तर्गत गाउँनगर अधिवेशनमा कर्णालीका ७९ स्थानीय तहमा ८ जिल्लाका ६२ वटा पालिकामा अधिवेशन सम्पन्न हुँदा पौडेलपक्ष अग्रस्थानमा छ । दुई जिल्ला क्रियाशील विवादका कारण १७ पालिकामा अधिवेशन अनिश्चित बनेको छ । पछिल्लो समयसम्मको निर्वाचनको नतिजा अनुसार ६२ पालिकामध्ये ३४ पालिकामा पौडेलपक्ष आएका छन् भने २७ पालिकामा देउवा पक्ष नेतृत्वमा आएका छन् । यद्यपि जाजरकोटको भेरी नगरपालिकाका सभापति शशि बुढा भने कतै पनि खुलेका छैनन् । सल्यानका १० स्थानीय तहमा दुवै पक्षको बराबरी नतिजा आएको छ । रुकुम पश्चिमका ६ वटा स्थानीय तहमा पौडेल पक्षको वर्चस्व देखिएको छ । ११ स्थानीय तह रहेको दैलेख जिल्लाका ६ पालिकामा पौडेल पक्ष नेतृत्वमा आएको छ भने ५ स्थानीय तहमा देउवा पक्ष आएको छ । कर्णालीको अर्को जिल्ला कालीकोटमा सहमतिमै नेतृत्व चयन भएको छ । ९ स्थानीय तह रहेको कालिकोटमा ७ मा पौडेलपक्ष सर्वसम्मत रुपमा नेतृत्वमा आएको छ भने २ स्थानीय तहमा देउवा पक्ष आएको छ । जाजरकोट जिल्लाका ७ वटा स्थानीय तहमा भने दुवै समूहको बराबरी नेतृत्व आएको छ । जुम्ला जिल्लाका ८ वटा स्थानीय तहमा पनि पौडेल पक्ष अगाडी देखिएको छ । जसअन्र्तगत ६ वटा स्थानीय तहमा पौडेल र २ वटामा देउवा पक्ष नेतृत्व्मा आएका छन् । ७ वटा स्थानीय तह रहेको हुम्लामा भने देउवा पक्ष हाबी देखिएको छ । ६ वटा स्थानीय देउवा पक्ष अगाडि आएको छ भने १ मा पौडेलपक्षले हात पारेको छ । मुगुका ४ स्थानीय तहमा देउवापक्ष हाबी देखिन्छ जसमध्ये ३ वटामा पौडेल पक्ष र १ मा देउवा पक्ष नेतृत्वमा आएको छ ।
आमाहरूको चाड जितिया,"तराईका जिल्लाका आदिवासी थारू समुदायका महिलाहरूको जितिया पर्व आजदेखि प्रारम्भ भएको छ। असोज कृष्णपक्षको सप्तमी तिथि मंगलबार परेकाले थारु महिलाले नजिकैको नदी, जलाशय र इनारमा गई नुहाएर व्रत प्रारम्भ गरेका छन्। व्रतको पहिलो दिन मंगलबार व्रतालु महिलाले स्थानीय जलासयमा गएर स्नान गरेर जलासयकै छेउमा घिरौंलाको पातमा पिना, तेल, सिन्दुर चढाएर पूजा गरेका छन्। साथै जलासय वा कुवाबाट फर्केर घर आउँदा आफ्नो कूल देवताको ठाउँलाई लिपपोत गरेर पूजाआजा गरेका छन्। यसपटक ३८ घण्टा उपवास २०७८ को जितिया असोज १२ गतेको स्नानको पूजासँगै सुरु भएको हो। १३ गते उपवास बसी जितमहान्को पूजा गरी १४ गते बिहान स्नान गरी व्रत समापन गर्ने योग परेको छ। आफ्नो सन्तान तथा परिवारको सुस्वास्थ्य र सुरक्षाको कामना गर्दै विशेषगरी थारु महिलाले यसपटक भने तिथिअनुसार ३८ घण्टा उपवास बस्नुपर्ने देखिएको छ। यसपटक अष्टमी तिथि दिउँसै सुरु भएकाले व्रत चाँडै बस्नु पर्ने र उपवास र उपवासको समय लम्बिएको हो। उक्त दिन महिलाहरू गाउँको एकै ठाउँमा जम्मा भई भगवान् जितबहान् (भगवान्)का कथा श्रवण गर्ने तथा गीत भजन गाउने चलन रहेको छ। जितियामा व्रतालु महिला स्वयंलाई पूजा गर्छन् तर कुनै मूर्ति पूजा गर्दैनन्। घर आँगन लिपपोत गरी सुरुको दिन नदी तथा तलाउ वा धारा, ईनारमा पूजा गर्छन्। दोस्रो तेस्रो दिन कुल देवता घरअगाडि पूजा गरिन्छ। घिरौंलाको पातमा घिरौंलाकै फूल, जितियाको फूल, तोरीको पिना, कमेरो माटो, कुस, पान, सुपारी, तुलसी, अक्षता, सानो केराउदाना, तेल, सिन्दुर, फलफूल आदि सामग्री पूजामा प्रयोग गर्छन्। त्यसैले थारु प्रकृतिपूजक हुन् भनी प्रमाणित भएको छ। तर अहिले समय परिवर्तनसँगै थारुले पनि जितमहान्को मूर्ति बनाएर जितमहान्को पूजा गर्न थालेका छन्। जितिया प्रत्येक साल असोज कृष्ण पक्ष सप्तमी, अष्टमी, नवमी तिथिमा हुन्छ। जितिया व्रत बस्ने सप्तमी तिथि शनिबार परेको छ भने मात्र जितिया शुद्ध हुने जनविश्वास छ। जितिया व्रत सुरुआत गर्ने शुभसाइत जुरेको मानिन्छ अन्यथा जितिया व्रत सुरुआत गर्न मिल्दैन। हाडनाताको कोही व्यक्तिको निधन भएको छ भने जितिया व्रत पनि त्यस्तै भएको मानिन्छ। कुनै कारणवश जितियाव्रत बस्न सकेन भने पनि जितिया खसेको मानिन्छ। कामको व्यस्तता वा ढल्कँदो उमेरले व्रत बस्न नसकिरहेको अवस्थामा व्रतलाई नियमपूर्वक विश्राम दिएर व्रत राखेको भनी व्रत बस्न छोड्न सकिन्छ। व्रत खसेको महिलाहरूको हकमा जितिया व्रत पुनः सुरुआत गर्नका लागि शुद्ध पर्नुपर्छ। जितिया व्रत बस्न अरू व्रत बसेजस्तो सजिलो छैन। यस व्रतको नीतिनियम जटिल छ। त्यसैले थारु भाषामा भनाइ छ: जितिया पावैन बड भारी धियापुताके ठोइक ठोइक सुताबे अपनाल्या भैर थारी अर्थात् जितिया व्रत धार्मिक रूपमा धेरै ठुलो र महŒवपूर्ण छ। दरका लागि स्वदिष्ट पौष्टिक परिकारहरू पकाउन बाधा नहोस् भनी बालबालिकालाई सुम्सुम्याउँदै र फकाउँदै सुताइन्छ। त्यसपछि पकाइन्छ। व्रतालुले दर अघाउने गरी खाने प्रचलन छ। विवाहित महिला तथा आमाहरूले छोराछोरी दिर्घायू, वीर, सकुशल, सफल, आनन्दित तथा प्रगतिशिल होउन् भनी विशेष विधिपूर्वक जितिया पर्व मनाइन्छ। त्यसैले यो व्रतलाई जिबतिया वा जिवत्व पुत्रिका पनि भन्ने गरिन्छ। जुन महिलाले नियम निष्ठापूर्वक खर दिन (शुद्ध दिन) व्रत सुरुआतीका दिन व्रत सुरुआत गर्छन्, उनका सन्तान दिर्घायू, सकुशल, वीर र जीवनकालमा सफल हुन्छन् भन्ने मान्यता छ। त्यस्तै कुनै व्यक्ति दुर्घटनाबाट वा मृत्युको मुखबाट बारम्बार बच्यो भने थारु समाजमा एउटा प्रचलित लोकोक्ति छ, तोंबाँइच गेलही, तोहर महताइर खरदिन जितिया पाथने छेलौ। अर्थात् तिम्री आमाले एकदमै शुभ हुने दिन वा शुद्ध, पवित्र दिन नियम निष्ठापूर्वक जितिया व्रत बसेकी थिइन्, त्यही भएर ठुलो दुर्घटनाबाट बाँच्यौ।"
'बजाज पल्सर एभरेस्ट प्रिमियर लिग' एनसेल फोरजीका साथ,काठमाडौं : एनसेल फोरजीका साथ देशकै सबैभन्दा ठूलो खेलकुद कार्यक्रम बजाज एभरेस्ट प्रिमियर लिग (ईपीएल०)को मजा लिन सकिन्छ। ईपीएल असोज ९ गते शनिबारबाट शुरु भएको हो। नव प्रतिभाहरूको प्रवर्द्धनका लागि खेलकुदमा लगानी गर्नुपर्छ भन्ने एनसेलको विश्वास छ। ईपीएल जस्तो प्रत्यक्ष प्रसारण हुने खेलले ग्राहकहरूसँग प्रत्यक्ष रूपमा जोडिने अवसर प्रदान गर्दछ। यस नयाँ संस्करणको ईपीएलमा एनसेल कनेक्टेड बाई पार्टनरको रूपमा आवद्ध भएको छ र यसले देशमा क्रिकेटको विकासका लागि योगदान गर्ने विश्वास एनसेलले लिएको छ। आफ्नो सबैभन्दा ठूलो फोरजी सञ्जालका साथ एनसेलले ईपीएलमार्फत मानिसहरूमाझ आउटडोर खेलप्रतिको लगावलाई पुनःस्थापित गर्न मद्दत गर्ने विश्वास लिएको छ। हालको अफ्ठ्यारो समयले गर्दा धेरै मानिसहरू विभिन्न सामाजिक गतिविधिबाट अलग्गिएका छन् र यस्तो समयमा एनसेल आफ्ना ग्राहकहरुसँग डिजिटल माध्यमबाट जोडिरहन चाहन्छ। ईपीएलले लामो समयदेखि घरमै रहेका मानिसहरूका लागि ठूलो राहत ल्याएको छ। क्रिकेट पारखीले ईपीएल अब एनसेल फोरजीका साथ अनलाइनको माध्यमबाट प्रत्यक्ष हेर्न सक्नेछन्। ग्राहकसँग जोडिने र उनीहरूका अनुभव आदानप्रदान गर्न ईपीएलएनसेल सहकार्यले सकारात्मक भूमिका खेल्ने विश्वास एनसेलको छ।
थप तीन जिल्लाको क्रियाशील सदस्यताको नामावली सार्वजनिक,"काठमाडौं : कांग्रेसले मंगलबार राति थप तीन जिल्लाका क्रियाशील सदस्यताको अन्तिम नामावली सूची सार्वजनिक गरेको छ। सदस्यता टुंगिएका जिल्ला मध्ये धनुषा, सर्लाही र कैलालीमा रहेको केन्द्रीय निर्वाचन समितिका संयोजक महादेवप्रसाद यादवले जानकारी दिए। अब कांग्रेसमा चार जिल्लाको मात्र क्रियाशील सदस्यता नामावली सार्वजनिक गर्न बाँकी छ। कांग्रेसले यसअघि क्रियाशील सदस्यताको विवरण सार्वजनिक भएका जिल्लामा वडा अधिवेशन सम्पन्न गरी ती जिल्लामा गत शनिबारदेखि गाउँ, नगर अधिवेशन धमाधम भइरहेको छ। कांग्रेसको अब १२ जिल्लामा वडा अधिवेशन गर्न बाँकी छ। ती सबै जिल्लाको क्रियाशील सदस्यता सूची सार्वजनिक हुने बित्तिकै एकै दिन वडा अधिवेशन हुने यादवले जानकारी दिए । कांग्रेसले क्रियाशील सदस्यताको बाँकी विवाद चाँडै टुङ्ग्याएर दसैंअघिसम्म सबै जिल्लामा पालिकास्तरको अधिवेशन सम्पन्न गर्ने र हिमाली जिल्लामा भने पूर्वनिर्धारित कार्यतालिकाअनुसार जिल्ला अधिवेशनसम्मका सबै अधिवेशन दशैंअघि नै सम्पन्न गर्ने निर्णय गरेको छ। पार्टीले यसअघि नै गाउँ, नगरपालिका अधिवेशन असोज ९ गते, प्रदेशसभा क्षेत्रीय अधिवेशन असोज १२ गते र प्रतिनिधिसभा क्षेत्रीय अधिवेशन, एक मात्र प्रतिनिधिसभा निर्वाचन क्षेत्र भएको जिल्ला अधिवेशन असोज १५ गते निर्धारण गरेको थियो। त्यस्तै एकभन्दा बढी प्रतिनिधिसभा निर्वाचन क्षेत्र भएको जिल्ला अधिवेशन असोज १८ गते, प्रदेश अधिवेशन कात्तिक १० देखि १२ गतेसम्म र केन्द्रीय महाधिवेशन आगामी मङ्सिर ९ देखि १३ गतेसम्म गर्ने भएको छ।"
एमसीसीविरुद्ध राप्रपाको विरोध प्रदर्शन,"काठमाडौं : राष्ट्रिय प्रजातन्त्र पार्टी (राप्रपा) ले अमेरिकी परियोजना मिलेनियम च्यालेन्ज कर्पोरेसन (एमसीसी) विरुद्ध प्रदर्शन गरेको छ। राप्रपा जिल्ला कार्य समिति काठमाडौंको आयोजनामा बुधबार बबरमहलमा एमसीसीविरुद्ध प्रदर्शन गरिएको हो। प्रदर्शनीमा सहभागीहरुले एमसीसी खारेज गर्न माग गरेका छन्। उनीहरुले बढ्दो मंहगी नियन्त्ररण गर, भ्रष्टाचारीलाई कारवाही गर भन्दै विरोध जनाएका छन्। यसअघि पनि राप्रपा निकट युवाहरुले माइतीघर मण्डलामा एमसीसीको विरोध प्रदर्शन गरेका थिए।"
गुल्मीको रेसुङ्गा र मदानेमा विश्वमै दुर्लभ प्रजातिका चरा फेला,"गुल्मी : जिल्लाको रेसुङ्गा र मदानेको संरक्षित वन क्षेत्रमा विश्वमै दुर्लभ प्रजातिका चरा फेला परेका छन् । नेपाल पंक्षी संरक्षण संघ गुल्मीले गरेको चराको अध्ययनमा उक्त प्रजातिका चरा भेटिएका हुन् । संरक्षित वन क्षेत्रमा गरिएको अध्ययनमा रेसुङ्गा क्षेत्रमा २ सय ५३ वटा र मदाने क्षेत्रमा २ सय ६४ प्रजातिका चरा फेला परेको नेपाल पंक्षी संरक्षण संघ गुल्मीका अधिकृत भरत पन्थीले जानकारी दिए । नेपालमा पाइने ८ सय ८६ प्रजातिका चरामध्ये ३५ प्रतिशत चरा उक्त स्थानमा फेला परेको जनाइएको छ । मंगलबार सदरमुकाम तमघासमा आयोजित रेसुङ्गा र मदानेमा पाइने चराको पुस्तक विमोचन कार्यक्रममा विभिन्न प्रजातिका चरा फेला पारेको नेपाल पंक्षी संरक्षण संघले जनाएको छ । पन्थीका अनुसार विश्वमै लोप हुँदै गएका चरा उक्त क्षेत्रमा भेटिएका हुन् । विश्वमै दुर्लभ प्रजातिका चरामध्ये चीर कालिज, सुन गिद्ध, सेतो गिद्ध, दंगर गिद्ध, गोमायु महाचिल, रणमत्त महाचिल रेसुङ्गा र मदाने वन क्षेत्रमा फेला परेका छन् । रेसुङ्गा र मदाने क्षेत्रमा फेला परेका चरामध्ये ३ सय ५ प्रजातिका चरा फरक छन् भने अन्य प्रजातिका चरा दुवै क्षेत्रमा भेटिएका हुन् । नेपालमा मात्रै पाइने काँडे भ्याकुर उक्त स्थानमा पनि फेला परेको पन्थीले जानकारी दिए । नेपालमा संरक्षित पंक्षी ९ वटा रहेकोमा रेसुङ्गा र मदानेमा ३ वटा संरक्षित पंक्षी फेला परेका छन् । जसमध्ये चीर कालिज, कालो गरुण र सेतो गरुण फेला परेका हुन् । नेपाल पंक्षी संरक्षण संघ गुल्मीले विगत ५ वर्षदेखि गरेको चराको अध्ययन अनुसार जिल्लाका विभिन्न वन क्षेत्रमा अनुसन्धान बढाउन सके अझ धेरै प्रजातिका चरा भेटिने उल्लेख गरिएको छ । वन क्षेत्रमा हुने आगलागी, पहिरो र अन्य कारणले चराको वासस्थानमा परिवर्तन देखिएको अध्ययनमा सहभागीको भनाइ छ ।"
क्षेप्यास्त्र परिक्षण सफल भएको उत्तर कोरियाको दावी,"दक्षिण कोरिया: उत्तर कोरियाले मंगलबार बिहान गरेको क्षेप्यास्त्र परिक्षण सफल भएको दावी गरेको छ । उसले मंगलबार बिहान पूर्वी तटिय सामुन्द्रीक क्षेत्रमा क्षेप्यास्त्र परिक्षण गरेको थियो । उक्त क्षेप्यास्त्र अत्याधुनिक र आवाज भन्दा तिब्र गतिमा उडन सक्ने क्षमता रहेको उत्तर कोरियाले दावी गरेको छ । उत्तर कोरियाले भनेको छ, हामीले हासोङ८ नामको उच्च प्रविधियुक्त क्षेप्यास्त्र परिक्षण गरयौं। जुन सफल भयो । उत्तर कोरियाले उक्त हतियार पाँच बर्षे सैन्य योजना अन्र्तगत विकाश गरिएको दावी गरेको छ । हासोङ८ नयाँ प्रविधियुक्त हतियार प्रणाली भएको उत्तर कोरियाली संचारमाध्यमलाई उदृत गर्दै अन्र्तराष्ट्रिय संचार माध्यमहरुले खबर छापेका छन । उत्तर कोरियाले पछिल्लो पटक गरेको क्षेप्यास्त्र प्रहारप्रति अन्तर्राष्ट्रिय समुदायले कडा आलोचना गरेका छन । केही दिन अघि संयुक्त राष्ट्रसंघको ७६औ महासभालाई सम्वोधन गर्दै उत्तर कोरियाली राजदुतले प्रतिरक्षा प्रणाली विकाश गर्नका लागि क्षेप्यास्त्र परिक्षण गर्न कसैले रोक्न नसक्ने बताएका थिए । उनले प्रतिरक्षा प्रणाली विकाश गर्नका लागि नयाँ हतियारको परिक्षण गरिएको बताए । लगत्तै उत्तर कोरियाले क्षेप्यास्त्र प्रहार गरेको हो । दक्षिण कोरियाले वार्ताका लागि आग्रह गरिरहेका बेला उत्तर कोरियाले एकतर्फी रुपमा क्षेप्यास्त्र प्रहार गरेको थियो । उत्तर कोरियाले आफ्ना सर्तहरु माने वार्तामा बस्न सकिने जवाफ दक्षिण कोरियालाई पठाएको थियो । तर पछिल्लो क्षेप्यास्त्र प्रहार पछि कोरियाली प्रायद्धिप पुनःअशान्त बन्ने खतरा बढेको छ ।"
पनौतीको खोपासीमा नगरस्तरीय अस्पताल शिलान्यास,"काभ्रे : काभ्रेको पनौती नगरपालिका १० खेपासीमा नगरस्तरीय अस्पताल शिलान्यास भएको छ । नेपाल सरकारको पूर्वसञ्चारमन्त्री गोकुल बास्कोटाको प्रमुख आतिथ्यतामा र भारतीय विदेश सह सचिव अनुराग श्रीवास्तवले संयुक्तरुपमा अस्पतालको बुधबार शिलान्यास गरेका हुन्। भूकम्पपछि क्षति पुगेको खोपासीको प्राथामिक स्वास्थ्य केन्द्रलाई पुननिर्माण प्राधिकरणमार्फत पुननिर्माण गर्न लागिएको हो । कुल १० करोड लागतमा निर्माण हुन लागेको उक्त अस्पताल नगरस्तरिया २५ बेडको निर्माण हुन लागेको हो। मित्रराष्ट्रले प्रकृतिक महाभूकम्पबाट क्षति पुगेको ठाउँहरुमा भारत सरकारले स्वास्थ्य, विद्यालय, सम्पदालगायतको क्षेत्रमा पुननिर्माणको लागि सहयोग गरिएको छ। जुन काभ्रेको पनि भूकम्पबाट क्षति भएको केहि विद्यालय र स्वास्थ्य चौकीहरु भारत सरकारको सहयोगमा निर्माण हुँदैन् भने केहि सम्पन्न भइसकेका छन्। बास्कोटाले भने,' खोपासीमा रहेको अस्पताललाई नगर अस्पतालको रुपमा विकास गर्नका लागि भारत सरकारले सहयोग गरिएको र त्यसका लागि भारत सरकार र विदेश सचिव श्रीवास्तमार्फत धन्यवाद दिन चाहन्छु ।' 'भारतनेपाल जुन सम्बन्ध छ त्यो महत्वपूर्ण छ । सन् १५ को भूकम्पपछि नेपालको स्वास्थ्य, अवास र विद्यालय निर्माणका लागि भारत सरकारले सहयोग गरिरहेको छ । त्यसअन्र्तगत बुधबार हामीले काभ्रेको पनौती नगरपालिकाको खोपासीमा रहेको यो अस्पताल निर्माणको लागि सुरुवात गरिएको विदेश मन्त्रालय सहसचिव अनुराग श्रीवास्तवले,'भने। भूकम्पबाट क्षति पुगेको स्वास्थ्य चौकीलाई नगरपालिका स्थानीय चुनावपछि नगरस्तरिया अस्पताल बनाउनको लागि पहल भएको । यहाँको स्थानीयहरुले १६ रोपनी जग्गा दान दिएसँगै नगर अस्पतालको रुपमा निर्माण गर्नका लागि तयारीमै पुननिर्माण प्राधिकरणमार्फत भारत सरकारको सहयोगमा नगरस्तरीय अस्पताल निर्माण हुने भएको पनौती नगरपालिका प्रमुख भिम न्यौपानेले बताए । कार्यक्रममा पुननिर्माण प्राधिकरणको कार्यकरिणी सदस्य लिला खतिवडाले भारत सरकारको सहयोगमा निर्माण हुने अस्पतल १८ महिनाभित्र सम्पन्न गरिसक्ने जानकारी दिए। कुल १० करोड लागतमा पुननिर्माण हुन लागेको अस्पताल दुई तले भवन समयमा निर्माण सम्पन्न गर्नका लागि सबै पक्षले सहयोग गर्नुपर्ने बताए।"
हत्या आरोपमा वडाध्यक्ष पक्राउ,"जनकपुरधाम : हत्याको आरोपमा धनुषाका एक वडाध्यक्षलाई प्रहरीले पक्राउ गरेको छ । सडक विस्तारको क्रममा भएको विवादमा सबैला नगरपालिका ४ का स्थानीय सुमित्रा देवी यादवको कुटपिटबाट हत्या गरिएको घटनाको आरोपमा सोही वडाका वडाध्यक्ष पथला भनिने कुशेश्वर ठाकुरलाई इलाका प्रहरी कार्यालय सबैलाले पक्राउ गरेको हो । ज्यान मार्ने उद्योगमा मुद्दा दर्ता भएको घटनामा १० जना आरोपितमध्ये वडाध्यक्षलाई पक्राउ गरिएको हो । गत वैशाख १३ गते सडक विस्तारको क्रममा सिमासाल खोजविनको क्रममा दुई पक्षबीच भएको विवादमा सुमित्रालाई कुटपिट गरी घाइते बनाइएको थियो । उपचारको क्रममा विराटनगरस्थित नोबेल अस्पतालमा उनको मृत्यु भएको थियो । सो घटनामा सुमित्रासहित स्थानीय रामचन्द्र बिराजी, रितिक यादव, दिपक यादव र रञ्जित यादव समेत गम्भीर घाइते भएका थिए । तर उपचारको क्रममा उनको मृत्यु भएपछि परिवारजनले वडाध्यक्षसहित १० जनाविरुद्ध जिल्ला प्रहरी कार्यालय मोरङ्गमै कर्तव्य ज्यान उद्योगमा मुद्दा दर्ता गराएको थियो । मुद्दाको अनुसन्धानको क्रममा मोरङ प्रहरीले उक्त मुद्दा धनुषाको ईलाका प्रहरी कार्यालय सवैलालाई गत जेठ १६ गते पठाएको थियो । ईलाका प्रहरी कार्यालय सबैलामा मुद्दा आइसकेपछि फरार आरोपित मध्ये वडाध्यक्ष आफै हाजिर भएको ईलाका प्रहरी कार्यालय सवैलाका प्रमुख राजेश सिग्देलले जानकारी दिए । प्रहरी नियन्त्रणमा रहेका कुशेश्वरविरुद्ध सात दिने म्याद थप गरी अनुसन्धान प्रक्रिया अगाडी बढाइएको सिग्देलले बताए । यता पक्राउ परेका वडाध्यक्ष ठाकुर आफू झगडामा सहभागी नरहेको तथा आफै सरकारी वकिलको सल्लाहमा प्रहरीमा हाजिर भएका प्रतिक्रिया दिएका छन् ।"
सम्भावित गृहयुद्ध र भूराजनीति,"एकले अर्कालाई सिध्याउने खेलमा लागे भने अफगानिस्तान गृहयुद्धमा जानेछ। र, असफल राष्ट्रमा परिणत हुनेछ। अल कायदाले अफगानी भूमिमा निम्त्याएको युद्ध तालिवान नेतृत्वको सत्तालाई अपदस्थ गरेर सुरु भएको थियो। २० वर्षपछि अन्त हुँदा पुनः तालिवानकै हातमा सत्ता गएको छ। दुई दशक लामो यो युद्धमा ३५ सयभन्दा बढी अमेरिकी नेतृत्वको गठबन्धन सेनाले ज्यान गुमाए। ४७ हजारभन्दा बढी अफगानी सर्वसाधारण मारिए। कम्तीमा पनि ६६ हजार अफगानी सुरक्षाकर्मी मारिए। झन्डै २७ लाख अफगानीहरू विस्थापित भए। अमेरिकी ढुकुटीको लगभग दुई खर्ब डलर यस युद्धमा खर्च भयो। तालिवानले सत्ता त कब्जा गरेको छ तर उसका आगामी यात्रा त्यति सहज छैनन्। अफगानी जनताको विश्वास जित्न र अन्तर्राष्ट्रिय समुदायको सहयोग प्राप्त गर्न उसलाई ज्यादै कठिन हुनेछ। राजनीतिक र आर्थिक संकट तत्काल सम्बोधन गर्न नसके कुल जनसंख्याको ९७ प्रतिशत जनता अति गरिबीको रेखामुनि हुनेछन् भनेर संयुक्त राष्ट्रसंघले चेतावनी दिएको छ। अफगानिस्तानको आर्थिक अवस्था पहिले नै नाजुक अवस्थामा छ। विश्व बैंकको तथ्यांकअनुसार उसको कुल ग्रार्हस्थ उत्पादन (जीडीपी) को ४० प्रतिशत वैदेशिक सहयोगबाट प्राप्त हुन्छ। तालिवानले सत्ता कब्जा गर्ने पक्का हुनासाथ अमेरिका, जर्मनीलगायतका पश्चिमा दातृ राष्ट्रहरूले सहयोग बन्द गरेका छन्। विश्व वैंक र अन्तर्राष्ट्रिय मुद्रा कोषले भुक्तानी रोक्का गरिदिएका छन्। केन्द्रीय बैंकको ९ अर्ब डलरबराबरको वैदेशिक मुद्रा सञ्चिति पनि तत्कालका लागि फ्रिज गरिएको छ। तालिवानले सत्ताा त कब्जा गरेको छ तर उसका आगामी यात्रा त्यति सहज छैनन्। अफगानी जनताको विश्वास जित्न र अन्तर्राष्ट्रिय समुदायको सहयोग प्राप्त गर्न उसलाई ज्यादै कठिन हुनेछ। सबै कुरामा सहज संयुक्त राष्ट्रसंघलगायत अन्तर्राष्ट्रिय समुदायबाट मान्यता पाउन तालिवानले कम्तीमा पनि आधारभूत मानवअधिकारका सर्तहरू पालना गर्नुपर्नेछ। विशेषगरी महिला, बालबालिका र अल्पसंख्यकहरूको आधारभूत अधिकारको सुनिश्चित गर्नुपर्नेछ। समावेशी, न्यायपूर्ण र दिगो राजनीतिक व्यवस्थाका लागि कदम चाल्नु पर्नेछ। हालै गठन गरिएको आन्तरिम सरकारको प्रधानमन्त्रीको जिम्मा यसअघि तालिवानी नेतृत्वको निर्णायक परिषद्को प्रमुखका रूपमा काम गरेका मुल्लाह हसन अखुन्दले पाएका छन्। मुल्लाह अब्दुल घानी बरादर र मौलावी अब्दुल सलाम हनाफीले उपप्रधानमन्त्रीको जिम्मा पाएका छन्। मोहम्मद याकुव मुजाहिदले रक्षामन्त्रीको जिम्मा पाएका छन् भने सिराजुद्दिन हक्कानीले गृहमन्त्रीको जिम्मा पाएका छन्। मौलावी हिवातुल्लाह अखुन्जादा इरानका खोमिनी जस्तै सर्वोच्च पदमा रहनेछन्। तालिवानले आफूहरू १९९६ देखि २००१ को कार्यकालको भन्दा सुधारिएको र आफूहरूलाई अन्तर्राष्ट्रिय समुदायले समर्थन गर्नुपर्ने बताएका छन्। तर उनीहरूको व्यवहारमा त्यो देखिँदैन। केही दिनअघि अपहरणको आरोपमा हत्या गरिएका चारजनाको शवलाई सार्वजनिक स्थलमा झुन्ड्याइएको खबर सञ्चार माध्यममा आएका छन्। सन् १९८९ मा सोभियत संघले अफगानिस्तान छोडेपछि मुजाहिद्दिनका विभिन्न समूहका बीचमा पैदा भएको आपसी शक्ति संघर्षका अफगानिस्तानका कारण १९९२ देखि १९९६ सम्म चारवर्षे गृह युद्धमा होमिएको थियो। त्यो परिस्थिति हाल पनि दोहोरिन सक्ने प्रबल सम्भावना देखिन्छ। मौलावी हिवातुल्लाह अखुन्जादा तालिवानले सर्वोच्च नेताको रूपमा प्रस्तुत गरेको छ। यद्यपि उनी हालसम्म सार्वजनिक भएका छैनन्। दोस्रो तहको नेतृत्व मातिन समूह छन्। मुल्लाह अब्दुल घानी बरादर तालिवानको चार जना संस्थापक नेतामध्येका एक हुन्। तालिवानको पहिलो कार्यकालमा सुरक्षा प्रमुखका रूपमा काम गरेका बरादर तालिवानको कतारस्थित राजनीतिक कार्यालयको प्रमुख भएर काम गरेका थिए। उनी अमेरिकासँगको बृहत् शान्ति सम्झौतामा तालिवानको तर्फका हस्ताक्षरकर्ता हुन्। मोहम्मद याकुव मुजाहिद तालिवानका संस्थापक नेता मुल्लाह मोहम्मद ओमारका छोरा हुन्। उनले मे, २०२० देखि तालिवानको सैन्य परिषद्को प्रमुखका रूपमा काम गर्दै आएका थिए। सिराजुद्दिन हक्कानी सोभियत संघको विरुद्धका युद्धमा सहभागी भएका चर्चित मुजाहिद्दिन नेता जलालुद्दिन हक्कानीका छोरा हुन्। जो हक्कानी नेटवर्क नामक लडाकु दस्ताका प्रमुख हुन्। पारिवारिक नामबाट सुरु गरिएको हक्कानी नेटवर्क तालिवानभित्रको स्वायत्त लडाकु दस्ता हो। जसलाई अमेरिकाले आतंककारीको सूचीमा राखेको छ। बरादर र याकुव मोडरेट तालिवान हुन् जो राजनीतिक र कूटनीतिक वार्ताको माध्यम समस्याको हल खोज्छन्। उनीहरू अमेरिका र भारतसँग पनि राम्रो सम्बन्ध राख्नुपर्नेमा जोड दिन्छन। हक्कानी हार्डलाइनर तालिवान हुने र सैन्य बलमा बढी जोड दिन्छन्। जो अल्कायदा र पाकिस्तानसँग नजिकको सम्बन्ध राख्दछन् र भारतको विरोध गर्छन्। सरकार गठनका क्रममा यी तीनै नेताका बीचमा जस लिने होडबाजी र शक्ति बाँडफाँडका क्रममा विवाद बढेका खबरहरू बाहिरिएका छन्। विशेषगरी बरादर र हक्कानी समूहका बीचमा भनाभन भएको जनाइएको छ। अमेरिकासँग कुशलतापूर्वक वार्ता गरेका कारण तालिवानले सफलता प्राप्त गरेको घानी बरादरको दाबी छ। अर्कोतर्फ आफ्नो नेतृत्वको सैन्य शक्तिका कारण सरकारी सेनाले आत्मसर्मपण गरेका कारण सफलता प्राप्त भएको हक्कानी समूहको दाबी छ। राष्ट्रपति भवनमा भएको एक बैठकमा बरादरले सरकारमा महिला र अन्य अल्पसंख्यक समुदायको पनि सहभागी गराउनुपर्ने र पञ्जसिर उपत्यकामा रक्तपातपूर्ण युद्ध नगर्ने प्रस्ताव राखेको बताइन्छ। तर घानी बरादरको दाबी र प्रस्तावलाई सीधै अस्वीकार गर्दै हक्कानी समूहले उनीमाथि सांघातिक हमला गरेका समाचार आएका छन्। उनी मारिएका हुन सक्ने आशंका पनि छ। यद्यपि उनले एक भिडियो सन्देशमार्फत आफू सकुशल रहेको जानकारी दिए। उनलाई बन्धक बनाइएको हुन सक्ने धेरैको अनुमान गरिएको छ। साझा शत्रुलाई परास्त गरेपछि आफैंआफैं भिडेर देशलाई गृहयुद्धमा धकेल्ने पुरानै कथा दोहोरिन सक्ने संकेतहरू तालिवानभित्र हालै देखिएका शक्ति संघर्षले गरेको छ। नवगठित मन्त्रिमण्डलमा अब्दुल सलाम हनाफीबाहेक सबै पास्तुनहरू छन्। हनाफी ९ प्रतिशत जनसंख्या रहेको उज्विक समुदायवाट प्रतिनिधित्व गर्छन्। २७ प्रतिशत जनसंख्या भएको ताजिक, ९ प्रतिशत भएको हजारस, ४ प्रतिशत भएको अल्मक र ३ प्रतिशत जनसंख्या भएका तुर्कम्यान समुदायको प्रतिनिधित्व छैन। सरकारमा प्रतिनिघित्व नभएका समुदाय विस्तारै एकीकृत भएर तालिवानविरुद्ध प्रतिरोधमा उत्रिए भने पनि गृहयुद्ध हुन सक्नेछ। हालसम्म स्वयंसेवीको रूपमा काम गरेका तालिवानी लडाकुहरू राष्ट्रिय सेनाको संरचनामा समाहित हुँदा पदीय हैसियत र सुविधाका कारण आन्तरिक विद्रोह गर्न सक्ने सम्भावना पनि त्यत्तिकै टड्कारो छ। तालिवान विरोधी उत्तरी गठबन्धन पुन एकत्रित भएर विद्रोह गर्ने सम्भावना पनि त्यत्तिकै छ। अबको अफगानिस्तानको भविष्य घानी र हक्कानीको भूमिकामा निर्भर रहन्छ यदि उनीहरू एकआपसमा नभिडेर संयुक्त राष्ट्रसंघ, अमेरिका र अन्य राष्ट्रहरूले भनेबमोजिमका न्यूनतम मानव अधिकारका सर्तहरू पालन गर्न तत्पर भए भने परिस्थिति केही सहज हुनेछ। जनताले विस्तारै विश्वास गर्नेछन् र अन्तर्राष्ट्रिय समुदायले पनि ढिलो चाँडो सहयोग र समर्थन गर्नेछन्। एकले अर्कालाई सिध्याउने खेलमा लागे भने अफगानिस्तान गृहयुद्धमा जानेछ र असफल राष्ट्रमा परिणत हुनेछ। असफल अफगानिस्तान उसका लागि मात्र होइन उसँग जोडिएका अन्य भूराजनीतिक स्टेक होल्डरहरूलाई पनि महँगो पर्न जानेछ। प्राचीन समयदेखि हालसम्म अफगानिस्तानले बाहिरी आक्रमण व्यहोरिरहन परेको प्रमुख कारण पनि यसको भूराजनीतिक अवस्थिति र भूरणनीतिक महत्त्वका कारणले पनि हो। अमेरिका, चीन, रुस, पाकिस्तान, भारत साउदी अरबिया र इरान अफगानी भूराजनीतिका विद्यमान प्रमुख स्टेकहोल्डर राष्ट्रहरू हुन्। यी राष्ट्रहरूका स्वार्थ अफगानिस्तानको आर्थिक र राजनीतिक स्थायित्वसँग जोडिएको छ। यदि अफगानिस्तान असफल राष्ट्रको रूपमा परिणत भयो भने उसको भूमि आतंककारी संगठनहरूको सुरक्षित स्वर्गमा परिणत हुनेछ र त्यसको दुष्परिणामको असर यी राष्ट्रहरूलाई व्यहोर्नेछन्। अफगानिस्तानबाट अमेरिका फिर्ता हुनुको सबैभन्दा बढी लाभ चीनलाई मिल्नेछ। अमेरिकी सेनाको उपस्थितिले चीनको महत्त्वाकांक्षी वेल्ट एन्ड रोड परियोजनाको विस्तार सहज हुन सकेको थिएन। अब उसले उक्त परियोजनालाई सहज रूपमा सञ्चालन गर्न सक्नेछ। अफगानिस्तानमा भएको ३ खर्ब डलरभन्दा बढीको तामा, सुन, कोवाल्ट, युरेनियम, ग्याँस र तेललगायतका खनिज उत्खननमा चीनको पहुँच हुनेछ। चिनियाँ लगानीमा सञ्चालित पूर्वी अफगानिस्तानको लोगार प्रान्तस्थित ३ अर्ब डलरको लागतमा उत्खनन परियोजना पहिले नै ३० वर्षका लागि सञ्चालन ठेक्का लिइसकेको छ। अफगानिस्तान हुँदै मध्यएसियाली देशहरूमा उसको पहुँच हुनेछ । तालिवानी सत्ता चीनका लागि अवसरका साथै चुनौतीको विषय पनि हुनेछ। टर्कीक जातीय समूह उइघुर मुस्लिम समुदायको बाहुल्य रहेको सिन्जियाङ प्रान्त अफगानिस्तानसँग जोडिएको छ। सिन्जियाङलाई विस्थापित गरेर इस्ट टर्किस्तान नामक स्वतन्त्र राज्यले स्थापनाका लागि लडेको टर्किक इस्लामिस्ट मुभमेन्टका गतिविधिहरूप्रति चीन सशंकित रहन्छ। तालिवानको पहिलो शासनकालमा यो समूहले अफगानिस्तानमा तालिम लिने चीनमा गतिविधि सञ्चालन गर्ने र फेरि अफगानिस्तान फर्केर आउने गरेको उसको अनुभव छ। त्यो प्रक्रिया पुनः दोहोरिन सक्नेछ।"
"सुनको मूल्य घट्याे, चाँदी स्थिर","काठमाडौं : नेपाली बजारमा सुनको मूल्य १ सय रुपैयाँले घटेको छ। बुधबार सुन तोलामा १ सयले बढेर ८८ हजार ९ सय रुपैयाँमा कारोबार भइरहेको नेपाल सुनचाँदी महासंघले जनाएको छ। सोमबार सुन तोलाको ८९ हजार कायम गरिएको थियो। तेजावी सुन तोलाको ८८ हजार ४५० रुपैयाँमा कारोबार भइरहेको छ। यस्तै, चाँदीको मूल्य स्थिर रहेको छ। आज चाँदी तोलाको एक हजार १५५ रुपैयाँमा कारोबार भइरहेको महासंघले जनाएको छ।"
दरबार हाई स्कूललाई सन्राइज बैंकको सहयोग,"काठमाडौं : सन्राइज बैंकको १४औं वार्षिकोत्सवको अवसरमा बैंकको संस्थागत सामाजिक उत्तरदायित्वअन्तर्गत विभिन्न क्षेत्रमा सहयोग गर्ने क्रममा बैंकले जोन्ता क्लब काठमाडौंलाई आर्थिक सहयोग गरेको छ। कोभिड१९ ले शैक्षिक संस्थाहरु पूर्णरुपले सञ्चालन गर्न नसकिएको हालको अवस्थामा केही निजी विद्यालयहरुले डिजिटल कक्षाहरु संचालन गर्दै आएका छन्। तर सरकारी विद्यालयहरुमा भने डिजिटल कक्षा सञ्चालन गर्न प्रयाप्त सोत्र, साधान र प्रविधिको अभाव रहेको छ। यसै कुरालाई मध्यनजर गदै सन्राइज बैंकले जोन्ता क्लब काठमाडौंसँग सहकार्य गरी दरबार हाई स्कूलअन्तर्गतको संस्कृत माध्यमिक विद्यालयलका शिक्षकहरुका लागी ल्यापटप खरिद गरी आवश्यक तालिम संचालन गर्न जोन्ता क्लब काठमाडौंलाई दुई लाख रुपैयाँ सहयोग गरेको छ। सन्राइज बैंकले यसअघि पनि दरबार हाई स्कूलअन्तर्गतको भानु माविका विद्यार्थीहरुलाई डिजिटल कक्षा सञ्चालन गर्न जोन्ता क्लब काठमाडौंलाई तीन लाख रुपैयाँ सहयोग गरेको थियो। मंगलबार दरबार हाई स्कूल, रानी पोखरीमा भएको एक कार्यक्रमकाबीच बैंकका प्रमुख कार्यकारी अधिकृत सुमन शर्माले सस्ंकृत माध्यमिक विद्यालयलका प्रधानाध्यापक शिव राज अधिकारीको उपस्थितीमा जोन्ता क्लब काठमाडौंका अध्यक्ष श्रीमती सीमा गोल्छालार्ई चेक हस्तान्तरण गरेका थिए। सन्राइज बैंकले परिमार्जित प्रविधिलाई अवलम्बन गर्दै 'स्मार्ट बनौं, डिजिटल बैंकिङ्ग गरौं' अभियान अगाडी बढाउँदै आएको र यसै अनुरुप देश विकासको अपरिहार्य शिक्षामा पनि डिजिटल गर्ने उद्देश्यका साथ बैंकले उक्त सहयोग गरेको बैकका प्रमुख कार्यकारी अधिकृत सुमन शर्माले बताए। जोन्ता क्लब काठमाडौंका अध्यक्ष श्रीमती सीमा गोल्छाले बैंकले डिजिटल शिक्षालाई प्राथमिकता दिई सो सहयोगले सरकारी विद्यालय, शिक्षक र विद्यार्थीहरुलाई धेरै प्रोत्साहन मिल्ने बताएकी छन्।"
"स्वस्थ मुटु, स्वस्थ जीवन","जीवनशैली अस्वस्थकर छ। मानसिक तनाव बढेको छ, व्यायाम घटेको छ। प्रत्येक वर्ष २९ सेप्टेम्बरका दिन विश्व मुटु दिवस मनाउने चलन छ। यसैअनुसार यस वर्ष विश्वभर मन लगाऊ, सम्पर्क बढाऊ, मुटु बचाऊ भन्ने नाराका साथ विश्व मुटु दिवस मनाइँदै छ। यस वर्ष सबैसँग सम्पर्क गरी मुटुमैत्री जीवनशैलीको माध्यमबाट मुटुलाई स्वस्थ बनाउन सबैलाई प्रोत्साहित गर्नेतर्फ नारा र कार्यक्रमहरू केन्द्रित छन्। विश्व मुटु महासंघका अनुसार विश्वभर बर्सेनि १ करोड ८६ लाख मानिस मुटुको रोगहरूबाट मर्ने गर्छन्। यीमध्ये विकासोन्मुख र अविकसित राष्ट्रहरूमा बर्सेनि मुटु रोगबाट मर्नेहरूको संख्या यसको ८० प्रतिशतभन्दा बढी पर्न आउँछ। १९औं शताब्दीमा मानव मृत्युको प्रमुख कारण संक्रामक रोगहरू र कुपोषण थिए। २०औं शताब्दीको सुरुसम्ममा पनि मुटु रोगबाट मर्नेहरूको संख्या १० प्रतिशतभन्दा कम थियो। २१औं शताब्दीको सुरुमा आएर मुटु रोगबाट मर्नेहरूको संख्या विकसित राष्ट्रहरूमा करिब ५० प्रतिशत र विकासोन्मुख राष्ट्रहरूमा ३० प्रतिशत पुगेको छ। विश्व स्वास्थ्य संगठनले भविष्यवाणी गरेअनुसार सन् २०३० सम्ममा मुटु रोगबाट विश्वभर मर्नेहरूको संख्या बर्सेनि २ करोड ५० लाख पुग्नेछ। कोरोनरी मुटुको रोग (हृदयाघात) संसारकै हत्यारा नं १ रोगका रूपमा स्थापित हुनेछ। सन् २०३० सम्ममा नेपाललगायतका विकासोन्मुख राष्ट्रहरूमा हृदयाघात भएर मर्नेहरूको संख्या ३५ प्रतिशतभन्दा बढी पुग्ने अनुमान गरिएको छ। धूमपान, मद्यपान, खानामा चिल्लो र मासुको प्रयोग बढेको छ। सागसब्जी र फलफूल खाने बानी एकदमै कम छ। तयारी खाना (फास्टफुड) धेरै खाने बानी छ। नेपालमा हाल २५ प्रतिशत अर्थात् करिब ७५ लाख जनता कुनै न कुनै प्रकारका मुटु रोगबाट पीडित छन्। मुटु रोगीहरूको संख्या नेपालमा २० वर्ष यता पाँच गुणाले वृद्धि भएको छ। हाल नेपालमा विद्यमान मुट रोगहरूमध्ये कोरोनरी मुटुको रोग, बाथ मुटुको रोग, जन्मजात मुटुका रोगहरू र उच्च रक्तचाप प्रमुख समस्याका रूपमा देखिएका छन्। मुटुका रोगमध्ये कोरोनरी मुटुको रोग र उच्च रक्तचाप धेरै छिटो गतिमा बढ्दै गइरहेको देखिन्छ। यसको प्रमुख कारणका रूपमा मानिसको जीवनशैलीमा आएको अस्वस्थकर परिवर्तनलाई औंल्याइएको छ। आजका मानिसहरूको जीवनशैली अस्वस्थकर भएको छ। मानसिक तनाव बढेको छ, व्यायाम घटेको छ। धूमपान, मद्यपान, खानामा चिल्लो र मासुको प्रयोग बढेको छ। सागसब्जी र फलफूल खाने बानी एकदमै कम छ। तयारी खाना (फास्टफुड) धेरै खाने बानी छ। नेपाल हृदय रोग निवारण प्रतिष्ठानका अनुसार नेपालमा करिब ३० प्रतिशत वयस्क जनतालाई उच्च रक्तचाप छ। २० प्रतिशतलाई कोेलस्टेरोल छ। १० प्रतिशतलाई मधुमेह छ। एक प्रतिशत बालबालिकालाई बाथ मुटुको रोग छ। ९० प्रतिशत नेपालीले मुटुमैत्री खाना खाँदैनन्। करिब ५० प्रतिशत सहरिया नेपालीले आवश्यक व्यायाम गर्दैनन्। ४० प्रतिशतले चुरोट, सुर्ती सेवन गर्छन्। धेरै नेपालीलाई मानसिक तनाव छ। जताततै वातावरणीय प्रदूषण छ। शुद्ध खानेपानीको अभाव छ। तरकारी र फलफूलहरू विषादीले भरिएका छन्। मानिसको जीवन कष्टकर भएको छ। आज विश्वमा ३० करोडभन्दा बढी मानिस मोटोपनको सिकार भएका छन्। पाँच वर्षमुनिका २ करोड २० लाख बालबालिका आवश्यकभन्दा बढी शारीरिक तौल भएका छन्। मोटोपन मुटुका लागि खतरा हो। नेपालका सहर बजारमा बालबालिकालाई धेरै खुवाउने, त्यसमाथि अस्वस्थकर खाना खुवाउने र मोटोघाटो बनाउने प्रवृत्ति बढ्दो छ। मोटोपना जस्तै धूमपान, मद्यपान, बढी चिल्लो र बोसोयुक्त खानपान गर्ने प्रवृत्ति धेरै बढेको छ। जसका कारण हृदयघात, उच्च रक्तचाप, मधुमेह, उच्च रक्त कोलेस्टेरोल आदिको समस्या पनि अकासिँदै गएको छ। यसरी बढ्दै गइरहेको मुटुरोगको समस्यालाई रोकथाम गर्न जनचेतना जगाउने साथै विश्वभरका राष्ट्रहरूका नीतिनिर्माताहरूलाई मुटुरोग रोकथाम तथा नियन्त्रणका लागि आवश्यक नीतिनियमहरू बनाउन घच्घच्याउन अति जरुरी देखिन्छ। यसै उद्देश्यले विश्व मुटु महासंघले विश्व मुटु दिवस मनाउने चलन चलाएको हो। धेरै मानिसलाई आफ्नो मुुटु र स्वास्थ्यमा रहेको खतराबारे जानकारी हँुदैन। किनकि उनीहरू नियमित स्वास्थ्य परीक्षण गराउँदैनन्। यस्तै प्रकारले धेरैलाई मुटु रोगका कारक तत्त्वहरू (जोखिमहरू) बाट आफू प्रभावित भए, नभएको बारे जानकारी राख्नुपर्छ। यसबाट मुक्त हुने उपायहरू पनि समयमै गर्नुपर्छ भन्नेबारे चेतना छैन। यो चेतना अभावको कारण बहुसंख्यक मानिसको हृदयघात र मस्तिष्कघातबाट मृत्यु भइराखेको छ। प्रत्येक मानिसले आफ्नो मुटु कति खतरामा छ त्यो थाहा पाई राख्नुपर्र्छ। यसबाट बच्ने उपाय समयमै गर्नुपर्छ। मुटुका लागि जोखिम तत्त्वहरू उच्च रक्तचाप, मधुमेह, उच्च रक्त कोलेस्टेरोल, मोटोपन, धूमपान गर्ने बानी, वंशानुगत र व्यायामको कमी आदि प्रमुख हुन्। यदि कसैलाई यी समस्याहरू छन् भने तुरुन्त यसबाट छुटकारा पाउन आवश्यक उपचार र सावधानी अपनाउनु पर्छ भन्ने वैज्ञानिकहरूको सल्लाह छ। अन्यथा हृदयघात र मस्तिष्कघात भएर आकस्मिक मृत्यु हुन सक्छ। मुटुका धेरै रोगहरू जीवनशैलीसँग सम्बन्धित हुन्। अध्ययन अनुसन्धानले देखिएको छ कि जीवनशैली परिवर्तनबाट मात्र पनि ८० प्रतिशत भन्दा बढी मुटु रोगका कारणहरू माथि नियन्त्रण गर्न सकिन्छ। यस कारण मुटुरोग नियन्त्रण कार्य जीवनशैली स्वस्थकर बनाउनेतर्फ लक्षित हुनुपर्छ। सबै सरकारी तथा गैरसरकारी संघसंस्थाहरूले मुटुमैत्री वातावरण सिर्जना गर्न सहयोग गर्नुपर्छ र विश्वव्यापी अभियानमा सबै जानुपर्छ। यसै सन्दर्भमा विश्व मुटु महासंघले विश्वका जनतालाई मुटु रोगबाट बच्नका लागि निम्नलिखित सन्देशहरू जारी गरेको छ। यसलाई सबैले पालना गरी आफ्नो मुटुलाई स्वस्थ राख्ने प्रयास गरौं।  आफ्नो मुटु कति खतरामा छ भन्ने थाहा पाउन नियमित स्वास्थ्य परीक्षण गराउनु पर्छ। स्वास्थ्य परीक्षण गराउँदा रक्तचाप, रगतमा ग्लुकोज, कोलेस्टेरोल आदि जचाउनुका साथै पेटको नाप र मोटोपनबारे पनि जानकारी लिनुपर्छ।  आफूलाई रहेको खतराबारे जानकारी पाएपछि स्वास्थ्यकर्मीसँग यी खतराहरूबाट मुक्त रहन के कसो गर्ने हो त्यसबारे परामर्श लिनु पर्छ।  हृदयघात र मस्तिष्कघातको प्रमुख कारण उच्च रक्तचाप हो जसको कुनै लक्षण हुँदैन। औजारले नजाँची रक्तचाप कति छ थाहा हुँदैन। यस्तै प्रकारले मधुमेह साथै रगतमा कोलेस्टेरोल बढेको छ छैन भन्नेबारे पनि थाहा पाउन नियमित रूपमा रगतको परीक्षण गराउनु पर्दछ।  नियमित व्यायाम गर्ने, नुन, चिल्लो र चिनी कम खाने, चुरोट, सुर्ती नखाने, मोटोपन घटाउने, मानसिक तनाव नियन्त्रण गर्नेतर्फ लाग्नु पर्छ।  दैनिक प्रशस्त मात्रामा फलपूल र हरियो तरकारी खानु पर्छ।  धूमपान निषेधित सार्वजनिक स्थलहरू विस्तार गर्दै जान सम्बन्धित निकायले सहयोग गर्नुपर्छ।  तरकारी र फलफूलमा विषादी र रसायनको प्रयोगलाई निरुत्साहित गरिनु पर्छ।  बढी गुलियो नुनिलो, चिल्लो र तयारी खानाहरू (फास्टफुड) को उपभोग कम गर्नु पर्छ।  मानसिक तनाव र उत्तेजनालाई नियन्त्रण गर्नुपर्छ।  आफू प्रसन्न, सन्तुष्ट, सहयोगी र दानी प्रवृत्तिको हुन सके सुख र स्वस्थ्य दुवै पाउन सकिन्छ। लेखक वरिष्ठ मुटुरोग विशेषज्ञ हुन्।"
कतार एयरवेजको वार्षिक प्रतिवेदन सार्वजनिक,"काठमाडौं : कतार एयरवेज समूहले सन् २०२०२१का लागि आफ्नो वार्षिक प्रतिवेदन सार्वजनिक गरेको छ। प्रतिवेदनमार्फत विद्यमान कोभिड१९ महामारीको चुनौतीपूर्ण वर्ष र यसले विश्वव्यापी उड्डयन उद्योगमा निम्त्याएको प्रवृत्ति र ट्राफिक तथा आम्दानीमा भएको व्यापक घाटा दर्शाइएको छ। कठिनाईका बावजुद कतार एयरवेज समूहले आफू लगायत आफ्ना सहायकहरुका लागि चुनौतीको सामना गर्दै अघि बढ्नु नौलो कुरा नभएको प्रमाणित गर्दै समूहको शक्ति, लचिलोपन र प्रतिबद्धता प्रतिबिम्बित गरेको छ। कतार एयरवेज समूहले आफ्नो कूल घाटा, कतारी रियाल १९९ बिलियन (अमेरिकी डलर ४१ बलियन) देखाएको छ। यसमध्य कतारी रियाल ४ बिलियन (अमेरिकी डलर २३ बिलियन)को कारकका रुपमा एयरलाईन्सको एयरबस ए३८० र ए३३० फ्लिट्सको ग्राउण्डिंग सम्बन्धि एक पटकको हानी शुल्क रहेको छ। विद्यमान महामारीका बावजुद समूहको सञ्चालन नतिजाले संकटका समयमा अपनाएको लचिलोपन प्रतिबिम्बित गरेको छ। यस दौरान समूहले सञ्चालन घाटा कतारी रियाल ११ बिलियन (अमेरिकी डलर २८८३ मिलियन) रिपोर्ट गरेको छ। यो सन् २०१९२०का तुलनामा ७ प्रतिशतले कम हो। साथै, समूहले पछिल्लो बर्षको कतारी रियाल ५ बिलियन (अमेरिकी डलर १४ बिलियन)का तुलनामा कतारी रियाल ६ बिलियन (अमेरिकी डलर १६ बिलियन)का साथईबीआईटीडीएमा उल्लेखनिय सुधार हात पारेको छ। कतार एयरवेज कार्गो डिभिजन र समूहको व्यवसायिक अनुकूलताको संयुक्त परिणाम नै यस सुधारको प्रमुख कारक हो। व्यावसायिक उड्डयनको ईतिहासमै सबैभन्दा आलोचनात्मकप्रतिकूल बजार अवस्था रहेको समयमा हवाई उडान सुरक्षाप्रति यात्रुको विश्वास पूणर्जागरण गराई उद्योगमै अग्रणी भूमिका निर्वाह गर्नुका साथै महामारीको उच्च जोखिम रहेको समयमा आफ्नो मिशन गेटिंग पिपूल होमलाई थप विस्तारित गर्दै बजार हिस्सा बढाउनमासमूहको लचिलो तथा सरल बाणिज्य रणनीतिले प्रमुख भुमिका निर्वाह गरेको थियो। समूहको फ्राइट डिभिजन, कतार एयरवेज कार्गोले विश्वकै सबैभन्दा ठूलो कार्गो वाहकका रुपमा आफ्नो अग्रतालाई निरन्तर्ता दिँदै सन् २०२०२१मा आफ्नो बजार अझ विस्तारित गरेको छ। महामारी चरमोत्कर्समा रहेको समयमा कार्गोले आफ्नो दैनिक सेवा तीन गुणा भन्दा बढाएर एकै दिनमा १८३ उडान भर्दै सन् २०२०को मे महिनामा रेकर्ड नै राख्न सफल रह्याे। कार्गोले पनि माल ढुवानीमा अघिल्लो आर्थिक बर्ष २०१९२०का तुलनामा २०२०२१मा २७,२७,९८६ टन (चार्जेबल तौल)का साथमा ४६ प्रतिशत बढोत्तारी हात पारेको छ। माल ढुवानीमा आएको यो बढोत्तरीका साथै कार्गो यिल्डमा आएको उल्लेख्य बृद्धिले कार्गो वाहकको आम्दानीमा पनि दोब्बर भन्दा बढी बृद्धि भएको छ। समूहको इतिहासमै अहिले सम्मकै सर्वाधिक कठिन वर्ष झेलेतापनि आफ्नो बलियो व्यवसायिक आधारमार्फत एयरलाइनले आफ्नो सञ्जाल ३३ गणतब्यबाट १ सय ४० भन्दा अधिक स्थानमा पुर्याएको छ। अबिडजान, कोट डीभ्वा, अबुजा, नाईजेरिया, अक्रा, घाना, ब्रिसबेन, अष्ट्रेलिया, हारारे, जिम्बाब्वे, लुआन्डा, एंगोला, लुसाका, जाम्बिया, शान फ्रान्सिस्को र सियाटल, यूएस गरी एयरलाइनले ९ नयाँ गणतब्यमा आफ्नो उडान आरम्भ गरेको छ। एम्सटरड्याम, डल्लास फोर्ट वर्थ, लन्डन, मोन्ट्रियाल, साओ पाउलो, सिंगापुर, जोहानेसबर्ग, सिड्नी र टोकियो लगायत प्रमुख सहरहरुमा उडानलाई निरन्तर्ता दिने सिमित वैश्विक एयरलाइन मध्य क्यारियर पनि एक हो। यो ब्राजिल, क्यानाडा, नाईजेरिया र यूएस लगायत स्थानमा अन्तरराष्ट्रिय यात्रा पूणःस्थापनाको फाइदा लिन तयारी रहन कतार एयरवेजकोे सेवा विस्तारअन्तर्गत पूर्व महामारी स्तरभन्दा बढाइएको हो। समूहले अमेरिकन एयरलाइन्स, एयर क्यानाडा, अलास्का एयरलाइन र चाइना साउदर्न एयरलाइन्स लगायत प्रमुख एयरलाईन्ससँग नयाँ रणनैतिक साझेदारी विस्तारको महत्वकांक्षामा पनि उल्लेख्य प्रगति गरेको छ। यी नयाँ गठबन्धनका साथै जेटब्ल्यू, आईबेरिया, एलएटीएएम, क्याथे प्यासेफिक र ओमान एयर लगायत विद्यमान साझेदारहरु संग अझ विस्तारित सहकार्यले कतार एयरवेजको कनेक्टिभिटी अझ सुदृढ बनाएको छ। यसले अन्तर एयरलाइन्स सम्बन्धको महत्व झल्काउनुका साथै यात्रुहरुका लागि यात्राका विकल्प अन्तर्गत दायरा थप फराकिलो बनाइदिएको छ।"
ह्याकरले हैरान,"विद्यार्थीले नतिजा परिवर्तनका लागि चिन्ता लिनु पर्दैन। मात्र मसँग सम्पर्क गर्नुहोस्। असार दोस्रो साता पूर्वाञ्चल विश्वविद्यालयको परीक्षा व्यवस्थापन कार्यालयको वेबसाइट ह्याक गरी ह्याकरले राखेको सूचना हो यो। हन्टर उमेर नामको ह्याकरले वेबसाइटलाई आफ्नो कब्जामा राखेर सूचना नै राख्यो। जसमा सम्पर्कका लागि ह्याकरले आफ्नो फेसबुक आईडीको लिंकसमेत दिएको थियो। विश्वविद्यालयको वेबसाइटमा राखेको नतिजाको डेटामा ह्याकरले पहुँच पाएको थियो। महत्त्वपूर्ण यस्ता वेबसाइटमा ह्याकरले सहजै पहुँच पाएको यो एउटा उदाहरण मात्रै हो। सरकारी वेबसाइट बारम्बार ह्याक भएका घटना धेरै छन्। नेपालमा इन्टरनेट डाटा र कानुनको चुस्त व्यवस्थापन नहुँदा ह्याकरलाई सहज छ। सूचना र सञ्चार प्रविधिमा तीव्र्र विकास भएसँगै यसले सहजता मात्रै होइन, यसरी समस्या पनि ल्याएको छ। चुनौती थपेको छ। सञ्चारको विकाससँगै सूचना प्रविधिले विश्वलाई खुम्च्याएर सानो बनाए पनि यो प्रविधिले निर्माण गरेको संसारभित्र समस्या कम छैन। यसको जति विकास भएको छ, यसबाट सिर्जना भएका समस्या समाधानमा विश्वका धेरै राष्ट्र तयारीमा चुस्त छैनन्। इन्टरनेटको पहुँचसँगै सामाजिक सञ्जालको प्रयोग, यसको व्यवस्थापन र नियमनमा धेरै राष्ट्र चुकिरहेका छन्। जसको नकारात्मक असर देखिन थालेको छ। यस्तो सूचीमा नेपालसहितका दर्जनौं मुलुक छन्। जसले सूचना प्रविधिको विकासमा जति चासो दिएको छ, यसको व्यवस्थापन र नियन्त्रणमा चुकेको भने छ। सामाजिक सञ्जालको बढ्दो प्रयोग, अनलाइन निर्माण र सञ्चालन, इन्टरनेटको सुरक्षित र व्यवस्थित वितरण र सञ्चालन नहुँदा यसभित्र समस्याका चाङ थुप्रिएका छन्। पछिल्लो समय मुख्य समस्याका रूपमा खडा भएको विषय वेबसाइट र सामाजिक सञ्जाल ह्याक पनि हो। यस्ता घटना पछिल्लो समय दैनिक हुने गरेका छन्। महत्त्वपूर्ण व्यक्ति र कार्यालयका वेबसाइट र सामाजिक सञ्जाल ह्याक भए मात्रै बढी चर्चा हुन्छ। तर यस्ता घटना हरेक समय मौलाएको छ। प्रहरीमा पर्ने उजुरीले पनि यस्ता घटना बढेको पुष्टि गर्छ। यी सबै सुरक्षा प्रविधिमा संवेदनशील नहुनु र नीति तथा कानुन निर्माणमा कमजोर हुनेको परिणाम हो। अझै पछिल्लो समय वेबसाइट निर्माण गर्दा सुरक्षाका विषय प्राथमिकतामा नपर्दा पनि नेपालका वेबसाइटहरू ह्याकरको हातमा परेका हुन्। वेबसाइटभित्र छिर्ने दुई ठाउँ राखिएका हुन्छन्। एउटा कन्ट्रोल प्यानेल र अर्को कन्टेन्ट म्यानेजम्यान्ट सिस्टम। यी दुवै सिस्टमको युजर नेम र पासवर्डबाट वेबसाइडको डाटाबेस र अन्य फाइलमा प्रवेश गर्न सकिन्छ। तर, ह्याकरहरूले बाहिरी माध्यमबाट वेबसाइटमाथि आक्रमण गर्ने गर्छन्। केही वेबसाइट भने युजर नेम र पासवर्ड मजबुत नभएकाले पनि ह्याक हुने गरेका छन्। ह्याकर समूहले भिपिएन प्रयोग गरेर या नेपालभित्रबाटै पनि यस्तो काम गर्ने गरेको विभिन्न अनुसन्धानले देखाएको छ। यो नै वेबसाइट र सामाजिक सञ्जालका लागि चुनौतीको विषय हो। सञ्चार प्रविधिको विकासले आधुनिक विश्व नै एक गाउँमा रूपान्तरण भएको छ। विश्वव्यापी रूपमा सूचना तथा सञ्चार प्रविधिको बढ्दो प्रयोगले सामाजिक अन्तरक्रिया, सार्वजनिक सेवा र सूचना प्रवाहमा आधारभूत परिवर्तन पनि आएको छ। यसको प्रयोगमार्फत प्राप्त हुने अन्य लाभका अतिरिक्त, प्रविधिसँग जोडिए हरेक क्षेत्रमा सुशासनको प्रत्याभूत गराउन र पारदर्शी एवं प्रभावकारी सार्वजनिक व्यवस्थापनका लागि यथेष्ट पूर्वाधार निर्माण गर्न सहज हुन्छ। नेपाल विश्वको १६० मुलुकमध्ये साइबर सेक्युरेटीका हिसाबले ९३औं स्थानमा छ। यो तथ्यले नेपाल असुरक्षित मुलुकमै पर्छ। प्रविधिको जति विकास भयो यसको सुरक्षाका विषयमा नेपाल पनि त्यति नै गम्भीर देखिनुपर्ने हो तर छैन। इन्टरनेटको पहुँच नागरिकसम्म पुर्याएर सामाजिक सञ्जाल प्रयोगमा विश्वका विकसित मुलुकसँग प्रतिस्पर्धा गरिरहँदा साइबर सेक्युरेटीका विषयमा भने मजबुत बन्न सकेको छैन। पछिल्लो समय सूचना र प्रविधिसँगै जोडिएका समस्याका चाङ थुप्रन थालेपछि सरकारले बल्ल केही चासो दिएको छ। यसको सुरक्षाका लागि छलफल र बहस चल्न थालेको छ। सञ्चार तथा सूचना प्रविधि मन्त्रालयले जेठ १४ गते राष्ट्रिय साइबर सुरक्षा नीति, २०७८ को मस्यौदा सार्वजनिक गरेको छ। त्यसमा सरोकारवालाको रायसमेत माग गरिएको छ। नीतिको मस्यौदामा सुरक्षित साइबर स्पेस निर्माणका लागि तीन वर्ष र त्यसका लागि संस्थागत तथा संगठनात्मक पूर्वाधार निर्माणका लागि पाँच वर्षको समय प्रस्ताव गरिएको छ। यसैगरी नीति कार्यान्वयनका लागि एक वर्ष प्रस्ताव गरिएको छ। सरोकारवाला निकायले भने नागरिकको अनलाइन पहिचानको डेटा सुरक्षा, डाटा गभर्नेन्स र वैयक्तिक गोपनीयताका लाागि राष्ट्रिय तथा अन्तर्राष्ट्रिय सेवा प्रदायकसँग डेटा आदानप्रदान गर्न पूर्वाधार निर्माण र साइबर बिमासम्बन्धी कानुन पनि बनाउन सुझाव राखेका छन्। ढिलै भए पनि सरकारले देशभित्रै र विदेशबाट हुन सक्ने साइबर हमला रोक्न साइबर सेक्युरिटी सिस्टम निर्माण गर्न लाग्नु नेपालका लागि सुखद कुरा हो। विदेशी ह्याकरले देशको सिस्टममा हमला गर्न खोजेको अवस्थामा हमला हुनुअघि नै त्यसलाई पहिचान गरी रोक्नु हो। त्यस्तै यसले देशभित्रबाटै हुने साइबर हमलालाई समेत पहिचान गरी हुन सक्ने हमलाबाट बचाउन मद्दत गर्ने भएकाले यो विषय अब सरकारको मुख्य प्राथमिकतामा पर्नुपर्छ। आर्थिक वर्ष २०७८७९ को कार्यक्रममा पनि सरकारले यो विषयलाई समावेश गरेकाले चाँडो काम हुने अपेक्षा गर्न सकिन्छ। यो कामले भने अन्य सरकारी काम जस्तो विश्राम नलिओस्। नत्र देशले प्रविधिको क्षेत्रमा ठूलो क्षति भोग्नुपर्छ।"
जापान रोजगारीमा बेवास्ता,"काठमाडौं : सर्वाधिक चर्चाको विषय बनेको जापान रोजगारी अझै अन्योल छ। श्रम समझदारी भएको तीन वर्ष भइसक्दा पनि अझै कार्यान्वयन हुन नसकेको हो। जीटूजी (सरकार टुु सरकार) लैजाने समझदारी बने पनि तीन वर्षसम्म श्रमिक जापान जान पाएका छैनन्। आकर्षक गन्तव्य मुलुकका रूपमा रहेको जापान रोजगारी सरकारको बेवास्ताकै कारण अझै अनिश्चित बनेको छ। जापानले सन् २०१९ अप्रिलदेखि विदेशी कामदार लिने नीति अवलम्बन गरेको थियो तर २०२१ सकिनै लाग्दासम्म पनि एकजना नेपाली कामदार जान पाएका छैनन्। सरकारले कुन मोडेलबाट कामदार पठाउने भन्ने विषयमा स्पष्ट हुन सकेको छैन। श्रम, रोजगार तथा सामाजिक सुरक्षा मन्त्रालयका सचिव सूर्यप्रसाद गौतमले श्रमिक जापान पठाउनेसम्बन्धी निर्देशिका स्वीकृति हुन बाँकी रहेको बताए। मन्त्रालयले निर्देशिका बनाएर अर्थ मन्त्रालय, परराष्ट्र मन्त्रालय र कानुन मन्त्रालयबाट राय लिएको थियो। मन्त्रिपरिषद्को समितिमा लामो समय अड्किएर पुनः मन्त्रालयमा फर्र्किएको छ। सचिव गौतमका अनुसार सरकार परिवर्तनको बेला परेकाले समितिबाट मन्त्रालयमै फर्र्किएको बताए। अब छिट्टै मन्त्रिपरिषद्बाट स्वीकृति हुनेछ उनले भने। जापान रोजगारीका लागि भाषा परीक्षा र सीप परीक्षण जापानले गर्नेछ। जापान फाउन्डेसनलगायतले रोजगारीसम्बन्धी सम्पूर्ण प्रक्रिया सञ्चालन गर्दै आएका छन्। सरकारले निर्देशिका बनाउन ढिलाइ गरेकाले श्रमिक जापान जान नपाइएको बताइएको छ। कार्यविधि बन्नासाथ श्रमिक कामदार जान पाउनेछन्। जापान फाउन्डेसनले धेरै चरणमा भाषा परीक्षा सञ्चालन गरिसकेको छ। उत्तीर्ण भएका कोही पनि जापान जान नपाएका हुन्। जापानले परीक्षणको रूपमा फिलिपिन्स र भियतनामबाट कामदार भित्र्याइसकेको छ। नेपाल र जापानबीच २०७५ चैत ११ गते श्रमिक आपूर्तिसम्बन्धी समझदारी भएको थियो। तर समझदारीपश्चात् दुई देश सम्मिलित उच्च प्राविधिक टोलीबीच बैठकसमेत बस्न सकेको छैन। जापान रोजगारीका लागि जापानका धेरै निजी कम्पनीले सहजीकरण गर्न चासो व्यक्त गरेका थिए। भाषा परीक्षा र सीप परीक्षणसँगै उनीहरूले रोजगारदाता र कामदारको म्याचिङ गराउन चाहे पनि जापान नै अन्योल हुँदा प्रक्रिया अघि बढ्न नसकेको बताइन्छ। जापानले १४ क्षेत्रमा रोजगारी खुला गरेको छ। कृषि, नर्सिङ केयर, सवारीसाधन मर्मतसम्भार, खाद्य सेवा उद्योग, निर्माण उद्योग क्षेत्रमा कामदार लैजान लागेको हो। खाद्य र पेयपदार्थ उत्पादन, आवास उद्योग, मेसिनरी उद्योग, माछापालन व्यवसाय, औद्योगिक उपकरण उद्योग, इलेक्ट्रिक, इलेक्ट्रोनिक र सूचना प्रविधि उद्योग, बिल्डिङ सरसफाइ व्यवस्थापन, जहाज र पाटपुर्जा उद्योग एवम् हवाई उद्योगमा काम गर्न जापानले खुला गरेको छ। नेपालका लागि नर्सिङ, सरसफाइ, होटल र रेस्टुरेन्टमा अन्य क्षेत्रको तुलनामा बढी अवसर पाइने सम्भावना भए पनि जापान रोजगारी सुचारु गर्न पहल भएको छैन। जापानमा श्रम गर्न चाहने नेपालीले जापानी भाषा र सीप परीक्षा अनिवार्य पास गर्नुपर्छ। भाषा र सीप सिकेर जापान जाने नेपाली श्रमिकले त्यहाँ काम गर्दा जापानी नागरिकसरह सेवासुविधा पाउँछन्। जापानमा मासिक दुई लाखभन्दा बढी पारिश्रमिक पाइन्छ। जापानले सन् २०१९ मै पाँच वर्षभित्र नेपालसहित नौ मुलुकबाट तीन लाखभन्दा बढी कामदार लैजान घोषणा गरेको थियो। पछिल्लो समयमा कोभिडका कारण पनि प्रभावित भएको जानकारहरू बताउँछन्।"
सभामुख सापकोटाविरुद्ध मुद्दाको आजपनि सुनुवाइ भएन,"काठमाडौं : सभामुख अग्नी सापकोटाविरुद्ध मुद्दाको सुनुवाइ आज पनि नहुने भएको छ। सर्वोच्च अदालतको बुधबारको संवैधानिक इजलासमा मुद्दाको पेशी तोकिएको थियो। तर अदालत प्रशासनले मुद्दाको सुनुवाइ नमिल्नेमा राखेको जनाएको छ। इजलासमा सो मुद्दाको पेशी पटकपटक चढाइएपनि सुनुवाइ हुन सकेको छैन। यसअघि भदौ १६ गते मुद्दाको पेशी संवैधानिक इजलासमा चढेको थियो। त्यतिबेला पनि सो मुद्दाको सुनुवाइ हेर्न नमिल्नेमा राखिएको थियो। माओवादी युद्धका बेला अपहरणपछि मारिएका काभ्रेका अर्जुन लामाको हत्यामा सापकोटा प्रमुख दोषी रहेको भन्दै उनीविरुद्ध १० वर्षअघि मुद्दा परेको थियो। द्वन्द्वकालमा लामाको अपहरण पछि हत्या भएको थियो । तत्कालीन एमालेका स्थानीय नेता अर्जुन लामाको हत्या प्रकरणमा मृतककी पत्नी पूर्णिमाया लामाले काभ्रे जिल्ला प्रशासनमा जाहेरी दिएकी थिइन्। २०६२ वैशाखमा माओवादीले अपहरण गरेको र सोही वर्षको असार दोस्रो साता हत्या गरिएको भन्दै सापकोटाविरुद्ध उजुरी दिएकी थिइन्। उक्त जाहेरीअनुसार काभ्रे प्रहरीले बयानका लागि सापकोटालाई बोलाएको थियो। त्यसपछि लामाको हत्यामा संलग्न रहेको भन्दै सापकोटालाई सभामुख नबनाउन माग गर्दै अदालतमा रिट दायर भएको थियो। वरिष्ठ अधिवक्ता तथा मानव अधिकारवादी दिनेश त्रिपाठीले सभामुखका लागि योग्य नभएको जिकिर छानबिनका लागि सर्वोच्च अदालतमा रिट दायर गरेका थिए। डाबाबुराम भट्टराई प्रधानमन्त्री भएका बेला सापकोटा सूचना तथा सञ्चारमन्त्री नियुक्त भएका थिए। सापकोटालाई मन्त्री बन्नबाट रोक्न माग गर्दै राष्ट्रिय मानव अधिकार आयोगका पूर्वसदस्य सुशील प्याकुरेल,पत्रकार कनकमणि दीक्षितलगायत मानवअधिकारवादीले रिट जाहेर गरेका थिए। रिटमा प्याकुरेललगायत निवेदकले मन्त्री र भविष्यमा कुनै पनि पदमा नियुक्ति नगर्न माग गरेका छन्।"
हिलाम्मे चापागाउँ सडक (फोटोफिचर),"ललितपुर : निरन्तर वर्षाले राजधानीका अधिकांश सडक हिलाम्मे छन्। मुख्य सडक राम्रा भए पनि भित्री सडकको हालत उस्तै छ। सडकको स्तरोन्नति नहुँदा दिनहुँ यात्रुले सास्ती खेप्नु परेको हो । घाम लाग्दा धूलो उठ्छ भने पानी पर्दा हिलो हुन्छ। सडक कालोपत्रे नहुँदा सडक किनारका बासिन्दा र व्यापारी सबैभन्दा बढी प्रभावित भएका छन्। सडककै कारण व्यापार व्यवसाय चौपट भएको उनीहरुको गुनासो छ। एक वर्षअघि कालोपत्रे गरिएको चापागाउँ सडक अहिले हिलाम्मे छ । यस सडकखण्डको सुनाकोठी, चापागाउँ र टाहाखेल खण्डमा हिलोकै कारण यात्रुले सास्ती भोग्दै आएका छन्।"
मन्त्रिपरिषद विस्तारबारे प्रधानमन्त्री देउवा र प्रचण्डबीच छलफल,काठमाडौं : प्रधानमन्त्री शेरबहादुर देउवा र माओवादी केन्द्रका अध्यक्ष पुष्पकमल दाहाल 'प्रचण्ड' बीच मन्त्रिरिषद् विस्तारबारे छलफल भइरहेको छ। प्रधानमन्त्री देउवा भेट्न प्रचण्ड बुधबार बिहान बालुवाटार पुगेका हुन्। दल विभाजनसम्बन्धी अध्यादेश खारेज भएपछि सत्ता गठबन्धन दलहरु मन्त्रिपरिषद विस्तारको छलफलमा जुटेका छन्। सरकारमा पठाउने मन्त्रीहरुको टुंगो लगाउन आजै माओवादी केन्द्रको स्थायी समिति बैठक बस्दैछ। स्थायी समिति बैठक बस्नुअघि प्रचण्ड प्रधानमन्त्रीसँग मन्त्रालयको बाँडफाँडलगायत विषयमा छलफल गरेका हुन्। नेकपा एकीकृत समाजवादीले समेत मन्त्रीहरुको टुंगो लगाउन सकेको छैन।
"'सबै जिम्मेवार बनौं,चिकित्सकको सल्लाहलाई गम्भीरतापूर्वक लिऊँ '","मुटु रोगबाट ज्यान गुमाउनेको संख्या बढ्दो छ। मुटु दिवसको उद्देश्य कसरी पूरा हुन्छ ? सूचनाप्रविधिको उपयोगबाट एकापसमा सञ्चार गर्दै स्वस्थ हुने हो। सूचनाद्वारा रोग रोकथामको सन्देश प्रवाह गर्न सकिन्छ। उपचार गर्न सकिन्छ। लामो समय स्वस्थ र सक्रिय जीवनशैलीका लागि स्वयं अग्रसर हुनुपर्छ। अलिकति मात्रै सचेत भए स्वास्थ्यलाई सुरक्षित राख्न सकिन्छ। सबै जिम्मेवार बनौं। चिकित्सकका सल्लाहलाई गम्भीरतापूर्वक लिऊँ। रोग लाग्नै नदिन तथा रोकथामका लागि भइरहेका प्रयास के पर्याप्त छन् ? रोकथामको सन्देश प्रवाह गर्न विभिन्न निकाय छन्। अलिअलि काम पनि गरेका छन्। यो वर्ष केही नयाँ कार्यक्रम सुरु गरेका छन्। तिनीहरूलाई बृहत् रूपमा विस्तार गर्नुपर्छ। लक्षित वर्गको तल्लो तहतप्कासम्म पुग्न सकेका छैनन्। उपचार पाउन लामो पालो पर्खनुपर्छ। समस्या कसरी समाधान गर्न सकिन्छ ? सार्वजनिक स्वास्थ्य सेवाप्रवाहको अवस्था चिन्ताजनक नै छ। सेवाग्राहीको भावना बुझेर समयमा उपचार सेवा पुर्याउनेलगायत धेरै काम गर्न बाँकी छ। जनशक्ति उत्पादन र दक्षता कस्तो छ ? मुलुकले लिएको दिशा राम्रो छ। मेरिटमा विद्यार्थी भर्ना, कबुलियतनामा गराएर छात्रवृत्तिमा पढाउने, पोस्ट ग्राजुएट निःशुल्क गराएर काममा लगाउनेलगायत काम प्रगतिशील हुन्। दक्ष जनशक्ति उत्पादनमा गरिएको नियन्त्रण राम्रो छ। दक्ष जनशक्ति एकदुई वर्षमै तयार भइहाल्ने होइन। नागरिकलाई स्वस्थ राख्न सरकारी एवं गैरसरकारी निकायले के गर्नुपर्छ ? रोगको रोकथामका उपायहरूबारे आक्रामक ढंगले लाग्नुपर्छ। यसमा प्रमुख दायित्व सरकारको हो तर अरू निकाय पन्छिनु हुँदैन। जनचेतना जगाउने कार्यक्रमलाई बढाउनुपर्छ। नसर्ने रोगको शीघ्र निदानको आवश्यकता छ। मुटु रोगलगायत केही मुख्य नसर्ने रोगको सर्भिलेन्स, अनुगमन र उपचारको व्यवस्थापन जिल्ला तहमा लैजानुपर्छ। सर्वव्यापी स्वास्थ्य सेवामा पहुँच (युनिभर्सल हेल्थ कभरेज) बढाउने उद्देश्य कसरी पूरा गर्न सकिन्छ ? प्याकेज अफ एसेन्सियल नन कम्युनिकेबल डिजिज (पेन)लाई विस्तार गर्नुपर्छ। विश्व स्वास्थ्य संगठनको पेन प्याकेजलाई बोध गरी सरकारले अघि बढाउनुर्छ। स्वास्थ्यमा लगानी बढाएर रोकथाम तथा उपचारलाई प्रभावकारी बनाउन सके आगामी १०१५ वर्षपछि क्षति रोक्न सकिन्छ। आधारभूत उपचारको तहबाट माथि उक्लनुपर्छ। उच्च रक्तचाप, मधुमेहको स्क्रिनिङ, दमको उपचार जिल्ला अस्पतालबाटै हुने व्यवस्था गर्नुपर्छ। जिल्ला अस्पतालको क्षमता बढाउन सकिएन भने युनिभर्सल हेल्थ कभरेज पूरा गर्न सकिँदैन। बालबालिकालाई बाथ, मुटुलगायत नसर्ने रोगबाट बचाउन के गर्नुपर्छ ? रोग लाग्न नदिने, लागि हाल्यो भने उपचारको व्यवस्था मिलाउनुपर्छ। समुदायमा आधारित उपचारले मात्र हुँदैन। अन्य विशेष सेवामा जोड दिनुपर्छ।"
एनभीए : गण्डकीले अंक बाँड्यो,"काठमाडौं : गण्डकी प्रदेशले छैटौं एनभीए महिला तथा पुरुष भलिबल क्लब च्याम्पियनसिपमा अंक बाँडेको छ। त्रिपुरेश्वरस्थित राष्ट्रिय खेलकुद परिषद्को कभर्डहलमा मंगलबार भएको खेलमा गण्डकीले मणिमुकुन्द भलिबल क्लबसँग अंक बाँडेको हो। निकै प्रतिस्पर्धात्मक खेलमा भारतीय खेलाडी सम्मिलित गण्डकीले पहिलो र दोस्रो सेट क्रमशः २६२४, ३६३४ ले आफ्नो पक्षमा पारेको थियो। सुरुदेखि नै गण्डकीमाथि दबाब बढाएको मणिमुकुन्दले तेस्रो सेट २५१८ र चौथो सेट २७२५ ले जित्दै खेललाई पाँचौं सेटसम्म धकेलेको थियो। अन्तिम तथा निर्णायक सेटमा गण्डकीले १५१३ को जित निकाल्दै खेल आफ्नो पक्षमा पार्यो। मणिमुकुन्दमाथि कठिन जित निकालेको गण्डकीले अंक बाँड्न भने बाध्य भयो। गण्डकीले दुई अंक जोड्दा मणिमुकुन्दले भने एक अंक जोड्यो। समूह बीमा रहेको गण्डकीले पाँच अंक जोडेको छ। यस समूहमा नेपाल पुलिस क्लबको ६ अंक छ। मंगलबार नै भएको अर्को खेलमा हेल्प नेपाल स्पोर्ट्स क्लबले प्रदेश २ लाई ३० को सोझो सेटमा पराजित गर्यो। एकपक्षीय खेलमा हेल्प नेपालले २५२१, २५१७, २५१६ को जित निकालेको हो। समूह एमा रहेको हेल्प नेपालले दुई खेलबाट ६ अंक जोडेको छ। पहिलो खेलमा हेल्प नेपालले बागमती प्रदेशलाई पराजित गर्दै महत्वपूर्ण तीन अंक जोडेको थियो। समूह एबाट हेल्प नेपाल र गल्कोट स्पोर्ट्स क्लब समान ६ अंकका साथ अन्तिम आठमा प्रवेश गरेका छन्। यसैगरी समूह बीबाट नेपाल पुलिस क्लब र गण्डकी प्रदेशले क्वार्टरफाइनलमा स्थान बनाएका छन्। यसैगरी अर्को खेलमा नयाँ बजार सामाजिक युवा क्लबलाई ३० को सोझो सेटमा पराजित गर्दै त्रिभुवन आर्मी क्लबले पनि अन्तिम आठमा स्थान बनाएको छ। आर्मीले नयाँ बजारलाई २५२२, २५१७, २५१५ को सोझो सेटमा हरायो। यो जितसँगै समूह सीमा शीर्ष स्थानमा रहँदै आर्मीले अन्तिम आठको यात्रा तय गरेको छ। समूह विजेता आर्मीले दुई खेलमा ६ अंक जोड्यो। यस समूहबाट नयाँ बजारले पनि क्वार्टरफाइनलमा स्थान बनाएको छ। कर्णाली प्रदेश भने दुवै खेलमा पराजित हुँदै समूह चरणबाटै बाहिरिएको छ। यस समूहमा तीन टोली मात्रै थिए। यसैगरी महिलातर्फको खेलमा विभागीय टोली एपीएफ क्लब र न्यु डायमन्ड क्लबले जित निकालेका छन्। एपीएफले ढोरपाटन स्पोर्ट्स क्लबलाई २५११, २५७, २५१३ ले पराजित गर्दै तीन अंक जोड्न सफल भयो। यसैगरी न्यु डायमन्डले एभरेष्ट भलिबल ट्रेनिङ सेन्टरलाई २५६, २५५, २५१३ ले हरायो। नेपाल भलिबल संघको आयोजनामा असोज १६ गतेसम्म सञ्चालन हुने च्याम्पियनसिपमा पुरुषतर्फ १४ र महिलामा ६ टोलीको सहभागिता रहेको छ। प्रतियोगिताका विजेताले चार लाख रुपैयाँ पुरस्कार प्राप्त गर्ने छन्। यसैगरी उपविजेताले दुई लाख र तेस्रो हुने टोलीले एक लाख रुपैयाँ पुरस्कार पाउने छन्। प्रतियोगिताको सर्वोत्कृष्ट खेलाडीले २५ हजार र विधागततर्फ उत्कृष्ट हुनेले जनही १० हजार रुपैयाँ पुरस्कार पाउने छन्।"
कस्तो छ मुटु ?,"काठमाडौं : तपाईंले के आफ्नो मुटुको अवस्थाबारे ख्याल गर्नुभएको छ ? उच्च रक्तचाप, मधुमेह र कोलेस्टेरोलले समस्या बढाइरहेको हुन सक्छ। यही कारण लाग्ने मुटु रोगबाट देशभर बर्सेनि ३० हजार व्यक्तिको मृत्यु हुने गरेको छ। मुटु रोग विशेषज्ञ डा भगवान कोइराला मुटुलगायत नसर्ने रोगबाट जोगिन स्वयं अग्रसर हुनुपर्ने बताउँछन्। भन्छन्, अलिकति मात्रै सचेत भए पनि आफ्नो स्वास्थ्यलाई सुरक्षित राख्न सकिन्छ। सबै जना अलि जिम्मेवार बनौं। चिकित्सकका सल्लाहसुझावलाई गम्भीरतापूर्वक लिऊँ। डा कोइरालाका अनुसार उच्च रक्तचापका कारण युवावस्थामै हृदयघात देखिन थालेको छ। यो समस्या पुरुष २३४ र महिला १६८ प्रतिशतमा देखिएको स्वास्थ्य जनसांख्यिक सर्वेक्षण २०१६ तथ्यांक छ। स्वास्थ्य सेवा विभागले गरेको सर्वेक्षणले २५ प्रतिशत नेपाली उक्त समस्याबाट पीडित रहेको देखाएको छ। डा कोइरालाका अनुसार एक चौथाइ वयस्क पीडित छन्। यो समस्या भएकामध्ये आधाले औषधि सेवन गरेका छैनन्। मधुमेहको नियमित परीक्षण पनि नगर्ने र बिरामीले थाहा पनि नपाउने अवस्था छ, उनी भन्छन्, आफैं सचेत भएर परीक्षण पनि नगराउँदा मधुमेह अनियन्त्रित भएर मुटुमा समस्या देखिने गरेको छ। हृदयघात भएको डेढ घण्टाभित्र नसा खोल्न सकियो भने सामान्य जीवनमा फर्काउन सकिन्छ। प्राडा उत्तमकृष्ण श्रेष्ठ, कार्यकारी निर्देशक, मनमोहन कार्डियोथोरासिक भास्कुलर तथा ट्रान्सप्लान्ट सेन्टर यस्तै शरीरमा नभई नहुने कोलेस्टेरोल (चिल्लो पदार्थ) बढी भएर अधबैंसेलाई सताइरहेको छ। यही कारण रक्तनली साँघुरिन पुग्दा छातीमा पीडा हुन्छ। रक्तनलीमा पूर्ण अवरोध हुँदा रक्तसञ्चार हुन पाउँदैन। तत्काल हृदयघात हुन सक्छ। विशेषज्ञ डा प्रकाशराज रेग्मी मुटु रोगीमध्ये २५ प्रतिशत वयस्कमा कोलेस्टेरोलको समस्या देखिएको बताउँछन्। कोलेस्टेरोलको बढी मात्राले मिर्गौला र मस्तिष्कमा पनि असर पुग्छ। बेलाबेला रगत जाँच गरे यो समस्याबाट जोगिने सकिने डा रेग्मी बताउँछन्। यस्ता समस्याबाट पार पाउने उद्देश्यसहित बुधबार नेपालमा पनि विश्व मुटु दिवस मनाइँदै छ। यसको नारा छ मन लगाऔं, सम्पर्क बढाऔं, मुटु बचाऔं। हृदयघात हुँदैमा आत्तिनु हुँदैन। नियमित औषधि सेवन र स्वस्थ जीवनशैली अपनाए सक्रिय जीवन जीउन सकिन्छ। सूर्यनाथ उपाध्याय, पूर्वप्रमुख आयुक्त, अख्तियार हृदयघातपछि पनि सक्रिय जीवन अख्तियारका पूर्वप्रमुख आयुक्त सूर्यनाथ उपाध्यायलाई हृदयघात भएको १५ वर्ष नाघ्यो। उपचारपछि सक्रिय जीवन बिताइरहेका छन्। उपाध्याय भन्छन्, हृदयघात हुँदैमा आत्तिनु हुँदैन। नियमित औषधि सेवन र स्वस्थ जीवनशैली अपनाए सक्रिय जीवन जीउन सकिन्छ। दुईपटक हृदयघात भएर निको भए पत्रकार बलराम प्यासी। भन्छन्, मेरो सक्रियतामा कमी आएको छैन। काममा ध्यान केन्द्रित गर्दा हृदयघात भएको घटना नै बिर्सिन्छु। हृदयघात हुनु भनेको मुटुको मांसपेशी क्रमशः मर्दै जाने अवस्था हो। छातीमा पीडा सुरु भएको एक घण्टाभित्र उपचार सुरु गर्नु उत्तम मानिन्छ। यो पहिलो घण्टालाई स्वर्ण घण्टा (गोल्डेन आवर) भनिन्छ। हृदयघात भएको डेढ घण्टाभित्र नसा खोल्न सकियो भने सामान्य जीवनमा फर्काउन सकिन्छ, मनमोहन कार्डियो भास्कुलर तथा ट्रान्सप्लान्ट सेन्टरका कार्यकारी निर्देशक प्राडा उत्तमकृष्ण श्रेष्ठ भन्छन्। उपचारमा ढिलाइ हुँदा मुटुको मांशपेसीमा ठूलो क्षति पुग्छ। जति बढी क्षति पुग्छ, त्यति नै छिटो मृत्यु हुन्छ। हृदयघात हुँदा थोरै मात्र मांशपेसीको मृत्यु भएको छ भने एन्जिओग्राफी र एन्जिओप्लास्टिका माध्यमबाट नसा खोलेर बचाउन सकिने शल्यचिकित्सकको भनाइ छ। मृत्युको मुख्य कारक मुटु रोग विश्व स्वास्थ्य संगठनले सन् २०३० सम्ममा मुटु रोगबाट विश्वभर मृत्यु हुनेको संख्या बर्सेनि २ करोड ५० लाख पुग्ने अनुमान गरेको छ। उक्त अवधिमा नेपाललगायत विकासोन्मुख राष्ट्रमा हृदयघात भएर ज्यान गुमाउनेको संख्या ३५ प्रतिशतभन्दा बढी पुग्ने अनुमान छ। विशेषज्ञ डा कोइराला संसारभरि नै मुटु रोग मृत्युको प्रमुख कारण बनिरहेको बताउँछन्। मुटु रोग र यसका जोखिमलाई जोडेर हेर्नुपर्छ। अन्य जोखिम पनि अन्ततः मुटु रोगमा जोडिन पुग्छन्। ज्यान जाने कारण बन्छ, उनी भन्छन्। कसरी थाहा पाउने ? मुटुसम्बन्धी रोग धेरै छन्। प्रत्येकका आआफ्नै प्रकारका लक्षण छन्। मानसिक तनाव हुँदा वा श्रमका कारण छातीको बीच भागमा दुखाइ महसुस हुन सक्छ। छातीमा ढुंगाले थिचेजस्तो वा आगोले पोलेजस्तो महसुस हुन सक्छ। यो दुखाइ बायाँ कुम, पाखुरा, घाँटी, चिउँडो आदितर्फ सर्न सक्छ, विशेषज्ञ डा प्रकाशराज रेग्मी भन्छन्, तनावको अवस्था र शारीरिक श्रम (हिँड्दा, उकालो चढ्दा, भारी उठाउँदा)सँग प्रत्यक्ष सम्बन्ध भएको यो छातीको पीडा एन्जाइना हो। यो मुटुको रक्तनलीहरू साँघुरिएको लक्षण हो। दम खोकीको सम्बन्ध फोक्सो मात्र नभई मुटुसँग पनि जोडिएको हुन्छ। शारीरिक श्रम गर्दा दम बढ्छ। आराम गरेपछि कम भएर जान्छ भने मुटुरोगको लक्षण हुन सक्छ। मुटु सुन्निएको, मुटुका मांशपेसी कमजोर भएको, मुटुको भल्भ बिग्रिएको अवस्थामा यस्तो प्रकृतिको दम उत्पन्न हुन्छ, उनी भन्छन्। उनका अनुसार खुट्टा सुन्निने र परिश्रम गर्दा दम भएको छ भने सबैभन्दा पहिले मुटुरोगको शंका गर्नुपर्छ। घाँटीको बाहिरि भागमा नसा फुलेको देखे पनि शंका गर्नुपर्छ। जन्मजात मुटुको रोग वा भल्भमा संक्रमण भयो भने औंलाका टुप्पा र नङको बनावटमा परिवर्तन आउन सक्छ। औंलाका टुप्पा बाक्ला र चाक्ला भए शंका गरी जँचाउँदा उपयुक्त हुने विशेषज्ञ बताउँछन्। मुटुरोगी बच्चामा औंलाका टुप्पा, ओंठ र जिब्रो नीलो देखिन्छ। टाउको दुख्ने, चक्कर (रिंगटा) लाग्ने, बेहोस हुनेजस्ता लक्षण देखिए रक्तचाप जँचाउनुपर्छ। ईसीजी परीक्षण गराउनुपर्छ। कफमा रगत देखापर्न सक्ने डा रेग्मीको भनाइ छ। कफमा रगत देखिएको छ। एक्सरे गर्दा क्षयरोग वा क्यान्सर देखिएन भने मुटुरोगको शंका गर्नुपर्छ, उनी भन्छन्, यसका लागि मुटुको भिडियो एक्सरे गरेर हेर्नुपर्छ। स्कुल जाने उमेरका बालबालिकाको हातखुट्टाका जोर्नी दुख्ने, सुन्निने (बाथ) वा एउटा जोर्नीबाट अर्को जोर्नीमा सर्ने प्रकृतिको छ भने मुटुलाई बिगार्न सक्ने अवस्था हो। यसलाई बाथ ज्वरो भनिन्छ। बालबालिकालाई बाथ भयो र साथसाथै ज्वरो पनि आएको छ भने उपचारमा ढिलाइ गर्नुहुँदैन। बाथ ज्वरो भएपछि मुटुका भल्भहरू बिग्रन सक्छन्, डा रेग्मी भन्छन्। मुलुकका १ प्रतिशत बालबालिकामा बाथ मुटु रोगको समस्या पाइएको छ। डा कोइराला युवा एवं वयस्कमा धूमपानमद्यपानको लतका कारण मुटुरोग देखिन थालेको बताउँछन्। स्वस्थ मुटुमैत्री खानाको कमी छ। व्यायाम नगर्नेको जमात धेरै ठूलो छ। मोटोपन बढिरहेको छ। करिअर, अवसर नपाउँदा हुने तनाव र वंशाणुगत कारणले पनि मुटु रोग बढिरहेको छ, उनी भन्छन्। नेपालमा कुल जनसंख्याको ३१ प्रतिशतले सुर्तीजन्य पदार्थको सेवन गर्छन्। उपचारमा फड्को सहिद गंगालाल राष्ट्रिय हृदय केन्द्र र मनमोहन कार्डियोथोरासिक भास्कुलर तथा ट्रान्सप्लान्ट सेन्टरले मुटुजन्य रोगको उपचारमा फड्को मारेका छन्। गंगालालका कार्यकारी निर्देशक डा चन्द्रमणि अधिकारीका अनुसार दैनिक ५ सयभन्दा बढी बिरामी जनरलमा आउँछन्। पेईङमा १ सयभन्दा बढी आउँछन्। हरेक महिना झन्डै १ सय ५० जनाको मुटुको शल्यक्रिया हुने गरेको छ। बिरामीको संख्या बढ्दै गएको छ। शय्याको अभाव हुन्छ। दुई महिनाभित्र वार्ड विस्तार गर्दैछौं, डा अधिकारी भन्छन्। जहाँ मुटुमा प्वाल भएका बिरामीको उपचार छाती चिरेर गरिन्थ्यो। अहिले छाती नचिरेरै मुटुको प्वाल बन्द गर्न थालिसकेको डा अधिकारी सुनाउँछन्। यसरी हरेक वर्ष ४ सयभन्दा बढीले उपचार पाइरहेका छन्। स्पोर्टस कार्डियोलोजी पनि विकास गर्न थालिएको उनी बताउँछन्। मनमोहनका कार्यकारी निर्देशक प्राडा उत्तमकृष्ण श्रेष्ठ केही महिनाभित्रै आधुनिक उपकरण ल्याउन थालिएको बताउँछन्। यो अस्पताल मुलुककै सुविधासम्पन्न अस्पतालका रूपमा चिनिएको छ। चार महिनाभित्र सिटिस्क्यान जोड्दै छौं। मुटुको सिटिस्क्यान गर्ने हो भने रक्तनलीको एन्जिओग्राम (मुटुको नसा परीक्षण गर्ने प्रविधि) नगरिकन पत्ता लगाउन सकिन्छ, उनी भन्छन्, त्यसबाहेक अन्य अस्पतालमा नभएका आधुनिक उपकरण पनि केही महिनाभित्रै जडान गर्ने योजनामा छौं। मुटु एवं रक्तनली जन्य समस्याको उपचारभन्दा रोकथाममा ध्यान दिनुपर्ने उनी बताउँछन्। भन्छन्, बिरामीको संख्यामा कमी ल्याउन सके उपचार व्यवस्थापनमा पनि सजिलो हुन्थ्यो। प्रदेश सरकारका कार्यक्रम सातै प्रदेशले २०७८७९ मा नसर्ने रोगको रोकथाम तथा व्यवस्थापनका लागि प्रबद्र्धनात्मक, प्रतिकारात्मक, पुनस्र्थापनात्मक र प्रशामक स्वास्थ्य सेवा प्रवाह गर्ने भएका छन्। प्रदेश १ ले प्रादेशिक अभियान सञ्चालन गर्ने भएको छ। प्रदेश २ ले प्राणघातक रोगका बिरामीलाई विशेष सहायता प्रदान गर्ने कार्यक्रम सञ्चालन गर्ने जनाइएको छ। बागमतीले हृदयघात भएका विपन्न नागरिकलाई उपलब्ध गराउने सहयोग कार्यक्रमलाई निरन्तरता दिने भएको छ। गण्डकीले मुटु रोगको उपचार गर्ने, गण्डकी विश्वविद्यालयमा ५० बेडको मुटु वार्ड स्थापना गर्ने नीति अघि सारेको छ। लुम्बिनीले दुर्गममा विशेषज्ञ सेवासहित स्वास्थ्य शिविर सञ्चालन गर्ने योजना लिएको छ। कर्णालीले मुटुरोगीको उपचारमा सहयोग गर्न कोष स्थापना गर्ने जनाएको छ। सुदूरपश्चिमले रोगको रोकथाममा ध्यान दिएको छ। ००० आफैं सजग बनौं डा भगवान कोइराला, मुटु रोग विशेषज्ञ मुटु रोगबाट ज्यान गुमाउनेको संख्या बढ्दो छ। मुटु दिवसको उद्देश्य कसरी पूरा हुन्छ ? सूचनाप्रविधिको उपयोगबाट एकापसमा सञ्चार गर्दै स्वस्थ हुने हो। सूचनाद्वारा रोग रोकथामको सन्देश प्रवाह गर्न सकिन्छ। उपचार गर्न सकिन्छ। लामो समय स्वस्थ र सक्रिय जीवनशैलीका लागि स्वयं अग्रसर हुनुपर्छ। अलिकति मात्रै सचेत भए स्वास्थ्यलाई सुरक्षित राख्न सकिन्छ। सबै जिम्मेवार बनौं। चिकित्सकका सल्लाहलाई गम्भीरतापूर्वक लिऊँ। रोग लाग्नै नदिन तथा रोकथामका लागि भइरहेका प्रयास के पर्याप्त छन् ? रोकथामको सन्देश प्रवाह गर्न विभिन्न निकाय छन्। अलिअलि काम पनि गरेका छन्। यो वर्ष केही नयाँ कार्यक्रम सुरु गरेका छन्। तिनीहरूलाई बृहत् रूपमा विस्तार गर्नुपर्छ। लक्षित वर्गको तल्लो तहतप्कासम्म पुग्न सकेका छैनन्। उपचार पाउन लामो पालो पर्खनुपर्छ। समस्या कसरी समाधान गर्न सकिन्छ ? सार्वजनिक स्वास्थ्य सेवाप्रवाहको अवस्था चिन्ताजनक नै छ। सेवाग्राहीको भावना बुझेर समयमा उपचार सेवा पुयाउनेलगायत धेरै काम गर्न बाँकी छ। जनशक्ति उत्पादन र दक्षता कस्तो छ ? मुलुकले लिएको दिशा राम्रो छ। मेरिटमा विद्यार्थी भर्ना, कबुलियतनामा गराएर छात्रवृत्तिमा पढाउने, पोस्ट ग्राजुएट निःशुल्क गराएर काममा लगाउनेलगायत काम प्रगतिशील हुन्। दक्ष जनशक्ति उत्पादनमा गरिएको नियन्त्रण राम्रो छ। दक्ष जनशक्ति एकदुई वर्षमै तयार भइहाल्ने होइन। नागरिकलाई स्वस्थ राख्न सरकारी एवं गैरसरकारी निकायले के गर्नुपर्छ ? रोगको रोकथामका उपायहरूबारे आक्रामक ढंगले लाग्नुपर्छ। यसमा प्रमुख दायित्व सरकारको हो तर अरू निकाय पन्छिनु हुँदैन। जनचेतना जगाउने कार्यक्रमलाई बढाउनुपर्छ। नसर्ने रोगको शीघ्र निदानको आवश्यकता छ। मुटु रोगलगायत केही मुख्य नसर्ने रोगको सर्भिलेन्स, अनुगमन र उपचारको व्यवस्थापन जिल्ला तहमा लैजानुपर्छ। सर्वव्यापी स्वास्थ्य सेवामा पहुँच (युनिभर्सल हेल्थ कभरेज) बढाउने उद्देश्य कसरी पूरा गर्न सकिन्छ ? प्याकेज अफ एसेन्सियल नन कम्युनिकेबल डिजिज (पेन)लाई विस्तार गर्नुपर्छ। विश्व स्वास्थ्य संगठनको पेन प्याकेजलाई बोध गरी सरकारले अघि बढाउनुर्छ। स्वास्थ्यमा लगानी बढाएर रोकथाम तथा उपचारलाई प्रभावकारी बनाउन सके आगामी १०१५ वर्षपछि क्षति रोक्न सकिन्छ। आधारभूत उपचारको तहबाट माथि उक्लनुपर्छ। उच्च रक्तचाप, मधुमेहको स्क्रिनिङ, दमको उपचार जिल्ला अस्पतालबाटै हुने व्यवस्था गर्नुपर्छ। जिल्ला अस्पतालको क्षमता बढाउन सकिएन भने युनिभर्सल हेल्थ कभरेज पूरा गर्न सकिँदैन। बालबालिकालाई बाथ, मुटुलगायत नसर्ने रोगबाट बचाउन के गर्नुपर्छ ? रोग लाग्न नदिने, लागि हाल्यो भने उपचारको व्यवस्था मिलाउनुपर्छ। समुदायमा आधारित उपचारले मात्र हुँदैन। अन्य विशेष सेवामा जोड दिनुपर्छ। ०००"
नीतिकथा : मिहिनेतको फल,"एउटा गाउँमा दुईजना साथी बस्थे। उनीहरूको नाम नकुल र सोहन थियो। नकुल एकदमै धार्मिक थिए। उनी भगवान्लाई धेरै मान्थे। तर सोहन भने नकुल भन्दा फरक थिए। उनी भने मिहिनेतमा विश्वास गर्दथे। मिल्ने साथी भएकाले उनीहरू मिलेर जग्गा किन्ने निर्णय गरे। उनीहरूले एक बिघा जमिन पनि किने। त्यो जग्गामा बालीनाली लगाएर त्यसबाट कमाई गरी घर बनाउन चाहन्थे। सोहन खेतमा एकदमै मिहिनेत गर्दथे। नकुल भने केही काम गर्दैनथे। उनी केवल मन्दिर जाने र भगवान्लाई राम्रो फल हात परोस् भनी प्रार्थना गर्दथे। यसरी नै समय बित्दै थियो। केही समयपछि खेतमा बाली पाक्यो। दुवै मिलेर त्यो बाली बजार लगे र बेचे। पैसा पनि राम्रै हात लाग्यो। घर फर्किएपछि सोहनले नकुललाई भने, मैले खेतमा धेरै मिहिनेत गरें त्यसैले मलाई अलि बढी रकम चाहिन्छ। नकुलले सोहनलाई भने, त्यसो होइन, मैले मन्दिरमा भगवान्लाई धेरै र राम्रोसँग प्रार्थना गरेकाले यो फल मिलेको हो त्यसैले मलाई बढी रकम चाहिन्छ। भगवान्को इच्छाबिना केही सम्भव छैन। कुरा नमिलेपछि दुवै गाउँको मुखिया भएको ठाउँ पुगे। मुखियाले दुवैका सबै कुरा सुने। मुखियाले भने, म दुवैलाई एक एक बोरा चामल दिन्छु। तर त्यसमा ढुंगा र इँटका टुक्रा पनि सरोबरी मिसिएको हुन्छ। घर लगेर छुट्याएर भोलि ल्याउनू। सोहनले रातभर मिहिनेत गरेर चामल एकातिर पारे। नकुलले त्यो बोरा मन्दिर पुर्याए र भगवान्सँग प्रार्थना गरे, हे भगवान्, यो बोरामा भएका ढुंगा र इँटका टुक्रा छुट्याएर चामल एकातिर बनाइदिनु पर्यो। तर, भोलि बिहान पुग्दा चामलको बोरा जस्ताको तस्तै थियो। दुवै मुखियाको घर पुगे। मुखियाले सोहनलाई बढी रकम दिलाए। मुखियाले नकुललाई भने, जसले मिहिनेत गर्छ भगवान्ले उसैलाई साथ दिनुहुन्छ। यसपछि नकुल पनि सोहनले जस्तै गरी खेतमा गएर मिहिनेतका साथ काम गर्न थाले। नैतिक शिक्षा : हामीले कर्म गर्ने हो। भगवान्को भरोसा गरेर बस्नु हुँदैन। यदि मान्छे सफल हुनु छ भने कर्म गर्नैपर्छ, मिहिनेत गर्नैपर्छ। काम गर्नेलाई नै भगवान्को पनि साथ मिल्छ।"
रेबिजलाई खेलाँची नठानौं,"कुकुर घरपालुवा जनावर हो। तर, आजभोलि घरभन्दा बाहिर यसको संख्या बढी देखिन्छ। गल्ली, चोक र सडकमा जताततै हुलै भेटिन्छन्। मान्छेले हेला गरेर सडकमा पुर्याइदिँदा आज्ञाकारीबफादारी यो जनावर हिंस्रक बन्दै गएको छ। सवारी दुर्घटनाको मुख्य कारण बन्दै छ। जथाभावी सवारी चलाएर चोट पुर्याउने, उसलाई असुरक्षित महसुस गराउने, देख्नेबित्तिकै जिस्क्याउने गरेका कारण कुकुर आक्रामक बनेको हुन्छ। रातको समयमा मोटरसाइकल वा पैदलयात्री देख्नेबित्तिकै आक्रमणमा उत्रन्छ। कतिपय यात्री कुकुरको टोकाइमा पर्ने गरेका छन् । कतिपय मोटरसाइकल चालक दुर्घटनामा पर्ने गरेका छन्। काठमाडौंका मुख्य र भित्री सडक कुकुरकै कारण साँझरात यात्रा गर्न असुरक्षित बन्दै छन्। प्रहरीका अनुसार मोटरसाइकल दुर्घटनाको मुख्य कारण यही हो। कुकुरको टोकाइ असह्य हुन्छ नै, उपचारमा हेलचेक्र्याइँ गर्दा अनाहकमा ज्यान गुमाउनुपर्छ। कुकुरबाट प्राणघातक रेबिज रोग सर्छ। कुकुरले टोकेपछि डिटोल पानीले धुने र टिटानस सुई लगाउने गरिन्छ। यसले हाम्रो ज्यान जोगिन सक्दैन। सामान्य उपचार गरेर निको पार्ने गरिएका कारण रेबिजबाट बर्सेनि ठूलो संख्यामा मान्छेको ज्यान गइरहेको इपिडिमियोलोजी तथा रोग नियन्त्रण महाशाखाको तथ्यांकले देखाउँछ। कुकुरले टोकिसकेपछि रेबिजसँग डराउनु हुँदैन। यो सत्य हो, यसलाई भोग्नुपर्छ। रेबिजको खोप लगाउन तत्कालै अस्पताल जानै पर्छ। खेलाँची सम्झे ज्यान जान सक्छ। सडकमा कुकुरको संख्या बढ्दै गए पनि काठमाडौं उपत्यकाका नगर र महानगरपालिकासहित सरोकारवाला चुप छन्। छाडा कुकुरलाई रेबिजविरुद्धको सुई लगाइदिने, निश्चित ठाउँमा व्यवस्थापन गर्ने, सडकमा कुकुरको संख्या घटाउन बन्ध्याकरण गर्ने लगायतका उपाय अवलम्बन गर्ने र सडक दुर्घटना कम गराउनेतिर महानगरपालिका र सम्बन्धित स्थानीय सरकारको ध्यान जान जरुरी छ। काठमाडौं महानगरपालिका अनुसार काठमाडौंका सडकमा २२ हजार कुकुर छन्। तीमध्ये केहीलाई रेबिजविरुद्धको सुई दिइएको छ। तर समूहमा मिसिएका कारण कसलाई यस्तो सुई दिइएको हो र कुन छुटेको छ भन्ने अनुमान लगाउन गाह्रो छ। सडकगल्लीमा कुकुरको जुलुस निस्कने, बटुवा असुरक्षित महसुस गर्ने अवस्थाले राजधानीकै सौन्दर्य बिग्रिन जान्छ। देशविदेशबाट आउने पर्यटकले कुकुरबाटै असुरक्षित महसुस गर्नु पक्कै युग सुहाउँदो होइन। यसतर्फ महानगरपालिका, ट्राफिक प्रहरी, सामाजिक संघसंस्था र पशुपक्षी संरक्षणकर्मीको ध्यान जान जरुरी छ। हिन्दू धर्मावलम्बीहरू कुकुरलाई भगवान्को दूतको रूपमा मान्छन्। तिहारमा यसको पूजा नै गरिन्छ। तर आजभोलि हामीले कुकुरलाई सडकको छाडा पशु बनाएका छौँ। हेलाको पात्र बनाएका छौं। उसको संरक्षण र सम्वद्र्धनभन्दा पनि बेवास्ताको शिकार बनाइरहेका छौं। आज्ञाकारी जनावरको महŒवलाई बिर्संदै गएका छौँ। सभ्यताको विकासदेखि नै कुकुर र मान्छेबीच अन्योन्याश्रित सम्बन्ध छ। मान्छेसँग सजिलै घुलमिल हुने, भावनात्मक सहयात्री हुनेदेखि अपराध अनुसन्धानको अभिन्न अंगका रूपमा कुकुर जोडिन्छ। तर सडकमा छोडेर यसलाई अलपत्र पार्दा एकातिर यसको महŒव बुझ्न छोडेका छौं भने अर्कोतर्फ काल निम्त्याइरहेका छौं। कुकुरले कुकुरलाई टोक्दा पनि रेबिज सर्छ। त्यस्ता कुकुरले मान्छेलाई टोक्यो भने त्यसमा पनि रेबिज सर्छ। पशु स्वास्थ्य संगठनका अनुसार रेबिजबाट विश्वमा प्रत्येक ९ मिनेटमा एक जनाको ज्यान जान्छ। प्रत्येक वर्ष ६० हजारको मृत्यु हुन्छ। नेपालमा ६ वर्षयता मात्र रेबिजबाट ८७ जनाले ज्यान गुमाएको सरकारी तथ्यांक छ। कुकुरले टोके पनि अस्पताल आउने बानी नभएका कारण मृतकको संख्या बढी हुने अनुमान छ। सरकारले नागरिकले अनाहक रूपमा दुःख पाउने र ज्यानै गुमाउने अवस्था आउन नदिने प्रयासमा अब ढिला नगरोस्।"
थप उपचारका लागि माओवादी नेता पुन बैंकक प्रस्थान,काठमाडौं : नेकपा माओवादी केन्द्रका नेता वर्षमान पुन अनन्त थप उपचारका लागि थाइल्याण्डको बैंकक प्रस्थान गरेका छन् । उनी पत्नी ओनसरी घर्तीसँगै हिमालयन एयरबाट बुधबार बिहान त्यसतर्फ लागेका हुन् । नेता पुन स्वास्थ्य भिसामा गएका हुन् । सामान्य भिसामा जाँदा क्वारेन्टिन बस्नुपर्ने भएपछि उनी स्वास्थ्य भिसामा गएका हुन् । स्वास्थ्य भिसामा गएपछि सीधै अस्पतालमा उपचार गर्न पाउने बताइएको छ । पूर्व अर्थ तथा उर्जामन्त्री पुनको उपचार बैंककको समितिभेज अस्पतालमा हुनेछ । जण्डिसबाट ग्रसित उनको केही दिनअघि थापाथलीस्थित नर्भिक अस्पतालमा उपचार भएको थियो । नर्भिकमा निको नभएपछि थप उपचारका लागि उनी बैंकक गएका हुन् । नेता पुन चिकित्सकहरूको सल्लाहमा थप उपचारका लागि बैंकक गएको बताइएको छ । यस्तै सोमबार माओवादी केन्द्रका अध्यक्ष प्रचण्डले समेत पुनलाई भेटेर बैंककमा थप उपचार गर्न सुझाव दिएका थिए।
"मोक्षभूमिलाई पद्मश्री, साधना सम्मान भजन शिरोमणि भक्तराज आचार्यलाई","काठमाडौं : खेमलाल हरिकला लामिछाने समाज कल्याण प्रतिष्ठानले २०७७ सालको पद्मश्री साहित्य पुरस्कार लेखक तथा राजनीतिकसामाजिक अभियन्ता केशव दाहालको उपन्यास मोक्षभूमिलाई प्रदान गर्ने भएको छ। मोक्षभूमि उपन्यासमा लेखकले झन्डै सात सय वर्ष पुरानो मध्ययुगीन सिंजा खस साम्राज्यमा रहेको मानव सभ्यतालाई मैलो बनाउने दासहरूको मुक्तिको गाथा र गरिमालाई चित्रण गरेका छन्। जहाँ युद्ध र अपराध, पाप र प्रायश्चित, प्रेम र यौन, सत्ता र सपना, स्वतन्त्रता र साधना, संघर्ष र मोक्षको कथालाई मोक्षभूमि नामक काल्पनिक परिवेश दिएर चित्रण गरिएको छ। यसैगरी पद्मश्री साधना सम्मान तीसको दशकदेखि सुगम गीतसंगीत तथा भजन गायनमा महत्वपूर्ण योगदान पुर्याएका गायक तथा संगीतकार भजन शिरोमणि भक्तराज आचार्यलाई अर्पण गर्ने निर्णय गरिएको छ। २०४६ सालको एक साँझ काठमाडौंको बौद्धमा सांघातिक हमला भएपछि उनको गायनयात्रामा पूर्णविराम लागेको थियो। १६ वर्षको छोटो संगीत साधनाका माध्यमबाट पनि उनले लामो कालखण्डले सम्झिइरहने कालजयी सिर्जना दिएका छन्। पद्मश्री साहित्य पुरस्कार र पद्मश्री साधना सम्मान दुवैको राशि तीन लाख रुपैयाँ रहेको छ। २०६३ सालदेखि प्रतिष्ठानले नेपाली साहित्यमा वर्षभरि प्रकाशित पुस्तकमध्ये निर्णायक मण्डलले उत्कृष्ट ठहर्याएका पुस्तकलाई प्रत्येक वर्ष पद्मश्री साहित्य पुरस्कार प्रदान गर्दै आएको छ। यस्तै २०६७ सालदेखि साहित्य, कला, संगीत, अभिनय क्षेत्रमा दीर्घ साधना गर्नुहुने वरिष्ठ साधकलाई पद्मश्री साधना सम्मान अर्पण गर्दै आएको छ। दुवै सम्मान तथा पुरस्कार प्रत्येक वर्ष कोजाग्रत पूर्णिमाको दिन अर्पण गरिँदै आएकोमा यस वर्ष विषम् परिस्थितिका कारण यसै वर्षभित्र अनुकूल समयमा अर्पण गरिने प्रतिष्ठानका अध्यक्ष जीवा लामिछानेद्वारा जारी विज्ञप्तिमा जनाइएको छ।"
तिम्ल्याहा हुर्काउन हम्मे,"झापा : आँखा अगाडि तिम्ल्याहा छोराछोरी खेलिरहँदा झापाको मेचीनगर९ धुलाबारीकी निर्मला रिजाललाई आफू संसारकै भाग्यमानी जस्तो लाग्छ। तर, तिनै सन्तानलाई आफ्नो स्तनपान गराउन नपाउँदा भने उनी खिन्न छिन्। अनेकौं चिकित्सकीय प्रयासका बाबजुद पनि निर्मलाको स्तनबाट दूध नआउँदा समस्या भएको हो। उनले जन्माएका तिम्ल्याहा कलिला सन्तान बजारबाट ल्याइएको प्याकेटको दूधमा निर्भर छन्। मेरो शरीरमा पहिल्यैदेखि कुनै खराबी थियो वा तिम्ल्याहा जन्मिएर हो, दूध आउँदै आएन, निर्मलाले भनिन्, बच्चालाई आफ्नो दूध चुसाउन नपाउँदा मन खिन्न हुँदो रहेछ। अनेक प्रयास गर्दा पनि दूध नआएपछि फर्मुला मिल्क नामक प्याकेटको दूध खुवाउने गरिएको छ। दूध किन्न मात्रै रिजाल दम्पतीले दैनिक एक हजार रुपैयाँसम्म खर्चिनु पर्छ। बजारको दूध आमाको जस्तो पोषिलो हुँदैन। यसले बच्चाहरू बिरामी पर्ने समस्या धेरै देखिएको रिजालको अनुभव छ। अनेक कष्ट सहेर तिम्ल्याहा सन्तानलाई जन्म दिइरहँदा निर्मलाले अभूतपूर्व सङ्घर्ष को अनुभव सँगालेकी छन्। छेउमा बसेर उनीहरूलाई भुलाउँँदै गरेकी निर्मला आँखा अगाडि छुनुमुनु खेलिरहेका तिम्ल्याहा सन्तानलाई हेरेर आफ्ना सबै पीडा बिर्सिन्छिन्। उनीहरू गत असोज ४ गते एक वर्ष उमेर पार गरे। बिरलै देखिने तिम्ल्याहा सन्तान प्राप्तिको सौभाग्य मैले पाएँ, निर्मलाले भनिन्, विदेशतिर तिम्ल्याहा जन्मिएको सुनेकी थिएँ। हाम्रो सात पुस्तामा पनि यस्तो भएको कसैले सुनाएन। दाजुभाउजु र बुवाको सहयोगमा तीनै सन्तान हुर्काइरहेको निर्मलाका श्रीमान् सुरेन बताउँछन्। श्रीमान् श्रीमती व्यावसायिक काममा व्यस्त रहने भएकाले समय व्यवस्थापनमा समस्या परिरहेको छ। सुरुमा धेरै गाह्रो भयो। विस्तारै बानी लागेको छ, सुरेनले भने, अब त एक वर्षका भए। हुर्काउन सजिलो होला। २०७७ असोज ४ गते २५ वर्षीया निर्मलाले बिर्तामोडको मनमोहन अस्पतालमा साइमनजङ्ग, साइना र सियोनजङ्ग रिजाललाई जन्म दिएकी हुन्। साइना र साइमनको तौल २ किलो थियो भने सियोनजंग १ किलो ६ सय ग्रामका थिए। उमेरअनुसार उनीहरूको तौल वृद्धि सन्तोषजक छ। ३ पटकसम्म गर्भ जाँच गर्दा डाएकराज गौतमले पेटमा जुम्ल्याहा सन्तान रहेको बताएपछि रिजाल दम्पतीमा खुशीको सीमा रहेन। चिकित्सकको सल्लाहअनुसार रिजाल परिवारले निर्मलाको खानपान र स्याहारमा विशेष ध्यान दियो। ७ महिना पुगेपछि निर्मलालाई धेरै पीडा महसुस भयो। पेट बढ्दै जाँदा बच्चा चलेको अनुभव कम हुँदै गएपछि उनले अर्काे स्वास्थ्य संस्थामा फेरि जाँच गराइन्। जब डाक्टरले तीनवटा बच्चा रहेको सुनाए तब रिजाल दम्पती छाँगाबाट खसे। आमा र बच्चाको स्वास्थ्य सुरक्षामा आइपर्ने चुनौतीले उनीहरूलाई हदैसम्म पिरोल्यो। तीनवटा छन् भन्ने सुनेपछि मेरो त होसहवास उडेको थियो। केही सोच्नै सकिनँ, निर्मलाले भनिन्, मरिन्छ कि भन्ने पीरले धेरै दिन रोएँ। तर, परिवारले हौसला दिए। चिकित्सकको सल्लाहअनुसार ३५ हप्तामा शल्यक्रियामार्फत निर्मलाले तीन सन्तानलाई जन्माइन्। अहिलेसम्म उनीहरूमा कुनै स्वास्थ्य समस्या देखिएको छैन। सामान्यतया तिम्ल्याहाको रुचि र स्वभाव एउटै हुन्छ भनिन्छ। तर, उनीहरूको रुचि र स्वभाव भिन्न छ। खाने, सुत्ने र उठ्ने समय अलगअलग छ। एउटा हाँस्दा अरू दुई रोइरहेका हुन्छन्।"
सत्यभन्दा ठूलो अदालत हुँदैन,"काठमाडौं : एमाले अध्यक्ष केपी शर्मा ओलीको अदालतलाई हेर्ने दृष्टिकोण छ आदेश मान्ने, चित्त नबुझे खुलेर विरोधसमेत गर्ने। सम्मानित अदालतको लोकतन्त्रमा सम्मान गरिन्छ, आदेश मानिन्छ, प्रधानमन्त्रीबाट बाहिरिएपछि पहिलोपल्ट सम्पादकहरूसँग मंगलबार अन्तरक्रिया गर्दै उनले भने, तर, गलत आदेशलाई गलत भन्न पनि पाइन्छ। ओलीले त्यसै गरे। २०४६ यताका प्रधानमन्त्रीले पटकपटक संसद् विघटन गरे। अदालतले कुनैलाई सदर गरे। कुनैलाई बदर। पछिल्लोपल्ट तत्कालीन प्रधानमन्त्री ओलीले दुईपटक विघटन गरे। पहिलोमा सर्वोच्च अदालतले प्रतिनिधिसभा पुन:स्थापना गरिदियो। दोस्रोमा पुन:स्थापना मात्र गरेन, ओलीलाई पदमुक्त गरिदियो। साथमा, कांग्रेस सभापति शेरबहादुर देउवालाई प्रधानमन्त्री बनाउन परमादेशसमेत दियो। ओली सरक्क बालुवाटारबाट बाहिरिए। र, प्रतिपक्षी बनेयता अदालतको निरन्तर विरोध गरिरहेका छन्। तिनै ओली एमालेका १४ सांसदलाई कारबाही गरिएको सूचना सभामुख अग्नि सापकोटाले जारी नगरेको भन्दै त्यही सर्वोच्च अदालत पुगेका छन्। त्यो मुद्दा विचाराधीन छ। अविश्वास गर्ने, अदालत पनि जाने विरोधाभाष बारे जिज्ञासामा पूर्वप्रधानमन्त्री ओलीले भने, सत्यभन्दा ठूलो अदालत हुँदैन। कुनै गलत निर्णयका कारण अदालतप्रति जनताको विश्वास र मर्यादाभाव कम भयो भने लोकतन्त्र कमजोर हुन्छ। त्यही कारण हामीले सम्झाउनुपर्छ। उस्तै प्रकृतिका मुद्दामा अदालतले कसैलाई एकथरी आदेश दिने, कसैलाई अर्कैथरी दिने गरेकामा उनले आपत्ति जनाए। एकपल्ट अध्यादेशबाट राज्य सञ्चालन गर्न पाइँदैन भन्छ, अर्कोपालि केही हुँदैन भन्छ, ओलीको कथन थियो, अदालतका फैसला त नजिरका रूपमा स्थापित हुन्छन्। देउवालाई प्रधानमन्त्री बनाउने परमादेशबारे ओलीले टिप्पणी गरे, अदालतले गलत फैसला गर्यो। सत्ताबाट बाहिरिएपछि ओलीले वर्तमान सरकारमाथि उपमा नै दिने गरेका छन्, जनादेशको होइन, परमादेशको। मंगलबार सम्पादकहरूमाझ त्यही भनाइ दोहोर्याए, यहाँ त जनादेशमा जाने कार्यलाई पनि प्रतिगमन भनिन्छ। अग्रगमन के हो ? दुई महिनासम्म पूर्णता नपाउने जोडजामको सरकार बनाउनु अग्रगमन हो ? हुन त यो जनादेशको सरकार होइन, परमादेशको हो, के भन्नु ! राजनीतिक दल विभाजनसम्बन्धी अध्यादेशको ओलीले कडा आलोचना गरे। मध्यराति संसद् स्थगित गरियो र भोलिपल्ट बिहानै अध्यादेश ल्याइयो, उनले भने, यतिबेला संसद्मा लगेर फिर्ता लिइयो। त्यहाँ गइसकेपछि अध्यादेशलाई के गर्ने भन्ने सार्वभौम संसद्को अधिकार हुन्छ। एमसीसी : बिँड तातेर के हुन्छ ? एमाले अध्यक्ष ओलीले एमसीसी आवश्यक रहेको आशय व्यक्त गरे। तर, यसलाई संसद्बाट पारित गराउन आफ्नो हात नरहेको प्रस्ट पारे। सम्झौता गर्ने दुइटै दल सरकारमा छन्। एउटाको प्रधानमन्त्री छन्, अर्को दल किङ मेकर छन्। तर, न न्यूनतम साझा कार्यक्रममा न नीति तथा कार्यक्रममा, कहीँ एमसीसीबारे सरकार बोलेन, ओलीले भने, त्यही भएर संसद्मा मैले सोधेको हुँ एमसीसी सकारले कसरी बिर्सियो ? कसरी छुट्यो ? सम्झाउन उपाध्यक्ष फातिमा नै आउनुपर्ने हो कि ? यसमा ताप्केभन्दा बिँड तातेर केही नहुने उनको अभिव्यक्ति थियो। उहाँहरूसँग १६५ भोट छ, ओलीको भनाइ थियो, हामी सयको आसपासले उफ्रिएर के हुन्छ ? प्रेस : खटपट बिर्सिऔं ओलीले सुरुमै आफू प्रधानमन्त्री छँदा प्रेसले गरेका सहयोग र खबरदारी प्रति धन्यवाद दिए। भने, बरु वर्तमान सरकारलाई पो खबरदारी पुगेन कि ? अन्त्यतिर फेरि प्रेसकै प्रसंग निकाले। म पनि लोकतन्त्रको सुदृढीकरण चाहन्छु, तपाईंहरू पनि, उनले भने, हामीबीच कुनै खटपट छ भने बन्द गरौं। मिलेर लोकतन्त्र सुदृढीकरणमा लागौं। संसद् : विघटन निर्विकल्प पूर्वप्रधानमन्त्री ओलीले संसद् विघटनका आफ्ना निर्णय सान्दर्भिक र जायज रहेका दलिल राख्न चाहे। यो संसद् चलेन, उनले भने, ताजा जनादेशमा गएर देशलाई गतिशील बनाउनुपर्छ। कालो धन : नेपाल वासिङ मेसिन ? ओलीले जे जस्तो स्रोतको पैसा भए पनि विदेशबाट ल्याएर लगानी गर्न पाउने सरकारको नीतिको कडा आलोचना गरे। सरकारले नेपाललाई कालो धनको खेल मैदान बनाउन चाहेको छ, उनले भने, देशलाई वासिङ मेसिन बनाउन खोजेको छ।"

शीर्षक,विवरण
मुख्यमन्त्री नियुक्ति नपाएपछि प्रदेश प्रमुखकहाँ ३१ सांसदको धर्ना,"पोखरा : प्रदेश सभाका बहुमत ३१ सांसदको समर्थनसहित दाबी गर्दासमेत मुख्यमन्त्रीको नियुक्ति नभएको भन्दै गण्डकी प्रदेश प्रमुखको निवासअघि विपक्षी सांसदहरु धर्ना बसेका छन्। कांग्रेस संसदीय दलका नेता कृष्णचन्द्र नेपालीले शुक्रबार मुख्यमन्त्रीको दाबी पेस गरेका थिए। प्रदेश प्रमुख सीताकुमारी पौडेलले बहुमतको समर्थनसहित मुख्यमन्त्रीको दाबी गर्न आउन शनिबार ३ बजेसम्मको समय दिएका थिइन्। उक्त समय सकिँदा पनि नियुक्ति नपाएको भन्दै कांग्रेस, माओवादी, जसपा र जनमोर्चाका सांसद धर्ना बसेका हुन्। तर एमाले संसदीय दलका नेतासमेत रहेका मुख्यमन्त्री पृथ्वीसुब्बा गुरुङले फेरि मुख्यमन्त्रीमा नियुक्तिका लागि प्रदेश प्रमुखसमक्ष दाबी गरेका छन्। उनले जनता समाजवादी पार्टी र राष्ट्रिय जनमोर्चाको समेत साथ रहेको पत्रसहित दाबी प्रस्तुत गरेका हुन्। जनता समाजवादी पार्टीको गण्डकी प्रदेश कमिटीले गुरुङलाई आफ्ना सांसदको समर्थन रहेको पत्र दिएको छ भने जनमोर्चा संसदीय दलका नेता कृष्ण थापाले पनि उनैलाई समर्थन गरेका छन्। गुरुङको पार्टी एमालेसँग २७ सांसद छन् भने जनमोर्चाका ३ र जसपाका २ सांसद छन्। यद्यपि जनमोर्चाका २ र जसपाका २ सांसद हिजो नै प्रदेश प्रमुखकहाँ भौतिक उपस्थितिसहित कांग्रेस संसदीय दलका नेतालाई आफूहरुको समर्थन रहेको भनी हस्ताक्षर बुझाएका छन्। गण्डकी प्रदेशका मुख्यमन्त्री गुरुङले विश्वासको मत पाएनन् : पक्षमा जम्मा २७ मत गण्डकी प्रदेशमा मुख्यमन्त्रीको लागि दाबी पेश गर्न आह्वान : २४ घण्टाको समय गण्डकीको मुख्यमन्त्रीमा कांग्रेस नेता पोखरेलको दाबी गण्डकी प्रदेशको मुख्यमन्त्रीमा पृथ्वीसुब्बा गुरुङको पनि दाबी प्रदेश प्रमुख सीताकुमारी पौडेलको आह्वान अनुसार हिजो नेपाली कांग्रेस संसदीय दलका नेता कृष्णचन्द्र नेपाली पोखरेलले प्रदेश सभाका बहुमत ३१ सांसदको समर्थन रहेको हस्ताक्षरसहित मुख्यमन्त्रीमा दाबी पेस गरेका छन्। उनी ३१ जना नै सशरीर प्रदेश प्रमुखकहाँ पुगेका थिए। पौडेलले अध्ययन गरी बोलाउने जवाफ दिएकी थिइन्। प्रदेश सभामा सबैभन्दा ठूलो दल एमालेको नेताको हैसियतमा मुख्यमन्त्री नियुक्त गुरुङले २७ गते विश्वासको मत सम्बन्धी राखेको प्रस्ताव अस्वीकृत भएको थियो। ६० प्रदेश सभाका २७ सांसदले उनलाई मत दिए भने ३० जना विपक्षी उभिए। १ जना तटस्थ रहे। १ जना उपस्थितै भएनन्।"
डेनिस फुटबलर एरिक्सन खेल मैदानमै ढलेपछि अस्पताल भर्ना,कोपनहेगन: यूरो २०२० गेम अन्तर्गत डेनमार्क र फिनल्याण्डबीच प्रतिष्पर्धाको क्रममा डेनिस खेलाडी क्रिस्टियन एरिक्सन घाइते भएपछि अस्पतालमा भर्ना गरिएको छ । पार्केन स्टेडियममा जारी खेलको ४२ मिनेटमा एरिक्सन आफ्नै साथीले दिएको बल नियन्त्रणमा लिन अगाडि बढ्ने क्रममा अचानक भुइँमा लडेपछि घाइते भएका थिए । १५ मिनेटसम्म खेल मैदानमै उनको उपचार प्रयास गरिए पनि अवस्था गम्भीर भएपछि अस्पताल नै लैजानु परेको थियो । शनिबारको यस घटनापछि खेल स्थगित गरिएको छ । साथै २९ वर्षीय खेलाडी एरिक्सनको अस्पतालमा उपचार भइरहेको यूईएफएले जनाएको छ । पछिल्लो समाचार अनुसार उनको अवस्था स्थिर रहेको बताइएको छ । आक्रामक मिडफिल्डरको रुपमा खेल्ने एरिक्सन इटालियन क्लब इन्टर मिलानका लागि खेल्ने गरेका छन् । रंगशालामा रहेका १६ हजार दर्शकहरु अहिले पनि धैर्यतापूर्ण रुपमा एरिक्सनको स्वास्थ्य अपडेट पर्खेर बसिरहेका छन् ।
भारतीय मूलकी पत्रकार राजगोपालनलाई पुलित्जर पुरस्कार,वासिङटन: विश्वकै प्रतिष्ठित मानिने पुलित्जर पुरस्कार भारतीय मूलकी अमेरिकी पत्रकार मेघा राजगोपालनले पाएकी छन् । हिरासत शिविरमा रहेका चिनियाँ मुस्लिम उइघुर र अन्य अल्पसंख्यक जातिहरुबारे 'बजफीड न्यूज'मा प्रकाशन गरेको खोजीमूलक समाचारका लागि उनले पुरस्कार जितेकी हुन् । पत्रकारिता क्षेत्रमा उत्कृष्ट कामका लागि अमेरिकाको न्यूयोर्कस्थित कोलम्बिया यूनिभर्सिटीबाट दिइने यस पुरस्कारको १०५ औँ संस्करण हो । गत वर्ष अफ्रिकन अमेरिकी नागरिक जर्ज फ्लोइडको हत्यामाथि गैर पत्रकार किशोरी डर्नेल्ला फ्राजीरले तयार पारेको डकुमेन्ट्रीका लागि पुलित्जर पुरस्कार प्रदान गरिएको थियो । फ्लोइडको हत्याको क्रममा डर्नेल्लाले आफ्नो स्मार्टफोनबाट खिचेको भिडियो फूटेज छोटो समयमै विश्वभर भाइरल बनेको थियो । उनको साहसी कामको प्रशंसा गर्दै गत वर्षको पुरस्कार घोषणा गरिएको थियो । राजगोपालन र उनका सहयोगीहरुले चिनियाँ हिरासतमा बसेर छुटेका दुई दर्जन मुस्लिम उइघुरको अन्तरवार्ता गर्दै स्याटलाइट इमेजरीको समेत प्रयोग गरेका थिए । पुरस्कार घोषणा भएपछि पत्रकार राजगोपालनले आफूले यस्तो अपेक्षा नगरेको भन्दै आश्चर्य प्रकट गरेकी छन् । पहिले चीनबाट रिपोर्टिङ गरेकी राजगोपालन आफ्नो स्टोरीका लागि त्यहाँबाट भागेर छिमेकी देश काजकस्तान पुगेकी थिइन् । त्यहाँ पुगेर उनले चीनको हिरासतबाट भागेका मुस्लिम अल्पसंख्यकहरुसँग अन्तर्वार्ता गरेकी थिइन् । आफ्नो रिपोर्टिङ अवधिभर राजगोपालनले चीन सरकारबाट उत्पीडन सहनु परेको बताइएको छ । चीनमा अल्पसंख्यकको मानव अधिकार उल्लंघन भएको घटनालाई स्टोरीको श्रृंखला नै प्रकाशन गरिएको छ । जसका आधारमा अमेरिका र अन्य पश्चिमा अधिकारीहरुले चीनको नरसंहारको रुपमा टिप्पणी गरेका छन् ।
जी सेभेन सम्मेलन : महामारी नदोहोरिने अवस्था बनाउन कार्ययोजना,"धनी देशहरूको समूह जीसेभेनका नेताहरूले कोभिड१९ महामारीले ल्याएको जस्तो क्षति अब कहिल्यै नदोहोरिने सुनिश्चितता गर्न आफ्ना सबै स्रोतहरू प्रयोग गर्ने वाचा गर्दैछन्। कोर्न्वलमा भइरहेको जीसेभेन सम्मेलनको दोस्रो दिन उनीहरूले एउटा घोषणापत्र जारी गर्नेछन् जसमा उक्त उद्देश्य हासिल गर्नका लागि चरणबद्ध उपायहरू हुनेछन्। खोपहरू विकास गर्न आवश्यक समयलाई १०० दिनभित्र झार्ने उनीहरूको लक्ष्य छ। शुक्रवार ब्रिटिश प्रधानमन्त्री बोरिस जोनसनले सम्मेलन सुरु गर्ने क्रममा विश्वव्यापी असमानतासँग जुझ्न आग्रह गरेका थिए। तीन दिने सम्मेलनको आतिथ्य गरिरहेका जोनसनले सन् २००८ को आर्थिक सङ्कटका गल्तीबाट सिक्दै असमानतासँग जुझ्नु महत्त्वपूर्ण रहेको बताएका थिए। शुक्रवारका छलफलहरूपछि नेताहरूले कोर्न्वलकै इडन प्रोजेक्ट परिसरमा महारानीसँग रात्रि भोज गरेका थिए। सामूहिक तस्बिर खिच्ने क्रममा महारानीले ठट्टा गरेको सुनिएको थियो, 'के हामीहरू रमाइरहेजस्तो देखिनुपर्ने हो?' त्यो सुनेर महारानी वरपर रहेका नेताहरूमा हाँसो गुञ्जियो। प्रधानमन्त्री जोनसनले भनेका थिए 'हो', 'हामी जस्ता देखिएका भएपनि रमाइरहेका छौँ।' विश्वका उन्नत अर्थतन्त्रहरू क्यानडा, फ्रान्स, जर्मनी, जापान, इटली, संयुक्त अधिराज्य र अमेरिकासहित युरोपेली सङ्घ ईयूका दुई शीर्ष नेताले उक्त सम्मेलनमा सहभागिता जनाइरहेका छन्। शनिवारको विशेष सत्रपछि नेताहरूले कर्बिस बे घोषणापत्र जारी गर्नेछन्। जसमा कोभिड१९ का कारण क्षतविक्षत भएका मानवीय र आर्थिक हानिको कुनै पुनरावृत्ति नहुने प्रयास स्वरूप योजनाहरू समेटिनेछन्। महामारी सुरु भएयता विश्वभर साढे १७ करोड मानिसहरू कोरोनाभाइरसबाट सङ्क्रमित हुनुका साथै ३७ लाखभन्दा धेरैले कोभिड जोडिएका घटनामा ज्यान गुमाएको अमेरिकाको जोन्स हप्किन्स विश्वविद्यालयको विवरण छ। जीसेभेनको घोषणापत्रमा हुने केही मुख्य बुँदा यस्ता छन् :  खोपको विकास र अनुमति दिने समय घटाउँदै भविष्यमा देखा पर्ने कुनै रोगको पहिचान र उपचारलाई सय दिनभित्र सीमित पार्ने विश्वव्यापी निगरानी सञ्जाल र जिनोमिक सिक्वेन्सिङ्ग क्षमतालाई थप सबल बनाउने विश्व स्वास्थ्य सङ्गठन डब्ल्यूएचओलाई सुधार गर्दै थप बलियो बनाउन सहायता गर्ने सम्मेलनअघि बोरिस जोनसनले भनेका थिए, 'साँच्चिकै कोरोनाभाइरसलाई पराजित गरेर त्यसको असरबाट बाहिर निस्कने हो भने हामीले यस्ता महामारीलाई भविष्यमा कहिल्यै दोहोरिन दिनबाट रोक्नुपर्छ। त्यसको मतलब पछिल्ला १८ महिनाबाट सिक्दै अब आउँदो समय फरक तरिकाले काम गर्नु हो।'"
सशस्त्र प्रहरी बलको भूमिका प्रशंसनीय : गृहमन्त्री अधिकारी,"काठमाडौं : गृहमन्त्री खगराज अधिकारीले सशस्त्र प्रहरी बल नेपाल राष्ट्रको अभिन्न सुरक्षाको अभिन्न अंगका रुपमा भूमिका निर्वाह गरेको बताएका छन्। शनिबार हलचोकस्थित सशस्त्र प्रहरी प्रधान कार्यालयको निरीक्षण गर्दै उनले सशस्त्रको भूमिकाको प्रशंसा गरेका हुन् गृहमन्त्री अधिकारीले भूकम्प जस्ता महामारीमा सिमित साधनस्रोतको बावाजूद पनि सशस्त्रले निर्वाह गरेको काम प्रशंसनीय रहेको बताए। उनले भनेभुकम्प जस्ता महामारीमा साधनस्रोतको अभावका बीच संगठनले गरेको कामको हृदयको गहिराइबाट सम्मान प्रकट गर्न चाहन्छु ।सशस्त्र प्रहरीले सीमा सुरक्षामा पुर्याएको योगदानको महत्वपूर्ण रहेको बताए। कोभिड१९ महामारी व्यवस्थापनमा एपीएफ अस्पतालबाट दिईएको सेवा तथा सुविधा अब्बल रहेको मन्त्री अधिकारी उल्लेख गरे। अधिकारीले समायानुकुल राशन व्यवस्थापन, बृत्तिविकास, बढुवा तथा थप जनशक्तिको लागि मन्त्रालयले सम्भव भएसम्म पहल गर्ने बताए। गृहमन्त्री अधिकारीले सदियौदेखि सार्वभौम सम्पन्न सगरमाथाको देश नेपालको सीमा सुरक्षामा कटिबद्ध भई सुरक्षाकर्मीले मातृभूमिको सुरक्षार्थजिम्मेवारी निर्वाहमा प्रदर्शन गरेको क्षमता सरानीय रहेको बताए। गृहमन्त्री अधिकारीले सशस्त्र प्रहरी बलका महानिरीक्षक शैलेन्द्र खनालले स्वागत गर्दै संगठनले गरेका काम कारवाहीबारे जानकारी गराएका थिए ।महानिरीक्षक खनालले गृहमन्त्रीको निर्देशन अक्षरश पालना गरिने प्रतिवद्धता व्यक्त गरे। महानिरीक्षक खनालले सीमा सुरक्षा तथा व्यवस्थापन जस्तो संवेदनशिल र नेपाल सरकारको उच्च प्राथमिकतामा रहेको विषयलाई थप प्रभावकारी बनाउन सुदूरपूर्वको ओलाङचुङ्गगोला देखि सुदूर पश्चिमको छाङ्गरु तथा सुस्तादेखि कञ्चनपुरको ब्रम्हदेवसम्मको स्थानमा गण, गुल्म र विओपीका माध्यमबाट तैनाथरहि ईमान्दार अनुशासित एवं व्यवसायिक रुपमा राष्ट्रको सुरक्षा,राष्ट्रियताको जगेर्ना एवं जनताको सेवा, सुरक्षा र उद्वार कार्यमाअहोरात्र परिचालन हुँदै अन्य संवद्व नियकाहरुसँग सहकार्य र समन्वय गरी आफ्नो जिम्मेवारी र उत्तरदायित्वलाई पुरा गर्दै आएको उल्लेख गरे। त्यसअवसरमा गृहमन्त्री अधिकारी समक्ष सशस्त्र प्रहरी बलको पृष्ठभूमी,संरचना, राष्ट्र र नागरिकको सुरक्षामा सशस्त्र प्रहरी बलको परिचालन, निर्वाचन सुरक्षा योजना तथा रणनीति, विद्यमान सुरक्षा चुनौती, कोभिड१९महामारीमा नेपाल एपीएफ अस्पतालले पुर्याएको योगदान, संयुक्त राष्ट्रसंघीय मिशनहरुमा सशस्त्र प्रहरी बलको परिचालन, मानवअधिकारको संरक्षण र संबर्धन लगायत भएगरेका विविध विषयहरुमा प्रस्तुतीकरण मार्फत जानकारी गराईएको थियो नेपाल प्रहरीको कार्य योजना २०७७, कार्यसम्पादन सम्झौता, मातहत दर्जाको उत्प्ररेणा र मनोबल विषयमा शोध र प्राप्त सुझावको कार्यान्वयन, प्रहरी कर्मचारीको आचारसंहिताको कार्यान्वयनलगायतका विषयले सङ्गठनको पद्धतिजन्य विकास र सूत्रबद्ध परिचालनमा महत्वपूर्ण भूमिका निर्वाह गरेको उनले जानकारी गराए। उनले नेपाल प्रहरीलाई प्रविधिमैत्री बनाउन प्रविधिको प्रयोगलाई प्राथमिकतापूर्वक अवलम्बन गरी कार्यान्वयन गरिएको जानकारी दिए। निरीक्षण भ्रमणका क्रममा गृहमन्त्री अधिकारीसमक्ष प्रहरी नायब महानिरीक्षक मुकुन्दराज आचार्यले नेपाल प्रहरीको विकासक्रम, वर्तमान अवस्था, चुनौती, आवश्यकता र अपेक्षालगायतका विषयमा जानकारी गराएका थिए। रासस"
ओलीले संविधानमाथि निरन्तर प्रहार गरेको पाँच पूर्वप्रधानमन्त्रीको ठहर (संयुक्त अपील),"काठमाडौं : प्रधानमन्त्री केपी ओलीबाट निरन्तर नेपालको संविधानमाथि प्रहार भएको भन्दै पाँच पूर्वप्रधानमन्त्रीले आपत्ति जनाएका छन्। शनिबार संयुक्त अपील सार्वजनिक गर्दै पूर्वप्रधानमन्त्री शेरबहादुर देउवा, पुष्पकमल दाहाल प्रचण्ड, माधवकुमार नेपाल, झलनाथ खनाल र बाबुराम भट्टराईले आपत्ति जनाएका हुन्। ओलीको कदमले जनताको संघर्ष र संविधानमा घात भएको उनीहरुको ठहर छ। प्रधानमन्त्री केपी ओलीबाट निरन्तर एकपछि अर्को गरी नेपालको संविधानमाथि प्रहार गर्ने कार्य भइरहेको छ, अपीलमा भनिएको छ, नेपाली जनताको लामो र कठोर संघर्ष तथा आन्दोलनबाट प्राप्त संघीय लोकतान्त्रिक गणतन्त्र तथा कानूनको शासनमाथि नै घात गरिएको छ। सरकारले चुरे र महाभारत शृङ्खलाबाट गिटी, बालुवा उत्खनन गरेर व्यापार घाटा कम गर्ने कार्यक्रम ल्याएको भन्दै उनीहरुले आपत्ति जनाएका छन्। यो निर्णयलाई उनीहरुले घरमा आगो लगाएर अरुको हितमा खरानी बेच्नुजस्तै भएको विज्ञप्तिमा उल्लेख गरिएको छ। विशेषतः चुरे र महाभारत श्रुंखलामा हुने त्यस्तो उत्खनन्बाट जंगल विनाश हुने र पानीका मुहानहरु सुक्ने तथा तराई क्षेत्र मरुभूमिकरण हुने स्थिति उत्पन्न हुने वातावरणविद्हरुको भनाईरहेको छ, अपीलमा भनिएको छ, आफ्नो घरमा आगो लगाएर अरुको हितका लागि खरानी बेच्ने जस्तो सरकारको उक्त निर्णयको तीब्र विरोध गर्दै तत्काल त्यस्तो निर्णय खारेज गर्न माग गर्दछौं। पूर्व प्रधानमन्त्रीहरूद्वारा अपिल ! मितिः २०७८ जेष्ठ २९ प्रेस वक्तव्य प्रधानमन्त्री केपी ओलीबाट निरन्तर एकपछि अर्को गरी नेपालको संविधानमाथि प्रहार गर्ने कार्य भइरहेको छ । नेपाली जनताको लामो र कठोर संघर्ष तथा आन्दोलनबाट प्राप्त संघीय लोकतान्त्रिक गणतन्त्र तथा कानूनको शासनमाथि नै घात गरिएको छ । गत पुष महिनामा प्रतिनिधि सभा विघटन गर्ने उहाँको कार्य असंवैधानिक भनी सर्वोच्च अदालतले ठहर गरेको अवस्थामा पुनः दोस्रो पटक प्रतिनिधि सभा विघटन गरी प्रधानमन्त्रीले आफ्नो निरंकुश, स्वेच्छाचारी र प्रतिगमनकारी चरित्र उदांग पार्नुभएको छ । सर्वाेच्च अदालतबाट २०७७ साल फागुन ११ गते भएको फैसलामा नेपालको संविधानको धारा ७६ का सम्पूर्ण प्रकृया पूरा गर्दा पनि वैकल्पिक सरकार गठन नहुने वा धारा ७६ को उपधारा ५ अन्तरगत गठित सरकारले विश्वासको मत प्राप्त नगर्ने अवस्थामा मात्र प्रतिनिधि सभा विघटन गरी निर्वाचनको मिति तोक्न सकिने संवैधानिक व्यवस्थाबारे स्पष्ट व्याख्या भएको छ । यस्तो स्पष्ट फैसला समेतको उल्लंघन गर्दै प्रधानमन्त्री केपी ओलीले प्रतिनिधि सभा विघटन गरी उहाँ काम चलाउ सरकारको प्रधानमन्त्रीमा परिणत भइसकेको अवस्थामा अध्यादेशबाट बजेट घोषणा गर्ने, सरकारको नीति तथा कार्यक्रम झै प्रधानमन्त्रीले वाचन गरेर सार्वजनिक गर्ने,संविधान सभाबाट जारी नेपालको संविधान संशोधन गर्न भनि राष्ट्रिय सहमति नगरी अत्यन्त संवेदनशिल विषयमा स्वेच्छाचारी किसिमले कार्यदल गठन गर्ने, मन्त्रीपरिषद्को मनपरी किसिमले पटकपटक विस्तार गर्ने, यसरी विस्तार गर्दा नेपालको राजनीतिक इतिहासमा कहिल्यै नभएको सत्तालिप्साको कुरुप स्वरुप प्रदर्शन गर्ने, सर्वोच्च अदालतलाई पार्टीको बैठकबाट मात्र होइन महान्यायाधिवक्तामार्फत धम्क्याउने जस्ता अलोकतान्त्रिक कार्यहरु प्रधानमन्त्री केपी ओलीबाट भएका छन् । हामी यस्ता कार्यहरुको भर्त्सना गर्दछौं । देश कोरोना महामारीबाट आक्रान्त भइरहेको बेला राज्ययन्त्रलाई समग्ररुपमा महामारीबाट जनताको सुरक्षामा केन्द्रित गर्नुपर्नेमा प्रधानमन्त्रीबाट स्वार्थी सत्ता राजनीति, अन्योल, अनिश्चय र अस्थिरताको खेती गरिएको छ । सत्ता स्वार्थमा लिप्त भएर राज्ययन्त्र, सरकारी साधन र स्रोतको व्यापक दुरुपयोग गरिएको छ । भ्रष्टाचार र अनियमित कार्यलाई प्रधानमन्त्री र उहाँका निकटस्थहरुबाट संरक्षण र प्रश्रय दिइएको छ । कोरोना संक्रमणका विरुद्ध दिइने खोप प्राप्त गर्न राज्य प्रणालीको स्थापित पद्धति र मान्यता अनुरुप व्यवस्थित काम नगरी प्रचारमुखी मार्ग अवलम्बन गरिएको छ । पहिलो खोप लगाएका मानिसहरुले समयमै दोस्रो खोप नपाएर पहिलो खोप निरर्थक हुनसक्ने स्थिति उत्पन्न भएको छ । यस्तो अवस्थाप्रति गम्भीर हुँदै खोपको समुचित व्यवस्था गर्न, बन्द र बन्देजको अवस्थामा विपन्न, श्रमजीवी र कमजोर वर्ग एवम् समुदायलाई परिरहेको मर्का र कठिनाईप्रति संवेदनशील भई तिनीहरुको रोग र भोकको समस्याको सम्बोधन गर्न आवश्यक कार्ययोजना सहित अग्रसर हुन नेपाल सरकारसंग माग गर्दछौं । प्रधानमन्त्रीका गलत क्रियाकलापका कारण देशले अस्थिर र अन्योल ग्रस्त राजनीतिक स्थितिको सामना गरिरहेको बेला काम चलाउ सरकारले घाटा बजेट पूर्ति गर्ने निहँुमा देशका विभिन्न भागबाट ढुँगा, वालुवा र गिटी उत्खनन् गरी विदेशमा निकासी गर्ने राष्ट्रहित र जनविरोधी निर्णय गरेको छ । यस्तो गलत निर्णयबाट अत्यन्त संवेदनशील अवस्थामा रहेको नेपालको भूबनौटमा असर पर्नगई गम्भीर पर्यावरणीय समस्या सिर्जना हुनेछ । विशेषतः चुरे र महाभारत श्रुंखलामा हुने त्यस्तो उत्खनन्बाट जंगल विनाश हुने र पानीका मुहानहरु सुक्ने तथा तराई क्षेत्र मरुभूमिकरण हुने स्थिति उत्पन्न हुने वातावरणविद्हरुको भनाईरहेको छ । आफ्नो घरमा आगो लगाएर अरुको हितका लागि खरानी बेच्ने जस्तो सरकारको उक्त निर्णयको तीब्र विरोध गर्दै तत्काल त्यस्तो निर्णय खारेज गर्न माग गर्दछौं । काम चलाउ स्थितिमा रहेको सरकारबाट देश र जनतालाई असर पार्ने गरी दीर्घकालीन प्रकृतिका काम नगर्न र नगराउन चेतावनी दिदै यसप्रकारमा गलत काममा संलग्न नहुन प्रशासन र सुरक्षा निकाय लगायत राज्यका अन्य निकायहरुलाई समेत आग्रह गर्दछौं । नेपालमा संवैधानिक व्यवस्था, कानूनी राज्य र लोकतन्त्रका आधारभूत सिद्धान्त एवं मूल्यहरुमाथि भइरहेको उपर्युक्त प्रकारको निरंकुश हमलाका विरुद्ध ऐक्यवद्धता जनाउन हामी नेपाल जनता, नागरिक समाज र सम्पूर्ण लोकतन्त्रवादी शक्तिहरुसँग समेत हार्दिक अपिल गर्दछौं । नेपालको बारेमा हामी नेपालीले नै निर्णय गर्नुपर्छ र नेपालको आन्तरिक राजनीतिमा वाह्य शक्तिको प्रत्यक्ष वा परोक्ष हस्तक्षेप एवम् चलखेल हुन नपाओस् भन्ने कुरामा सजगताका लागि सवैको ध्यान आकर्षित गर्न चाहन्छौं । शेरबहादुर देउवा, पुष्पकमल दाहाल प्रचण्ड , माधव कुमार नेपाल, झलनाथ खनाल र डाबाबुराम भट्टराई पूर्वप्रधानमन्त्री"
कांग्रेस महाधिवेशनको मिति सर्यो,काठमाडौँ: आगामी भदौ ७ मा हुने भनिएको नेपाली कांग्रेसको १४औं महाधिवेशन भदौ १६ गतेका लागि सरेको छ । शनिबार कांग्रेसका शीर्ष नेताहरुको बैठकले यस्तो निर्णय गरेको हो । यसअघि भदौ ७ गतेदेखि १० गते सम्मका लागि महाधिवेशन तोकिएको थियो । शनिबारको निर्णयलाई असार ३ गते बस्ने पार्टीको केन्द्रीय कार्यसमितिको बैठकले अनुमोदन गर्ने नेता अर्जुन नरसिंह केसीले बताएका छन् । महाधिवेशनबारे छलफल गर्न सभापति शेरबहादुर देउवाले शनिबारका लागि शीर्ष नेताहरुको बैठक बोलाएका थिए ।
गण्डकी प्रदेशको मुख्यमन्त्रीमा पृथ्वीसुब्बा गुरुङको पनि दाबी,पोखरा : एमाले संसदीय दलका नेतासमेत रहेका मुख्यमन्त्री पृथ्वीसुब्बा गुरुङले फेरि मुख्यमन्त्रीमा नियुक्तिका लागि प्रदेश प्रमुखसमक्ष दाबी गरेका छन्। उनले जनता समाजवादी पार्टी र राष्ट्रिय जनमोर्चाको समेत साथ रहेको पत्रसहित दाबी प्रस्तुत गरेका हुन्। जनता समाजवादी पार्टीको गण्डकी प्रदेश कमिटीले गुरुङलाई आफ्ना सांसदको समर्थन रहेको पत्र दिएको छ भने जनमोर्चा संसदीय दलका नेता कृष्ण थापाले पनि उनैलाई समर्थन गरेका छन्। गुरुङको पार्टी एमालेसँग २७ सांसद छन् भने जनमोर्चाका ३ र जसपाका २ सांसद छन्। यद्यपि जनमोर्चाका २ र जसपाका २ सांसद हिजो नै प्रदेश प्रमुखकहाँ भौतिक उपस्थितिसहित कांग्रेस संसदीय दलका नेतालाई आफूहरुको समर्थन रहेको भनी हस्ताक्षर बुझाएका छन्। गण्डकी प्रदेशका मुख्यमन्त्री गुरुङले विश्वासको मत पाएनन् : पक्षमा जम्मा २७ मत गण्डकी प्रदेशमा मुख्यमन्त्रीको लागि दाबी पेश गर्न आह्वान : २४ घण्टाको समय गण्डकीको मुख्यमन्त्रीमा कांग्रेस नेता पोखरेलको दाबी प्रदेश प्रमुख सीताकुमारी पौडेलको आह्वान अनुसार शुक्रबार नेपाली कांग्रेस संसदीय दलका नेता कृष्णचन्द्र नेपाली पोखरेलले प्रदेश सभाका बहुमत ३१ सांसदको समर्थन रहेको हस्ताक्षरसहित मुख्यमन्त्रीमा दाबी पेस गरेका छन्। प्रदेश सभामा सबैभन्दा ठूलो दल एमालेको नेताको हैसियतमा मुख्यमन्त्री नियुक्त गुरुङले २७ गते विश्वासको मत सम्बन्धी राखेको प्रस्ताव अस्वीकृत भएको थियो। ६० प्रदेश सभाका २७ सांसदले उनलाई मत दिए भने ३० जना विपक्षी उभिए। १ जना तटस्थ रहे। १ जना उपस्थितै भएनन्।
साताको शेयर बजार : ८३ अर्बको कारोबार,"काठमाडौं : धितोपत्र बजारमा यो साता ८३ अर्ब बढीको कारोबार भएको छ। लगातार उकालो लागेर नयाँनयाँ कीर्तिमान कायम गरेको नेप्सेले झण्डै तीन हजार बिन्दुको यात्रासमेत तय गरेको थियो। निषेधाज्ञाका कारण आम मानिस घरभित्रै बसेका तथा कारोबारसमेत प्रविधिमैत्री भएका कारण पनि कारोबार रकमका साथसाथै नेप्सेमा समेत उच्च अङ्कको वृद्धि भएको छ। नेपाल स्टक एक्सचेञ्जले शेयर कारोबार नियमित राख्दा त्यसको सकारात्मक प्रभाव बजारमा देखिएको छ। लगानीका अन्य स्रोतमा समस्या आएको तथा कोरोनाले बजार तथा व्यवसायसमेत बन्द भएकाले शेयर बजार नयाँ उचाइमा पुगेको जानकारहरूको टिप्पणी छ। नेप्सेका अनुसार कारोबार भएका साताका पाँच दिन नै औषतमा रु १६ अर्बको कारोवार भएको छ। नेप्सेका अनुसार कूल २२१ कम्पनीका १७ करोड पाँच लाख ९० हजार ६४३ कित्ता शेयर ८३ अर्ब १३ करोड ९२ लाख ५० हजार ७६७ मा कारोबार भए। कारोबारका आधारमा पनि पछिल्ला दिनमा यो सबैभन्दा बढीको कारोबार हो। साताको पहिलो दिन नै नेप्सेले कीर्तिमान कायम गरेको थियो। कोरोनाको नियन्त्रणका लागि सरकारले निषेधाज्ञा लगाइरहेका बेला नै नेप्से परिसूचक दुई हजार ९०० को बिन्दुमा पुग्यो। आइतबार नेप्से ५०१३ बिन्दुले बढेर दुई हजार ९०६८९ मा पुग्यो। त्यस दिन ठूला कम्पनीको शेयर कारोबार मापन गर्ने सेन्सेटिभ परिसूचक समेत ७८८ ले सुधार भई ५२०९९ मा पुग्यो। कूल २१७ कम्पनीको तीन करोड ७४ लाख ५५ हजार १८९ कित्ता शेयर रु १७ अर्ब २७ करोड १७ लाख ८७ हजार ५२५ मूल्यमा खरिद बिक्री भए। कारोबार भएका कूल १३ उपसमूहमध्ये सात उपसमूहको शेयर उकालो लाग्दा छ उपसमूहको शेयर भने ओरालो लाग्यो। साताको पहिलो दिन रेकर्ड बनाएको नेप्से सोमबार भने झिनो अङ्कले ओरालो लाग्यो। त्यसदिन ०२१ अङ्कले घटेर नेप्से दुई हजार ९०६७० मा सीमित भयो। कूल १२१ कम्पनीका तीन करोड ५४ लाख ७४ हजार ४१४ कित्ता शेयर रु १५ अर्ब ८१ करोड ८६ लाख ५९ हजार ६३ मा कारोबार भयो। कारोबार हुने साताको तेस्रो दिन नेप्सेले नयाँ रेकर्ड बनायो। बजार पूँजीकरण पनि त्यस दिन ४१ खर्ब नाघ्यो भने सात कम्पनीको शेयरमा सर्किट लाग्यो। त्यस दिन मुलुकको कूल गार्हस्थ्य उत्पादनलाई शेयर बजारले पछाडि पार्दै कूल बजार पूँजीकरण रु ४१ खर्ब नौ अर्ब ५७ करोड २५ लाख ८८ हजार ८५८ बराबर पुग्यो। यो हालसम्मकै सबैभन्दा धेरै हो। सोही दिन नेपाल धितोपत्र बोर्डका अध्यक्ष भीष्मराज ढुङ्गानाले अन्य क्षेत्रमा लगानीको अवसर कोरोनाका कारण सङ्कटमा परेकाले नेपालको धितोपत्र बजार विस्तारित भएको बताएका थिए। सोमबारको तुलनामा मङ्गलबार बजार पूँजीकरण मात्रै ७४ अर्ब १९ करोड बढीले वृद्धि भएको थियो। मुलुकको कूल गार्हस्थ्य उत्पादन रु ४० खर्बको हाराहारीमा रहेको छ। त्यस दिन नेप्से परिसूचक ५३४४ बिन्दुले वृद्धि भई दुई हजार ९६०१४ मा पुग्यो। नेप्सेले कीर्तिमान कायम गर्दा ठूला कम्पनीको शेयर कारोबारको मापन गर्ने सेन्सेटिभ परिसूचकसमेत ७४७ बिन्दुले उकालो लागेर ५२८१० मा पुग्यो। कूल २१८ कम्पनीको तीन करोड ५७ लाख ३७४ कित्ता शेयर रु १६ अर्ब ९५ करोड १२ लाख ९९ हजार ४० मूल्यमा खरिद बिक्री भए। कारोबार भएका कूल १३ उपसमूहमध्ये त्यस दिन तीन उपसमूहको शेयर ओरालो लाग्दा १० उपसमूहको शेयर भने उकालो लाग्यो। कारोबार हुने साताको चौथो दिन नेप्से तीन हजार बिन्दुमा पुगेर १३५६ बिन्दुले घटी दुई हजार ९४६५८ मा ओर्लियो। ठूला कम्पनीको शेयर कारोबार मापन गर्ने सेन्सेटिभ परिसूचक २८३ बिन्दुले घटेर ५२५२८ मा झर्यो। कूल २२१ कम्पनीका तीन करोड १३ लाख ५४ हजार २२ कित्ता शेयर रु १६ अर्ब ९९ करोड ७० लाख ९२ हजार ७०३ मूल्यमा खरिद बिक्री भए। शेयर कारोबार हुने साताको अन्तिम दिन नेप्से परिसूचक झिनो अङ्कले ओरालो लाग्यो। नेपाल स्टक एक्सचेञ्जका अनुसार नेप्से परिसूचक १८० अङ्कले घटेर दुई हजार ९४४७८ मा ओर्लेको थियो। कारोबार भएका कूल २२० कम्पनीका तीन करोड छ लाख छ हजार ६४४ कित्ता शेयर रु १६ अर्ब १० करोड चार लाख १२ हजार ४३६ मूल्यमा खरिद बिक्री भए। बिहीबारको कारोबारपछि बजार पूँजीकरण रु ३९ खर्ब ३६ अर्ब ७४ करोड ३४ लाख २८ हजार ९९५ बराबर रहेको छ। अघिल्ला दिनको तुलनामा बजार पूँजीकरण घट्यो। यस साता पनि बजार पूँजीकरणका आधारमा नेपाल दूरसञ्चार कम्पनी नै शीर्षस्थानमा रहेको छ। सो कम्पनीको कूल बजार पूँजीकरण एक खर्ब ९२ अर्ब १५ करोड बराबर पुगेको छ। नेपाल पुनर्बीमा कम्पनीको एक खर्ब ८८ अर्ब ८० करोड बराबर रहेको छ। नबिल बैंकको एक खर्ब ७५ अर्ब ७८ करोड १२ लाख ६५ हजार ५३६ बराबर बजार पूँजीकरण रहेको छ। नेपाल पूर्वाधार बैंकको रु एक खर्ब आठ अर्ब २० करोड बराबर रहेको छ। माथिल्लो तामाकोशीको भने ८१ अर्ब ६४ करोड ८९ लाख बराबरको बजार पूँजीकरण रहेको छ। नेपाल लाइफ इन्स्योरेन्सको एक खर्ब ५२ अर्ब २० करोड ७३ लाख ७४ हजार २५६, नागरिक लगानी कोषको रु एक खर्ब २२ अर्ब ८५ करोड १२ हजार २८५ बराबरको बजार पूँजीकरण रहेको छ। रासस"
सञ्चार विधेयक पुनर्लेखन नभए आन्दोलन गर्ने महासंघको चेतावनी,"सन्धिखर्क : लुम्बिनी प्रदेश सरकारले सञ्चार माध्यमसम्बन्धी व्यवस्था गर्न बनेको विधेयक संसदबाट फिर्ता गरेर पुनर्लेखन नगरे आन्दोलन चर्काउने पत्रकार महासंघले चेतावनी दिएको छ। मिडियालाई भजन मण्डलीको रुपमा विकास गर्ने उद्देश्यका साथ विधेयक ल्याउन लागिएको भन्दै महासंघले आपत्ति जनाएको हो। पत्रकारलाई दण्ड जरिवानालाई बढी जोड दिएर तयार गरिएको विधेयकलाई अघि बढाउन प्रदेश सभामा पठाइएको छ। प्रस्तावित विधेयकमा मिडिया काउन्सिलले संचार माध्यमको दर्ता नवीकरण बन्द गर्ने, ६ महिनादेखि १ वर्षसम्म कैद गर्न सक्ने दण्ड जरिवानाका प्रावधानहरू राखिएको छ। सरकारको आदेश र निर्देशन पालना नगर्ने तथा झुटो विवरण प्रकाशन गरेको लागेमा सजायको प्रस्ताव विधेयकमा गरिएको छ। नेपाल पत्रकार महासंघ लुम्बिनी प्रदेश समितिले आयोजनामा प्रस्तावित संचार माध्यम सम्वन्धी विधेयकका विषयमा शनिबार भएको भर्चुअल छलफल कार्यक्रममा बोल्ने पत्रकार महासंघका पदाधिकारी र वरिष्ठ पत्रकारले प्रदेश सरकारले मिडियामा अंकुश लगाउन खोजेको भन्दै विधेयक नसच्चाए आन्दोलन चर्काउने चेतावनी दिएका हुन्। विधेयकमा सरकारले भनेका सूचना निःशुल्क प्रशारण गर्नुपर्ने, संचार माध्यम दर्ता नगरी समाचार प्रकाशनप्रशारण गर्नेलाई कैद तथा नगद जरिवाना गर्ने जस्ता व्यवस्था समेटिएको छ। त्यसैगरी संचार माध्यमले राज्यले बन्देज गरेका विषयमा समाचार प्रकाशन र प्रशारण गरेमा संचार माध्यम बन्द गर्न सकिने उल्लेख छ। नेपाल पत्रकार महासंघका पुर्व अध्यक्ष तथा वरिष्ठ पत्रकार तारानाथ दाहालले यो मिडियालाई अंकुश लगाउन ल्याएको बताए। लुम्बिनी प्रदेश सरकारले मिडियालाई नियन्त्रणमा ल्याउने गरी विधेयक ल्याउन लागेको पत्रकार महासंघका अध्यक्ष विपुल पोख्रेलले बताए। उनले प्रदेशका मन्त्रीको सचिवालय जस्तो गरी काउन्सिल बनाउन खोजिएको बताए। कार्यक्रममा मन्तव्य राख्दै प्रदेश मामिला तथा कानुन समितिका सभापति दामाकुमारी शर्माले मन्तव्य राख्दै संसदमा गइ सकेको विधेयक संसदबाटै फिर्ता गर्नुपर्ने बताइन्। महासंघका पूर्वअध्यक्ष गोविन्द आचार्य, पत्रकार डिआर घिमिरे, महासचिव रोशन पुरी, केन्द्रीय सदस्य सुशील पोख्रेल, प्रेस चौतारीका प्रदेश संयोजक शोभाखर पन्थी, नेपाल प्रेस युनियनका प्रदेश अध्यक्ष देवेन्द्र वर्मा, पत्रकार महासंघका रुपन्देही अध्यक्ष रामराज पोख्रेल, दांगका अध्यक्ष दुर्गालाल केसी, नवलपरासीका अध्यक्ष हरि शर्मा, रोल्पाका अध्यक्ष नविन लोचन मगर, गुलमीका अध्यक्ष टोपलाल अर्याल, पत्रकार माधव अर्याल, टेलिभिजन संघका दिनेश पाण्डे, प्रेस मञ्चका सचिव टोपराज शर्मा, संसदीय मामिला पत्रकार समाजका उपाध्यक्ष अमृता अनमोलले विधेयकको विरोध गरे। उनीहरुले विधेयक फिर्ता नगरे आन्दोलन गर्ने चेतावनी दिएका छन्।"
गण्डकीमा मुख्यमन्त्रीसहित चार विना विभागीय मन्त्रीले लिए शपथ,"काठमाडौं : गण्डकी प्रदेशका नवनियुक्त मुख्यमन्त्री कृष्णचन्द्र नेपाली पोखरेलले पद तथा गोपनीयताको शपथ लिएका छन्। शनिबार साँझ मुख्यमन्त्री नेपालीलाई प्रदेश प्रमुख सीताकुमारी पौडेलले पद तथा गोपनीयताको शपथ ग्रहण गराएकी हुन्। गण्डकीमा मुख्यमन्त्री नेपालीसहित पाँच मन्त्रीले शपथ लिएका छन्। विना विभागीय मन्त्रीको रुपमा कांग्रेसका कुमार खड्का, माओवादीकी मधु अधिकारी, जसपाका हरिशरण आचार्य र स्वतन्त्र दीपक मनाङे उर्फ राजीव गुरुङले शपथ लिएका हुन्। गुरुङ नै कांग्रेस संसदीय दलका नेता पोखरेल नेतृत्वको सरकार बनाउन आवश्यक ३१ मतका लागि निर्णायक बनेका थिए। उनीहरुलाई मन्त्रालय तोकिएको छैन। मुख्यमन्त्री नेपालीले बिना विभागीय मन्त्रीको रुपमा चार जनालाई मन्त्री बनाएका हुन्। संविधानको धारा १६८ को (५) अनुसार बहुमतको दाबी गरेका नेपालीलाई मुख्यमन्त्री नियुक्त भएका हुन् । प्रदेश प्रमुख पौडेलको आह्वान अनुसार हिजो नेपाली कांग्रेस संसदीय दलका नेता नेपालीले प्रदेश सभाका बहुमत ३१ सांसदको समर्थन रहेको हस्ताक्षरसहित मुख्यमन्त्रीमा दाबी पेस गरेका थिए। उनी ३१ जना नै सशरीर प्रदेश प्रमुख कहाँ पुगेका थिए। मुख्यमन्त्री नियुक्ति नपाएपछि प्रदेश प्रमुखकहाँ ३१ सांसदको धर्ना कृष्णचन्द्र नेपाली गण्डकी प्रदेशको मुख्यमन्त्री नियुक्त एमालेको फुटले गण्डकीमा कांग्रेसको मुख्यमन्त्री प्रदेश सभामा सबैभन्दा ठूलो दल एमालेको नेताको हैसियतमा मुख्यमन्त्री नियुक्त पृथ्वीसुब्बा गुरुङले २७ गते विश्वासको मत सम्बन्धी राखेको प्रस्ताव अस्वीकृत भएको थियो। ६० प्रदेश सभाका २७ सांसदले उनलाई मत दिए भने ३० जना विपक्षी उभिए। १ जना तटस्थ रहे। १ जना उपस्थितै भएका थिएनन्।"
कृष्णचन्द्र नेपाली गण्डकी प्रदेशको मुख्यमन्त्री नियुक्त,पोखरा : गण्डकी प्रदेशको मुख्यमन्त्रीमा कृष्णचन्द्र नेपाली नियुक्त भएका छन् । गण्डकी प्रदेशकी प्रमुख सीताकुमारी पौडेलले संविधानको धारा १६८ को (५) अनुसार बहुमतको दाबी गरेका नेपालीलाई मुख्यमन्त्री नियुक्त गरेकी हुन् । प्रदेश प्रमुख पौडेलको आह्वान अनुसार हिजो नेपाली कांग्रेस संसदीय दलका नेता नेपालीले प्रदेश सभाका बहुमत ३१ सांसदको समर्थन रहेको हस्ताक्षरसहित मुख्यमन्त्रीमा दाबी पेस गरेका थिए। उनी ३१ जना नै सशरीर प्रदेश प्रमुख कहाँ पुगेका थिए। प्रदेश सभामा सबैभन्दा ठूलो दल एमालेको नेताको हैसियतमा मुख्यमन्त्री नियुक्त पृथ्वीसुब्बा गुरुङले २७ गते विश्वासको मत सम्बन्धी राखेको प्रस्ताव अस्वीकृत भएको थियो। ६० प्रदेश सभाका २७ सांसदले उनलाई मत दिए भने ३० जना विपक्षी उभिए। १ जना तटस्थ रहे। १ जना उपस्थितै भएनन्।
महामारी नियन्त्रण र स्वास्थ्य पूर्वाधारमा प्राथमिकता,"सुर्खेत : कर्णाली प्रदेश सरकारले आगामी नीति तथा कार्यक्रममा कोरोना महामारी नियन्त्रण र स्वास्थ्य पूर्वाधारलाई मुख्य प्राथमिकता दिएको छ । प्रदेशसभामा शनिवार प्रस्तुत आर्थिक वर्ष २०७८०७९ को नीति तथा कार्यक्रममा कोरोना महामारीबाट नागरिकको जीवन रक्षा गर्न स्वास्थ्य क्षेत्रको विकास र स्तरोन्नति गरिने उल्लेख छ । नीति तथा कार्यक्रममा प्रदेश सरकारले महामारी नियन्त्रणका लागि समुदायस्तरमा स्वास्थ्य परीक्षण, स्वास्थ्य उपकरणको व्यवस्थापन, जिल्ला अस्पतालको स्तरोन्नति, संक्रमितको उपचार र जटिल प्रकारका संक्रमितको हवाइ उद्धार गर्ने विषयलाई प्राथमिकता दिएको छ । प्रदेश प्रमुख गोविन्दप्रसाद कलौनीले प्रदेश सभामा प्रस्तुत गरेको नीति तथा कार्यक्रममा स्वास्थ्य क्षेत्रको भौतिक पूर्वाधारको विकास, दक्ष जनशक्तिको व्यवस्थापन र उपकरणको व्यवस्थापन गरिने उल्लेख छ । कोरोना महामारी नियन्त्रणका लागि प्रदेश सरकारले प्रदेश राजधानी वीरेन्द्रनगरमा पाँचसय शैयाको कोभिड अस्पताल स्थापना गर्ने घोषणा गरेको छ । जहाँ संक्रामक रोगको उपचार गरिने छ । हामी महामारीलाई जित्छौं भन्ने आत्मविश्वासका साथ कोरोना महामारीविरुद्ध जुध्न प्रदेशका सबै जिल्ला अस्पतालहरुको स्तरोन्नति गर्ने घोषणा पनि प्रदेश सरकारले गरेको छ । जसअन्तर्गत सबै जिल्ला अस्पतालहरुमा कम्तिमा एक भेन्टिलेटर, पाँच वटा आईसीयु कक्ष र पचास वटा शैया तत्काल व्यवस्थापन गरिनेछ । महामारी नियन्त्रणका लागि प्रदेशका सबै नागरिकलाई कोरोनाविरुद्धको खोप लगाउने व्यवस्था, पर्याप्त अक्सिजनको उपलब्धता र औषधिको आपूर्ती गर्ने पनि नीति तथा कार्यक्रममा उल्लेख छ । यस्तै दुर्गमका जटिल प्रकृतिका संक्रमितको हवाइ उद्धार गरेर अस्पतालमा उपचार गराउने, गर्भवती तथा सुत्केरीको हेलिकोप्टबाट उद्धार गर्ने, अस्पतालमा भर्ना भएको संक्रमितको निशुल्क उपचार र पोषिलो खाना, महामारी नियन्त्रणमा सघाउन स्वमंसेवक परिचालन, आवश्यक स्वास्थ्यकर्मी तथा चिकित्सकको व्यवस्थापन, उपचारमा खटिएका स्वास्थ्यकर्मी र कर्मचारीलाई जोखिम भत्ताको व्यवस्था र लकडाउनका कारण समस्यामा परेका नागरिकलाई राहत उपलब्ध गराउने विषयहरु पनि नीति तथा कार्यक्रममा समेटिएका छन् । त्यसैगरी सबै जिल्लामा अक्सिजन प्लान्टसहित सरुवा रोग अस्पताल स्थापना, सुर्खेतमा रहेको प्रदेश अस्पताललाई विषेशज्ञ शिक्षण अस्पतालको रुपमा विस्तार, एक स्थानीय तह, एक स्वास्थ्यकर्मी परिचालन कार्यक्रम र वीरेन्द्रनगरमा जनस्वास्थ प्रयोगशाला संचालन गर्ने उल्लेख छ । हरेक स्थानीय तहमा १५ शैयाका अस्पताल, टेलिमेडिसिन सेवा, जेष्ठ नागरिक लक्षित प्रदेश प्रमुख दन्त उपचार सेवा तथा देश दर्शन कार्यक्रम र प्रदेशमा औषधि, स्वास्थ्य सामग्री तथा उपकरणहरुको सहज आपूर्तिका लागि प्रदेश स्वास्थ्य आपूर्ति व्यवस्थापन केन्द्र स्थापना गर्ने घोषणा पनि नीति तथा कार्यक्रममार्फत गरिएको छ । धेरै पुराना कार्यक्रमहरुलाई यसपाली पनि निरन्तरता दिइएको छ । स्वास्थ्यसँगै कृषि, पर्यटन र सडक पूर्वाधारलाई पनि सरकारले प्राथमिकता दिएको छ । सुर्खेत विमानस्थलको विस्तार, जिल्ला सदरमुकामबाट प्रदेश राजधानी जोड्ने सडक निर्माण, भेरीबबई आयोजनाको बाँधमा प्रदेशकै लगानीमा विद्युत उत्पादन, दुर्गममा आवासिय विद्यालय संचालन तथा खाना, नाना र छाना कार्यक्रम पनि संचालन गरिने नीति तथा कार्यक्रममा उल्लेख छ ।"
साताका सात तस्बिर,ललितपुरको नख्खु खोलामा धान रोप्नका लागि बिऊ निकाल्दै स्थानीय किसान। ललितपुरको चापागाउँबाट आइतबार साँझ देखिएको चम्केको बिजुली। नेपालमा शुक्रबारबाट मनसुन प्रवेश गरेको छ। मनसुन सिजन सुरु भएपछि लामो खडेरीपछि पानी परेको छ। पाटनको मंगलबजारमा पानी भर्दै स्थानीय। वर्षा सुरु भएसँगै सुकेको पाटनको ढुंगेधारामा पानी आउन थालेको छ। मेलाम्ची खानेपानी एक महिनाका लागि बन्द भएपछि पाटनबासी यहाँका ढुंगेधारामा निर्भर पर्नुपरेको छ। ललितपुरको धापाखेलस्थित नागदहमा जोखिमपूर्ण तरिकाले ढल्नै लागेको पोमा चढेर सुरक्षा मापदण्ड पुरा नगरी विद्युत मर्मत गर्दै प्राविधिक। ललितपुरको नख्खु खोलामा एक अलकत्रा कारखानाबाट निस्केको धुलोको मुस्लो। असार महिना लाग्दै गर्दा सडक कालोपत्रे गर्नका लागि आजकल काम धेरै हुने गरेको छ। केही वर्षअघि बस्ती नबेसेको यस ठाउँमा आजकल भाडामा टहरा बनाएर बस्नेहरुले फाँट भरिएको छ। बस्तीको बीचमा अलकत्रा कारखानाबाट आउने धुलोका कारण सर्वसाधारणलाई असर पुगिरहेको छ। राजधानीको थापाथली पुलमा निषेधाज्ञाको समयमा सुनसान सडकमा माग्न बसेकी परमेश्वरीदेवी शाह। उनी दुवै आँखा देख्दिनन् भने उनका श्रीमान् पनि आँखा देख्दैनन्। उनको परिवार थापाथलीको सुकुम्बासी बस्तीमा बस्ने गर्दछन्। उनकी एक छोरी छन्। निषेधाज्ञाको समयमा माग्न बस्दा कसैले पनि पैसा नदिँदा खान समेत समस्या भएको उनी बताउँछिन्।
एमालेको फुटले गण्डकीमा कांग्रेसको मुख्यमन्त्री,"काठमाडौं : गण्डकी प्रदेशबाट नेकपा (एमाले) नेतृत्वको सत्ता बहिर्गमन सुरु भएको छ। शनिबार प्रदेश प्रमुख सीताकुमारी पौडेलले नेपाली कांग्रेस संसदीय दलका नेता कृष्णचन्द्र नेपालीलाई बहुमतको आधारमा मुख्यमन्त्री नियुक्त गरेकी हुन्। पोखरेल संविधानको धारा १६८ को उपधारा (५) बमोजिम मुख्यमन्त्री नियुक्त भएका हुन्। योसँगै नेपाली कांग्रेसको तर्फबाट मुख्यमन्त्री बन्ने पहिलो व्यक्ति नेपाली बनेका छन्। कृष्णचन्द्र नेपाली गण्डकी प्रदेशको मुख्यमन्त्री नियुक्त पृथ्वीसुब्बा गुरुङले बिहीबार प्रदेशसभामा विश्वासको मत प्राप्त गर्न नसकेपछि नेपाली बहुमतको आधारमा मुख्यमन्त्री बनेका हुन्। नेपाली मुख्यमन्त्री भएसँगै केन्द्रमा प्रधानमन्त्री एवम् एमाले अध्यक्ष केपी ओलीका गतिविधि र पार्टीभित्रको द्वन्द्वको पहिलो प्रहार गण्डकी प्रदेशबाट सुरु भएको देखिन्छ। प्रदेश सरकारमा प्रभावकारी काम गर्दै आएको भनेर चौतर्फी प्रशंसा हुँदै आएका गुरुङ पहिलो पटक केन्द्रीय राजनीतिको सिकार भएका हुन्। पार्टीभित्रको आन्तरिक द्वन्द्व र प्रधानमन्त्री ओलीले पटकपटक प्रतिनिधिसभा विघटन गर्दाको परिणामको रुपमा गुरुङको बहिर्गमनलाई हेरिएको छ। यसको असर केन्द्रदेखि अन्य प्रदेशसमा समेत देख्न सकिने अनुमान गरिएको छ। नेपालीको मुख्यमन्त्रीको यात्रा ? नेपाली तेस्रो प्रयासमा मुख्यमन्त्री बनेका हुन्। नेपाली कांग्रेस गण्डकी प्रदेशसभा संसदीय दलका नेता नेपालीले पहिलो पटक वैशाख २ गते औपचारिक रुपमा मुख्यमन्त्रीको रुपमा उम्मेदवारी पेश गरेका थिए। माओवादी, जनमोर्चा र जनता समाजवादी पार्टी (जसपा)को गठबन्धन बनाएर पृथ्वीसुब्बा गुरुङविरुद्ध अविश्वासको प्रस्ताव दर्ता हुँदा उनलाई मुख्यमन्त्रीको रुपमा प्रस्ताव गरिएको थियो। तर, संसदमा अविश्वासको प्रस्तावमाथि मतदान नहुँदै सभामुख नेत्रनाथ अधिकारीले सांसद बैठक अचानक स्थगित गरे। बैठक स्थगित भएपछि अर्को बैठक नबस्दै मुख्यमन्त्री गुरुङले राजीनामा दिँदा नेपालीको मुख्यमन्त्री बन्ने बाटो बन्द भएको थियो। गुरुङले मुख्यमन्त्री पदबाट राजीनामा दिएपछि नेपाली फेरि मुख्यमन्त्रीको उम्मेदवार बनेका थिए। तर, जनमोर्चाको निर्णयविरुद्ध सांसद कृष्ण थापाले मुख्यमन्त्रीका उम्मेदवार नेपालीलाई आफ्नो समर्थन नरहेको भन्दै प्रदेश प्रमुखलाई पत्र बुझाएपछि गुरुङ मुख्यमन्त्री नियुक्त हुँदा उनको मुख्यमन्त्री बन्ने दोस्रो प्रयाससमेत असफल भएको थियो। गुरुङले संवैधानिक व्यवस्था अनुसार बिहीबार संसदबाट विश्वासको मत लिन नसकेपछि नेपालीले शुक्रबार तेस्रो पटक मुख्यमन्त्रीका लागि दाबी गरेका हुन्। यही अन्तिम दाबी अनुसार नेपाली शनिबार मुख्यमन्त्री नियुक्त भएका हुन्। उनको पक्षमा माओवादी, जनमोर्चा र जसपाका ३१ सांसद रहेका छन्। नेपालीलाई निवर्तमान मुख्यमन्त्री गुरुङले फोन गरेर बधाई दिइसकेका छन्। संविधान अनुसार आफूले सहयोग गर्ने प्रतिवद्धतासमेत गुरुङले जनाएका छन्। २०४८ सालको आम निर्वाचनमा नवलपरासी४, २०७० सालमा संविधानसभा सदस्य निर्वाचनमा नवलपरासी३ बाट पराजित भएका नेपाली देश संघीयतामा गएपछि २०७४ सालको प्रदेशसभा निर्वाचनमा नवलपुर१ (क)बाट निर्वाचित भएका हुन्। यो विजयले उनलाई प्रदेशको मुख्यमन्त्रीसम्म पुर्याएको छ। ७१ वर्षीय नेपाली को हुन् ? २००६ सालमा जन्मिएका नेपाली परिवारको माइलो छोरा हुन्। नेपालीको राजनीतिक केन्द्र नवलपरासी हो। ७१ वर्षीय नेपालीको परिवार नै राजनीतिमा लागेको देखिन्छ। उनका पिता गोवर्द्धन शर्मा राणाविरोधी आन्दोलनमा सहभागी थिए। उनका दाजु रामचन्द्र पोखरेल संविधानसभाका सदस्य हुन् भने उनका भाइ डा जगदीशचन्द्र पोखरेल राष्ट्रिय योजना आयोगका पूर्वउपाध्यक्ष हुन्। पोखरेलको राजनीतिक चेतना बुबासँगै भारत निर्वासनमा हुँदा अगाडि बढेको देखिन्छ। उनी बुबासँगै सात वर्ष भारत प्रवासमा बसेका थिए। त्यसपछि उनले लामो समय शिक्षण पेशामा बिताए। विद्यार्थी जीवनबाटै राजनीतिमा सहभागी भएका उनी विद्यार्थी जीवनदेखि विभिन्न राजनीतिक आन्दोलनमा उनले पटकपटक जेलमा बस्नु परेको थियो। पृथ्वीसुब्बा गुरुङले प्रदेशमा गरेका कामको निरन्तरता र नयाँ गरेर देखाउने चुनौती नेपालीमाथि थपिएको छ। संसदमा प्रभावशाली विपक्षी दलको सामना गर्दै गठबन्धन सरकार चलाउनुपर्ने चुनौतीपूर्ण अवस्थालाई चिर्न नेपालीले मिहेनत गर्नुपर्ने देखिन्छ।"
२४ घण्टामा ६२९५ जनाले कोरोना जिते : ३३८४ संक्रमित थपिए,काठमाडौं : पछिल्लो २४ घण्टामा नेपालमा ६ हजार २९५ जनाले कोरोना भाइरस (कोभिड१९) संक्रमण जितेका छन्। स्वास्थ्य तथा जनसंख्या मन्त्रालयका अनुसार योसँगै नेपालमा कोरोना संक्रमण मुक्त हुनेको संख्या पाँच लाख २७ हजार १११ पुगेको छ। मन्त्रालयका अनुसार २४ घण्टामा तीन हजार ३८४ जना संक्रमित थपिएका छन्। २४ घण्टामा ८ हजार ५०६ जनाको पीसीआर र पाँच हजार ९८८ जनाको एन्टिजेन परीक्षण गर्दा तीन हजार ३८४ जनामा संक्रमण पुष्टि भएको हो। योसँगै नेपालमा कोरोना संक्रमितको संख्या पीसीआर विधिबाट ६ लाख ६७ हजार ७८ र एन्टिजेन परीक्षणबाट १९ हजार ७५७ जनामा संक्रमण पुष्टि भएको छ। २४ घण्टामा ६१ जनाको मृत्यु भएसँगै नेपालमा कोरोनाले मृत्यु हुनेको संख्या ८ हजार ३६६ पुगेको छ।
कोपा अमेरिकाको कानुनी अड्चन हट्यो,दक्षिण अमेरिकी राष्ट्रको प्रतिष्ठित कोपा अमेरिका फुटबल प्रतियोगिता ब्राजिलमै हुने निश्चित भएको छ। ब्राजिलमा प्रतियोगिता आयोजना रोक्न माग गर्दै त्यहाँको सर्वोच्च अदालतमा परेको रिट खारेज गर्दै अदालतले प्रतियोगिता आयोजनाको बाटो खोलिदिएको हो। शुक्रबार ११ न्यायाधीशको पूर्ण इजलासले प्रतियोगिता आयोजनाको बाटो खोलिदिएको हो। प्रतियोगिता सुरु हुन तीन दिन मात्रै बाँकी रहँदा पनि आयोजनालाई लिएर आशंका गरिँदै आएको थियो। अदालतको यो निर्णयसँगै अर्जेन्टिनाबाट ब्राजिलमा सरेको कोपा अमेरिका निर्धारित मितिमै सुरु हुनेछ। कोपा अमेरिका फुटबलको आयोजना गर्दा कोरोना भाइरसको महामारी निकै बढ्ने र लाखौं मानिसको ज्यान खतरामा पर्ने भन्दै प्रतियोगितामा रोक लगाउनु पर्ने मागसहित सर्वोच्च अदालतमा मुद्दा दायर गरिएको थियो। ब्राजिलको सर्वोच्च अदालतका न्यायाधीशहरूले कोरोना भाइरसको महामारीको समयमा प्रतियोगिता आयोजनाको जिम्मेवारी लिनु उचित नभए पनि कोपा अमेरिका राष्ट्रको प्रतिष्ठासँग जोडिएकाले रोक्नु पनि उचित नभएको जिकिर गरेका थिए। उनीहरूले ब्राजिलको संविधानले राष्ट्रिय प्रतिष्ठासँग जोडिएको विषयमा निर्णय गर्ने अधिकार अदालतसँग नभएको दलिल पेस गरेका थिए। सर्वोच्चले कोरोनाका कारण स्वास्थ्य सचेतनासम्बन्धी सबै मापदण्ड अपनाएर मात्रै प्रतियोगिता आयोजना गर्न निर्देशन दिएको छ। अदालतले अन्तिम समयमा प्रतियोगिता आयोजनाको जिम्मा लिने राष्ट्रपति जायर बोल्सोनायरको निर्णय उचित नभएको भन्दै बन्द रंगशालामा प्रतियोगिता आयोजना गर्न भनेको छ। प्रतियोगितामा सहभागी खेलाडी र अफिसियलको हरेक ४८ घण्टामा कोरोना परीक्षण गर्नुपर्ने र उनीहरू चार्टर्ड विमानमा मात्रै ब्राजिल प्रवेश गर्ने व्यवस्था मिलाउन पनि अदालतले निर्देशन दिएको छ। सन् २०२० मै हुनुपर्ने कोपा अमेरिका कोरोना भाइरसको महामारीका कारण एक वर्ष पर धकेलिएको थियो। प्रतियोगिता आयोजनाको जिम्मेवारी अर्जेन्टिना र कोलम्बियाले लिए पनि अन्तिम समयमा उनीहरूले हात झिकेपछि ब्राजिलले जिम्मेवारी लिएको थियो। ब्राजिलका खेलाडीले पनि कोपा अमेरिका आयोजनाको विपक्षमा मत राखेका थिए। उनीहरूले आफूहरू प्रतियोगिता आयोजनाको विपक्षमा रहे पनि प्रतियोगिता बहिष्कार नगर्ने स्पष्ट पारेका थिए। यसअघि ब्राजिलका सिनेटर रेनन कालहेइरोसले कोपा अमेरिका फुटबललाई मृत्युको महोत्सवको संज्ञा दिँदै ब्राजिलका स्ट्राइकर नेमारलाई प्रतियोगितामा भाग नलिन सुझाव दिएका थिए।
१० खेलाडीमा सीमित नेपाल अस्ट्रेलियासँग पराजित,"काठमाडौं : १० खेलाडीमा समेटिएको नेपालले बलियो प्रतिद्वन्द्वी अस्ट्रेलियासँग सम्मानजनक हार बेहोरेको छ। अर्को वर्ष कतारमा आयोजना हुने फिफा विश्वकप छनोट र सन् २०२३ को एसिया कपअन्तर्गत दोस्रो चरणको छनोट खेलमा नेपाल अस्ट्रेलियासँग ३० गोलले पराजित भएको हो। शुक्रबार राति कुवेतको राजधानी कुवेत सिटीस्थित जबर अलअहमद अन्तर्राष्ट्रिय रंगशालामा समूह बीको आफ्नो अन्तिम खेलमा नेपालले अस्ट्रेलियालाई रोक्न हरसम्भव प्रयास गरे पनि सफल हुन सकेन। नेपाली टोलीका कप्तान तथा गोलरक्षक किरण चेम्जोङले अस्ट्रेलियाको लगातार आक्रमणलाई विफल पारेका थिए। फिफाको पछिल्लो वरीयतामा ४१औं स्थानमा रहेको अस्ट्रेलियाले लगातार नेपालको पोस्ट्मा आक्रमण बुनेको थियो। खेलको सुरुवातदेखि नै आक्रमण बनाएको अस्ट्रेलियाले छैटौं मिनेटमा नै अग्रता बनाएको थियो। म्याथु लेकीले हेड गोल गर्दै अस्ट्रेलियालाई अग्रता दिलाएका थिए। ३८औं मिनेटमा अस्ट्रेलियाले अग्रता दोब्बर बनाएको थियो। लेकीको बलमा फ्रान कारासिकले उत्कृष्ट गोल गरेका थिए। पहिलो हाफको अन्तिम समयमा नेपाल १० खेलाडीमा समेटिएको थियो। खेलको ४५औं मिनेटमा अस्ट्रेलियाका मार्टिन बोयललाई फल गरेपछि रोहित चन्दले सिधै रातो कार्ड पाएका थिए। खेलको ५७औं मिनेटमा अस्ट्रेलियाले तेस्रो गोल गरेको थियो। मार्टिन बोयलले गोल गर्दै अस्ट्रेलियालाई ३० को जित दिलाएका थिए। खेल अवधिभर जम्मा ३० प्रतिशत बलमाथि पक्कड जमाएको नेपालले अस्ट्रेलियाको पोस्ट्मा एउटै आक्रमण बुन्न सकेन। विश्वकप छनोटअन्तर्गत नै नेपालले २०१९ को अक्टोबर १० मा अस्ट्रेलियासँग पहिलो लेगको खेल खेलेको थियो। अस्ट्रेलियाको घरेलु मैदानमा नेपालले फराकिलो हार बेहोरेको थियो। क्यानबेरास्थित जीआईओ स्टेडियममा नेपाल घरेलु टिमसँग नेपाल ५० गोलले पराजित भएको थियो। जितसँगै अस्ट्रेलिया फिफा विश्वकप छनोटको दोस्रो चरणमा पुगेको छ। विश्वकप छनोटको अघिल्लो चरणमा पुग्ने नेपालको सम्भावना भने यसअघि नै सकिसकेको थियो। जोर्डनसँग ३० गोलले पराजित भएपछि नेपालको विश्वकप छनोटको यात्रा औपचारिक रुपमै समाप्त भएको थियो। तर, सन् २०२३ मा हुने एसियन कपमा सीधै छनोट हुने सम्भावना सकिए पनि प्लेअफबाट तेस्रो चरणमा पुग्ने सम्भावना भने बाँकी छ। अहिले भइरहेको छनोटबाट उत्कृष्ट १२ टोली एसिया कपमा सीधै छनोट हुनेछन् भने त्यसपछि १६ टिम एसिया कप छनोटको तेस्रो चरणमा प्रवेश गर्नेछन्। एसिया कपमा २४ टिमले प्रतिस्पर्धा गर्ने भएकाले बाँकी १२ स्थानका लागि तेस्रो चरणको छनोट हुनेछ। त्यसमा थप आठ टिम प्लेअफबाट आउनेछन्। नेपालले पनि प्लेअफबाटै तेस्रो चरणमा पुग्नका लागि प्रतिस्पर्धा गर्नुपर्ने हुन्छ। तर, त्यसको टुंगो सबै समूहको खेलपछि मात्रै लाग्नेछ। नेपालको घरेलु मैदानमा हुनुपर्ने विश्वकप छनोटका खेल कोरोना महामारीका कारण कुवेतमा सञ्चालन गरिएको हो। नेपालमा कोरोना महामारी बढेपछि एसियाली फुटबल महासंघले सेन्ट्रल भेन्युका रूपमा कुवेतलाई रोजेको हो। कुवेतमा नेपालले यसअघि खेलेका दुई खेलमध्ये एकमा जित र एकमा हार बेहोरेको थियो। पहिलो खेलमा चाइनिज ताइपेईलाई २० गोलले हराएको नेपाल जोर्डनसँग ३० गोलले पराजित भएको थियो। विश्वकप छनोटको खेलमा नेपालले आठै खेल खेलिसकेको छ। आठमध्ये दुई खेलमा जित निकालेको नेपालले ६ खेलमा भने पराजय बेहोरेको थियो। नेपालले चाइनिज ताइपेईलाई दुवै लेगको खेलमा पराजित गर्दै ६ अंक जोडेको छ। नेपालले कुवेतसँगको पहिलो खेलमा ७० र दोस्रो खेलमा १० गोलले हार बेहोरेको थियो। यस्तै जोर्डनसँगको दुवै खेलमा समान ३०गोलले हार बेहोरेको थियो। अस्ट्रेलिया भने अहिलेसम्म अपराजित छ। अस्ट्रेलियाले खेलेका सात खेलमै जित निकाल्दै २१ अंक जोडेको छ। १३ अंक जोडेको जोर्डन दोस्रो र १० अंक रहेको कुवेत तेस्रो स्थानमा छ। नेपाल ६ अंकसहित चौथो र अंक जोड्न नसकेको चाइनिज ताइपेई पुछारमा छ।"

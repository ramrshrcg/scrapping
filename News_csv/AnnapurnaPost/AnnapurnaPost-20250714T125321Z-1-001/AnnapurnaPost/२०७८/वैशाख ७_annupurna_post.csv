शीर्षक,विवरण
कसरी गर्ने विपद्को सामना,"भारतबाट नेपाल प्रवेश गरेका मानिसबाट कोरोना संक्रमण बढेकाले सीमामा हदैसम्मको कडाइ गरिनुपर्छ नेपालमा कोभिडका रोगीको संख्यामा नाटकीय रूपमा वृद्धि भइरहेको छ। दोस्रो लहरले प्रवेश गरेको भन्दै विभिन्न चर्चापरिचर्चा भइरहेका छन्। अब के गर्ने भन्ने सम्बन्धमा सरकार पनि अलमलमा परेजस्तो देखिन्छ। कोभिडको नयाँ संस्करणले बालबालिकालाई बढी प्रभाव पारेको खबर आइरहेका छन्। योभन्दा पहिलेको कोरोना विषाणुले केटाकेटीलाई कम प्रभाव पार्ने तथ्य आएका थिए। यसले ज्येष्ठ नागरिकलाई बढी आक्रमण गर्दथ्यो। तर अहिले ठीक उल्टो परिस्थिति सिर्जना भएको छ। जम्मा रुग्ण संख्याको १० प्रतिशतसम्म २० वर्षमुनिका व्यक्ति भेटिएका छन्। कोरोनाको विषाणु बहुरूपी भएको र यसले विभिन्न स्वरूप ग्रहण गरेको छ। यसको पहिलो संस्करणलाई बेलायती संस्करणको नाम दिइएको थियो। यो सामान्य जीवाणुभन्दा ७० प्रतिशत चाँडो फैलिन सक्ने अनुमान गरिएको थियो। त्यसैगरी दोस्रो संस्करणको रूपमा दक्षिण अफ्रिकेली देखिएको थियो। क्यानाडाका विभिन्न सहरमा यो विषाणु पाइएको थियो। त्यसपछि देखिएको नयाँ संस्करण ब्राजिली हो। यो बढी घातक मानिएको छ। थोरै मात्रामा डेनमार्केली संस्करण पनि देखिएको थियो जसले मानिसको प्रतिरोधी क्षमतामा ह्रास ल्याउने रपछि दिएको खोप प्रभावकारी नहुने बताइएको थियो। छिमेकी देश भारतमा बेलायती संस्करणले प्रवेश गरिएको मानिएको छ। दिनको दुई लाखभन्दा बढी रोगी देखिएका छन्। महाराष्ट्रमा यसको गति तीव्र भएकाले त्यहाँ रात्रि निषेधाज्ञा जस्ता कदम लिइएको छ। फलतः महाराष्ट्रमा काम गर्ने नेपाली घर फर्किएका छन्। उनीहरू कोभिडको प्रथम लहरपछि पनि यसरी नै नेपाल फर्किएका थिए। परन्तु नेपालमा काम नपाएर कोभिड केही मत्थर भएपछि पुनः भारत गएका थिए। यस्तो परिस्थिति नेपालमा मात्र सिर्जना भएको होइन। पश्चिमा देशमा दोस्रो, तेस्रो र संयुक्त राज्य अमेरिकामा त चौथो लहरलेसम्म प्रवेश गरेको भनिएको छ। इटालीजस्ता केही देशले बन्दाबन्दीसम्म गरेका छन् भने अमेरिका जस्ता अन्य देशले सामान्य सावधानीका उपायको मात्र अनुसरण गरेका छन्। सरकार र राजनीतिक दलले एक अर्कासित हानथाप गर्नुभन्दा सर्वदलीय सरकार बनाएर अगाडि बढेमा कोभिडलगायत सबै समस्या समाधानमा सफलता हासिल गर्न सकिनेछ। अहिले नेपालमा बढेको कोरोना मुख्यतः भारतबाट नेपाल प्रवेश गरेका मानिसबाट आएको संक्रमणले गर्दा हो। त्यसकारण सीमामा कडाइ गरिनुपर्छ। भियतनामले राजनीतिक कार्यकर्ता परिचालन गरेर अकल्पनीय सफलता हासिल गरेको छ। यसका अतिरिक्त नेपालमा विद्यमान हेलचेक्राइँले गर्दा पनि यस्तो स्थिति सिर्जना भएको हो। हुन त पोहोर नेपालले निकै कडाइ प्रदर्शन गरेको थियो । यस सन्दर्भमा क्याक्ब्रिज विश्वविद्यालयले विभिन्न देशको कडाइ सूचकांक निकालेको छ। यसले विद्यालय, कार्यालय बन्दीजस्ता २० वटा मापकका आधारमा यो सूचकांक निकालेको हो। अपनाइएको कडाइलाई ० देखि १०० बीचको मान दिइएको छ। गत वर्ष मे महिनामा नेपालको कडाइ सूचकांक ९२५७ छ थियो। भारतको ८१९४ तथा चीनको ५६९४ थियो। यसैगरी थाइल्याण्डको यो सूचक ७५ थियो भने मलेसियाको ५७४ र फिलिपिन्सको ९६३ थियो। नेपालमा अहिले भएको भयावह परिस्थितिलाई मध्यनजर गर्दै आवश्यक कदम चाँडै नै लिनुपर्छ। पहिलो त परीक्षण नै हो। यो कार्यको निरन्तर रूपमा सुनिश्चित गरिनुपर्छ। दोस्रो पहिचान हो। कहाँकहाँ यस्तो प्रकोप बढी फैलिएको छ यसको जानकारी लिएर त्यस स्थललाई एक्ल्याउनुपर्छ। यसले गर्दा संक्रमण एकै स्थानमा रहेर अन्य स्थानमा बढ्न पाउँदैन। तेस्रो हो उपचार। विभिन्न अस्पताललाई कोभिडका लागि छुट्याइएको थियो। विगत केही महिनामा कोरोनाको मात्रा कम भएको भन्दै पहिलेको जस्तै यिनलाई सामान्य अस्पतालमा परिणत गरिएको थियो। अब यी अस्पताललाई फेरि पहिलेकै स्वरूपमा फर्काउनुपर्छ। चौथो हो कडा सार्वजनिक सावधानी। यसअन्तर्गत भीड हुने खालका क्रियाकलापलाई निरुत्साहित गर्नुपर्छ। बिहे, वर्तमान आदि कार्यक्रममा मानिस पहिलेकै जस्तो भेला हुन थालेका छन्। यस्ता कार्यक्रममा न्यूनतम सम्भव संख्याको मात्र सहभागिताको व्यवस्था गरिनुपर्छ। यसका अतिरिक्त सीमित क्षेत्रमा सप्ताह अन्तमा रात्रिकालीन निषेधाज्ञा, सानातिना बन्दाबन्दी, केही समयका लागि विद्यालय बन्दी आदि कदम लिनुपर्छ। त्यसैगरी मुखौटो लगाउने, बेलाबेलामा हातमा विषाणु निर्मूलकर्ताको प्रयोग गर्ने, एक अर्काको परपर रहने जस्ता कोरोना प्रतिकूल क्रियाकलाप अवलम्बन गर्नुपर्छ। पाँचौ हो खोपको तीव्र कार्यान्वयन। हुन त अहिले विश्वमा खोपको कमी भइरहेको छ। यसका दुइवटा कारण छन्। केही देशले कुनैकुनै खोपलाई निषेध गरेका छन् किनभने यसको प्रयोग पछि केही मानिसको रगत जमेर निधन भएको छ। भारतको पुनास्थित खोप उत्पादन केन्द्रमा आगलागी भएर यसको उत्पादन गतिमा कमी आयो। फलतः खोपको निर्यातकर्ता भारत अहिले आयतकर्तामा रूपान्तरित भएको छ। यसले बाहिरबाट खोप ल्याउन आरम्भ गरेको छ। यी पाँचवटा कदमको अनुसरण गरेमा कोरोनाको गतिलाई सुस्त बनाउन सकिन्छ। जुनसुकै पनि संक्रमणले सुअवसर पनि प्रदान गरेको हुन्छ। भनिन्छ विपद्ले विकासलाई निम्त्याउँछ। विशेष गरेर भूकम्पपछि साँघुरा सडक फराकिला भएको देखिएको छ। ९० सालको भूकम्पपछि न्युरोड क्षेत्रले नयाँ स्वरूप प्राप्त गरेको थियो। अहिले कोभिडले उत्पन्न गरेको प्रतिकूल परिस्थितिलाई अनुकुलतातर्फ रूपान्तर गर्न सोच्नुपर्छ। यस्तो अवसर कोभिडको पहिलो लहरले पनि प्रदान गरेको थियो। तर त्यसको उपयोग गर्नबाट राष्ट्र चुक्यो। कोरोना जस्ता महामारी हरेक वर्ष हुने होइनन्। उदाहरणका लागि सन् १९१८ मा स्प्यानिस फ्लु नामक महामारीले पाँच करोड मानिसको ज्यान लियो। यो एक वर्षपछि शिथिल भएको थियो। अहिले फेरि कोरोना महामारीलाई हामीले सामना गरिरहेका छौं। तर हरेक वर्ष हामीले विभिन्न विपद्सित संघर्ष गरिरहेका छौं। ती हुन पहिरो, बाढी, आगलागी आदि। विशेष गरेर पहिरो र बाढीबाट धेरै धनजनको नोक्सानी हुनेगर्छ। अहिले भारतमा काम गर्न गएका नेपाली धेरै संख्यामा नेपाल फर्किएका छन्। उनीहरूलाई रोजगारीको पनि आवश्यकता छ। त्यसकारण उनीहरूलाई पहिरो तथा बाढी रोकथामको काममा लगाउन सकियो भने पशुपतिनाथको जात्रा शिद्राको व्यापार भनेजस्तो दुइटा काम एकैपटक गर्न सकिन्थ्यो। पहिरो आएर धेरै बस्ती सखाप हुने गर्छन्। बस्तीमा मास्तिरबाट आउने पानीको भल र बस्तीमा भएका चिराबाट छिर्ने पानीलाई रोक्न सक्यो भने पहिरो रोकथाम गर्न सकिन्छ। बस्तीमा आउने भललाई हाम्रो रैथाने स्थानीय भल काट्ने प्रविधिबाट सम्बोधन गर्न सकिन्छ। यसका लागि बस्ती सुरु हुनुभन्दा माथिको भागमा कुलो दुईतिरको खोल्सामा मिसिने गरी बनाउनुपर्छ। चिराबाट छिर्ने पानीलाई निराकरण गर्न चिरालाई खनेर मिहिन माटोले भरेपछि त्यसको माथि दुबोको चपरी राखिदिनुपर्छ। यो कार्यमा विदेशबाट आएका युवालाई लगाउन सकेमा विपद्बाट पनि जोगिने र रोजगारी पनि पाउने स्थितिको सिर्जना हुन सक्छ। त्यसैगरी बाढी नियन्त्रण गर्न पोखरी निर्माण गर्न सकिन्छ। नेपालमा पहिले पानी पहाडमा पर्ने, त्यसपछि खोल्सामा, अनि खोलमा र अन्ततः कोशी नदीमा जम्मा भएर बाढी आउँछ। पोखरी खनेको खण्डमा पानी पोखरीमा नै रहने र यो वर्ष भरी उपयोग पनि गर्न सकिने भएकाले लाभदायक हुन्छ। आगलागी भएको अवस्थामा पनि यसलाई निभाउन पोखरीको पानी प्रयोगमा ल्याउन सकिन्छ। यसले वनमा हुने डढेलोलाई पनि हुन दिँदैन। पोखरीमा मत्स्यपालन गरेमा बढी आयआर्जन गर्न सकिन्छ। धान प्रतिकिलो २० र माछा ४०० मा बिक्ने र धान एक हेक्टरमा २५ टन हुने तर माछा ५ टन हुने भएकाले धान रोप्नुमा भन्दा माछा पालनमा ४० गुना बढी आय हुन्छ। यसले जग्गा धनी तथा स्थानीय सरकार दुवैलाई फाइदाजनक हुन्छ। कूल क्षेत्रफलको ०५ प्रतिशत क्षेत्रमा पोखरी खनेमा बाढी नियन्त्रण हुने एक अध्ययनले देखाएको छ। परापूर्वकालमा पोखरी निर्माण गर्ने परम्परा थियो। काठमाडौं उपत्यकाका सहरहरूमा पोखरी अझै पनि देख्न सकिन्छ। सरकारले अहिले नै गाम्भीर्यतका साथ कदम चालेमा कोरोना तथा भविष्यमा हुने प्राकृतिक विपद्लाई सफलताका साथ सामना गर्न सक्छ। परन्तु यसका लागि राजनीतिक इच्छाशक्ति हुनुपर्छ। अहिलेको परिस्थितिमा पार्र्टीहरूले एक अर्कासित हानथाप गर्नुभन्दा सर्वदलीय सरकार बनाएर अगाडि बढेमा यस्ता समस्यालाई सफलताका साथ समाधान गर्न सकिन्छ।"
सामाजिक सुरक्षा राज्यको दायित्व,"राज्यप्रति नागरिकको दायित्व भएजस्तै नागरिकप्रति राज्यको पनि दायित्व हुन्छ। नागरिक र राज्य दुवैले आआफ्नो दायित्व निर्वाह गर्नुपर्छ। नागरिक र राज्य दुवैले जिम्मेवारी र इमानदारीपूर्वक आआफ्नो दायित्व निर्वाह गर्न सके भने नागरिक खुसी र सुखी हुन्छन् भने राज्य पनि सबल र समृद्ध बन्छ। सुखी र खुसी नागरिक अनि सबल र समृद्ध राज्य विश्वमै उदाहरणीय बन्न सक्छन्। नागरिकको सामाजिक सुरक्षा राज्यको दायित्व हो। यो दायित्व निर्वाहमा राज्य कुनै हालतमा र कुनै पनि बहानामा चुक्नु हुँदैन। राज्यप्रतिको दायित्व निर्वाह गरेर अवकाशप्राप्त जीवन व्यतित गरिरहेको एउटा वर्ग हो ज्येष्ठ नागरिक। अहिलेका ज्येष्ठ नागरिकले आफ्नो जीवनको ऊर्जाशील समयमा घर, परिवार, समाज र राज्यका लागि यथाशक्य योगदान गरिसकेका हुन्छन् अथवा गरिसकेका छन्। ज्येष्ठ नागरिकले घर, परिवार, समाज र राज्यका लागि योगदान गर्नु भनेकै आफ्नो दायित्व निर्वाह गर्नु हो। ज्येष्ठ नागरिकले गरेको योगदान अतुलनीय छ। यस अर्थमा ज्येष्ठ नागरिकले निर्वाह गरेको दायित्व पनि अतुलनीय नै छ। यसरी आफ्नो जीवनको ऊर्जाशील समयमा राज्यका लागि यथाशक्य योगदान गरेका र नागरिक भूमिका र दायित्व निर्वाह गरिसकेका ज्येष्ठ नागरिकले जीवनको उत्तरार्द्धमा राज्यबाट केही अपेक्षा गर्नु अस्वाभाविक होइन। सक्रिय जीवन राज्यका लागि अर्पित गरिसकेका ज्येष्ठ नागरिकले जीवनको निष्क्रिय अवस्थामा राज्यबाट सामाजिक सुरक्षाको अपेक्षा गर्नुलाई अस्वाभाविक भन्नै सकिँदैन। बरु त्यसलाई राज्यको एउटा महत्वपूर्ण दायित्वको रूपमा लिन सकिन्छ। यही तथ्यलाई मनन गरेर अहिलेका ज्येष्ठ नागरिकले आफ्नो जीवनको ऊर्जाशील समयमा गरेको योगदान अथवा तिनले निर्वाह गरेको भूमिका र दायित्वलाई कदर गर्दै राज्यले तिनको सामाजिक सुरक्षाको प्रत्याभूति गरेको छ। नेपालको संविधानमै ज्येष्ठ नागरिकलाई विशेष हकको व्यवस्था गरिएको छ। नेपालको संविधान २०७२ को धारा ४१ मा ज्येष्ठ नागरिकको हक शीर्षकमा ज्येष्ठ नागरिकलाई राज्यबाट विशेष संरक्षण तथा सामाजिक सुरक्षाको हक हुने व्यवस्था गरिएको छ। ज्येष्ठ नागरिकको संविधानप्रदत्त हकलाई सुनिश्चित गर्न राज्यले सामाजिक सुरक्षाको व्यवस्था गर्दै आएको छ। तत्कालीन मनमोहन अधिकारी नेतृत्वको सरकारले निर्णय गरेअनुरूप पहिलो पटक आर्थिक वर्ष २०५२५३ देखि ज्येष्ठ नागरिकलाई सामाजिक सुरक्षाअन्तर्गत मासिक भत्ता वितरण गर्न थालिएको हो। मासिक एक सय रूपैयाँबाट सुरु भएको यो भत्ता हाल मासिक तीन हजार रुपैयाँ पुगेको छ। ज्येष्ठ नागरिकलाई प्रदान गरिँदै आएको सामाजिक सुरक्षा भत्ताबाट विशेषगरी ग्रामीण क्षेत्रका गरिब घरपरिवारका ज्येष्ठ नागरिक बढी लाभान्वित भएका छन्। यो भत्ताले ग्रामीण क्षेत्रका गरिब घरपरिवारका ज्येष्ठ नागरिकलाई ठूलो आर्थिक राहत प्रदान गरेको छ। यही तथ्यलाई मनन गर्दै हरेक सरकारले सामाजिक सुरक्षा भत्तालाई निरन्तरता दिँदै आएका छन् र यथाशक्य भत्ता वृद्धि गर्ने प्रयत्न पनि गर्दै आएका छन्। यसो त सामाजिक सुरक्षा भत्तालाई चुनावी मुद्दा पनि बनाउने नगरिएको होइन। संघीय, प्रदेश तथा स्थानीय तहको निर्वाचनमा समेत सामाजिक सुरक्षा भत्ता चुनावी मुद्दा बन्ने गरेको छ। राजनीतिक दलहरूले ज्येष्ठ नागरिकप्रति श्रद्धा र सहानुभूति प्रकट गरेर उनीहरूको विश्वास र अभिमत आफूप्रति आकर्षित गर्न सामाजिक सुरक्षा भत्तालाई चुनावी मुद्दा बनाउने गरेका छन्। सामाजिक सुरक्षा भत्ता मासिक पाँच हजार पुर्याउने घोषणा राजनीतिक दलहरूले यसअघिको प्रतिनिधिसभा निर्वाचनमा पनि दोहोर्याएका थिए। पछिल्लो पटक प्रधानमन्त्री केपी शर्मा ओलीले २०७७ साल चैत १७ गते मंगलबार काठमाडौंमा रिपोर्टर्स क्लबको वार्षिकोत्सव कार्यक्रममा बोल्दै आर्थिक वर्ष २०७८७९ देखि सामाजिक सुरक्षा भत्ता बढाउने घोषणा गरेका छन्। प्रधानमन्त्रीले सामाजिक सुरक्षा भत्ता बढाउने घोषणा गरेलगत्तै अर्थविद्हरूले सामाजिक सुरक्षा भत्ता वृद्धिलाई देशको अर्थतन्त्रले धान्न नसक्ने विश्लेषण गर्न थालेका छन्। यसअघि पनि सामाजिक सुरक्षा भत्ता वृद्धिको घोषणासँगसँगै देशका अर्थविद्हरूले अर्थतन्त्रले धान्न नसक्ने भन्दै चिन्ता व्यक्त गर्ने गरेका थिए। अर्थविद्का हैसियतले देशको अर्थतन्त्रका बारेमा चासो र चिन्ता लिनु स्वाभाविक हो। तर यहींनेर एउटा प्रश्न मनमा उठ्छ, देशको अर्थतन्त्रप्रति यति धेरै चासो र चिन्ता व्यक्त गर्ने अर्थविद्हरूले सामाजिक सुरक्षा भत्ता वृद्धि गर्दा मात्रै देशलाई आर्थिक भार पर्ने देख्छन्, तर राजश्व चुहावट, भ्रष्टाचार, कर छली आदिबाट देशको अर्थतन्त्रमा परेको गम्भीर नकारात्मक असरप्रति चाहिँ किन त्यति धेरै चासो दिँदैनन् ? देशमा हाल भइरहेको राजश्व चुहावट, भ्रष्टाचार र कर छली पूर्णरूपमा नियन्त्रण हुने हो भने सामाजिक सुरक्षा भत्ता मासिक पाँच हजार मात्रै होइन दश हजार पुर्याए पनि अर्थतन्त्रले धान्नसक्ने क्षमता बन्छ भन्ने यथार्थलाई अर्थविद्हरूले निरन्तर बेवास्ता गर्दै आएको देखिन्छ। नेता र कर्मचारीबाट भइरहेको भ्रष्टाचार र ठूला उद्योगीव्यापारीबाट भइरहेको कर छलीका विरुद्धमा सशक्त आवाज उठ्नै सकेको छैन। सेटिङमै भइरहेका यस्ता भ्रष्टाचार र कर छलीबाट नेता, कर्मचारी, उद्योगीव्यापारी लाभान्वित हुँदा देशको अर्थतन्त्र भने कमजोर बनिरहेको छ र ज्येष्ठ नागरिकजस्ता सामाजिक सुरक्षाको अपेक्षा गर्ने वर्ग लाभबाट बञ्चित भइरहेका छन्। यति मात्रै होइन विकासनिर्माणको कामसमेत प्रभावित भइरहेका छन्। जतासुकै भ्रष्टाचार मौलाउँदा देशको अर्थतन्त्र जर्जर अवस्थामा पुगेको छ। यसप्रति भने कमैमात्र चासो र चिन्ता व्यक्त भएको पाइन्छ। केही अभियन्ताहरूले भ्रष्टाचारीलाई किरा परोस् भनेर भ्रष्टाचारविरुद्ध अभियानै चलाए पनि त्यो प्रभावकारी र फलदायी बन्न सकेको छैन। राजनीतिक इच्छाशक्ति भ्रष्टाचारविरुद्ध केन्द्रित नभएसम्म भ्रष्टाचार नियन्त्रण कार्य प्रभावकारी हुनै सक्दैन। यसरी भ्रष्टाचारमात्रैले पनि देशको अर्थतन्त्रमा गम्भीर नकारात्मक असर पारिरहेको अवस्थामा ज्येष्ठ नागरिकलक्षित सामाजिक सुरक्षा भत्तामा वृद्धि गर्ने कुरा उठ्नासाथ अर्थतन्त्रमा नकारात्मक असर पर्ने भन्दै चिन्ता व्यक्त गर्न थाल्दा ज्येष्ठ नागरिकहरू राज्यबाटै उपेक्षित हुने तथ्यलाई बेवास्ता गरेको ठहरिन्छ। सामाजिक सुरक्षा भत्ताको विरोध गर्नेहरूलाई हरेक पटक बहाना मिल्ने गरेको छ। अहिले पनि त्यस्तै बहाना मिलेको छ कोरोना। कोरोना कहरले देशको अर्थतन्त्र थिलथिलो भएको भन्दै यस्तो अवस्थामा सामाजिक सुरक्षा भत्ता वृद्धि गर्दा त्यसलाई अर्थतन्त्रले थेग्न नसक्ने अर्थविद्हरको तर्क छ। यो तर्क केही हदसम्म सही नै भए पनि अरू विकल्पहरूबाट सामाजिक सुरक्षा भत्ता वृद्धि गर्न नसकिने होइन। त्यस्तो विकल्प पनि स्वयं अर्थविद्हरूले नै सुझाउन सक्छन् र सुझाउनु पनि पर्छ। सामाजिक सुरक्षा भत्ता भन्नासाथ ज्येष्ठ नागरिकलाई प्रदान गरिने वृद्धभत्ता भन्ने बुझिन्छ। यसो त राज्यले विभिन्न नौ वटा शीर्षकमा सामाजिक सुरक्षा भत्ता वितरण गर्दै आएको छ। यद्यपि सामाजिक सुरक्षा भत्ताको मुख्य आकर्षण भने ज्येष्ठ नागरिकलाई प्रदान गरिने वृद्धभत्ता नै हो। आर्थिक सर्वेक्षण २०७६७७ मा उल्लेख भएअनुसार सामाजिक सुरक्षा भत्ता प्राप्त गर्ने कुल ज्येष्ठ नागरिकको संख्या १३ लाख २९ हजार ८७ रहेको छ। प्रधानमन्त्रीको घोषणाबमोजिम ज्येष्ठ नागरिक भत्तामा मात्रै मासिक एक हजार रूपैयाँ वृद्धि गरियो भने राज्यलाई वार्षिक करिब १६ अर्ब रूपैयाँ थप आर्थिक भार पर्ने देखिन्छ। कोरोनाले अर्थतन्त्र थिलथिलो भइरहेको अवस्थामा राजश्व संकलनसमेत प्रभावित भइरहेकाले सामाजिक सुरक्षा भत्ताका लागि स्रोत जुटाउन समस्या पर्ने तर्क सही लाग्दछ। तर स्रोतका विकल्पहरू हुँदै नभएका पनि होइनन्। यदि सामाजिक सुरक्षा भत्तालाई कल्याणकारी राज्यको अवधारणाअन्तर्गत ल्याइएको हो भने यसका लागि स्रोत जुटाउन राज्यले कन्जुस्याईं गर्नु हुँदैन। चालु तथा विकास खर्चका नाउँमा हुने केही फजुल खर्चलाई नियन्त्रण गरेर पनि सामाजिक सुरक्षा भत्ताको स्रोत जुटाउन सकिन्छ। तर सामाजिक सुरक्षा भत्तामा राजनीतिक अभीष्टलाई भने महत्व दिइनु हुँदैन। सामाजिक सुरक्षाको मापदण्डअनुसार नियमित अनुगमन गरी भत्ता वितरण गर्ने हो भने लक्षित वर्ग पूर्णरूपमा लाभान्वित हुने र स्रोतको दुरूपयोग नहुने अपेक्षा गर्न सकिन्छ। स्रोत जुटाउने समस्यालाई न्यूनीकरण गर्नका लागि सामाजिक सुरक्षा भत्ता आवश्यक पर्ने वर्गको वर्गीकरण गर्ने र आवश्यक पर्ने वर्गलाई मात्रै भत्ता वितरण गर्ने तथा राज्यले प्रदान गर्ने सुविधामा दोहोरोपन हटाउने हो भने अहिलेकै स्रोतले पुग्ने र भविष्यमा पनि स्रोतको अभाव नहुनेमा विश्वस्त हुन सकिन्छ। स्मरणीय तथ्य के हो नागरिकको सामाजिक सुरक्षा राज्यको दायित्व हो। यो दायित्व निर्वाहमा राज्य कुनै हालतमा र कुनै पनि बहानामा चुक्नु हुँदैन।"
भोजपुर गोल्डकप : मोरङलाई हराउँदै भोजपुर सेमिफाइनलमा,भोजपुर : सगरमाथा युथक्लब मोरङलाई हराउँदै आयोजक टिम भोजपुर चौथो अन्र्तराष्ट्रिय आमन्त्रण मेयर भोजपुर गोल्डकप फुटबल प्रतियोगिताको सेमिफाइनलमा प्रवेश गरेको छ । सोमबार सम्पन्न दोश्रो खेलमामोरङलाई ४० गोल अन्तरले हराउँदै भोजपुरले सेमिफाइनलमा पुगेको हो । खेलको पहिलो हाफको १७औँ मिनेटमा निशान लिम्बूको गोलबाट भोजपुरले सुरुवाति अग्रता लिएको थियो । त्यसको १ मिनेट वित्न नपाउँदै भोजपुर विजय भुजेलले अर्को गोल थप्दै टिमको अग्रता दोब्बर बनाएका थिए । लगातार गोल हुने क्रममा सुवास तामाङले टोलीका लागि तेश्रो गोल थपे । पहिलो हाफसम्म ३० को अग्रता बनाएको भोजपुरले दोश्रो हाफको १६ औँ मिनेटमा निशान लिम्बूले दोश्रो गोल गर्दै टिमलाई ४० गोलअन्तरको अग्रता दिलाए । केही सुन्दर गोल गर्ने अवसर पाएपनि मोरङले गोल गर्न नसकेपछि खेलको नतिजा भोजपुरको पक्षमा गयो । योसँगै मोरङ प्रतियोगिताबाट बाहिरिएको छ । यसअघि आइतबार सम्पन्न क्वार्टर फाइनलमा धरानलाई हराउँदै भगवती स्पोर्टस् क्लब खोटाङ सेमिफाइनल प्रवेश गरिसकेको छ ।प्रतियोगिताअन्र्तगत मंगलबार धनकुटा फुटबल क्लब धनकुटा र अफ्रिकन रुट्स एशोसियसन (क्यामरुन) बीच प्रतिस्पर्धा हुनेछ । उक्तप्रतियोगिता ११ गते सम्पन्न हुने आयोजकले जनाएको छ ।
टी२० क्रिकेट सिरिज : त्रिवि क्रिकेट मैदानमा दर्शकलाई निषेध,काठमाडौं : त्रिदेशीय क्रिकेट सिरिजमा दर्शकलाई मैदान प्रवेशमा निषेध गरिएको छ। टी२० क्रिकेट सिरिजका बाँकी खेलमा दर्शकलाई प्रवेश निषेध गरिएको नेपाल क्रिकेट सङ्घ (क्यान)ले जनाएको छ। कीर्तिपुरस्थित त्रिवि मैदानमा आजदेखि सञ्चालन हुने बाँकी खेलमा दर्शकलाई मैदान प्रवेशमा निषेध गरिएको क्यानका सचिव अशोकनाथ प्याकुरेलले जानकारी दिए। क्यानले विज्ञप्ति जारी गर्दै मन्त्रिपरिषद्को बैठकले सार्वजनिक कार्यक्रममा २५ जनाभन्दा बढी जम्मा हुन नपाउने निर्णय गरेकाले त्रिदेशीय टी२० क्रिकेटको बाँकी खेलमा दर्शकलाई प्रवेश निषेध गरिएको जनाएको छ। यस निर्णयसँगै नेपाली क्रिकेट समर्थकलाई परेको असुविधाप्रति क्यानले क्षमा मागेको छ। यसअघिका खेलमा भने दर्शकले शुल्क तिरेर खेल हेर्न अनुमति पाएका थिए। सिरिजअन्तर्गत आज नेपालले नेदरल्याण्डविरुद्ध खेल्दैछ। यसअघि नेपालले नेदरल्याण्डलाई पहिलो खेलमा नौ विकेटले पराजित गरेको थियो। नेपाल उपाधि होडमा बलियो अवस्थामा छ। हालसम्मको खेल प्रदर्शनका आधारमा नेपाल तीन देश सम्मिलित सिरिजको शीर्षस्थानमा छ। नेपालले आफ्नो दुवै खेल जित्दै चार अङ्क जोडेको छ। नेदरल्याण्डले दुईमध्ये एक खेलमा जित तथा एकमा हारका साथ दुई अङ्क जोड्दै दोस्रो स्थानमा छ। यस्तै मलेशिया आफ्ना दुवै खेलमा पराजित हुँदै लिगको पुछारमा छ। नेपाल र नेदरल्याण्डविरुद्धको आजको खेल दिउँसो सवा १ बजे हुनेछ।
एपीएफ जीतपुरसिमरा गोल्डकपको सेमिफाइनलमा,सिमरा : सशस्त्र प्रहरीको एपीएफ फुटबल क्लब ११ औँ जीतपुरसिमरा गोल्डकपको सेमिफाइनलमा प्रवेश गरेको छ। सिमरा रंगशालामा सोमबार भएको खेलमा बागमती युवा क्लबलाई २१ ले पन्छाउदै एपीएफले अन्तिम चारको यात्रा तय गरेको हो। एपीएफको जितमा प्रदीप लामा एक्लैले दुई गोल गरे।बागमतीका लागि निरज थापा मगरले एक गोल गरे। बिराट गोल्डकपको उपाधि जितेर बारा आएको एपीएफलेबागमतीविरुद्ध जित निकाल्न निकै संघर्ष गर्नुपर्यो। बाग्मतीविरुद्ध बनाएको अग्रता जोगाउन नसक्दा एपीएफले नतिजाका लागि अतिरिक्त समयसम्म पर्खनुपर्यो। खेलको ३२औँ मिनेटमा डिबक्सभित्र पाएको बललाई सदुपयोग गर्दै प्रदीप लामाले टिमलाई अग्रता दिलाएका थिए।बागमतीको रक्षापंक्ति अल्मलिएको अवस्थाको फाइदा उठाउँदै अनमार्क रहेका लामाले बललाई जाली चुमाए। विभागिय टिमविरुद्ध सम्हालिएर खेल्न खोजेकोबागमतीले पहिलो हाफमा गोल फर्काउने केही अवसर खेल फाल्यो। खेलको ३४औं मिनेटमा बागमतीका प्रितम स्याङबोले डिबक्स बाहिरबाट गरेको उत्कृष्ट प्रहार क्रस बारामाथिबाट बाहिरियो। त्यसको केही मिनेटमा म्याक्सवेलले वन टु वनको स्थितिमा गोल गर्न चुके। उनको प्रहार एपीएफका गोलरक्षक अमित चौधरीले उत्कृष्ट बचाउ गरे। पहिलो हाफमा गोल गर्ने केही अवसर चुकाएकोबागमतीले खेलको ५२औं मिनेटमा पेनाल्टी प्राप्त गर्यो। एपीएफका मनबहादुर रानाले प्रितम स्याङबोलाई लडाएपछि पाएको पेनाल्टीको मद्धतबाटबागमतीले खेल बराबरीमा पुर्यायो। पेनाल्टीमा निरज थापाले गरेको प्रहार एपीएफका गोलरक्षक अमितकुमार चौधरीले नियन्त्रणमा लिन सकेनन्। खेलको ६४औँ मिनेटमाबागमतीले अर्को अवसर खेर फाल्यो। एपीएफका नवराज खड्काले सुनिल यादवलाई फल गरेपछि निग्मा घिसिङले प्रहार गरेको फ्रिकिक क्रस बार नजिकैबाट बाहिरियो। त्यसको पाँच मिनेट बित्न नपाउदै निरज थापाको फ्रिकिक प्रहारलाई एपीएफका गोलरक्षकले उत्कृष्ट बचाउ गरे। दोस्रो हाफको अन्तिम समयमा निकै आक्रामक देखिएकोबागमतीको फिनिसिङ पक्ष भने कमजोर देखियो। एपीएफविरुद्ध गोल गर्ने थुप्रै अवसर गुमाउन पुगेपछि निर्धारित समय ११ को बराबरीमा सकियो। निर्धारित समय सकिएपछि थप गरिएको अतिरिक्त समयको सुरुवातमै एपीएफले गोल गर्न सफल भयो। अतिरिक्त समयको १४औँ मिनेटमा एपीएफका प्रदीप लामाले टिमका लागि विजयी गोल गरे।बागमतीका गोलरक्षक अरुण ब्लोन अगाडि बढेको मौकामा प्रदीपले सहज गोल गरेका हुन्। खेलमा अग्रता लिएपछि रक्षात्मक खेलेको एपीएफविरुद्धबागमती अन्तिम समयमा आक्रामक बन्यो। अन्तिम केही समयमा लगातार अवसर बनाएपनि सदुपयोग गर्न नसक्दाबागमती हार ब्यहोर्दै घर फर्कन बाध्य भयो। एपीएफका लागि दुई गोल गरेका प्रदीप खेलको म्यान अफ दि म्याच घोषित भए। उनले नगद पाच हजार हात पारे। प्रतियोगिता अन्तर्गत मंगलबार आहा रारा गोल्डकप विजेता संकटा क्लब र विजय युथ क्लबबीच खेल हुनेछ।

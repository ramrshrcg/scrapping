शीर्षक,विवरण
समाजवादी आम जनताको हित गर्ने पार्टी हो : नेपाल,"काठमाडौं : नेपाल कम्युनिष्ट पार्टी (एकीकृत समाजवादी)का अध्यक्ष माधवकुमार नेपालले आफूहरूको पार्टी मुलुकका आम जनताको हित गर्ने पार्टी रहेको बताएका छन्। गोदावरी नगर कमिटी घोषणा तथा शपथग्रहण कार्यक्रममा शनिबार बोल्दै उनले समाजवादी अन्याय र अत्याचारका विरुद्धमा परेका जनताको हितमा सदैव लड्ने पार्टी रहेको बताए। उनले भने, 'विद्रोहको जगमा निर्माण भएको यस पार्टीले सबै परिवर्तनकारी प्रगतिशील र कम्युनिष्ट पार्टीहरूलाई गोलबद्ध गर्दै बृहत कम्युनिष्ट आन्दोलनको नेतृत्व गर्नेछ।' समाजवादी गरिब तथा सर्वहारा जनताको हित गर्ने पार्टी रहेको बताउँदै भेदभाव समाप्त पार्ने दाबी गरे। एकीकृत समाजवादीका स्थायी कमिटी सदस्य तथा स्वास्थ्य तथा जनसङ्ख्यामन्त्री विरोध खतिवडाले एमालेमा विचार र निष्ठा कम हुँदै भएको आरोप लगाए। एकीकृत समाजवादीका केन्द्रीय सदस्य तथा ललितपुर सहइन्चार्ज अमृत तिमल्सिनाले कम्युनिष्ट पार्टी बुझेर एमालेमा लागेकाहरू भीडको पछि लागेर राजनीतिक आत्महत्या गर्नुभन्दा कम्युनिष्ट आन्दोलन जोगाउन एकीकृत समाजवादीमा आकर्षित भएको धारणा राखे। कार्यक्रममा एकीकृत समाजवादीका केन्द्रीय परिषद् सदस्य तथा महालक्ष्मी नगरपालिकाका उपप्रमुख निर्मला थापाले स्वच्छ र पारदर्शी भइ देश विकास र जनताको सेवामा जुटेका जनप्रतिनिधि एकीकृत समाजवादीमा रहेको दाबी गरे। आज आयोजित कार्यक्रमबाट ठाकुर घिमिरेको अध्यक्षतामा ७५ सदस्यीय कमिटीको घोषणा तथा शपथग्रहण सम्पन्न भएको छ। सो कमिटीका उपाध्यक्षमा पूर्ण तण्डुकार र सजना महर्जन रहनाका साथै सचिवमा राजन महर्जन र उपसचिवमा नवीन महर्जन, शारदा घिमिरे दुलाल र रुदिना महर्जन रहेका छन्। सो कार्यक्रममा नगर कमिटीको तत्काल बैठक बसी स्थानीय विकास तथा जनताको सेवामा पार्टी पङ्क्ति परिचालित हुने र भ्रष्टाचार ढिलासुस्ती तथा अपारदर्शिता विरुद्धमा पार्टी अभियान केन्द्रित गर्ने बताइएको थियो। कार्यक्रममा स्थायी कमिटी सदस्य तथा केन्द्रीय निर्वाचन आयोग प्रमुख माधव पौडेल, एकीकृत समाजवादीका केन्द्रीय सदस्य उमेश शर्मा, सरला केसी, राधा सिलवाल, जिल्ला अध्यक्ष हरिकृष्ण थापा, केन्द्रीय परिषद् सदस्य रामसिंह महर्जन, रामशरण बस्नेत, अनुशासन आयोगका सदस्य रामकुमार वान्तवा, केन्द्रीय सल्लाहकार मीरा थामीलगायतका नेताहरूको उपस्थिति थियो।"
झापाका १७ जना नेता केन्द्रीय कमिटीका आकांक्षी,"झापा: झापा जिल्लाको राजनीतिक भूगोलमा सक्रिय नेकपा (एमाले)का शीर्षस्थदेखि जिल्ला नेता चितवनमा जारी पार्टीको १०औँ महाधिवेशनमा केन्द्रीय पदाधिकारी तथा सदस्य पदमा उम्मेद्वार बन्ने भएका छन्। झापा निर्वाचन क्षेत्र नं ५ बाट प्रतिनिधिसभा सदस्यमा निर्वाचित भएर मुलुकको प्रधानमन्त्री भइसकेका पार्टीका केन्द्रीय अध्यक्ष केपी शर्मा ओली पुनः एक कार्यकाल अध्यक्ष बन्नका लागि उम्मेद्वार बन्ने भएको छ। पार्टीको प्रदेश नं १ कमिटीका अध्यक्ष देवराज घिमिरेले जारी महाधिवेशनमा उपाध्यक्ष पदका लागि उम्मेद्वारी दिने घोषणा गरिसकेका छन्। उनी यसअघि पार्टीको तर्फबाट राष्ट्रियसभा सदस्य पदमा निर्वाचित भइसकेका हुन्। त्यसैगरी पार्टीको नवौँ महाधिवेशनबाट केन्द्रीय सदस्य चयन भएका अग्नि खरेल, देवेन्द्र दाहाल, रबिन कोइराला, हिक्मत कार्की, हरि राजवंशी र जितु गौतम १०औँ महाधिवेशनमा समेत केन्द्रीय सदस्य पदको आकांक्षी रहेका छन्। नेता खरेल पूर्वकानुनमन्त्री, दाहाल राष्ट्रियसभा सदस्य, कोइराला संविधानसभा सदस्य, कार्की प्रदेश नं १ का पूर्व आन्तरिक मामिला तथा कानुनमन्त्री, राजवंशी सांसद र गौतम संविधानसभा सदस्य हुन्। प्रदेश नं १ की पूर्व सामाजिक विकास राज्यमन्त्री जसमाया गजमेर, जिल्ला कमिटी अध्यक्ष चिन्तन पाठक, प्रदेश सांसद एकराज कार्की, प्रदेश सांसद वसन्त बानियाँ र संविधानसभा सदस्य दीपक कार्कीले पनि केन्द्रीय सदस्य पदका लागि उम्मेद्वारी घोषणा गरे। कमल गाउँपालिकाका अध्यक्ष मेनुका काफ्ले, दमक नगरपालिकाका प्रमुख रोमनाथ ओली, भद्रपुर नगरपालिकाका प्रमुख जीवनकुमार श्रेष्ठ र नेकपा (माओवादी केन्द्र) परित्याग गरेर एमालेमा सक्रिय नेता दुर्गा प्रसाईँले केन्द्रीय सदस्यका लागि उम्मेद्वार बन्ने आकांक्षा राखेका छन्। सहमतिबाट केन्द्रीय पदाधिकारी चयन गर्न प्रयास भइरहे तापनि केन्द्रीय सदस्य पदका आकांक्षी धेरै भएकाले निर्वाचन नै हुने सम्भावना भएको आकांक्षीहरु नै बताउँछन्।"
"हतारो नगरौं, फेरि पनि पालो आउँछ : ओली","काठमाडौं: एमाले अध्यक्ष केपी शर्मा ओलीले सबैको पालो आउँछ भन्दै अहिले एकतामा प्रतिकूल असर नपार्न आग्रह गरेका छन्। चितवनमा जारी दसौं राष्ट्रिय महाधिवेशनको बन्दसत्रमा बोल्दै उनले भने, 'म कमरेडहरुलाई आग्रह गर्न चाहन्छु। कसै न कसैले कुनै न कुनै ठाउँमा जिम्मेवारीहरु सम्हाल्नुपर्छ। तर आफ्नो महत्त्वाकांक्षाको कारणले अस्वस्थ होडबाजी, अस्वस्थ प्रतिस्पर्धा र प्रतिस्पर्धाले संस्थालाई नोक्सान पार्ने खालका गतिविधिहरु नगरौं।' उनले कुनै न कुनै जिम्मेवारी सबैले सम्हाल्नुपर्ने बताए। उनले सानो भए पनि यस देशमा पालिकाहरु, प्रदेशहरु, प्रतिनिधि सभा, राष्ट्रिय सभालगायत निकायहरुमा अवसर पाउने आश्वासन दिए। हामीसँग सानो भए पनि देश छ। यत्रा पालिकाहरु छन्। प्रदेशसभा छन्। प्रतिनिधिसभा छ, राष्ट्रिय सभा छ। अनेक शाखा, टोलदेखि केन्द्रीय कमिटीसम्म विभिन्न ठाउँहरु छन्। अहिले नभए अर्को समय आउँछ। हतारोका साथ प्रतिस्पर्था नगरौं। लोकतान्त्रिक अभ्यास भनेको प्रतिस्पर्धा मात्र होइन। यतिबेला सिंगो देशले हामीलाई हेरिरहेको छ, उनले भने।"
भीम रावलको आक्रोश : फलानोले प्रस्ताव गरे हुन्छ भनेर अब विधानमा लेखौं,"काठमाडौं: नेकपा एमालेको दसौं महाधिवेशनको बन्दसत्र हलले पदाधिकारी र केन्द्रीय सदस्य छान्ने अधिकारी अध्यक्ष केपी शर्मा ओलीलाई दिएपछि भीम रावलले आपत्ति जनाएका छन्। उनले लोकतान्त्रिक अभ्यास र स्वस्थ प्रतिस्पर्धा गर्ने जबजको सिद्धान्त अनुशरण नगर्ने हो भने दुनियाँका सामुन्ने अनुहार देखाउन पनि नसकिने बताए। उनले विधानको धारा १६ मा राष्ट्रिय महाधिवेशनबाटछ निर्वाचित गर्ने भनिएको स्मरण गराउँदै अब उप्रान्त निर्वाचन नगर्न चुनौति दिए। 'यस्तो हो भने अब उप्रान्त निर्वाचन हुँदैन, फलानोले प्रस्ताव गरे हुन्छ भनेर विधानमा लेखौं,' उनले भने। ओलीलाई उक्त अधिकार दिने प्रस्ताव विष्णु पौडेल गरेपछि हलले समर्थन जनाएको थियो।"
"अफ्रिकाबाट भारत आएका दुई जनामा कोरोना संक्रमण, मोदीले दिए यस्ता निर्देशन",नयाँ दिल्ली: दक्षिण अफ्रिकामा कोभिड१९ को नयाँ भेरिएन्ट ओमिक्रोन देखापरेपछि भारतमा पनि उच्च सतर्कता अपनाउन थालिएको छ। दक्षिण अफ्रिकाबाट आएका दुई जना कोरोना पोजेटिभ देखिएपछि भारतले उच्च सतर्कता अपनाएको हो। भारतीय अधिकारीहरुका अनुसार ती दुवै जनालाई 'आइसोलेट' गरिएको छ। उनीहरुमा ओमिक्रोन भेरियन्ट रहेको वा नरहेकोबारे बुझ्न स्वाव पठाइएको बताइएको छ। यसैबीच प्रधानमन्त्री नरेन्द्र मोदीले शनिबार सम्बन्धित अधिकारीहरूको आपतकालीन बैठक बोलाएर अन्तर्राष्ट्रिय यात्रामा छुट दिने नीतिको समीक्षा गर्न निर्देशन दिएका छन्। विभिन्न मुलुकहरूले दक्षिण अफ्रिकासँगको हवाइ सम्पर्क रोकिसकेको अवस्थामा भारतले पनि दक्षिण अफ्रिका र अन्य अफ्रिकी मुलुकसँगै उनीहरूसँग बढी आवतजावत हुने मुलुकलाई लक्षित गरी हवाई सम्पर्कलाई विच्छेद गर्ने सम्बन्धमा अधिकारीहरूले प्रधानमन्त्रीलाई सुझाव दिएका छन्।
"पदाधिकारी छान्ने जिम्मा ओलीलाई, भीम रावलको आपत्ति","काठमाडौं: नेकपा एमालेको दसौं महाधिवेशनअन्तर्गत सौराहामा जारी बन्द सत्र हलले पदाधिकारी र केन्द्रीय सदस्य छान्ने अधिकार अध्यक्ष केपी शर्मा ओलीलाई दिएको छ। सर्वसहमतिका लागि ओलीलाई अधिकार दिएको हो। बन्दसत्रमा विष्णु पौडेलले उक्त प्रस्ताव गरेका थिए। पौडेलको प्रस्तावमा हलले समर्थन जनाएको छ। सर्वसहमतिका लागि आवाज उठेका बेला हलमा भरिएका सबै नेता, कार्यकर्ता र प्रतिनिधिले ओलीलाई अधिकार दिएको एमाले नेता शेरबहादुर तामाङले जानकारी दिए। उनका अनुसार बन्द सत्र लगत्तै ओलीले सर्वसम्मतिका लागि प्रयास गरिरहेका छन्। यसका लागि अब ओलीले सर्वसम्मतिका लागि पदाधिकारी नेतृत्व गर्ने बाटो खुलेको छ। पदाधिकारी छान्ने जिम्मा ओलीलाई दिएपछि भीम रावलले आपत्ति जनाएका छन्। उनले यसरी एक्लै निर्णय गर्न नपाइने बताएका छन्।"
समयरेखामा हामी,"जीवनको यात्रामा हिड्दै जाँदा न तिमी तिमीले चाहे जस्तो भयौ न म मैले सोचे जस्तै रहें हामी दुबै सँगैसंगै भयौं पहिलेभन्दा भिन्दै भयौं हिंड्दै जाँदा संगै संगै बाटोसंगै हामी फेरिंदै गयौं तर पनि सधैं सधैं खुसी भयौं। न तिमी तिम्रो बाटोमा हिंडिरह्यौ न मैले मेरै गोरेटो पछ्याइरहें आखिर हामी दुबै मिली नया बाटो खोल्यौं र त्यही बाटो हिँडयौ हिंडिरह्यौं कहिले पाइताला दुख्ने गरी कतै ठेस लाग्ने गरी कतै काँडाले कोर्ने गरी आफ्नै रोज़ाइमा आफ्नै लयमा टाकुरामै पुग्ने गरी जीवनको यात्रा हिंडिरह्यौं जति हिड्यौं उति जाँगर जोरेर हिड्यौं नथाक्ने गरी हिंडिरह्यौं र, आर्जित उचाइमा खुशी भइरह्यौं। समयका कर्ल्याङ्गकुर्लुंग धर्साहरूमा अहिले आफ्नै आकृति हेर्दा यस्तो लाग्छ अब न तिमी तिमी जस्तो रहिरह्यौ न म नै म जस्तो भइरहें जीवनशास्त्रको अनौठो अंकगणितमा एकमा एक जोडेर फेरि 'एक' भयौं न तिमी, न म हामी केवल 'हामी' भयौं हामी आफ्नै मार्गमा आफ्नै आदेशमा हिंडेका यात्रीहरू हामी आफ्नै सीपमा आफैंले कोरेका आकृतिहरू।"
नेपाली कांग्रेस पाल्पाको जिल्ला सभापतिमा हिमालदत्त श्रेष्ठ,"तानसेन : नेपाली कांग्रेस पाल्पाको १४ औं जिल्ला अधिवेशनमा भएको निर्वाचनमा जिल्ला सभापतिमा हिमालदत्त श्रेष्ठ अत्याधिक मतसहित विजयी भएका छन्। विजयी भएका जिल्ला सभापति श्रेष्ठले ८९० मत प्राप्त गरे भने प्रतिद्वन्द्वी कृष्णप्रसाद बस्यालले ३८१ मत प्राप्त गरी पराजित भए। यसै गरी सम्पूण पदाधिकारी तथा जिल्ला सदस्यमा पनि श्रेष्ठकै समुह विजयी भयो। उपसभापतिमा ज्ञानबहादुर गाहा ७७३, झपेन्द्रप्रसाद गैरे ७५४ मत ल्याइ विजयी भए भने प्रतिद्वन्द्वी बस्याल समुहका माधवप्रसाद नेपालले ५४३ र शंकर खनालले ३६४ मत ल्याइ पराजित भए। यसैगरी सचिवमा श्रेष्ठ समुहकै सन्तोषकुमार थापाले ८०७, सुनिता अधिकारीले ७८५ मत ल्याइ विजयी भए भने, प्रतिद्वन्द्वी बस्याल समुहकै रमा पन्तले ४५५ र हुमनाथ न्यौपानेले ३८२ मत प्राप्त गरी पराजित भए। यसैगरी सहसचिवमा श्रेष्ठ समुहबाट विष्णुकुमार थापा ७४३, हुमिद मियाँले ६४१ मत ल्याइ विजयी भए भने बस्याल समुहका खुमप्रसाद पोखरेल ३१३ र हरिबहादुर कार्की, २३१, स्वतन्त्ररुपमा भला विक्रम सिंहको ७९ र राजु पंगेनी २९१ मत प्राप्त गरे। यसैगरी खुला सदस्यमा खस आर्यमा २ पदको लागि श्रेष्ठ समुहकै लक्ष्मणबहादुर रायमाझी ७४२, सुर्यप्रसाद पोखरेल ७१८ ल्याइ विजयी भए भने बस्यालकृष्णप्रसाद भट्टराई ३४०, विष्णुप्रसाद भण्डारी १९७, रामचन्द्र कोइराला २५४ मत ल्याइ पराजित भए। २ पदको लागि खस आर्य महिलामा गीता खनाल र गीता गौतम निर्विरोध निर्वाचित भएका छन्। आदिवासी जनजाति खुलामा ५ पदको लागि अमिरबहादुर रानाले ९७८, कमल रानाले ९९४ गणेशप्रसाद श्रेष्ठ ८४६, युवराज चिदीले ८८६, राजकुमार श्रेष्ठले ८५१ मत ल्याइ विजयी भए भने चेतबहादुर थापाले ५७१ मत ल्याइ पराजित भए। आदिवासी जनजाति महिलातर्फ ४ पदको लागि इन्दिरा राना, काजल सारु, मिनाकुमारी श्रेष्ठ र सन्ध्या बज्राचार्य निर्विरोध निर्वाचित भएका छन्। दलित १ जना महिला र एकजना पुरुष गरी २ पदको लागि पुरुषमा अरुणकुमार रसाइली र टेकबहादुर विक ले ७६९ मत ल्याइ विजयी भए भने अरुणकुमार रसाइली ३८२ मत ल्याइ पराजित भए, महिलामा तारा रसाइली निर्विरोध निर्वाचित भएकी छन्। अल्प संख्यकमा जगन्नाथ कँडेल निर्विरोध निर्वाचित भएका छन्। जिल्लाका १० पालिकाबाट १२ पदको पुरुष सदस्यको लागि रम्भा, बगनासकाली र तानसेनमा निर्वाचन भएको छ। तानसेन नगरपालिकामा दुई पदको लागि पुरुषोत्तम अर्याल १४६, मोहनप्रसाद श्रेष्ठ १७५ मत ल्याइ विजयी भए भने सुन्दर श्रेष्ठले ६० मत ल्याइ पराजित भए। बगनासकालीमा मुक्तिराम बस्यालले ६८ मत ल्याइ विजयी भए भने प्रकाशकुमार नेपाल ६० मत ल्याइ पराजित भए। रम्भामा सुवि विश्वकर्मा ४९ मत ल्याएर विजयी भए भने धातानन्द बस्यालले ३८ मत ल्याइ पराजित भए। रामपुरमा बुद्धिप्रकाश रेग्मी, हिमाल श्रेष्ठ, पूर्वखोलाबाट इन्द्रनारायण श्रेष्ठ, माँथागढीबाट बालकृष्ण जिसी, तिनाउँबाट विष्णुप्रसाद पाण्डे, रिव्दिकोटबाट माधव थापा, रैनादेवीछहराबाट दानबहादुर पौडेल र निस्दीबाट टेकबहादुर थापा निर्विरोध निर्वाचित भएका छन्। जिल्लाका पालिका अन्तरगत १० महिला पदको लागि तानसेनमा गीता भट्टराईले ११८ मत ल्याइ विजयी भइन् भने सिता बस्नेतले ७४ मत ल्याइ पराजित भइन्। बगनासकालीमा इन्दिरा भट्टराई ६५ मत ल्याइ विजयी भइन् भने रञ्जनाकुमारी अर्याल ६१ मत ल्याइ पराजित भइन्। जिल्ला कमिटी महिला सदस्यमा निर्विरोध चयन हुनेमा रम्भाबाट डिलाकुमारी रानाभाट, पूर्वखोलाबाट जयसरा बारहघरे, रामपुरबाट सावित्रा गौतम, निस्दीबाट सरस्वतीदेवी आचार्य, तिनाउँबाट कमला कार्की, रिव्दिकोटबाट गिरिजा गैरे र रैनादेवी छहराबाट निर्मला पौडेल रहेका छन्। यसैगरी जिल्ला अधिवेशनबाट महाधिवेशन प्रतिनिधीमा हेमराज गैरे र प्रदेश महाधिवेशन प्रतिनिधिमा सिता पंगेनी निर्विरोध चयन भएका छन्। टोल, वडा र पालिकासम्म सहमतिबाट नेतृत्व चयन गरेको नेपाली कांग्रेस पाल्पाले प्रदेश र क्षेत्रगत निर्वाचनमा देउवा र पौडेल समुहले प्यानल बनाएर निर्वाचनमा लडेका थिए। निर्वाचित सभापति श्रेष्ठ र पराजित सभापतिका उमेद्वार बस्याल केन्द्रीय महाधिवेशन प्रतिनिधिमा पौडेल समुहबाट निर्वाचित भएका हुन्। निर्वाचित सभापति श्रेष्ठलाई वर्तमान जिल्ला सभापति वीरबहादुर रानाको समर्थन रहेको थियो भने, बस्याललाई पूर्व जिल्ला सभापति राजन पन्त र केन्द्रीय सदस्य हरिप्रसाद नेपालको समर्थन रहेको थियो। निर्वाचित सभापति श्रेष्ठ यसअघि केन्द्रीय महासमिति सदस्य, नेपाल विधार्थी संघको केन्द्रीय सदस्य, त्रिभुवन बुहुमुखी क्याम्पस पाल्पाको स्ववियु सभापति भइ राजनितिक समाजिक क्षेत्रमा काम गर्दै आएका थिए।"
मटिहानीका गरिबलाई ग्यासचुल्हा सेट,"महोत्तरी: महोत्तरीको सीमावर्ती मटिहानी नगरपालिकाका दलित समुदायका १ सय ३३ जना परिवारलाई ग्यासचुल्हा सेट वितरण गरिएको छ। चरम गरिबीको मारमा रहेका उनीहरुलाई मटिहानी नगरपालिकाले माटोको चुल्हो विस्थापित गर्दै ग्यासचुल्हा सेट वितरण गरेको हो। नेपालमा ४२ हजार बढी मानिसहरु प्रदूषणले हुने रोग लागेर प्रत्येक वर्ष ज्यान गुमाउँछन्। भान्छाभित्रको धुँवाले लाग्ने रोगहरुले बढी गरिबहरुको ज्यान गइरहेको अध्ययनले देखाएको छ। मृत्यु हुनेमा बढी गरिब तथा विपन्न परिवारका महिला तथा बालबालिकाहरु छन्। गरिब परिवारको जीवन रक्षाका लागि मटिहानी नगरपालिकाले ग्याससेट वितरण अभियान चलाएका हुन्। शनिबार मटिहानी नगरपालिकाको वडा नम्बर ४, ६, ७ र ९ मा बासोबास गर्ने मुसहर, डोम र हलखोर जातिलाई मेयर हरिप्रसाद मण्डलले ग्यास सिलेण्डर र चुल्हा वितरण गरे।"
एमाले महाधिवेशन: यस्तो देखियो बन्दसत्र (फोटो फिचर),काठमाडौं: चितवनमा जारी नेकपा एमालेको १०औं महाधिवेशनको बन्दसत्र सुरु भएको छ। चितवनको सौराहास्थित होटल सेभेन स्टारको बन्द सत्र सुरु हुने हलमा अध्यक्ष केपी शर्मा ओली पुगेका छन्।
गठबन्धन सरकारले सन्तुलित छिमेकसँगको सम्बन्ध बिगारेको छ : ओली,"काठमाडौं: नेकपा एमाले अध्यक्ष केपी शर्मा ओलीले पाँच दलीय गठबन्धनले सन्तुलित छिमेकसँगको सम्बन्ध बिगारेको आरोप लगाएका छन्। चितवनमा जारी महाधिवेशन बन्दसत्रलाई सम्बोधन गर्दै उनले यो गठबन्धन सरकारले छिमेकी देशसँगको सम्बन्ध बिगारेको आरोप लगाए। हाम्रो कसैसँग पनि सत्रुता छैन। हामी मित्रता चाहन्छौं। सार्वभौम समानताको नीति अवलम्बन गरेका थियौं। हामी युद्ध र हस्तक्षेपको पक्षमा छैनौं, उनले भने।"
एमाले कमजोर भयो भन्नेहरूलाई हामीले हिजो देखायौं : ओली,"काठमाडौं: नेकपा एमाले अध्यक्ष केपी शर्मा ओलीले पार्टीलाई एकताबद्ध बनाउनुको विकल्प नरहेको बताएका छन्। चितवनमा जारी बन्दसत्रमा सम्बोधन गर्दै उनले एमालेलाई एकताबद्ध बनाएर देशको नेतृत्वदायी भूमिका निर्वाह गर्नसक्ने पार्टीको रुपमा विकास गर्नुपर्ने बताए। विशेष परिस्थतिबाट अगाडि बढिरहेका छौं। हाम्रो भूमिका सत्तापक्षबाट प्रतिपक्षमा परिवर्तित भएको अवस्था छ। हाम्रो कमीकमजोरीका कारणले होइन, विरोधीहरुको जालझेल षड्यन्त्रले हाम्रो भूमिका परिवर्तित भएको छ, उनले भने। उनले एमाले कमजोर भयो भन्नेहरूलाई शुक्रबार भएको उद्घाटन समारोहमा देखिएको जनसागरले जवाफ दिएको बताए। एमाले कमजोर भयो भन्नेहरूलाई हिजो जवाफ दियौं, उनले भने, 'राजनीतिलाई बेथितिमा रहन दिइराख्यौं भने हामी सुरू गरेको विकास अवरूद्ध हुन्छ। उनले हाम्रा अगाडि अझ गम्भिर चुनौति खडा भएको बताए। 'लोकतान्त्रिक प्राप्तिको संघर्षमा तानाशाहीले गर्ने दमन एउटा हुन्छ। लोकतान्त्रिक अभ्यासलाई कुल्चिएर अलोकतान्त्रिक कदम चालिएका छन्, उनले भने। शक्ती पृथकिरणको सिद्धान्त, स्वतन्त्र न्यायालयको दुरुपयोग हुन थाले भने ती निष्प्रभाबी हुने बताए।"
च्यासलको पहिलो जित,"काठमाडौंः च्यासल युथ क्लबले सहिद स्मारक ए डिभिजन लिग फुटबलमा पहिलो जित निकालेको छ। शनिबार भएको निकै प्रतिस्पर्धात्मक खेलमा विभागीय टोली एपीएफ क्लबलाई १० गोलले पराजित गर्दै च्यासलले पहिलो जित निकालेको हो। त्रिपुरेश्वरस्थित दशरथ रंगशालामा च्यासललाई जित दिलाउन रुमेश बर्तौलाले निर्णायक गोल गरेका थिए। दोस्रो हाफको ५०औं मिनेटमा कमल श्रेष्ठको पासमा डिबक्स बाहिरबाट रुमेशले प्रहार गरेको बलले सिधै जाली चुमेको थियो। पहिलो गोल खाएपछि एपीएफले आक्रामक खेल खेले पनि गोल गर्न नसक्दा लगातार दोस्रो हार खेप्न बाध्य भयो। यसअघि पहिलो खेलमा एपीएफ ब्रिगेड ब्वाइज क्लबसँग ३२ गोलले पराजित भएको थियो। जितसँगै च्यासलले दुई खेलमा तीन अंक जोडेको छ। च्यासल पहिलो खेलमा थ्रीस्टारसँग ३० गोलले पराजित भएको थियो। यस खेलको म्यान अफ दी म्याच गोलकर्ता रुमेश बर्तौला चुनिए। उनले १० हजार नगद पुरस्कार पाए। च्यासलका प्रशिक्षक बालगोपाल साहुखलले आफ्नो टोलीले जितका लागि खेलेकाले खेलाडीको प्रदर्शनबाट सन्तुष्ट रहेको बताए। हामीलाई जसरी पनि तीन अंक चाहिएको थियो। जितले खेलाडीको आत्मबल बढेको छ,' उनले भने। एपीएफका प्रशिक्षक कुमार थापाले लगातार दोस्रो हारले दबाब बढेको बताए। लगातारको हारले हामीमाथि दबाब थपिएको छ। अघिल्लो सिजनमा जस्तै लिगमा टिक्न गहारो छ,' प्रशिक्षक थापाले भने, एपीएफले क्लब लाइसेनिङ पाएकाले विदेशी खेलाडी अनुबन्ध गर्न पाउनुपर्छ।"
कोशीमा डुबेर स्वास्थ्यकर्मीको मृत्यु,"राजविराज: कोशी ब्यारेजमा डुबेर आज एक स्वास्थ्यकर्मीको मृत्यु भएको छ। मृत्यु हुनेमा झापाको दमक६ का ४५ वर्षीय सुभाष नेपाल रहेका छन्। इलाका प्रहरी कार्यालयका प्रहरी नायब उपरीक्षक प्रमोद यादवका अनुसार जिल्ला जनस्वास्थ्य कार्यालय, मोरङमा अहेव पदमा कार्यरत नेपाल कोशी ब्यारेजको ५२ नम्बर ढोकामा फोटो खिच्ने क्रममा लडेका थिए। लडेर पानीमा डुबेका नेपाललाई सशस्त्र प्रहरी नं१ बाहिनी पकली, सुनसरीको टोलीले उद्धारको प्रयास गरेपनि उनलाई बचाउन भने सकेन्। नेपालको शव परीक्षणका लागि राजविराजस्थित गजेन्द्रनारायण सिंह अस्पताल लगिएको छ।"
नवलपरासी कांग्रेसमा देउवाइतरका सभापतिसहितको प्यानल विजयी,"परासी : नेपाली कांग्रेस पश्चिम नवलपरासीको सम्पन्न जिल्ला अधिवेशनबाट देउवाइतरका सभापतिसहितको प्यानल विजयी भएको छ। शनिबार सम्पन्न मतगणनाअनुसार देउवा गुटका सभापति उमेद्वार मोहनप्रसाद शर्मालाई इतरगुटका उमेद्वार अर्जुनकुमार पोखरेलले १ सय ९५ मतअन्तरले पराजित गर्दै विजयी भएका हुन्। विजयी पोखरेलले ७५६ मत ल्याए भने प्रतिस्पर्धी शर्माले ५६१ मत ल्याए। निर्वाचित पोखरेल यसअघिका जिल्ला उपसभापति हुन्। कांग्रेसको पदाधिकारीमा २२ जना उपसभापति, सचिव र सहसचिव रहने प्रावधान छ। जसअनुसार उपसभापतिमा विक्रमप्रसाद यादव र अनिल गौड विजयी भएका छन्। सचिवमा कुलदीपप्रसाद आचार्य र उमेशचन्द्र यादव विजयी भएका छन्। सहसचिवमा दीपक बराल र सन्तबहादुर गाहा निर्वाचित भएका छन्। ३६ सदस्यीय जिल्ला कार्यसमितिको निर्वाचनमा कुल १३ सय २९ मत खसेको मतदान अधिकृत दीपक भट्टराईले जानकारी दिए। जिल्लाका नेताहरुबीचको आन्तरिक राजनीतिक झगडाका कारण सहमति नभएपछि वडा अधिवेशनबाटै निर्वाचन हुँदै आएको हो। जिल्लामा देउवा गुटमा रहेका केन्द्रीय सदस्य एंव पूर्वगृहराज्यमन्त्री देवेन्द्रराज कँडेलको एउटा गुट छ भने संविधानसभा सदस्यद्वय विक्रम खनाल र देवकरण जयसवालको अर्को संयुक्त गुट छ। केन्द्रमा देउवा इतरका नेताहरु नै विभाजित देखिएपछि यी दुई नेताहरु पनि केन्द्रीय नेताको पक्षमा खुलेका छैनन्। दुई गुटबीच जिल्लामा पानी बाराबारको स्थिति छ। एक अर्काको राजनीतिक अस्तित्व स्विकार गर्न नसक्ने जिल्लाका नेताहरुको अडानका कारण तल्लो तहबाटै निर्वाचन भएको कार्यकर्ताहरुले बताएका छन्। महाधिवेशन प्रतिनिधिमा समेत देउवाइतर गुटले बहुमत प्रतिनिधि जितेको छ। कुल ५३ जना प्रतिनिधिमा २९ जना इतर गुट र २४ जना देउवा गुटका छन्।"
"बन्दसत्रमा विदेशी पाहुना बोल्दै, नेपालका कम्युनिस्ट पार्टीलाई गरे तारिफ",चितवन: एमालेको दसौं राष्ट्रिय महाधिवेशनको बन्द सत्र सुरु भएको छ। अध्यक्ष केपी शर्मा ओली र विभिन्न नेताहरु आन्तरिक छलफलमा जुटेपछि केही घन्टा ढिलोगरी बन्दसत्र सुरु भएको हो। अध्यक्ष ओली होटल सेभेन स्टारस्थित हल प्रवेश गरेपछि बन्द सत्र सुरु भएको हो। बन्दसत्रमा विदेशी पाहुनाहरुलाई समय छुट्याइएको छ। भारतीय कम्युनिस्ट पार्टीका नेता जोगेन्द्र शर्माले नेपालका कम्युनिस्ट पार्टीहरुको प्रशंसा गरेका छन्। उनले बन्दसत्रमा बोल्दै नेपाली कम्युनिस्ट पार्टीहरुको प्रशंका गर्दै उनीहरुबाट पाठ सिक्नुपर्ने बताएका थिए। यसैबीच उपाध्यक्ष भीम रावलले आफ्नो उम्मेदवारी फिर्ता नहुने बताएका छन्। बन्दसत्र प्रवेश गर्दै उनले अध्यक्ष पदमा आफ्नो उम्मेदवारी कायमै रहने बताए।
१ लाख ९४ हजार २ सय अमेरिकी डलर सहित छिरिङ ढुन्डु गुरुङ पक्राउ,"पोखरा : १ लाख ९४ हजार २ सय अमेरिकी डलर अवैध रुपमा ओसारपसार गरेको अवस्थामा एक जना नेपाली नागरिकलाई कास्की प्रहरीले पोखराको मजुवाबाट पक्राउ गरेको छ। गोप्य सूचनाको आधारमा कास्की प्रहरीले पहिलोपटक यति ठूलो परिमाणमा अमेरिकी डलर अवैध रुपमा ओसारपसार गरेको अवस्थामा पक्राउ गरेको हो। गोप्य सूचनाको आधारका जिल्ला प्रहरी कार्यालय कास्कीले काठमाडौंबाट सार्वजनिक सवारी साधन हाइसमा शुक्रबार दिउँसो पोखरा आउँदै गरेको अवस्थामा मुस्ताङ जिल्लाको साविक चराङ ४, हाल लोघेकर दामोदर कुण्ड गाउँपालिका १ का ४२ वर्षीय छिरिङ ढुन्डु गुरुङलाई पक्राउ गरेको जिल्ला प्रहरी कार्यालय कास्कीका प्रमुख एसपी रमेश थापाले बताए। उनी अस्थायी रुपमा पोखराको शिवालय चोकमा बस्दै आएका छन्। पक्राउ गरेको अमेरिकी डलर एक डलर बरारबर शुक्रबार भएको कारोबारको दर १ सय १९ रुपैयाँ ५ पैसाका दरले २ करोड ३२ लाख ६ हजार ९ सय बराबरको रहेको पनि प्रहरीले बताएको छ। पक्राउ परेको अमेरिकी डलर सक्कली होहोइन अनुसन्धान गर्न राष्ट्र बैंकका कर्मचारीको सहयोग लिएर मसिनबाट चेक जाँच गर्दा सक्कली नै भएको पनि कास्की प्रहरी प्रमुख थापाले बताएका छन्। डलरसहित चेक बुक १ थान र २ थान मोबाइल प्रहरीले पक्राउ गरेको छ। पक्राउ गरिएको डलरसहित छिरिङलाई कास्की प्रहरीले राजश्व विभागलाई जिम्मा लगाउने तयारी छ। ती व्यक्तिले अवैध रुपमा अमेरिकी डलर बोकेर हिँडेको भन्ने विशेष सूचनाका आधारमा जिल्ला प्रहरी कार्यालय कास्की, इलाका प्रहरी कार्यालय हंशपुर र वडा प्रहरी कार्यालय गगनगौडाबाट खटिएको संयुक्त टोलीले अवैध रुपमा ओसार पसार गरेको अवस्थामा पक्राउ गरेको हो। संगठित रुपमै अवैध रुपमा अमेरिकी डलर ओसारपोसार गरेको देखिएको कास्की प्रहरीले बताएको छ। छिरिङले यसअघि पनि अवैध रुपमा अमेरिकी डलर ओसारपोसार गरेको प्रहरीले प्रहरीले बताएको छ। यो संगठित अपराध हो। यसका विभिन्न किसिमका लेयर हुने भएकोले अनुसन्धान भइरहेकोले अनुसन्धानमा बाधा नपुगोस् भनेर कास्की प्रहरीले पूरा विवरण भने सार्वजनिक गरेका छैनन्। हामी मुख्य कारोवारीसम्म पुग्ने गरी अनुसन्धान गरिरहेका छौं थप अनुसन्धानबाट नयाँ कुरा आएपछि फेरि पत्रकार सम्मेलन गरेर सार्वजनिक गर्ने र्छो शनिबार जिल्ला प्रहरी कार्यालय कास्कीमा आयोजित पत्रकार सम्मेलनमा जिल्ला प्रहरी कार्यालय कास्कीका प्रमुख थापाले भने। सुन किन्न अवैध रुपमा डलर ल्याएको हुन सक्ने सुन किन्न यसरी अवैध रुपमा डलर ल्याएको हुन सक्ने कास्की प्रहरीले प्रारम्भिक अनुमान गरेको छ। यसै अनुसार संगठित अपराधको भित्री जालोसम्म पुग्न प्रहरीले अनुसन्धान गरिरहेको जिल्ला प्रहरी कार्यालय कास्कीका प्रमुख थापाले बताए। पर्यटकी नगरी पोखरामा यस्तो कारोबार पहिले पनि भएको हुन सक्ने भएकोले संगठित अपराधलाई नियन्त्रण गर्न कास्की प्रहरीले यसलाई समेत ध्यानमा राखेर अनुसन्धान गरिरहेको पनि उनले बताए। काठमाडौंबाट अवैधर रुपमा डलर पोखरा ल्याउने र अन्य शहरका पनि लग्ने गरेको हुन सक्ने उनले बताए। पोखराका स्थानीय बजारबाट भन्दा पनि अन्तरदेशीय सुन तस्करीका लागि उक्त डलर प्रयोग हुन सक्ने प्रहरीको अनुमान छ। चीन र भारतमा सुन तस्करी गर्न डलर ल्याएको हुन सक्ने प्रहरीका आशंका छ। चीनको उत्तरी नाका जोडिएका जिल्ला मनाङ र मुस्ताङबाट यस्तो कारोवार हुन सक्ने भन्दै यसतर्फ प्रहरीले अनुसन्धान बढाएको छ। काठमाडौं जाँदा जहाजमा आउँदा सार्वजनिक गाडीमा डलर जिल्ला प्रहरील कर्यालय कास्कीले छिरिङ काठमाडौं आउजाउ गर्ने गरेको बताएको छ। उनी काठमाडौं जाँदा जहाजमा जाने र फर्कंदा डलर ल्याउन सार्वजनिक साधन प्रयोग गर्ने गरेको पाइएको हो। जहाजमा हुने कडा चेकजाँचबाट छल्न सार्वजनिक सवारी साधान प्रयोग गरेको प्रहरीले बताएको छ। विशेष सूचनाको आधारमा निगरानी गरिरहेको कास्की प्रहरीले छिरिङलाई डलरसहित पक्राउ गरेको हो। प्रारम्भिक बयान लिँदा गुरुङले कहाँबाट यति धेरै डलर ल्याएको र कहाँ लैजाने लागेको भन्ने खुलाइ नसकेको कास्की प्रहरीले बताएको छ। गुरुङलाई विदेशी मुद्रा विनिमय नियमति गर्ने ऐन २०१९ र विदेशी मुद्रा अपचलन सम्बन्धी ऐन अनुसार कारबाहीका लागि सिफारिस गर्ने जिल्ला प्रहरी कार्यालय कास्कीका प्रमुख थापाले बताए। राष्ट्र बैंकको स्विकृतिबिना १ हजारभन्दा बढी अमेरिकी डलर लिएर हिंड्नु नेपालको कानुन अनुसार अवैध मानिने कास्कीका प्रहरी प्रवक्ता डिएसपी सुन्दर तिवारीले बताए। बैंकले विदेश जाने प्रयोजनका लागि भिसा र पासपोट हेरेर त्यति बराबरको अमेरिकी डलर दिने गर्दछ।"
दक्षिण अफ्रिकाबाट फर्किएका व्यक्तिमा कोभिडको नयाँ भेरिएन्ट देखिएपछि,"बर्लिन: दक्षिण अफ्रिकाबाट फर्किएका एक व्यक्तिमा नयाँ कोभिड१९ भेरिएन्टको शंकास्पद घटना पत्ता लागेको एक जर्मनी क्षेत्रीय अधिकारीले शनिबार बताएका छन्। दक्षिणी अफ्रिकामा पहिलो पटक पत्ता लागेको तनावलाई संकेत गर्दै पश्चिमी राज्य हेस्सीका सामाजिक मामिलामन्त्री काइ क्रोजले ट्वीटमा लेखेका छन्, 'नयाँ सङ्क्रमितमा ओमिक्रोन भेरिएन्टको बलियो सम्भावना रहेको छ।' दक्षिण अफ्रिकाबाट जर्मनी फर्केका यात्रुको शुक्रबारको अन्ततिर गरिएको परीक्षणले ओमिक्रोनका थुप्रै म्युटेसनहरू सङ्केत गरेको कुरा क्रोजले बताए। 'नयाँ भेरिएन्टको प्रबल शङ्कापछि कोभिड१९ सङ्क्रमित उक्त व्यक्तिलाई उनकै घरम एक्लै बस्न लगाइएको छ। यसबारे थप अनुसन्धान हुन बाँकी नै छ।' सङ्क्रमित उक्त व्यक्ति जर्मनीको सबैभन्दा व्यस्त फ्र्याङ्कफर्ट अन्तर्राष्ट्रिय विमानस्थल हुँदै ईयुको सबैभन्दा बढी जनसंख्या भएको देश (जर्मनी)मा आइपुगेको मन्त्रालयले जानकारी गराएको छ। बेल्जियमले कोभिडको खोप नलगाएका एक व्यक्ति कानून विपरित शुक्रबार विदेशबाट फर्किएका र उनमा नयाँ कोभिड१९ भेरिएन्ट भेटिएको बताएको एकदिनपछि जर्मनीमा कोभिडको नयाँ भेरिएन्ट सङ्क्रमित फेला परेको बताइएको हो। बेल्जियमले युरोपमा यो नयाँ भेरिएन्ट सङ्क्रमितको पहिलो घटना भेटिएको बताएको छ। बेल्जियमका एक चर्चित भाइरलोजिस्ट मार्क भान रान्स्टले ट्वीट गर्दै उक्त व्यक्ति नोभेम्बर ११ मा इजिप्टबाट फर्किएको बताएका थिए। विश्व स्वास्थ्य संगठनले शुक्रबार हालै पत्ता लागेको ओमाइक्रोन नाम दिइएको बी११५२९ प्रकारको कोभिड१९ लाई चिन्ताको विषय घोषणा गरेको छ। युरोपेली संघका स्वास्थ्य अधिकारीहरूले यस नयाँ तनावले महाद्वीपको लागि अझ धेरै जोखिम उत्पन्न गरेको बताएका छन्। यूरोपेली संघका अधिकारीहरू यस ब्लकका सबै २७ राष्ट्रहरूलाई विभिन्न दक्षिण अफ्रिकी राष्ट्रहरूको यात्रामा प्रतिबन्ध लगाउन आग्रह गर्न शुक्रबारको दिन सहमत भए जुन नीति जर्मनीले लागू गरिसकेको छ।"
"कोरोनाको नयाँ भेरियन्ट विश्वभरि फैलिँदै, नेपालको तयारी के छ?","काठमाडौं: दक्षिण अफ्रीकामा कोरोना भाइरसको नयाँ भेरियन्ट ओमिक्रोन देखिएसँगै विश्वमै तरंग ल्याएको छ। यतिबेला शक्तिशाली देश अमेरिका, क्यानडा, बेलायत, युरोपीयन मुलुक र छिमेकी देश भारतले पनि उच्च सतर्कता अपनाउन सुरु गरेका छन्। यसै क्रममा नेपालले पनि नयाँ भेरियन्टको जोखिम रोक्न तयारी थालेको छ। स्वास्थ्य तथा जनसंख्या मन्त्रालयले नयाँ भेरियन्ट देखिएको भन्दै रोकथामका लागि तयारी थालेको हो। मन्त्रालयका प्रवक्ता डा कृष्ण पौडेलले नयाँ भेरियन्ट फैलिएका देशबाट आउने नागरिकका सन्दर्भमा पहिले नै जारी भएको आदेश कार्यान्वयनमा ल्याउन सकिने बताए। दक्षिण अफ्रीकाबाट डाइरेक्ट फ्लाइट छैन। ट्रान्जिट प्वाइन्टहरुमा विशेष सावधानी अपनाउँछौं। प्रभावित देशबाट आएका जोकोही क्वारेन्टीनमा बस्नुपर्छ, उनले भने। उनले नेपालमा कोरोना जोखिम नटरेको भन्दै संक्रमण रोकथामका लागि पूर्वाधारहरु तयारी अवस्थामा रहेको बताए। स्वास्थ्य मन्त्रालयले हेल्थ डेस्क तयारी अवस्थामा राखेको जनाएको छ। यसैबीच आइतबार सीसीएमसीसीको बैठक बस्दै छ। बैठकले थप निर्णय लिनसक्ने बताइएको छ। सीसीएमसीसीको बैठक प्रत्येक आइतबार बस्दै आएको छ। गत वैशाख ६ मा नयाँ भेरियन्टसहितको कोभिड१९ को संक्रमण रोकथाम तथा नियन्त्रणका लागि सरकारले आदेश जारी गरेको थियो। प्रवेश बिन्दुका हेल्थ डेस्कमा एन्टिजेन वा पीसीआर परीक्षण गर्दा नतिजा पोजिटिभ आएका सङ्क्रमित व्यक्तिलाई अस्पताल वा आइसोलेसन केन्द्र वा होल्डिङ सेन्टरमा सुरक्षितरूपमा पठाउन स्थानीय तहसँग सहकार्य गर्ने र संक्रमणको शंका नभएका अन्य व्यक्तिलाई स्वास्थ्य मापदण्ड पालना गराई सम्बन्धित स्थानीय तहसँग समन्वय गरी गन्तव्यमा पठाई कम्तीमा दश दिन क्वारेन्टीनमा अनिवार्य राख्न लगाउने आदेशमा उल्लेख छ। प्रवक्ता डा पौडेलले ओमिक्रोन देखा परेपछि सरकारले उक्त आदेश लागू गर्नसक्ने बताए। 'संक्रमणको जोखिम अझै टरेको छैन। नयाँ भेरियन्टको जोखिमलाई मध्यनजर गर्दै सरकारले यसअघिको आदेश कार्यान्वयनमा ल्याउँछ,' उनले भने। आदेशमा होल्डिङ सेन्टर, संस्थागत आइसोलेसन र संस्थागत क्वारेन्टीनको व्यवस्थापन गर्ने र आधारभूत अस्पताल, जिल्ला अस्पताल र प्रादेशिक अस्पतालमा गरिने संक्रमितको उपचार व्यवस्थापनको समन्वय र अनुगमन गर्ने भनिएको छ। आदेशमा भनिएको छ, उपचार सम्बन्धमा अस्पताल व्यवस्थापन (प्रयोगशाला, अक्सिजन तथा भेन्टिलेटर समेत), रेफरल, एम्बुलेन्स र एयर लिफ्ट समेतको व्यवस्था मिलाउने। ओमिक्रोन भेरियन्टको म्युटेसन डेल्टा भन्दा खतरनाक हुनसक्ने वैज्ञानिकहरुले बताएका छन्। विश्व स्वास्थ्य संगठनले यो भेरियन्ट तीब्ररुपमा फैलिने र ठूलो संख्यामा उत्परिवर्तित हुने भएकाले सतर्कता अपनाउन आग्रह गरेको छ। डब्लूएचओले गत नोभेम्बर २४ मा दक्षिण अफ्रिकामा सो भेरियन्टको कोरोना पुष्टि भएको बताएको थियो। यो भेरियन्टमा खोपले काम गर्ने वा नगर्ने अध्ययन भइरहेको छ। विज्ञहरुले यो भाइरस एक अर्कामा छिटो फैलिने क्षमता राख्ने बताएका छन्। कैयौँ देशहरूले दक्षिण अफ्रिका जाने वा आउने क्रमलाई पूर्ण प्रतिबन्ध लगाएका वा सीमित पारेका छन्। दक्षिण अफ्रिकामा कोरोना भाइरसको नयाँ भेरियन्ट तीब्ररूपमा फैलिरहेको पत्ता लागेको हो। पहिलाका उत्परिवर्तनभन्दा यो पछिल्लो उत्परिवर्तन थप घातक हो कि होइन भन्ने स्पष्ट भइसकेको छैन। शुक्रबार दक्षिण अफ्रिकाका स्वास्थ्यमन्त्री जो फाहलाले हवाइ यात्रामाथि प्रतिबन्ध लगाउने विभिन्न मुलुकको कदमलाई गलत भन्दै निन्दा गरेका छन्। साझा समस्यासँग जुध्न विश्व नेताहरूले बलीको बोको खोजिरहेको उनको आरोप थियो।"
फेवा फाँटमा सामुहिक गहुँ खेती,"पोखरा : एक बाली धान लगाएपछि बाँझो रहने पोखराको फेवा फाँटमा यस वर्ष गहुँ झुल्ने भएको छ। असारमा पोखरेली जेठोबुढो धान रोपेर मंसिरमा धान भित्र्याएपछि यहाँको फाँट बाँझै रहन्थे। दाइँ गरेर धान भित्र्याएपछि स्थानीय किसानले फेवा फाँटलाई गाई, भैंसी चराउने चरन क्षेत्रको रुपमा प्रयोग गर्थे। एक खेती गर्दै आएका किसानले पोखरा महानगरपालिकाको पहल, बिउँ बिजन र जग्गा तयार गर्न ५० प्रतिशत अनुदान दिएर किसानलाई खेती गर्न प्रेरित गरेपछि बाँझो फाँट खनजोत गरेर किसानले गहुँ छरेका छन्। फेवा फाँटको चंखपुर क्षेत्रको २ सय रोपनी क्षेत्रमा यस वर्ष स्थानीय किसानले सामूहिक रुपमा हिउँदे बाली गहुँ लगाएका हुन्। सामूहिक खेतीमा १२० जना किसान सहभागी छन्। पोखरा महानगरपालिका कृषि तथा पशु विकास महाशाखा, पोखरा १८ वडा कार्यालय र भावना सामुदायिक कृषि सहकारी संस्थाको संयुक्त साझेदारीमा चंखपुरमा गहुँबाली कार्यक्रम सुरु भएको सहकारीका अध्यक्ष बलराम कोइरालाले बताए। 'हामीले बाँझो जमिनमा गहुँ लगाउने बारेमा सोचेका पनि थिएनौं, कृषि तथा पशु विकास महाशाखाका प्रमुख मनहर कडरिया र पोखरा १८ का वडा अध्यक्षको पहलमा यो सम्भव भएको हो', उनले भने। फेवा फाँटका गौतम जातको गहुँको बिउँ छरिएको छ। पोखरा महानगरपालिका ७ को गैरीखेतमा गत वर्ष यो जातको धानको बिउँ परीक्षण गर्दा राम्रो उत्पादन भएपछि फेवा फाँटमा यही जातको १ हजार किलो बिउँ प्रयोगमा ल्याइएको पोखरा महानगरपालिका कृषि तथा पशु विकास महाशाखाका प्रमुख मनहर कडरियाले बताए। धान बाली लगाएपछि बाँझो रहने पोखराका फाँटबाट केही न केही खेती गरेर उत्पादन लिनुपर्छ भन्ने सन्देश दिन र किसानलाई उत्पादन संगा जोड्न पोखरा महानगरपालिकाले बिउँ, जमिन तयार पार्न लगायतमा किसानलाई अनुदान दिन ११ लाख रुपैयाँ छुट्याएर अभियान थालेको कडरियाले जानकारी दिए। गहुँ, उवा, फापर लगायतका खाद्यन्नमा परनिर्भरता बढ्दै गएकोले पनि यो अभियान सुरु गरिएको उनले बताए। कहाँको जमिनमा के उत्पादन हुन सक्छ माटो परीक्षण गरेर त्यसै अनुसार किसानलाई गहुँ, तोरी, उवा, आलु, फापर लगायतका बिउँ, खानजोत लगायतमा महानगरपालिकाले अनुदान दिएको कृषि तथा पशु विकास महाशाखा प्रमुख कडरियाले बताए। ४ ठाउँमा गहुँको क्लस्टर, ३ ठाउँमा तोरी, २ ठाउँमा फापरको क्लस्टर, १ ठाउँमा उवाको क्लस्टर छनोट भएर ५० प्रतिशत अनुदानमा बिउँ लगायत आवश्यक सामाग्री किसानलाई उपलब्ध गराइएको कडरियाले जानकारी दिए। बाँझो जमिनमा उत्पादन हुँदा किसान खाद्यन्नमा आत्मनिर्भर हुनेमात्र होइन हरियाली, वातावरणमैत्री वातावरण बन्ने पनि उनले बताए। कोभिडपछि किसानमा उत्पादन गर्नुपर्छ भन्ने भावना बढेको अवस्थामा महानगरपालिकाले जमिन बाँझो नराखौं अभियान सुरु गरेको पोखरा १८ का वडा अध्यक्ष रणबहादुर थापाले बताए। यसैले वडाले गहुँ बालीका लागि १ लाख रुपैयाँ छुट्याएको पनि उनले जानकारी दिए। जमिनमा जति सकिन्छ उत्पादन लिने हो बाँझो नराखौं भन्ने उद्देश्यले महानगरपालिकाले यो कार्यक्रम ल्याइएको उनले बताए। बाली संरक्षणका लागि छाडा चौपाया नियन्त्रणका लागि कान्जी हाउस निर्माण पनि गरिने वडा अध्यक्ष थापाले बताए। फेवा बाँध भत्केपछि २०३३ सालदेखि २०३७ सालसम्म गहुँ खेती गरेकोमा बढी चिसो भएर उत्पादन कम भएपछि गहुँ खती गर्न छाडिएको अवस्थामा पुनः गहुँ खेती सुरु हुँदा खुसी लागेको स्थानीय ७९ वर्षीय किसान बलराम तिमिल्सिना बताए। बाँझो जमिनमा गहुँ खेती लगाउन थालिएपछि पुरानो पुस्ता खुसी भएका छन्।"
ट्रकको ठक्करबाट बाबुछोराको मृत्यु,रुपन्देही: सिद्धार्थ राजमार्गअन्तर्गत भैरहवाको बर्मेली चोकमा ट्रकको ठक्करबाट बाबुछोराको आज मृत्यु भएको छ। ट्रकले मोटरसाइकललाई ठक्कर दिँदा स्याङ्जाको चापाकोट नगरपालिका४ का ५३ वर्षीय गीतानाथ खनालसहित उहाँका १३ वर्षीय छोरा सुदीपको मृत्यु भएको हो। बुटवलबाट बेलहियातर्फ जाँदै गरेको ना३ख ३८६० नंको ट्रकले खनाल सवार ग११प ५४४४ नंको मोटरसाइकललाई ठक्कर दिएको जिल्ला प्रहरी कार्यालयका प्रवक्ता नवरत्न पौडेलले जानकारी दिए। ट्रकको ठक्करबाट घाइते भएका दुवै जनाको भैरहवास्थित युनिभर्सल कलेज अफ मेडिकल साइन्सेजमा उपचारका क्रममा दिउँसो १:३५ बजे मृत्यु भएको हो। ठक्कर दिने ट्रक र चालक प्रहरीको नियन्त्रणमा छन्।
"उपाध्यक्ष पदमा घनश्यामको उम्मेदवारी, माग्न थाले भोट","काठमाडौं: नेकपा एमालेका उपमहासचिव घनश्याम भुसालले उपाध्यक्ष पदमा उम्मेदवारी दिने भएका छन्। चितवनमा भइरहेको दसौं राष्ट्रिय महाधिवेशनमा उनले उपाध्यक्ष पदमा उम्मेदवारी दिने घोषणा गरेका हुन्। त्यसका लागि उनले महाधिवेशन प्रतिनिधिहरुसँग भोटसमेत माग्न थालेका छन्। उनले महाधिवेशनको पूर्वसन्ध्यामा विज्ञप्ति जारी गर्दै गुटबन्दीको भूमरीमा फस्दै जाँदा लोकतान्त्रिक स्थिरतामाथि खतरा उत्पन्न भएको बताएका थिए। उनले सैद्धान्तिक दिशाका हिसाबले एमाले ठीक ठाउँमा भए पनि त्यसअनुसार कार्यक्रम बनाउन नसकेको आरोप लगाएका थिए। कार्यक्रम नबनेपछि कार्यक्रमलाई लागू गर्ने संगठनात्मक सिद्धान्त र विधान पनि बनाइएन उनले भनेका थिए, अर्थात्, आज हामीले समाजवादको झण्डा त बोकेका छौं, तर कता हिँड्दै छौं भन्ने स्वयं हामीलाई थाहा छैन। उपाध्यक्षमा धेरैको दावेदारी भएपछि नेताहरुबीच सर्वसहमतिको प्रयास भइरहेको बताइएको छ। एक नेताका अनुसार उपाध्यक्षका धेरै आकांक्षीहरु भएकाले अध्यक्ष ओलीले पनि 'सेटलमेन्ट' गर्न नसकेको बताए। पार्टीभित्र फरक मत प्रस्तुत गर्दै आएका उपाध्यक्ष भीम रावलले पनि अध्यक्ष पदका लागि भोट माग्न थालेका छन्। उनले काठमाडौंमै अध्यक्ष पदमा उम्मेदवारी दिने घोषणा गरेका थिए। अध्यक्ष केपी ओलीले रावललाई अध्यक्ष फिर्ता लिन आग्रह गरेको वरिष्ठ उपाध्यक्षका लागि प्रस्ताव गरिएको स्रोतहरुले दाबी गरेको छ।"
अमेरिकाको न्युयोर्कमा संकटकाल घोषणा,"न्युयोर्क: अमेरिकाको न्युयोर्कमा संकटकाल घोषणा गरिएको छ । न्युयोर्कका गभर्नर काथी होचुलले राज्यभर संकटकाल लागू गरिएको घोषणा गरेको अधिकारीहरुले जनाएका छन्। कोरोनाभाइरसको महामारी बढ्दै गएको र कोरोनाभाइरसको नयाँ भेरियन्ट अझ खतरनाक रहेको लगायतका कारणले संकटकाल लगाउनु परेको उनले स्पष्ट पारेकी छन्। 'पछिल्लो समयमा कोरोनाभाइरसबाट सङ्क्रमित भएर अस्पताल भर्ना हुनेहरुको सङ्ख्या बढेकाले थप महामारी फैलिन नदिनका लागि संकटकाल लगाइएको हो,' उनले भनिन्। कोरोनाभाइरस पछिल्लो समयमा एकबाट अर्कोमा सर्ने क्रम पनि तीव्र देखिएकाले थप चिन्तित बनाएकाले सतर्कता अपनाउनु परेको उनको भनाइ छ। अहिले घोषणा गरिएको संकटकाल आगामी सन् २०२२ को जनवरी १५ सम्म लागू हुने र आवश्यकताअनुसार लम्बिन पनि सक्ने उनले स्पष्ट पारेकी छन्। शुक्रबार बेलुका निर्देशन जारी गर्दै उनले संकटकाल लागू गरेसँगै अस्पतालको क्षमता वृद्धिमा पनि सरकारले काम गर्ने जानकारी दिए। त्यसैगरी खोपको प्रयोगलाई पनि विस्तार तथा वृद्धि गर्ने उनको भनाइ छ। दक्षिण अफ्रिकामा नयाँ कोरोनाभाइरसको रुपमा ओमिक्रोन कोरोनाभाइरस फैलिएको भन्ने सूचनाका आधारमा पूर्वसतर्कता स्वरुप पनि न्युयोर्कमा संकटकालको घोषणा गरिएको अधिकारीहरुले जनाएका छन्। न्युयोर्कसहित अमेरिकाले अन्य राज्यहरुलाई पनि उच्च सतर्कता अपनाउन तथा प्रतिबन्धात्मक व्यवस्थाहरु लागू गर्न आह्वान गरेको छ। त्यसैगरी बेलायत, क्यानडा लगायत कैयौं युरोपेली मुलुकहरुलाई समेत विदेशबाट आउने यात्रुहरुको प्रवेशमा कडाइ गर्न सुझाइएको छ।"
यस्तो बन्यो कांग्रेस महाधिवेशनको प्रचार प्रसार समिति,"काठमाडौं: कांग्रेसले १४औं महाधिवेशनका लागि प्रचार प्रसार समितिलाई पूर्णता दिएको छ। नेपाली कांग्रेस केन्द्रीय कार्यसमितिको बैठकले प्रवक्ता एवं सूचना, सञ्चार तथा प्रचार विभागका प्रमुख विश्वप्रकाश शर्मा संयोजकत्वको गठित समितले पूर्णता पाएको हो। यस्तो छ पूर्ण समिति १ केन्द्रीय कार्यसमितिका सदस्यहरु जीवन परियार, किरण यादव, किरण गिरी, अभिषेक प्रताप शाह, आमन्त्रित केन्द्रीय सदस्यहरु जनकराज कलौनी र दिलिप राई सदस्य । २ सूचना, संचार तथा प्रचार विभागका पदाधिकारी एवं सदस्यहरु सदस्य । ३ भ्रातृ एवं शुभेच्छुक संस्थाका अध्यक्षहरु सदस्य । ४ नेपाली जनसम्पर्क समितिका अध्यक्ष र संयोजकहरु सदस्य । ५ नेपाल प्रेस युनियन, केन्द्रीय समितिका पदाधिकारी एवं सदस्यहरु सदस्य । ६ नेपाल प्रेस युनियनका पूर्व केन्द्रीय अध्यक्षहरु सदस्य । ७ नेपाल प्रेस युनियन केन्द्रीय समितिका सल्लाहकारहरु सदस्य । ८ नेपाल प्रेस युनियन जिल्ला एवं प्रतिष्ठान शाखाका सभापतिहरु सदस्य । ९ काठमाडौं स्थित जिल्ला सम्पर्क समितिका सभापतिहरु सदस्य ।"
"ओलीको सन्देश पार्टीभित्र चुनावी प्रतिस्पर्धा होइन, आन्तरिक एकता मुख्य कुरा हो","काठमाडौंः नेकपा एमाले अध्यक्ष केपी शर्मा ओलीले पार्टीलाई एकताबद्ध बनाएर राजनीतिक विकृति विसंगतिलाई अन्त्य गर्न आवश्यक रहेको बताएका छन्। चितवनमा भइरहेको दसौं महाधिवेशनको बन्दसत्रलाई सम्बोधन गर्दै उनले भने, यस बन्दसत्रको अन्तिम चरणमा छौं। हाम्रो पार्टी सबै प्रतिकूलतासँग जुध्न हिम्मतका साथ देशको नेतृत्व गर्ने दिशामा पार्टी अघि बढिरहेको छ। पार्टीलाई विचार, काममा एकरुपता, भावनामा एकता हुन जरुरी छ। हाम्रा उद्देश्यहरुमा सबै एकरुपता नै छन्। स्थानीय तहमा रहेको पार्टी चलायमान भएको छ। वडा अधिवेशनहरु सम्पन्न गर्यौं। उनले पार्टीभित्र लोकतन्त्रको प्रयोग भएको बताए। एकताका साथ अघि बढ्नु लोकतन्त्र हो। आन्तरिक एकता प्रमुख हो। एकताका लागि समझदारी चाहिन्छ। पार्टीभित्र प्रतिस्पर्धा मुख्य कुरा होइन, आन्तरिक एकता मुख्य कुरा हो,' उनले भने। एमाले कमजोर भयो भन्नेहरूलाई हामीले हिजो देखायौं : ओली"
'द सेकेन्ड गड' विमोचन,"काठमाडौं: आख्यानकार नारायण निरौलाको उपन्यास 'सेकेन्ड गड' विमोचन गरिएको छ। शनिबार आयोजित एक समारोहमा प्रमुख अतिथि पद्मकन्या क्याम्प नेपाली विभागका प्रमुख साहित्यकार डा शैलेन्द्र प्रकाश त्रिपाठी, लेखक नारायण निरौला, साहित्यकार प्रभा बराल, अनुपम रोशी, सिद्धार्थ बनस्थलीका प्रमुख कार्यकारी केशव थापा तथा डाइरेक्टर सचन थापाले संयुक्तरुपमा विमोचन गरेका हुन्। पुस्तकका लेखक नारायण निरौलाले ज्ञान र अनुभवलाई संग्रहित गर्ने उद्देश्यले पुस्तक रचना गरिएको बताए। उनले उपन्यासको धरातलभित्र रहेर ब्राह्मण र सृष्टिको रहस्यहरूलाई स्वैरकल्पनाभित्र ढाल्ने प्रयास गरिएको बताए। त्यस्तै केशव थापाले आम मानिसले अनुभव गरेको तथा सामान्य कल्पनाभन्दा फरक विषयलाई पुस्तकले समेटेको बताए। शैलेन्द्र प्रकाश नेपालले हरेक सर्जकले आफ्नो सिर्जनालाई सन्तानकै रुपमा लिनुपर्ने बताए। उनले लेखकले आफ्ना सिर्जनामा विषयबस्तुको प्रस्तुति कुशलतासँगै भाषागत शुद्धतालाई पनि ख्याल गर्नुपर्ने सुझाव दिए। साहित्यकार प्रभा बरालले पुस्तक काल्पनिक र वास्तविकता दुबै कुरामा केन्द्रीत भएकाले प्रयोगधर्मी भएको उल्लेख गरिन। अनुपम जोशीलगायतका वक्ताले छोटो, सरल र जीवन जगतका चिन्तनलाई खँदिलो रुपमा प्रस्तुत गर्न खोजिएकाले पुस्तक उपयोगी रहेको कुरामा जोड दिए। यो किताब बी एन्ड पुस्तक संसारले प्रकाशनमा ल्याएको हो।"
नेपाली कांग्रेस पाल्पाको जिल्ला सभापतिमा हिमालदत्त श्रेष्ठ,"तानसेन : नेपाली कांग्रेस पाल्पाको १४ औं जिल्ला अधिवेशनमा भएको निर्वाचनमा जिल्ला सभापतिमा हिमालदत्त श्रेष्ठ अत्याधिक मतसहित विजयी भएका छन्। विजयी भएका जिल्ला सभापति श्रेष्ठले ८९० मत प्राप्त गरे भने प्रतिद्वन्द्वी कृष्णप्रसाद बस्यालले ३८१ मत प्राप्त गरी पराजित भए। यसै गरी सम्पूण पदाधिकारी तथा जिल्ला सदस्यमा पनि श्रेष्ठकै समुह विजयी भयो। उपसभापतिमा ज्ञानबहादुर गाहा ७७३, झपेन्द्रप्रसाद गैरे ७५४ मत ल्याइ विजयी भए भने प्रतिद्वन्द्वी बस्याल समुहका माधवप्रसाद नेपालले ५४३ र शंकर खनालले ३६४ मत ल्याइ पराजित भए। यसैगरी सचिवमा श्रेष्ठ समुहकै सन्तोषकुमार थापाले ८०७, सुनिता अधिकारीले ७८५ मत ल्याइ विजयी भए भने, प्रतिद्वन्द्वी बस्याल समुहकै रमा पन्तले ४५५ र हुमनाथ न्यौपानेले ३८२ मत प्राप्त गरी पराजित भए। यसैगरी सहसचिवमा श्रेष्ठ समुहबाट विष्णुकुमार थापा ७४३, हुमिद मियाँले ६४१ मत ल्याइ विजयी भए भने बस्याल समुहका खुमप्रसाद पोखरेल ३१३ र हरिबहादुर कार्की, २३१, स्वतन्त्ररुपमा भला विक्रम सिंहको ७९ र राजु पंगेनी २९१ मत प्राप्त गरे। यसैगरी खुला सदस्यमा खस आर्यमा २ पदको लागि श्रेष्ठ समुहकै लक्ष्मणबहादुर रायमाझी ७४२, सुर्यप्रसाद पोखरेल ७१८ ल्याइ विजयी भए भने बस्यालकृष्णप्रसाद भट्टराई ३४०, विष्णुप्रसाद भण्डारी १९७, रामचन्द्र कोइराला २५४ मत ल्याइ पराजित भए। २ पदको लागि खस आर्य महिलामा गीता खनाल र गीता गौतम निर्विरोध निर्वाचित भएका छन्। आदिवासी जनजाति खुलामा ५ पदको लागि अमिरबहादुर रानाले ९७८, कमल रानाले ९९४ गणेशप्रसाद श्रेष्ठ ८४६, युवराज चिदीले ८८६, राजकुमार श्रेष्ठले ८५१ मत ल्याइ विजयी भए भने चेतबहादुर थापाले ५७१ मत ल्याइ पराजित भए। आदिवासी जनजाति महिलातर्फ ४ पदको लागि इन्दिरा राना, काजल सारु, मिनाकुमारी श्रेष्ठ र सन्ध्या बज्राचार्य निर्विरोध निर्वाचित भएका छन्। दलित १ जना महिला र एकजना पुरुष गरी २ पदको लागि पुरुषमा अरुणकुमार रसाइली र टेकबहादुर विक ले ७६९ मत ल्याइ विजयी भए भने अरुणकुमार रसाइली ३८२ मत ल्याइ पराजित भए, महिलामा तारा रसाइली निर्विरोध निर्वाचित भएकी छन्। अल्प संख्यकमा जगन्नाथ कँडेल निर्विरोध निर्वाचित भएका छन्। जिल्लाका १० पालिकाबाट १२ पदको पुरुष सदस्यको लागि रम्भा, बगनासकाली र तानसेनमा निर्वाचन भएको छ। तानसेन नगरपालिकामा दुई पदको लागि पुरुषोत्तम अर्याल १४६, मोहनप्रसाद श्रेष्ठ १७५ मत ल्याइ विजयी भए भने सुन्दर श्रेष्ठले ६० मत ल्याइ पराजित भए। बगनासकालीमा मुक्तिराम बस्यालले ६८ मत ल्याइ विजयी भए भने प्रकाशकुमार नेपाल ६० मत ल्याइ पराजित भए। रम्भामा सुवि विश्वकर्मा ४९ मत ल्याएर विजयी भए भने धातानन्द बस्यालले ३८ मत ल्याइ पराजित भए। रामपुरमा बुद्धिप्रकाश रेग्मी, हिमाल श्रेष्ठ, पूर्वखोलाबाट इन्द्रनारायण श्रेष्ठ, माँथागढीबाट बालकृष्ण जिसी, तिनाउँबाट विष्णुप्रसाद पाण्डे, रिव्दिकोटबाट माधव थापा, रैनादेवीछहराबाट दानबहादुर पौडेल र निस्दीबाट टेकबहादुर थापा निर्विरोध निर्वाचित भएका छन्। जिल्लाका पालिका अन्तरगत १० महिला पदको लागि तानसेनमा गीता भट्टराईले ११८ मत ल्याइ विजयी भइन् भने सिता बस्नेतले ७४ मत ल्याइ पराजित भइन्। बगनासकालीमा इन्दिरा भट्टराई ६५ मत ल्याइ विजयी भइन् भने रञ्जनाकुमारी अर्याल ६१ मत ल्याइ पराजित भइन्। जिल्ला कमिटी महिला सदस्यमा निर्विरोध चयन हुनेमा रम्भाबाट डिलाकुमारी रानाभाट, पूर्वखोलाबाट जयसरा बारहघरे, रामपुरबाट सावित्रा गौतम, निस्दीबाट सरस्वतीदेवी आचार्य, तिनाउँबाट कमला कार्की, रिव्दिकोटबाट गिरिजा गैरे र रैनादेवी छहराबाट निर्मला पौडेल रहेका छन्। यसैगरी जिल्ला अधिवेशनबाट महाधिवेशन प्रतिनिधीमा हेमराज गैरे र प्रदेश महाधिवेशन प्रतिनिधिमा सिता पंगेनी निर्विरोध चयन भएका छन्। टोल, वडा र पालिकासम्म सहमतिबाट नेतृत्व चयन गरेको नेपाली कांग्रेस पाल्पाले प्रदेश र क्षेत्रगत निर्वाचनमा देउवा र पौडेल समुहले प्यानल बनाएर निर्वाचनमा लडेका थिए। निर्वाचित सभापति श्रेष्ठ र पराजित सभापतिका उमेद्वार बस्याल केन्द्रीय महाधिवेशन प्रतिनिधिमा पौडेल समुहबाट निर्वाचित भएका हुन्। निर्वाचित सभापति श्रेष्ठलाई वर्तमान जिल्ला सभापति वीरबहादुर रानाको समर्थन रहेको थियो भने, बस्याललाई पूर्व जिल्ला सभापति राजन पन्त र केन्द्रीय सदस्य हरिप्रसाद नेपालको समर्थन रहेको थियो। निर्वाचित सभापति श्रेष्ठ यसअघि केन्द्रीय महासमिति सदस्य, नेपाल विधार्थी संघको केन्द्रीय सदस्य, त्रिभुवन बुहुमुखी क्याम्पस पाल्पाको स्ववियु सभापति भइ राजनितिक समाजिक क्षेत्रमा काम गर्दै आएका थिए।"
"थप २१३ जनामा कोरोना संक्रमण, एकैदिन तीन जनाको मृत्यु",काठमाडौं: नेपालमा थप २१३ जनामा कोरोना संक्रमण देखिएको छ। देशभरि ६ हजार ६६३२ जनाको नमूना परीक्षण गर्दा यी संक्रमित देखिएको स्वास्थ्य मन्त्रालयले जानकारी दिएको छ। मन्त्रालयका अनुसार ४९०७ जनाको पीसीआर परीक्षण गदा १९७ जना र १७२५ जनाको एन्टिजेन परीक्षण गर्दा १६ जनामा कोरोना संक्रमण देखिएको थियो। त्यस्तै पछिल्लो २४ घन्टामा ३२५ जना संक्रमित कोरोनामुक्त भएका छन् भने एकैदिन तीन जना संक्रमितको मृत्यु भएको छ। मन्त्रालयका अनुसार नेपालमा ७ हजार १५६ जना सक्रिय संक्रमित रहेका छन्।
बहुविवाह मुद्दामा फरार महिला पक्राउ,कर्णाली : सुर्खेतस्थित कर्णाली प्रदेश प्रहरी कार्यालयले बहुविवाह मुद्दामा फरार एक महिलालाई पक्राउ गरेको छ। बराहताल गाउँपालिका१० को ३० वर्षीया लक्ष्मी सारुलाई प्रदेश कार्यालयको अनुसन्धान ब्यूरोले शुक्रबार पक्राउ गरेको हो। विशेष सूचनाका आधारमा पक्राउ गरिएको कर्णाली प्रदेश प्रहरी कार्यालयका प्रवक्ता एवं प्रहरी उपरीक्षक माधवप्रसाद श्रेष्ठले जानकारी दिए। उनका अनुसार उक्त मुद्दामा सुर्खेत जिल्ला अदालतको आदेशले रु एक हजारसहित एक वर्ष छ महिना कैद सजाय सुनाएपछि उनी फरार थिइन्। पक्राउ परेकी सारुलाई शुक्रबार नै सुर्खेत जिल्ला अदालतमा उपस्थित गराइएको प्रहरीले जनाएको छ।
"कांग्रेसको अधिवेशन हो, एमालेको ओलीवेशन : गगन थापा","काठमाडौं : कांग्रेस नेता गगनकुमार थापा सभापति शेरबहादुर देउवा र रामचन्द्र पौडेलले विश्राम लिनुपर्ने बताएका छन्। कांग्रेस काठमाडौंका सभापति पदका उम्मेदवार कृष्ण (सबुज) बानियाँ समूहको उम्मेदवारी घोषणासभामा उनले पार्टीमा नयाँ नेतृत्व चाहिएको बताएका हुन्। उनले भने, पार्टीमा दुवै जना(शेरबहादुर देउवा र रामचन्द्र पौडेल)ले विश्राम लिनुपर्छ। पार्टीमा नयाँ नेतृत्व चाहिएको छ। थापाले एमालेको महाधिवेशनलाई लक्षित गर्दै चितवनमा ओलीवेशन भएको टिप्पणी गरेका छन्। यो अधिवेशन हो, त्यो ओलीवेशन हो। त्यहाँ कोहि लडेको छ, कोहि ढलेको छ। कहिँ कुस्ती भएको छ। जहाँ मत हुन्छ त्यहाँ मतभेद हुन्छ। उनले भने, नारायणी किनारमा अधिवेशन भइरहेको छ। कसले ओली बाको पाउमा तेल राम्रोसँग दल्न सक्दछ भन्ने प्रतिस्पर्धा भइरहेको छ। उनले मत हुने पार्टीमा मतभेद हुनु सामान्य भएको भन्दै विवेकपूर्ण ढङ्गले नेतृत्व छान्न आग्रह गरे। बानियाँ समूहबाट उपसभापतिमा राजकुमार नकर्मी र गोकर्ण केसी, सचिवमा गोविन्द पुडासैनी र इन्द्रबहादुर थापा र सहसचिवमा रोमेल श्रेष्ठ र प्रा डा अमिता प्रधानले उम्मेदवारी दिने घोषणा गरेका छन्।"
"अमेरिका, अष्ट्रेलिया लगायतले दक्षिण अफ्रिकी मुलुकका नागरिकमाथि प्रतिबन्ध","कोराना भाइरसको नयाँ भेरियन्ट देखिएपछि विश्वका कतिपय मुलुकहरुले दक्षिण अफ्रिकी मुलुकका नागरिकहरुलाई आवागमनमा प्रतिबन्ध लगाएका छन्। डब्लूएचओले अफ्रिकामा देखिएको उत्परिवर्तित भाइरसको नाम ओमिक्रोन नामकरण गरेको छ। ओमिक्रोन दक्षिण अफ्रिकी मुलुकलगायत हङकङ, इजराइल, बोत्सवाना, बेल्जियममा समेत ओमिक्रोन भाइरसको संक्रमण फैलिएको छ। गत नोभेम्बर २४ पहिलो पटक दक्षिण अफ्रिकामा उत्परिवर्तित भाइरस देखिएको थियो। बेलायतले दक्षिण अफ्रिकी मुलुकका नागरिकलाई आफ्नो देश प्रवेशमा प्रतिबन्ध लगाइसकेको छ। अमेरिकाले पनि सोमबारबाट दक्षिण अफ्रिकी मुलुकका नागरिकलाई प्रवेशमा प्रतिबन्ध लगाएको छ। स्वीजरल्याण्डले समेत दक्षिण अफ्रिकी मुलकसँगको हवाई सेवा तत्कालका स्थगित गर्ने निर्णय गरेको छ। ब्राजिल र अष्ट्रेलियाले समेत दक्षिण अफ्रिकी मुलुकका नागरिकलाई आवागमनमा प्रतिबन्ध लगाएका छन्।"
१ लाख ९४ हजार डलरसहित एक जना पक्राउ,पोखरा : स्रोत नखुलेको १ लाख ९४ हजार डलरसहित एकजना नेपाली नागरिकलाई कास्की प्रहरीले पक्राउ गरेको छ। काठमाडौंबाट पोखरा आइरहेका ती व्यक्तिलाई पृथ्वी राजमार्गको लेखनाथ मजुवाबाट प्रहरीले पक्राउ गरेको हो। प्रहरीले पक्राउ परेका व्यक्तिमाथि आवश्यक सोधपुछ गरिरहेको छ। थप विवरण आउन बाँकी छ।
एमाले राष्ट्रिय महाधिवेशन : बन्दसत्रस्थलमा चहलपहल बढ्यो,"काठमाडौं : नेपाल कम्युनिष्ट पार्टी (एमाले)को १० औँ राष्ट्रिय महाधिवेशनको बन्दसत्र स्थलमा चहलपहल बढेको छ। एमाले महाधिवेशनको बन्दसत्रस्थल सौराहाको होटल सेभेन स्टारमा शनिबार हुँदैछ। बन्दसत्रमा प्रतिनिधिको स्वास्थ्य परीक्षण गरेपछि मात्रै प्रवेश दिइने भएको छ। महाधिवेशन स्वास्थ्य समितिले सबै प्रतिनिधिको स्वास्थ्य परीक्षण गर्ने गरी चिकित्सकसहितका स्वास्थ्यकर्मी परिचालन गरेको समितिका सदस्य लीलाधर पौडेलले बताए। स्वास्थ्य प्राविधिकको टोलीले बन्दसत्रस्थलमा प्रतिनिधिलाई रुघाखोकी तथा ज्वरो परीक्षणपछि मात्रै प्रवेश दिने भएको हो। शुक्रबारबाट सुरु भएको एमाले महाधिवेशन आइतबार नयाँ नेतृत्व चयन गर्दै सकिने छ। महाधिवेशनका कारण चितवनका सबै होटल भरिभराउ छन्। सौराहासहित नारायणगढ, मेघौली, जगतपुरका होटलसमेत भरिएका छन्। एमालेको नयाँ नेतृत्व यही मंसिर १३ गते पत्रकार सम्मेलन गरी सार्वजनिक गर्ने तयारी छ। शुक्रबार राति सौराहामा बसेको एमालेको अन्तिम केन्द्रीय कमिटी बैठकले पदाधिकारीदेखि केन्द्रीय सदस्यसम्म थप गरेको छ। पार्टी सचिव एवं प्रचार विभाग प्रमुख योगेश भट्टराईले बैठकले १५ सदस्यीय पदाधिकारीलाई १९ सदस्यीय बनाइएको जानकारी दिए। उपाध्यक्ष र उपमहासचिवमा दुईदुई जना थप गरिएको छ। अब वरिष्ठसहित सात उपाध्यक्ष हुनेछन्। पहिला वरिष्ठसहित पाँच उपाध्यक्षको व्यवस्था थियो। उपमहासचिव दुई जना थपिएको छ। पहिला एक मात्रै उपमहासचिवको व्यवस्था थियो। भट्टराईका अनुसार अब केन्द्रीय कमिटी ३ सय १ सदस्यीय हुने भएको छ। यसअघि २ सय २५ सदस्यीय केन्द्रीय कमिटीको व्यवस्था गरिएको थियो। विधान महाधिवेशनबाट हटाइएको पोलिटब्युरोसमेत राखिएको छ। पोलिटब्युरो ९९ सदस्यीय हुने भएको छ। स्थायी कमिटी भने यथावत् राखिएको छ। विधान महाधिवेशनबाट ४५ सदस्यीय स्थायी कमिटीको व्यवस्था गरिएको थियो। अनुशासन आयोग र लेखा आयोग २५ सदस्यीय बनाउने निर्णय भएको छ। अध्यक्ष केपी शर्मा ओलीले बैठकमा विधान संशोधनको प्रस्ताव गरेका थिए। उक्त प्रस्ताव बैठकले सर्वसम्मत ढंगबाट पारित गरेको हो। केन्द्रीय कमिटीको निर्णय प्रस्तावलाई महाधिवेशनको बन्दसत्रमा पेश गरिनेछ।"
"८ बुँदे निर्वाचन आचारसंहिता जारी , के गर्न पाइने, के नपाइने ? (पूर्णपाठ)","चितवन : एमाले महाधिवेशनको बन्दसत्रका लागि निर्वाचन समितिले आचारसंहिता तयार गरेको छ। समितिको बैठकले ८ बुँदे निर्वाचन आचारसंहिता जारी गरेको अध्यक्ष विजय सुब्बाले जानकारी दिए। उनका अनुसार एमालेको विधान (२०७८को संशोधन सहित),२०४९को धारा २६(५)(ज)को अधिकार प्रयोग गरी दशौं राष्ट्रिय महाधिवेशन, निर्वाचन आचार संहिता, २०७८ निर्माण गरिएको हो। मतदातालाई मतदान गर्न जान बञ्चित गराउने अभिप्रायले कुनै पनि किसिमले बाधा अवरोध वा छेकथुन गर्न गराउन नपाइने आचारसंहितमा उल्लेख छ। आचारसंहितामा भनिएको छ, पार्टीको विधान, घोषित नीति, सिद्धान्त, कार्यक्रम विपरित प्रचारप्रसार गर्नु गराउनु पाइने छैन। (२) मतदान कार्य सुरू भएदेखि मतदान केन्द्रभित्र मतदानको काम सम्पन्न नहुँदासम्मका लागि निर्वाचन प्रचारप्रसार हुने गरी सामान्य भिजिटिङ कार्ड आकारको पर्चा (२ ईन्च  चार ईन्च) भन्दा बाहेक अन्य कुनै पनि प्रकारको प्रचार सामग्री प्रदर्शन गर्न, प्रचार सामग्रीहरू (पर्चा, पोष्टर, पम्प्लेट, व्यानर) प्रयोग गर्न, वाड्न तथा कुनै पनि प्रकारले प्रचारप्रसार गर्न, गराउन तथा सभाजुलुस गर्न गराउन, समुहगत रुपमा छुट्टै भेला बैठक गर्न गराउन, पाइने छैन। ओली निर्विकल्प, अरू मुख ताक्दै एमालेका लागि हैन, देशका लागि एकल बहुमत चाहिएको छ : ओली ओलीको सन्देश : उच्चस्तरीय समझदारीका साथ नेतृत्व चयन हुन्छ यस्तो देखियो एमालेको दसौं राष्ट्रिय महाधवेशनको उद्घाटनसत्र (फोटो फिचर) नारायणी किनारमा एमालेको शक्ति प्रदर्शन महाधिवेशनमा आएका ज्येष्ठ नागरिक भन्छन्भत्ता दिने नेता हेर्न आएका हौं यस्तो देखियो एमाले केन्द्रीय कमिटीको अन्तिम बैठक (फोटोफिचर) आचारसंहितामा कुनै धर्म, सम्प्रदाय, जातजाती, लिङ्ग, भाषा, समुदाय वा क्षेत्रीय आधारमा घृणा फैलाउने, द्वेष उत्पन्न हुने वा सद्भाव खलबलिने गरि कुनै क्रियाकलाप गर्न वा गराउन नहुने उल्लेख छ। मतदाताले मतदानका लागी तोकिएको मतदान क्षेत्रभित्र प्रवेश गर्दा निर्वाचन आयोगद्वारा प्रकाशित नमुना मतपत्रवाहेक अन्य कुनै प्रकारको प्रचार सामाग्री साथमा लिई प्रवेश गर्न नपाइने आचारसंहिता बनेको छ। मतदातालाई भ्रममा पर्ने गरी निर्वाचन सम्बन्धी वा उम्मेद्वार सम्बन्धी कुनै पनि सूचना प्रकाशन र प्रचारप्रसार गर्न पाइने छैन। निर्वाचन क्षेत्रभित्र उम्मेद्वारको आफ्नो परिचय खुल्नेबाहेकका अन्य प्रचार सामाग्री ल्याउन बन्देज लगाइएको छ। निर्वाचन आचारसंहिताको उल्लंघन भएको पाइएमा त्यस्तो उल्लंघन सच्याउन निर्वाचन आयोगले सम्बन्धित व्यक्तिलाई आवश्यक निर्देशन दिन सक्ने आचारसंहितमा उल्लेख छ। उपनियम (१) बमोजिमको निर्वाचन आयोगले दिएको निर्देशन पालना नगर्ने व्यक्तिलाई सचेत गराउने, निर्वाचन स्थलबाट हटाउने, निर्वाचनमा उम्मेदवारी वा मतदाताको सूचीबाट नाम हटाउने वा रद्द गर्ने सम्मको कारवाही केन्द्रीय निर्वाचन आयोगले गर्न सक्नेछ।"
एमाले महाधिवेशन : सौराहामा बन्दसत्र सुरु,"सौराहा : चितवनमा जारी नेकपा एमालेको १० औं महाधिवेशनको बन्दसत्र सुरु भएको छ। बन्दसत्र स्थलमा एमाले प्रतिनिधि जान थालेका छन्। चितवनको सौराहास्थित होटल सेभेन स्टारको बन्द सत्र सुरु हुने हलमा अध्यक्ष केपी शर्मा ओली पुगेका छन्। महाधिवेशनको बन्दसत्रमा मनोनीतसहित दुई हजार २७५ प्रतिनिधि छन्। बन्दसत्रले नयाँ नेतृत्व चयन गर्नेछ। सहमतिकै लागि विधान परिमार्जन गर्न गएराति सम्पन्न केन्द्रीय कमिटीको बैठकले २२५ सदस्यीयलाई ३०१ सदस्यीय केन्द्रीय कमिटी बनाउने प्रस्ताव बन्दसत्रमा पेश गर्ने निर्णय गरेको थियो। बैठकले १५ सदस्यीय पदाधिकारीलाई १९ सदस्यीय बनाएको छ। उपाध्यक्ष र उपमहासचिवमा दुईदुई जना थप गरिएको छ। अब वरिष्ठसहित सात उपाध्यक्ष हुनेछन्। पहिला वरिष्ठसहित पाँच उपाध्यक्षको व्यवस्था थियो। उपमहासचिव दुई जना थपिएको छ। पहिला एक मात्रै उपमहासचिवको व्यवस्था थियो। गत असोजमा सम्पन्न प्रथम विधान महाधिवेशनमा पारित विधान अहिले नै परिमार्जन गरिँदा सहमतिका लागि सहज हुने नेताहरुले आँकलन गरेका छन्। तर आंकाक्षी धेरै हुँदा पद व्यवस्थापन कसरी अगाडि बढ्छ चासोका साथ हेरिएको छ। यस अगाडि बन्दसत्रका प्रतिनिधिहरुले नाराबाजी गर्दै सर्वसम्मतको माग गरेका थिए। ८ बुँदे निर्वाचन आचारसंहिता जारी , के गर्न पाइने, के नपाइने ? (पूर्णपाठ) सहमतिको दबाब दिँदै कार्यकर्ताको नाराबाजी, नेताहरु छलफलमा"
स्याङ्जा कांग्रेस सभापतिमा राजु थापा विजयी,"स्याङ्जा : नेपाली कांग्रेस स्याङ्जाको सभापतिमा राजु थापा निर्वाचित भएका छन्। आफ्ना प्रतिस्पर्धीभन्दा ३२ मत बढी ल्याएर उनी निर्वाचित भएका हुन्। शनिबार बिहान सम्पन्न भएको मतगणनामा थापाले १ हजार ११७ मत र भागवतप्रकाश मल्लको १ हजार ८५ मत पाए। स्याङ्जाका २ हजार २ सय ५७ मतदातामध्ये २ हजार दुई सय १८ मत खसेको थियो । निर्वाचित थापा संविधानसभा सदस्य हुन। उपविजेता मल्ल स्याङ्जा क्षेत्र नं २ अन्र्तगत को ख प्रदेशसभामा निर्वाचित सांसद हुन्। उनी नेपाली कांग्रेसतर्फका गण्डकी प्रदेश सचेतक पनि हुन्। यसैगरी, उपसभापतिमा केदार काफ्ले र शेरबहादुर थापा, सचिवमा गुरुप्रसाद भट्टराई र दामोदर लम्साल विजयी भएका छन्। सहसचिवमा ध्रुवबन्धु पौडेल र पृथ्वीप्रसाद पोखरेल निर्वाचित भए। प्यानल बनाएर चुनावी मैदानमा उत्रिए पनि मतदाताले दुबै पक्षलाई मतदान गरेका छन्।"
के जिन्दगी ? मा जीवनको लय,"किताब लेख्न सबैले सक्दैनन् र त जिन्दगी धेरै भए पनि सबै किताबमा उतारिएका हुँदैनन्। सबैले लेख्न सक्ने भए किताबको महत्व पनि यति नहुँदो हो। प्रसंग हर्षबहादुर थापाका किताबको हो अर्थात् के जिन्दगी ? को। सम्भवतः सृष्टिकालदेखि नै मानिसले जीवनको अर्थ खोजेको छ। अर्थले पनि नपुगेर सार्थकता र सफलता पनि खोजेकै हुन्छ। प्राचीन वाङ्मयमा हेर्दा यही कुरा देखिन्छ। प्रशंसनीय जीवन निर्वाह नै जीवनको सफलता हो भन्ने मानिसले सोचेको हुन्छ। शास्त्रले धर्म, अर्थ, काम, मोक्षलाई जीवनका चार पुरुषार्थ मानेको छ। यिनै पुरुषार्थका लागि काम गर्छ मानिस। काम गर्दा नराम्रो पनि गर्न पुग्छ, नराम्रो गरुँ भनेर होइन हेक्का नपुगेरै हो। सारांशमा, मानिस राम्रो गर्न र राम्रो कहलाउन चाहन्छ। आफ्ना जीवनका अनुभव सबैलाई प्रिय हुन्छन् नै। सकारात्मक रूपमा सोच्नेका लागि अप्रिय अनुभवले पनि पाठ सिकाएको हुन्छ। कसैले व्यक्त गर्न सक्छ, धेरैले जानेको हुँदैन। यो प्रसंग किताबको हो। सबैको जिन्दगी किताब हो। सबै किताब एक वा अनेक जिन्दगी हुन्। लेखिएका किताब लिखित जिन्दगी हुन् र अनुभव नलेखिएका जिन्दगी अलिखित किताब हुन्। किताब र जिन्दगीमा पत्रैपत्र हुन्छन्। किताब पढ्नेले अक्षरबाट ज्ञान लिन्छ, जिन्दगी पढ्नेले अनुभवबाट चेतना लिन्छ। अर्काकै किताब र जिन्दगीको अनुभवबाट पनि शिक्षा लिन सकिन्छ। जिन्दगीबाट सिकेको पाठ किताबको भन्दा अझ जीवन्त हुन्छ। चाहे त्यो असल कामका प्रेरणाको होस् अथवा गल्तीबाट लिएको चेतना। मानिसले सिक्ने स्रोत किताब पनि हो। किताबमा अक्षर छन्, अक्षर मान्छेको सम्पत्ति हो अरूको होइन। मस्तिष्कमा रहेका अक्षर किताबमा उतारिन्छ। किताबमा देखिएको जस्तै व्यवहारमा पनि विज्ञता देखियो भने मानिस परिपक्व हुन्छ। सिकाइ मान्छेको बाध्यता हो, मान्छेको परिचय पनि हो। यस्ता सानातिना कुरा धेरै खालका हुन्छन्। ज्ञानको उचाइ त्यतिमै नाप्न सकिन्छ। किताब लेख्न सबैले सक्दैन र त जिन्दगी धेरै भए पनि सबै किताबमा उतारिएका हुँदैनन्। सबैले लेख्न सक्ने भए किताबको महŒव पनि यति नहुँदो हो। प्रसंग हर्षबहादुर थापाका किताबको हो अर्थात् के जिन्दगी ? को। सुस्केरा जनाउने तीन थोप्लापछि प्रश्नवाचक चिह्न छ, किताबका नाममा। प्रायः सबैले अर्कालाई सुखी आफूलाई नै दुःखी, अर्को सम्पन्न आफू विपन्न देख्ने गरेको पाइन्छ। यसरी किताबलाई झलक्क बाहिरबाट हेरेर विचार गर्दा आममानिसको जस्तै आफ्नै खप्परलाई धिक्कार्ने बानी हर्षबहादुर थापाको पनि हो कि भन्ने लाग्छ। किन व्याप्त छ यो निराशा ? नेपाल स्रोत, सीप, सद्ज्ञान र सम्भावनाले भरिएको देश हो। अरू देश कस्तो छ, थाहा भएन तर यस्तो सुखद धर्तीमा रहँदा पनि आजको मान्छे किन यसरी पिरोलिन्छ ? प्रश्न धेरै पहिलेदेखि उठेको र धेरैका मनको हो। आँखा चिम्लिँदा संसार अँध्यारो लाग्छ। यस प्रश्नको उत्तर पनि आँखा उघार्दा भेटिन्छ। यस्तो निराशा, व्यथा र बिलखबन्दमा नरहेको नाम रहेछ, हर्षबहादुर थापा। समस्या जहाँ छ, समाधान त्यहीँ हुन्छ भनी खोज्न सिपालु थोरै हुन्छन्। नामको प्रसंग त्यही रहेछ। गोपीकृष्ण ढुंगानाको सम्पादनमा कविताकृति के जिन्दगी ? माझिएको छ। आवरणचित्र राष्ट्रिय कलाकार किरण मानन्धरबाट तयार भएको छ। आवरण चित्रमा देखिएको जस्तै मान्छेको मस्तिष्क रंगीन छ। रंगीन सपना देख्ने मानिस नै हो। रंगीन विपना देख्ने पनि मानिस नै हो। किताबको शीर्षकको जिन्दगी भनेर मान्छेकै जिन्दगी खोजिएको छ, कवि हर्षबाट। सबैका जीवनमा मिश्रित सुखदुःख, ज्ञानअज्ञान, मायाघृणा, मानअपमानजस्ता द्वन्द्वहरूलाई संकेत गर्ने प्रयास रंगको हो कि जस्तो लाग्छ। सुन्दरता खोज्ने प्राणी मानिस नै हो। मान्छेले सुन्दर रोज्छ, सत्य खोज्छ र कल्याण चाहन्छ। हर्षबहादुर हर्षित र जागरुक व्यक्तित्व हुन् भन्न कृतिले पर्याप्त स्थान दिएको छ। किताबले आफ्नो कथ्य पनि यसरी नै बोल्यो। कविताहरूमा जीवन र जगत्का तमाम अन्तर्वस्तु बोलेका छन् उनले। मान्छेको मनमा राम भए राम हुन्छ। मस्तिष्क हराम भएको पनि मान्छे हुन्छ। मन, वचन र कर्ममा पनि राम हुने मान्छे नै मान्छे भनेर गनिन्छ। व्यवहारमा छर्लंग देखिने कुरो लिखित रूपमा आयो भने त्यो अकाट्य वचन हुन्छ। अन्तर्वस्तु राम्रो भएमा शुभकामना थोरै भए पनि पठनीय हुन्छ। पाण्डुलिपि अवस्थामै किताब आद्योपान्त हेर्ने अवसर पाएको थिएँ। सम्पादक ढुंगानाले जिन्दगीले कोरेको खुसीको गोरेटो शीर्षको भूमिकामा लेखेका छन्, करिब तीन करोड नेपालीको जीवन नेपालमै भए पनि एउटै छैन जसरी नेपालमा अनेकता छ, विविधता छ । यही विविधता र अनेकताभित्र एकता खोजिरहेछन् हर्ष थापा । उनी सेवामा रमाउने मान्छे । पछिल्ला वर्षमा शब्दहरूमा रमाउन थालेका छन् । शब्दकै संसारमा जीवन सजाउन र त्यसभित्र आफूलाई हराउन चाहेका छन् उनी । त्यसकै परिणाम हो, त्यो जिन्दगी यो जिन्दगी । किताबका सबै पाटाको परिदृश्य भूमिकामा जस्ताको तस्तै छ। सुन्दर भाषाशैलीका अनुच्छेदहरूले सार्थक गराएका छन्। ती कथनहरूले कविता रचना भएको सन्दर्भ जनाएका छन्। कविताको परिचय दोषमुक्त, लक्षणयुक्त, रीति, गुणले सजिएको, अलंकार र अनेकौं रस पनि भएको कथन नै काव्य वा कविता नामको हुन्छ। पठनीय र रोचक विविध कुराले किताब भरिएको छ। २२० पृष्ठको किताब छ। शक्तिप्रसाद मरहट्टा र सरिता मरहट्टाको सहयोगमा मनुका थापाले कृति प्रकाशन भएको छ । कृतिमा एक सय दुईवटा कविता छन् ।"
देवरको हत्यामा भाउजू पक्राउ,सल्यान : आफ्नै देवरको हत्या गरेर जलाएको आरोपमा दुई जना पक्राउ परेका छन्। जिल्लाको शारदा नगरपालिका५ का ३० वर्षीय शेरबहादुर चन्दको हत्याको आरोपमा प्रहरीले आफ्नै भाउजू २६ वर्षीया लक्ष्मी र छिमेकी भाउजू नातामा पर्ने २५ वर्षीया राधा पौडेल चन्दलाई प्रहरीले पक्राउ गरेको हो। चन्दको शव आधा जलेको अवस्थामा घर नजिकैको बाँसघारीमा शुक्रबार फेला परेको थियो। स्थानीयवासीले शव देखेपछि प्रहरीलाई खबर गरेका थिए। मृतक चन्दको घरमा रगत देखिएकाले चन्दको हत्या गरी बाँसघारीमा जलाइएको हुनसक्ने प्रारम्भिक अनुसन्धानबाट खुलेको जिल्ला प्रहरी कार्यालयका प्रहरी नायब उपरीक्षक सुमित खड्काले जानकारी दिए। हत्या गरिएका चन्द गत वर्ष फागुनमा वैदेशिक रोजगारीबाट घर फर्किएको र श्रीमती माइतमा बस्दै आएको अनुसन्धानबाट खुलेको छ। आरोपित लक्ष्मीका श्रीमान् विदेशमा रहेको र बाबुआमा कोहलपुर बस्ने भएकाले घरमा उनी र शेरबहादुर एक्लै भएकाले घटना भएको हुनसक्ने प्रहरीको भनाइ छ।
अब समाजवादी क्रान्तिको दिशामा अघि बढ्नुपर्छ : प्रचण्ड,"काठमाडौं : नेकपा (माओवादी केन्द्र)का अध्यक्ष पुष्पकमल दाहाल प्रचण्डले अब समाजवादी क्रान्तिको दिशामा अघि बढ्ने बताएका छन्। शनिबार माओवादी केन्द्रको पालिका सम्मेलनलाईभर्चुअलसम्बोधन सम्बोधन गर्दै उनले नयाँ चरणबाट पार्टी पुननिर्माणको महान अभियानमा जुटेको दाबी गरेका हुन्। उनले भने, प्रतिगमनविरोधी आन्दोलन सफल गरेका छौं। हाम्रो विरासत क्रान्तिकारी छ। समाजवादमा जाने लक्ष्य छ। प्रचण्डले ओली गुट र ओलीलाई मलल गर्नेको मिलेमतोमा प्रतिनिधि सभा विघठन भएको टिप्पणी गरे। प्रतिगमनविरोधि आन्दोलन राष्ट्रियता र संविधानमाथि हमला थियो। माओवादी आन्दोलनविरुद्ध हमला थियो। ओली प्रवृति विघठनकारी, माक्सर्वाद विरोधी, प्रतिगमन र प्रतिक्रान्तिकारी प्रवृत्तिका रुपमा राम्रैसँग नागिंयो। उनले अगाडि भने, फेरि एकपटक माओवादी आन्दोलन विजय भएको छ। संयुक्त गठबन्धनको आधार संविधान र राष्ट्रियताको रक्षा हो। पार्टीमा एक किसिमको अन्योल, निरासा देखिएपनि पार्टी विभाजनको अप्राकृतिक षड्यन्त्रसहित अहिले नयाँ ठाउँमा आएको उनले बताए। उनले राष्ट्रिय स्वाधिनतालाई सुदृढ गर्न बाँकि रहेको बताएका छन्। प्रचण्डले कम्युनिस्ट आन्दोलनलाई शक्तिशाली बनाउन सकिन्छ भनेर आम जनतालाई विश्वास दिलाउन कार्यकर्तालाई निर्देशन दिए।"
"प्रचण्डले भने, एमालेको कुम्भ मेला देख्यौं, जहाँ भ्रम मात्रै छरिदैँछ","काठमाडौं : नेकपा (माओवादी केन्द्र)का अध्यक्ष पुष्पकमल दाहाल प्रचण्डले एमालेको जारी १० औं राष्ट्रिय महाधिवेशनलाई कुम्भ मेलाको संज्ञा दिएका छन्। शनिबार माओवादी केन्द्रको पालिका सम्मेलनलाईभर्चुअलसम्बोधन सम्बोधन गर्दै उनले एमालेमा विचार, छलफल र बहसलाई कुनै ठाउँ नभएको टिप्पणी गरेका हुन्। अहिले भर्खरै हिजो हामीले कुम्भ मेला देख्यौं। जहाँ विचारलाई ठाउँ छैन। छलफल बहसलाई कुनै ठाउँ छैन। जनतालाई भ्रम दिने कोसिस मात्रै छ। यस्ता कथाकदित अधिवेशन देख्यौं। देखिराखेका छौं। उनले भने,हामी चाहिँ विचारलाई राजनितिक लाइनलाई संगठनात्मक कार्यदिशालाई र कार्यशैलीलाई प्राथमिकता दिन्छौं। प्रचण्डले अरुका तथाकथित अधिवेशन र माओवादी विचार विकासको अभियानमा तुलना नै हुन नसक्ने धारणा राखे। उनले यस्ता विषयलाई जनतासम्म लैजान जरुरी भएको टिप्पणी गरे। शुक्रबार चितवनमा भएको १० औं महाधिवेशन उद्घाटनसत्रमा प्रचण्ड अनुपस्थित भएका थिए। महाधिवेशन ठूलो पर्व भएकाले अन्य दलका शीर्ष नेता शुभकामना दिन जाने गरेका भएपनि प्रचण्ड भने एमालेको निम्ता पाएर पनि गएका थिएनन्। प्रचण्डसँग एमाले अध्यक्ष केपी शर्मा ओलीको सम्बन्ध सुमधुर बन्न सकेको छैन। यी दुई दल मिलेर नेकपा गठन भएको थियो। त्यस बेला प्रचण्ड र माधवकुमार नेपाल एकातिर थिए भने ओली अर्कातिर रहे। नेकपामा चर्को विवादका कारण एकता भंग भएको थियो। त्यसपछि एमाले र माओवादी ब्युँतिए। अन्ततः नेपालले पनि पार्टी विभाजन गरे। त्यही प्रतिशोधस्वरूप एमालेले प्रचण्डको गृहजिल्ला चितवनलाई महाधिवेशनस्थल चयन गरेको माओवादी नेताहरूको ठम्याइँ छ। दाहालको प्रभाव रहेको भनिएको जिल्लामा ओलीले महाधिवेशन गरेर शक्ति प्रदर्शन गरेका छन्। उद्घाटनसत्रमा प्रचण्डको अनुपस्थितिलाई धेरैले राजनीतिक सद्भाव अभावका रूपमा टिप्पणी गरेका छन्।"
कोरोनाको नयाँ भेरियन्टको नाम ओमिक्रोन संक्रमण दर उच्च,"विश्व स्वास्थ्य संगठन (डब्लुएचओ)ले दक्षिण अफ्रिकामा देखिएको कोरोना भाइरसको उत्परिवर्तित रुपलाई ओमिक्रोन नामाकरण गरेको छ। धेरै पटक उत्परिवर्तन भइसकेकाले दक्षिण अफ्रिकामा देखिएको कोरोनाको नयाँ भेरियन्ट खतरनाक रहेको वैज्ञानिकहरुले दावी गरेका छन्। डब्लूएचओले ओमिक्रोन भाइरसलाई भेरियन्ट अफ कन्सर्न घोषणा गरेको छ। संक्रमण दर उच्च भएपछि त्यसलाई भेरियन्ट अफ कन्सर्न घोषणा गरिन्छ। डब्लूएचओले ओमिक्रोन नामक नयाँ भेरियन्टको संक्रमण दर उच्च रहेको जनाएको छ। दक्षिण अफ्रिकामा पहिलो पटक देखिएको ओमिक्रोन भाइरस हङकङ, बेल्जियम, बोत्स्वाना र इजरायलमा समेत भेटिएको बीबीसीमा समाचार छ। कोरोना भाइरसको नयाँ भेरियन्ट देखिएपछि बेलायतले शुक्रवार दक्षिण अफ्रिकी मुलुकका नागरिकलाई प्रवेशमा प्रतिबन्ध लगाएउने निर्णय गरेको थियो। दक्षिण अफ्रिकामा कोरोनाको उत्परिवर्तित भाइरस देखा परेपछि दक्षिण अफ्रिकाका ६ देशका नागरिकलाई बेलायतले प्रवेशमा प्रतिवन्ध लगाउने निर्णय गरेको थियो।"
"सहमतिको दबाब दिँदै कार्यकर्ताको नाराबाजी, नेताहरु छलफलमा","सौराहा : एमालेको जारी दशौं राष्ट्रिय महाधिवेशनको बन्दसत्रस्थलमा प्रतिनिधि, कार्यकर्ता र पर्यवेक्षक नयाँ नेतृत्वको तीव्र प्रतिक्षा गरिरहेका छन्। बन्दसत्रस्थल सौराहामा प्रतिनिधिले सर्वसम्मत नेतृत्व हुनुपर्ने माग गरेका छन् भने शीर्ष नेताहरु आपसी छलफल र परामर्शमा व्यस्त रहेका छन्। सौराहामा सुरु हुन लागेको बन्दसत्रका प्रतिनिधिहरुले नाराबाजी गर्दै सर्वसम्मतको माग गरेका हुन्। उनीहरुले पार्टीमा एकताबद्ध र सर्वसम्मत नेतृत्व हुनैपर्छ भन्दै नारा लगाइरहेका छन्। महाधिवेशनको बन्दसत्रमा मनोनीतसहित दुई हजार २७५ प्रतिनिधि छन्। बन्दसत्रले नयाँ नेतृत्व चयन गर्नेछ। सहमतिकै लागि विधान परिमार्जन गर्न गए राति सम्पन्न केन्द्रीय कमिटीको बैठकले २२५ सदस्यीयलाई ३०१ सदस्यीय केन्द्रीय कमिटी बनाउने प्रस्ताव बन्दसत्रमा पेश गर्ने निर्णय गरेको थियो। गत असोजमा सम्पन्न प्रथम विधान महाधिवेशनमा पारित विधान अहिले नै परिमार्जन गरिँदा सहमतिका लागि सहज हुने भए पनि छिटोछिटो निर्णय परितर्वन हुने स्थिति आएको टिप्पणी पनि कार्यकर्ताबीचमा सुनिएको छ। तर, सङ्कटपूर्ण अवस्थामा पार्टीको नेतृत्व तहमा उच्चस्तरको एकता, सहमति र उच्च लोकतान्त्रिक अभ्यासका लागि उक्त प्रस्तावलाई अन्यथा मान्न नमिल्ने पनि तर्क प्रतिनिधिको रहेको देखिन्छ। बन्दसत्रस्थलमा चितवनको चिनारी चिनाउने र स्थानीय उत्पादन तथा विभिन्न माक्र्सवादी पुस्तकका कक्ष राखिएका छन्। प्रतिनिधिको स्वास्थ्य व्यवस्थापनका लागि पार्टीको स्वास्थ्य समितिले निःशुल्क शिविर खडा गरेको छ। प्रतिनिधिका लागि बाँकी परिचयपत्र वितरण कार्य अहिले पनि भइरहेको छ। मनोनितमध्ये कतिपय प्रतिनिधिका परिचयपत्र बन्दै गरेको जनाइएको छ। बन्दसत्रस्थलमा अहिले प्रवेशका लागि कडाइ गरिएको छ। बन्दसत्रमा सुरक्षा व्यवस्था चुस्त बनाइएको छ भने पार्टीले करिब ५०० स्वयंसेवक परिचालन गरेको छ। सो स्थलमा काल माक्र्सको मूर्ति, जननेता मदनकुमार भण्डारी, तत्कालीन अध्यक्ष मनमोहन अधिकारी, अध्यक्ष केपी शर्मा ओलीलगायत नेताहरुको तस्बीर सजाइएको छ। पार्टीको केन्द्रीय प्रचार कमिटीले बन्दसत्रस्थल नजिकैको होटेल रोयल सफारीमा मिडिया सेन्टर सञ्चालन गरेको छ भने प्रेस चौतारी नेपाल, चितवन शाखाले सो स्थलमा सञ्चारकर्मीका लागि सहायता कक्षा खडा गरेको छ। आन्तरिक व्यवस्थापनका लागि सहमतिको प्रयास सञ्चारकर्मीसँग प्रतिक्रिया दिँदै एमालेका सचिव योगेश भट्टराईले पार्टीको आन्तरिक व्यवस्थापनका लागि सहमतिको प्रयास भइरहेको र त्यो आवश्यक रहेको जनाए। उनले पार्टीमा एकताका लागि गरिएको १० बुँदे सहमति महाधिवेशनका प्रतिनिधिकै बीचमा रहेको प्रतिक्रिया दिए। सहमतिका नाममा प्रतिनिधिको मताधिकार गर्ने अधिकार कुण्ठित गर्ने त होइन भन्ने प्रश्नमा एमाले केन्द्रीय सदस्य सूर्य थापाले केन्द्रीय कमिटीको संख्या वृद्धि भएकाले अनुभवी नेतृत्व र नयाँ साथीहरु समेटिने गरी नेतृत्व चयन हुने बताए। नारायणी किनारमा एमालेको शक्ति प्रदर्शन महाधिवेशनमा आएका ज्येष्ठ नागरिक भन्छन्भत्ता दिने नेता हेर्न आएका हौं एमाले राष्ट्रिय महाधिवेशन : बन्दसत्रस्थलमा चहलपहल बढ्यो ८ बुँदे निर्वाचन आचारसंहिता जारी , के गर्न पाइने, के नपाइने ? (पूर्णपाठ) पार्टीका प्रतिनिधि र पर्यवेक्षक नेता कार्यकर्ताका प्रतिक्रिया सञ्चारमाध्यममा छाइरहेका छन्। उनीहरुले पनि मुलुकको विषम स्थितिमा पार्टी एकताबद्ध हुनुपर्ने र सहमतिमा नेतृत्व हुनुपर्ने धारणा दिइरहेका छन्। सहमतिमा नेतृत्व हुने तयारी भएपछि विभिन्न पदमा उम्मेदवारीको घोषणा गर्ने नेताहरुले प्रचार कार्यलाई स्थगन गरेका छन्। बन्दसत्र सुरु हुनुअघि एमाले नेताहरु छलफलमा जुटेका छन्। आज बिहान १० बजे हुने भनिएको बन्दसत्र सहमतिको प्रयास जारीका कारण अहिलेसम्म सुरु भएको छैन। बन्दसत्रमा विदेशी पाहुना प्रतिनिधिले पनि शुभकामना दिने कार्यक्रम छ। सौराहाको होटेल सेभेन स्टारमा निर्मित हलमा बन्दसत्र हुने तयारी छ। सहमति नभए निर्वाचन गराउन पार्टीको केन्द्रीय निर्वाचन आयोगले तयारी गरेको छ। अहिले सौराहाका सबै होटेल महाधिवेशनका प्रतिनिधि, पर्यवेक्षक, सञ्चारकर्मी र सुरक्षाकर्मीले भरिभराउ छन् भने सडक र चोक वरपर सवारी साधन र मानिसको बाक्लो उपस्थिति देखिन्छ। सौराहा चोकबाट सौराहा बजार आउन जान शुक्रबार साँझदेखि अहिलेसम्म पनि सवारी जामको स्थिति हुँदा व्यवस्थापनका लागि ट्राफिक प्रहरीलाई धौधौ परेको छ। एमाले महाधिवेशनको उद्घाटनसत्र नारायणी नदी किनारमा शुक्रबार भएको थियो। रासस"
कास्की कांग्रेस सभापति चुन्न दोस्रो पटक मतदान,"पोखरा : पाँच उम्मेदवारमध्ये कसैले पनि ५१ प्रतिशत मत नल्याएपछि नेपाली कांग्रेस कास्कीको सभापतिका लागि फेरि मतदान सुरु भएको छ। ६४४ मत ल्याएका किशोरदत्त बराल र ४६९ ल्याएका सुदीपमोहन भट्टराईबीच निर्वाचन भएको हो। बराल र भट्टराईबीच १ सय ७५ मतको फरक छ। पोखरा नयाँबजारको प्रदर्शनी केन्द्रमा शनिबार बिहान १० बजेबाट मतदान सुरु भएको छ। २०८८ मतदाता छन्। तर शुक्रबार तीमध्ये २ हजार २५ जनाले मात्रै मतदान गरेका थिए। ४७ मत भने बदर भएको छ। नेपाली कांग्रेसको विधानले जिल्ला सभापति बन्न ५१ प्रतिशत मत ल्याउनैपर्ने व्यवस्था गरेको छ। शुक्रबारको मतदान परिणाम अनुसार बराल र भट्टराई पहिलो र दोस्रो बने भने भट्टराईभन्दा केवल ७ मतका कम आउँदा आइबहादुर गुरुङ तेस्रो भए। केही शीर्षस्थ नेताहरुको साथ पाएका गुरुङ दोस्रो चरणको मतदानमा भाग लिनबाटै बञ्चित भए। चौथो भएका पोषनाथ शर्माले ३ सय ३५ र गिरीराज गौतमले ६३ मत ल्याए। गुरुङ, शर्मा र गौतमले दोस्रो चरणको मतदानमा भट्टराईलाई समर्थन गर्ने भन्दै विज्ञप्ति जारी गरेका छन्। कुनै गुटमा नरहेको भन्दै आफ्नो समूह भनेकै सिंगो नेपाली कांग्रेस भएको बताउँदै बराल चुनावी मैदानमा छन्।"
"कोरोनाको नयाँ भेरियन्टप्रति भारत चिन्तामा, हवाई उडान बन्द गर्न माग",नयाँ दिल्ली: कोरोना भाइरसको नयाँ भेरिन्ट 'ओमिक्रोन' देखा परेसँगै विभिन्न देशहरु यसबाट बच्न सजगता अपनाउन सुरु गरिसकेका छन्। छिमेकी देश भारतमा पनि यसबाट जोगिन कडा नियम लागू गर्नुपर्ने माग अघि सारिएको छ। दिल्लीका मुख्यमन्त्री अरिवन्द केजरिवालले प्रधानमन्त्री नरेन्द्र मोदीसँग प्रभावित देशबाट हुने सबै फ्लाइट रद्द गर्न माग गरेका छन्। उनले अफ्रिकालगायत प्रभावित देशको यात्रामा पनि प्रतिबन्ध लगाउन माग गरेका छन्। उनले यसअघि पनि हवाई यात्राकै माध्यमबाट भारतमा पहिलोपटक कोरोना संक्रमण देखिएको स्मरण गराएका थिए। उनले कोरोनाको नयाँ भेरियन्ट रोक्न भारतमा सबै प्रकारका प्रयासहरु हुनुपर्ने बताए। त्यस्तै राज्यसभा सांसद संजय सिंहले यो बेला सर्वदलीय बैठक आह्वान गर्नुपर्ने बताएका छन्। उनले केन्द्रीय सरकारलाई स्पष्ट निर्देशन जारी गर्नुपर्ने र सबै पार्टी सम्मलित सर्वदलीय बैठकको आह्वान गर्नुपर्ने बताए। यस सम्बन्धमा प्रधानमन्त्री मोदीले सरोकारवालाहरुसँग छलफल सुरु गरिसकेको बताइएको छ।
भक्तपुरमा टिपरको ठक्करले स्कुटर चालकको मृत्यु,"भक्तपुर : अरनिको राजमार्ग खण्डअन्तर्गत सूर्यविनायक नगरपालिका८ आदर्श चोकमा टिपरले ठक्कर दिँदा स्कुटर चालकको मृत्यु भएको छ। भने सवार अर्का व्यक्ति गम्भीर घाइते भएको छन् । जगातीबाट सूर्यविनायकतर्फ जाँदै गरेको बा३ख ५४२३ नं को टिपरले सूर्यविनायकबाट जगातीतर्फ जाँदै गरेको बा ५७ प ३११३ नं को स्कुटरलाई ठक्कर दिँदा स्कुटर चालक धनकुटा राजारानी घर भई हाल ललितपुर कुसुन्ती बस्ने २४ वर्षीय अशिम लिम्बुको मृत्यु भएको महानगरीय प्रहरी परिसर भक्तपुरका प्रहरी नायब उपरीक्षक दिपक गिरीले जानकारी दिए । दुर्घटनामा गम्भीर घाइते स्कुटर पछाडि सवार ललितपुर पाटन बस्ने २६ वर्षीय सन्दीप महर्जनको डा इवामुरा अस्पताल, सल्लाघारीमा प्राथमिक उपचारपछि थप उपचारका लागि बिएण्डबी अस्पताल पठाएको उनले जानकारी दिए। दुर्घटनापछि फरार टिपर चालक दाङ घोराही२ रामपुर घर भई हाल काठमाडौं माछापोखरी बस्ने ३१ वर्षीय किरण कुँवर योगीलाई प्रहरीले थिमिको राधेराधेबाट नियन्त्रणमा लिइ महानगरीय प्रहरी वृत्त जगातीमा राखी थप अनुसन्धान गरिरहेको प्रहरी नायब उपरीक्षक गिरीले जानकारी दिए।"
माओवादी केन्द्रको पालिका अधिवेशनलाई प्रचण्डको सम्बोधन (लाइभ),"काठमाडौं : नेकपा (माओवादी केन्द्र)का अध्यक्ष पुष्पकमल दाहाल प्रचण्डले पालिका सम्मेलनलाई भर्चुअलसम्बोधन गरिरहेका छन् । आज सुरु भएको ७५३ वटा स्थानीय तहको अधिवेशनलाई गर्ने उनले सम्बोधन गरेका हुन्। माओवादीको केन्द्रीय निर्वाचन आयोगका प्रमुख विष्णुपुकार श्रेष्ठका अनुसार शनिबारको सम्मेलनले प्रदेश सम्मेलनका लागि प्रतिनिधिसमेत चयन गर्ने छ। मङ्सिर २५ गतेका लागि प्रदेश सम्मेलनको आयोजना गरिएको छ। माओवादीले सम्पर्क समन्वय समिति र विशेष समितिसमेत गरी कूल ७७६ वटा पालिकास्तरीय सम्मेलन आयोजना गरेको हो। वडाबाट निर्वाचित भएका प्रतिनिधिका आधारमा गाउँपालिकामा १५० जनाका दरले सहभागी हुनेछन्। यस्तै नगरमा २००, उपमहानगरमा ३०० सय र महानगरमा ४०० प्रतिनिधिको उपस्थितीमा अधिवेशन हुने प्रमुख श्रेष्ठले जानकारी दिइएको छ। वडा सम्मेलनमा निर्वाचित भएका प्रतिनिधिले विधानमा भएको व्यवस्थाअनुसार ३५ प्रतिशत महिला, २० प्रतिशत युवा, १५ प्रतिशत दलित र पाँच प्रतिशत मुश्लिमको प्रतिनिधित्व सुनिश्चित हुनेगरी नेतृत्व चयन गर्दछ। माओवादीले आगामी पुस ११ देखि १३ गतेसम्म राष्ट्रिय सम्मेलन तय गरेको छ।"
मेरो उम्मेदवारी फिर्ता हुँदैन : भीम रावल,"काठमाडौं: नेकपा एमालेका उपाध्यक्ष भीम रावलले आफ्नो उम्मेदवारी फिर्ता नहुने बताएका छन्। चितवनमा दसौं राष्ट्रिय महाधिवेशनको बन्दसत्र चल्दैगर्दा उनले आफ्नो उम्मेदवारी फिर्ता नहुने बताएका हुन्। 'जनताको बहुदली जनवाद स्वच्छ प्रतिस्पर्धा पहिले नै घोषणा गरिसकेको छु। अध्यक्षको पदबाट उम्मेदवारी फिर्ता लिँदिनँ,' उनले सञ्चारकर्मीहरुसँग भने। उनले यसअघ नै अध्यक्षको उम्मेदवारी घोषणा गरिसकेका छन्। उनले महाधिवेशन प्रतिनिधिहरुसँग भोट माग्न सुरु गरिसकेको समेत बताए। उनले अत्यधिक मत दिएर आफूलाई जिताउन अपील गरेको सहभागीहरुले बताएका छन्। यसअघ आज विहान अध्यक्ष केपी शर्मा ओली र उपाध्यक्ष भीम रावलले छुट्टा छुट्टै छलफलमा जुटेका थिए। जसका कारण बन्द सत्र पनि धेरै ढिला सुरु भएको थियो।"
गाडी दुर्घटनामा कम्तिमा १९ जनाको मृत्यु,मेक्सिको : मेक्सिकोमा गाडी दुर्घटना हुँदा कम्तिमा १९ जनाको मृत्यु भएको छ। यात्रुबाहक गाडी शुक्रबार दुर्घटना हुँदा थप २० जना घाइते भएका अन्तर्राष्ट्रिय सञ्चारमाध्यमले जनाएका छन्। स्थानीय सञ्चारमाध्यमका अनुसार धार्मिकस्थलतर्फ गइरहेको गाडी दुर्घटना भएको हो। घाइतेहरूको उपचारका लागि अस्पताल लगिएको छ। उनीहरूको उपचारका लागि हवाई एम्बुलेन्ससमेत प्रयोग गरिएको बताइएको छ।
च्यासलको पहिलो जित,"काठमाडौंः च्यासल युथ क्लबले सहिद स्मारक ए डिभिजन लिग फुटबलमा पहिलो जित निकालेको छ। शनिबार भएको निकै प्रतिस्पर्धात्मक खेलमा विभागीय टोली एपीएफ क्लबलाई १० गोलले पराजित गर्दै च्यासलले पहिलो जित निकालेको हो। त्रिपुरेश्वरस्थित दशरथ रंगशालामा च्यासललाई जित दिलाउन रुमेश बर्तौलाले निर्णायक गोल गरेका थिए। दोस्रो हाफको ५०औं मिनेटमा कमल श्रेष्ठको पासमा डिबक्स बाहिरबाट रुमेशले प्रहार गरेको बलले सिधै जाली चुमेको थियो। पहिलो गोल खाएपछि एपीएफले आक्रामक खेल खेले पनि गोल गर्न नसक्दा लगातार दोस्रो हार खेप्न बाध्य भयो। यसअघि पहिलो खेलमा एपीएफ ब्रिगेड ब्वाइज क्लबसँग ३२ गोलले पराजित भएको थियो। जितसँगै च्यासलले दुई खेलमा तीन अंक जोडेको छ। च्यासल पहिलो खेलमा थ्रीस्टारसँग ३० गोलले पराजित भएको थियो। यस खेलको म्यान अफ दी म्याच गोलकर्ता रुमेश बर्तौला चुनिए। उनले १० हजार नगद पुरस्कार पाए। च्यासलका प्रशिक्षक बालगोपाल साहुखलले आफ्नो टोलीले जितका लागि खेलेकाले खेलाडीको प्रदर्शनबाट सन्तुष्ट रहेको बताए। हामीलाई जसरी पनि तीन अंक चाहिएको थियो। जितले खेलाडीको आत्मबल बढेको छ,' उनले भने। एपीएफका प्रशिक्षक कुमार थापाले लगातार दोस्रो हारले दबाब बढेको बताए। लगातारको हारले हामीमाथि दबाब थपिएको छ। अघिल्लो सिजनमा जस्तै लिगमा टिक्न गहारो छ,' प्रशिक्षक थापाले भने, एपीएफले क्लब लाइसेनिङ पाएकाले विदेशी खेलाडी अनुबन्ध गर्न पाउनुपर्छ।"
युथ पारा टोली बहराइनतर्फ,काठमाडौं : एसियाली युथ पारा गेम्समा सहभागी हुने नेपाली तेक्वान्दो र ब्याडमिन्टन टोलीको शुक्रबार बिदाइ गरिएको छ। युवा तथा खेलकुदमन्त्री महेश्वरजंग गहतराजले सातदोबाटोस्थित तेक्वान्दो एकेडेमीमा आयोजित कार्यक्रमबीच बिदाइ गरे। उनले टोलीलाई सफलताको शुभकामनासमेत दिए। विभिन्न ९ खेल समावेश युथ पारामा नेपालले तेक्वान्दो र ब्याडमिन्टनमा सहभागिता जनाउन लागेको हो। तेक्वान्दोमा ३ र ब्याडमिन्टनमा १ गरी ४ खेलाडीले नेपालको चुनौती प्रस्तुत गर्ने छन्। युथ पारामा खेल बहराइनको मनामामा डिसेम्बर २ देखि ६ तारिखसम्म हुँदैछ। तेक्वान्दोतर्फ के४४ क्याटगोरीको पुरुष ५८ केजीमुनि विशाल गर्बुजा तथा महिला ५७ केजीमुनि पारा ओलम्पियन पलेशा गोबद्र्धन र ५२ केजीमुनि सिर्जना घिसिङले प्रतिस्पर्धा गर्ने छन्। प्रशिक्षकमा अन्तर्राष्ट्रिय लेभल२ प्रशिक्षक कविराज नेगी लामा छन्। ब्याडमिन्टनमा प्रकाश अधिकारीले एसएल ४४ क्याटगोरीको पुरुष सिंगल्समा खेल्ने छन्। टोलीको नेतृत्व राष्ट्रिय खेलकुद परिषद्का बोर्ड तथा कार्यकारी समितिकी सदस्य नन्दा बस्यालले गर्ने छिन्। तीन सदस्यीय तेक्वान्दो टोली खेलाडीद्वय सिर्जना र विशाल तथा प्रशिक्षक लामा शुक्रबारै बहराइन प्रस्थान गरेका छन्। बाँकी टोली शनिबार जाँदैछन्।
नेपालको ग्लोबल छनोट आशा जीवितै,काठमाडौं : आईसीसी वुमन्स टी २० विश्वकप एसिया छनोटमा नेपालले मलेसियालाई ६ विकेटले पराजित गरेको छ। जितसँगै नेपालको ग्लोबल छनोटमा पुग्ने सम्भावना बलियो बनेको छ। नेपाल ४ खेलमा ३ जित र १ हारसहित ६ अंकका साथ दोस्रो स्थानमा छ। दुबईस्थित आईसीसी क्रिकेट एकेडेमीमा ९३ रनको मध्यम लक्ष्य पछ्याएको नेपालले १० बल बाँकी रहँदा ४ विकेट गुमाउँदै पूरा गर्यो। नेपालकी ओपनर इन्दु बर्मा ८ बलमा ४ रन बनाउँदै आउट भइन्। सीता रानामगरले सर्वाधिक ३० रन जोडिन्। कप्तान रुविना क्षेत्री २० रन बनाउँदै आउट भइन्। सीता र रुविनाले ४८ रनको साझेदारी गरेका थिए। कविता जोशी १६ बलमा १० रन बनाएर रन आउट भइन्। सरिता मगर १५ रनमा अविजित रहिन्। खेलमा नेपालकि सीता रानामगर प्लेयर अफ द म्यान घोषित भइन्। त्यसअघि टस हारेर पहिले ब्याटिङको निम्तो पाएको मलेसियाले निर्धारित २० ओभरमा ७ विकेट गुमाउँदै ९२ रन बनाएको थियो।

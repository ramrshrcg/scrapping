शीर्षक,विवरण
स्थानीय तहमा कानुन निर्माण,"स्थानीय तहमा संसदीय अभ्यास र कानुन निर्माण सम्बन्धमा जनप्रतिनिधि र कर्मचारीहरूलाई यथोचित क्षमता अभिवृद्धिका कार्यक्रम सञ्चालन गर्नुपर्छ। संघीय लोकतान्त्रिक गणतन्त्र नेपालको मूल संरचना संघ, प्रदेश र स्थानीय तह गरी तीन तहको हुने व्यवस्था नेपालको संविधानले गरेको छ। तीनवटै तहबीचको सम्बन्ध सहकारिता, सहअस्तित्व र समन्वयको सिद्धान्तमा आधारित हुनेछ। संविधानले तीनवटै तहलाई विधायिकी र कार्यकारिणी अधिकारको व्यवस्था गरेको छ भने न्यायपालिका एकीकृत स्वरूपको रहेको छ। स्थानीय सरकारमा भने सीमित न्यायिक अधिकार भएको न्यायिक समिति कृयाशील छ। स्थानीय तहमा रहेको गाउँसभा र नगरसभाले कानुन निर्माण गर्दा र आआफ्नो सभा सञ्चालन गर्दा सम्बन्धित प्रदेशले जारी गरेको कानुनबमोजिम गर्नुपर्ने संवैधानिक व्यवस्था धारा २२६ र २२७ मा छ। प्रदेश नं २ बाहेक सबै प्रदेश सभाले यी दुवै कानुन दुई वर्षअघि नै जारी गरिसकेका छन्। तर धेरै स्थानीय तहमा यी दुवै कानुनको बारेमा पर्याप्त जानकारी नहुनु र जानकारी भएता पनिस्थानीय सभाले कानुन निर्माण गर्दा र सभा सञ्चालनगर्दा प्रदेशले जारी गरेको कानुनको प्रकृया अवलम्बन गरेको पाईदैन। जननिर्वाचित पदाधिकारीहरू र कर्मचारीहरूमा कानुन निर्माणसम्बन्धी आवश्यक ज्ञानको कमी र विषय विशेषज्ञको उपलब्धता हुन नसक्नुले आफूलाई चाहिने न्युनतम कानुनको निर्माण गर्नसमेत कठिनाई भएको देखिन्छ। स्थानीय तहमा कानुन निर्माण गाउँपालिका राष्ट्रिय महासंघ नेपालले हालै गाउँपालिकामा कानुन निर्माणको अवस्था के छ ? भनेरअध्ययन गरेको छ। गाउँपालिकाहरूले हालसम्म के कस्ता कानुन जारी गरेका छन् ? ती कानुनहरूको परिपक्वता र कार्यान्वयनको अवस्था कस्तो छ ? भन्ने जानकारी पाउने गरी गरिएको यस अध्ययनमा ७२ जिल्लाका १०४ गाउँपालिकाबाट तथ्यांक लिइएको थियो। जसअनुसार ६८ प्रतिशत गाउँपालिकाले मात्र कानुन निर्माण कार्यलाई उच्च प्राथमिकता दिएको देखिन्छ। स्थानीय सरकार सञ्चालन ऐन, २०७४ को दफा १०२ को उपदफा (४) ले गाउँसभा र नगरसभाले जारी गरेका कानुनहरू सम्बन्धित प्रदेश सरकार र संघीय सरकारमा पठाउनु पर्ने व्यवस्था गरेको छ। तर १७ प्रतिशत गाउँपालिकाले मात्र ती कानुनहरू संघ तथा प्रदेश सरकारमा पठाएको पाइएको छ। अझै पनि ८३ प्रतिशत गाउँपालिकाले जारी गरेका कानुनहरू पठाएका छैनन्। जारी गरिएका कानुनहरू स्थानीय राजपत्रमा प्रकाशन गरेपश्चात मात्र लागू गर्नुपर्छ तर कतिपय कानुन राजपत्रमा प्रकाशित नै नगरी जारी गरेको पाइएको छ। कानुन निर्मामा प्रकृयाको अवलम्बन संविधानको धारा २२६ को उपधारा (२) ले गाउँसभा तथा नगरसभाले कानुन निर्माण गर्दा सम्बन्धित प्रदेश कानुनले तोकेबमोजिमको प्रकृया अवलम्बन गर्नुपर्ने व्यवस्था गरेको छ। तत्कालीन अवस्थामा प्रदेश सभाले काम सुरु नगरेको कारण स्थानीय सरकार सञ्चालन ऐनको दफा २० को उपदफा (२) ले सभाको व्यवस्थापनसम्बन्धी विषयमा प्रदेश कानुनमा अन्यथा नभएसम्मका लागि यस परिच्छेदबमोजिमको प्रकृया अवलम्बन गरिनेछ भन्ने व्यवस्था गरेको छ। गाउँपालिकाहरूले कानुनी सल्लाह प्राप्त गर्न वा कानुनसम्बन्धी कार्य गर्न प्रभावकारी प्रबन्ध अझै गर्न सकेको देखिँदैन। ४२ प्रतिशत गाउँपालिकाले बेग्लै कानुनी सल्लाहकार नियुक्त गरी सेवा लिइरहेको पाइयो छ भने १९ प्रतिशत गाउँपालिकाले कानुन हेर्ने बेग्लै कर्मचारी नै नियुक्त गरी कानुन शाखामार्फत कानुनसम्बन्धी कार्य गरिरहेको छ। तर ३९ प्रतिशत गाउँपालिकाले भने हालसम्म पनि कुनै प्रबन्ध गर्न सकेको छैन। पछिल्लो अद्यावधिक विवरणअनुसार प्रदेश नं २ बाहेक ६ वटै प्रदेश सभाले स्थानीय सभाले कानुन तर्जुमा गर्दा अवलम्बन गर्नुपर्ने प्रकृयासम्बन्धी कानुन २०७५ को सुरुवातमा नै जारी गरिसकेका थिए। तर यस विषयमा गाउँपालिकाहरू अझै जानकारनभएको पाइयो। गाउँसभाले कानुन निर्माण गर्दा कुन कानुनले तोकेको प्रकृया अवलम्बन गरियो ? भनेर सोधिएको प्रश्नमा धेरैजसो गाउँपालिकाले ऐनबमोजिम भन्ने उत्तर प्राप्त भएको छ। ७६ गाउँपालिकाले ऐनअनुसार भन्ने उत्तर दिएका छन् भने प्रदेश कानुनले तोकेको प्रकृया अवलम्बन गरिएको छ भन्ने गाउँपालिकाको संख्या २८ छ।यसरी हेर्दा हालसम्म गाउँसभाले जारी गरेका कानुनहरू प्रकृयासम्मत जारी भएका थिए कि थिएनन् ? भन्ने प्रश्न उठ्न सक्छ। तसर्थ संविधानको धारा २२६ को उपधारा (२) बमोजिम सम्बन्धित प्रदेश कानुनले तोकेको प्रकृया अवलम्बन गर्न जरुरी छ भने प्रदेश नं २ को सरकारलाई उक्त कानुन छिटो जारी गर्न दबाब दिनुपर्ने देखिन्छ। कानुन निर्माणमा जनशक्ति अभाव गाउँपालिकाहरूले कानुनी सल्लाह प्राप्त गर्न वा कानुनसम्बन्धी कार्य गर्न प्रभावकारी प्रबन्ध अझै गर्न सकेको देखिँदैन। ४२ प्रतिशत गाउँपालिकाले बेग्लै कानुनी सल्लाहकार नियुक्त गरी सेवा लिइरहेको पाइयो छ भने १९ प्रतिशत गाउँपालिकाले कानुन हेर्ने बेग्लै कर्मचारी नै नियुक्त गरी कानुन शाखामार्फत कानुनसम्बन्धी कार्य गरिरहेको छ। तर ३९ प्रतिशत गाउँपालिकाले भने हालसम्म पनि कुनै प्रबन्ध गर्न सकेको छैन। कानुनी सल्लाहकारको रूपमा सेवा दिएका कानुन व्यवसायीहरूको सेवा पनि नियमित, आवश्यकताअनुसार र प्रभावकारी भएको पाइएन। कानुन निर्माणमा दक्ष जनशक्तिको अभावमा स्थानीय सरकारमा विधायिकी अधिकारको प्रयोग प्रभावकारी बन्न सकिरहेको छैन। स्थानीय तहमा जारी कानुन स्थानीय तहमा तीन प्रकारका कानुनहरू जारी भएका छन् जहाँ सभाबाट ऐन र कार्यपालिकाबाट नियमावली, कार्यविधि, निर्देशिका तथा मापदण्ड र नीतिहरू छन्। समग्रमा १०४ गाउँपालिकाले हालसम्म ६४ प्रकारका ऐन, ३१ प्रकारका नियमावली र ३२६ प्रकारका कार्यविधि, निर्देशिका तथा मापदण्ड र नीतिहरूगरी समग्रमा ४२१ प्रकारका कानुनहरू जारी भएको देखिन्छ। प्रदेशगत रूपमा हेर्दा सबैभन्दा धेरै र सबैभन्दा कम कानुन जारी गर्ने प्रदेशमा क्रमशः प्रदेश नं १ र प्रदेश नं २ रहेका छन्। प्रदेश नं १ ले १७८ प्रकारका कानुन जारी गरेको छ भने प्रदेश नं २ ले जम्मा ५९ प्रकारका कानुन जारी गरेकोछ। त्यसपछि क्रमशः लुम्बिनी, वाग्मती, गण्डकी, सुदुरपश्चिम प्रदेश छन्। संख्यात्मक रूपमा हेर्दा ती गाउँपालिकामा हालसम्म ८८६ वटा ऐन, २८३ वटा नियमावली र १४५१ वटा कार्यविधि, निर्देशिका तथा मापदण्ड र नीतिहरू जारी गरेको पाइएको छ। संवैधानिक एवं संघीय कानुनबमोजिम स्थानीय सरकारले अधिकार क्षेत्रभित्रका विषयमा ऐन बनाउन सक्ने स्पष्ट व्यवस्था गरेको छ। अध्ययन गरिएका १०४ गाउँपालिकाले हालसम्म जारी गरेका ऐनहरूको विश्लेषण गर्दा एउटा गाउँपालिकाले न्युनतम रूपमा २ देखि अधिकतम१९ वटासम्मका संख्यामा ऐन जारी गरेको पाइन्छ। केही गाउँपालिकाले वार्षिक बजेट पारित गर्दा अनिवार्य रूपमा जारी गर्नुपर्ने आर्थिक ऐन र विनियोजन ऐनबाहेक कुनै पनि ऐन जारी गर्न नसकेको देखिन्छ। अझै पनि ५ भन्दा कम ऐन जारी गर्ने गाउँपालिकाहरू २२ प्रतिशत छन् भने १५ भन्दा बढी ऐन जारी गर्नेमा ६ प्रतिशत गाउँपालिका छन्। अध्ययन गरिएका गाउँपालिकामा सरदर ८ वटा ऐन जारी भएको देखिन्छ।आर्थिक ऐन र विनियोजन ऐन सबैजसो गाउँपालिकाले जारी गरेको पाइन्छ किनकि यी ऐन जारी नगरी वार्षिक बजेट नै पारित भएको मानिँदैन। ती दुई ऐनको अलावा जारी गरिएका ऐनहरूमा सबैभन्दा बढी सहकारी ऐन रहेको छ। हालसम्म १०४ मध्ये ८९ गाउँपालिकाले सहकारी ऐन जारी गरेका छन्। कानुन निर्माणमा देखिएका समस्या स्थानीय तह विशेषगरी अध्ययन गरिएका गाउँपालिकाहरूले कानुन निर्माणमा धेरै समस्या भोगिरहेका छन्। कानुन निर्माणसम्बन्धी दक्ष जनशक्ति र विज्ञता नहुनु, जनप्रतिनिधिमा कानुन निर्माण गर्नुपर्छ भन्नेमा नैपर्याप्त ज्ञान नहुनु, कानुननिर्माणका चरणका बारेमा नै जानकारी नहुँदा कानुनी वैद्यतामा समस्या परेको देखिन्छ। स्थानीय सरकारले बनाएको कानुन पालनामा स्थानीयवासीले नै अपनत्वग्रहणगर्नमा समस्या देखिएको, कानुनी साक्षरताको कमी, व्यवस्थापनकार्यविधिको उचितअभ्यासको कमी, सरोकारवालासँग सघनछलफलनहुने तथा जनप्रतिनिधिले कानुन निर्माणमा भन्दा विकास निर्माणलाई मात्र प्राथमिकता दिँदा यो अभ्यास ओझेलमा परेको देखिन्छ। कानुन निर्माणमा न्युनतम रूपमा पूरा गर्नुपर्ने प्रकृया (सम्बन्धित प्रदेश कानुनले तोकेबमोजिम) समेत पूरा गर्न नसक्दा जारी भएका कानुनको परिपक्वतामा समेत प्रश्न उठ्न सक्ने सम्भावना रहन्छ। कानुन निर्माण गर्दा तोकिएका सबै चरणको प्रभावकारी पालना गरिनुपर्छ तर धेरै स्थानीय सभामा विधेयक पेश गर्ने र सोही दिन पारित गर्ने चलनले विधायिकी अधिकारको प्रयोगमा प्रश्न उठ्ने गर्दछ। सभालाई साविकको गाउँनगर परिषद् कै रूपमा सञ्चालन गर्दा संविधानले परिकल्पना गरेको स्थानीय संसद्को मर्म ती सभामा देखिएनन्। संसदीय समितिको रूपमा रहने गरी प्रदेश कानुनले व्यवस्था गरेको सभाबाट गठन हुने विभिन्न समिति गठन नै भएका छैनन् र गठन भएता पनि कृयाशील छैनन्। सुझावहरू स्थानीय सभामा कानुन निर्माण र सभा सञ्चालन सम्बन्धमा भइरहेका प्रयासहरूको अध्ययन गर्दा केही सुझाव कार्यान्वयन गर्नैपर्ने देखिन्छ। संविधानले स्थानीय तहबाटै संसदीय अभ्यास होस् भन्ने मर्म बोकेको हुनाले साविकको गाउँनगर परिषद्भन्दा फरक हो भन्ने बुझाइ जनप्रतिनिधि र कर्मचारीमा हुनुुपर्छ। कार्यपालिकाको छायाँमासभा परेको देखिन्छ। सभाको गरिमालाई कार्यपालिकाले ख्याल गर्नुपर्छ। सभाका जनप्रतिनिधिमा सेवा प्रवाह र विकास निर्माणकासाथै विधायिकी अधिकारको प्रयोगको बारेमा चासो बढ्नु पर्छ। कानुनबिना गरिने कार्यहरू अवैध हुने भएकाले आवश्यक न्युनतम कानुन बनाउन उचित ध्यान दिनुपर्छ। सभाले ऐन जारी नगरी नै कार्यपालिकाले धेरै विषय क्षेत्रमा नियमावली र कार्यविधि जारी गरेको पाइयो। सभाले कानुन बनाउने अख्तियारी कार्यपालिकालाई प्रत्योजनबिना बनाइएको कानुन परिपक्व नहुने भएकाले यसतर्फ ध्यान दिनुपर्छ। कानुन निर्माण जटिल विषय भएकाले स्थानीय तहमा संसदीय अभ्यास र कानुन निर्माण सम्बन्धमा जनप्रतिनिधि र कर्मचारीहरूलाई यथोचित क्षमता अभिवृद्धिका कार्यक्रम सञ्चालन गर्नुपर्छ। केन्द्रिकृत शासन व्यवस्थामा यी दुवै अधिकारको अभ्यास केन्द्रमा मात्र गरिन्थ्यो तर केन्द्रमा रहेको यो ज्ञान सीप स्थानीय तहमा हस्तान्तरण हुनै सकेन। क्षमता अभिवृद्धिका लागि सम्बन्धित पालिकाले आवश्यक श्रोतसाधनको व्यवस्थापन गर्नुपर्छभने सम्बन्धित प्रदेश र संघीय सरकारले यससम्बन्धी ज्ञान र सीप हस्तान्तरणका कार्यक्रम सञ्चालन गर्नुपर्छ। कानुन निर्माणमा प्रदेश २ अन्य प्रदेशहरूको तुलनामा पछाडि परेको देखिन्छ। त्यहाँको क्षमता अभिवृद्धिमा सरोकारवालाले पहल गर्नुपर्छ। कर्मचारीको अभावमा स्थानीय तहमा कानुन तर्जुमाले गति लिन सकेको छैन। त्यसैले कानुन हेर्ने कर्मचारीको दरबन्दी सृजना गरी पदपूर्ति गर्नुपर्छ। स्थानीय सभाको बेग्लै सचिवालयको व्यवस्था गरी सचिवालयमा जिम्मेवारी तोकिएको कर्मचारी हुन जरुरी छ। प्रदेश कानुनले तोकेका सभाबाट गठन हुने समितिहरूको गठन र प्रभावकारी परिचालनमा ध्यान दिनुपर्छ। कानुन निर्माण र सभा सञ्चालनमा तोकिएका सबै प्रकृया पूरा गर्नुपर्छ। कानुन जारी भइसकेपछि पनि तोकिएको समयभित्र प्रमाणीकरण गर्ने र राजपत्रमा प्रकाशन गर्नुपर्छ। अन्यथा ती कानुन कार्यान्वयन योग्य हुँदैनन्। जारी गरिएका कानुनहरूको कार्यान्वयनमा पनि समस्या देखिनुको कारण सरोकारवालाहरूले स्वामित्व नलिएर पनि हुनसक्छ। कुनै पनि कानुन जारी गर्नुपूर्व सरोकारवालासँग पर्याप्त छलफल गरी सुझाव समावेश गर्न प्रयत्नशील हुनुपर्छ। कानुन कार्यान्वयनमा प्रहरी प्रशासनको असहयोग रहेको पाइएकाले संघीय सरकारले उचित निर्देशन र समन्वय गर्नुपर्छ। निश्कर्ष संविधानबमोजिम गाउँसभा र नगरसभा स्थानीय संसद् हुन्, जसले कार्यपालिकाको नीति तथा कार्यक्रम र बजेट निर्माण गर्नुका साथै एकल तथा साझा अधिकारको कार्यान्वयन गर्न आवश्यक कानुन तर्जुमा गर्दछ। स्थानीय संसद्को रूपमा रहेको सभाको बैठक प्रणाली र सभाले कानुन बनाउँदा तोकिएको प्रकृया पूर्ण रूपमा पालना गर्नुपर्छ। स्थानीय सरकारको निर्वाचन भएको चारवर्ष व्यतित हुन लागेको छ। यो अवधि जग बसाल्ने अवधि हो। नेपालको परिवेशमा संघीयता नितान्त नौलो प्रयोग हो। चारवर्षमा स्थानीय सरकारहरूले व्यवस्थापकीय, कार्यकारिणी र सीमित न्यायिक अधिकारको प्रयोग गर्न सुरु गरेका छन्। अहिले बनेका कानुन पर्याप्त छैनन् तथापि स्थानीय सरकारहरूसंघीयता कार्यान्वयनको लामो यात्राको लिकबाट विमुख भने छैनन्। कानुनहरूक्रमशः बन्दै जाने विषय पनि हुन्। आवश्यकताले नयाँ नयाँ कानुनहरूको जन्म लिँदै जाने नै छ। संघीयताको नयाँ प्रयोग भएका कारणकतिपय कानुनहरू सिक्दै बनाउँदै जानु पर्ने हुन्छ।स्थानीय तहको क्षमता अभिवृद्धिमा स्वयंको इच्छाशक्ति र संघ, प्रदेश तथा सरोकारवालाको यथोचित सहयोग अहिलेको आवश्यकता हो। प्याकुरेल गाउँपालिका राष्ट्रिय महासंघका कार्यकारी निर्देशक हुन्।"
आयोजकलाई स्तब्ध पार्दै अफ्रिकन रुट्स फाइनलमा,सिमरा : क्यामरुनको अफ्रिकन रुट्स एशोसिएशन सिमरामा जारी विश्वकर्मा ११औं जीतपुरसिमरा गोल्डकपको फाइनलमा प्रवेश गरेको छ। आयोजक नव जनजागृति युवा क्लबलाई २१ ले स्तब्ध पार्दै अफ्रिकन रुट्स फाइनलमा प्रवेश गरेको हो। उपाधी होडमा आफूलाई उभ्याउने क्रममा अफ्रिकन रुट्सले जनजागृति क्लबविरुद्ध अतिरिक्त समयमा जित निकाल्यो। निर्धारित समयमा दुबै टिमले ११ को बराबरी खेलेपछि खेल अतिरिक्त समयमा धकेलिएको थियो। अतिरिक्त समयमा अफ्रिकन रुट्का लागि ईबोडेले निर्णायक गोल गरे। यसअघि खेलको सुरुवातमै अफ्रिकन रुट्सविरुद्ध लिएको अग्रता जोगाउन नसक्दा आयोजक प्रतियोगिताबाट बाहिरिन पुगेको हो। खेलको सातौं मिनेटमा अफ्रिकन रुट्सका इबोडेले डोना थापालाई लडाएपछि डिबक्स बाहिर पाएको फ्रिकिकको अवसरलाई आयोजकले सदुपयोग गरेको थियो। डोनाले प्रहार गरेको उक्त फ्रिकिक बलमा सकल रेग्मीले गोल गरे। डोनाको प्रहारलाई अफ्रिकन रुटसका गोलरक्षक सेल्भियोले नियन्त्रणमा लिने क्रममा हातबाट फुस्किएपछि सकल रेग्मीले बललाई जाली चुमाएका थिए। घरेलु मैदानमा आयोजकले अग्रता लिदा रंगशालामा उपस्थित दर्शक उत्साहित भएका थिए। शारिरीक रुपमा बलियो देखिएको अफ्रिकन रुट्सविरुद्ध आयोजकले सम्मानजनक खेल प्रदर्शन गरेको थियो। आहा रारा गोल्डकपको उपाधी भिडन्तमा संकटासंग पराजित हुदै उपबिजेता भएर बारा आएको अफ्रिकन रुट्सले खेलको ३०औं मिनेटमा बराबरी गोल फर्कायो। टि एम्बेलको क्रसलाई सदुपयोग गर्दै नजिमिले खेल बराबरीमा ल्याएका थिए। न्जिमिको गोलबाट खेलमा फर्किएको अफ्रिकन रुट्सले पहिलो हाफमा केही अवसर खेर फाल्यो। यता फिनिसिङ पक्ष कमजोर बन्द स्कोर निकाल्न नसकेको आयोजक पहिलो हाफको अन्तिम समयमा १० खेलाडीमा समेटियो। रेफ्रिसंग अपशब्द प्रयोग गरेपछि याओले ४५औं मिनेटमा रातो पाए। याओ रातो कार्ड पाउदै बाहिरिएपछि आयोजकसामु चुनौती थपियो। । दोस्रो हाफमा १० खेलाडीसहित मैदानमा उत्रिएको आयोजकले अफ्रिकन रट्सविरुद्ध सम्झनलायक प्रदर्शन गर्यो। फिनिसिङ पक्षमा चुकेपनि अफ्रिकन रुट्सविरुद्ध आक्रामक देखिएको आयोजकको खेलले दर्शकको मन जितेको थियो। अघिल्लो दुई खेलमा गोल गरेका आयोजकका डोना थापा अफ्रिकन रुट्सविरुद्ध खासै चल्न सकेनन्। डोनालाई अफ्रिकन रुट्सको रक्षापंक्तीको मार्कमा राखेका थिए। अफ्रिकन रुट्सले पनि आयोजकविरुद्ध बनाएको थुप्रै अवसर गुमायो। खेलको ८५औ मिनेटमा एम्बाकोपको हेड बल क्रसबारमा ठोक्किएर फर्कियो। दुई टिमले बराबरी खेलेपछि खेल अतिरिक्त समयमा धकेलियो। अतिरिक्त समयमा आयोजक थप आक्रामक देखियो। उसले अफ्रिकन रुट्सविरुद्ध लगातार अवसर बनाए पनि सदुपयोग भने गर्न सकेन। अतिरिक्त समयको अन्तिम मिनेटमा अफ्रिकन रुट्सले आयोजक र घरेलु दर्शकलाई स्तब्ध पायो। खेलको अन्तिम समयमा पाएको कर्नर बललाई क्लियर गर्न नसक्दा अफ्रिकन रुट्सका ईबोडेले निर्णायक गोल गरे। उनको गोलको मद्यतबाट अफ्रिकन रुट्स फाइनलमा प्रवेश गर्दा आयोजक उपाधी होडबाट बाहिरिन पुगेको हो। आयोजकका गोलरक्षक राहुल यादव खेलको म्यान अफ दि म्याच घोषित भए। उनले नगद पाच हजार हात पारे। प्रतियोगिता अन्तर्गत बिहिवार संकटा क्लब र एपिएफ क्लबबीच दोस्रो सेमिफाइनल खेल हुनेछ।

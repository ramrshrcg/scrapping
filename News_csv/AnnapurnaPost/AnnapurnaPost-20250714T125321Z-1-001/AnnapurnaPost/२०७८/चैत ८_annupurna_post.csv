शीर्षक,विवरण
"ओली प्रतिगामी चरित्रको नमूना, उनको पार्टीलाई उत्तानो पार्न सफल भयौं : माधव नेपाल","नुवाकोट : नेकपा (एकीकृत समाजवादी)का अध्यक्ष तथा पूर्वप्रधानमन्त्री माधवकुमार नेपालले केपी शर्मा ओली र उनको दल संविधान र लोकतन्त्रविरोधी भएको आरोप लगाएका छन्। ओली र उनको दल नेपाली जनताले लामो संघर्षपछि ल्याएको संविधानलाई तहसनहस पार्न उद्यत रहेको नेपालको आरोप छ। नुवाकोटको विदुरमा मंगलवार समाजवादी प्रेस संगठनले गरेको पत्रकार सम्मेलनमा अध्यक्ष नेपालले ओली प्रतिगामी भएको र दक्षिणपन्थीको शरणमा पुगेको आरोप लगाए। आफ्नो दललाई ओली पक्षले होच्याउने गरेको बताउँदै अध्यक्ष नेपालले संविधानको उपलब्धी र गणतन्त्रलाई तहसनहस पार्न ओलीले ससंद विघटन गरेर प्रतिगामी कदम चालेको उनको आरोप छ। नेपालले मुलुकमा घोषित मितिमै देशमा स्थानीय तहको निर्वाचन हुने र यसमा आफ्नो दलले मन र विचार मिल्ने शक्तिसँग चुनावी तालमेल गर्ने बताए। उनले पाउ लागि र सानोठूलो नभई समान हैसियत अनुसारमात्र चुनावी तालमेल हुने बताए। प्रतिगामीलाई परास्त गर्न सबै खालको परिस्थितिको सामना गर्दै अतिवादी नभई आवश्यकताका आधारमा चुनावी तालमेल गरिने नेपालको भनाइ छ। उनले शक्तिको उचित मुल्यांकन गर्दै अबको निर्वाचनमा स्वाभिमानका आधारमा जनतामाझ जाने तयारी भएको बताए। ओलीको दम्भ हटाउनका लागि पनि वाम र लोकतान्त्रिक शक्तिहरु एकजुट हुनुपर्ने उनको भनाइ छ। नेता नेपालले ६ महिनामा आफ्नो दल वयस्क भएको र यसबीचमा भएका राष्ट्रिय सभालगायतका विभिन्न शक्ति केन्द्रमा ओलीको पार्टीलाई उत्तानो पार्न सफल भएको बताए। ओली प्रतिगामी चरित्रको नमूना र परिवर्तनका वाहक नभई अहंमताको परिचय भएको उनको भनाइ छ। ओलीको अहंमतासँग अघाएर देशमा उनको पार्टी कमजोर भइसकेको पनि नेपालले दाबी गरे। नेपालले पार्टीमा उत्साह देखिएको दाबी गरे। जनताले नेकपा (एस) बाट ठूलो अपेक्षा गरेका बताउँदै अध्यक्ष नेपालले जनताको आशामा इमानदारिता, निष्ठा र समर्पणको भावनाले अगाडि बढ्न नुवाकोटका नेता कार्यकर्तालाई आग्रह गरे। ओली सबै ठाउँमा पराजित भइसकेको दाबी गर्दै एमाले परित्याग गरेर नेकपा (एस) मा प्रवेश गर्नेको लहर चलेको पनि दाबी गगरे। एमसीसी जनताको हितमा भएका कारण पारित गरिएको पनि बताए। एमसीसीको विषयमा एमालेले भित्रभित्रै साँठगाँठ गरेको पनि आरोप लगाए। आफ्नो दलभन्दा ओलीको दल सत्तावादी रहेको अध्यक्ष नेपालको आरोप छ।"
"सत्तानिकट वकिलको दाबी : संविधान जोगाउन बारको चुनावमा गठबन्धन, भ्रष्टाचारविरुद्धको आन्दोलन निष्कर्षमा पुर्याउँछौं","काठमाडौं : सत्ता गठबन्धननिकट कानुन व्यवसायी संगठनहरुले संविधान जोगाउन नेपाल बार एसोसिएसनको आसन्न कार्यसमिति निर्वाचनमा सहकार्य गरेको बताएका छन्। मंगलबार राजधानीमा पत्रकार सम्मेलन गर्दै बृहत् लोकतान्त्रिक, प्रगतिशील, समावेशी तथा पेशागत कानून व्यवसायी समूहले अहिले भ्रष्टाचारमुक्त न्यायालय बनाउन बारमा सशक्त नेतृत्व आवश्यक रहेको र त्यसका लागि आफूहरु सक्षम भएको दाबी गरेको हो। सत्तारुढ कांग्रेसनिकट डेमोक्रेटिक लयर्स एसोसिएसन (डीएलए)का अध्यक्ष योगेन्द्र बहादुर अधिकारीले भ्रष्टाचार मुक्त न्यायलय बनाउन बारमा सशक्त नेतृत्व आवश्यक रहेको र त्यसका लागि आफूहरुको गठबन्धन बनेको बताए। संविधान बचाउने, भ्रष्टाचारको आन्दोलनलाई निष्कर्षमा पुर्याउन यो टिम बनेको हो, उनले भने, न्यायालय सुधारका लागि हरिकृष्ण कार्कीको प्रतिवेदन हुबहु कार्यान्वयन हुनुपर्छ भन्ने हाम्रो मान्यता छ। अधिकारीले आफूहरु सत्तारुढ दलनिकट भए पनि कानुन व्यवसायी नै भएको र न्यायालय सुधारमा क्रियाशील रहेको दाबी गरे। न्यायालयको गिरेको साख जोगाउन, स्वतन्त्र न्यायपालिका, विधिको शासन र प्रत्येक इकाईको उत्थानका लागि हाम्रो टिम देशव्यापी अभियानमा छ, उनले भने, हामी विगतमा पत्रकारको हितमा पनि लडेका थियौं। हाम्रो समूह जितेर आएर तपाईंहरु फेरि पनि सहकार्य गर्छ। आफूहरु बार एसोसिएसनको नेतृत्वमा आए पेशालाई अझै मर्यादित बनाउने, महंगो न्यायलाई सहज र सर्वसुलभ बनाउने उनको भनाइ छ। नेकपा एकीकृत समाजवादीनिकट कानुन व्यवसायी संगठनका अध्यक्ष जितेन्द्र सुवेदीले प्रतिगमन परास्त गर्न आफूहरुको गठबन्धन बार एसोसिएसनको नेतृत्वमा आउनैपर्ने जिकिर गरे। राष्ट्रको शासन स्थिर बनाउन प्रतिगमनविरुद्ध लड्यौं। अहिले हाम्रो विपक्षीमा भोट जानू भनेको प्रतिगमनलाई समर्थन हो। परमादेशी न्यायाधीश भन्ने वकिलहरू हाम्रो विरोधी हुन्, उनले भने। वरिष्ठ अधिवक्ता गोपाल कृष्ण घिमिरेको नेतृत्वमा सत्ता गठबन्धननिकट कानुन व्यवसायी संगठनहरु एउटै समूह बनाएर बार एसोसिएसनको निर्वाचनमा होमिएका छन्। अर्कोतिर वरिष्ठ अधिवक्ता विष्णुमणि अधिकारीको नेतृत्वमा एमालेनिकट प्रगतिशील तथा पेशागत कानुन व्यवसायी संगठन (पीपीएलए) एक्लै चुनावी मैदानमा छ। बार एसोसिएसनको चुनाव चैत १९ गते हुँदैछ।"
"पल शाहको बयान सकियो, आदेश आउन एक साता लाग्ने","तनहुँ : नाबालिगलाई जबरजस्ती करणी गरेको अभियोगमा जिल्ला अदालत तनहुँमा मुद्दा दर्ता भएपछि नायक पल शाह (पूर्णविक्रम शाह)ले मंगलबार बयान दिएका छन्। सरकारी वकिल कार्यालयले मंगलबार शाह विरुद्ध १२ देखि १४ बर्षको कैद सजाय माग गरी जिल्ला अदालतमा मुद्दा दर्ता गरेको थियो। लगत्तै शाहसँग बयान लिइएको अदालतले जनाएको छ। दिउँसो ३ बजेदेखि साँझ ५ बजेसम्म शाहको बयान लिइएको नेपाल बार एसोसिएसनका पूर्वअध्यक्ष शिवदत्त ढकालले जानकारी दिए। ढकालकाअनुसार शाहले बयानमा आरोप अस्वीकार गरेका छन्। मतियारको रुपमा पक्राउ परेका शाहका म्यानेजर कृष्णप्रसाद जोशीसँग बुधबार बयान लिइने छ। ढकालले बयान सकिएपछि थुनछेक बहस सुरु हुने बताए। 'शाहसँगको बयान सकियो। उनका म्यानेजर जोशीँग भोलि बयान लिइनेछ,' उनले भने, 'प्रतिवादीको तर्फबाट ५६ जना वकिलहरु बहस गर्न आउने कुरा छ। जाहेरवालाले पनि सरकारी वकिलसँगै अरु वकिल पनि राख्न सक्छ। महिला अधिवक्ताहरुले बहस गर्ने चर्चा छ। आदेश आउन एक हप्ता लाग्न सक्छ।' दुवै पक्षका वकिलहरुको बहस सकिएपछि शाहलाई तारेख, धरौटीमा छाड्ने वा थुनामा पठाउने भन्नेबारे अदालतले आदेश दिनेछ।"
सत्ता गठबन्धनमा लोसपाको इन्ट्री !,"जनकपुरः स्थानीय तहको निर्वाचन नजिकिँदै गर्दा दलहरु चुनावी तालमेलको होडमा छन्। एमालेले राप्रपा लगायतका दलसँग तालमेलको तयारी गरिरहेको छ। त्यसैगरी सत्ता गठबन्धनमा पनि चुनावी तालमेलको बहस तीव्र छ। गठबन्धन घटक दलहरुले कुन स्थानीय तहमा कसरी तालमेल गर्ने भन्ने बारे परामर्श सुरु गरिसकेका छन्। चुनावी माहोलका बीच एमालेसँग तालमेल गर्ने आंकलन गरिएको लोकतान्त्रिक समाजवादी पार्टीले सत्ता गठबन्धनसँग छलफल अघि बढाएको खुलेको छ। मंगलबार नेकपा माओवादी केन्द्रका अध्यक्ष पुष्पकमल दाहाल प्रचण्डले लोसपासँग गठबन्धन गर्न प्रधानमन्त्री शेरबहादुर देउवाले छलफल गरिरहेको खुलाएका हुन्। मधेशमा कार्यकर्ता प्रशिक्षणका लागि जनकपुर पुगेका प्रचण्डले लोसपालाई चुनावी तालमेलदेखि सरकारमै सहभागी गराउने विकल्पमा छलफल भइरहेको बताए। प्रधानमन्त्रीले लोसपासँग छलफल भइरहेको जानकारी आफूहरुलाई गराएको र छिट्टै मन्त्रिपरिषद् हेरफेर भई नयाँ अनुहार आउने उनले बताए। लोसपा सत्ता गठबन्धनमा सहभागी हुने र चुनावमा सहकार्य हुने प्रचण्डको संकेत थियो। प्रचण्डले बोलेका कुरालाई पुष्टि हुनेगरी जनकपुरमै मंगलबार लोसपा अध्यक्ष महन्थ ठाकुरले चुनावी तालमेलबारे सत्ता गठबन्धनसँग छलफल भइरहेको बताए। संविधान संशोधनलगायत आफ्ना माग सम्बोधनको सुनिश्चितता भएमा सरकारमासमेत सहभागी हुन सकिने उनको भनाइ थियो। सरकारमा सहभागी हुन प्रस्ताव आएको छ। तर पार्टीले कुनै निर्णय लिइसकेको छैन। तर छलफल जारी छ। तराई मधेश मुद्दा र नागरिकता सवालमा सकारात्मक भए सरकारमा सहभागी हुन्छौं, उनले भने। उनकाअनुसार सत्ता गठबन्धनमा सामेल हुन लोसपाले नागरिकता सम्बन्धी मुद्दा, मधेश आन्दोलनको क्रममा लगाइएका झुठा मुद्दाहरु फिर्ता लिने विषय बटमलाइन बनाएको छ। लोसपाभित्र केही नेताहरु एमालेसँग गठबन्धन हुनुपर्ने पक्षमा छन्। तर, अध्यक्ष ठाकुरले प्रधानमन्त्रीसँग सरकारमै सहभागी हुनेगरी गठबन्धनमा प्रवेशको लागि सम्वाद अगाडि बढाएका छन्। लोसपाले यसअघि सरकारलाई विश्वासको मत दिएकाले पनि माग सम्बोधनको प्रतिबद्धता आए सरकारमा सहभागी हुन सकिने र चुनावमासमेत तालमेलको सम्भावना धेरै रहेको लोसपा नेताहरु बताउँछन्। मन्त्रिपरिषद्मा हाल रक्षा मन्त्रालय र उद्योग मन्त्रालय खाली छ। सत्ता गठबन्धनका पाँच दलमध्ये कांग्रेसको भागमा ६ मन्त्रालय, माओवादी केन्द्रको पाँच मन्त्रालय, एकीकृत समाजबादी र जसपालाई ४४ मन्त्रालय छ। जनमोर्चाले सरकारमा सहभागी हुन मानेको छैन। लोसपा सरकारमा सहभागी भए सत्ता गठबन्धन ६ दलीय हुनेछ भने भागबण्डा मिलाउँदा कम्तिमा ३ मन्त्रालय दिनुपर्ने हुन्छ।"
अमेरिकी दूतावासको टोली मुस्ताङमा,"जोमसोम नेपालस्थित अमेरिकी दूतावासको चार सदस्यीय टोली हिमाली जिल्ला मुस्ताङ आइपुगेका छन्। इङलिस एसिस माइक्रो स्कोलरशिप प्रोगामका लागि अमेरिकन टोली दुई जना र नेपाली टोली दुई जना पोखराबाट जहाज चढेर मुस्ताङ आइपुगेका हुन्। अमेरिकी दूतावासका रिजनल इङलिस ल्याङवेजका अफिसर नबिला मासौनीसहित अर्को एकजना दूतावासका अधिकारी, दूतावासका नेपाली कर्मचारी विश्वराज गौतम र त्रिभुवन विश्वविद्यालयका कार्यक्रम व्यवस्थापन मुकुन्द पाण्डे उक्त प्रोग्राम लिएर मुस्ताङ आएको स्रोतले जनाएको छ। उनीहरुले जोमसोमको होटल ओम्स होम्समा बसेका छन्। मुस्ताङका विद्यालयमा अध्ययन गर्ने विद्यार्थीको अंग्रेजी भाषा बोल्ने र लेख्ने क्षमता विकास गर्ने उद्देश्यले इङलिस एसिस माईक्रो स्कोलरशिप प्रोग्राम लिएर मुस्ताङ आएको बताइएको छ। उनीहरुले मंगलबार शिक्षा विकास तथा समन्वय इकाई मुस्ताङमा यस सम्बन्धी कार्यक्रम गरेका छन्। मुस्ताङमा अमेरिकन संस्थाबाट यहाँका विद्यालय, गुम्बा र कला संस्कृतिलगायतमा लगानी गरिएको पाइन्छ।"
"ज्ञानेन्द्र, विनोद र शरद बिनाको नेपाली क्रिकेट टोली घोषणा","काठमाडौं : नेपाल क्रिकेट संघ(क्यान)ले पूर्व कप्तान ज्ञानेन्द्र मल्ल, बिनोद भण्डारी र शरद भेषवाकर बिनाको नेपाली टोलीको घोषणा गरेको छ। क्यानले सोमबार सन्दीप लामिछानेको कप्तानीमा अगामी मार्च २५ देखिहुने एक दिवसिय सिरिज र टी२० सिरिजका लागि नेपाली टोलीको घोषणा गरेको हो। नेपाल २५ र २६ मार्चमा पपुवा न्युगिनी(पीएनजी) सँग दुई एकदिवसीय खेल खेल्दैछ भने मार्च २८ देखि पीएनजी र मलेसियासँग टी२० सिरिज खेल्दैछ। टी२० सिरिजका लागि क्यानले घोषणा गरेको नेपाली टीम : सन्दीप लामिछाने(कप्तान) , आरिफ शेख, कुशल भुर्तेल, सागर ढकाल, सोमपाल कामी, दिपेन्द्र सिंह ऐरी, आशिफ शेख, कमल सिंह ऐरी, करण केसी, अविनाश बोहरा, दिलिप नाथ, विवेक यादव, लोकेश बम, कुशल मल्ल र आदिल अन्सारी एकदिवसीय सिरिजका लागि क्यानले घोषणा गरेको नेपाली टीम : सन्दीप लामिछाने(कप्तान), आरिफ शेख, कुशल भुर्तेल, सोमपाल कामी, दिपेन्द्र सिंह ऐरी, सागर ढकाल, रोहित पौडेल, कमल सिंह ऐरी, अनिल साह, विक्रम सोब, सुशान भारी, पवन सर्राफ, गुलसन झा, देव खनाल र भिम सार्की"
सर्वोच्चले कार्यान्वयन नगर्न भनेको संहिताको बुँदामा के छ ?,काठमाडौं : निर्वाचन आयोगले जारी गरेको निर्वाचन आचारसंहिता २०७८ विवादमा आएको छ । आयोगले गत चैत ३ गते सार्वजनिक गरेको आचारसंहितामा जनप्रतिनिधिले उम्मेदवार हुनुअघि राजीनामा दिनुपर्ने प्रावधान उल्लेख भएपछि प्रश्न उठेको हो । निर्वाचन आचार संहिता २०७८ को परिच्छेद ९ मा विविधअन्तर्गत राजीनामा गर्नुपर्ने प्रावधान छ । निर्वाचन आचार संहितामा कुनै स्थानीय तह वा स्थानीय तहको स्वामित्व वा नियन्त्रणमा रहेको वा स्थानीय तहबाट अनुदान प्राप्त संस्थामा सुविधा वा पारिश्रमिक पाउने गरी बहाल रहेको निर्वाचित वा मनोनित पदाधिकारीले स्थानीय तहको निर्वाचनमा उम्मेदवारको मनोनयन दर्ता गर्नु अगावै वहाल रहेको पदबाट राजीनामा गर्नुपर्ने भनिएको छ । आयोगले आचारसंहिता जारी गरेपछि आचारसंहितामा जनप्रतिनिधिले उम्मेदवार हुनुअघि राजीनामा दिनुपर्ने प्रावधानविरुद्ध सिन्धुपाल्चोकको हेलम्बु गाउँपालिकाका अध्यक्ष निमा ग्याल्जेन शेर्पाले सर्वोच्च अदालतमा रिट दायर गरेका थिए। रिटमा जनप्रतिनिधिले पदमा वहाल रहेर स्थानीय तहको निर्वाचनमा प्रतिस्पर्धा गर्न पाउनुपर्ने माग गरिएको थियो। सर्वोच्च अदालतका न्यायाधीश बमकुमार श्रेष्ठको इजलासले मनोनयनअघि जनप्रतिनिधिले राजीनामा दिनुपर्ने प्रावधान तत्काल कार्यान्वयन नगर्न अन्तरिम आदेश जारी गरेको हो । रिटमाथि मंगलबार सुनुवाई गर्दै सर्वोच्च अदालतले अन्तरिम आदेश जारी गरेको छ। सर्वोच्च अदालतका न्यायाधीश बमकुमार श्रेष्ठको इजलासले मनोनयनअघि जनप्रतिनिधिले राजीनामा दिनुपर्ने प्रावधान तत्काल कार्यान्वयन नगर्न अन्तरिम आदेश जारी गरेको हो । सर्वोच्चले निर्वाचन आयोगलाई आचारसंहितामा राजीनामा दिनुपर्ने व्यवस्था राख्नुको कारणसहित लिखित जवाफ पेश गर्न भनेको छ । सर्वोच्चले चैत १३ गते रिट निवेदक र विपक्षी निर्वाचन आयोगलाई छलफलमा बोलाएको छ । स्थानीय तह निर्वाचनमा उम्मेदवारले जनप्रतिनिधिबाट राजीनामा दिनुपर्ने आचारसंहिताविरुद्ध रिट परेपछि निर्वाचन आयोगले सबैलाई समान मैदान उपलब्ध गराउन यो व्यवस्था गरिएको बताएको थियो । स्थानीय तह निर्वाचन ऐनको दफा १२ मा अयोग्यताबारे उल्लेख छ । स्थानीय तहको पारिश्रमिक भुक्तानी लिइरहेको व्यक्ति उम्मेदवारमा योग्य नहुने भनिएको छ ।
पीएनजीविरुद्ध जितका लागि नेपाललाई १७४ रनको लक्ष्य,"काठमाडौं : आईसीसी क्रिकेट विश्वकप लिग टू अन्तर्गत नेपालसँग खेलिरहेको पपुवा न्युगिनी(पीएनजी)ले नेपाललाई जितका लागि १७४ रनको लक्ष्य दिएको छ। नेपालसँग टस हारेर ब्याटींग गरेको पीएनजीले ५० ओभर खेल्दै ८ विकेटको क्षतिमा १७३ रन जोडेको हो। पीएनजीका लागि आसड भलाले ९६ बलको सामना गर्दै ४५ रन जोडे। त्यस्तै लेगा सियकाले ३२ बल खेल्दै २० रन जोडेका थिए। नेपालका लागि सन्दीप लामिछाने र सोमपाल कामीले समान २२ विकेट लिए। त्यस्तै करन केसी, आरीफ शेख, दिपेन्द्र सिंह एरी, पवन शराफले समान ११ विकेट लिए। लिग टू मा नेपाललगायत कुल ७ टिम सहभागि रहेका छन्।"
सरकारमा जानेबारे अनौपचारिक छलफल चलेको छ : अध्यक्ष ठाकुर,"जनकपुरधाम : लोकतान्त्रिक समाजवादी पार्टीका अध्यक्ष महन्थ ठाकुरले गठबन्धन सरकारमा सहभागि हुनेबारे छलफल भइरहेको बताएका छन्। उनले वर्तमान सरकारबाट सरकारमा सहभागी हुन अनौपचारिकरुपमा प्रस्ताव आइरहेको र छलफल पनि भइरहेको तर आफूहरुको माग सम्बोधन गर्ने विषयमा लचकता अपनाउने प्रतिवद्धता व्यक्त नगरेसम्म सरकारमा सहभागि हुने विषयमा नसोच्ने बताए। मंगलबार जनकपुरधाममा लोकतान्त्रिक समाजवादी पार्टीद्वारा आयोजित प्रदेशस्तरीय प्रशिक्षणमा सहभागी हुन आएका अध्यक्ष ठाकुरले तत्काल सरकारमा जाने विषयमा पार्टीमा कुनै निर्णय नभएको बताए। उनले भने, सरकारी सहभागी हुन प्रस्ताव आएको छ, तर पार्टीले कुनै निर्णय लिईसकेको छैन तर छलफल जारी छ। तराई मधेश मुद्दा र नागरिकता सवालमा सकारात्मक भए सरकारमा सहभागि हुन्छौं। अन्यथा हुने छैनौ र त्यसको कुनै औचित्य पनि हुँदैन। ठाकुरले वर्तमान सरकारसँग सरकारमा शामिल हुनु भन्दा पनि नागरिकता सम्बन्धी मुद्दा, मधेश आन्दोलनको क्रममा लगाइएका झुठा मुद्दाहरु लगायतको विषयमा छलफल चलिरहेको बताए। उनले नागरिकता सम्बन्धी मुद्दा समाधान गर्नका लागि कानूनी जटिलता हटाउने, मधेश आन्दोलनको क्रममा लगाइएका झुठा मुद्दा हटाउने विषयमा सरकारले गम्भिरता देखाए मात्रै सरकारमा सहभागी हुने विषयमा विचार गरिने बताए।"
अभिनेत्री करिश्मा मानन्धर एमालेमा प्रवेश,"काठमाडौंः अभिनेत्री करिश्मा मानन्धर नेकपा एमालेमा प्रवेश गरेकी छिन् । अभिनेत्री मानन्धरलाई पार्टी अध्यक्ष केपी शर्मा ओलीले एमालेमा प्रवेश गराएका हुन् । पार्टी प्रवेश गर्दै करिश्माले देशको परिवर्तन र समृद्धिका लागि एमाले रोजेको बताइन् । उनले भनिन्, 'आजबाट नेकपा एमालेमा रहेर राजनीति गर्ने अठोट गरेको छुँ । त्यसैले म यहाँ छु, त्यो मुलुकको परिवर्तन र समृद्धिका लागि काम गर्ने अठोट लिएको छु । यहाँका साथीहरुसँग जोडिन आँट गरेको छुँ । ' उनले आफूले संघर्ष, दुःख,त्याग गरेर यो स्थानमा आइपुगेको बताइन्। 'मिहिनेत संघर्ष मुलुकका लागि गरेको थियो । मलाई धेरै हौसला प्रेरणा पनि मिल्यो । मलाई कलाकारको नाताले चिन्नुहुन्छ । मलाई नजिकबाट चिन्नेहरुले रोकिनु हुँदैन भन्ने सुझाव पनि दिनुभयो । बगिरहेको ढुंगामा कहिल्यै पनि लेउ लाग्दैन भन्ने छ नी त्यहि नै गरेको हुँ ।'"
नेपालको १ सय रन पूरा,काठमाडौं : कुशल भुर्तेलको अर्धशतकिय पालिमा नेपालले तीन विकेटको क्षतिमा १ सय रन पूरा गरेको छ। आईसीसी क्रिकेट विश्वकप लिग टू अन्तर्गत पपुवा न्युगिनी(पीएनजी)विरुद्ध खेलिरहको नेपालले दोस्रो विकेटकारुपमा कुशल भुर्तेल र तेस्रो विकेटका रुपमा दिपेन्द्रसिंह एरीलाई गुमाएको हो। भुर्तेल ६४ बल खेल्दै ५० रनमा आउट भएका हुन्। भने एरी शून्य रनमा नै आउट भएका हुन्। नेपाल ताजा अवस्थामा २२५ ओभर खेल्दै १०६ रनमा रहेको छ। यसअघि नेपालले १० रनमा ओपनर ब्याटसम्यान आशिफ शेखलाई गुमाइसकेको छ। उनी ७ बल खेल्दै २ रनमा आउट भएका हुन्। नेपालसँग टस हारेर पहिले ब्याटींग गरेको पीएनजीले ५० ओभर खेल्दै ८ विकेटको क्षतिमा १७३ रन जोडेको हो।
"६५९४ नमूना परीक्षणमा ४४ जनामा कोरोना संक्रमण,एकको मृत्यु",काठमाडौं : थप ४४ जनामा कोरोना संक्रमण देखिएको छ। पछिल्लो २४ घन्टामा ६५९४ नमूना परीक्षणमा ४४ जनामा संक्रमण देखिएको स्वास्थ्य तथा जनसंख्या मन्त्रालयले जनाएको छ। सोही अवधिमा कोरोनाबाट १ जनाको मृत्यु भएको छ। योसहित नेपालमा कोरोनाबाट मृत्यु हुनेको संख्या ११ हजार ९५१ पुगेको छ। मन्त्रालयका अनुसार मंगलबार ४८१ जना कोरोनामुक्त भएका छन्। हाल कोरोनाका सक्रिय संक्रमितको संख्या २६८७ रहेको छ। पछिल्लो २४ घन्टामा ७३ हजार ६४२ जनाले कोरोनाविरुद्धको खोप लगाएका छन्।
पूर्वमन्त्री प्रेमबहादुर सिंह एमालेमा प्रवेश,काठमाडौंः पूर्वमन्त्री प्रेमबहादुर सिंह नेतृत्वको समाजवादी जनता पार्टी (सजपा) नेकपा एमालेमा प्रवेश गरेको छ । मंगलबार आयोजित कार्यक्रममा पार्टी अध्यक्ष सिंहले सिंगो पार्टी एमालेमा समाहित भएको घोषणा गरेका छन् । एमाले अध्यक्ष केपी शर्मा ओलीले सिंहसहितको टीमलाई एमालेमा प्रवेश गराएका हुन्। ओलीले सानै भएपनि एउटा शक्ति लिएर फर्केको बताए ।
"एमाले डाक्टर, इन्जिनियरको पनि पार्टी हो : ओली","काठमाडौं : नेकपा एमाले अध्यक्ष केपी शर्मा ओलीले एमाले जनताको पार्टी भएको बताएका छन् । पूर्वमन्त्री प्रेमबहादुर सिंह नेतृत्वको समाजवादी जनता पार्टी र अभिनेत्री करिश्मा मानन्धरलाई पार्टी प्रवेश गराउँदै अध्यक्ष ओलीले आगामी चुनावमा बहुमत ल्याएर विजयी हुने भन्दै यो पार्टी नेपाली जनता, डाक्टर, इन्जिनियरको पनि पार्टी भएको बताए। 'नेकपा एमाले नेपाली जनताको पार्टी हो । कलाकारको, साहित्यकारको पार्टी हो। कोही संगीत गर्नेछन्, कोही नृत्यकार छन्, उनले भने,' सबैको नेकपा एमाले पार्टी हो । यो डाक्टर, इन्जिनियरको पनि पार्टी हो ।' ओलीले स्थानीय तह निर्वाचनमा बहुमत ल्याउनेगरी लाग्न पार्टी पंक्तिलाई आग्रह गरे।' उनले भने,'चुनावमा बहुमत ल्याउँछौं र ल्याउनुपर्छ । साथीहरु बहुमत ल्याउने गरी लाग्नोस् । बहुमत ल्याएपछि हामी द्रुत विकास गर्नेछौं ।'"
उम्मेदवार हुनुअघि राजीनामा दिनुपर्ने निर्वाचन आचारसंहिता कार्यान्वयन नगर्न अन्तरिम आदेश,काठमाडौंः सर्वोच्च अदालतले स्थानीय तह निर्वाचनमा उम्मेदवार हुन बहालवाल जनप्रतिनिधिले राजीनामा दिनुपर्ने निर्वाचन आचारसंहिता कार्यान्वयन नगर्न अन्तरिम आदेश जारी गरेको छ । मंगलबार न्यायाधीश बमकुमार श्रेष्ठको इजलासले मनोनयनअघि जनप्रतिनिधिले राजीनामा दिनुपर्ने प्रावधान तत्काल कार्यान्वयन नगर्न अन्तरिम आदेश जारी गरेको हो । सर्वोच्चले निर्वाचन आयोगलाई आचारसंहितामा राजीनामा दिनुपर्ने व्यवस्था राख्नुको कारणसहित लिखित जवाफ पेश गर्न भनेको छ । आयोगले निर्वाचन आचारसंहितामा उम्मेदवार हुने जनप्रतिनिधिले राजीनामा दिनुपर्ने व्यवस्था ल्याएको भन्दै रिट परेको थियो । निर्वाचन आयोगले गत चैत ३ गते निर्वाचन आचारसंहिता सार्वजनिक गरेको थियो। सिन्धुपाल्चोकको हेलम्बु गाउँपालिकाका अध्यक्ष निमा ग्याल्जेन शेर्पाले जनप्रतिनिधिले पदमा बहाल रहेर स्थानीय तहको निर्वाचनमा प्रतिस्पर्धा गर्न पाउनुपर्ने माग गर्दै रिट दायर गरेका थिए । सर्वोच्चले रिट निवेदक र विपक्षी दुबै पक्षलाई चैत १३ गते छलफलका लागि बोलाएको छ ।
व्यापार घाटा घटाउने गरी नीति र कार्यक्रम बनाउन प्रधानमन्त्रीको निर्देशन,"काठमाडौं : प्रधानमन्त्री शेरबहादुर देउवाले आर्थिक अवस्थालाई सन्तुलनमा राख्नेगरी व्यापार घाटा घटाउनेगरी नीति र कार्यक्रम अघि बढाउन निर्देशन दिएका छन्। मंगलबार सरकारी निवास बालुवाटामार भएको उद्योग, वाणिज्य तथा आपूर्ति मन्त्रालयको मन्त्रालयस्तरीय विकास सस्या समाधान समितिको बैठकमा प्रधानमन्त्री देउवाले व्यापार घाटा घटाउनेगरी कार्यक्रम बनाउन निर्देशन गरेका हुन्। हाम्रो व्यापार घाटा चिन्ताजनक अवस्थामा देखिएको छ, अब तपाईहरुले व्यापार घाटा घटाउनेगरी नीति तथा कार्यक्रम तय गरेर अघि बढ्नुहोस्, उनले भने। प्रधानमन्त्री देउवाले अर्थतन्त्रलाई आत्म निर्भर हुनेगरी सम्भावना भएका क्षेत्रमा लगानी बढाउनेगरी अघि बढ्न पनि आग्रह गरे। स्वदेशी उत्पानलाई प्रोत्साहन गर्नेगरी मन्त्रालय र सरकारका कार्यलयहरुले नीति तय गर्न उनको सुझाव थियो। प्रधानमन्त्री देउवाले व्यापार घाटा घटाउन विद्युतको खपत बढाउने पर्ने भन्दै विद्युतीय सवारी साधान, विद्युतीय चुलो लगायतको प्रयोग बढाउन जोड दिए। हाम्रो प्रचुर सम्भावना रहेको क्षेत्र जलस्रोत हो, उनले भने, अब हामीले पेट्रोलियम पदार्थ खरीदमा जाने ठूलो रकम कम गर्न पनि विद्युतीय सवारी साधान प्रयोग गर्ने र विद्युतको खपत बढाउनु पर्छ। कार्यक्रममा बाणिञ्य मन्त्रालयका साथै राष्ट्रिय योजना आयोग, अर्थ मन्त्रालय, सामान्य प्रशासन तथा संघीय मामिला मन्त्रालय लगायतका प्रतिनिधिहरु पनि सहभागी थिए।"
रुसयुक्रेनबीचको युद्ध बन्द गर भन्दै स्याङ्जामा प्रदर्शन,"स्याङ्जा : युक्रेन माथिको अतिक्रमण बन्द गर, सबै मानिसका आधारभूत अधिकार प्रत्याभुत गरभन्दै मानव अधिकारकर्मीहरुले मंगलबार स्याङ्जा सदरमुकाममा प्रर्दशन गरेका छन्। रुसयुक्रेन युद्ध बन्द गर भन्दै मानवअधिकार तथा शान्ति समाज स्याङ्जाले प्रर्दशन गरेको हो। युद्ध निषेध : शान्ति बिशेष अभियान भन्ने मुल नारा लेखिएको ब्यानरसहित नगर परिक्रमा गर्दे जिल्ला प्रशासन कार्यालयको प्रवेश द्धारमा बसेर प्रर्दशन गरेका हुन्। प्रर्दशनपछिको सभामा बोल्दै अधिकारकर्मी एवं समाजसेवी प्रेमराज पौडेलले जुनसुकै समस्यको निकास पनि वार्ताद्धारा हुने जनाउदै रुस र युक्रेनबीचको युद्ध वार्तामार्फत टुंग्याउदै सबै मानव जातिको अधिकार प्रत्याभूत गराउनु पर्ने बताए। फ्रेवुअरी २४ देखिसुरु रुस युक्रेनबीचको युद्ध महिना दिन पुग्नलाग्दा सम्म पनि जारी छ। युद्धका क्रममा हजारौं बालबालिका, महिला तथा पुरुषहरुको ज्यान गएको छ, ३५ लाख भन्दा बढी युक्रेनी विस्थापित बनेको र अरबौं मूल्य बराबरका धनजनको क्षति पुगेको अन्तराष्ट्रिय संचार माध्यमहरुले जनाएका छन्।"
काठमाडौंमा स्वास्थ्य एक्सपो हुँदै,"काठमाडौं : काठमाडौंमा स्वास्थ्य एक्सपो हुने भएको छ। एस डी प्रोमो मिडियाको आयोजनामा तथा इइपीसी भारत र सीएचएमएसनको सहआयोजनामा मार्च २४ देखि २६ गतेसम्म काठमाडौंस्थित भृकुटीमण्डपमा नेपाल मेडिकल, हेल्थ केयर सप्लाई चेन शो, नेपाल ल्याब, नेपाल फार्म्यक एक्सपो हुने भएको हो। तीन दिनसम्म चल्ने एक्सपोमा विभिन्न देशका २५० भन्दा धेरै कम्पनिहरू र ५०० भन्दा धेरै ब्राण्डहरूसहित बिजिनेस लिडर, डाक्टर, वैज्ञानिक, रोग विशेषज्ञ, अनुसन्धानकर्ता, सरकारी अधिकारी, नीति निर्माता र उद्योगीलाई एकसाथ समेट्ने आयोजकले बताएको छ। एक्सपोको स्वास्थ्यसंस्था, प्रयोगशाला र औषधी उद्योगलाई आवश्यक पर्ने साथ र सहयोग प्रदान गर्दै अहिलेको अवस्थामा अग्रपंतिमा रहेर उद्योग संचालन गराउनु मुख्य उद्देश्य भएको आयोजकले जनाएको हो। विश्वभरिका कम्पनीको यो नयाँ प्रयोग, नयाँ सेवा एवं उत्पादनहरूलाई नेपालका सहयोगी कम्पनिहरूले यस एक्सपोमा प्रस्तुत गर्ने र त्यसबाहेक चिकित्सा उपकरण, निदान उत्पादन, जैविक चिकित्सा उपकरण, शल्य चिकित्सा उपकरण, अस्पताल फर्नीचर, चिकित्सा उपभोग्य सामग्री, एक्सरे उपकरण, अर्थोपेडिक प्रत्यारोपण, चिकित्सा ग्यास, विश्लेषणात्मक उपकरण, प्रयोगशाला उपकरण, औषधि मेसिनरी जस्ता सामग्रीहरूको लागि यो एक्सपो एउटा विशेष मञ्च हुने आयोजकले जनाएको हो।"
"यो निर्वाचन माओवादीको लागि ठूलो लडाइँ हो, हामी हारे देश र गणतन्त्र हार्छ : प्रचण्ड","जनकपुरधाम : नेकपा माओवादी केन्द्रका अध्यक्ष पुष्पकमल दाहाल प्रचण्डले आगामी स्थानीय तहको निर्वाचनमा पार्टीले युद्धको लडाइँ लडेर विजयी भए सरहको चुनावी लडाइँ लड्न जरुरी रहेको बताएका छन्। उनले पार्टी कार्यकर्तालाई आगामी स्थानीय, प्रतिनिधि र प्रदेशसभाको निर्वाचनलाई निर्वाचनको रुपमा नभई पार्टीले युद्धमा होमिएर विजयी प्राप्त गरेसरह निर्वाचनमा होमिएर विजयी प्राप्त गर्न जरुरी रहेको बताए। सोहीअनुसार योद्धाजस्तै चुनावको तयारीमा जुट्न प्रचण्डले जनकपुरधाममा आयोजित चुनावकेन्द्रीत मधेश प्रदेशस्तरीय अगुवा कार्यकर्ता भेलालाई सम्बोधन गर्दै निर्देशन दिए। अगामी निर्वाचन अन्य दलको लागि निर्वाचन हो। हामी माओवादी केन्द्रको लागि लडाइँ हो, प्रचण्डले भने, लडाइँकै हिसाबले तयारी गर्नुस्। गठबन्धन गरिदिन्छ र चुनाव जितौंला भन्ने मानसिकता बदल्नुस्। पुरै शक्ति लगाएर एक्लै कसरी चुनाव जित्नेतिर लाग्नुस्। युद्धको मैदानमा होमिएर विजयी प्राप्त गरेको सरह निर्वाचनमा होमिनुस् र विजयी प्राप्त गर्नुस्ऽ उनले भने। यति भनिरहँदा फेरि एकलै चुनाव जित्ने तयारी गर्नलाई उनले गठबन्धन विरोधी हो भनेर नबुझ्न पनि आग्रह गरे। एमालेप्रति लक्षित गर्दै उनले प्रतिक्रियावादी र अन्तर्राष्ट्रिय शक्तिहरु माओवादीलाई सिध्याउने हिसाबले षड्यन्त्र गरिरहेको दाबी गरे। माओवादीले लडेर नै संघीय लोकतान्त्रिक गणतन्त्र नेपाल बन्न सम्भव भएको छ। समानुपातिक, समावेशीता लागु भएको छ। यसविरुद्ध प्रतिक्रन्तिकारी शक्ति र विदेशी शक्तिहरु एकजुट भएर उल्टाउन खोज्दैछन्। माओवादीलाई जसरी पनि सिद्ध्याउने रणनीति बनाएका छन, प्रचण्डले भने त्यसकारण प्राप्त उपलब्धिहरुको रक्षा गर्न माओवादी जित्नै पर्छ। माओवादी हारे देश हार्छ, सहिदको सपना हार्छ, संघीय लोकतान्त्रिक गणतन्त्र हार्छ। उनले संसद विघटनको जायज थियो भन्ने देखाउन एमालेले बिनाकारण संसद अवरुद्ध गरेको उनको आरोप थियो। सदनभित्रको नाटक देख्नुभएकै छ तपाईहरुले। एमाले भन्ने गुटले बिनाकारण सदन अवरुद्ध गरेको गर्यै छ। मैले संसद विघटन गर्नु जायज थियो, संसदले केही गर्न सक्दैन भन्ने देखाउनका लागि प्रतिगामी एमालेले षड्यन्त्र सदनभित्र गरिरहेकै छ, उनले भने। दाहालले मधेसमा संघीयता र समानुपातिक समावेशीको पक्षमा जबर्जस्त जनमत रहेको दाबी गरे। उनले भने, मधेसमा कसरी संघीयता, गणतन्त्र, समावेशीविरोधी शक्तिलाई बलियो बनाउने भनेर देशभित्रका प्रतिक्रान्तिकारी र देश बाहिरका प्रतिक्रियावादीबीचमा निकै ठुलो साँठगाँठ देखिएको छ। हिजो प्रतिगमनका पक्षधर अहिले पनि प्रतिगमनकै पक्षधर रहेको प्रस्ट पार्दै उनले त्यसविरुद्ध गाउँगाउँमा गएर जनतालाई खबरदारी गर्न नेता कार्यकर्तालाई निर्देशन दिए। कम्युनिस्ट क्रान्तिकारीका लागि आगामी चुनाव चुनावमात्र नभएर एउटा ब्याटल का रुपमा रहेको उनको भनाइ छ। प्रतिगमनकारी, विघटनकारीले जित्ने कि क्रान्तिकारीले जित्ने भन्ने ब्याटल हो, उनले भने, गत वर्ष हामीले लडेर प्रतिगमन हुनबाट देशलाई बचाएकै हो। प्रतिक्रान्तिकारीहरु पूरै पराजित भइनसकेको उल्लेख गर्दै उनले तिनीहरुलाई जनताको बलमा परास्त गर्नुपर्ने बेला आएको उनले बताए। देशमा माओवादीलाई हराउन ठूलो षड्यन्त्र भइरहेको दावी गर्दै उनले कांग्रेसले आफ्ना नेता कार्यकर्ता एमालेमा पठाउनुको फण्डा के हो भनेर प्रश्न तेर्स्याए। संघीयताको जननी र संरक्षक मधेशी जनता नै भएको प्रचण्डको भनाइ थियो। देशमा भएको ठूल्ठूलो परिवर्तनमा मधेशी जनताको महत्वपूर्ण योगदान रहेको उनले बताए। माओवादी केन्द्रका बरिष्ठ नेता नारायणकाजी श्रेष्ठ प्रकाशले पनि प्रशिक्षण मन्तव्य राखेका थिए। कार्यक्रममा माओवादीका स्थायी समिति सदस्य गिरीराजमणि पोखरेल, मातृका प्रसाद यादव लगायत मधेशका आठवटै जिल्लाबाट अगुवा नेता कार्यकर्ताहरुको सहभागिता रहेको थियो।"
उकालोतिर सेयर बजार : १२ समूहमा छायो हरियाली,"काठमाडौं : सेयर बजारमा नेप्से परिसूचक आजपनि दोहोरो अंकले वृद्धि भएको छ। नेप्से बढेपनि कारोबार रकम भने सोमबारको तुलनामा घटेको छ। यसदिन २३५ कम्पनीको ५३ लाख २९ हजार ९९३ कित्ता सेयर २ अर्ब ५१ करोड ८८ लाख ९४ हजार १७८ रुपैयाँमा खरिदबिक्री भयो। सोमबार २३१ कम्पनीको ५१ लाख ८९ हजार ८३ कित्ता सेयर २ अर्ब ५९ करोड २७ लाख १८ हजार १३१ रुपैयाँमा खरिदबिक्री भएको थियो। आज नेप्से १२५४ अंकले बढेर २६४७२० विन्दुमा अडिएको छ। सेन्सेटिभ इण्डेक्स पनि २०६ अंकले वृद्धि भएर ४९८३६ विन्दुमा पुगेको छ। यसदिन एउटा मात्र कम्पनीको सेयर सकारात्मक सर्किट लेभलमा कारोबार भयो। इमर्जीङ नेपालको सेयर ९९९ प्रतिशतले बढेको छ। कारोबार रकमका आधारमा यसदिन प्रभु इन्स्युरेन्स शीर्षस्थानमा रह्यो। सो कम्पनीको १५ करोड बढीको सेयर कारोबार भयो।यस्तै, नेपाल टेलिकम र शिवम् सिमेन्ट्स क्रमश दोस्रो र तेस्रो स्थानमा रहे। कारोबार आएका १३ समूहमध्ये १२ को सूचक उकालो लागेको छ। विकास बैंकको ०८८ प्रतिशतले सूचक बढेको हो। यस्तै, सामूहिक लगानी कोषको ०८७, जीवन विमाको ०५९, लघुवित्तको ०४२, होटल तथा पर्यटनको ०३६ प्रतिशतले सूचक बढ्दा जलविद्युतको ०३५ र लगानीको ०८ प्रतिशतले बढेको छ। यसदिन व्यापार समूहको सूचक भने १०४ प्रतिशतले ओरालो लाग्यो।"
पपुवा न्युगिनीविरुद्ध नेपालको शानदार दोस्रो जित,"काठमाडौं : पपुवा न्युगिनीविरुद्ध नेपालले शानदार दोस्रो जित निकालेको छ। नेपालले ७ विकेटले खेल जितेको हो। आईसीसी क्रिकेट विश्वकप लिग टू अन्तर्गत पपुवा न्युगिनी(पीएनजी)ले दिएको १७४ रनको लक्ष्य नेपालले ३७ ओभरमा विकेट गुमाउँदै भेटाएको हो। नेपालका लागि आरिफ शेख नटआउट रहँदै ५९ रनको अर्धशतकीय पालि खेले। त्यस्तै रोहित पौडेल पनि नटआउट रहँदै ४४ रन जोडेका थिए। नेपालले पहिलो विकेटकारुपमा ओपनर ब्याटसम्यान आशिफ शेखलाई १० रनमा गुमाएको थियो। त्यस्तै दोस्रो विकेटकारुपमा कुशल भुर्तेल र तेस्रो विकेटका रुपमा दिपेन्द्रसिंह ऐरीलाई गुमाएको हो। भुर्तेल ६४ बल खेल्दै ५० रनमा आउट भएका हुन्। भने ऐरी शून्य रनमा नै आउट भएका हुन्। पीएनजीका लागि आसड भलाले ९६ बलको सामना गर्दै ४५ रन जोडे। त्यस्तै लेगा सियकाले ३२ बल खेल्दै २० रन जोडेका थिए। नेपालका लागि सन्दीप लामिछाने र सोमपाल कामीले समान २२ विकेट लिए। त्यस्तै करन केसी, आरीफ शेख, दिपेन्द्र सिंह ऐरी, पवन शराफले समान ११ विकेट लिए। नेपालसँग टस हारेर पहिले ब्याटिङ गरेको पीएनजीले ५० ओभर खेल्दै ८ विकेटको क्षतिमा १७३ रन जोडेको हो।"
कांग्रेस र कम्युनिस्टको बिकल्प हामी हौं : कमल थापा,"काठमाडौं : राप्रपा नेपालका अध्यक्ष कमल थापाले कांग्रेस र कम्युनिस्टको विकल्प राप्रपा नेपाल भएको बताएका छन्। जिल्ला अध्यक्षहरुसँगको भर्चुअल बैठकलाई सम्बोधन गर्दै थापाले आर्थिक क्रान्ति कसैको प्राथमिकतामा नपरेको र राजनीतिक विषयमा मात्र अल्झिनु बिडम्बना भएको भन्दै राप्रपा नेपाल कांग्रेस र कम्युनिस्टको विकल्प भएको बताएका हुन्। राप्रपा नेपालसँग अत्यन्तै बलियो र जनताको भावनाको सम्मान गर्ने विचार भएको बताउँदै आफू पार्टी उठाउन दिनरात मेहनत गर्न तयार भएकोसमेत बताए। धर्म परिवर्तनको डढेलोले सामाजिक सद्भाव खल्बलिनेतर्फ चिन्ता ब्यक्त गर्दै थापाले भ्रस्टाचार र बेरोजगारीको डरलाग्दो बढोत्तरीलाई रोक्नेतर्फ कसैले चासो नदिएको भन्दै आक्रोश ब्यक्त गरे। राप्रपा नेपाललाई कांग्रेस कम्युनिस्टको विकल्पको रुपमा अघि बढाइने भन्दै थापाले आर्थिक क्रान्तिको विषय कसैको प्राथमिकतामा नपरेको, राजनीतिक एजेन्डामामात्रै सबै अलमलिएको आरोप लगाए। बैठकमा पार्टीका महामन्त्रीत्रय सुशील श्रेष्ठ,भाष्कर भद्रा र राजाराम बर्तौलाले स्थानीय निर्वाचन तयारी र प्रशिक्षण, सचिवालय तथा संगठन सम्बन्धमा आफ्नोआफ्नो प्रस्तुति दिएका थिए। बैठकमा ४५ जिल्ला कार्यसमितिका अध्यक्ष एंव केन्द्रीय पदाधिकारीको सहभागिता थियो। बाँकी जिल्ला अध्यक्षहरुको बैठक चाँडै नै गरिने राप्रपा सचिवालयले जनाएको छ।"
१० रनमा नेपालले पहिलो विकेट गुमायो,काठमाडौं : १० रनमा नेपालको पहिलो विकेट गुमाएको छ। आईसीसी क्रिकेट विश्वकप लिग टू अन्तर्गत पपुवा न्युगिनी(पीएनजी)विरुद्ध खेलिरहको नेपालको पहिलो विकेटकारुपमा आशिफ शेख आउट भएका हुन्। उनी ७ बल खेल्दै २ रनमा आउट भएका हुन्। नेपाल ताजा अवस्थामा ३१ ओभर खेल्दै १० रनमा रहेको छ। नेपालसँग टस हारेर पहिले ब्याटींग गरेको पीएनजीले ५० ओभर खेल्दै ८ विकेटको क्षतिमा १७३ रन जोडेको हो।
अभिनेत्री करिश्मा मानन्धरले किन रोजिन् एमाले ?,"काठमाडौं : अभिनेत्री करिश्मा मानन्धरले 'बार्गेनिङ' गर्नका लागि नभई कार्यकर्ताका रुपमा क्रियाशील रहन् एमाले प्रवेश गरेको बताएकी छन्। मंगलबार पार्टी प्रवेश गरेपछि अभिनेत्री मानन्धरले नितान्त एमाले कार्यकर्ता भएर जोडिन एमाले प्रवेश गरेको बताइन् । उनले पार्टीले मुल्यांकन गरेपछि आफू पछि नहट्ने धारणा समेत राखिन् । उनले एमाले रोज्नुको तीनवटा कारण बताइन। उनले भनिन्,'पहिलो कारण एमाले अध्यक्ष केपी शर्मा ओलीको भिजन, दोस्रो लोकतन्त्र र समृद्धिको वास्तविक एजेण्डा बोकेको र तेस्रो अधिकांशमा यो पार्टीप्रति सद्भाव छ ।' उनी केहि समय डा बाबुराम भट्टराले नेतृत्व गरेको नयाँ शक्ति पार्टीमा आवद्ध थिइन्। एमाले रोज्नुका तीन कारण पहिलो नेता भनेको जनताको अगुवा हो । जनतालाई भिजन देखाउने व्यक्तित्वले हो । नेता भनेको जनताको भविष्य सुनिश्चित गर्ने पात्र हो । त्यो गुण एमाले अध्यक्ष केपी ओलीमा पाउँछु । उहाँमा प्रतिवद्धता, क्षमता,कुशलता छ । उहाँ जहिले पनि सक्रिय रहनुहुन्छ । केपी ओलीको इनर्जी देखेर चकित भएको छुँ । एकदिन गएर उहाँलाई भेटे । उहाँको कुरा सुनेर म कहिलै थाक्दिन । उत्साहजनक, प्रेरणादायी कुराहरु उहाँले गर्नुहुन्छ । मेरो विचारमा त्यो मैले मात्रै होइन । अर्को पार्टीको मान्छेले पनि अध्यक्षज्यूका गुणगान गाएकै हुन्छन् । दोस्रो सबैले गणतन्त्र, लोकतन्त्रका कुरा गर्छन् । तर, एमालेले लोकतन्त्र र समृद्धिको वास्तविक एजेण्डा बोकेको छ । एमालेले समानता र सामाजिक न्यायसहितको समृद्धि हाँसिल गर्दै समाजवादसम्म जाने बाटो लिएको छ । महिलालाई अगाडि बढाउन यो पार्टीको भूमिका अग्रणी रहेको छ । तेस्रो अधिकांश व्यक्तिले यो पार्टीप्रति सद्भाव राख्छन् । वृद्धदेखि युवाको मनमनमा छ एमाले । एमाले भनेको अहिलेको अवस्थामा ठूलो पार्टी हो । आफ्नो भूमिका सशक्त अगाडि बढाएको छ । उनले वर्षौदेखि योगदान दिएकाहरु पनि यो पार्टीमा रहेको बताइन्हु। ' बार्गेनिङ हो कि भन्ने पनि साथीहरुको मनमा लागेको होला । यो कुनै सौदाबाजी होइन । म नितान्त एमाले कार्यकर्ता भएर जोडिन आएको हुँ । पार्टीले मेरो मुल्यांकन गर्छ भने पछि हट्दिन्,' उनले भनिन्।"
"रेल्वे अध्यादेश जारी, जनकपुरजयनगर रेल सञ्चालनको बाटो खुल्यो","काठमाडौं : राष्ट्रपति विद्यादेवी भण्डारीले रेल्वे अध्यादेश २०७८ जारी गरेकी छन्। नेपालको संविधान धारा ११४ को उपधारा १ बमोजिम राष्ट्रपति भण्डारीले मंगलबार मन्त्रिपरिषद्को सिफारिसमा रेल्वे अध्यादेश जारी गरेको राष्ट्रपति कार्यालयले जानकारी दिएको छ। अध्यादेश जारी भएसँगै जनकपुरजयनगर रेल सञ्चालनमा आउने भएको छ। कानुन अभावमा प्राविधिक रुपमा सबै तयारी भए पनि रेल सेवा सञ्चालन हुन सकेको थिएन। विगत एक महिनादेखि जयनगरबाट कुर्थासम्म यात्रुविना रेल ओहोरदोहोर गरिरहेको थियो। गत फागुन १ गतेदेखि उद्घाटन नहुँदै ड्रायरन सुरु गरिएको थियो। फागुन १ देखि परीक्षण सफल भए पनि कानुन अभावमा सेवा सञ्चालन गर्नेगरी उद्घाटन नै हुन सकेको थिएन। नेपाल रेलवे कम्पनीका महाप्रबन्धक निरन्जन झाले कानुन अभावमा उद्घाटन तथा यात्रुसहित सञ्चालनको मिति तय हुन नसकेको रेल सेवा अब सञ्चालन हुने बताए। प्राविधिक रूपमा सबै तयारी भइसकेको, कर्मचारी पनि नियुक्त भएर काममा खटिसकेको र भाडादर पनि निर्धारण भइसकेको उनले बताए। केपी ओली नेतृत्वको अघिल्लो सरकारले ल्याएको अध्यादेश निष्क्रिय भएपछि उद्घाटन मिति तय हुन नसकी रेल चल्न सकेको थिएन। रेलका डिब्बा त्रिपालले छोपेर राखिएको थियो।"
नाइजेरियामा अन्धाधुन्ध गोली हानी १६ गाउँलेको हत्या,जामफारा : नाइजेरियाको उत्तर पश्चिमी राज्य जामफारामा अज्ञात बन्दुकधारीहरुले अन्धाधुन्ध गोली हानी १६ जना सर्वसाधारण गाउँलेको हत्या गरेका छन्। जामफारा प्रहरीले सो घटनाको पुष्टि गरेको छ। समाचारअनुसार ती गाउँलेमाथि अज्ञात बन्दुकधारीहरुले गोली हानेका थिए। उनीहरुले उक्त राज्यको गनार कियाना भन्ने गाउँमा पुगेर गाउँलेमाथि गोली चलाएका थिए। ठूलो संख्यामा आएका बन्दुकधारीहरुले अन्धाधुन्ध गोली प्रहार गरेर उनीहरुको हत्या गरेका र अरु कयौँलाई नराम्ररी घाइते बनाएका छन्। गत आइतबार राति सो गाउँमा ठूलो हिंसा भएको प्रहरीले जनाएको छ। तर ती गाउँलेको कसले र किन हत्या गरेको हो भन्ने बारेमा भने प्रहरीले केही पनि बताएको छैन। प्रत्यक्षदर्शीहरुले त्यस गाउँका गाउँलेमाथि ठूलो संख्याका हतियारधारी आएर बन्दुकले हमला गरेको बताएका थिए। उनीहरुले दर्जनौँ गाउँलेलाई घाइते बनाएका छन्। ती गाउँमा गएका केही महिनादेखि हिंसाका घटना भइरहेका छन्। तर ती हत्याको जिम्मेवारी भने कुनै पनि समूहले लिएको छैन। उक्त राज्यका प्रहरी प्रमुखले शान्ति सुरक्षा कायम गर्नका लागि भन्दै यहाँको प्रान्तीय सरकारसँग थप सुरक्षाकर्मी माग गरेको जानकारी दिएको सिन्ह्वा समाचार समितिले जानकारी दिएको छ।
दिपेन्द्रले लिए पीएनजीको तेस्रो विकेट,काठमाडौं : आईसीसी क्रिकेट विश्वकप लिग टू अन्तर्गत नेपालसँग खेलिरहेको पपुवा न्युगिनी(पीएनजी)को तेस्रो विकेट पनि पतन भएको छ। पीएनजीसँग टस जितरे बलिङमा रहेको नेपालका लागि दिपेन्द्रसिंह एरीले तेस्रो विकेट लिएका छन्। उनले पीएनजीका चार्लिज अमिनीको विकेट लिएका हुन्। ताजा अवस्थामा पीएनजी १७० ओभर खेल्दै ६३ रनमा रहेको छ। लिग टू मा नेपाललगायत कुल ७ टिम सहभागि रहेका छन्।
पीएनजीको छैटौँ विकेट पतन,काठमाडौं : आईसीसी क्रिकेट विश्वकप लिग टू अन्तर्गत नेपालसँग खेलिरहेको पपुवा न्युगिनी(पीएनजी)को छैटौँ विकेट पनि पतन भएको छ। पीएनजीसँग टस जितरे बलिङमा रहेको नेपालका लागि पवन शराफले छैटौँ विकेट लिएका हुन्। उनले पीएनजीका असाड भलाको विकेट लिएका हुन्। ताजा अवस्थामा पीएनजी ३५३ ओभर खेल्दै ११२ रनमा रहेको छ। लिग टू मा नेपाललगायत कुल ७ टिम सहभागि रहेका छन्।
आचारसंहिता लागू गर्ने तयारी,"काठमाडौं : निर्वाचन आयोगले चैत १५ गतेबाट निर्वाचन आचारसंहिता लागू गर्न तयारी थालेको छ। चैत ३ गते आयोगबाट निर्वाचन आचारसंहिता२०७८ राजपत्रमा प्रकाशित भएको थियो। स्थानीय तह निर्वाचन २०७९ लाई सफल बनाउन सो आचारसंहिता लागू गर्न आयोग जुटेको छ। सम्भवतः आयोगले चैत १५ गतेबाट आचारसंहिता लागू गर्ने तयारी गरिरहेको छ, आयोगका एक कर्मचारीले भने, आचारसंहिता लागू हुने समय नजिकिएपछि कर्मचारीको पदस्थान, सरुवा लगायतका कामलाई सरकारले तीव्रता दिएको छ। आयोगका सहसचिव तथा सूचना अधिकारी सूर्यप्रसाद अर्यालका अनुसार आयोगले निर्णय गरेपछि उक्त अचारसंहिताले सबै पक्षलाई समान रूपमा लागू हुन्छ। तर, उम्मेदवारको हकमा उम्मेदवारी दर्ता भएपछि मात्रै लागू हुने उनले बताए। अर्कोतिर निर्वाचित जनप्रतिनिधिले उम्मेदवारी दिँदा राजीनामा गर्नुपर्ने आचारसंहितामा राखिएपछि यसको विरोध भएको छ। यो प्रवधान हटाउनुपर्ने भन्दै सिन्धुपाल्चोकको हेलम्बु गाउँपालिकाका अध्यक्ष निमा ग्याल्जेन शेर्पाले आइतबार अदालतमा रिट दायर गरेका थिए। जनप्रतिनिधिले चुनाव अगावै राजीनामा दिँदा स्थानीय तह रिक्त हुने, जनताले पाउने सेवा ठप्प हुने र यो संविधानविपरीत हुने तर्क गरेका छन्, उनले भनेका छन्। स्थानीय तहका जनप्रतिनिधि पनि यो प्रावधानले निर्वाचन आयोगप्रति रुष्ट बनेका छन्। उनीहरूले चुनाव लड्न राजीनामा दिनुपर्ने हो भने प्रधानमन्त्री, मुख्यमन्त्री र मन्त्रीहरूले पनि अगावै राजीनामा दिनुपर्ने तर्कअघि सारेका छन्। स्थानीय तहलाई मात्रै छुट्टै व्यवस्था गरेर विभेद र संविधानप्रदत्त अधिकार खोस्ने आचारसंहिता स्वीकार्य नहुने बहुजनशक्ति पार्टीका अध्यक्ष विश्वेन्द्र पासमानले चेतावनी दिएका छन्। स्थानीय तह निर्वाचन: उम्मेदवारी दर्ता वैशाख ११ र १२ गते जनप्रतिनिधिले राजीनामा दिएर उम्मेदवार बन्ने प्रावधान अव्यावहारिक : कांग्रेस प्रवक्ता महत जनप्रतिनिधिले उम्मेदवारी दिनुअघि राजीनामा दिनुपर्ने व्यवस्था एमालेविरुद्ध : ओली निर्वाचन आयोगको निष्पक्षतामा एमालेको प्रश्न पदमा रहेका जनप्रतिनिधिले राजीनामा नदिएर उम्मेदवार बन्दा सरकारी स्रोतसाधन दुरुपयोग गर्ने सम्भावना हुने आयोगका प्रवक्ता शालिग्राम शर्मा पौडेलले बताए। सबै उमेदवारलाई हामीले समान मैदान दिन कडा अचारसंहिता बनाएका हौं, उनले भने, जो पदाधिकार हुनुहुन्छ, उहाँहरू र बहालमा नरहेको व्यक्तिले निर्वाचनमा प्रतिस्पर्धा स्वच्छ, निष्पक्ष प्रतिस्पर्धा नहुने सम्भावना रहन्छन्। त्यसैले उहाँहरूले राजीनामा दिनुपर्ने प्रावधान राखेका हौं। स्वतन्त्र, स्वच्छ, निष्पक्ष र भयमुक्त वातावरणमा निर्वाचन गराउन आचारसंहितामा यो शर्त आयोगले अघि सारेको प्रवक्ताको भनाइ छ। आचारसंहितालाई कडाइका साथ लागू गराउन चैत ९ गतेदेखि चैत १७ गतेसम्म सातै प्रदेशमा राजनीतिक दल, पदाधिकारी र सरोकारवाला संघसंस्थाहरूबीच छलफल तथा अन्तक्र्रियामा आयोग लागेको छ। आयोगले चैत १३ गते अन्तिम मतदाता नामावली प्रकाशन गर्ने तयारी भइरहेको अर्यालले बताए। उनका अनुसार निर्वाचनका लागि २ लाखको संख्यामा कर्मचारी खटाउन लागिएको छ। तीमध्ये झण्डै ७ हजार ५३० जना मुख्य निर्वाचन अधिकृत खटाइनेछ। मतपेटीकाको भण्डारण तथा मतगणना कार्यको अनुगमन आयोगले आधुनिक प्रविधिको प्रयोग गर्ने निर्णय गरेको छ। आयोगको परिसरबाट त्यसको अनुमान गर्न मतगणना स्थल दृश्य अवलोकन प्रणाली जडान गरिने प्रवक्ता पौडेलले बताए। राष्ट्रिय दलको मान्यता प्राप्त गर्न नसकेको ७३ दलले आयोगले तोकेको समयभित्र पार्टीको चुनाव चिह्न प्राप्त गर्न आयोगले मागेका कागजपत्र बुझाएका छन्। त्यसको छानबिन भइरहेको छ ।"
एमसीसीः सबस्टेशन बनाउन अधिग्रहण गरेको जग्गा खाली गर्न आग्रह,"काठमाडौं : मिलिनियम च्यालेन्ज कर्पोरेशन (एमसीसी) परियोजनाअन्तर्गत् सब स्टेशन निर्माणका लागि नुवाकोटमा अधिग्रहण गरिएका घरजग्गा खाली गर्न सरकारले आग्रह गरेको छ । मिलिनियम च्यालेञ्ज एकाउन्ट नेपाल विकास समिति काठमाडौंले एक सूचना जारी गर्दै अधिग्रहण गरिएका घरजग्गा ३५ दिनभित्र खाली गर्न भनेको छ । एमसीएनेपालद्वारा निर्माण गर्न लागिएको ४०० केभी रातमाटे सबस्टेसनका लागि आवश्यक जग्गा अधिग्रहण गर्न जग्गा प्राप्ति ऐन, २०३४ अनुसार जिल्ला प्रशासन कार्यालय, नुवाकोटबाट विभिन्न मितिमा सूचना प्रकाशन गरी मुआब्जालगायत क्षतिपूर्ति तथा पुनर्वास सहायता रकमहरू समेत निर्धारण भई सोको वितरण तथा जग्गाको लगत कट्टा एवं नामसारी समेत भइसकेको सूचनामा भनिएको छ । 'ती अधिग्रहण गरिएका जग्गामा स्वीकृत कार्यक्रम अनुरूप सबस्टेसन निर्माणका लागि तारबार गर्ने कार्यलाई अविलम्ब अगाडि बढाउनु परेकोले मुआब्जालगायत क्षतिपूर्ति तथा पुनर्वास सहायता रकमहरू बुझिसकेका महानुभावहरूले अधिग्रहण गरिएका घरजग्गाहरू यो सूचना प्रकाशित भएको मितिबाट ३५ दिनभित्र खाली गरिदिनुहुन अनुरोध सहित यो सूचना प्रकाशित गरिएको छ,'सूचनामा भनिएको छ।"
काठमाडौं सडक छेउका फोहर व्यवस्थापन हुन एक हप्ता लाग्ने,"काठमाडौं : काठमाडौं उपत्यकाको सडक चोकचोकमा थुप्रिएको फोहरको व्यवस्थापन हुन एक साता लाग्ने बताइएको छ। चैत महिना लागेसँगै उपत्यकाको सडक छेउछाउमा थुपारिएको फोहर चार दिनदेखि व्यवस्थापन गर्न थालिएको छ। चैत महिनामा चार दिन र गत फागुनमा २३ दिन विभिन्न बहानामा फोहर व्यवस्थापन हुन सकेन। लामो समयदेखि फोहर रोकिएको हुनाले नियमितरुपमा व्यवस्थापन कार्य हुँदा पनि एक साता लाग्ने कामपा वातावरण विभागका प्रमुख सरिता राईले जानकारी गराए। 'घरबाट फोहर बाहिर निकाल्दैमा फोहरको व्यवस्थापन हुँदैन, सडकमा जथाभावी फोहर हुनु भनेको पनि थप समस्या हुनु हो', प्रमुख राईले नागरिकलाई आग्रह गर्दै भने, 'फोहरको गाडी लिन आएपछि मात्रै घरबाट फोहर निकालेर व्यस्थापन गर्नु सहज हुन्छ।' फोहर व्यवस्थापन गरिंदै आएको स्थान सिसडोलका स्थानीयले फोहर विसर्जन गर्ने ठाउँ नुवाकोटको सिसडोलसम्मको बाटो कालोपत्र गर्नुपर्ने माग गर्दै स्थानीयवासीले गरेको आन्दोलनका कारण फागुन १ गतेदेखि उपत्यकाको फोहर उठ्न सकेको थिएन। त्यसैगरी पछिल्लो समय निर्माणाधीन बञ्चरेडाँडाका स्थानीयले निर्माणस्थल वरपरका जग्गा अधिग्रहण गर्नुपर्ने, स्थानीयलाई निःशुल्क स्वास्थ्योपचार गराउनुपर्नेजस्ता माग राखेका छन्। सहरी विकास मन्त्रालयले निर्माणाधीन दीर्घकालीन फोहर व्यवस्थापनस्थलमा पहिलो सेलको काम सम्पन्न भएको भन्दै फोहर राख्न मिल्ने जनाएको छ। हाल फोहर व्यवस्थापनस्थल सिसडोल भरिएको र निर्माणाधीनस्थलमा पनि फोहर राख्न सुरु गर्नु पूर्वनै स्थानीयको अवरोधले काठमाडौँ उपत्यकाको फोहर व्यवस्थापनमा थप समस्या हुने देखिएको कामपाको भनाइ छ। उपत्यकामा दैनिक एक हजारदेखि एक हजार २०० टनसम्म फोहर निस्कने गरेको छ। उपत्यकाका १८ स्थानीय तहको फोहर सिसडोलमा व्यवस्थापन गरिँदै आएको छ । यी सबै फोहर निजी र महानगरका गरी दैनिक २०० भन्दा धेरै टिपरट्रकबाट लगिनेछ। रासस"
शौच गर्न गएकी महिला बलात्कृत,रौतहट : फतुवा बिजयपुर नगरपालिका२ सितलपुरमा सोमबार राति एक महिला बलात्कृत भएकी छन् । राति घर नजिकै खेतमा शौच गर्न गएकी ती महिला बलात्कृत भएको प्रहरीले जनाएको छ । जबरजस्ती करणी गरेको आरोप लागेका सोही ठाउँका २१ वर्षीया रुपलाल पटेल फरार छन् । आरोपित पटेलको खोजी भइरहेको प्रहरीले जनाएको छ । पीडित महिलाको स्वास्थ्य परीक्षणका लागि गौर पठाएको इलाका प्रहरी कार्यालय लक्ष्मीनियाले जनाएको छ ।
पीएनजीको चौथो विकेट पतन,काठमाडौं : आईसीसी क्रिकेट विश्वकप लिग टू अन्तर्गत नेपालसँग खेलिरहेको पपुवा न्युगिनी(पीएनजी)को चौथो विकेट पनि पतन भएको छ। पीएनजीसँग टस जितरे बलिङमा रहेको नेपालका लागि आरिफ शेखले चौथो विकेट लिएका छन्। उनले पीएनजीका रिले हेकुरेको विकेट लिएका हुन्। ताजा अवस्थामा पीएनजी २१५ ओभर खेल्दै ६८ रनमा रहेको छ। लिग टू मा नेपाललगायत कुल ७ टिम सहभागि रहेका छन्।
निजामतीमा परिवर्तनमुखी चरित्र,"निजामती सेवाको इतिहास ६५ वर्ष पुरानो छ। २०१३ सालमा जारी भएको निजामती सेवा ऐनले निजामती सेवाको आधुनिक इतिहासको जग बसाएको हो। निजामती सेवाको जननी उक्त ऐनलाई विस्थापित गर्न निजामती सेवा ऐन, २०४९ ल्याइयो। २०४६०४७ सालको राजनीतिक परिवर्तनको पृष्ठभूमिमा यो ऐन आएको हो। यस ऐनले निजामती सेवालाई योग्यता प्रणालीमा रूपान्तरण गर्ने उद्देश्य राखेको छ। यही उद्देश्य प्राप्ति हेतु निजामती सेवामा छड्के प्रवेशको ढोकासमेत खुलेको हो। २०६२०६३ को राजनीतिक परिवर्तनसँगै निजामती सेवालाई समानुपातिक रूपमा समावेशी बनाउन ऐनमा संशोधन गरेर कामयाव बनाइएकोे छ। निजामती सेवाले समावेशी स्वरूप ग्रहण गरिरहेको छ। नेपालको संविधानको धारा २८५ मा सरकारी सेवाको गठनसम्बन्धी व्यवस्था छ। उक्त धाराको उपधारा (१) मा नेपाल सरकारले देशको प्रशासन सञ्चालन गर्न संघीय निजामती सेवा र आवश्यकताअनुसार अन्य संघीय सरकारी सेवाहरूको गठन गर्न सक्नेछ। त्यस्ता सेवाहरूको गठन, सञ्चालन र सेवाका सर्त संघीय ऐनबमाजिम हुनेछ। भनिएको छ। यसैगरी धारा (३) मा प्रदेश मन्त्रिपरिषद् र गाउँ कार्यपालिका तथा नगर कार्यपालिकाले आफ्नो प्रशासन सञ्चालन गर्न आवश्यकताअनुसार कानुनबमोजिम विभिन्न सरकारी सेवाहरूको गठन र सञ्चालन गर्न सक्नेछन्। भन्ने प्रावधान छ। यी प्रावधानले गर्दा संघीय ढाँचा अन्तर्गतका तीनै तहका सरकारमा रहने सरकारी सेवालाई संविधानले संरक्षकत्व प्रदान गरेको प्रष्ट हुन्छ। निजामती सेवाको वर्तमान स्वरूपका उज्याला पक्षहरू केलाउँदा योग्यता प्रणालीतर्फ अग्रसर भएका लक्षणहरू सतहमा देखिएका छन्। निजामती सेवाको विशिष्ट श्रेणीमा तल्ला श्रेणीमा खुला प्रतिस्पर्धा जितेर पदोन्नति भएकाहरूको वर्चस्व छ। उमेरले उर्वर तथा योग्यता र क्षमताले अब्बल प्रमाणित भएकाहरूको उपल्लो तहमा बाक्लो उपस्थिति छ। विदेशमा पढेका र प्रशिक्षण लिएकाहरूको संख्या पनि प्रशस्त छ। साथसाथै पछिल्लो दशकमा निजामती सेवा समावेशी भएको छ। व्यक्तिगत रूपमा एकसे एक होनहार प्रतिभाहरू निजामती सेवामा रहेका देखिन्छन्। वेस्ट ब्रेन को संग्रहको रूपमा निजामती सेवा रहेको भन्दा अर्घेलो नहुने अवस्था छ। निजामती सेवाको कोर भ्यालुमा परिवर्तनमुखी तत्त्व पनि समावेश हुने गरी नयाँ ऐन ल्याउन वाञ्छनीय देखिन्छ। उज्याला पक्ष छँदाछँदै पनि निजामती सेवा उपर गुनासो नभएको भने होइन। निजामती सेवाले निष्पक्ष र तटस्थ चरित्र प्रदर्शन गर्न सकेको छैन। उत्पादनशील र सिर्जनशील हुन सकेको छैन। व्यक्तिगत स्वार्थ प्रेरित भएर काम गर्ने बानी बसेको छ। दूरदराजमा गएर काम गर्न रहरले कोही तयार हुँदैनन्। जनताको मन जित्न सकेका छैनन्। भ्रष्टाचारलाई कम गर्न सकेको अवस्था छैन। पेसागत हकहितका निमित्त संगठित हुन पाउने अधिकारलाई राजनीति गर्ने साधनको रूपमा प्रयोग गरिएको छ। राजनीतिक तहबाट पटकपटक कर्मचारीले सहयोग नगरेको धारणा व्यक्त भइरहेको छ। यी र यस्तै टिप्पणीहरू बराबर प्रकट भइरहँदा पनि आफ्नो भूमिका र जिम्मेवारीका आधारमा उक्त टिप्पणीहरू चिन्न र चिर्न नसकेको निरीहपना निजामती सेवाले प्रदर्शन गरिरहेको छ। यस्तै गुनासाहरू निजामती सेवाले खेपिरहेको छ। यी गुनासालाई एउटै वाक्यमा भन्न पर्दा निजामती सेवाले परिवर्तनमुखी चरित्र देखाउन सकेको छैन। परिवर्तनमुखी चरित्रको सन्दर्भ उठाइरहँदा एउटा अनुभव यहाँ जोड्न चाहन्छु। सरकारी सेवामा छँदा २०६५ सालमा इन्डोनेसियाको भ्रमण गर्ने अवसर मिलेको थियो। उक्त देशमा विद्यमान स्थानीय सरकारसम्बन्धी व्यवस्थाको जानकारी हासिल गर्नु भ्रमणको उद्देश्य थियो। करिब एक दर्जन सरकारी अधिकारी भ्रमण दलमा संलग्न थियौं। त्यतिबेला नेपालको राजनीतिक प्रणालीले संघीय लोकतान्त्रिक गणतन्त्रको राजनीतिक दिशा पकडेको थियो। संविधानसभाको निर्वाचन भर्खरै सम्पन्न भएको थियो। नयाँ संविधान निर्माणको चरणमा मुलुक उभिएको थियो। यस दौरान मुलुकको सुन्दर भविष्य निर्माणप्रति जिम्मेवार हँुदै निजामती सेवाले परिवर्तित प्रणालीका मूल्य र मान्यतालाई आत्मसात् गर्नुपर्छ। सँगै राजनीतिक नेतृत्वसँग आफ्नो बौद्धिक प्रतिभा, व्यावसायिकता र अनुशासनका चरित्रलाई थप उजिल्याउँदै परिवर्तन व्यवस्थापनको सहयोद्धा हुन पर्ने आवश्यकता थियो। जकार्तामा आयोजित परिचयात्मक कार्यक्रममा इन्डोनेसियाको निजामती सेवाका बारेमा संक्षेपमा छलफल भयो। उक्त छलफलमा प्रशिक्षकले इन्डोनेसियाको निजामती सेवा अत्यन्त आकर्षक, बौद्धिक र परिवर्तनमुखी (मोस्ट अट्र्याक्टिभ, इन्टेलिजेन्ट एन्ड चेन्ज रिजिलियन्ट) छ भनेर त्यहाँको निजामती सेवाको भिजन एन्ड भ्यालुको जानकारी दिए। उनले थप स्पष्ट गर्दे भनेका थिए, इन्डोनेसियाका युनिभर्सिटी ग्य्राजुयटहरूको पहिलो रोजाइमा निजामती सेवा पर्छ। कडा प्रतिस्पर्धाबाट योग्य व्यक्तिहरूको छनोट गरेर निजामती सेवामा प्रवेश गराइन्छ। निजामती कर्मचारीले कार्यसम्पादनमा बौद्धिकताको प्रदर्शन गर्छन्। राजनीतिक नेतृत्वले ल्याउने नीतिगत परिवर्तनलाई निजामती कर्मचारीले सहर्ष आत्मसात् गर्छन् र प्रसन्नतापूर्वक सहयोग पुर्याउँछन्। त्यसो भनिरहँदा उनको अनुहारमा बडो गर्वको महसुस भएको प्रतीत हुन्थ्यो। उनी निजामती सेवाकै वरिष्ठ अधिकृत थिए। उक्त कार्यक्रममा नेपालको निजामती सेवाको विशेषताका बारेमा पनि प्रशिक्षकले जिज्ञासा राखेका थिए। हाम्रो तर्फबाट नेपालको निजामती सेवालाई सक्षम, सुदृढ, सेवामूलक र उत्तरदायी बनाउने दीर्घकालीन सोचका साथ गठन गरिएको जानकारी गराएका थियौ। निजामती सेवा ऐन, २०४९ को प्रस्तावनामा आधारित भएर सो जानकारी प्रस्तुत गरेका थियौं। उक्त प्रसंग यहाँ जोड्नुको आशय के हो भने नेपालको निजामती सेवाले आफ्नो कोर भ्यालुमा परिवर्तनमुखी तत्त्वलाई आत्मसात् गर्न सकिरहेको छैन भन्ने औंल्याउनु हो। यही तत्त्वको अभावले निजामती सेवाले राजनीतिक परिवर्तन व्यवस्थापनमा स्वतस्फुर्त रूपमा तत्परता, अग्रसरता, सिर्जनशीलता, उत्पादनशीलता र नवीनता देखाउन सकेको छैन। जसले गर्दा निजामती सेवाको साख ओरालो लाग्दै गएको पर्यवेक्षकहरूले बताइरहेका छन्। निजामती सेवा वेस्ट ब्रेन वस्र्ट डेलिभरीको बिल्ला भिर्ने जोखिममा छ भन्ने कुरा उजागर गर्नु हो। नेपालीहरू व्यवस्था बदल्न सक्ने तर अवस्था बदल्न नसक्ने आलोचनाको घेराबन्दीमा पर्दै आएका छन्। हुन त व्यवस्थापन गर्न नसकेको प्रश्न मूलतः राजनीतिक नेतृत्वप्रति ठडिन्छ। २०७२ असोज ३ गते नेपालको संविधान जारी हुनुलाई नेपालको राजनीतिक इतिहासमा कोशेढुंगा मानिन्छ। संविधानमार्फत दिगो शान्ति, सुशासन, विकास र समृद्धिको आकांक्षा साकार पार्ने अठोट नेपाली जनतासामु व्यक्त भएको छ। मुलुकमा तीन तहको सरकारले शासन सञ्चालन गर्ने गरी संघीय ढाँचालाई संस्थागत गरिएको छ। २०७४ सालमा निर्वाचन सम्पन्न भएर संघ, प्रदेश र स्थानीय तहका सरकारबाट शासन सञ्चालन भइरहेको छ। राजनीतिक प्रणाली र शासकीय ढाँचाको नयाँ प्रयोगको यही कालखण्डमा निजामती सेवाको परिवर्तनमुखी मनोविज्ञान र स्वयंप्रेरित कार्यसम्पादनको तत्परता सशक्त रूपले अभिव्यक्त हुन अनिवार्य छ। निजामती सेवामा कोर भ्यालुको रूपमा परिवर्तनमुखी चरित्र बहाल हुनुपर्ने रहेछ भन्ने महसुस अहिले दिनप्रतिदिन भइरहेको छ। किनकि नेपालीहरू व्यवस्था बदल्न सक्ने तर अवस्था बदल्न नसक्ने आलोचनाको घेराबन्दीमा पर्दै आएका छन्। यो यथार्थताले उक्त महसुसीकरणलाई पुष्टि गरिरहेको छ। हुन त व्यवस्थापन गर्न नसकेको प्रश्न मूलतः राजनीतिक नेतृत्वप्रति ठडिन्छ। तापनि कर्मचारीतन्त्र यसबाट अलग्गिन मिल्दैन। किनकि भिजन र डिसिजनलाई एक्सनमा बदल्ने कर्मचारीले नै हो। संघीय ढाँचामा निर्वाचन सम्पन्न भएर तीन तहका सरकारबाट शासन सञ्चालन हुन थालेपछिको अवस्थाको कुरा गरौं। संघीय निजामती सेवामा रहेको ठूलो पंक्ति प्रदेश र पालिकाहरूमा समायोजन हुने प्रक्रिया चलिरहँदा रहरले समायोजनमा समावेश हुने अवस्था सिर्जना भएन। कर वा बाध्यताको स्थिति बन्यो। कतिपय निजामती कर्मचारी सकभर समायोजन हुन नपरोस् भनेर अदालत गुहार्न पुगेको समेत देखियो। यहाँनेर के मननीय छ भने राजनीतिक नेतृत्व र कर्मचारीतन्त्रको समन्वयात्मक र सहक्रियात्मक सम्बन्धले मात्र सरकारको क्रियाशीलता सहज, प्रभावकारी र नतिजामुखी हुन्छ। तर राजनीतिले कर्मचारीलाई विश्वास दिलाउन नसक्नु र कर्मचारी स्वयंं पनि मानसिक र व्यावहारिक रूपले परिवर्तनका नयाँ ढाँचामा आफूलाई समाहित गर्न तयार नहुनुले मुलुकको परिवर्तित परिवेशमा निजामती सेवाले परिवर्तनमुखी चरित्र प्रदर्शन गर्न नसकेको छर्लंग देखिन्छ। नयाँ ढाँचाको शासन प्रणाली प्रारम्भ भएको अहिले पाँचौं वर्ष चलिरहेको छ। यसबीचमा निजामती सेवाको मनोविज्ञान र कार्यसम्पादन स्तरलाई सिंहावलोकन गर्न आवश्यक देखिन्छ। प्रदेश र स्थानीय तहमा आआफ्नै सरकारी सेवा गठन हुने संविधानले भनेता पनि शीर्ष तहका दरबन्दीमा संघीय निजामती सेवाका कर्मचारी खटिने व्यवस्था विद्यमान छ। यसरी समग्रतामा संघीय निजामती सेवाको भूमिकाले नै समग्र कर्मचारीतन्त्रको साख निर्धारण हुने स्थिति छ। समाचारहरू निरन्तर आइरहेका छन् कि एक चौथाइ हाराहारीका पालिकाहरूमा प्रमुख प्रशासकीय अधिकृतहरूको पदस्थापन हुन सकिरहेको छैन। उक्त पालिकाहरू निमित्तको भरमा चलिरहेका छन्। केन्द्रले कर्मचारी नदिएको र दिए पनि छिटोछिटो सरुवा गरिदिने गरेको गुनासो प्रदेश सरकारले पनि गरिरहेका छन्। यसले के दर्शाउँछ भने नेपालको निजामती सेवाले परिवर्तन सापेक्ष चरित्र देखाउन सकेको छैन। संघीय निकायबाट प्रदेश वा स्थानीय तहमा जानु पर्दा हीनताबोध गर्ने मनोविज्ञानले निजामती सेवा मुक्त हुन सकेको छैन। विशेषतः जनताका नजिकका सरकारको रूपमा पालिकाहरू छन्। जसलाई गाउका सिंहदरबार भनेर उपमा दिइएको छ। गाउँपालिका र नगरपालिकाको वर्गीकरणमा समूहीकृत भएको पालिकाहरूको संख्या ७ सय ५३ छ। यी पालिका मातहत ६ हजार ७ सय ४३ वडाहरू छन्। पालिका र वडाहरूको भौगोलिक सीमांकन गरिएको छ। आफ्नो सीमाभित्रका जनतालाई सरकारी सेवासुविधा प्रदान गर्नु प्रत्येक पालिकाको जिम्मेवारी छ। पालिकाहरूबाट राज्यशक्तिको प्रयोग हेतु कार्यपालिका, व्यवस्थापिका र न्यायपालिकाको अधिकार प्रयोग भइरहेको छ। यस सन्दर्भमा पालिका सरकारमा कर्मचारीको उपलब्धता अनिवार्य सर्त हो। सुरुका दुई वर्ष कर्मचारी समायोजनका कारण सीमित कर्मचारीको भरमा पालिकाहरूले काम गर्न पर्यो। समायोजनको काम टुंगिएपछि पनि नेपाल सरकारले पालिकामा प्रमुख प्रशासकीय अधिकृत खटाउने काम प्रभावकारी हुन नसकेको छैन। यो साह्रै लाजमर्दो कुरा हो। प्रदेश सरकारमा खटिने प्रमुख सचिव र सचिवहरूको अवस्थाले पनि सधैं अस्थिरताको मनोविज्ञान बनाइरहेको छ। यसरी स्थानीय र प्रदेश सरकारमा खटिने संघीय निजामती सेवाका कर्मचारीका सम्बन्धमा अहिले जे जस्तो मनोविज्ञान बनेको छ। त्यसले निजामती सेवा परिवर्तन सापेक्ष हुन नसकेको प्रष्टै देखिन्छ। विद्यमान अवस्थाले निजामती सेवा सेवामूलक र उत्तरदायी हन नसकेको पनि इंगित गरिरहेको छ। यही परिस्थितिका बीच संविधानमा भएका व्यवस्थालाई सम्बोधन गर्न नयाँ संघीय निजामती सेवा ऐन ल्याउन पर्ने भनिँदैछ। अतः निजामती सेवाको कोर भ्यालुमा परिवर्तनमुखी तत्त्व पनि समावेश हुने गरी नयाँ ऐन ल्याउन वाञ्छनीय देखिन्छ।  अधिकारी नेपाल सरकारका पूर्वसहसचिव हुन् ।"
पल शाहविरुद्ध तनहुँ अदालतमा मुद्धा दर्ता,काठमाडौं : बलात्कार आरोपमा नायक पल शाहविरुद्ध मंगलबार तनहुँ जिल्ला अदालतमा मुद्धा दर्ता भएको छ। जिल्ला सरकारी वकिल कार्यालयले मुद्धा दर्ता गरेको जिल्ला न्यायाधिवक्ता रामचन्द्र शर्माले अन्नपूर्णलाई जानकारी दिए। नायक शाह माथि यस अघि नवलपुर जिल्ला अदालतमा पनि जबरजस्ती करणीको मुद्धा दर्ता भएको थियो। नायक शाह माथि १२ देखि १४ वर्ष कैद सजाय माग गरिएको छ भने उनका म्यानेजर रहेका कृष्ण जोशीमाथि शाहको भन्दा आधा कैद सजायको माग गरेर मुद्धा दर्ता गरेको न्यायाधिवक्ता शर्माले बताए। नाबालिग गायिकामाथि जबरजस्ती करणी गरेको अभियोग लागेका अभिनेता शाह गत फागुन १५ गते पक्राउ परेका थिए।
नाली निर्माण गर्दा घर भत्कियो,फिदिम : फिदिम बजारको आहालगैरीस्थित मेची राजमार्गको नाली निर्माण गर्ने क्रममा एउटा घर भत्किएको छ । नाली निर्माणका लागि जग खन्ने क्रममा स्थानीय देवीप्रसाद अधिकारीको घर भत्किएको हो । अधिकारीको घरमा दुईवटा होटल सञ्चालनमा थिए । घर भत्कदा एकजना सामान्य घाइते भएका छन् । उक्त स्थानमा सञ्जीब निर्माण सेवा निर्माण कम्पनीले सडकमा विस्तारको काम गरिएको छ । नालीको जग खन्ने क्रममा भत्किएको देवीप्रसाद अधिकारीको घर ।
सन्दीपले लिए पीएनजीको पाँचौ विकेट,काठमाडौं : आईसीसी क्रिकेट विश्वकप लिग टू अन्तर्गत नेपालसँग खेलिरहेको पपुवा न्युगिनी(पीएनजी)को पाँचौ विकेट पनि पतन भएको छ। पीएनजीसँग टस जितरे बलिङमा रहेको नेपालका लागि सन्दीप लामिछानेले पाँचौ विकेट लिएका हुन्। उनले पीएनजीका सेसे बोको विकेट लिएका हुन्। ताजा अवस्थामा पीएनजी ३२१ ओभर खेल्दै १०५ रनमा रहेको छ। लिग टू मा नेपाललगायत कुल ७ टिम सहभागि रहेका छन्।
मन्त्रिपरिषद् हेरफेरको सम्भावना छ : प्रचण्ड,"जनकपुरधाम : नेकपा माओवादी केन्द्रका अध्यक्ष पुष्पकमल दहाल 'प्रचण्ड' ले मन्त्रिपरिषद् फेरबदलको सम्भावना रहेको बताएका छन् । मंगलबार कार्यकर्ता प्रशिक्षण कार्यक्रमका लागि जनकपुर आएका प्रचण्डले विमानस्थलमा सञ्चारकर्मीसँग कुराकानी गर्दै भने, 'कतिपय मन्त्रीहरुसँग असन्तुष्टि छ । यस विषयमा गठबन्धनभित्र कुरा हुँदैछ । तर, अहिलेसम्म औपचारिक ढंगले टुंगिएको छैन्। केही मन्त्रालयमा हेरफेर हुने सम्भावना छ ।' उनले गठबन्धनका लागि सबैभन्दा ठूलो त्याग माओवादीले गरेको दाबी गरे । अध्यक्ष प्रचण्डले स्थानीय तहको निर्वाचनमा तालमेल गरी जान सकिने भएपनि कुन दलसँग तालमेल गर्ने त्यसको टुंगो नलागेको बताए । प्रचण्डले अब बस्ने संसद बैठकबाट नागरिकता विधेयक पारित हुने पनि बताए । 'लामो समयदेखि नागरिकता विधेयक संसदमा अड्किएको छ । जसका कारण लाखौं जन्मसिद्ध नेपाली नागरिकका सन्तान नागरिकता पाउनबाट बञ्चित छन्,' प्रचण्डले भने, 'अब बस्ने संसद बैठकबाट यसको टुंगो लाग्छ ।"
सालको काठसहित ४ जना प्रहरी नियन्त्रणमा,"स्याङ्जा : बिरुवा गाउँपालिका वडा नं ४ पाटनेबाट ६० थान सालको काठसहितको ट्याक्टर र ४ जना स्थानीयलाई प्रहरीले नियन्त्रणमा लिएको छ। अवैध रुपमा राखिएको ४० वटा चिरान र २० वटा सालका गोलियासहित पाटनेका ४ जना पक्राउ परेका हुन्। पक्राउ पर्नेमा बस्ने ४० वर्षीय खुमबहादुर सार्की, ५९ वर्षीय हस्तबहादुर सार्की, ६८ वर्षीय लक्ष्मी नेपाली र पुतलीबजार नगरपालिका १३ बस्ने २५ वर्षीय अमिरदिन मिया रहेको प्रहरी नायब उपरीक्षक राजेनद्रप्रसाद अधिकारीले जानकारी दिए। प्रहरीले सालका काठ, पक्राउ परेका व्यक्ति र एउटा ट्याक्टरलाई नियन्त्रणमा लिइ आवश्यक कारवाहीका लागि डिभिजन वन कार्यालय स्याङ्जामा बुझाएको जनाएको छ। प्रहरीका अनुसार खुमबहादुर सार्किको बारीमा राखिएको चिरान काठ ८ वटा, हस्तबहादुर सार्कीको बारीबाट सालको चिरान ४ वटा र गोलिया ७ वटा, लक्ष्मी नेपालीको गोठबाट चिरान १९ वटा र गोलिया ९ वटा र ट्याक्टर चालक अमिरदिन मिया सहित ट्याकटरबाट सालको चिरान काठ ९ वटा र बेवारिसे अवास्थाका ४ गोलिया सालका काठ प्रहरीले बन कार्यालयमा बुझाएको हो।"
भारतमा एलपी ग्यासको मूल्य प्रति सिलिन्डर ८० रुपैयाँ बढ्यो,"नयाँ दिल्ली : भारतीय आयल निगमले मंगलबार एलपी ग्यासको मूल्य प्रति सिलिन्डर ८० रुपैयाँ बढाएको छ । आजदेखि १४२ किलोको सिलिन्डरका लागि थप ८० रुपैयाँ बढाएको हो। मूल्य बढेसँगै दिल्लीमा एलपी ग्यास सिलिन्डरको मूल्य बढेर १,५१९२५ रुपैयाँ पुगेको छ, जुन पहिले १,४३९२४ रुपैयाँ थियो। उत्तर प्रदेशको राजधानी लखनउमा ग्यासको मूल्य बढेर १,५८००५ रुपैयाँ पुगेको छ भने पटनामा १,६७६०५ रुपैयाँ पुगेको छ। कोलकातामा पनि नयाँ मूल्य १,५६१६५ रुपैयाँ पुगेको छ । यसअघि यसको मूल्य १,४८१६५ रुपैयाँ थियो । यसअघि ग्यासको मूल्य ६ अक्टोबर २०२१ मा बढेको थियो। बीबीसी"
"एनआरएनएमा तीन अध्यक्ष, महाधिवेशन मार्च २४ र २५ मा हुने","काठमाडौं : गैरआवासीय नेपाली संघ (एनआरएनए) मा तीन अध्यक्ष बनाउने सहमति भएको छ । अध्यक्षका तीन आकंक्षीले सामूहिक नेतृत्वमा जाने सहमति गरेको जनाएका छन् । गैरआवासीय नेपाली संघको सचिवालयमा संयुक्त सम्मेलन गरी सामूहिक नेतृत्वमा जान तयार भएको बताएका हुन् । संघको एकता नै अक्षुण राख्न तीन अध्यक्ष मोडेलमा जान तयार भएको बताइएको छ । सहमतिको आधारमा दशौं महाधिवेशन गर्नुको विकल्प नभएको भन्दै तीन अध्यक्ष बन्नेगरी सहमति भएको पत्रकार सम्मेलनमा जानकारी दिइयो । संघको गरिमामय, प्रभावकारी, कार्यमुलक र सेवामुखी बनाउनका लागि सबै पक्षलाई सहयोग गर्न प्रतिवद्धता जायर गरिएको छ । एनआरएनएमा अब अध्यक्षमा डा बद्री केसी, कुल आचार्य र रबिना थापा अध्यक्ष हुनेछन् । एनआरएनको महाधिवेशन मार्च २४ र २५ मा हुँदैछ । अध्यक्ष कुमार पन्तले विधान अनुसार महाधिवेशन हुने र महाधिवेशनले विधान संशोधन गरी बहुपदीय नेतृत्वमा जाने तय भएको बताए । सोमबार राती भएको सहमतिअनुसार महासचिव, सचिव, उपाध्यक्ष लगायतका प्रमुख पद थप्ने तयारी भएको छ । पारित गराउने हिम्मत उम्मेदवारहरुले नै लिनुपर्ने पन्तले बताए । बहुपदको व्यवस्था विधान छैन, पारित गराउने हिम्मत उम्मेदवारहरुले नै लिनुपर्छ,' उनले भने । अध्यक्षका उम्मेदवार केसीले विषम परिस्थितिका कारण सामूहिक नेतृत्वमा जान तयार रहेको बताए । अदालतमा रहेका मुद्धा फिर्ता लिनेगरी सहमति भएको बताए । सबैको अस्तित्व स्वीकार गरेर अघि बढ्नेगरी बहुपदमा जान तयार भएको उनले बताए । अर्का अध्यक्ष उम्मेदवार कुल आचार्यले अब पक्ष, विपक्ष नभनीकन विधान संशोधन गरी सामूहिक नेतृत्वमा जाने बताए । अर्का उम्मेदवार रबिना थापाले सहमति, सहकार्य नै एनआरएनएको हितमा रहेको बताइन् । उनले पूर्व अध्यक्षमहरुलाई पनि साथमा लिएर अघि बढ्नुपर्ने बताइन् । अध्यक्षका आकांक्षीबीच सहमति भएपनि पूर्वअध्यक्ष शेष घले भने सहमतिमा आएका छैनन् । घलेले याक एण्ड एतिमा छुट्टै महाधिवेशन गरिरहेका छन् । तर, उनले बोकेको कुनै पनि उम्मेदवार सामेल भएका छैनन् । कांग्रेसले त्यस महाधिवशेनमा नजान सर्कुलर जारी गरेको थियो । त्यसकारण पनि धेरैजसो गैरआवासीयहरु त्यस कार्यक्रममा देखिएनन् । केही पनि सर्कुलरको अवज्ञा गर्दै पनि कार्यक्रममा पुगेका थिए । उक्त कार्यक्रममा अर्थमन्त्री जनार्दन शर्मा भने प्रमुख अतिथि बनेर भाषण ठोके । अर्थमन्त्री शर्माले भने घले र आचार्य दुवैजनाले बोलाएकाले आफू आएको बताए। विश्व सम्मेलनको उद्घाटन सत्रमा पूर्वअध्यक्ष शेष घले, उनकी श्रीमती जमुना घले, उपाध्यक्ष सोनाम लामासहित केही एनआरएनए अभियन्ताहरूको सहभागिता रहेको थियो । घले दुई कार्यकाल एनआरएनएको अध्यक्ष थिए । उनकी श्रीमती जमुना भने अध्यक्षमा भारी मतले पराजित भएकी थिइन् । घलेले एनआरएनएभित्रको बेथिति हटाउन विश्व सम्मेलन गरिएको बताए ।"
संसद् विघटन ठिक छ भन्नु अस्थिरताको पक्षमा हिँड्नु होः घनश्याम भुसाल,"काठमाडौं : नेकपा एमालेका नेता घनश्याम भुसालले संसद् विघटन ठिक छ भन्नु अस्थिरताको पक्षपोषण गर्नुसरह भएको बताएका छन् । मंगलबार पत्रकारहरुसँग भुसालले संसद् विघटन ठिक निर्णय नभएको बताएका हुन् । उनले भने, 'अब पनि संसद् विघटन ठिक छ भन्नु अस्थिरताको पक्षमा हिँड्नु हुन्छ । जिम्मेबार पार्टी नेकपा एमालेबाट यस्तो काम गर्नुहुँदैन । जुन काम हामी गर्दैनौं ।' 'केहि राजनीतिक कारण छन् । त्यो राजनीतिक कारण भनेको पुस ५ मा गरिएको संसद् विघटन । त्यो एउटा राजनीतिक मुद्दा हो । जहाँ हामी विभाजित छौं । यो कुरा स्वयम् अदालतले संवैधानिक बेञ्चले यो विषयमा निर्णय गरिसकेको छ । र अब यो संविधान रहेसम्म संसद् विघटन गर्न मिल्दैन । सर्वोच्च अदालतको त्यो निर्णय गलत छ भन्ने हो भने यो संविधान भत्किन सुरु गर्छ । '"
सामुदायिक विद्युतीकरण धराशायी,"गोरखा : भीमसेन थापा गाउँपालिका१ र बारपाक सुलीकोट गाउँपालिका८ का १ हजार ७ सय ८८ घरधुरीमा हालै १३ दिन विद्युत् अवरुद्ध भयो। हेटौंडा पुर्याएर ट्रान्सफर्मर मर्मत गरेर ल्याएपछि बल्लतल्ल सेवा त सुचारु भयो। तर, विभिन्न जटिलताका कारण विद्युत् प्राधिकरणले दिने सेवा सामुदायिक संस्थाले पूरा गर्न नसक्ने अवस्थामा पुगेको घ्याम्पेसाल सामुदायिक अध्ययन केन्द्रका अध्यक्ष सुरेश पनेरु बताउँछन्। तान्द्राङको मिहिनेती ग्रामीण विद्युतीकरण सहकारी संस्थाले मैथुममा राखेको ५० केभीएको ट्रान्सफर्मर गायब भएको छ। सल्यानटारबाट ल्याएर गाउँमा विद्युत् बाल्न संस्थाले हाइटेन्सन लाइन विस्तार गर्यो। अन्तिममा प्रसारण लाइन जोड्न नपाएपछि पाँच वर्षदेखि तार र पोलहरू अलपत्र परेका छन्। सेयरधनीले जम्मा गरेको धरौटी रकमसमेत सहकारीले खर्च गरिसकेको छ। जुन नियमविपरीत हो। आर्थिक अवस्था धराशायी भएपछि सो सहकारीलाई गाउँपालिकाले गत वर्ष अनुदान दिएको थियो। गोरखामा सात संस्थाले सामुदायिक विद्युतीकरण कार्य गरिरहेका छन्। १८ वर्षदेखि सेवा दिइरहेका यी सामुदायिक विद्युतीकरण संस्था धराशायी बनेका छन्। सबै संस्था अब चल्न सक्ने अवस्थामा छैनन्, थालाजुङघर्तीपानीखनालथोक ग्रामीण विद्युतीकरण केन्द्रका अध्यक्ष धनबहादुर खनाल भन्छन्, घ्याम्पेसालमा भएको संस्थाहरूको भेलाले विद्युत् सेवा सञ्चालन नसक्ने र प्राधिकरणलाई सुम्पिदिने निष्कर्ष निकालिसकेको छ। महसुलबापत संकलित रकम प्राधिकरणलाई तिर्न नपुगेर हायलकायल भएको उनले बताए। महसुल दरको किचलो, कर्मचारी व्यवस्थापनलगायतका विषयमा जटिलता आएको अध्ययन केन्द्रका अध्यक्ष पनेरुको भनाइ छ। धान्न सक्ने अवस्था छैन। प्राधिकरण र संस्थाले उठाउने विद्युत् महसुलको सन्तुलन, अर्थ व्यवस्थापन गर्ने तथा विद्युत्को काम गर्ने दक्ष जनशक्तिको अभाव र व्यवस्थापकीय कमजोरीका कारण सबै संस्था धराशायी भएको उनी बताउँछन्। ताकुमाझ लाकुरीबोट विद्युत् सहकारीले बारपाक सुलीकोट गाउँपालिका ५ र ६ का १ हजार ३ सय २९ घरधुरीमा विद्युत् वितरण गरिरहेको छ। आफूहरू पनि संस्था चलाउन नसकेर प्राधिकरणमा सुम्पिने तयारीमा रहेको अध्यक्ष प्रेम गुरुङले सुनाए। प्राधिकरणलाई सुम्पिदिने भनेर कागजपत्र तयार गर्दैछु। यो महिना मिटर रिडिङ पनि गरिएन, उनी भन्छन्, यसअघि न्यूनतम ९० रुपैयाँका दरले उठाएर ८० रुपैयाँ प्राधिकरणलाई बुझाउँथ्यौँ, तर नयाँ नियममा ३० रुपैयाँका दरले उठाएर ३० रुपैयाँकै दरले बुझाउनुपर्ने भएको छ। अब कर्मचारी तलब, मसलन्द कसरी धान्ने ? धराप अवस्थामा रहेका ३ सय ३० वटा काठको पोल विस्थापित गर्न नसकेको उनको भनाइ छ। संस्थाले उठाउने विद्युत् महसुलमा पनि एकरूपता छैन। प्राधिकरणले न्यूनतम २० युनिटको ३० रुपैयाँ र प्रतियुनिट ३ रुपैयाँका दरले महसुल संकलन गर्ने गर्छ। तर सामुदायिक संस्थाले ग्राहकसँग २० युनिटको ८० र ९० रुपैयाँका दरले महसुल उठाइरहेका छन्। कुनै सहकारीले न्यूनतम ४०, ५०, ६० र प्रतियुनिट ७ रुपैयाँका दरले महसुल संकलन गरिरहेका छन्। कतिपयले महिनौंदेखि महसुल नउठाएको, संकलित रकम प्राधिकरणलाई नबुझाएको गुनासोसमेत छ। प्राधिकरणले भन्दा संस्थाले दोब्बर तेब्बर महँगो दरमा महसुल संकलन गर्ने गरेको ग्राहकको गुनासो छ। सामुदायिक सहकारीका विषयमा धेरै गुनासो आएको छ, प्राधिकरण गोरखा वितरण केन्द्रका प्रमुख नेत्रप्रसाद न्यौपानेले भने। संस्थाले समुदायमा गरेका विद्युत् व्यवस्थापनको काम निराशाजनक भएको उनले बताए।"
सवारी दुर्घटनामा युवकको मृत्यु,स्याङ्जा : वालिङ्बाट बुटवलतर्फ जाँदै गरेको मोटरसाइकल र विपरित दिशातर्फबाट आइरहेको यात्रुवाहक सवारी साधन ठोक्किदा मोटरसाइक चालक २७ वर्षीय जीतेन्द्र पटेलको ज्यान गएको छ। मृत्यु हुने पटेल रुपन्देहीको शुद्धोधन गाउँपालिका ५ घर भइ हाल गल्याङस्थित एक मोटरसाइकल वर्कसपमा काम गर्थे। बुटवलतिर जाँदै गरेको ग१५प ७४४७ नं को मोटरसाइकल र अर्को दिशाबाट आइरहेको लु२ ख ५२९० नं को फोर्स कम्पनीको गाडी सोमबार दिउँसो सिद्धार्थ राजमार्ग अन्तर्गत गल्याङ् नगरपालिका १ नब्बे बजारमा ठोक्किदा पटेल घाइते भएका थिए। घाइते पेटलको उपचारका क्रममा सोमबार नगर अस्पताल गल्याङमा मृत्यु भएको प्रहरी नायब उपरीक्षक राजेन्द्रप्रसाद अधिकारीले जानकारी दिए। उनका अनुसार सोमबार दिउँसो १ बजे दुर्घटना भएको थियो। दुबै सवारी साधन र गाडी चालक प्रहरीको नियन्त्रणमा रहेको र थप अनुसन्धान भइरहेको प्रहरीले जनाएको छ।
राजनीतिक भुमरीमा जनअपेक्षा,"संविधानसभामार्फत नेपालको संविधान घोषणा भयो। यससँगै राजनीतिक रूपमा ऐतिहासिक उपलब्धि हासिल भयो। यो संविधानमा संघीय लोकतान्त्रिक गणतन्त्र, धर्म निरपेक्षता, समानुपातिक समावेशिता, सामाजिक न्याय र समाजवाद उन्मुखता जस्ता प्रगतिशील विषय छन्। योसँगै नेपालको सामाजिक न्यायसहितको समृद्धि यात्रामा बाधक ठानिएको शाहवंशीय राजतन्त्र विस्थापित भयो। यसलाई नेपाली कम्युनिस्ट आन्दोलनले राजनीतिक आन्दोलनको पूर्णताको रूपमा व्याख्या गरेको छ। घटनाको कोणबाट हेर्दा, नेपालको उत्पीडित वर्ग, क्षेत्र र समुदायको निरन्तर संघर्ष तथा बलिदानपूर्ण संघर्षबाट शाहवंशीय सामन्ती सत्ताको अन्त्य भयो। जननिर्वाचित प्रतिनिधिहरूबाट बनेको संविधानसभा पहिलो र दोस्रोको घनिभुत छलफल बहस तथा राजनीतिक शक्ति सन्तुलनका आधारमा २०७२ असोज ३ गते संविधान जारी भयो। त्यसपछि गणतन्त्र आयो। सोहीअनुसार जननिर्वाचित संस्थाबाट देशको मूलकानुन संविधान जारी भयो। संविधानले नागरिकको समृद्धिप्रतिको चाहलाई गुणात्मक रूपमा बढायो। तर संविधानको कार्यान्वयनले जनआकांक्षालाई सम्बोधन गर्न सकेन। नागरिकको जीवन व्यवहारमा राजनीतिक नेतृत्वले भने जस्तो रूपान्तरण भएन। विकास र समृद्धिको आकांक्षा नारामा नै सीमित रह्यो ! तथ्यांक हेर्दा धनी र गरिबबीचको खाडल थप बढेको छ। बेरोजगारी समस्या झन् बढ्दो छ। वैदेशिक लगानी आकर्षित हुन सकेन। राष्ट्रिय पुँजी पलायन बढ्दो छ। रेमिट्यान्स निरन्तर घट्दो छ। पुँजीबजारको मूल हिस्सा रियल स्टेट र सेयर बजार आदि अनुत्पादक क्षेत्रमा छ। राष्ट्रिय पुँजी निर्माण गर्ने राष्ट्रिय योजना सरकारको प्राथमिकतामा छैन। साना उद्यमीलाई प्रोत्साहित गर्ने कुनै ठोस कार्यक्रम सरकारको छैन। समाजवादको भ्रूणको रूपमा विकास गर्नुपर्ने स्थानीय सरकार जनताको अभिभावक बन्न सकेका छैनन्। योजनाबद्ध दिगो विकास नीति अपवादबाहेक कसैले अवलम्बन गरेका छैनन्। केन्द्रमा जस्तै स्थानीय तहमा पनि भ्रष्टाचारले संस्थागत र संगठनात्मक आकार ग्रहण गर्दैछ। नेपालमा आयात निर्यातको असन्तुलन बढ्दै गएको छ। विदेशबाट आयातित वस्तुको भाउ अकासिँदै गएको छ। जस्तो पेट्रोलियम पदार्थको भाउ स्थिर छैन। महँगीले चरम सीमा नाघेको छ। आयात र निर्यातको असन्तुलन दिनानुदिन बढ्दै छ। वैदेशिक ऋणको भार बढ्दो छ। राष्ट्रको सञ्चिति कोष टाट पल्टिने अवस्थामा आइपुगेको छ। देशमा पुँजीगत खर्च लक्ष्यभन्दा निकै पछाडि छ। राष्ट्रिय अर्थतन्त्र धराशायी हुँदै गइरहेको छ। देशको अर्थतन्त्रको अवस्था हालसम्मकै नाजुक मोडतर्फ उन्मुख छ। तर राजनीतिक नेतृत्व यसप्रति गम्भीर देखिँदैन। नेतृत्वको जीवन व्यवहार आचरण सन्देहात्मक तथा छलछाम र षड्यन्त्रमूलक देखिन्छ। नेतृत्वको कार्यशैली तथा व्यवहारप्रति शंका गर्नुपर्ने कुरा धेरै छन्। सारमा नेतृत्वमा यथार्थ भनाइ र गराइमा ठूलो भेद छ। यसो भनौं, नेतृत्व भौतिक, आर्थिक र सामाजिक विकासमा समस्या र समाधानका उपायहरू पहिचान र सोको निदानसहित राष्ट्रलाई प्रगतिको मार्गमा अगाडि बढाउने कुरा नेतृत्वको प्राथमिकतामा परेको छैन। राष्ट्रिय संस्थाहरूलाई राजनीतिक प्रतिशोधको आधारमा निकम्मा प्रायः बनाइँदैछ। राष्ट्रिय राजनीति र राजनीतिकर्मीहरूले देश र जनताप्रतिको समर्पित राजनीतिक मूल्य र मान्यता उच्च निष्ठासहितको बनाउनु पर्ने हो। तर, जीवन व्यवहार र आचरण, जीवनशैली र कार्यशैली तथा बोली र व्यवहारको सन्तुलन गुमाएको छ। यसले जनआस्था र जनविश्वास ऋणात्मक बन्दै गएको छ। कुनै पनि राजनीतिक व्यवस्थालाई स्थायित्व प्रदान गर्न तत्तत् क्षणको प्रशिक्षणात्मक प्रणाली चाहिन्छ। संस्कृति (संस्कार, संस्कृति, भाषासाहित्य, उत्सव) मनोरञ्जन, विविध साहित्यिक क्रियाकलाप विकास, सुरक्षा प्रणाली, आर्थिक प्रणाली (उत्पादनवितरण) आवश्यक पर्छ। सामाजिक, अनुसन्धान, सञ्चार प्रणाली, भौतिक विकासका नीतिगत प्रणाली, प्रशासनिक प्रणाली, न्याय प्रणालीलाई आफू अनुकूल बनाउन र स्थापित गर्न जरुरी हुन्छ। सोहीअनुसार राज्यका सम्पूर्ण अंगहरू व्यवस्थाप्रतिको पूर्ण बफादारीका साथ परिचालन तथा सञ्चालन गर्नुपर्छ। त्यो असाध्यै मजबुत बनाएर मात्रै व्यवस्था र व्यवस्थाले निर्माण गरेका स्तम्भको रक्षा गर्न सकिन्छ। तर त्यसो गरिरहेका छैनौं। सामन्ती व्यवस्थाको अन्त्य भएको लगभग १५ वर्ष बितिसक्यो। तर पनि त्यो सत्ताले निर्माण गरेका प्रणालीहरू जिउँदैछन्। हामीले बनाउन खोजेका जनतान्त्रिक वा समाजवादउन्मुख वर्तमान शासन व्यवस्था अनुकूलका प्रणाली विकास गर्न सकिएको छैन। यो एकातर्फ छँदैछ अर्कोतर्फ बलिदानीपूर्ण संघर्ष गरेका राजनीतिक पार्टी र पार्टीका नेता, कार्यकर्ता पनि पुरानै प्रणालीबाट संक्रमित तथा ग्रसित छन्। हालको व्यवस्थाका महत्त्वपूर्ण स्तम्भलाई पुरानै प्रणालीले तरंगित बनाउने गरेको छ। यसलाई हेरेर के भन्न सकिन्छ भने लामो बलिदानीपूर्ण संघर्षबाट प्राप्त राजनीतिक परिवर्तन तथा संवैधानिक उपलब्धिहरू वर्तमान क्षणकै नेतृत्वहरूबाटै असुरक्षित बन्दै गएको छ। २०७८ फागुन १५ गते प्रतिनिधिसभाबाट एमसीसीजस्तो परियोजना राष्ट्रिय समहमतिमा पास हुनुलाई कसरी बुझ्ने ? रुस र युक्रेन विवादमा वर्तमानको नेपाल सरकारले संयुक्त राष्ट्रसंघमा रुसको विरोध र अमेरिकी प्रस्तावका पक्षमा जसरी आफूलाई उभ्यायो, त्यसले के सन्देश दिन्छ ? कसैले चाहेमा आसन्न निर्वाचन यसका लागि उपयुक्त समय हुनसक्छ। भूमिकामा जनताले छनोट गरेको प्रतिनिधि सरकारमा रहे पनि हस्तक्षेप हुनसक्छ। यसले नेपालमा वैदेशिक हस्तक्षेप दैनिक प्रशासन सञ्चालनमा समेत देखिन सक्छ। यसले नेपालको परराष्ट्र नीति असंलग्न र पञ्चशीलको सिद्धान्तविपरीत विश्व भूराजनीतिमा बाह्य शक्ति परिचालित हुन के बेर ? यस्तै बहसले अहिले राजनीति तताएको छ। अर्कोतर्फ, नेपाल आफैं आफ्नो अस्थिर घरेलु राजनीतिले घेराबन्दीमा छ। पार्टी जुट्ने र फुट्ने योसँगै सरकार गिराउने र बनाउने खेलले राजनीति विकृत बन्दै गएको छ। यहाँसम्म कि संघीय लोकतान्त्रिक गणतन्त्रात्मक शासन व्यवस्था लागू भएपश्चात् पनि सरकार स्थिर हुन सकेको छैन। यसले राजनीतिलाई फोहोरी खेल भन्दै आफूलाई रिङ बाहिर उभ्याइरहेका युवाको राजनीतिप्रतिको वितृष्णा बढ्दो छ। नेपालमा लामो संघर्षपछि प्राप्त उपलब्धिहरूको रक्षा र न्यायपूर्ण उपभोग गर्नबाट नागरिक वञ्चित छन्। घरेलु राजनीतिको यो परिवेशमा केहीलाई अनपेक्षित लाभ हुनेछ। घरेलुु राजनीतिको यो परिवेशमा हुन गइरहेको स्थानीय तहको निर्वाचन र केही समयपछिको प्रादेशिक तथा संघीय तहको निर्वाचनमा स्वार्थी तत्त्वहरूको नियोजित सोच हावी हुनसक्छ। जनताका निम्ति बहुआयामिक शोषणको बढोत्तरी हुने सम्भावना देखिन्छ। राष्ट्रप्रेमी तथा जनपक्षीय सबै प्रकारका गतिविधिमाथि बलपूर्वक दमन नहोला भन्न सकिन्न। यस्तो बेला, सैद्धान्तिक र वैचारिक रूपमा नजिक रहेका राजनीतिक पार्टीहरू सहकार्यमा जानुपर्छ। राष्ट्रिय सहमतिका आधारमा स्थिर परराष्ट्र नीतिनिर्माण गर्नुपर्छ। यसरी लागू गर्न, प्रतिशोधको राजनीतिलाई विस्थापित गरी निर्माणात्मक राजनीति सुरु गर्न अब ढिला गर्नु हुँदैन। राजनीतिक नेतृत्वले प्रतिशोधका आधारमा प्रतिक्रियावादी शक्तिलाई फाइदा पुग्ने गरी चुनावी रणनीति बनाउने कुरा तत्काल बन्द गर्नुपर्छ। बलिदानीपूर्ण संघर्षबाट नेपाली जनताले आर्जेका उपलब्धिहरू रक्षा र विकासमा हाम्रो ध्यान केन्द्रित गर्न जरुरी छ। बढ्दो विश्व वित्तीय पुँजीवाद, नेपाली परनिर्भरताका विरुद्ध नेपाल र नेपालीको आत्मनिर्भर अर्थतन्त्र निर्माण गर्नुपर्छ। यसका लागि निर्माणमात्मक चेतसहित मानव मुक्ति यात्रालाई थप सबल बनाउन दृढ संकल्पका साथ राष्ट्रप्रेमीहरू एकताबद्ध हँुदै प्रगति पथमा लम्कन आवश्यक छ। तथ्यांक हेर्दा धनी र गरिबबीचको खाडल थप बढेको छ। बेरोजगारी समस्या झन् बढ्दो छ। वैदेशिक लगानी आकर्षित हुन सकेन।"
नीति कथा : हतारको निर्णय,"अस्पतालमा एकजना डाक्टर काम गर्थे। उनले त्यहाँ झन्डै २० वर्ष सेवामा बिताए। तर कुनै अप्रिय अवस्थाको सामना गर्नु परेको थिएन। डाक्टरको सेवाको अन्तिम वर्ष चलिरहेको थियो। बुवाआमा र तीन वर्षीया छोरीलाई लिएर सोही अस्पताल पुगे। एउटा अचम्मको रोगबाट पीडित ती सानी नानीको उनै डाक्टरको भेट भयो। डाक्टरले सबै परीक्षण गरे। तिनलाई रगत चाहियो। धेरैजनामा खोजी गरे पनि मिल्दो समूह भेटिएन। पत्ता लाग्यो कि उनकै पाँच वर्षीय दाजुको रगतले उपचार हुने रहेछ। कुरो बुझ्दै जाँदा ती दाजु पनि चमत्कारपूर्ण तरिकाले त्यही अवस्थाबाट गुज्रिएर बाँचेका रहेछन्। डाक्टरले थाहा पाए कि पाँच वर्षीय बालक सो रोगसँग लड्न आवश्यक एन्टिबडीहरूको विकास गरेका रहेछन्। त्यसैले पनि बहिनीका लागि उनी एक मात्र आशाका केन्द्र बन्न पुगे। डाक्टरले ती सानो बाबुलाई सबै बुझाए। बहिनीका लागि रगत दिनका लागि भने। उनी केहीबेर हिचकिचाए। गहिरो र लामो सास फेर्दै उनले भने, हो, म बहिनीलाई धेरै माया गर्छु। बहिनीलाई बचाउँछु। बहिनीको शरीरमा रक्त संक्रमण बढ्दै थियो। पाँच वर्षीय दाजु बहिनीको ओछ्यानमा पल्टिए। बहिनीलाई हेरे। लगत्तै बाबुको गालाको चमक नै फरक देखियो। त्यसपछि उनको अनुहार पहेँलो भयो। मुस्कान पनि फिका भयो। उनले छेवैमा उभिएकी नर्सलाई हेरे र कापिरहेको स्वरमा सोधे, म कहिले मर्छु ? उनले बहिनीलाई बचाउँदा आफू मर्नुपर्छ भन्ने बुझेका रहेछन्। नैतिक शिक्षा : कुनै पनि काम गर्नुअघि सोचविचार गर्नुपर्छ। हतारिएर निर्णय गर्दा बुझाइ गलत हुन सक्छ।"
पानी हाम्रो जिन्दगानी !,"गर्मी मौसमको आगमनसँगै जल दिवस आएको छ। पानी नपाए पनि यसको झल्को मेट्दै जिभ्रो रसाउनु परेको अवस्था छ। किनकि जहाँ पानी छैन, त्यहाँ जीवन छैन भन्दा हुन्छ। वनस्पतिदेखि संसारका कुनै पनि प्राणी पानीबिना जिउन सक्दैनन्। पानी हाम्रो जिन्दगानी उखानै छ। संसार ईश्वरको विशाल साकार रूप संसारमा दुई तिहाइ पानी नै छ। सूक्ष्म रूप मानिसको शरीरमा पनि पानीको मात्रा दुई तिहाइ नै हुन्छ। पानी कम हुनासाथ शरीर बिसञ्चो हुन्छ। रोगहरूले आक्रमण गर्छन् र मानव शरीर निस्प्रयोजन हुन्छ। पानीको महत्त्वलाई उजागर गर्न हरेक वर्ष जल दिवस मनाउँछौं। तर पनि पानीप्रतिको सचेतनाको अभावले पानीबाटै धेरै रोगका सिकार पनि बन्छौं। पूर्वीय धर्म दर्शनले पानी शुद्ध हुनुपर्छ भन्छ। पानीमा नाग देवता बस्ने गर्छन्, पानीमा दिसापिसाब गरियो भने सिधै पितृहरूको मुखमा पर्छ भनिन्छ। त्यसैले पानीमा फोहोर गर्नु हुन्न भनी पुर्खाले सिकाए। डरैले पनि पानी सकेसम्म सफा रह्यो। वेदले भन्यो, द्यौ शान्तिः, पृथ्वी शान्तिः, अन्तरिक्ष शान्तिः, आपः शान्तिः, वनस्पतायः शान्तिः भनौं ब्रह्माण्डभरि सबैको शान्ति। यहाँ आपः भन्नाले पानी हो, पृथ्वीको अर्थ हुन्छ माटो र अन्तरिक्ष भन्नाले सम्पूर्ण वायुमण्डल भनौं। सबैथरी औषधिलगायतका वृक्ष, लता र सबै चराचर जगत् आज त्यसैलाई भूमण्डलीकरण (विश्व एक गाउँ, बसुधैव कुटुम्वकम्) आदि नाम दिइएको छ। हिमतालहरू फुट्ने टुट्ने समस्या, हिमनदीको प्रयोग हुन नसकेको, जलविद्युत् परियोजनाहरूमा लगानी गर्न नसकिएको अवस्था छ। राजनीतिक विभाजनका कारण विश्वभरि देशका नाम अलग छन्, काम पनि अलग होलान्। तर मानवीयता एउटै हो र पनि हामीले चाहिँ चोखोपानी पाउने आशा गरेका छौं। हिमालयका कारण समुद्रका वरिपरि बस्ने देशहरू समुद्रको नुनिलो पानी प्रयोग गर्न सक्दैनन्। हो, उनीहरूलाई बन्दरगाहको सुविधा छ। पिउने पानीको भने अभावमै छ। समुद्रभित्रै एयरपोर्ट, बाटाघाटा, सहरबस्ती बसाउन सफल छन्। एसियाको सम्भ्रान्त सहर सिंगापुरमा पानीको आफ्नो स्रोत छैन। समुद्रपारि मलेसियाबाट पाइपबाट पानी आपूर्ति हुन्छ, तर सडकधाराकै पानी खुल्ला भएर पनि पिउनयोग्य छ। आन्तरिक खपत भएको पानीलाई ट्रिटमेन्ट गर्छन् र पुनप्र्रयोग पनि। कुरो प्रविधिको हो, कुरो सोच र आवश्यकताको पनि। हामीकहाँ ब्राजिलपछिको विश्वकै पानी धेरै भएको अवस्था हो। सहरमा पिउने पानी छैन। मुख्य सहरका नदीमा पानी होइन, हिउँदमा ढल मात्र बग्छन्। वर्षाका मैलो पानी बग्छ, भएको पानी खेर जान्छ। बिजुली यहीँ सबैभन्दा महँगो छ। पानीको स्रोत मेलम्ची राजनीतिक दुहुनो गाई बनेको छ। चुनावताका उठेजस्तो गर्छ, अरुबेला मेलम्ची उठ्दैन। सुतिरहन्छ। बरु वर्षाको आरम्भ र अन्त्यमा ताण्डव नृत्य हुन्छ बाढी, पहिरो, भूक्षय, माटो कटान, बस्ती सखाप, अन्नबाली ध्वस्त, अकालमा मृत्यु। सवारीसाधन दुर्घटना, अकाल मृत्यु, खण्ड वृष्टि, अति वृष्टि, अनावृष्टि, जलवायु परिवर्तन, मौसमको बेचैनी, के के हो के के ? भनिसाध्य छैन यहाँ। जंगलमै पानीको स्रोत धेरै हुन्छ, त्यहीँ डँढेलो, आगलागी। सबैतिर समस्या। सिँचाइको अभावले कृषि कर्ममा हैरानी, बढी पानीले पुलपुलेसा सखाप, पानी प्रदूषित। पिउन त के नुहाउन पनि नहुने। हेर्न नहुने हुन्छ नदीको अवस्था। मानव सभ्यता पानी स्रोत छेउछाउबाटै सुरु, घनाबस्ती बढी त्यतै, यहाँका अधिकांश बस्ती नदी आसपास मात्रै होइन, संसारका सबै ठूला सहर नदी आसपासमै छन्। न्युयोर्क, दिल्ली, संघाई, बैंकक, हङकङ मात्रै होइन संसारका सबै सहर पानीकै नजिक छन्। मानौं मानव सभ्यता नै नदी आसपासबाटै भएको हो। काठमाडौंको बस्ती बसाल्नुअघि यहाँको पानी निष्कासन गरेर चोभारको डाँडो काटी बस्ती बसालिएको हो। अहिले यहाँ खानेपानी छैन मात्रै होइन, भूमिस्रोत सुक्नाले मानवबस्ती नै जोखिममा छ र भूकम्पको खतरामा छ, काठमाडौं उपत्यकामा खेती त भुसुक्कै भयो। वनवृक्षहरू सकिए। बरु सिमेन्टका खम्बाहरू उठे। कंक्रिटका भवनहरूले जीवन उराठलाग्दो भयो। अव्यवस्थित बसोबास र सहरको वृद्धिले अब काठमाडौं सबैको मृत्युको सहर बनिसकेको छ। वायुमण्डल, प्रदूषणको उच्च जोखिममा छ यो। धुवाँ, धूलो, कार्बनको भण्डार भएको छ काठमाडौं। पानीको स्रोत मेलम्ची राजनीतिक दुहुनो गाई बनेको छ। चुनावताका उठेजस्तो गर्छ, अरुबेला मेलम्ची उठ्दैन। सुतिरहन्छ। हिमतालहरू फुट्ने टुट्ने समस्या, हिमनदीको प्रयोग हुन नसकेको, जलविद्युत् परियोजनाहरूमा लगानी गर्न नसकिएको अवस्था छ। यहीँ चर्को बिजुलीको मोल, देशका समस्याहरू धेरै छन्। पानीको सदुपयोग गर्न नजान्दा देश पछि परेको छ। वर्षामा पानी परेको आधा घण्टामै बाटो हराउने, सबैतिर जलमग्न हुने अवस्था छ। राज्यको दीर्घकालीन सोचको अभावमा सहर कुरूप बन्दैछ। जनजिविकाका विषयमा केही काम हुन्न। ओखरपौवा, बञ्चरे डाँडो, सिसडोलमा मात्रै होइन, यहाँ फोहोर, पानी, सडक, यातायात, शिक्षा, स्वास्थ्य सबैमा राजनीति हुन्छ। र त देशमा टिक्न बस्न नसकेर खाडीमा भाँडा माझ्न पुग्छन् नेपाली। अनि खेतबारी बाँभेै हुन्छ। ठेकेदार र बिचौलियाहरू मिलेर खेती हुने जग्गा घरघडेरीका लागि प्लटिङ हुन्छ। जग्गाधनी र क्रेताको सम्पर्कबिनै जग्गाको मूल्य निर्धारण भइसक्छ, त्यो पनि उच्च मूल्यमा। मेलम्चीको पानी आयो भनेर राष्ट्रपतिबाट भृकुटीमण्डपमा उद्घाटन गराइन्छ, उद्घाटन सकिनासाथ पानी बन्द हुन्छ। काठमाडौंका धारामा पानी होइन, हावा र बिल मात्रै आउँछ। कतै पाइप हालिन्छ, पानी वितरण हुन्न। उद्घाटनका लागि पानीको मुहानै नजिक जोरपाटी नयाँबस्ती आसपास पाँच वर्षको अथक प्रयासपछि मेयरले ठेकेदारमार्पत पाइप त हालिदिन्छन्। तर, पाइपको लेभल मिलेको हुन्न। खानेपानी उद्घाटनका लागि दुई घण्टा छोडियो, फेरि बन्द गरियो। खानेपानी कार्यालयमा जाँदा यता होइन भनी हकार्ने नगरपालिकामा जाँदा भइसक्यो। काम सकियो पानी आइसक्यो भन्ने यस्ता वाक्यहरू स्वयं गोकर्णेश्वर नगरप्रमुखलगायत वडाध्यक्षले धेरैपल्ट भने। तर पानी दिइएको छैन। काकाकुले जीवन तड्पाउनु नै राजनीतिको उद्देश्य देखिन्छ। दोहोरो बोली कंक्रिट निर्णय केही नदिने, जार पानीको व्यापार मजैले चल्न दिने काम हुन्छ यहाँ। ट्यांकर सेवालाई मनग्गे फाइदा दिलाउने, पाइपको पानी दिने कतै लक्षण नदेखिने यो अचम्मको खेल छ। काठमाडौंका अधिकांश क्षेत्रमा र बढी छ पूर्वीभेग जोरपाटी, नारायणटार, नयाँबस्ती आदि क्षेत्रमा। कतै असमान वितरण छ, कतै पानीको मुहारै देख्न नपाइने यो जालझेल अवस्था बानेश्वरको संसद् भवनको भन्दा कम छैन। जो एमसीसी आए खुल्ने, बजेट आए खुल्ने अरू बेला नखुल्ने पसलजस्तो छ। अन्तिम विश्रामस्थल आर्यघाटको अवस्था जहाँको पानी छुन पनि नसकिने अवस्था छ। जार पानीमा पनि किरा भेटिने, पाइप पानीमा ढल मिसिएर आउने, सधैं तारे होटलमा गएर न पानी पिउन सकिने न सरसफाइ गर्न सकिने अवस्था नेपालीको चित्कार कसले सुन्ने ? सुनिन्छ, ठूलाहरूका घरवरिपरि पाइपमा पानी सुक्दैन, ट्यांकरबाट उत्तिकै आपूर्ति हुन्छ। गाडी धुन ट्यांकर पानीको प्रयोग हुन्छ। बाटै हिँड्दा पनि कति कार्यालयका अगाडि खानेपानीको खोलाबाढी बगेको देखिन्छ। यो असमानता कहिलेसम्म ? समाजवादको नारा, जनता बेसहारा, पशुपन्छीले त पानी सुँघ्न पनि नपाएको अवस्था, कुनै नदीहरूमा जलचर नभेटिने अवस्था छ। पानीको अभावले जीव, वन्यजन्तुको बेहाल, पशुपतिमा बाँदरले पानी नपाएको अवस्था छ। घरका छतहरूमा पानी नहुँदा पन्छीहरू सराप्दै फर्कने यो नारकीय अवस्थालाई कसले कहिले बुझ्ने त अब ? शुष्क कण्ठ गृष्मको सिजन सुरु भएको छ। उहिले भए अक्षय तृतीयामा सर्वत पानी पिएर जीवन धानौंला भनिन्थ्यो। अब धर्म निरपेक्ष भइसकेपछि अक्षय तृतीयामा सर्वत पानी कसले बाँड्ला ? हामीकहाँ अभिभावकहरू कहाँ छन् ? सडकमा, चुनावमा, सदनमा खोजी गर्नु पर्ला। जार पानीमा पनि पेट्रोलको जस्तो मूल्य बढाएको हल्ला पोखरातिर आउँदै गर्दा उपभोक्तावादीहरू पनि कता होलान् कुन्नि ?"
कानुनलाई हिंसाले नजितोस्,"मोरङको लेटाङमा विद्यार्थीमाथि शिक्षकले यौन दुव्र्यवहार गरेको आरोप लाग्यो। ती शिक्षकलाई पक्राउ गर्न आइतबार प्रहरी विद्यालय पुग्यो। प्रहरीले शिक्षकलाई नियन्त्रणमा लिन जानु विधिसम्मत कुरा थियो। आरोप लागिसकेको व्यक्तिलाई पहिला नियन्त्रणमा लिनु नै कानुनी प्रक्रिया अघि बढ्नु हो। शिक्षकसँग आक्रोशित स्थानीयलाई चित्त बुझेन र आफैं शिक्षकमाथि कारबाही गर्न तम्सिए। त्यसपछि शिक्षकसँगै भिडलाई नियन्त्रणमा लिने अर्काे दायित्व प्रहरीमाथि आइलाग्यो। स्थानीय भने प्रहरीमाथि नै जाईमात्रै लागेनन्, एकजना प्रहरी जवान उर्मिला श्रेष्ठको ज्यानै लिए। अरूलाई सुरक्षा दिन पुगेकी अर्थात् अर्काको ज्यान जोगाउन खटिएकै उर्मिलाको ज्यान जोगिएन। उर्मिलामाथि घरेलु हतियार र सिसा लगायत हतियार प्रहार भएको छ। घाँटीमै चोट लागेर उनको देहान्त भयो। कानुनकै पालना गराउन खटिएका प्रहरीमाथि भिडले गरेको आक्रमण अत्यन्त नृशंस थियो। मृत्यु जोकसैको पनि पीडादायी हुन्छ। ६ महिनाअघि मात्रै बिहे भएकी उर्मिला र उनका प्रहरी पति सँगसँगै बस्ने सपना पनि साकार हुन नपाएको तथ्यले झन् उनको मृत्युलाई थप कारुणिक बनाएको छ। यो एकजनाको ज्यान गएको भन्नेखाले सामान्य आकस्मिक घटना होइन। कानुनको पालना गराउने निकाय प्रहरी फिल्डमा खटिँदा खटिँदै त्यही निकायको एक सदस्यमाथि भएको जघन्य अपराधलाई एउटा सामान्य हत्याका रूपमा मात्रै लिन सकिन्न। भिडको मनोविज्ञान कतिसम्म आपराधिक रूपमा उत्रन्छ भन्ने यसले देखाएको छ। प्रहरीमाथि नागरिकले भरोसा नगर्ने प्रवृत्तिको पुनरावृत्ति पनि हो लेटाङ घटना। यौन दुव्र्यवहार आरोपित शिक्षकको दुष्कर्मको पनि पुनरावृत्ति भएको र यसअघि मिलापत्र गराएरै उनलाई उन्मुक्ति दिइएको भन्ने खबर पनि आएको छ। त्यसो हो भने यसअघि कारबाही नभएबाटै उनी थप दुष्कर्मका लागि प्रेरित भएको हुनुपर्छ। यसबाट सिक्नुपर्ने पाठ भनेकै कुनै पनि अपराधलाई गाउँघरमै गुपचुप पार्ने र मिलापत्रका भरमा टुंग्याउन कदापि हुँदैन भन्ने हो। त्यसो गर्नु आफैमा अर्काे अपराध हो। गैरकानुनी काम हो। कुनै पनि अपराधमा संलग्न भनेर आरोप लागेको व्यक्तिलाई समाजले छुट दिने वा आफैं कारबाही गर्ने भनेको कबिला युगीन अवस्था हो। त्यसले समाजको चेतना र सभ्यता सयौं वर्ष पहिलाकै अवस्थामा रहेको प्रतीत हुन्छ। आफैं पक्रने, आफैं दण्डित गर्ने काम जंगली न्याय व्यवस्था हो। आजको सभ्य र विकसित राज्य प्रणालीले संदिग्ध कसैमाथि पनि स्वतन्त्र छानबिन, न्यायिक सुनुवाइ र फैसला गर्ने व्यवस्था गरेको छ। त्यही व्यवस्थामाथि नागरिकको भरोसा बढाएर आउँदा दिनमा यस्ता घटना नदोहोरिने वातावरण तयार गर्नुपर्छ। विद्यार्थीमाथि यौन दुर्व्यवहार गरेपछि लेटाङमा तनाव, घाँटीमा छुरा हानी महिला प्रहरीको हत्या लेटाङ झडप प्रकरण : सोमबार बिहानैदेखि कर्फ्यू लेटाङ झडप प्रकरण : कसरी भयो घटना ? आरोप लागिसकेको व्यक्ति नियन्त्रणमा लिइसक्दा पनि चर्काे दबाब सिर्जना गर्ने र यस्तै अप्रिय घटना सिर्जना गर्ने अरू पनि उदाहरण नेपाली समाजमा छन्। यो नेपाली समाजमा पछिल्लो समय बढेको अराजकता, विधिको शासन विपरीतको हर्कत हो। क्रूर र आततायी प्रकारको यो अपराध भत्र्सना र निन्दनीय त छँदैछ, यस्तै घटना दोहोरिन नदिन दोषीलाई कारबाही गरेर मात्रै पुग्दैन। समाजमा भड्किएको हिंसात्मक मनोविज्ञानको उपचार खोजी गरिनुपर्छ। प्रहरीमाथि नागरिक भरोसा बढाउने रचनात्मक गतिविधि गरिनुपर्छ। समाजमा बढेको हिंसात्मक मनोविज्ञानको निराकरणका उपाय राज्यस्तरबाटै खोजिनुपर्छ। प्रहरीले शिक्षकलाई पक्राउ गरिसकेपछि पनि सोमबारसम्म भिडको आक्रोश मत्थर नभएरै कफ्र्यू नै लगाउनुपर्यो। यति विधि स्थानीय किन आक्रोशित भए भन्ने कोणबाट पनि घटनालाई केलाउनुपर्छ। सनातनी ढंगले छानबिन समिति बनाउने र त्यसको प्रतिवेदनलाई धमिराको आहारा बनाउने परम्पराकै कारण पनि यस्ता हिंसात्मक घटना पुनरावृत्त भएका हुन सक्छन्। लेटाङ जस्तै काण्ड दोहोरिन नदिन समाजमा विकसित समस्याको गहिरो अध्ययन गरी त्यसको निराकरण खोजिनुपर्छ। लेटाङ घटनामा आरोपित शिक्षक र भिडमा बसेर प्रहरीको ज्यानै लिने दुवैथरीमाथि निष्पक्ष अनुसन्धान गरी कारबाही गर्नु राज्यको कर्तव्य हो। यसमा राज्यले कुनै कसर बाँकी नराखोस्।"
सोमपालले लिए दोस्रो विकेट,काठमाडौं : आईसीसी क्रिकेट विश्वकप लिग टू अन्तर्गत एकदिवसीय सिरिजमा पपुवा न्युगिनी(पीएनजी)सँग टस जितरे बलिङमा रहेको नेपालका लागि सोमपाल कामीले दोस्रो विकेट लिएका छन्। उनले पीएनजीका लेगा सिअकाको विकेट लिएका हुन्। ताजा अवस्थामा पीएनजी ९५ ओभर खेल्दै ३३ रनमा रहेको छ। लिग टू मा नेपाललगायत कुल ७ टिम सहभागि रहेका छन्।
ग्रीन भेन्चर्सको ३१ लाख कित्ता आईपीयो खुल्यो,काठमाडौं : ग्रीन भेन्चर्स लिमिटेडले आजदेखि सर्वसाधारणका लागि आईपीओ खुला गरेको छ। कम्पनीले प्रतिसेयर १०० अंकित मूल्यका ३१ लाख २५ हजार कित्ता साधारण सेयर निष्काशन गरेको हो। निष्काशन गरिएको कुल सेयरमध्ये ३ प्रतिशत अर्थात् ९३ हजार ७५० कित्ता सेयर कर्मचारीहरुका लागि सुरक्षित गरिएको छ। यस्तै ५ प्रतिशत अर्थात १ लाख ५६ हजार २५० कित्ता सामूहिक लगानी कोषका लागि छुट्टाएको छ। सर्वसाधारणले बाँकी २८ लाख ७५ हजार कित्ता सेयरका लागि आवेदन दिन सक्नेछन्। आईपीओमा चैत ११ गतेसम्म आवेदन दिन सकिनेछ। सो अवधिमा सबै सेयर बिक्री नभएमा चैत २२ गतेसम्म आवेदन दिन सक्ने कम्पनीले जनाएको छ। लगानीकर्ताले न्यूनतम १० कित्तादेखि अधिकतम ५० हजार कित्ताका लागि आवेदन दिन सक्नेछन्। आईपीओमा नेपाल धितोपत्र बोर्डबाट स्वीकृतिप्राप्त गरेका सम्पूर्ण सीआस्वा सदस्य बैंक तथा वित्तीय संस्था र तिनका शाखा कार्यालयबाट आवेदन दिन सकिनेछ। कम्पनीको सेयर निष्काशन तथा बिक्री प्रबन्धक लक्ष्मी क्यापिटल मार्केट लिमिटेड रहेको छ। आईपीओ निष्काशनका लागि गराएको रेटिङ्गमा कम्पनीलाई केयर रेटिङ्ग नेपालले केयर एनपी डबल बी आईएस रेटिङ्ग प्रदान गरेको छ। यसले कम्पनीको दायित्व बहन गर्ने क्षमतामा मध्यम जोखिम रहेको संकेत गर्दछ। हाल कम्पनीको चुक्ता पूँजी २ अर्ब ५० करोड लाख रुपैयाँ रहेको छ। आयोजना प्रभावित स्थानीयलाई ३१ करोड २५ लाख रुपैयाँ र सर्वसाधारणलाई ३१ करोड २५ लाख रुपैयाँ गरी ६२ करोड ५० लाख रुपैयाँ बराबरको सेयर निष्काशनपछि कम्पनीको चुक्ता पूँजी २ अर्ब १२ करोड ५० लाख रुपैयाँ पुग्नेछ।
मंगलबार बिहानै वीर अस्पताल किन पुगे प्रचण्ड ?,"काठमाडौं : नेकपा माओवादी केन्द्रका अध्यक्ष पुष्पकमल दाहाल (प्रचण्ड) जनयुद्धका घाइते भेट्न वीर अस्पताल पुगेका छन्। स्वास्थ्यमा समस्या देखिएपछि वीर अस्पतालमा उपचारत पूर्व जनमुक्ति सेना भक्त राना मगर र गोरखा फुजेलका बिरामी (सहिद परिवार) तिलराम देवकोटालाई भेट्न मंगलबार बिहानै प्रचण्ड अस्पताल पुगेका हुन्। अध्यक्ष प्रचण्डले उनीहरुको स्वास्थ्यअवस्थाबारे चिकित्सकहरुसँग परामर्श गर्नुका साथै आवश्यक सहयोग गर्ने प्रतिबद्धता व्यक्त गरेको प्रचण्डका स्वकीय सचिव रमेश मल्लले जानकारी दिए। काभ्रे महाभारत गाउँपालिका ६ का राना मगर मकवानपुरको झुरझुरेमा घाइते भएका थिए। शान्ति प्रक्रियापछि वाइसीएलको जिम्मेवारीमा काम गर्दै आएका उनको टाउकोमा लागेको चोट बल्झिएपछि खुट्टामा इन्फेक्सन देखिएको र त्यसको कारण दुवै खुट्टा अप्रेसन गरेर फाल्नु परेको अस्पतालले जनाएको छ। भेटमा प्रचण्डले मगरको ७ वर्षको बच्चाको पढाई र श्रीमतीका लागि रोजगारीको लागि पहल गर्ने प्रचण्डले आश्वासन दिएको स्वकीय सचिव मल्लले बताए। मल्लका अनुसार अस्पतालमा डाक्टरहरु ड्युटीमा नरहने, बिरामीलाई प्राइभेट अस्पताल रेफर गर्ने, अस्पतालमा एमआरआई मेसिन बिग्रेको भनेर प्राइभेट ल्याबमा पठाउने, अस्पताल फार्मेसीले उपलब्ध गराउने भनेको निशुल्क औषधी पाउन मुस्किल हुने, महँगो औषधि निशुल्कको लिस्टमा नहुने, अप्रेसनमा प्रयोग हुने इक्विपमेन्टमा चर्को दलाली हुने आदि गुनासो बिरामी र उनीहरुको आफन्तहरुले प्रचण्डसँग गुनासो गरेका छन्।"
क्रिकेट विश्वकप लिग टू : टस जितेर नेपाल बलिङमा,काठमाडौं : आईसीसी क्रिकेट विश्वकप लिग टू अन्तर्गत एकदिवसिय सिरिजमा नेपालले आज पपुवा न्युगिनी (पीएनजी) सँग खेल्दैछ। नेपालले टस जितेर पहिले बलिङ गर्ने निर्णय गरेको छ। नेपालले पीएनजीविरुद्धको पहिलो खेलमा पीएनजीलाई ४ बल बाँकी छदै २ विकेटले हराएको थियो। तर नेपालले युएईविरुद्धको दुबै खेलमा हार बेहोरेको थियो।
करिश्मा मानन्धर एमाले प्रवेश गर्दै,काठमाडौं : अभिनेत्री करिश्मा मानन्धर नेकपा एमालेमा प्रवेश गर्ने भएकी छन्। मंगलबार दिउँसो मानन्धर एमालेमा प्रवेश गर्न लागेकी हुन्। उनी यस अगाडि डा बाबुराम भट्टराई नेतृत्वको नयाँ शक्ति पार्टीमा लागेकी थिइन् तर नयाँ शक्ति पार्टी संघीय समाजवादीमा एकीकरण भएपछि उनी निष्क्रिय बनेकी थिइन्। नेकपा एमालेले दिउँसो १ बजे पार्टीको केन्द्रीय कार्यालयमा विशेष कार्यक्रम गरेर पूर्वमन्त्री समेत रहेका प्रेमबहादुर सिंहसहित सिंगो पार्टी र अभिनेत्री करिश्मालाई पार्टी प्रवेश गराउन लागेको हो। अध्यक्ष केपी शर्मा ओलीले प्रवेश गराउने कार्यक्रम तय भएको छ। सिंह तत्कालीन प्रधानमन्त्री पुष्पकमल दाहालको मन्त्रिपरिषद्मा खानेपानी मन्त्री भएका थिए। पूर्वमन्त्री सिंहसहित समाजवादी जनता पार्टी एमाले प्रवेश गर्दै
जमिनमुनि घट्दै पानी,"सन् २०२२ र त्यसपछि अदृश्य दृश्य बनाउँदै जमिनमुनिको पानीले विश्वभरको कुल पिउने पानीको झन्डै आधा उपलब्ध गराउँछ। यसले सिँचाइमा प्रयोग हुने पानीको करिब ४० प्रतिशत र उद्योगका लागि आवश्यक आपूर्तिको झन्डै एक तिहाइ उपलब्ध गराउँछ। भूमिगत जल पारिस्थितिक प्रणालीमा मात्र होइन, जलवायु परिवर्तन अनुकूलनमा पनि महत्त्वपूर्ण कारक बनिदिन्छ। पानीको अभावमा वृद्धि र सतही पानीको उपलब्धतामा कमी (मानव गतिविधि र जलवायु परिवर्तनका कारण) सँगसँगै भूमिगत पानीमा निर्भरता र दबाब बढ्दै गएको छ। विश्व पानी दिवस २०२२ को नारा भूमिगत पानीः अदृश्यलाई दृश्य बनाउने छ। दिवसले पानीसम्बन्धी महत्त्व जनाउँछ र विश्वव्यापी जल संकटको बारेमा जागरुकता बढाउँछ। यसको मुख्य ध्यान दिगो विकास लक्ष्य (एसडीजी) को उपलब्धिलाई हासिल गर्नु हो। आज पनि नेपाललगायत विश्वका धेरै देश पानीको अभावसँग जुँधिरहेका छन्। नेपालको सन्दर्भमा सन् २०३० सम्म सबैका लागि पानी र सरसफाइको लक्ष्य राखिएको छ। तर, नेपाल सरकार व्यावसायिक पानीमा भ्याटको कुरा गरिरहेको छ। विश्व भने आधुनिकीकरण र प्राविधिक आविष्कारतर्फ अघि बढिरहेको छ। विश्वभर स्वच्छ पानीको अभावका कारण पानीजन्य रोगले महामारीको रूप लिइरहेको छ। योसँगै पानीका लागि तेस्रो विश्वयुद्ध पनि हुन सक्ने बताइएको छ। तर, विश्वले यो अवस्थाको सामना गर्नु नपरोस्, त्यसैले संयुक्त राष्ट्रसंघले २२ मार्चको दिन विश्व पानी दिवसमार्फत सम्पूर्ण विश्वलाई सचेत गराउने प्रयास गरिरहेको छ। यस वर्ष मेलम्चीका पूर्वाधारहरू बाढीले भत्केकाले काठमाडौंको मेलम्चीको सपना फेरि चकनाचुर भएको छ। यस वर्षको पानी दिवसले नेपालको हरेक गाउँ र सहरमा स्वच्छ खानेपानीको उपलब्धता स्थापित गर्नुपर्छ। बाढी, पहिरोलगायतका प्राकृतिक प्रकोपलाई न्यूनीकरण गर्न वातावरण, कृषि, स्वास्थ्य, शिक्षालगायत सबै क्षेत्रमा जल संरक्षणको आवाज सुनिनु पर्छ। पानीको महत्त्व सन् १९९३ देखि हरेक वर्ष २२ मार्चमा मनाइने विश्व पानी दिवसले मीठो पानीको महत्त्वलाई जोड दिन्छ। दिवसले पानी मनाउँछ र सुरक्षित पानीको पहुँचबिना बाँचिरहेका २२ अर्ब मानिसलाई चेतना जगाउँछ। यो विश्वव्यापी पानी संकट समाधान गर्न कदम चाल्ने बारेमा छ। दिवसको मुख्य ध्यान दिगो विकास लक्ष्य छः सबैका लागि २०३० सम्म पानी र सरसफाइको उपलब्धिलाई समर्थन गर्नु हो। भूमिगत पानी, अदृश्य दृश्य बनाउँदै यो २०२२ को जोड भूमिगत पानी हो। जताततै देखिने प्रभावसँग अदृश्य स्रोतको समुचित प्रयोग गर्नु हो। दिगो विकास र जलवायु परिवर्तन अनुकूलनका लागि भूमिगत पानीको महत्त्वमा विश्वव्यापी सहमति बढ्दै गएको छ। पानी जमिनमुनि जलचरहरूमा पाइन्छ। जुन चट्टान, बालुवा र बजारीहरूको भूवैज्ञानिक संरचना हो जसले पर्याप्त मात्रामा पानी राख्छ। भूमिगत पानीले मुहानहरू, नदीहरू, तालहरू र सिमसारहरू खुवाउँछ। र महासागरहरूमा झर्छ। जमिनमुनिको पानी मुख्यतया वर्षा र हिमपातबाट जमिनमा छिर्ने गरी रिचार्ज हुन्छ। भूमिगत पानी पम्प र इनारहरूद्वारा सतहमा निकाल्न सकिन्छ। भूमिगत पानीबिना जीवन सम्भव छैन। संसारका अधिकांश सुक्खा क्षेत्रहरू पूर्णतया भूमिगत पानीमा निर्भर छन्। हामीले पिउने, सरसफाइ, खाद्य उत्पादन र औद्योगिक प्रक्रियाहरूमा प्रयोग गर्ने पानीको ठूलो हिस्सा भूजलले आपूर्ति गर्छ। यो सिमसार र नदीहरूजस्ता पारिस्थितिक प्रणालीहरूको स्वस्थ कार्यका लागि पनि महत्त्वपूर्ण छ। हामीले तिनलाई अतिशोषणबाट जोगाउनै पर्छ। भूमिगत पानीको अन्वेषण, संरक्षण र दिगो उपयोग गर्नुले जलवायु परिवर्तनमा बाँच्न, अनुकूलन गर्न र बढ्दो जनसंख्याका आवश्यकताहरू पूरा गर्न सजिलो हुनेछ। दिगो विकास र जलवायु परिवर्तन अनुकूलनका लागि भूमिगत पानीको महत्त्वमा विश्वव्यापी सहमति बढ्दै गएको छ। विश्व आर्थिक मञ्चले आफ्नो ग्लोबल जोखिम प्रतिवेदन २०१९ मा पहिलो पटक जोड दिएको छ। यस महत्त्वपूर्ण स्रोतको कमीले जल सुरक्षा र लचिलोपनका लागि महत्त्वपूर्ण जोखिमका साथै मेगासिटीहरू डुब्न थालेका छन्। साथै यसले खाद्य उत्पादन प्रणालीलाई पनि खतरामा पारेको छ। अहिलेको गति विश्लेषण गर्ने हो भने जमिनमुनिको पानी घट्ने क्रममा रहेको थाहा हुन्छ। यही अवस्था रहिरहेमा काठमाडौंले बैंकक र मेक्सिको सिटीमा देखेको जमिन खस्ने खतरा भोग्नुपर्ने देखिन्छ। बाँकी भूमिगत पानीमा पनि अमोनिया, नाइट्रेट, आइरन र आर्सेनिकको मात्रा बढेर मानव उपभोगका लागि अनुपयुक्त हुनेछ। कचौरा आकारको काठमाडौं उपत्यका प्राकृतिक रूपमा भूजल भण्डारणका लागि डिजाइन गरिएको थियो। यो दिवसको विषयवस्तु पानी प्रयोगका लागि मूल्यवान् छ रहेको छ। पानीको मूल्य यसको वास्तविक मूल्यभन्दा बढी छ। पानीले घरपरिवार, खाना, संस्कृति, स्वास्थ्य, शिक्षा, अर्थशास्त्र र प्राकृतिक वातावरणको अखण्डताका लागि ठूलो र जटिल मूल्य राख्छ। यदि हामीले यी कुनै पनि मानकहरूलाई बेवास्ता गर्यौं भने यो सीमित, अपरिवर्तनीय संशाधनको दुरुपयोग गर्ने जोखिम लिन्छौं। सहस्राब्दी विकास लक्ष्य (एसडीजी) सबैका लागि पानी र सरसफाइ सुनिश्चित गर्नु हो। पानीको वास्तविक र बहुआयामिक मूल्यको विस्तृत बुझाइबिना सबैको फाइदाका लागि यस महत्त्वपूर्ण स्रोतको रक्षा गर्न असक्षम हुनेछौं। पानी संसारको पाँच ठूला बजारमध्ये एक हो। यो अनुमान गरिएको छ कि मानव उपभोग, उद्योग र कृषिका लागि पानी उत्पादन र वितरणमा प्रतिवर्ष ३५० अर्ब डलर खर्च गरिन्छ। जब पानीको माग बढ्दै जान्छ तब स्रोतहरू संकुचित हुन्छन्। आपूर्ति बढाउन नयाँ प्रविधिको आवश्यक छ। विश्व अनुमानका अनुसार यस वर्ष बढ्दो पानीको मागको चुनौतीहरूको सामना गर्न पूर्वाधार र प्राविधिक समाधानमा ७५ अर्ब डलरभन्दा बढी लगानी हुनेछ। पानी पृथ्वीमा सबैभन्दा सामान्य पदार्थ हो । तर, विश्वमा कुल जमिनको ९७ प्रतिशत समुद्री पानी छ। जुन मानव प्रयोगका लागि अयोग्य मनिन्छ। ताजा पानी तीन प्रतिशत छ । दुई तिहाइ हिमनदी वा वरिपरि हिउँ र हिउँमा पुरिएर रहेको छ। सम्पूर्ण विश्वको पानीको एक प्रतिशत मात्र मानव उपभोगका लागि उपलब्ध छ। पानी शाब्दिक रूपमा महत्त्वपूर्ण छ । यो बिना जीवन अस्तित्वमा रहन सक्दैन।"
मुख्यमन्त्री कप पुरुष भलिबल प्रतियोगिता : सुदूरपश्चिम र आर्मीको जित,"धनगढी : मुख्यमन्त्री कप पुरुष भलिबल प्रतियोगितामा विभागीय टोली त्रिभुवन आर्मी क्लब र सुदूरपश्चिम प्रदेशले विजयी सुरुवात गरेका छन्। कैलालीको धनगढीमा सोमबारदेखि सुरु भएको प्रतियोगिताको उद्घाटन खेलमा आर्मीले कर्णाली प्रदेशलाई ३० को सोझो सेटले हरायो। एकपक्षीय नतिजा निकालेको आर्मीले कर्णालीलाई २५१८,२५१०, २५१६ ले हरायो। सोमबार नै भएको दोस्रो खेलमा सुदूरपश्चिम प्रदेशले मधेश प्रदेशलाई २५१७, २५२२, २५२२ को सोझो सेटले पराजित गर्यो। सुदूरपश्चिम प्रदेश खेलकुद परिषद्को आयोजनामा सुरु भएको प्रतियोगिताको सुदूरपश्चिम प्रदेशका मुख्यमन्त्री त्रिलोचन भट्टले उद्घाटन गरेका थिए। आयोजक प्रदेश खेलकुद परिषद्का सदस्यसचिव दीपकबहादुर सिंहका अनुसार चैत १२ गतेसम्म सञ्चालन हुने प्रतियोगितामा सात प्रदेश र तीन विभागीय टोलीको सहभागिता रहेको छ। प्रतियोगिताका विजेताले नगद चार लाख, उपविजेताले दुई लाख, तेस्रो हुने टोलीले एक लाख र चौथो स्थान प्राप्त गर्ने टोलीले ५० हजार नगद पुरस्कार पाउने छन्।"
झुत्रा नोटबाट ब्रिकेट,"काठमाडौं : नेपाल राष्ट्र बैंकले झुत्रा नोटबाट ब्रिकेट उत्पादन सुरु गरेको छ। बजारमा चलनचल्तीका निम्ति अयोग्य ठहरिएका यस्ता नोटबाट दैनिक १४ सय किलो इन्धनका रूपमा प्रयोग हुने ब्रिकेट उत्पादन भइरहेको छ। यसअघि यस्ता नोटलाई जलाएर नष्ट गरिँदै आएको थियो। राष्ट्र बैंकले फागुन १३ देखि बैंक नोट स्रेडिङ एन्ड ब्रिकेटिङ सिस्टम (बीएसबीएस) मार्फत ब्रिकेट बनाउन थालेको हो। ब्रिकेटको मूल्य परीक्षणका रूपमा ठाउँअनुसार प्रतिकिलो १२ देखि २० रुपैयाँ तोकिएको छ। भैरहवामा १२, धनगढीमा १५ र काठमाडौंमा २० रुपैयाँमा बिक्री भइरहेको राष्ट्र बैंक मुद्रा व्यवस्थापन विभागका कार्यकारी निर्देशक रेवतीप्रसाद नेपालले जानकारी दिए। बजारमा कोइला, कागजबाट बनाएको ब्रिकेटको मूल्य भने प्रतिकिलो १५ देखि ३० रुपैयाँ छ। परीक्षणको क्रममा भएकाले ठाउँअनुसारको मूल्य राखिएको हो। प्रतिक्रिया के आउँछ भनेर पर्खेका छौं। यसपछि फिक्स मूल्य तोक्छौं, नेपालले भने। इँटा भट्टा, कागज कारखानालगायतले खरिद गरिरहेका छन्। यस्तो ब्रिकेट घरायसी प्रयोजनमा समेत उपयोगी हुने उनले बताए। थापाथलीस्थित बैंकको निर्माणाधीन भवनसँगै विराटनगर, जनकपुर, वीरगन्ज, सिद्धार्थनगर, नेपालगन्ज र धनगढी कार्यालयमा उक्त प्रणाली जडान गरी सञ्चालनमा ल्याएको छ। पोखरामा भने मेसिन जडान गर्न बाँकी रहेको कार्यकारी निर्देशक नेपालले बताए। उक्त स्थानमा प्रयोग गरिएका बैंक नोट स्रेडिङ एन्ड ब्रिकेटिङ सिस्टम (बीएसबीएस) मेसिनहरू नेदरल्यान्डबाट ल्याइएको हो। मुद्रा व्यवस्थापन विभागले २०७४०७५ मा ६५ अर्ब ४० करोड ५७ लाख रुपैयाँ संकलित नोट जलाई नष्ट गरेको थियो। यस्तै, २०७३०७४ मा २५ अर्ब ७५ करोड रुपैयाँ र २०७२०७३ मा २६ अर्ब २७ करोड रुपैयाँबराबरका झुत्रा नोट नष्ट गरिसकेकोे छ। यसपछिको पाँच वर्षमा सबै दरका २ खर्ब १७ अर्ब रुपैयाँबराबरको नोट नष्ट गरिसकेको कार्यकारी निर्देशक नेपालले जानकारी दिए। बजारबाट झुत्रा नोटमात्रै प्रतिदिन दुई सय बन्डल बढी आउँछ। जलानको कार्य निरन्तर गर्न नसकेको र ढुकुटीको अवस्था कमजोर भएकाले राष्ट्र बैंकले सबै झुत्रा नोट लिन सकेको छैन। २७ वटा वाणिज्य बैंकलाई प्रतिदिन एउटा बैंकबाट पालैपालो करिब ४ सय बन्डलसम्मका नोट लिने गरेको राष्ट्र बैंकले जनाएको छ। हाल सर्वसाधारणसँग सबै दरका ६ खर्ब ५० अर्ब रुपैयाँ चलनचल्तीका नोट छन्। कार्यकारी निर्देशक नेपालका अनुसार २ खर्ब ५० अर्ब रुपैयाँभन्दा बढीका सबै दरका नयाँ नोट स्टकमा छन्। कस्ता नोट अयोग्य ? केरमेट, झुत्रा, च्यातिएका, मैलो नोट चलनचल्तीका लागि बजारमा पठाउन उपयुक्त हँुदैन। नेपाल राष्ट्र बैंक नोट धुल्याउने नियमावली, २०७४ मा पुराना र झुत्रा नोट धुल्याउने व्यवस्था छ। उक्त व्यवस्थाअनुसार नोट धुल्याउने क्रममा पाँच सय र एक हजार दरका नोटका सबै बन्डल पुनः गन्ती गरेर दुवैतर्पको नम्बरमा पर्ने गरी पन्चिङ मेसिनले चारओटा प्वाल पार्नुपर्छ। डिजाइन मेटिएको, च्यातिएको, विकृत वा ५० प्रतिशतभन्दा बढी भाग नभएको नोटलाई चलनचल्तीका लागि अयोग्य ठहर्याई त्यस्ता नोट नष्ट गर्ने अधिकार मुद्राव्यवस्थापन विभागलाई दिएको छ। फोहोर नोट साट्न गए पाइन्छ नयाँ नोट हरेक नोट सफा राख्न, नच्यात्न, केरमेट नगर्न राष्ट्र बैंकले अनुरोध गर्दै आएको छ। डढेको वा च्यातिएको नोट भए पनि नम्बरसहित त्यसको दुई तिहाइ भाग भएको खण्डमा राष्ट्र बैंकबाट सोबराबर सफा नोट भुक्तानी पाउन सकिने व्यवस्था छ। परीक्षण मूल्य प्रतिकिलो १२ २० रुपैयाँ प्रत्येक मेसिनले २ सय केजीसम्म ब्रिकेट बनाउने बर्सेनि औसत ४० देखि ४५ अर्ब रुपैयाँसम्मका अयोग्य नोट नष्ट २ खर्ब ५० अर्ब बढीका नयाँ नोट राष्ट्र बैंक ढुकुटीमा स्टक, २ वर्षलाई पर्याप्त यसरी बनाइन्छ पैसाबाट ब्रिकेट बीएसबीएस मेसिनले कटन, पोलिमरलगायत सबै किसिमका बैंक नोटका प्याकेट र बन्डललाई टुक्र्याएर ब्रिकेट तयार गर्दछ। उक्त मेसिनमा दुई वटा खण्ड छन्। पहिलोले नोटलाई टुक्र्याउने र दोस्रोले टुक्र्याइएको नोटबाट ब्रिकेट तयार गर्छ। उक्त मेसिनमा एक पटकमा दुई सय केजीसम्म बैंक नोट राख्न सकिन्छ। मेसिनले प्रतिघण्टा सय केजी नोटलाई टुक्र्याउने क्षमता राख्छ। दुई घण्टामा उक्त परिमाणको ब्रिकेट तयार हुन्छ। सय रुपैयाँ नोटको २ सय वण्डलमा २ सय किलो हुन्छ। सोही तौल ५ रुपैयाँ दरको नोट छ भने २ सय २० वण्डलमा २ सय किलो हुन्छ। हजार दरको नोटको १ सय ६० वण्डल मात्रै जलाउन सकिन्छ। जतीसुकैै दरको भए पनि नोटको चिसोपन लगायत गुणस्तरले पनि तौलमा फरक पर्छ।"
दुई गीत लोकार्पण,"काठमाडौं : गायक तथा संगीतकार धन बराइलीले बामाको सहयोगमा आफ्नो एकल सांगीतिक साँझ अमेरिकाको ओहायोमा सम्पन्न गरेका छन्। साहित्य, समाज सेवा र गीतसंगीत क्षेत्रलाई प्रतिनिधित्व गर्दै उपस्थित करिब १५० दर्शकलाई बराइलीले भरभूर मनोरञ्जन दिएका थिए। अमेरिकाको टेक्सासमा बस्दै आएका नेपाली भाषी भुटानी मुलका गायक बराइलीले आफ्नो मौलिक तथा सुगम संगीतका १५ वटा गीत गाएका थिए। कार्यक्रममा भुटानी अमेरिकी संगीत संघ (बामा)का अध्यक्ष खेम रिजाल र साहित्य परिषद् भुटानका अध्यक्ष गंगाराम लामिटारेले बराइलीको तेस्रो गीति एल्बम द जर्नी भाग २ सार्वजनिक गरेका थिए। बराइलीको स्वर तथा संगीत रहेको एल्बममा भुटानी मुलका गीतकारले लेखेका ६ गीत समावेश गरिएको छ। सन् १९९४ देखि संगीत यात्रा सुरु गरेका बराइलीले अहिलेसम्म ३६ वटा गीत गाइसकेका छन्। उनले नेपाल, भुटान र भारतमा मात्र नभई विश्वभर छरिएर बसेका नेपाली भाषी संगीत पारखीहरूलाई उर्जा दिने काम गरेका छन्। सोही कार्यक्रममा गीतकार तथा तबला बादक गोविन्द हुमागाईंको भजन एल्बम शुद्धता पनि विमोचन गरिएको थियो। हुमागाईंको एल्बम संगीतकार अम्बर तुम्बापो, गीतकार हरि उप्रेती र बामाका अध्यक्ष खेम रिजालले सार्वजनिक गरेका थिए। हुमागाईंकै भक्ति रचना र संगीत रहेको एल्मबमा ६ वटा गीत संग्रहित छन्।"
यूक्रेनका ३५ लाख सर्वसाधरण विस्थापित,"जेनेभा : रुसले यूक्रेनमा आक्रमण गरेपछि अहिलेसम्म यूक्रेनबाट झण्डै ३५ लाख मानिस विस्थापित भएका छन्। राष्ट्रसंघीय निकायले सोमबार सार्वजनिक गरेको प्रतिवेदनका अनुसार विस्थापित भएकाहरू अधिकांश छिमेकी मुलुकहरूमा पुगेका छन्। त्यसैगरी अरु करिब एक करोड मानिस भने आन्तरिक रुपमा विस्थापित भएका छन्। उनीहरु यूक्रेन भित्रकै एक ठाउँबाट अर्को ठाउँमा गएर लुकेको पाइएको छ। संयुक्त राष्ट्रसंघको शरणार्थी सम्बन्धी निकाय यूएनएचसीआरले ३४ लाख ८९ हजार ६४४ यूक्रेनी नागरिक विस्थापित भएको उल्लेख गरेको हो। यूक्रेनमा छिमेकी ठूलो मुलुक रुसले गत फेब्रअरी २४ देखि आक्रमण गरेको हो। आक्रमण र वार्ता अहिले पनि जारी छ। तर वार्ताले नतिजा दिन सकेको छैन। 'पछिल्लो झण्डै चार हप्ता विश्वको ध्यान यूक्रेनतर्फ केन्द्रित भएको छ, यसलाई चिन्ताको विषयको रुपमा लिइएको छ,' यूएनएचसीआरका प्रमुख फिलिप्पो ग्रान्डीले भने।"
विद्यालय हिँडेका दुई किशोर बेपत्ता,बागलुङ : बागलुङ जिल्लाको काठेखोला गाउँपालिका७ रेशका दुई किशोर दुई दिनदेखि परिवारको सम्पर्कमा आएका छैनन्। चैत ६ गते आइतबार बिहान १० बजेदेखि रेशनुन्थलाका रामबहादुर थापाका १५ वर्षीय छोरा विष्णु थापा र सोही स्थानका उनका साथी लोर्के थापाका १६ वर्षीय छोरा आशिष थापा बेपत्ता भएका हुन्। बेपत्ता भएका दुई बालक रेशनुन्थला माध्यमिक विद्यालयमा कक्षा ८ मा अध्ययनरत रहेको विद्यालयका प्रधानाध्यापक ओमबहादुर थापाले जानकारी दिए। आइतबार बिहान घरबाट विद्यालय हिँडेका किशोर विद्यालय नपुगी सम्पर्कविहीन भएको पाइएको छ। ती किशोरलाई कसैले देखेमा नजिकैको प्रहरी कार्यालय अथवा अभिभावकसँग सम्पर्क गर्न आफन्तले अनुरोध गरेका छन्। परिवारले किशोरहरुलाई खोजीदिनका लागि जिल्ला प्रहरी कार्यालय बागलुङमा जानकारी गराएपछि सबै प्रहरी एकाइलाई सो विवरण पठाइएको जिल्ला प्रहरी कार्यालय बागलुङका प्रहरी निरीक्षक विजय भण्डारीले जानकारी दिए। रासस
महराका स्वकीय सचिवले छाडे माओवादी,"काठमाडौं : नेकपा माओवादी केन्द्रका प्रवक्ता कृष्णबहादुर महराका स्वकीय सचिव प्रमोद शर्माले माओवादी पार्टी छाडेका छ्न्। माओवादी केन्द्र घोराही उपमहानगर कमिटीको अध्यक्षसमेत रहेका उनले सामाजिक सञ्जालबाट माओवादी पार्टी त्यागेको घोषणा गरेका हुन्। उनले फेसबुक पोस्टमा आफू साधारण सदस्यसमेत नरहने गरी राजीनामा दिएको बताएका छन्। 'आजको मितिदेखि म नेकपा (माओवादी केन्द्र)को साधारण सदस्यता समेत नरहने गरी आफूले प्राप्त गरेको सम्पूर्ण जिम्मेवारीबाट राजीनामा दिएको घोषणा गर्दछु,' उनले लेखेका छन्, 'आगामी दिनमा एक स्वतन्त्र नागरिकको रुपमा देश र जनताको लागि सामाजिक भूमिका निर्वाह गर्ने गरी अगाडि बढ्नेछु। जनताको निरन्तर सेवामा निस्वार्थ र सके जति भुमिकामा आफूलाई उभ्याउने छु।'"
पुष्कर सिंह धामीले बुधबार उत्तराखण्डको मुख्यमन्त्री पदमा सपथ लिने,"नयाँ दिल्ली : पुष्कर सिंह धामीले मार्च २३ मा दिउँसो ३:३० बजे उत्तराखण्डको मुख्यमन्त्रीको सपथ लिने भएका छन्। उनीसँगै नयाँ मन्त्रिपरिषद्ले पनि सपथ लिनेछन्। यो सपथ ग्रहण समारोह देहरादूनको परेड ग्राउन्डमा हुनेछ। भाजपाले सोमबार पुन: पुष्कर सिंह धामीको नाममा मोहर लगाएको छ। देहरादुनमा विधायक दलको बैठकपछि रक्षामन्त्री राजनाथ सिंहले यो घोषणा गरेका हुन्। भाजपाले धामी मार्फत यो चुनाव लडेको थियो। र, पार्टीले ७० सिटमध्ये ४७ सिट जित्यो। तर, मुख्यमन्त्रीका पदका उम्मेदवार धामीले आफ्नो सिट बचाउन भने सकेनन्। धामीले अब ६ महिनाभित्र चुनाव जितेर विधायक बन्नु पर्ने हुन्छ। किनकि उनले खातिमाबाट चुनाव हारेका थिए। बीबीसी"
"प्रचण्डले देउवालाई भने, जनआन्दोलनका घाइतेलाई तत्काल राहत दिनू","काठमाडौं : नेकपा माओवादी केन्द्रका अध्यक्ष पुष्पकमल दाहाल (प्रचण्ड)ले प्रधानमन्त्री शेरबहादुर देउवालाई भेट गरेका छन्। मंगलबार बिहान बालुवाटार पुगेर प्रचण्डले घाइते,अपांग योद्धाहरुको सन्दर्भमा प्रधानमन्त्रीलाई ध्यानाकर्षण गराएका हुन्। भेटमा उनले जनयुद्ध, जनआन्दोलन, मधेस आन्दोलन, जनजाति आन्दोलन लगायतका प्रगतिशील आन्दोलनमा सहिद भएका परिवार र घाइतेलाई राहत तथा सुविधा उपलब्ध गराउन आग्रह गरेको प्रचण्डका स्वकीय सचिव रमेश मल्लले जानकारी दिए। प्रचण्डले सशस्त्र द्वन्द्वमा घाइते भई अपाङ्गता भएका व्यक्तिहरुको अपाङ्गता प्रतिशत निर्धारण तथा पुनरावलोकन कार्यविधि२०७४ लाई संशोधन, लागत संकलन कार्यदलमा सूचीकृत हुन छुटेका घाइते तथा अपाङ्गताहरुलाई सूचीकृत गर्ने, गणतान्त्रिक सेनानीको परिचय पत्र र सम्मान पत्र वितरण, सहिद परिवारलाई मासिक जीवन निर्वाह भत्ता उपलब्ध गराउने, पुरक बजेटको व्यवस्थालाई कार्यविधि बनाई यथासिघ्र कार्यान्वयन गर्नुपर्ने, सशस्त्र द्वन्द्वका क्रममा जेल जीवनयापन गरी यातनाले पीडित भएका व्यक्तिहरुलाई सम्मान पत्रसहित राहत उपलब्ध गराउने विषयमा ध्यानाकर्षण गराएका छन्। मंगलबार बिहानै वीर अस्पताल किन पुगे प्रचण्ड ? प्रचण्ड जनयुद्धका घाइतेलाई वीर अस्पतालमा भेटेपछि प्रधानमन्त्री भेट्न बालुवाटार पुगेका हुन्। स्वास्थ्यमा समस्या देखिएपछि वीर अस्पतालमा उपचारत पूर्व जनमुक्ति सेना भक्त राना मगर र गोरखा फुजेलका बिरामी (सहिद परिवार) तिलराम देवकोटालाई भेट्न मंगलबार बिहान प्रचण्ड अस्पताल पुगेका थिए। ध्यानाकर्षण गराएका विषय : सशस्त्र द्वन्द्वमा घाइते भई अपाङ्गता भएका व्यक्तिहरुको अपाङ्गता प्रतिशत निर्धारण तथा पुनरावलोकन कार्यविधि२०७४ लाई संशोधन, सशस्त्र द्वन्द्वमा घाइते भई अपाङ्गता भएका व्यक्तिहरुको लागत संकलन कार्यदलमा सूचीकृत हुन छुटेका घाइते तथा अपाङ्गताहरुलाई सूचीकृत गर्ने, सशस्त्र द्वन्द्वमा घाइते भई अपाङ्गता भएका व्यक्तिहरुलाई सुबिधा सहित गणतान्त्रिक सेनानीको परिचय पत्र र सम्मान पत्र वितरण, जनयुद्ध, जनआन्दोलन, मधेस आन्दोलन, जनजाति आन्दोलन लगायतका प्रगतिशील आन्दोलनमा सहिद हुनुभएकाहरुको परिवारलाई मासिक जीवन निर्वाह भत्ता उपलब्ध गराउने पुरक बजेटको व्यवस्थालाई कार्यविधि बनाई यथासिघ्र कार्यान्वयन गर्नुपर्ने, सशस्त्र द्वन्द्वका क्रममा जेल जीवनयापन गरी यातनाले पीडित भएका व्यक्तिहरुलाई सम्मान पत्रसहित राहत उपलब्ध गराउने"
रुस र युक्रेनबीच वार्ता गर्ने बेला भएको छैन : रुस,"मस्को : रुसी र युक्रेनी राष्ट्रपतिका बीचमा वार्ता गर्ने बेला भइनसकेको रुसी राष्ट्रपतिको कार्यालयले स्पष्ट पारेको छ । रुसी राष्ट्रपतिको कार्यालय क्रेमलिनका प्रवक्ता डिमित्री पेस्कोभले दुई देशका राष्ट्रपतिबीचको भेटवार्ता अहिले गर्दा अलि चाँडो हुने टिप्पणी गरे। केही दिन अगाडि दुई देशका राष्ट्रपति बीच कुराकानी हुनसक्ने बताएका पेस्कोभले कुराकानी भने अलि पछि मात्रै हुने स्पष्ट पारे। अहिले नै उनीहरूका बीचमा वार्ता हुने गरी कुनै घटनाक्रम विकास नभएको र त्यस्तो परिपक्व वातावरण पनि बनिनसकेको उनको भनाइ छ । 'दुई देशका राष्ट्रपतिका बीचमा शान्ति वार्ता हुनका लागि अहिले पृष्ठभूमि तयार भइसकेको छैन', प्रवक्ता पेस्कोभले सोमबार भने। शीर्ष तहको वार्ता हुनका लागि घटनाक्रमले एउटा मोड लिइसकेको हुनुपर्ने र पर्याप्त गृहकार्य पनि हुनुपर्ने उल्लेख गर्दै उनले ती केही पनि नभएको जानकारी दिए। वार्तामा के के विषयमा कसरी सहमति हुनसक्छ भन्ने स्पष्ट सङ्केत नदेखिएकाले अहिले नै वार्ता गर्नु सान्दर्भिक नहुने उनको भनाइ छ । गत फेब्रअरी २५ देखि रुसले युक्रेनमाथि आक्रमण गरेपछि दुवै देशका प्रतिनिधिमण्डलका बीचमा पटक पटक वार्ता भए पनि निकास निस्कन सकेको छैन। विश्व समुदायले पनि दुवै देशका शीर्ष नेताहरूलाई तत्काल वार्तामार्फत निकास निकाल्न र युद्ध रोक्न आग्रह गर्दै आएका छन्।"
"चीनमा १३२ जना सवार विमान दुर्घटना, सबैको मृत्यु भएको आशंका","मस्को : चीनमा १३२ जना सवार रहेको यात्रुवाहक विमान सोमबार चीनको दक्षिणी पहाडी क्षेत्रमा दुर्घटनाग्रस्त भएको थियो । चीनको ग्वाङ्शी प्रन्तमा भएको विमान दुर्घटनामा सबै यात्रुहरुको मृत्यु भएको आशंका गरिएको छ। चाइना ईस्टर्न एअरलाइन्सको बोइङ ७३७ विमान कुन्मिङबाट उडेर ग्वाङ्जाऊतर्फ जाँदै थियो। दुर्घटना भएको विमानबाट कसैलाई जीवितै उद्धार गर्न सकिने सम्भावना कम रहेको ठानिएको छ। तर दुर्घटनाको कारण र कति मानिस हताहत भए भन्ने विवरण आइसकेको छैन। चीनको नागरिक उड्डयन प्रशासनले विमानमा १३२ जना यात्रु र चालकदलका नौ सदस्य रहेको जनाएको छ। चिनियाँ विमानहरू राम्रो सुरक्षा प्रत्याभूति गर्नेमा गनिन्छन्। यसअघि चीनमा ठूलो हवाई दुर्घटना १२ वर्षअघि भएको थियो। चीनको सीसीटीभीका अनुसार उद्धारकर्ताहरू घटनास्थलमा परिचालित भएका छन् र दुर्घटनाका कारण जङ्गलमा लागेको आगो निभाएका छन्। सामाजिक सञ्जालमा स्थानीय बासिन्दाले शेअर गरेको जस्तो देखिने भिडिओहरूमा विमानका भग्नावशेषहरू पहाडमा यत्रतत्र छरिएका देखिन्छन्। दुर्घटना भएको ठाउँमा आगोको ज्वाला र धुवाँको मुस्लो देखिन्छ। फ्लाइट ट्र्याकिङ गर्ने बेवसाइटहरूका अनुसार विमान एक घण्टाजति आकाशमा थियो। विमान कम्पनीले यसबारे कुनै प्रतिक्रिया जनाएको छैन। स्थानीय सञ्चार माध्यमका अनुसार उसले सामाजिल सञ्जाल वेबोमा आफ्नो लोगो खरानी रङ्गको बनाएको छ र वेबसाइट श्यामश्वेत बनाएको छ। विमान वुझाऊ प्रान्तनजिकै रहेको तेङ काउन्टी छेउमा झरेको देखिएको छ। ग्वाङ्शी प्रान्त ग्वान्जाओनजिकै छ। 'फ्लाइडर्याडर २४' मा प्रकाशित विवरणअनुसार विमान अन्तिम पटक स्थानीय समयानुसार २:२२ मा ३,२२५ फिटको उचाइमा रहेको देखिएको थियो। चिनीयाँ राष्ट्रपति सि जिनपिङले घटनाको अनुसन्धान गर्न निर्देशन दिएका छन्। ग्वान्जाओमा आफन्तहरु एयरपोर्टमा दुर्घटनामा परेकाको समाचार थाहा पाउन पर्खिरहेका छन्। उनीहरु भावविह्वल भएका छन्। बीबीसी"
तेक्वान्दोमा सञ्जीवको समर्पण,"काठमाडौं : बारा निजगढका सञ्जीव नेपालीले तेक्वान्दोका माध्यमबाट विश्वका विभिन्न देशमा पुगेर राष्ट्रको झण्डा फहराउने काम गरेका छन्। लामो समय तेक्वान्दोमै बिताएका सञ्जीव आफूले सकुँञ्जेल तेक्वान्दोकै विकास र विस्तारमा समर्पित हुने योजना बनाएका छन्। स्कुले जीवनमा सञ्जीव अग्लो तर, दुब्ला थिए। त्यही कारण काका गोकुल नेपालीले उनलाई तेक्वान्दो खेल्न प्रेरित गरे। गोकुल पनि तेक्वान्दो खेलाडी नै थिए। उनी भतिजले पनि तेक्वान्दो नै खेलोस् भन्ने चाहन्थे। सञ्जीव पनि काकाको खेल र खेलाडीहरूले गरेको डेमोस्ट्रेसनबाट प्रभावित भएका थिए। उनलाई पनि तेक्वान्दो खेलौं खेलौं लागिसकेको थियो। त्यसमाथि काकाले कर गरेपछि सञ्जीव फुरुङ भए। उत्साहको भकारी नै बोकेर किक हान्न सुरु गरे। सञ्जीव २०५५ बाट औपचारिक रुपमा खेलाडी बनेका हुन्। उनलाई बुवा भवनाथ र आमा मञ्जुदेवीले पनि खेल्न प्रेरित गरे। पढाइसँगै खेलकुदलाई पनि सँगसँगै अगाडि बढाउन त्यही प्रेरणाले काम गर्यो। सञ्जीवले ६ कक्षाको हुँदा पहिलो पटक दोबक लगाए। आफू पनि खेलाडी भएँ भन्ने उत्साह बोकेर निजगढ डोजाङमा पुगे। जहाँ कृष्णमुरारी खड्का र चित्रबहादुर लामाले खेलाडीहरूलाई प्रशिक्षण दिन्थे। सञ्जीवले पनि उनीहरूसँगै तेक्वान्दोको कखरा सिक्न थाले। डोजाङ उनको घरबाट नजिकै थियो। त्यसैले उनको धेरैजसो समय डोजाङमै बित्न थाल्यो। डोजाङमा कहिले धेरै खेलाडी हुन्थे। हलमा अटाइनअटाइ हुन्थ्यो। कहिले खेलाडी नै हुँदैन थिए। तर, सञ्जीवले कहिले पनि खेल्न छाडेनन्। गौरीशंकर उच्च माविबाट प्लसटु उतीर्ण गरेपछि भने सञ्जीव उच्च शिक्षा अध्ययनका लागि काठमाडौं आए। काठमाडौं आएपछि पनि उनले तेक्वान्दो खेल्न भने छाडेनन्। जावलाखेल तेक्वान्दो डोजाङमा प्रशिक्षण लिन थाले। आफूले सिकेका ज्ञानलाई विभिन्न विद्यालयका विद्यार्थीहरूलाई पनि साट्थे। अर्थात खेल्नुका साथै विभिन्न विद्यालयका विद्यार्थीलाई प्रशिक्षण पनि दिन्थे। यस क्रममा उनले थुप्रै प्रतियोगिताहरूमा सहभागिता पनि जनाए। अन्तर डोजाङ, अन्तर जिल्ला, उपत्यकाब्यापी, अञ्चलस्तरीय र राष्ट्रिय स्तरका प्रतियोगिताहरूका साथै राष्ट्रिय प्रतियोगिताहरूको छनोट प्रतियोगितामा पनि सहभागी भए। केहीमा पदक पनि जिते भने केही प्रतियोगितामा हार पनि भोगे। जित र हार जीवनका अभिन्न अंग हुन भन्ने कुरालाई मनन गर्दै उनी आगामी प्रतियोगिताका लागि तयारी गर्थे। सन् २०१२ मा खेलकुदलाई पनि अगाडि बढाउने र आफ्नो करियर पनि बनाउने उद्देश्य बोकेर उनी मकाउ पुगे। खेलकुदकै कारण उनी लामो समय त्यहाँ बसे। त्यहाँ रहँदा आफैले सेल्फ ट्रेनिङसँगै मकाउ तेक्वान्दो संघसँग मिलेर त्यहाँका खेलाडीलाई प्रशिक्षण दिए। साथै आफूले पनि प्रशिक्षण लिन्थे भने विभिन्न तालिम र सेमिनारहरूमा पनि सहभागी हुन्थे। यसबाट उनले आफ्नो खेल कौसललाई निखार्ने अवसर पाए। विभिन्न प्रतियोगितामा सहभागिता मकाउ बसाइका क्रममा सञ्जीव विभिन्न देशमा पनि पुगे। त्यहाँका एरिनामा नेपालको झण्डा पनि फहराए। चौथो डान ब्ल्याक बेल्ट सञ्जीवले मकाउमा आयोजना भएका विभिन्न प्रतियोगितामा प्रतिस्पर्धा गर्नुका साथै प्रशिक्षक र रेफ्रीको भूमिका पनि निर्वाह गरे। उनले हङकङ, थाइल्यान्ड, इङ्ल्यान्ड, स्पेन, जापान, क्यानडा, अमेरिकालगायतका मुलुकमा पुगेर विभिन्न प्रतियोगितामा सहभागिता जनाए। सन् २०१९ नोभेम्बरमा इङ्ल्यान्डको म्यानचेस्टरमा भएको ब्रिटिस औटुमन ओपन च्याम्पियनसिपमा स्वर्ण पदक जितेका थिए। यसैगरी सन् २०१८ मा १६औं हङकङ नेप्लिज तेक्वान्दो संघको आयोजनामा भएको च्याम्पियनसिपमा रजत र सन् २०१९ मा स्पेनको बार्सिलोनामा भएको २०औं इन्टरनेसनल तेक्वान्दो च्याम्पियनसिपमा कांस्य पदक जिते। यसैगरी २२औं एसियन सिटिज तेक्वान्दो च्याम्पियनसिप हङकङमा स्वर्ण जिते। तेक्वान्दोका चौथो डान सञ्जीवले अनलाइन र भर्चुअल प्रतियोगिताहरूमा विभिन्न पदक पनि जितेका छन्। विशेषगरी कोरोना भाइरसले विश्वभर आतंक मच्चाएपछि भएका भर्चुअल प्रतियोगिताहरूमा उनले लगातार सहभागिता जनाए। अमेरिका, फिलिपिन्स, इन्डोनेसिया, थाइल्यान्डलगायतका मुलुकले आयोजना गरेका अनलाइन च्याम्पियनसिपमा सञ्जीवले मुलुकलाई पदक दिलाउन सफल भए। यसैगरी सन् २०१८ जुलाई २२ मा दक्षिण कोरियाको मुजुमा आयोजना भएको मास्टर्स कोर्स पनि उनले उतीर्ण गरेका छन्। सन् २०१९ मा अमेरिकाको लसभेगसमा भएको यूएस ओपन, सन् २०१८ सेप्टेम्बरमा भएको क्यानडा ओपन, सन् २०१८ सेप्टेम्बरमा भएको जी र्याङ्क इन्टरनेसनल कोच सेमिनारमा सहभागी भएर आफ्नो कौशल देखाएका थिए। सम्मानले उत्साह तेक्वान्दोको विकास र विस्तारका साथै कुसल एवं प्रतिभावान खेलाडी उत्पादनमा महत्वपूर्ण भूमिका निर्वाह गरेका सञ्जीवलाई विभिन्न संस्थाले सम्मान पनि गरेको छ। उनलाई गैर आवासीय नेपाली संघ मकाउले उनले पुर्याएको योगदानको उच्च कदर गर्दै सम्मान गरेको हो। यसैगरी प्रदेश २, न्यु जावलाखेल तेक्वान्दो डोजाङ र निजगढ नगरपालिकाले पनि उनलाई सम्मान गरेको छ। यस बाहेक पनि उनले विभिन्न संघसंस्था र निकायबाट प्रसंशापत्र पाएका छन्। सञ्जीवलाई राष्ट्रिय खेलकुद परिषद्ले पनि सम्मान गरेको थियो। यसैगरी तारकेश्वर नगरपालिकाले पनि सम्मान गरेको थियो। सम्मानले नयाँ नयाँ काम गर्न जिम्मेवारी बढ्नुका साथै थप उर्जा पनि मिल्ने सञ्जीवको अनुभव छ। अबको लक्ष्य सरल, सहयोगी र मृदुभाषी सञ्जीव राम्रा खेलाडी उत्पादन गर्ने अभियानमा छन्। राष्ट्रिय तथा अन्तर्राष्ट्रिय प्रतियोगितामा पदक जित्न सक्ने खेलाडी उत्पादन गर्ने योजना उनको छ। त्यही कारण उनी खेलाडीहरूलाई प्रशिक्षण गराइरहेका छन्। मेरो लक्ष्य र उद्देश्य भनेको राम्रा खेलाडी उत्पादन गर्ने हो। राष्ट्रिय तथा अन्तर्राष्ट्रिय प्रतियोगितामा पदक जित्न सक्ने खेलाडी उत्पादन गरेर तेक्वान्दोको विकास र विस्तारमा सहयोग पुर्याउने लक्ष्य राखेको छु, सञ्जीव भन्छन् ।"
माओवादी अध्यक्ष प्रचण्ड आज जनकपुर जाँदै,"काठमाडौं : आसन्न स्थानीय तह निर्वाचनलाई केन्द्रित गरी नेकपा (माओवादी केन्द्र)ले जनकपुरमा मंगलबार मधेस प्रदेशस्तरीय प्रशिक्षण कार्यक्रम गर्न लागेको छ । जनकपुरस्थित तिरहुतियामा आयोजना हुने प्रशिक्षण कार्यक्रमलाई सम्बोधन गर्न माओवादी केन्द्रका अध्यक्ष तथा पूर्वप्रधानमन्त्री पुष्पकमल दाहाल प्रचण्ड आज जनकपुर जान लागेका हुन्। जनकपुरधाममा पहिलोपटक हुन लागेको प्रशिक्षण कार्यक्रममा करिब दुई हजार ५०० जना नेता तथा कार्यकर्ताको सहभागिता रहने माओवादी केन्द्र मधेस प्रदेशका अध्यक्ष प्रह्लाद बुढाथोकीले जानकारी दिए। सो प्रशिक्षण कार्यक्रममा माओवादी केन्द्रको मधेस प्रदेशमा रहेका केन्द्रीय सदस्यहरू, प्रदेश समितिका प्रतिनिधि, जिल्ला समितिका प्रतिनिधि, जनवर्गीय सङ्गठनका प्रतिनिधिलगायतको सहभागिता रहने जनाइएको छ ।"
"आज विश्व पानी दिवस, नेपालमा पनि विभिन्न कार्यक्रम गरी मनाइँदै","काठमाडौं : प्रत्येक वर्ष मार्च २२ तारिखका दिन विश्वभर मनाइने विश्व पानी दिवस मंगलबार नेपालमा पनि विभिन्न जनचेतनाका कार्यक्रम गरी मनाइँदैछ। संयुक्त राष्ट्रसङ्घको आयोजनामा सन् १९९२ मा ब्राजिलको रियो द जेनेरियोमा भएको पर्यावरण र विकाससम्बन्धी महासभाले विश्व पानी दिवसको घोषणा गरेको हो। सन् १९९२ मा एजेण्डा २१ मा समाहित गरिएको पानी दिवसको रुपरेखालाई आत्मसाथ गर्दै सन् १९९३ देखि मार्च २२ तारिखका दिन विश्वभर यो दिवस मनाउन थालिएको थियो। पञ्च तत्वमध्येको एक पानी सबै जीव र वनस्पतिका लागि आवश्यक मानिन्छ। पानी भएकै स्थानमा जीवन सम्भव हुन्छ। पानी नभएको स्थानमा जीवन सम्भव छैन। यसैले पानी नै जीवन हो भन्ने गरिन्छ। जीव र वनस्पतिका लागि जन्ममात्र पर्याप्त हुँदैन बाँच्नका लागि स्वच्छ पानी आवश्यक पर्छ। पिउने पानी स्वच्छ र सुरक्षित भयो भने ८० प्रतिशत रोग नै लाग्दैनन् भनिन्छ। पृथ्वीको दुईतिहाइ भाग पानीले ढाकेको छ। तर सबै पानी पिउन योग्य छैन। समुद्र र महासागरको पानी नुनिलो छ। जसले पृथ्वीको ९७५ प्रतिशत भाग ओगटेको छ। २५ प्रतिशत पानीमात्र ताजा, स्वच्छ र पिउनका लागि योग्य छ। यसमध्येको ठूलो अंश अर्थात् १७२ प्रतिशत पृथ्वीको उत्तरी र दक्षिणी ध्रुवमा हिउँको रूपमा रहेको छ। ०७४ प्रतिशत भूमिगत स्रोतका रूपमा जमिनमुनि रहेको छ। जमिनको सतहमा रहेको ००४ प्रतिशत पानीमात्र मानवका लागि पिउन योग्य छ। नेपाल विश्वमै जलस्रोतमा दोस्रो ठूलो देश भनिए पनि धेरै सहर, बजार र गाउँमा खानेपानीको समस्या छ। पाइप प्रणालीबाट ८८ प्रतिशत पानी पुगेको सरकारी दाबी छ। संविधानको मौलिक हकका रूपमा स्वच्छ खानेपानीको हक लेखिए पनि कार्यान्वयन हुन नसकेको गुनासो छ। यस्तै विषयमा जनचेतना जगाउँदै पानी दिवस मनाउने गरिएको छ। दिवसको यस वर्षको नारा अदृश्य भूमिगत पानीलाई दृश्य बनाऔँ रहेको छ। यो नाराका साथ आज बिहान खानेपानी मन्त्रालयलगायत सरोकार भएका निकायको आयोजनामा सुन्दरीजलमा विशेष कार्यक्रम गर्न लागिएको छ। कार्यक्रममा खानेपानीमन्त्री उमाकान्त चौधरीलगायत अधिकारीहरूको सहभागिता रहने जनाइएको छ। रासस"
कांग्रेसमा बहस : चुनावमा गठबन्धन कि एकल ?,"काठमाडौं : सत्तारूढ दल नेपाली कांग्रेसको केन्द्रीय कमिटीको बैठक चैत ११ गते बस्ने भएको छ। गठबन्धनका विषयमा कमिटीको धारणा एकीकृत गर्न र उम्मेदवार चयन गर्न बनाइने संसदीय समिति गठन गर्न बैठक बस्दैछ। कमिटीको बैठकले स्थानीय तह निर्वाचनको तयारी एवं घरघर जाऔं, कांग्रेस जिताऔं अभियानको पहिलो चरणको प्रभाव कस्तो पर्यो भन्नेबारे पनि विश्लेषण गरिने कांग्रेस प्रवक्ता डा प्रकाशशरण महतले बताए। पार्टीका केन्द्रीय सदस्यका साथीहरू बसेर कहाँकहाँ गठबन्धन गर्ने चुनावमा कसरी जाँदा धेरैभन्दा धेरै पालिकामा जित हाँसिल गर्न सकिन्छ भन्ने निचोड निकाल्छौं, महतले भने, साथीहरू यतिबेला गाउँगाउँ पुग्नुभएको छ। वडा र पालिकाहरूसँगको गठबन्धन कहाँ कस्तो हुन्छ भन्ने बारे बैठकमा छलफल हुन्छ। देशभरका ७५३ स्थानीय तह तथा ६ हजार ७४३ वडामा पाँच वर्षे कार्यकालका लागि नयाँ जनप्रतिनिधि चयन हुँदैछन्। त्यसका लागि आसन्न वैशाख ३० गते स्थानीय तह निर्वाचनको मितिसमेत सार्वजनिक भइसकेको छ। कांग्रेसको विधान २०१७ (संसोधन सहित)को परिच्छेद आठमा संसदीय समितिसम्बन्धी व्यवस्था गरिएको छ। सोही परिच्छेदमा पार्टीबाट उम्मेदवारको योग्यता, उमेदवारको सिफारिस, निर्णय र अनुमोदनसम्बन्धी व्यवस्था पनि गरिएको छ। विधानले गाउँपालिका अध्यक्ष र उपाध्यक्षको टिकट फाइनल गर्ने अधिकार जिल्ला संसदीय समितिलाई छ। यस्तो छ प्रदेश संसदीय समितिको अधिकार कांग्रेसको संशोधित विधानअनुसार प्रदेश संसदीय समितिलाई नगरपालिका र उपमहानगरपालिकाको प्रमुख र उपप्रमुखको टिकट वितरण गर्ने अधिकार छ। केन्द्रीय संसदीय समितिलाई महानगरदेखि माथिको संरचनामा टिकट वितरणको अधिकार विधानले व्यवस्था गरेको छ। यसरी फाइनल भएको नाम केन्द्रीय कार्यसमितिबाट अनुमोदन गराउनुपर्ने हुन्छ। प्रदेश र प्रतिनिधिसभाको उम्मेदवार छान्ने अधिकार केन्द्रीय संसदीय समितिलाई प्रदेशसभा सदस्यको टिकट वितरण गर्ने अधिकार पनि केन्द्रीय संसदीय समितिलाई विधानले दिएको छ। यसरी आएको नाममा समितिले सहमति हुन सके सहमतिमा निर्णय गर्नेछ भने सहमति हुन नसके बहुमतबाट निर्णय गरी उक्त निर्णय केन्द्रीय कार्य समितिमा पठाउनेछ। केन्द्रीय समितिले अनुमोदन गरेपछि उमेदवारको टुंगो लाग्नेछ। यता, प्रतिनिधिसभा सदस्यको उमेदवारी तय गर्ने अधिकार पनि केन्द्रलाई छ। विधानअनुरूप प्रतिनिधिसभा सदस्यको प्रत्यक्ष र समानुपातिकतर्फको उमेदवारीका लागि प्रतिनिधिसभा क्षेत्रीय कार्यसमितिले बैठक बसेर नाम सिफारिस गर्नुपर्ने हुन्छ। स्थानीय तह चुनाव नजिकिएपछि उम्मेदवार टुंगो लगाउन कांग्रेसले संसदीय समितिका लागि सबै नेताहरूलाई अनिवार्य बैठक बोलाएको कांग्रेसका मुख्य सचिव कृष्ण पौडेलले बताए। विधानअनुसार संसदीय समिति गठन गर्न पनि ढिला भइसकेको छ। निर्वाचन आयोगले वैशाख ११ र १२ मा उम्मेदवारी दर्ता गर्ने समय तोकेको छ। त्यसरी हेर्दा अब १ महिना मात्र समय छ। विधानको धारा ३३ मा रहेको उम्मेदवारीबारे अन्य व्यवस्थाको १ मा कुनै पनि तहको प्रत्यक्ष तर्फको उम्मेदवार मनोनयन दर्ता हुने मितिभन्दा एक महिना पूर्व अन्तिम निर्णय गरिसक्नुपर्ने उल्लेख छ। विधानको उक्त व्यवस्था अनुसार चैत १० भित्र कांग्रेसले सबै उम्मेदवार तय गरिसक्नुपर्ने हुन्छ। कांग्रेसले भने अहिलेसम्म उम्मेदवार तय गर्ने समिति गठनसम्म पनि गरेको छैन। वडा र पालिकासँग गठबन्धन कसरी हुन्छ भन्नेबारे छलफल हुने चैत १० भित्र सबै उम्मेदवार तय गरिसक्नुपर्ने कांग्रेसले संघीय संसद, प्रदेश सभा र स्थानीय तहको निर्वाचनमा पार्टीका तर्फबाट उम्मेदवार चयन गर्न विभिन्न तहमा संसदीय समिति गठन गर्ने व्यवस्था गरेको छ। प्रतिनिधिसभा क्षेत्र संसदीय समिति, जिल्ला संसदीय समिति, प्रदेश संसदीय समिति र केन्द्रीय संसदीय समिति गरी ४ समिति छन्। जसले कांग्रेस उम्मेदवारलाई चुनावी टिकट दिन्छन्। प्रतिनिधिसभा क्षेत्र संसदीय समितिमा क्षेत्रीय सभापति, सचिव र पदाधिकारी सदस्य हुन्छन् भने ५ जना सदस्य मनोनीत गर्न मिल्छ। साथै, सम्बन्धित क्षेत्रका पार्टी केन्द्रीय सदस्य, सांसद वा सांसदका उम्मेदवार पनि समितिमा रहन्छन्। जिल्ला संसदीय समितिमा पार्टी जिल्ला पदाधिकारीसहित ५ जना मनोनीत सदस्य रहन्छन्। जिल्लाभित्रका केन्द्रीय सदस्यहरू यो समितिमा पदेन सदस्य हुन्छन्। प्रदेश संसदीय समितिमा पदाधिकारीसहित ९ जना मनोनीत सदस्य हुन्छन्। प्रदेश संसदीय दलको नेता यो समितिमा पदेन सदस्य हुन्छन् भने सम्बन्धित जिल्लाका केन्द्रीय सदस्य तथा जिल्ला सभापतिहरू पदेन सदस्य हुन्छन्। त्यस्तै, बैठकमा गठबन्धनका विषयमा निर्णयात्मक छलफल हुने बताइएको छ। यद्यपि, डा शेखर कोइराला समूह भने गठबन्धनको पक्षमा छैन।"
निर्वाचन आयोगको निष्पक्षतामा एमालेको प्रश्न,"काठमाडौं : प्रमुख प्रतिपक्षी एमालेले निर्वाचन आयोगको निष्पक्षतामा प्रश्न उठाएको छ। परमादेशबाट गठित गठबन्धन सरकारसँग मिलेर एमालेविरुद्ध लागेको उसको बुझाइ छ। पार्टी विभाजनदेखि नै आयोगसँग सशंकित एमाले निर्वाचनका सन्दर्भमा भएका गतिविधिले थप झस्किएको हो। मतपत्रमा राखिएको हरियो चिह्न, जनप्रतिनिधिले राजीनामा दिएर मात्रै उम्मेदवार बन्न पाउने व्यवस्था र दुई निर्वाचन आयुक्त मात्रै राखेर निर्वाचन गराउने निर्णय एमालेविरुद्ध भएको उसको आरोप छ। एमाले अध्यक्ष केपी शर्मा ओलीले पहिलो पोलिटब्युरो बैठकलाई सोमबार सम्बोधन गर्दै आयोग सत्तारुढ गठबन्धनसँग मिलेको आरोप लगाए। अहिले पनि निर्वाचन पर धकेल्ने षड्यन्त्र गठबन्धन र आयोगबीच भइरहेको आरोप अध्यक्ष ओलीले लगाए। आयोगका तीन पदाधिकारी खाली गराएर त्यही बहानामा निर्वाचन रोक्ने विषयमा गठबन्धन र आयोगबीच कुरा भइरहेको उनको आरोप छ। अझै पनि निर्वाचन टार्ने, पर धकेल्ने कलात्मक षड्यन्त्र भइरहेको छ। सत्ता गठबन्धन र निर्वाचन आयोगबीच कतिपय संवैधानिक र कतिपय राजनीतिक कुरा भइरहेका छन्, ओलीले भने, अरू तीन जना आयुक्तको नियुक्ति बदर गरिदियो भने दुई जनाले मात्रै निर्वाचन गराउन सक्छ कि सक्दैन भन्ने ढंगले प्रश्न उठाउन खोजिएको छ। मूलतः हाम्रोविरुद्ध षड्यन्त्र भइरहेको छ। तीन आयुक्तको नियुक्तिलाई लिएर सर्वोच्च अदालतमा मुद्दा चलिरहेको छ। आयोगले आचारसंहितामा बहालवाला जनप्रतिनिधिले पहिल्यै राजीनामा दिनुपर्ने मापदण्ड बनाएको छ। यो मापदण्ड पनि एमाले विरोधी रहेको ओलीको आरोप छ। ओलीले स्थानीय तहमा चुनाव लड्न बहालवाला जनप्रतिनिधिले पहिल्यै राजीनामा दिनुपर्ने मापदण्डमा आपत्ति जनाए। कार्यकारणी पदमा रिक्तता पैदा गर्ने गरी बनाइएको आचारसंहिता दुराशयपूर्ण रहेको उनले बताए। मनोनयनसँगै जनप्रतिनिधिले राजीनामा दिनुपर्छ भन्ने कुरा कुनै पनि हिसाबले औचित्यपूर्ण छैन, उनले भने । उनले स्थानीय तहलाई पनि सरकारकै रूपमा हेरिएको बताए। केन्द्र र प्रदेशमा राजीनामा गर्नु नपर्ने तर स्थानीय तहमा गर्नुपर्ने किन भन्दै ओलीले प्रश्न उठाए। दलहरूसँग परामर्श नगरी आयोगले यस्तो निर्णय गर्न नसक्ने उनको भनाइ छ। केन्द्र र प्रदेशमा गठबन्धनको वर्चश्व छ। तर, स्थानीय तहमा छैन। तर, गठबन्धनको वर्चश्व नभएका ठाउँ चाँडै खाली गरी दिऊँ भनेर राजीनामाको शर्त राखिएको हो ?, ओलीले प्रश्न गरे। उनले निर्वाचनमा मतपेटिकालाई आँखाबाट ओझेल पार्न दिन नहुने बताए। स्थानीय निर्वाचनमा भरतपुर, सुनसरी र सिरहा काण्ड दोहोरिन सक्ने आशंका गर्दै उनले सचेत रहन पार्टी पंक्तिलाई आग्रह गरे। ओलीले भने, यसपटक हामी मतपेटिका आँखाबाट ओझेल गर्न मञ्जुर गर्दैनौं। किनभने हामी षड्यन्त्रभित्र छौं। काउन्टिङ अन्त्य नभएसम्म अन्तिमसम्म मतपेटिका हाम्रो आँखा अगाडि हुनुपर्छ। विश्वास गर्नुस् भन्ने कुरा हुँदैन। विश्वासको कुराले हुने भए गोप्य मतदान नै किन चाहिन्थ्यो ? उनले मतपत्रमा हुने दलहरूको चुनावी चिह्नको रङ बदल्दा सत्तागठबन्धनसँग मात्रै परामर्श गरेर गरेको आरोप लगाए। उनले एमालेसँग आयोगले परामर्श नगरेको दाबी गरे। आयोगले दलहरूसँग परामर्श गरेको छैन। मतपत्रको रङ बदल्दा सत्ता गठबन्धनसँग छुट्टै छलफल भएको छ, उनले भने ।"
पूर्वमन्त्री सिंहसहित समाजवादी जनता पार्टी एमाले प्रवेश गर्दै,काठमाडौं : समाजवादी जनता पार्टीका नेता तथा कार्यकर्ता नेकपा एमालेमा प्रवेश गर्ने भएका छन्। मंगलबार दिउँसो पूर्वमन्त्री समेत रहेका प्रेमबहादुर सिंहसहित सिंगोपार्टी एमालेमा प्रवेश गर्न लागेका हुन्। नेकपा एमालेले दिउँसो १ बजे पार्टीको केन्द्रीय कार्यालयमा विशेष कार्यक्रम गरेर उनीहरुलाई पार्टी प्रवेश गराउन लागेको हो। अध्यक्ष केपी शर्मा ओलीले उनीहरुलाई प्रवेश गराउने कार्यक्रम तय भएको छ। सिंह तत्कालीन प्रधानमन्त्री पुष्पकमल दाहालको मन्त्रिपरिषद्मा खानेपानी मन्त्री भएका थिए।
आयोजना सम्पन्न नहुँदै प्रधानमन्त्री देउवाले गरे आङ्ना मौवा खानेपानी उद्घाटन,"फिदिम : प्रधानमन्त्री शेरबहादुर देउवाले पाँचथरको सुक्खाग्रस्त क्षेत्र तुम्बेवा गाउँपालिकामा निर्माणाधीन आङ्नामौवा बृहत् पम्पिङ खानेपानी आयोजनाको उद्घाटन गरेका छन्। आयोजना सम्पन्न नभई आयोजना उद्घाटन भएपछि कामले पूर्णता पाउनेमा उपभोक्ताहरूले शंका व्यक्त गरेका छन् । हालसम्म ९५ प्रतिशत काम पूरा भएको बताइएको छ। बल्ल पानी टेस्टिङ सुरु भएको थियो। आज उद्घाटन पो रहेछ, एक स्थानीय उपभोक्ताले भने। सुक्खा क्षेत्रका रूपमा रहेको तुम्बेवाका १ हजार ६०४ घरधुरीका करिब ८ हजार मानिसलाई पानी पुर्याउने उद्देश्यले आयोजना निर्माण गरिएको हो। उद्घाटनका क्रममा प्रधानमन्त्री देउवाले सुक्खाग्रस्त क्षेत्रका नागरिकका लागि खानेपानी अमृत सरह भएको बताए। खानेपानीकै लागि धेरै समय खर्चनुपर्ने बाध्यता अझै कायमै रहेको बताउँदै देउवाले स्थानीयस्तरका मुहानमा आधारित साना तथा मझौला आयोजना निर्माणमा जोड दिए। पाँचथरवासीको सपना पूरा गर्न आफू तुम्बेवा आएको उनको भनाइ थियो।"
किन आउँदै छन् चिनियाँ राष्ट्रपतिका विशेष दूत ?,"काठमाडौं : चिनियाँ विदेशमन्त्री वाङ यी शुक्रबार नेपाल भ्रमणमा आउँदै छन्। परराष्ट्र मन्त्रालयले सोमबार विज्ञप्ति प्रकाशन गरी तीन दिने औपचारिक भ्रमणका लागि चिनियाँ विदेशमन्त्री आउन लागेको जनाएको छ। परराष्ट्रमन्त्री डा नारायण खड्काले यीलाई निमन्त्रणा गरेका हुन्। यीले राष्ट्रपति विद्यादेवी भण्डारी, प्रधानमन्त्री शेरबहादुर देउवा, एमाले अध्यक्ष केपी शर्मा ओली र माओवादी केन्द्र अध्यक्ष पुष्पकमल दाहाल प्रचण्डसँग भेट गर्ने कार्यक्रम छ। परराष्ट्रमन्त्री डा खड्का र यीबीच शनिबार औपचारिक भेटवार्ता हुनेछ। त्यस क्रममा बेल्ट एन्ड रोड इनिसिएटिभ (बीआरआई)अन्तर्गत सम्झौता भएका परियोजना र त्यसको प्रगति विवरणबारे छलफल हुनेछ। नेपालका तर्फबाट परराष्ट्रमन्त्री डा खड्का र चीनका तर्फबाट चिनियाँ विदेशमन्त्री यीले बैठकको नेतृत्व गर्नेछन्। बीआरआईअन्तर्गत नौवटा परियोजना छन्। यीमध्ये कुनै पनि परियोजना प्रभावकारी ढंगले अघि बढेका छैनन्। नेपाल सरकारले परियोजना कार्यान्वयनमा उदासीनता देखाएको भन्दै चीन सशंकित छ। राष्ट्रपति विद्यादेवी भण्डारीले केही दिनअघि चीन सरकारको मुखपत्र ग्लोबल टाइम्सलाई अन्तर्वार्ता दिँदै बीआरआईअन्तर्गतका परियोजना अपेक्षित रूपले अघि बढ्न नसकेकोप्रति दुःख व्यक्त गरेकी थिइन्। चीनले नौ परियोजनामध्ये केरुङकाठमाडौं रेलमार्गलाई प्रतिष्ठाको विषय बनाएको छ। सम्झौता भएको पाँच वर्ष बितिसक्दा पनि परियोजनाहरू अघि बढ्न नसक्नुमा बीआरआईका परियोजनामाथि भूराजनीति प्रभाव परेको हुन सक्ने विज्ञले बताउन थालेका छन्। किन अप्रत्याशित रूपमा आउँदै छन् चिनियाँ विदेशमन्त्री ? परराष्ट्र मन्त्रालयका अधिकारीका अनुसार चिनियाँ विदेशमन्त्री यीको अहिलेको नेपाल भ्रमण अप्रत्याशित हो। पूर्वतयारी भएको होइन। अमेरिकी सहायता परियोजना एमसीसी अनुमोदन भएलगत्तै हुन लागेको यीको भ्रमणलाई सामान्य र हलुका हिसाबले लिन नहुने विश्लेषकले बताएका छन्। लामो समयदेखि नेपाल बसेर नेपालचीन सम्पर्क सुत्रका रूपका काम गर्दै आएका एक चिनियाँ अधिकारीका अनुसार भूराजनीतिलाई सन्तुलन राख्न यीको भ्रमण हुन लागेको हो। चिनियाँ अधिकारीहरू स्वयं यीको भ्रमण अप्रत्याशित भएको बताउँछन्। ती अधिकारीका अनुसार यो भ्रमणको मुख्य एजेन्डा नै भूराजनीति र त्यसले उत्पन्न गराउन सक्ने संभावित सुरक्षा चुनौती हो। बीआरआईसमेत अहिलेका लागि सहायक विषय बनेको छ। एमसीसी अनुमोदन भएपछिको भूराजनीति अवस्थाले निम्त्याउन सक्ने सुरक्षालगायत चुनौतीहरू नै चीनका लागि महत्वपूर्ण विषय बनेका छन्, उनले अन्नपूर्ण पोस्ट्सित भने, बीआरआईमा भएको प्रगति, नाका सञ्चालन, विगतमा भएका सम्झौता कार्यान्वयनलगायत विषय त छलफलका नियमित विषय हुन्। परराष्ट्र मन्त्रालयका अधिकारीका अनुसार चिनियाँ विदेशमन्त्रीको अहिलेको नेपाल भ्रमण अप्रत्याशित हो। पूर्वतयारी भएको होइन। अमेरिकी सहायता परियोजना एमसीसी अनुमोदनलगत्तै हुन लागेको भ्रमणलाई हलुका हिसाबले लिन नहुने विश्लेषक बताउँछन्। ती अधिकारीका अनुसार भूराजनीतिक अवस्था, बीआरआई परियोजना, कम्युनिष्टहरूबीचको सम्भावित एकता, चीनविरोधी भइरहेका गतिविधिका विषयमा केन्द्रित भएर यीको नेपाल भ्रमण तय भएको हो। चीन सरकार शेरबहादुर देउवा नेतृत्वको सरकारसँग ढुक्क छैन। कांग्रेस सभापति देउवा नेतृत्वको यो सरकार चीनविरोधी र अमेरिकाभारत पक्षधर रहेको चिनियाँहरूको बुझाइ छ। कांग्रेसले चीनलाई सहयोग नगर्ने उनीहरूको बुझाइ हो। विदेशमन्त्री यी बीआरआईअन्तर्गतका परियोजनाप्रति कांग्रेसको दृष्टीकोणबारे स्पष्ट भएर फर्कन चाहन्छन्। परराष्ट्रविद् दिनेश भट्टराईले एमसीसी अनुमोदन भएपछिको भूराजनीतिक अवस्थाका बारेमा बुझ्न चिनियाँ विदेशमन्त्री यीको नेपाल भ्रमण हुन लागेको बताए। राजनीतिक घटनाक्रमबारेको पछिल्लो अवस्था बुझ्न चिनियाँ विदेशमन्त्री नेपाल आउन लागेको हुन सक्छ, परराष्ट्रविद् भट्टराईले अन्नपूर्ण पोस्ट्सित भने। छिमेकीको हिसावले उनीहरूको चासोलाई हामीले स्वाभाविक रूपमा लिनुपर्ने भट्टराईले बताए। चिनियाँ राष्ट्रपति सी जिङपिङ नेपाल आउनुभयो। हाम्रा राष्ट्रपति विद्यादेवी भण्डारी पनि चीन भ्रमणमा जानुभयो, उनले भने, उहाँहरूको भ्रमणका बेला भएका सम्झौताहरूको कार्यान्वयनको पक्षलाई नजिकबाट हेर्नसमेत चिनियाँ विदेशमन्त्री नेपाल आउन लाग्नु भएको हुन सक्छ। एमसीसी अनुमोदन भएपछि चीन सरकार यहाँका राजनीतिक दलहरूसँग सशंकित बनेको छ। माओवादी केन्द्र अध्यक्ष पुष्पकमल दाहाल र एकीकृत समाजवादी अध्यक्ष माधवकुमार नेपाललाई बेइजिङले हेर्ने दृष्टिकोणसमेत विगतको तुलनामा बदलिएको स्रोतको भनाइ छ। माओवादी केन्द्र अध्यक्ष दाहाल र एकीकृत समाजवादी अध्यक्ष नेपालले एमसीसीको विषयमा धोका दिएको चीनको बुझाइ छ। चिनियाँ अधिकारीहरू ६ महिनाअघिसम्म यथास्थितिमा एमसीसी कुनै पनि हालतमा अनुमोदन हुँदैन भन्नेमा थिए। माओवादी अध्यक्ष दाहाल र सो पार्टीका तमाम नेता, एकीकृत समाजवादी अध्यक्ष नेपाल, नेता झलनाथ खनाललगायत अन्य कम्युनिष्ट नेताको भरमा थिए चिनियाँ अधिकारीहरू। तीनै नेताले एमसीसीमा कांग्रेसलाई साथ दिँदैनन् भन्ने विश्वासमा थिए चिनियाँहरू। उनीहरूले त्यस्तै विश्वाससमेत दिलाएका थिए। चिनियाँ अधिकारीहरूसँगको भेटमा दाहाल, नेपाल र खनालले एमसीसी यथास्थितिमा अनुमोदन नहुने प्रतिबद्धता जनाउँदै आएका थिए। तर, जब प्रधानमन्त्री देउवासँग मिलेर एमसीसी अनुमोदन गर्ने प्रतिबद्धतासहितको पत्रमा दाहालले हस्ताक्षर गरे त्यसपछि चिनियाँ अधिकारीहरूको होस् उड्यो। त्यसपछि उनीहरू एमसीसी रोक्न नसकिने निष्कर्षमा पुगेको ती अधिकारीले बताए। चिनियाँ अधिकारीका अनुसार भूराजनीतिक अवस्था, बीआरआई परियोजना, कम्युनिस्टहरूबीचको सम्भावित एकता, चीनविरोधी गतिविधिका विषयमा केन्द्रित भएर यीको नेपाल भ्रमण तय भएको हो। देउवा नेतृत्वको यो सरकार चीनविरोधी र अमेरिकाभारत पक्षधर रहेको चिनियाँको बुझाइ छ। अन्तिमसम्म प्रयास त गरेका थियौं तर एमसीसी अनुमोदन गर्दैनौं भन्ने नेताहरूले नै खुट्टा कमाएपछि हामी पछि हट्यौं, उनले भने। मूलतः दाहालको दोहोरो चरित्रबाट चीन थप सशंकित भएको छ। एमसीसी अनुमोदन त भइसक्यो। तर, अब एमसीसी हामीविरुद्ध प्रयोग नहोस् भन्ने हाम्रो चाहना हो, ती चिनियाँ अधिकारीले अन्नपूर्ण पोस्ट्सित भने, एमसीसी कार्यान्वयन हुँदै गर्दा बीआरआईका परियोजनाहरू अलपत्र नपरून्। नेपालको माटो हामीविरुद्ध प्रयोग नहोस् भन्ने चाहन्छौं। नेपालका कम्युनिष्ट शक्तिहरू एक हुन भन्ने चिनियाँहरूको अर्काे चाहना हो। उनीहरूले नेपालका कम्युनिष्टहरूको एकतालाई चीनको आवश्यकताका रूपमा समेत लिएका छन्। नेपालका कम्युनिष्टहरू फेरि एकपटक मिलेर चुनाव लड्नु अहिलेको अपरिहार्य आवश्यकता हो, ती अधिकारीले भने, बेइजिङले चाहेको पनि त्यही नै हो। कम्युनिष्ट शक्ति मिलाउन हामी माध्यम बन्न तयार छौं। चिनियाँ राष्ट्रपति सी जिङपिङले नेपालका कम्युनिष्ट पार्टीहरूलाई विदेशमन्त्री यीमार्फत यही सन्देश पठाउने हो। अमेरिकी सहायता परियोजना एमसीसी प्रतिनिधिसभाबाट अनुमोदन भएपछि चीन एक हिसावले अत्तालिएको छ। नेपालमा उसले आफ्नो बलियो उपस्थिति खोज्दै छ। बीआरआई अनुदान हो कि ऋण ? स्पष्ट हुनुपर्छ परराष्ट्रविद् दिनेश भट्टराईले बीआरआईअन्तर्गतका परियोजनाहरूमा हुने लगानी अनुदान हो कि ऋण भन्नेमा नेपाल सरकार स्पष्ट हुनुपर्ने बताए। सम्झौता भइसकेपछि कार्यान्वयन त हुनुपर्छ तर त्योभन्दा अगाडि नेपाल सरकारले चीनसँग सोध्नुपर्यो। बीआरआई परियोजनाअन्तर्गतका लगानी अनुदान हो कि ऋण ?, उनले भने। चीनले त्यसको जवाफ दिएपछि नेपाल सरकारले कार्यान्वयन गर्नेनगर्नेबारे निर्णय लिनुपर्ने उनले बताए। अमेरिकी सहायता परियोजना (एमसीसी) अनुदान थियो र संसद्ले अनुमोदन गर्यो, बीआरआई पनि अनुदान हो भने कार्यान्वयन गरे हुन्छ तर ऋण हो भने त तिर्न पनि सक्नु पर्यो नि ?भट्टराईले अन्नपूर्ण पोस्ट्सँग भने। बीआरआई कस्तो मोडालिटीमा अघि बढ्छ भन्ने विषयमा नेपाल र चीन दुवै सरकार स्पष्ट हुनुपर्ने उनले बताए। चीन नेपालको विकासको सहयोगी मुलुक भएकाले दुवै मुलुकको वीनवीनको अवस्था आए परियोजना कार्यान्वयनमा सहज हुने उनको भनाइ छ। नेपालले अहिले ऋण लिएर बीआरआईअन्तर्गतका परियोजनाहरू कार्यान्वयन गर्ने पक्षमा नरहेको उनले बताए। कोरोना भाइरस संक्रमणपछि दुई मुलुकबीच प्रायः बन्द रहेका उच्च स्तरीय भ्रमण सुरु हुनु आफैंमा सकारात्मक रहेको उनको भनाइ छ। एमसीसी उपाध्यक्ष फातिमा सुमार नेपाल आइन्। अमेरिकी विदेश सहायकमन्त्री डोनाल्ड लुसमेत सोही समयमा आए। अमेरिकी अधिकारीहरूको निरन्तर दबाबका कारण एमसीसी संसद्बाट अनुमोदन भयो। यथास्थितिमै अनुमोदन गर्न सहमत भएपछि आफूले विश्वास गरेका नेताहरूलाई गर्ने व्यवहार र रणनीतिसमेत फेर्ने तयारीमा चिनियाँ अधिकारी छन्। एमसीसी अनुमोदनसँगै नेपालमा अमेरिकी प्रभाव बढेको चिनियाँको बुझाइ छ। अहिले चीन नेपालमा आफ्नो बलियो उपस्थिति कायम गर्न चाहन्छ। चीनले विदेशमन्त्रीको यीको भ्रमणबाट नेपालमा आफ्नो बलियो उपस्थिति रहेको सन्देश दिन चाहेको छ। भूराजनीतिको दलदलमा फस्ने डर चीनसँग भूमि नजोडिएको भए भूराजनीति र सामरिक दृष्टिकोणले विश्वमा नेपालले यतिका धेरै चर्चा सायद पाउँदैन थियो। क्षेत्रफल र जनसंख्याको हिसाबले सानो तर भूराजनीति र सामरिक दृष्टिकोणले नेपाल विश्वमा महत्वपूर्ण मुलुक बन्दै गएको छ। कसैले स्विकारे या नस्विकारे पनि भूराजनीतिको चपेटामा नेपाल गिजोलिसकेको छ। चाहे त्यो चीन, भारत, अमेरिका, युरोपेली मुलुक वा अन्य कसैका कारणले नै किन नहोस्। बेइजिङङस्थित विदेश मन्त्रालयले अमेरिकी सहायता परियोजना रोक्न नसक्नुमा भएका आफ्ना कमीकमजोरीका बारेमा समीक्षा गरेको थियो। नेपालको विकास र हितभन्दा पनि अस्थिर राजनीति र नेताहरूको कमजोरीको फाइदा उठाउँदै आफ्नो प्रभाव जमाउन विदेशी शक्ति तँछाडमछाडको अवस्थामा छन्। त्यसको साक्षी बनेका छन् नेपालका राजनीतिकर्मीहरू। राजनीतिक दल र तीनका नेता निरीहझै बनेका छन्। नेपालमा प्रभाव जमाउने विषयलाई लिएर विदेशी शक्तिहरू कति सफल हुन्छन् त्यो इतिहासले मूल्यांकन गर्ला। तर, अहिले नेपालको भूमि प्रयोग गरी शक्ति राष्ट्रहरूबीचको आपसी संघर्षले राष्ट्रियता र नेपालीमाथिको स्वाभिमानमा ठेस पुग्न थालेको छ। पछिल्लो अवस्था विश्लेषण गर्ने हो भने एमसीसी अनुमोदनको विषयलाई लिएर चीन र अमेरिका आमनेसामने नै भए। गुप्त कूटनीतिकमार्फत आफ्ना योजना लागू गर्दै आएका चीन र अमेरिका एमसीसीको विषयमा भिडेको देखेर नेपाली जनताले समेत उनीहरूको वास्तिक सम्बन्धको राम्रैसँग मूल्यांकन गर्न पाए। चीनले एमसीसी परियोजना रोक्न धेरै प्रयास गर्यो। उसले तीव्र राजनीतिक लबिङ गर्यो। चिनियाँ अधिकारीहरू स्वयं र केही नेपालीहरूलाई समेत प्रयोग गरी चिनियाँहरू एमसीसी रोक्न राजनीतिक दलका नेताहरूको घरघर पुगे। तर, उनीहरूको एमसीसी रोक्ने अनेकौं प्रयास निरर्थक बन्यो। अर्को विषय चीन नेपालसँग सुपुर्दगी सन्धि गर्न चाहन्छ। विगतमा उच्च स्तरीय भ्रमणहरूमा पनि यसबारे छलफल भयो। यसपटक यीको भ्रमणमा पनि यो विषय उठन सक्ने ती चिनियाँ अधिकारीले बताए। तर, हामीलाई स्पष्ट थाहा छ नेपाल र चीनबीच पटकपटक छलफल भएर पनि सुपुर्दगी सन्धि हुन नसक्नुमा भूराजनीतिक प्रभाव नै हो, उनले भने। संसद्ले एमसीसी अनुमोदन गरेपछि चिनियाँहरू निराश देखिएका छन्। एमसीसी चीनलाई घेर्न आएको रणनीतिक परियोजना भएको चिनियाँहरूको बुझाइ छ। तर, कसरी चीन विरोधी भयो भन्ने प्रश्नको प्रष्ट जवाफ भने उनीहरू दिन सक्दैनन्। चिनियाँहरूसमेत दुविधामा नै देखिन्छन्। अमेरिकी परियोजना भएकाले नै चीनले एमसीसीको विरोध गरेको त होइन भन्ने प्रश्नमा ती चिनियाँ अधिकारीले भने, नेपालका नेताले एमसीसीले पार्ने असर केही बुझेका छैनन् र बुझ्ने कोसिस पनि गरेका छैनन्। जुन बेला बुझ्छन् त्यो बेला धेरै ढिलो भइसकेको हुनेछ। ती चिनियाँ अधिकारीले योभन्दा बढी बोल्न मानेनन्। एमसीसी अनुमोदनपछि बेइजिङस्थित विदेश मन्त्रालयले नेपालसँगको सम्बन्ध र आगामी रणनीतिबारे विश्लेषण गरेको चाहिँ उनले सुनाए। बेइजिङङस्थित विदेश मन्त्रालयले अमेरिकी सहायता परियोजना रोक्न नसक्नुमा भएका आफ्ना कमीकमजोरीका बारेमा समीक्षा गरेको थियो। आफ्नो कमजोर उपस्थिति भएको निष्कर्षपछि चिनियाँ राष्ट्रपतिले विदेशमन्त्री यीलाई नेपाल पठाउने निर्णय गरेको ती अधिकारीले अन्नपूर्ण पोस्ट्लाई बताए। उनका अनुसार नेपालस्थित चिनियाँ दूतावासले नेपालमा आफ्नो प्रभाव जमाउन नसकेको र चीन विरोधी गतिविधि रोक्न नसकेको बेइजिङको निष्कर्ष छ। नेपाल मामिलामा काम गर्ने चिनियाँ एजेन्सीहरूबीचको समन्वय अभाव र चिनियाँ दूतावासको बेइजिङसँगको कम्युनिकेसन ग्यापका कारण राजनीतिक तहमा नेपालचीन समस्या आएको अर्का चिनियाँ अधिकारीले बताए। भूराजनीतिक सन्तुलन मिलाउन विदेशमन्त्री यी नेपाल आउन लागेका हुन्।"
लेटाङ झडप प्रकरण : कसरी भयो घटना ?,"लेटाङ : स्थानीय प्रशासनले मोरङको लेटाङमा सोमबार बिहानदेखि अनिश्चितकालीन कर्फ्यू लगाएको छ। छात्रालाई यौन दुर्व्यवहार गर्ने शिक्षकलाई कारबाही गर्नुपर्ने मागसहित स्थानीयवासी प्रदर्शनमा उत्रिँदा आइतबार स्थिति तनावग्रस्त बनेको थियो। त्यही भीडमा छुरा प्रहारबाट प्रहरी जवान उर्मिला श्रेष्ठको ज्यान गएको थियो। दोषीलाई पक्राउ गरी कारबाहीको दायरामा ल्याउने बताउँदाबताउँदै भीड एक्कासि प्रहरीमाथि जाइलागेको बताउँछन् मोरङका प्रमुख जिल्ला अधिकारी काशीराज दाहाल। उक्त घटनामा प्रहरी जवान श्रेष्ठको हत्यासँगै २५ भन्दा बढी प्रहरी र ७ सर्वसाधारण घाइते भएका छन्। सबैको उपचार भइरहेको छ। प्रदेश १ का प्रहरी प्रमुख डीआईजी अरुणकुमार बीसी, प्रमुख जिल्ला अधिकारी काशीराज दाहाल, मोरङ प्रहरीका उच्च पदस्थ अधिकारी र सशस्त्र प्रहरीका अधिकारीको टोलीले सोमबार लेटाङमा पुगेर घटनाको स्थलगत जानकारी लिएका छन्। यसरी भयो घटना मोरङको लेटाङ नगरपालिका५ मा पर्छ शिक्षा विकास माध्यमिक विद्यालय। उक्त विद्यालयका शिक्षक हुन् ५६ वर्षीय मनोज पौडेल। होलीका दिन कक्षा ६ मा अध्ययनरत १२ वर्षीया छात्रामाथि यौन दुव्र्यवहार गरेको आरोप उनलाई लागेको छ। शिक्षक पौडेलले यसपटक मात्रै नभई पटकपटक छात्रामाथि यौन दुर्व्यवहार गरेको स्थानीयवासी बताउँछन्। यस्तो घटना विद्यालय र गाउँमै मिलाउनुपर्ने पक्षमा प्रधानाध्यापक, केही शिक्षक र स्थानीय जनप्रतिनिधि रहेपछि आइतबार घटनाले उग्ररूप लिएको स्थानीय मनिष सूर्य मगर बताउँछन्। समयमा शिक्षकलाई कारबाहीका लागि प्रहरीलाई बुझाएको भए यो घटना हुने थिएन, उनले भने, विद्यालयमा नै मिलाउन खोज्दा स्थानीय नागरिक र विद्यार्थी आक्रोशित बनेका हुन्। फागुपूर्णिमाका दिन छात्राको घरमा पुगेका शिक्षक पौडेलले यौन दुव्र्यवहार गरेको पीडितको भनाइ छ। पीडितले उक्त कुरा अभिभावकलाई सुनाएकी थिइन्। उनले आइतबार बिहान विद्यालयका साथीहरूलाई घटनाको विवरण सुनाइन्। विगतमा पनि शिक्षक पौडेलले छात्राहरूलाई यौन दुर्व्यवहार गरेका कारण साथीहरूले उजुरी दिन सल्लाह दिए। पीडितले आइतबार साढे १० बजे प्रधानाध्यापक लक्ष्मीप्रसाद मिश्रलाई पौडेलविरुद्ध कारबाहीको माग गर्दै निवेदन दिइन्। छात्राको निवेदनपश्चात् अन्य शिक्षकले पौडेलसँग सोधपुछ गरे। आरोपित पौडेलले प्रमाण के छ ? भन्दै थर्काउन थालेपछि शिक्षकहरू कक्षामा पढाउन गएनन्। त्यसपश्चात् यौन दुव्र्यवहारको घटना विद्यालयका सबै विद्यार्थी, अभिभावक, स्थानीय आमा समूह हुँदै गाउँभरि फैलियो। बिहान सुरु भएको विषयले दिउँसोसम्म उग्र रूप लिएको थियो। प्रधानाध्यापक मिश्रले दिउँसो लेटाङ नगरपालिकाकी उपमेयर कृष्णकुमारी निरौला र विद्यालय व्यवस्थापन समिति अध्यक्षसमेत रहेका लेटाङ५ का वडाध्यक्ष भूमसूर्य मगर, विद्यालयका अन्य शिक्षक र आरोपितलाई राखेर छलफल सुरु गरे। छलफलमा उपस्थितहरू दुई पक्षमा विभाजन भए। पौडेललाई बचाउने र कानुनी कारबाही गर्ने पक्षबीच विवाद हुँदा लेटाङ घटनाले उग्र रूप लिन पुग्यो। यो घटनामा उपमेयर निरौला, वडाध्यक्ष मगर र प्रधानाध्यापक मिश्र विद्यालयमै छलफल गरी घटना मिलापत्र गराउने पक्षमा हुँदा बाहिर भेला भएकाहरू आक्रोशित बनेको स्थानीय मनिष सूर्य मगर बताउँछन्। जनप्रतिनिधिसहित विद्यालयमा छलफलमा बसेपछि शिक्षकलाई जोगाउन खोजेको हल्ला गाउँभरि फैलिएको थियो। यसअघि पनि पौडेलले दुईपटक छात्रालाई यौन दुव्र्यवहार गरी घटना मिलाइएका कारण स्थानीयवासी र विद्यार्थी बढी आक्रोशित भएको उनको बुझाइ छ। उपमेयरसहितको टोली विद्यालयमा रहेका कारण प्रहरीले शिक्षकलाई तत्काल पक्राउ गर्न नसकेको स्थानीयवासीको आरोप छ। घटनास्थल पुगेका प्रदेश १ का यातायात व्यवस्था तथा सञ्चारमन्त्री उपेन्द्र घिमिरे घटनास्थलमा प्रहरीको संख्या न्यून रहेका कारण घटनाले उग्र रूप लिएको बताउँछन्। प्रहरी पुग्नेबित्तिकै आरोपित शिक्षकलाई पक्राउ गर्न सकेको भए घटना हुने थिएन, मन्त्री घिमिरेले भने। प्रधानाध्यापक मिश्रले उपमेयर निरौलालाई न्यायिक समिति अध्यक्ष र विद्यालय व्यवस्थापन समिति अध्यक्ष मगरसहित अन्य शिक्षकलाई राखेर दुव्र्यवहारको विषयमा छलफल गरेको स्वीकार गरे। आरोपित शिक्षक यसअघि पनि दुव्र्यवहारको घटनामा माफी पाएर उम्किएकाले उनलाई बचाउन भने कसैले पनि नखोजिएको मिश्रले बताए। विद्यालयका सबै शिक्षक र कर्मचारी नेपाल राष्ट्रिय शिक्षक संगठनमा आबद्ध भएका कारण घटनालाई अर्को पक्षले राजनीतीकरण गर्न खोजेको उनको आरोप छ। प्रधानाध्यापक मिश्रले आरोपित शिक्षकलाई पक्राउ गर्न प्रहरीलाई पहिले नै खबर गरिसकिएको अवस्थामा यसलाई राजनीतिक मुद्दा बनाउन नहुने बताए। सुरुदेखि नै कानुनी उपचारको पक्षमा हामी थियौं, उनले भने, प्रहरी आउन्जेल सामान्य छलफल भएको हो। गम्भीर प्रकृतिको घटनामा प्रहरीले अनुसन्धान गर्नुपर्छ। राति स्थिति साम्य भएपछि शिक्षकलाई लिएर प्रहरीको गाडी फर्किएको थियो। इलाका प्रहरी लेटाङको टोली पैदल आउँदै गरेको प्रहरी टोलीमाथि बाटो ढुकेर बसेको समूहले आक्रमण गरेको थियो। पैदल हिँड्ने टोलीको पछाडि रहेकी प्रहरी जवान श्रेष्ठको सडकमै घाँटी घरेलु हतियार प्रहार भएको थियो। उनले एैय्या भनेको आवाज मात्रै सुनियो, घटनास्थलमा रहेका एक प्रहरीले भने, फर्केर हेर्दा उनी भुइँमा छटपटाइरहेकी थिइन्। प्रहरीले आइतबारै आरोपितलाई नियन्त्रणमा लिएको थियो।"
पानी हाम्रो जिन्दगानी !,"गर्मी मौसमको आगमनसँगै जल दिवस आएको छ। पानी नपाए पनि यसको झल्को मेट्दै जिभ्रो रसाउनु परेको अवस्था छ। किनकि जहाँ पानी छैन, त्यहाँ जीवन छैन भन्दा हुन्छ। वनस्पतिदेखि संसारका कुनै पनि प्राणी पानीबिना जिउन सक्दैनन्। पानी हाम्रो जिन्दगानी उखानै छ। संसार ईश्वरको विशाल साकार रूप संसारमा दुई तिहाइ पानी नै छ। सूक्ष्म रूप मानिसको शरीरमा पनि पानीको मात्रा दुई तिहाइ नै हुन्छ। पानी कम हुनासाथ शरीर बिसञ्चो हुन्छ। रोगहरूले आक्रमण गर्छन् र मानव शरीर निस्प्रयोजन हुन्छ। पानीको महत्त्वलाई उजागर गर्न हरेक वर्ष जल दिवस मनाउँछौं। तर पनि पानीप्रतिको सचेतनाको अभावले पानीबाटै धेरै रोगका सिकार पनि बन्छौं। पूर्वीय धर्म दर्शनले पानी शुद्ध हुनुपर्छ भन्छ। पानीमा नाग देवता बस्ने गर्छन्, पानीमा दिसापिसाब गरियो भने सिधै पितृहरूको मुखमा पर्छ भनिन्छ। त्यसैले पानीमा फोहोर गर्नु हुन्न भनी पुर्खाले सिकाए। डरैले पनि पानी सकेसम्म सफा रह्यो। वेदले भन्यो, द्यौ शान्तिः, पृथ्वी शान्तिः, अन्तरिक्ष शान्तिः, आपः शान्तिः, वनस्पतायः शान्तिः भनौं ब्रह्माण्डभरि सबैको शान्ति। यहाँ आपः भन्नाले पानी हो, पृथ्वीको अर्थ हुन्छ माटो र अन्तरिक्ष भन्नाले सम्पूर्ण वायुमण्डल भनौं। सबैथरी औषधिलगायतका वृक्ष, लता र सबै चराचर जगत् आज त्यसैलाई भूमण्डलीकरण (विश्व एक गाउँ, बसुधैव कुटुम्वकम्) आदि नाम दिइएको छ। हिमतालहरू फुट्ने टुट्ने समस्या, हिमनदीको प्रयोग हुन नसकेको, जलविद्युत् परियोजनाहरूमा लगानी गर्न नसकिएको अवस्था छ। राजनीतिक विभाजनका कारण विश्वभरि देशका नाम अलग छन्, काम पनि अलग होलान्। तर मानवीयता एउटै हो र पनि हामीले चाहिँ चोखोपानी पाउने आशा गरेका छौं। हिमालयका कारण समुद्रका वरिपरि बस्ने देशहरू समुद्रको नुनिलो पानी प्रयोग गर्न सक्दैनन्। हो, उनीहरूलाई बन्दरगाहको सुविधा छ। पिउने पानीको भने अभावमै छ। समुद्रभित्रै एयरपोर्ट, बाटाघाटा, सहरबस्ती बसाउन सफल छन्। एसियाको सम्भ्रान्त सहर सिंगापुरमा पानीको आफ्नो स्रोत छैन। समुद्रपारि मलेसियाबाट पाइपबाट पानी आपूर्ति हुन्छ, तर सडकधाराकै पानी खुल्ला भएर पनि पिउनयोग्य छ। आन्तरिक खपत भएको पानीलाई ट्रिटमेन्ट गर्छन् र पुनप्र्रयोग पनि। कुरो प्रविधिको हो, कुरो सोच र आवश्यकताको पनि। हामीकहाँ ब्राजिलपछिको विश्वकै पानी धेरै भएको अवस्था हो। सहरमा पिउने पानी छैन। मुख्य सहरका नदीमा पानी होइन, हिउँदमा ढल मात्र बग्छन्। वर्षाका मैलो पानी बग्छ, भएको पानी खेर जान्छ। बिजुली यहीँ सबैभन्दा महँगो छ। पानीको स्रोत मेलम्ची राजनीतिक दुहुनो गाई बनेको छ। चुनावताका उठेजस्तो गर्छ, अरुबेला मेलम्ची उठ्दैन। सुतिरहन्छ। बरु वर्षाको आरम्भ र अन्त्यमा ताण्डव नृत्य हुन्छ बाढी, पहिरो, भूक्षय, माटो कटान, बस्ती सखाप, अन्नबाली ध्वस्त, अकालमा मृत्यु। सवारीसाधन दुर्घटना, अकाल मृत्यु, खण्ड वृष्टि, अति वृष्टि, अनावृष्टि, जलवायु परिवर्तन, मौसमको बेचैनी, के के हो के के ? भनिसाध्य छैन यहाँ। जंगलमै पानीको स्रोत धेरै हुन्छ, त्यहीँ डँढेलो, आगलागी। सबैतिर समस्या। सिँचाइको अभावले कृषि कर्ममा हैरानी, बढी पानीले पुलपुलेसा सखाप, पानी प्रदूषित। पिउन त के नुहाउन पनि नहुने। हेर्न नहुने हुन्छ नदीको अवस्था। मानव सभ्यता पानी स्रोत छेउछाउबाटै सुरु, घनाबस्ती बढी त्यतै, यहाँका अधिकांश बस्ती नदी आसपास मात्रै होइन, संसारका सबै ठूला सहर नदी आसपासमै छन्। न्युयोर्क, दिल्ली, संघाई, बैंकक, हङकङ मात्रै होइन संसारका सबै सहर पानीकै नजिक छन्। मानौं मानव सभ्यता नै नदी आसपासबाटै भएको हो। काठमाडौंको बस्ती बसाल्नुअघि यहाँको पानी निष्कासन गरेर चोभारको डाँडो काटी बस्ती बसालिएको हो। अहिले यहाँ खानेपानी छैन मात्रै होइन, भूमिस्रोत सुक्नाले मानवबस्ती नै जोखिममा छ र भूकम्पको खतरामा छ, काठमाडौं उपत्यकामा खेती त भुसुक्कै भयो। वनवृक्षहरू सकिए। बरु सिमेन्टका खम्बाहरू उठे। कंक्रिटका भवनहरूले जीवन उराठलाग्दो भयो। अव्यवस्थित बसोबास र सहरको वृद्धिले अब काठमाडौं सबैको मृत्युको सहर बनिसकेको छ। वायुमण्डल, प्रदूषणको उच्च जोखिममा छ यो। धुवाँ, धूलो, कार्बनको भण्डार भएको छ काठमाडौं। पानीको स्रोत मेलम्ची राजनीतिक दुहुनो गाई बनेको छ। चुनावताका उठेजस्तो गर्छ, अरुबेला मेलम्ची उठ्दैन। सुतिरहन्छ। हिमतालहरू फुट्ने टुट्ने समस्या, हिमनदीको प्रयोग हुन नसकेको, जलविद्युत् परियोजनाहरूमा लगानी गर्न नसकिएको अवस्था छ। यहीँ चर्को बिजुलीको मोल, देशका समस्याहरू धेरै छन्। पानीको सदुपयोग गर्न नजान्दा देश पछि परेको छ। वर्षामा पानी परेको आधा घण्टामै बाटो हराउने, सबैतिर जलमग्न हुने अवस्था छ। राज्यको दीर्घकालीन सोचको अभावमा सहर कुरूप बन्दैछ। जनजिविकाका विषयमा केही काम हुन्न। ओखरपौवा, बञ्चरे डाँडो, सिसडोलमा मात्रै होइन, यहाँ फोहोर, पानी, सडक, यातायात, शिक्षा, स्वास्थ्य सबैमा राजनीति हुन्छ। र त देशमा टिक्न बस्न नसकेर खाडीमा भाँडा माझ्न पुग्छन् नेपाली। अनि खेतबारी बाँभेै हुन्छ। ठेकेदार र बिचौलियाहरू मिलेर खेती हुने जग्गा घरघडेरीका लागि प्लटिङ हुन्छ। जग्गाधनी र क्रेताको सम्पर्कबिनै जग्गाको मूल्य निर्धारण भइसक्छ, त्यो पनि उच्च मूल्यमा। मेलम्चीको पानी आयो भनेर राष्ट्रपतिबाट भृकुटीमण्डपमा उद्घाटन गराइन्छ, उद्घाटन सकिनासाथ पानी बन्द हुन्छ। काठमाडौंका धारामा पानी होइन, हावा र बिल मात्रै आउँछ। कतै पाइप हालिन्छ, पानी वितरण हुन्न। उद्घाटनका लागि पानीको मुहानै नजिक जोरपाटी नयाँबस्ती आसपास पाँच वर्षको अथक प्रयासपछि मेयरले ठेकेदारमार्पत पाइप त हालिदिन्छन्। तर, पाइपको लेभल मिलेको हुन्न। खानेपानी उद्घाटनका लागि दुई घण्टा छोडियो, फेरि बन्द गरियो। खानेपानी कार्यालयमा जाँदा यता होइन भनी हकार्ने नगरपालिकामा जाँदा भइसक्यो। काम सकियो पानी आइसक्यो भन्ने यस्ता वाक्यहरू स्वयं गोकर्णेश्वर नगरप्रमुखलगायत वडाध्यक्षले धेरैपल्ट भने। तर पानी दिइएको छैन। काकाकुले जीवन तड्पाउनु नै राजनीतिको उद्देश्य देखिन्छ। दोहोरो बोली कंक्रिट निर्णय केही नदिने, जार पानीको व्यापार मजैले चल्न दिने काम हुन्छ यहाँ। ट्यांकर सेवालाई मनग्गे फाइदा दिलाउने, पाइपको पानी दिने कतै लक्षण नदेखिने यो अचम्मको खेल छ। काठमाडौंका अधिकांश क्षेत्रमा र बढी छ पूर्वीभेग जोरपाटी, नारायणटार, नयाँबस्ती आदि क्षेत्रमा। कतै असमान वितरण छ, कतै पानीको मुहारै देख्न नपाइने यो जालझेल अवस्था बानेश्वरको संसद् भवनको भन्दा कम छैन। जो एमसीसी आए खुल्ने, बजेट आए खुल्ने अरू बेला नखुल्ने पसलजस्तो छ। अन्तिम विश्रामस्थल आर्यघाटको अवस्था जहाँको पानी छुन पनि नसकिने अवस्था छ। जार पानीमा पनि किरा भेटिने, पाइप पानीमा ढल मिसिएर आउने, सधैं तारे होटलमा गएर न पानी पिउन सकिने न सरसफाइ गर्न सकिने अवस्था नेपालीको चित्कार कसले सुन्ने ? सुनिन्छ, ठूलाहरूका घरवरिपरि पाइपमा पानी सुक्दैन, ट्यांकरबाट उत्तिकै आपूर्ति हुन्छ। गाडी धुन ट्यांकर पानीको प्रयोग हुन्छ। बाटै हिँड्दा पनि कति कार्यालयका अगाडि खानेपानीको खोलाबाढी बगेको देखिन्छ। यो असमानता कहिलेसम्म ? समाजवादको नारा, जनता बेसहारा, पशुपन्छीले त पानी सुँघ्न पनि नपाएको अवस्था, कुनै नदीहरूमा जलचर नभेटिने अवस्था छ। पानीको अभावले जीव, वन्यजन्तुको बेहाल, पशुपतिमा बाँदरले पानी नपाएको अवस्था छ। घरका छतहरूमा पानी नहुँदा पन्छीहरू सराप्दै फर्कने यो नारकीय अवस्थालाई कसले कहिले बुझ्ने त अब ? शुष्क कण्ठ गृष्मको सिजन सुरु भएको छ। उहिले भए अक्षय तृतीयामा सर्वत पानी पिएर जीवन धानौंला भनिन्थ्यो। अब धर्म निरपेक्ष भइसकेपछि अक्षय तृतीयामा सर्वत पानी कसले बाँड्ला ? हामीकहाँ अभिभावकहरू कहाँ छन् ? सडकमा, चुनावमा, सदनमा खोजी गर्नु पर्ला। जार पानीमा पनि पेट्रोलको जस्तो मूल्य बढाएको हल्ला पोखरातिर आउँदै गर्दा उपभोक्तावादीहरू पनि कता होलान् कुन्नि ?"
निजामतीमा परिवर्तनमुखी चरित्र,"निजामती सेवाको इतिहास ६५ वर्ष पुरानो छ। २०१३ सालमा जारी भएको निजामती सेवा ऐनले निजामती सेवाको आधुनिक इतिहासको जग बसाएको हो। निजामती सेवाको जननी उक्त ऐनलाई विस्थापित गर्न निजामती सेवा ऐन, २०४९ ल्याइयो। २०४६०४७ सालको राजनीतिक परिवर्तनको पृष्ठभूमिमा यो ऐन आएको हो। यस ऐनले निजामती सेवालाई योग्यता प्रणालीमा रूपान्तरण गर्ने उद्देश्य राखेको छ। यही उद्देश्य प्राप्ति हेतु निजामती सेवामा छड्के प्रवेशको ढोकासमेत खुलेको हो। २०६२०६३ को राजनीतिक परिवर्तनसँगै निजामती सेवालाई समानुपातिक रूपमा समावेशी बनाउन ऐनमा संशोधन गरेर कामयाव बनाइएकोे छ। निजामती सेवाले समावेशी स्वरूप ग्रहण गरिरहेको छ। नेपालको संविधानको धारा २८५ मा सरकारी सेवाको गठनसम्बन्धी व्यवस्था छ। उक्त धाराको उपधारा (१) मा नेपाल सरकारले देशको प्रशासन सञ्चालन गर्न संघीय निजामती सेवा र आवश्यकताअनुसार अन्य संघीय सरकारी सेवाहरूको गठन गर्न सक्नेछ। त्यस्ता सेवाहरूको गठन, सञ्चालन र सेवाका सर्त संघीय ऐनबमाजिम हुनेछ। भनिएको छ। यसैगरी धारा (३) मा प्रदेश मन्त्रिपरिषद् र गाउँ कार्यपालिका तथा नगर कार्यपालिकाले आफ्नो प्रशासन सञ्चालन गर्न आवश्यकताअनुसार कानुनबमोजिम विभिन्न सरकारी सेवाहरूको गठन र सञ्चालन गर्न सक्नेछन्। भन्ने प्रावधान छ। यी प्रावधानले गर्दा संघीय ढाँचा अन्तर्गतका तीनै तहका सरकारमा रहने सरकारी सेवालाई संविधानले संरक्षकत्व प्रदान गरेको प्रष्ट हुन्छ। निजामती सेवाको वर्तमान स्वरूपका उज्याला पक्षहरू केलाउँदा योग्यता प्रणालीतर्फ अग्रसर भएका लक्षणहरू सतहमा देखिएका छन्। निजामती सेवाको विशिष्ट श्रेणीमा तल्ला श्रेणीमा खुला प्रतिस्पर्धा जितेर पदोन्नति भएकाहरूको वर्चस्व छ। उमेरले उर्वर तथा योग्यता र क्षमताले अब्बल प्रमाणित भएकाहरूको उपल्लो तहमा बाक्लो उपस्थिति छ। विदेशमा पढेका र प्रशिक्षण लिएकाहरूको संख्या पनि प्रशस्त छ। साथसाथै पछिल्लो दशकमा निजामती सेवा समावेशी भएको छ। व्यक्तिगत रूपमा एकसे एक होनहार प्रतिभाहरू निजामती सेवामा रहेका देखिन्छन्। वेस्ट ब्रेन को संग्रहको रूपमा निजामती सेवा रहेको भन्दा अर्घेलो नहुने अवस्था छ। निजामती सेवाको कोर भ्यालुमा परिवर्तनमुखी तत्त्व पनि समावेश हुने गरी नयाँ ऐन ल्याउन वाञ्छनीय देखिन्छ। उज्याला पक्ष छँदाछँदै पनि निजामती सेवा उपर गुनासो नभएको भने होइन। निजामती सेवाले निष्पक्ष र तटस्थ चरित्र प्रदर्शन गर्न सकेको छैन। उत्पादनशील र सिर्जनशील हुन सकेको छैन। व्यक्तिगत स्वार्थ प्रेरित भएर काम गर्ने बानी बसेको छ। दूरदराजमा गएर काम गर्न रहरले कोही तयार हुँदैनन्। जनताको मन जित्न सकेका छैनन्। भ्रष्टाचारलाई कम गर्न सकेको अवस्था छैन। पेसागत हकहितका निमित्त संगठित हुन पाउने अधिकारलाई राजनीति गर्ने साधनको रूपमा प्रयोग गरिएको छ। राजनीतिक तहबाट पटकपटक कर्मचारीले सहयोग नगरेको धारणा व्यक्त भइरहेको छ। यी र यस्तै टिप्पणीहरू बराबर प्रकट भइरहँदा पनि आफ्नो भूमिका र जिम्मेवारीका आधारमा उक्त टिप्पणीहरू चिन्न र चिर्न नसकेको निरीहपना निजामती सेवाले प्रदर्शन गरिरहेको छ। यस्तै गुनासाहरू निजामती सेवाले खेपिरहेको छ। यी गुनासालाई एउटै वाक्यमा भन्न पर्दा निजामती सेवाले परिवर्तनमुखी चरित्र देखाउन सकेको छैन। परिवर्तनमुखी चरित्रको सन्दर्भ उठाइरहँदा एउटा अनुभव यहाँ जोड्न चाहन्छु। सरकारी सेवामा छँदा २०६५ सालमा इन्डोनेसियाको भ्रमण गर्ने अवसर मिलेको थियो। उक्त देशमा विद्यमान स्थानीय सरकारसम्बन्धी व्यवस्थाको जानकारी हासिल गर्नु भ्रमणको उद्देश्य थियो। करिब एक दर्जन सरकारी अधिकारी भ्रमण दलमा संलग्न थियौं। त्यतिबेला नेपालको राजनीतिक प्रणालीले संघीय लोकतान्त्रिक गणतन्त्रको राजनीतिक दिशा पकडेको थियो। संविधानसभाको निर्वाचन भर्खरै सम्पन्न भएको थियो। नयाँ संविधान निर्माणको चरणमा मुलुक उभिएको थियो। यस दौरान मुलुकको सुन्दर भविष्य निर्माणप्रति जिम्मेवार हँुदै निजामती सेवाले परिवर्तित प्रणालीका मूल्य र मान्यतालाई आत्मसात् गर्नुपर्छ। सँगै राजनीतिक नेतृत्वसँग आफ्नो बौद्धिक प्रतिभा, व्यावसायिकता र अनुशासनका चरित्रलाई थप उजिल्याउँदै परिवर्तन व्यवस्थापनको सहयोद्धा हुन पर्ने आवश्यकता थियो। जकार्तामा आयोजित परिचयात्मक कार्यक्रममा इन्डोनेसियाको निजामती सेवाका बारेमा संक्षेपमा छलफल भयो। उक्त छलफलमा प्रशिक्षकले इन्डोनेसियाको निजामती सेवा अत्यन्त आकर्षक, बौद्धिक र परिवर्तनमुखी (मोस्ट अट्र्याक्टिभ, इन्टेलिजेन्ट एन्ड चेन्ज रिजिलियन्ट) छ भनेर त्यहाँको निजामती सेवाको भिजन एन्ड भ्यालुको जानकारी दिए। उनले थप स्पष्ट गर्दे भनेका थिए, इन्डोनेसियाका युनिभर्सिटी ग्य्राजुयटहरूको पहिलो रोजाइमा निजामती सेवा पर्छ। कडा प्रतिस्पर्धाबाट योग्य व्यक्तिहरूको छनोट गरेर निजामती सेवामा प्रवेश गराइन्छ। निजामती कर्मचारीले कार्यसम्पादनमा बौद्धिकताको प्रदर्शन गर्छन्। राजनीतिक नेतृत्वले ल्याउने नीतिगत परिवर्तनलाई निजामती कर्मचारीले सहर्ष आत्मसात् गर्छन् र प्रसन्नतापूर्वक सहयोग पुर्याउँछन्। त्यसो भनिरहँदा उनको अनुहारमा बडो गर्वको महसुस भएको प्रतीत हुन्थ्यो। उनी निजामती सेवाकै वरिष्ठ अधिकृत थिए। उक्त कार्यक्रममा नेपालको निजामती सेवाको विशेषताका बारेमा पनि प्रशिक्षकले जिज्ञासा राखेका थिए। हाम्रो तर्फबाट नेपालको निजामती सेवालाई सक्षम, सुदृढ, सेवामूलक र उत्तरदायी बनाउने दीर्घकालीन सोचका साथ गठन गरिएको जानकारी गराएका थियौ। निजामती सेवा ऐन, २०४९ को प्रस्तावनामा आधारित भएर सो जानकारी प्रस्तुत गरेका थियौं। उक्त प्रसंग यहाँ जोड्नुको आशय के हो भने नेपालको निजामती सेवाले आफ्नो कोर भ्यालुमा परिवर्तनमुखी तत्त्वलाई आत्मसात् गर्न सकिरहेको छैन भन्ने औंल्याउनु हो। यही तत्त्वको अभावले निजामती सेवाले राजनीतिक परिवर्तन व्यवस्थापनमा स्वतस्फुर्त रूपमा तत्परता, अग्रसरता, सिर्जनशीलता, उत्पादनशीलता र नवीनता देखाउन सकेको छैन। जसले गर्दा निजामती सेवाको साख ओरालो लाग्दै गएको पर्यवेक्षकहरूले बताइरहेका छन्। निजामती सेवा वेस्ट ब्रेन वस्र्ट डेलिभरीको बिल्ला भिर्ने जोखिममा छ भन्ने कुरा उजागर गर्नु हो। नेपालीहरू व्यवस्था बदल्न सक्ने तर अवस्था बदल्न नसक्ने आलोचनाको घेराबन्दीमा पर्दै आएका छन्। हुन त व्यवस्थापन गर्न नसकेको प्रश्न मूलतः राजनीतिक नेतृत्वप्रति ठडिन्छ। २०७२ असोज ३ गते नेपालको संविधान जारी हुनुलाई नेपालको राजनीतिक इतिहासमा कोशेढुंगा मानिन्छ। संविधानमार्फत दिगो शान्ति, सुशासन, विकास र समृद्धिको आकांक्षा साकार पार्ने अठोट नेपाली जनतासामु व्यक्त भएको छ। मुलुकमा तीन तहको सरकारले शासन सञ्चालन गर्ने गरी संघीय ढाँचालाई संस्थागत गरिएको छ। २०७४ सालमा निर्वाचन सम्पन्न भएर संघ, प्रदेश र स्थानीय तहका सरकारबाट शासन सञ्चालन भइरहेको छ। राजनीतिक प्रणाली र शासकीय ढाँचाको नयाँ प्रयोगको यही कालखण्डमा निजामती सेवाको परिवर्तनमुखी मनोविज्ञान र स्वयंप्रेरित कार्यसम्पादनको तत्परता सशक्त रूपले अभिव्यक्त हुन अनिवार्य छ। निजामती सेवामा कोर भ्यालुको रूपमा परिवर्तनमुखी चरित्र बहाल हुनुपर्ने रहेछ भन्ने महसुस अहिले दिनप्रतिदिन भइरहेको छ। किनकि नेपालीहरू व्यवस्था बदल्न सक्ने तर अवस्था बदल्न नसक्ने आलोचनाको घेराबन्दीमा पर्दै आएका छन्। यो यथार्थताले उक्त महसुसीकरणलाई पुष्टि गरिरहेको छ। हुन त व्यवस्थापन गर्न नसकेको प्रश्न मूलतः राजनीतिक नेतृत्वप्रति ठडिन्छ। तापनि कर्मचारीतन्त्र यसबाट अलग्गिन मिल्दैन। किनकि भिजन र डिसिजनलाई एक्सनमा बदल्ने कर्मचारीले नै हो। संघीय ढाँचामा निर्वाचन सम्पन्न भएर तीन तहका सरकारबाट शासन सञ्चालन हुन थालेपछिको अवस्थाको कुरा गरौं। संघीय निजामती सेवामा रहेको ठूलो पंक्ति प्रदेश र पालिकाहरूमा समायोजन हुने प्रक्रिया चलिरहँदा रहरले समायोजनमा समावेश हुने अवस्था सिर्जना भएन। कर वा बाध्यताको स्थिति बन्यो। कतिपय निजामती कर्मचारी सकभर समायोजन हुन नपरोस् भनेर अदालत गुहार्न पुगेको समेत देखियो। यहाँनेर के मननीय छ भने राजनीतिक नेतृत्व र कर्मचारीतन्त्रको समन्वयात्मक र सहक्रियात्मक सम्बन्धले मात्र सरकारको क्रियाशीलता सहज, प्रभावकारी र नतिजामुखी हुन्छ। तर राजनीतिले कर्मचारीलाई विश्वास दिलाउन नसक्नु र कर्मचारी स्वयंं पनि मानसिक र व्यावहारिक रूपले परिवर्तनका नयाँ ढाँचामा आफूलाई समाहित गर्न तयार नहुनुले मुलुकको परिवर्तित परिवेशमा निजामती सेवाले परिवर्तनमुखी चरित्र प्रदर्शन गर्न नसकेको छर्लंग देखिन्छ। नयाँ ढाँचाको शासन प्रणाली प्रारम्भ भएको अहिले पाँचौं वर्ष चलिरहेको छ। यसबीचमा निजामती सेवाको मनोविज्ञान र कार्यसम्पादन स्तरलाई सिंहावलोकन गर्न आवश्यक देखिन्छ। प्रदेश र स्थानीय तहमा आआफ्नै सरकारी सेवा गठन हुने संविधानले भनेता पनि शीर्ष तहका दरबन्दीमा संघीय निजामती सेवाका कर्मचारी खटिने व्यवस्था विद्यमान छ। यसरी समग्रतामा संघीय निजामती सेवाको भूमिकाले नै समग्र कर्मचारीतन्त्रको साख निर्धारण हुने स्थिति छ। समाचारहरू निरन्तर आइरहेका छन् कि एक चौथाइ हाराहारीका पालिकाहरूमा प्रमुख प्रशासकीय अधिकृतहरूको पदस्थापन हुन सकिरहेको छैन। उक्त पालिकाहरू निमित्तको भरमा चलिरहेका छन्। केन्द्रले कर्मचारी नदिएको र दिए पनि छिटोछिटो सरुवा गरिदिने गरेको गुनासो प्रदेश सरकारले पनि गरिरहेका छन्। यसले के दर्शाउँछ भने नेपालको निजामती सेवाले परिवर्तन सापेक्ष चरित्र देखाउन सकेको छैन। संघीय निकायबाट प्रदेश वा स्थानीय तहमा जानु पर्दा हीनताबोध गर्ने मनोविज्ञानले निजामती सेवा मुक्त हुन सकेको छैन। विशेषतः जनताका नजिकका सरकारको रूपमा पालिकाहरू छन्। जसलाई गाउका सिंहदरबार भनेर उपमा दिइएको छ। गाउँपालिका र नगरपालिकाको वर्गीकरणमा समूहीकृत भएको पालिकाहरूको संख्या ७ सय ५३ छ। यी पालिका मातहत ६ हजार ७ सय ४३ वडाहरू छन्। पालिका र वडाहरूको भौगोलिक सीमांकन गरिएको छ। आफ्नो सीमाभित्रका जनतालाई सरकारी सेवासुविधा प्रदान गर्नु प्रत्येक पालिकाको जिम्मेवारी छ। पालिकाहरूबाट राज्यशक्तिको प्रयोग हेतु कार्यपालिका, व्यवस्थापिका र न्यायपालिकाको अधिकार प्रयोग भइरहेको छ। यस सन्दर्भमा पालिका सरकारमा कर्मचारीको उपलब्धता अनिवार्य सर्त हो। सुरुका दुई वर्ष कर्मचारी समायोजनका कारण सीमित कर्मचारीको भरमा पालिकाहरूले काम गर्न पर्यो। समायोजनको काम टुंगिएपछि पनि नेपाल सरकारले पालिकामा प्रमुख प्रशासकीय अधिकृत खटाउने काम प्रभावकारी हुन नसकेको छैन। यो साह्रै लाजमर्दो कुरा हो। प्रदेश सरकारमा खटिने प्रमुख सचिव र सचिवहरूको अवस्थाले पनि सधैं अस्थिरताको मनोविज्ञान बनाइरहेको छ। यसरी स्थानीय र प्रदेश सरकारमा खटिने संघीय निजामती सेवाका कर्मचारीका सम्बन्धमा अहिले जे जस्तो मनोविज्ञान बनेको छ। त्यसले निजामती सेवा परिवर्तन सापेक्ष हुन नसकेको प्रष्टै देखिन्छ। विद्यमान अवस्थाले निजामती सेवा सेवामूलक र उत्तरदायी हन नसकेको पनि इंगित गरिरहेको छ। यही परिस्थितिका बीच संविधानमा भएका व्यवस्थालाई सम्बोधन गर्न नयाँ संघीय निजामती सेवा ऐन ल्याउन पर्ने भनिँदैछ। अतः निजामती सेवाको कोर भ्यालुमा परिवर्तनमुखी तत्त्व पनि समावेश हुने गरी नयाँ ऐन ल्याउन वाञ्छनीय देखिन्छ।  अधिकारी नेपाल सरकारका पूर्वसहसचिव हुन् ।"
राजनीतिक भुमरीमा जनअपेक्षा,"संविधानसभामार्फत नेपालको संविधान घोषणा भयो। यससँगै राजनीतिक रूपमा ऐतिहासिक उपलब्धि हासिल भयो। यो संविधानमा संघीय लोकतान्त्रिक गणतन्त्र, धर्म निरपेक्षता, समानुपातिक समावेशिता, सामाजिक न्याय र समाजवाद उन्मुखता जस्ता प्रगतिशील विषय छन्। योसँगै नेपालको सामाजिक न्यायसहितको समृद्धि यात्रामा बाधक ठानिएको शाहवंशीय राजतन्त्र विस्थापित भयो। यसलाई नेपाली कम्युनिस्ट आन्दोलनले राजनीतिक आन्दोलनको पूर्णताको रूपमा व्याख्या गरेको छ। घटनाको कोणबाट हेर्दा, नेपालको उत्पीडित वर्ग, क्षेत्र र समुदायको निरन्तर संघर्ष तथा बलिदानपूर्ण संघर्षबाट शाहवंशीय सामन्ती सत्ताको अन्त्य भयो। जननिर्वाचित प्रतिनिधिहरूबाट बनेको संविधानसभा पहिलो र दोस्रोको घनिभुत छलफल बहस तथा राजनीतिक शक्ति सन्तुलनका आधारमा २०७२ असोज ३ गते संविधान जारी भयो। त्यसपछि गणतन्त्र आयो। सोहीअनुसार जननिर्वाचित संस्थाबाट देशको मूलकानुन संविधान जारी भयो। संविधानले नागरिकको समृद्धिप्रतिको चाहलाई गुणात्मक रूपमा बढायो। तर संविधानको कार्यान्वयनले जनआकांक्षालाई सम्बोधन गर्न सकेन। नागरिकको जीवन व्यवहारमा राजनीतिक नेतृत्वले भने जस्तो रूपान्तरण भएन। विकास र समृद्धिको आकांक्षा नारामा नै सीमित रह्यो ! तथ्यांक हेर्दा धनी र गरिबबीचको खाडल थप बढेको छ। बेरोजगारी समस्या झन् बढ्दो छ। वैदेशिक लगानी आकर्षित हुन सकेन। राष्ट्रिय पुँजी पलायन बढ्दो छ। रेमिट्यान्स निरन्तर घट्दो छ। पुँजीबजारको मूल हिस्सा रियल स्टेट र सेयर बजार आदि अनुत्पादक क्षेत्रमा छ। राष्ट्रिय पुँजी निर्माण गर्ने राष्ट्रिय योजना सरकारको प्राथमिकतामा छैन। साना उद्यमीलाई प्रोत्साहित गर्ने कुनै ठोस कार्यक्रम सरकारको छैन। समाजवादको भ्रूणको रूपमा विकास गर्नुपर्ने स्थानीय सरकार जनताको अभिभावक बन्न सकेका छैनन्। योजनाबद्ध दिगो विकास नीति अपवादबाहेक कसैले अवलम्बन गरेका छैनन्। केन्द्रमा जस्तै स्थानीय तहमा पनि भ्रष्टाचारले संस्थागत र संगठनात्मक आकार ग्रहण गर्दैछ। नेपालमा आयात निर्यातको असन्तुलन बढ्दै गएको छ। विदेशबाट आयातित वस्तुको भाउ अकासिँदै गएको छ। जस्तो पेट्रोलियम पदार्थको भाउ स्थिर छैन। महँगीले चरम सीमा नाघेको छ। आयात र निर्यातको असन्तुलन दिनानुदिन बढ्दै छ। वैदेशिक ऋणको भार बढ्दो छ। राष्ट्रको सञ्चिति कोष टाट पल्टिने अवस्थामा आइपुगेको छ। देशमा पुँजीगत खर्च लक्ष्यभन्दा निकै पछाडि छ। राष्ट्रिय अर्थतन्त्र धराशायी हुँदै गइरहेको छ। देशको अर्थतन्त्रको अवस्था हालसम्मकै नाजुक मोडतर्फ उन्मुख छ। तर राजनीतिक नेतृत्व यसप्रति गम्भीर देखिँदैन। नेतृत्वको जीवन व्यवहार आचरण सन्देहात्मक तथा छलछाम र षड्यन्त्रमूलक देखिन्छ। नेतृत्वको कार्यशैली तथा व्यवहारप्रति शंका गर्नुपर्ने कुरा धेरै छन्। सारमा नेतृत्वमा यथार्थ भनाइ र गराइमा ठूलो भेद छ। यसो भनौं, नेतृत्व भौतिक, आर्थिक र सामाजिक विकासमा समस्या र समाधानका उपायहरू पहिचान र सोको निदानसहित राष्ट्रलाई प्रगतिको मार्गमा अगाडि बढाउने कुरा नेतृत्वको प्राथमिकतामा परेको छैन। राष्ट्रिय संस्थाहरूलाई राजनीतिक प्रतिशोधको आधारमा निकम्मा प्रायः बनाइँदैछ। राष्ट्रिय राजनीति र राजनीतिकर्मीहरूले देश र जनताप्रतिको समर्पित राजनीतिक मूल्य र मान्यता उच्च निष्ठासहितको बनाउनु पर्ने हो। तर, जीवन व्यवहार र आचरण, जीवनशैली र कार्यशैली तथा बोली र व्यवहारको सन्तुलन गुमाएको छ। यसले जनआस्था र जनविश्वास ऋणात्मक बन्दै गएको छ। कुनै पनि राजनीतिक व्यवस्थालाई स्थायित्व प्रदान गर्न तत्तत् क्षणको प्रशिक्षणात्मक प्रणाली चाहिन्छ। संस्कृति (संस्कार, संस्कृति, भाषासाहित्य, उत्सव) मनोरञ्जन, विविध साहित्यिक क्रियाकलाप विकास, सुरक्षा प्रणाली, आर्थिक प्रणाली (उत्पादनवितरण) आवश्यक पर्छ। सामाजिक, अनुसन्धान, सञ्चार प्रणाली, भौतिक विकासका नीतिगत प्रणाली, प्रशासनिक प्रणाली, न्याय प्रणालीलाई आफू अनुकूल बनाउन र स्थापित गर्न जरुरी हुन्छ। सोहीअनुसार राज्यका सम्पूर्ण अंगहरू व्यवस्थाप्रतिको पूर्ण बफादारीका साथ परिचालन तथा सञ्चालन गर्नुपर्छ। त्यो असाध्यै मजबुत बनाएर मात्रै व्यवस्था र व्यवस्थाले निर्माण गरेका स्तम्भको रक्षा गर्न सकिन्छ। तर त्यसो गरिरहेका छैनौं। सामन्ती व्यवस्थाको अन्त्य भएको लगभग १५ वर्ष बितिसक्यो। तर पनि त्यो सत्ताले निर्माण गरेका प्रणालीहरू जिउँदैछन्। हामीले बनाउन खोजेका जनतान्त्रिक वा समाजवादउन्मुख वर्तमान शासन व्यवस्था अनुकूलका प्रणाली विकास गर्न सकिएको छैन। यो एकातर्फ छँदैछ अर्कोतर्फ बलिदानीपूर्ण संघर्ष गरेका राजनीतिक पार्टी र पार्टीका नेता, कार्यकर्ता पनि पुरानै प्रणालीबाट संक्रमित तथा ग्रसित छन्। हालको व्यवस्थाका महत्त्वपूर्ण स्तम्भलाई पुरानै प्रणालीले तरंगित बनाउने गरेको छ। यसलाई हेरेर के भन्न सकिन्छ भने लामो बलिदानीपूर्ण संघर्षबाट प्राप्त राजनीतिक परिवर्तन तथा संवैधानिक उपलब्धिहरू वर्तमान क्षणकै नेतृत्वहरूबाटै असुरक्षित बन्दै गएको छ। २०७८ फागुन १५ गते प्रतिनिधिसभाबाट एमसीसीजस्तो परियोजना राष्ट्रिय समहमतिमा पास हुनुलाई कसरी बुझ्ने ? रुस र युक्रेन विवादमा वर्तमानको नेपाल सरकारले संयुक्त राष्ट्रसंघमा रुसको विरोध र अमेरिकी प्रस्तावका पक्षमा जसरी आफूलाई उभ्यायो, त्यसले के सन्देश दिन्छ ? कसैले चाहेमा आसन्न निर्वाचन यसका लागि उपयुक्त समय हुनसक्छ। भूमिकामा जनताले छनोट गरेको प्रतिनिधि सरकारमा रहे पनि हस्तक्षेप हुनसक्छ। यसले नेपालमा वैदेशिक हस्तक्षेप दैनिक प्रशासन सञ्चालनमा समेत देखिन सक्छ। यसले नेपालको परराष्ट्र नीति असंलग्न र पञ्चशीलको सिद्धान्तविपरीत विश्व भूराजनीतिमा बाह्य शक्ति परिचालित हुन के बेर ? यस्तै बहसले अहिले राजनीति तताएको छ। अर्कोतर्फ, नेपाल आफैं आफ्नो अस्थिर घरेलु राजनीतिले घेराबन्दीमा छ। पार्टी जुट्ने र फुट्ने योसँगै सरकार गिराउने र बनाउने खेलले राजनीति विकृत बन्दै गएको छ। यहाँसम्म कि संघीय लोकतान्त्रिक गणतन्त्रात्मक शासन व्यवस्था लागू भएपश्चात् पनि सरकार स्थिर हुन सकेको छैन। यसले राजनीतिलाई फोहोरी खेल भन्दै आफूलाई रिङ बाहिर उभ्याइरहेका युवाको राजनीतिप्रतिको वितृष्णा बढ्दो छ। नेपालमा लामो संघर्षपछि प्राप्त उपलब्धिहरूको रक्षा र न्यायपूर्ण उपभोग गर्नबाट नागरिक वञ्चित छन्। घरेलु राजनीतिको यो परिवेशमा केहीलाई अनपेक्षित लाभ हुनेछ। घरेलुु राजनीतिको यो परिवेशमा हुन गइरहेको स्थानीय तहको निर्वाचन र केही समयपछिको प्रादेशिक तथा संघीय तहको निर्वाचनमा स्वार्थी तत्त्वहरूको नियोजित सोच हावी हुनसक्छ। जनताका निम्ति बहुआयामिक शोषणको बढोत्तरी हुने सम्भावना देखिन्छ। राष्ट्रप्रेमी तथा जनपक्षीय सबै प्रकारका गतिविधिमाथि बलपूर्वक दमन नहोला भन्न सकिन्न। यस्तो बेला, सैद्धान्तिक र वैचारिक रूपमा नजिक रहेका राजनीतिक पार्टीहरू सहकार्यमा जानुपर्छ। राष्ट्रिय सहमतिका आधारमा स्थिर परराष्ट्र नीतिनिर्माण गर्नुपर्छ। यसरी लागू गर्न, प्रतिशोधको राजनीतिलाई विस्थापित गरी निर्माणात्मक राजनीति सुरु गर्न अब ढिला गर्नु हुँदैन। राजनीतिक नेतृत्वले प्रतिशोधका आधारमा प्रतिक्रियावादी शक्तिलाई फाइदा पुग्ने गरी चुनावी रणनीति बनाउने कुरा तत्काल बन्द गर्नुपर्छ। बलिदानीपूर्ण संघर्षबाट नेपाली जनताले आर्जेका उपलब्धिहरू रक्षा र विकासमा हाम्रो ध्यान केन्द्रित गर्न जरुरी छ। बढ्दो विश्व वित्तीय पुँजीवाद, नेपाली परनिर्भरताका विरुद्ध नेपाल र नेपालीको आत्मनिर्भर अर्थतन्त्र निर्माण गर्नुपर्छ। यसका लागि निर्माणमात्मक चेतसहित मानव मुक्ति यात्रालाई थप सबल बनाउन दृढ संकल्पका साथ राष्ट्रप्रेमीहरू एकताबद्ध हँुदै प्रगति पथमा लम्कन आवश्यक छ। तथ्यांक हेर्दा धनी र गरिबबीचको खाडल थप बढेको छ। बेरोजगारी समस्या झन् बढ्दो छ। वैदेशिक लगानी आकर्षित हुन सकेन।"
जमिनमुनि घट्दै पानी,"सन् २०२२ र त्यसपछि अदृश्य दृश्य बनाउँदै जमिनमुनिको पानीले विश्वभरको कुल पिउने पानीको झन्डै आधा उपलब्ध गराउँछ। यसले सिँचाइमा प्रयोग हुने पानीको करिब ४० प्रतिशत र उद्योगका लागि आवश्यक आपूर्तिको झन्डै एक तिहाइ उपलब्ध गराउँछ। भूमिगत जल पारिस्थितिक प्रणालीमा मात्र होइन, जलवायु परिवर्तन अनुकूलनमा पनि महत्त्वपूर्ण कारक बनिदिन्छ। पानीको अभावमा वृद्धि र सतही पानीको उपलब्धतामा कमी (मानव गतिविधि र जलवायु परिवर्तनका कारण) सँगसँगै भूमिगत पानीमा निर्भरता र दबाब बढ्दै गएको छ। विश्व पानी दिवस २०२२ को नारा भूमिगत पानीः अदृश्यलाई दृश्य बनाउने छ। दिवसले पानीसम्बन्धी महत्त्व जनाउँछ र विश्वव्यापी जल संकटको बारेमा जागरुकता बढाउँछ। यसको मुख्य ध्यान दिगो विकास लक्ष्य (एसडीजी) को उपलब्धिलाई हासिल गर्नु हो। आज पनि नेपाललगायत विश्वका धेरै देश पानीको अभावसँग जुँधिरहेका छन्। नेपालको सन्दर्भमा सन् २०३० सम्म सबैका लागि पानी र सरसफाइको लक्ष्य राखिएको छ। तर, नेपाल सरकार व्यावसायिक पानीमा भ्याटको कुरा गरिरहेको छ। विश्व भने आधुनिकीकरण र प्राविधिक आविष्कारतर्फ अघि बढिरहेको छ। विश्वभर स्वच्छ पानीको अभावका कारण पानीजन्य रोगले महामारीको रूप लिइरहेको छ। योसँगै पानीका लागि तेस्रो विश्वयुद्ध पनि हुन सक्ने बताइएको छ। तर, विश्वले यो अवस्थाको सामना गर्नु नपरोस्, त्यसैले संयुक्त राष्ट्रसंघले २२ मार्चको दिन विश्व पानी दिवसमार्फत सम्पूर्ण विश्वलाई सचेत गराउने प्रयास गरिरहेको छ। यस वर्ष मेलम्चीका पूर्वाधारहरू बाढीले भत्केकाले काठमाडौंको मेलम्चीको सपना फेरि चकनाचुर भएको छ। यस वर्षको पानी दिवसले नेपालको हरेक गाउँ र सहरमा स्वच्छ खानेपानीको उपलब्धता स्थापित गर्नुपर्छ। बाढी, पहिरोलगायतका प्राकृतिक प्रकोपलाई न्यूनीकरण गर्न वातावरण, कृषि, स्वास्थ्य, शिक्षालगायत सबै क्षेत्रमा जल संरक्षणको आवाज सुनिनु पर्छ। पानीको महत्त्व सन् १९९३ देखि हरेक वर्ष २२ मार्चमा मनाइने विश्व पानी दिवसले मीठो पानीको महत्त्वलाई जोड दिन्छ। दिवसले पानी मनाउँछ र सुरक्षित पानीको पहुँचबिना बाँचिरहेका २२ अर्ब मानिसलाई चेतना जगाउँछ। यो विश्वव्यापी पानी संकट समाधान गर्न कदम चाल्ने बारेमा छ। दिवसको मुख्य ध्यान दिगो विकास लक्ष्य छः सबैका लागि २०३० सम्म पानी र सरसफाइको उपलब्धिलाई समर्थन गर्नु हो। भूमिगत पानी, अदृश्य दृश्य बनाउँदै यो २०२२ को जोड भूमिगत पानी हो। जताततै देखिने प्रभावसँग अदृश्य स्रोतको समुचित प्रयोग गर्नु हो। दिगो विकास र जलवायु परिवर्तन अनुकूलनका लागि भूमिगत पानीको महत्त्वमा विश्वव्यापी सहमति बढ्दै गएको छ। पानी जमिनमुनि जलचरहरूमा पाइन्छ। जुन चट्टान, बालुवा र बजारीहरूको भूवैज्ञानिक संरचना हो जसले पर्याप्त मात्रामा पानी राख्छ। भूमिगत पानीले मुहानहरू, नदीहरू, तालहरू र सिमसारहरू खुवाउँछ। र महासागरहरूमा झर्छ। जमिनमुनिको पानी मुख्यतया वर्षा र हिमपातबाट जमिनमा छिर्ने गरी रिचार्ज हुन्छ। भूमिगत पानी पम्प र इनारहरूद्वारा सतहमा निकाल्न सकिन्छ। भूमिगत पानीबिना जीवन सम्भव छैन। संसारका अधिकांश सुक्खा क्षेत्रहरू पूर्णतया भूमिगत पानीमा निर्भर छन्। हामीले पिउने, सरसफाइ, खाद्य उत्पादन र औद्योगिक प्रक्रियाहरूमा प्रयोग गर्ने पानीको ठूलो हिस्सा भूजलले आपूर्ति गर्छ। यो सिमसार र नदीहरूजस्ता पारिस्थितिक प्रणालीहरूको स्वस्थ कार्यका लागि पनि महत्त्वपूर्ण छ। हामीले तिनलाई अतिशोषणबाट जोगाउनै पर्छ। भूमिगत पानीको अन्वेषण, संरक्षण र दिगो उपयोग गर्नुले जलवायु परिवर्तनमा बाँच्न, अनुकूलन गर्न र बढ्दो जनसंख्याका आवश्यकताहरू पूरा गर्न सजिलो हुनेछ। दिगो विकास र जलवायु परिवर्तन अनुकूलनका लागि भूमिगत पानीको महत्त्वमा विश्वव्यापी सहमति बढ्दै गएको छ। विश्व आर्थिक मञ्चले आफ्नो ग्लोबल जोखिम प्रतिवेदन २०१९ मा पहिलो पटक जोड दिएको छ। यस महत्त्वपूर्ण स्रोतको कमीले जल सुरक्षा र लचिलोपनका लागि महत्त्वपूर्ण जोखिमका साथै मेगासिटीहरू डुब्न थालेका छन्। साथै यसले खाद्य उत्पादन प्रणालीलाई पनि खतरामा पारेको छ। अहिलेको गति विश्लेषण गर्ने हो भने जमिनमुनिको पानी घट्ने क्रममा रहेको थाहा हुन्छ। यही अवस्था रहिरहेमा काठमाडौंले बैंकक र मेक्सिको सिटीमा देखेको जमिन खस्ने खतरा भोग्नुपर्ने देखिन्छ। बाँकी भूमिगत पानीमा पनि अमोनिया, नाइट्रेट, आइरन र आर्सेनिकको मात्रा बढेर मानव उपभोगका लागि अनुपयुक्त हुनेछ। कचौरा आकारको काठमाडौं उपत्यका प्राकृतिक रूपमा भूजल भण्डारणका लागि डिजाइन गरिएको थियो। यो दिवसको विषयवस्तु पानी प्रयोगका लागि मूल्यवान् छ रहेको छ। पानीको मूल्य यसको वास्तविक मूल्यभन्दा बढी छ। पानीले घरपरिवार, खाना, संस्कृति, स्वास्थ्य, शिक्षा, अर्थशास्त्र र प्राकृतिक वातावरणको अखण्डताका लागि ठूलो र जटिल मूल्य राख्छ। यदि हामीले यी कुनै पनि मानकहरूलाई बेवास्ता गर्यौं भने यो सीमित, अपरिवर्तनीय संशाधनको दुरुपयोग गर्ने जोखिम लिन्छौं। सहस्राब्दी विकास लक्ष्य (एसडीजी) सबैका लागि पानी र सरसफाइ सुनिश्चित गर्नु हो। पानीको वास्तविक र बहुआयामिक मूल्यको विस्तृत बुझाइबिना सबैको फाइदाका लागि यस महत्त्वपूर्ण स्रोतको रक्षा गर्न असक्षम हुनेछौं। पानी संसारको पाँच ठूला बजारमध्ये एक हो। यो अनुमान गरिएको छ कि मानव उपभोग, उद्योग र कृषिका लागि पानी उत्पादन र वितरणमा प्रतिवर्ष ३५० अर्ब डलर खर्च गरिन्छ। जब पानीको माग बढ्दै जान्छ तब स्रोतहरू संकुचित हुन्छन्। आपूर्ति बढाउन नयाँ प्रविधिको आवश्यक छ। विश्व अनुमानका अनुसार यस वर्ष बढ्दो पानीको मागको चुनौतीहरूको सामना गर्न पूर्वाधार र प्राविधिक समाधानमा ७५ अर्ब डलरभन्दा बढी लगानी हुनेछ। पानी पृथ्वीमा सबैभन्दा सामान्य पदार्थ हो । तर, विश्वमा कुल जमिनको ९७ प्रतिशत समुद्री पानी छ। जुन मानव प्रयोगका लागि अयोग्य मनिन्छ। ताजा पानी तीन प्रतिशत छ । दुई तिहाइ हिमनदी वा वरिपरि हिउँ र हिउँमा पुरिएर रहेको छ। सम्पूर्ण विश्वको पानीको एक प्रतिशत मात्र मानव उपभोगका लागि उपलब्ध छ। पानी शाब्दिक रूपमा महत्त्वपूर्ण छ । यो बिना जीवन अस्तित्वमा रहन सक्दैन।"
नेपालको १ सय रन पूरा,काठमाडौं : कुशल भुर्तेलको अर्धशतकिय पालिमा नेपालले तीन विकेटको क्षतिमा १ सय रन पूरा गरेको छ। आईसीसी क्रिकेट विश्वकप लिग टू अन्तर्गत पपुवा न्युगिनी(पीएनजी)विरुद्ध खेलिरहको नेपालले दोस्रो विकेटकारुपमा कुशल भुर्तेल र तेस्रो विकेटका रुपमा दिपेन्द्रसिंह एरीलाई गुमाएको हो। भुर्तेल ६४ बल खेल्दै ५० रनमा आउट भएका हुन्। भने एरी शून्य रनमा नै आउट भएका हुन्। नेपाल ताजा अवस्थामा २२५ ओभर खेल्दै १०६ रनमा रहेको छ। यसअघि नेपालले १० रनमा ओपनर ब्याटसम्यान आशिफ शेखलाई गुमाइसकेको छ। उनी ७ बल खेल्दै २ रनमा आउट भएका हुन्। नेपालसँग टस हारेर पहिले ब्याटींग गरेको पीएनजीले ५० ओभर खेल्दै ८ विकेटको क्षतिमा १७३ रन जोडेको हो।
पपुवा न्युगिनीविरुद्ध नेपालको शानदार दोस्रो जित,"काठमाडौं : पपुवा न्युगिनीविरुद्ध नेपालले शानदार दोस्रो जित निकालेको छ। नेपालले ७ विकेटले खेल जितेको हो। आईसीसी क्रिकेट विश्वकप लिग टू अन्तर्गत पपुवा न्युगिनी(पीएनजी)ले दिएको १७४ रनको लक्ष्य नेपालले ३७ ओभरमा विकेट गुमाउँदै भेटाएको हो। नेपालका लागि आरिफ शेख नटआउट रहँदै ५९ रनको अर्धशतकीय पालि खेले। त्यस्तै रोहित पौडेल पनि नटआउट रहँदै ४४ रन जोडेका थिए। नेपालले पहिलो विकेटकारुपमा ओपनर ब्याटसम्यान आशिफ शेखलाई १० रनमा गुमाएको थियो। त्यस्तै दोस्रो विकेटकारुपमा कुशल भुर्तेल र तेस्रो विकेटका रुपमा दिपेन्द्रसिंह ऐरीलाई गुमाएको हो। भुर्तेल ६४ बल खेल्दै ५० रनमा आउट भएका हुन्। भने ऐरी शून्य रनमा नै आउट भएका हुन्। पीएनजीका लागि आसड भलाले ९६ बलको सामना गर्दै ४५ रन जोडे। त्यस्तै लेगा सियकाले ३२ बल खेल्दै २० रन जोडेका थिए। नेपालका लागि सन्दीप लामिछाने र सोमपाल कामीले समान २२ विकेट लिए। त्यस्तै करन केसी, आरीफ शेख, दिपेन्द्र सिंह ऐरी, पवन शराफले समान ११ विकेट लिए। नेपालसँग टस हारेर पहिले ब्याटिङ गरेको पीएनजीले ५० ओभर खेल्दै ८ विकेटको क्षतिमा १७३ रन जोडेको हो।"
"ज्ञानेन्द्र, विनोद र शरद बिनाको नेपाली क्रिकेट टोली घोषणा","काठमाडौं : नेपाल क्रिकेट संघ(क्यान)ले पूर्व कप्तान ज्ञानेन्द्र मल्ल, बिनोद भण्डारी र शरद भेषवाकर बिनाको नेपाली टोलीको घोषणा गरेको छ। क्यानले सोमबार सन्दीप लामिछानेको कप्तानीमा अगामी मार्च २५ देखिहुने एक दिवसिय सिरिज र टी२० सिरिजका लागि नेपाली टोलीको घोषणा गरेको हो। नेपाल २५ र २६ मार्चमा पपुवा न्युगिनी(पीएनजी) सँग दुई एकदिवसीय खेल खेल्दैछ भने मार्च २८ देखि पीएनजी र मलेसियासँग टी२० सिरिज खेल्दैछ। टी२० सिरिजका लागि क्यानले घोषणा गरेको नेपाली टीम : सन्दीप लामिछाने(कप्तान) , आरिफ शेख, कुशल भुर्तेल, सागर ढकाल, सोमपाल कामी, दिपेन्द्र सिंह ऐरी, आशिफ शेख, कमल सिंह ऐरी, करण केसी, अविनाश बोहरा, दिलिप नाथ, विवेक यादव, लोकेश बम, कुशल मल्ल र आदिल अन्सारी एकदिवसीय सिरिजका लागि क्यानले घोषणा गरेको नेपाली टीम : सन्दीप लामिछाने(कप्तान), आरिफ शेख, कुशल भुर्तेल, सोमपाल कामी, दिपेन्द्र सिंह ऐरी, सागर ढकाल, रोहित पौडेल, कमल सिंह ऐरी, अनिल साह, विक्रम सोब, सुशान भारी, पवन सर्राफ, गुलसन झा, देव खनाल र भिम सार्की"
क्रिकेट विश्वकप लिग टू : टस जितेर नेपाल बलिङमा,काठमाडौं : आईसीसी क्रिकेट विश्वकप लिग टू अन्तर्गत एकदिवसिय सिरिजमा नेपालले आज पपुवा न्युगिनी (पीएनजी) सँग खेल्दैछ। नेपालले टस जितेर पहिले बलिङ गर्ने निर्णय गरेको छ। नेपालले पीएनजीविरुद्धको पहिलो खेलमा पीएनजीलाई ४ बल बाँकी छदै २ विकेटले हराएको थियो। तर नेपालले युएईविरुद्धको दुबै खेलमा हार बेहोरेको थियो।
दिपेन्द्रले लिए पीएनजीको तेस्रो विकेट,काठमाडौं : आईसीसी क्रिकेट विश्वकप लिग टू अन्तर्गत नेपालसँग खेलिरहेको पपुवा न्युगिनी(पीएनजी)को तेस्रो विकेट पनि पतन भएको छ। पीएनजीसँग टस जितरे बलिङमा रहेको नेपालका लागि दिपेन्द्रसिंह एरीले तेस्रो विकेट लिएका छन्। उनले पीएनजीका चार्लिज अमिनीको विकेट लिएका हुन्। ताजा अवस्थामा पीएनजी १७० ओभर खेल्दै ६३ रनमा रहेको छ। लिग टू मा नेपाललगायत कुल ७ टिम सहभागि रहेका छन्।
सन्दीपले लिए पीएनजीको पाँचौ विकेट,काठमाडौं : आईसीसी क्रिकेट विश्वकप लिग टू अन्तर्गत नेपालसँग खेलिरहेको पपुवा न्युगिनी(पीएनजी)को पाँचौ विकेट पनि पतन भएको छ। पीएनजीसँग टस जितरे बलिङमा रहेको नेपालका लागि सन्दीप लामिछानेले पाँचौ विकेट लिएका हुन्। उनले पीएनजीका सेसे बोको विकेट लिएका हुन्। ताजा अवस्थामा पीएनजी ३२१ ओभर खेल्दै १०५ रनमा रहेको छ। लिग टू मा नेपाललगायत कुल ७ टिम सहभागि रहेका छन्।
तेक्वान्दोमा सञ्जीवको समर्पण,"काठमाडौं : बारा निजगढका सञ्जीव नेपालीले तेक्वान्दोका माध्यमबाट विश्वका विभिन्न देशमा पुगेर राष्ट्रको झण्डा फहराउने काम गरेका छन्। लामो समय तेक्वान्दोमै बिताएका सञ्जीव आफूले सकुँञ्जेल तेक्वान्दोकै विकास र विस्तारमा समर्पित हुने योजना बनाएका छन्। स्कुले जीवनमा सञ्जीव अग्लो तर, दुब्ला थिए। त्यही कारण काका गोकुल नेपालीले उनलाई तेक्वान्दो खेल्न प्रेरित गरे। गोकुल पनि तेक्वान्दो खेलाडी नै थिए। उनी भतिजले पनि तेक्वान्दो नै खेलोस् भन्ने चाहन्थे। सञ्जीव पनि काकाको खेल र खेलाडीहरूले गरेको डेमोस्ट्रेसनबाट प्रभावित भएका थिए। उनलाई पनि तेक्वान्दो खेलौं खेलौं लागिसकेको थियो। त्यसमाथि काकाले कर गरेपछि सञ्जीव फुरुङ भए। उत्साहको भकारी नै बोकेर किक हान्न सुरु गरे। सञ्जीव २०५५ बाट औपचारिक रुपमा खेलाडी बनेका हुन्। उनलाई बुवा भवनाथ र आमा मञ्जुदेवीले पनि खेल्न प्रेरित गरे। पढाइसँगै खेलकुदलाई पनि सँगसँगै अगाडि बढाउन त्यही प्रेरणाले काम गर्यो। सञ्जीवले ६ कक्षाको हुँदा पहिलो पटक दोबक लगाए। आफू पनि खेलाडी भएँ भन्ने उत्साह बोकेर निजगढ डोजाङमा पुगे। जहाँ कृष्णमुरारी खड्का र चित्रबहादुर लामाले खेलाडीहरूलाई प्रशिक्षण दिन्थे। सञ्जीवले पनि उनीहरूसँगै तेक्वान्दोको कखरा सिक्न थाले। डोजाङ उनको घरबाट नजिकै थियो। त्यसैले उनको धेरैजसो समय डोजाङमै बित्न थाल्यो। डोजाङमा कहिले धेरै खेलाडी हुन्थे। हलमा अटाइनअटाइ हुन्थ्यो। कहिले खेलाडी नै हुँदैन थिए। तर, सञ्जीवले कहिले पनि खेल्न छाडेनन्। गौरीशंकर उच्च माविबाट प्लसटु उतीर्ण गरेपछि भने सञ्जीव उच्च शिक्षा अध्ययनका लागि काठमाडौं आए। काठमाडौं आएपछि पनि उनले तेक्वान्दो खेल्न भने छाडेनन्। जावलाखेल तेक्वान्दो डोजाङमा प्रशिक्षण लिन थाले। आफूले सिकेका ज्ञानलाई विभिन्न विद्यालयका विद्यार्थीहरूलाई पनि साट्थे। अर्थात खेल्नुका साथै विभिन्न विद्यालयका विद्यार्थीलाई प्रशिक्षण पनि दिन्थे। यस क्रममा उनले थुप्रै प्रतियोगिताहरूमा सहभागिता पनि जनाए। अन्तर डोजाङ, अन्तर जिल्ला, उपत्यकाब्यापी, अञ्चलस्तरीय र राष्ट्रिय स्तरका प्रतियोगिताहरूका साथै राष्ट्रिय प्रतियोगिताहरूको छनोट प्रतियोगितामा पनि सहभागी भए। केहीमा पदक पनि जिते भने केही प्रतियोगितामा हार पनि भोगे। जित र हार जीवनका अभिन्न अंग हुन भन्ने कुरालाई मनन गर्दै उनी आगामी प्रतियोगिताका लागि तयारी गर्थे। सन् २०१२ मा खेलकुदलाई पनि अगाडि बढाउने र आफ्नो करियर पनि बनाउने उद्देश्य बोकेर उनी मकाउ पुगे। खेलकुदकै कारण उनी लामो समय त्यहाँ बसे। त्यहाँ रहँदा आफैले सेल्फ ट्रेनिङसँगै मकाउ तेक्वान्दो संघसँग मिलेर त्यहाँका खेलाडीलाई प्रशिक्षण दिए। साथै आफूले पनि प्रशिक्षण लिन्थे भने विभिन्न तालिम र सेमिनारहरूमा पनि सहभागी हुन्थे। यसबाट उनले आफ्नो खेल कौसललाई निखार्ने अवसर पाए। विभिन्न प्रतियोगितामा सहभागिता मकाउ बसाइका क्रममा सञ्जीव विभिन्न देशमा पनि पुगे। त्यहाँका एरिनामा नेपालको झण्डा पनि फहराए। चौथो डान ब्ल्याक बेल्ट सञ्जीवले मकाउमा आयोजना भएका विभिन्न प्रतियोगितामा प्रतिस्पर्धा गर्नुका साथै प्रशिक्षक र रेफ्रीको भूमिका पनि निर्वाह गरे। उनले हङकङ, थाइल्यान्ड, इङ्ल्यान्ड, स्पेन, जापान, क्यानडा, अमेरिकालगायतका मुलुकमा पुगेर विभिन्न प्रतियोगितामा सहभागिता जनाए। सन् २०१९ नोभेम्बरमा इङ्ल्यान्डको म्यानचेस्टरमा भएको ब्रिटिस औटुमन ओपन च्याम्पियनसिपमा स्वर्ण पदक जितेका थिए। यसैगरी सन् २०१८ मा १६औं हङकङ नेप्लिज तेक्वान्दो संघको आयोजनामा भएको च्याम्पियनसिपमा रजत र सन् २०१९ मा स्पेनको बार्सिलोनामा भएको २०औं इन्टरनेसनल तेक्वान्दो च्याम्पियनसिपमा कांस्य पदक जिते। यसैगरी २२औं एसियन सिटिज तेक्वान्दो च्याम्पियनसिप हङकङमा स्वर्ण जिते। तेक्वान्दोका चौथो डान सञ्जीवले अनलाइन र भर्चुअल प्रतियोगिताहरूमा विभिन्न पदक पनि जितेका छन्। विशेषगरी कोरोना भाइरसले विश्वभर आतंक मच्चाएपछि भएका भर्चुअल प्रतियोगिताहरूमा उनले लगातार सहभागिता जनाए। अमेरिका, फिलिपिन्स, इन्डोनेसिया, थाइल्यान्डलगायतका मुलुकले आयोजना गरेका अनलाइन च्याम्पियनसिपमा सञ्जीवले मुलुकलाई पदक दिलाउन सफल भए। यसैगरी सन् २०१८ जुलाई २२ मा दक्षिण कोरियाको मुजुमा आयोजना भएको मास्टर्स कोर्स पनि उनले उतीर्ण गरेका छन्। सन् २०१९ मा अमेरिकाको लसभेगसमा भएको यूएस ओपन, सन् २०१८ सेप्टेम्बरमा भएको क्यानडा ओपन, सन् २०१८ सेप्टेम्बरमा भएको जी र्याङ्क इन्टरनेसनल कोच सेमिनारमा सहभागी भएर आफ्नो कौशल देखाएका थिए। सम्मानले उत्साह तेक्वान्दोको विकास र विस्तारका साथै कुसल एवं प्रतिभावान खेलाडी उत्पादनमा महत्वपूर्ण भूमिका निर्वाह गरेका सञ्जीवलाई विभिन्न संस्थाले सम्मान पनि गरेको छ। उनलाई गैर आवासीय नेपाली संघ मकाउले उनले पुर्याएको योगदानको उच्च कदर गर्दै सम्मान गरेको हो। यसैगरी प्रदेश २, न्यु जावलाखेल तेक्वान्दो डोजाङ र निजगढ नगरपालिकाले पनि उनलाई सम्मान गरेको छ। यस बाहेक पनि उनले विभिन्न संघसंस्था र निकायबाट प्रसंशापत्र पाएका छन्। सञ्जीवलाई राष्ट्रिय खेलकुद परिषद्ले पनि सम्मान गरेको थियो। यसैगरी तारकेश्वर नगरपालिकाले पनि सम्मान गरेको थियो। सम्मानले नयाँ नयाँ काम गर्न जिम्मेवारी बढ्नुका साथै थप उर्जा पनि मिल्ने सञ्जीवको अनुभव छ। अबको लक्ष्य सरल, सहयोगी र मृदुभाषी सञ्जीव राम्रा खेलाडी उत्पादन गर्ने अभियानमा छन्। राष्ट्रिय तथा अन्तर्राष्ट्रिय प्रतियोगितामा पदक जित्न सक्ने खेलाडी उत्पादन गर्ने योजना उनको छ। त्यही कारण उनी खेलाडीहरूलाई प्रशिक्षण गराइरहेका छन्। मेरो लक्ष्य र उद्देश्य भनेको राम्रा खेलाडी उत्पादन गर्ने हो। राष्ट्रिय तथा अन्तर्राष्ट्रिय प्रतियोगितामा पदक जित्न सक्ने खेलाडी उत्पादन गरेर तेक्वान्दोको विकास र विस्तारमा सहयोग पुर्याउने लक्ष्य राखेको छु, सञ्जीव भन्छन् ।"
सोमपालले लिए दोस्रो विकेट,काठमाडौं : आईसीसी क्रिकेट विश्वकप लिग टू अन्तर्गत एकदिवसीय सिरिजमा पपुवा न्युगिनी(पीएनजी)सँग टस जितरे बलिङमा रहेको नेपालका लागि सोमपाल कामीले दोस्रो विकेट लिएका छन्। उनले पीएनजीका लेगा सिअकाको विकेट लिएका हुन्। ताजा अवस्थामा पीएनजी ९५ ओभर खेल्दै ३३ रनमा रहेको छ। लिग टू मा नेपाललगायत कुल ७ टिम सहभागि रहेका छन्।
पीएनजीविरुद्ध जितका लागि नेपाललाई १७४ रनको लक्ष्य,"काठमाडौं : आईसीसी क्रिकेट विश्वकप लिग टू अन्तर्गत नेपालसँग खेलिरहेको पपुवा न्युगिनी(पीएनजी)ले नेपाललाई जितका लागि १७४ रनको लक्ष्य दिएको छ। नेपालसँग टस हारेर ब्याटींग गरेको पीएनजीले ५० ओभर खेल्दै ८ विकेटको क्षतिमा १७३ रन जोडेको हो। पीएनजीका लागि आसड भलाले ९६ बलको सामना गर्दै ४५ रन जोडे। त्यस्तै लेगा सियकाले ३२ बल खेल्दै २० रन जोडेका थिए। नेपालका लागि सन्दीप लामिछाने र सोमपाल कामीले समान २२ विकेट लिए। त्यस्तै करन केसी, आरीफ शेख, दिपेन्द्र सिंह एरी, पवन शराफले समान ११ विकेट लिए। लिग टू मा नेपाललगायत कुल ७ टिम सहभागि रहेका छन्।"
पीएनजीको छैटौँ विकेट पतन,काठमाडौं : आईसीसी क्रिकेट विश्वकप लिग टू अन्तर्गत नेपालसँग खेलिरहेको पपुवा न्युगिनी(पीएनजी)को छैटौँ विकेट पनि पतन भएको छ। पीएनजीसँग टस जितरे बलिङमा रहेको नेपालका लागि पवन शराफले छैटौँ विकेट लिएका हुन्। उनले पीएनजीका असाड भलाको विकेट लिएका हुन्। ताजा अवस्थामा पीएनजी ३५३ ओभर खेल्दै ११२ रनमा रहेको छ। लिग टू मा नेपाललगायत कुल ७ टिम सहभागि रहेका छन्।
मुख्यमन्त्री कप पुरुष भलिबल प्रतियोगिता : सुदूरपश्चिम र आर्मीको जित,"धनगढी : मुख्यमन्त्री कप पुरुष भलिबल प्रतियोगितामा विभागीय टोली त्रिभुवन आर्मी क्लब र सुदूरपश्चिम प्रदेशले विजयी सुरुवात गरेका छन्। कैलालीको धनगढीमा सोमबारदेखि सुरु भएको प्रतियोगिताको उद्घाटन खेलमा आर्मीले कर्णाली प्रदेशलाई ३० को सोझो सेटले हरायो। एकपक्षीय नतिजा निकालेको आर्मीले कर्णालीलाई २५१८,२५१०, २५१६ ले हरायो। सोमबार नै भएको दोस्रो खेलमा सुदूरपश्चिम प्रदेशले मधेश प्रदेशलाई २५१७, २५२२, २५२२ को सोझो सेटले पराजित गर्यो। सुदूरपश्चिम प्रदेश खेलकुद परिषद्को आयोजनामा सुरु भएको प्रतियोगिताको सुदूरपश्चिम प्रदेशका मुख्यमन्त्री त्रिलोचन भट्टले उद्घाटन गरेका थिए। आयोजक प्रदेश खेलकुद परिषद्का सदस्यसचिव दीपकबहादुर सिंहका अनुसार चैत १२ गतेसम्म सञ्चालन हुने प्रतियोगितामा सात प्रदेश र तीन विभागीय टोलीको सहभागिता रहेको छ। प्रतियोगिताका विजेताले नगद चार लाख, उपविजेताले दुई लाख, तेस्रो हुने टोलीले एक लाख र चौथो स्थान प्राप्त गर्ने टोलीले ५० हजार नगद पुरस्कार पाउने छन्।"

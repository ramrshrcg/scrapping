शीर्षक,विवरण
कोरोनाविरुद्धको खोप लगाउनेलाई ५ सय युरोको चिठ्ठा,"भियना: अष्ट्रियाको सत्तारुढ सरकारले कोभिड १९ विरुद्धको खोप लगाउन प्रोत्साहन स्वरुप राष्ट्रिय चिठ्ठा प्रणाली लागु गर्ने घोषणा गरेको छ । सरकारले बिहीबार सो घोषणा गरेको हो । चिठ्ठा प्रणालीअन्र्तगत खोप लगाउने नागरिकले पुरस्कार स्वरुप सानो देखि ठुलो रकम प्राप्त गर्ने त्यहाँका चान्सलर कार्ल नेहम्मेरले अन्र्तराष्ट्रिय मिडियासँग बताएका छन् । खोप लगाउने नागरिकले कुपन प्राप्त गर्ने छन् भने हरेक कुपनमार्फत ५ सय युरो जित्नेछन् । खोप चिठ्ठा उपलब्ध गराउँदा नागरिकहरु खोप लगाउन प्रोत्साहित हुने अपेक्षा गरिएको छ । खोप नलगाउनेलाई भने ६ सय युरो जरिवाना गराइने बताइएको छ । सो नियम बिहिबार संसदले पारित गर्ने र केहि दिनभित्रमा लागु गरिने बताइएको छ । पश्चि युरोपेली मुलुक अष्ट्रिया कोभिड १९ विरुद्ध सबैभन्दा कम खोप लगाउने मुलुकमा गनिन्छ । अष्ट्रियाका ७२ प्रतिशत मानिसले मात्र कोभिड १९ विरुद्ध पुर्ण खोप लगाएका छन् । त्यहाँ ओमिक्रोन भेरियन्ट तिब्र रुपमा फैलिइरहेको छ भने सरकारले कोभिड नियन्त्रणका लागि लकडाउन नलगाउने बताइएको छ । चीन, रुस र इरानले हिन्द महासागरमा संयुक्त सैन्य अभ्यास गर्दै दुबई चीन, रुस र इरानका नौसेनाले संयुक्त रुपमा सैन्य अभ्यास गर्ने भएका छन् । तीनै मुलुकका नौसेनाले शुक्रबार संयुक्त अभ्यास गर्ने भएका हुन् । इरानको सैन्य बलले अर्ध सरकारी मिडिया आइएसएनएमार्फत बिहिबार सो जानकारी दिएको हो । २०२२ मेरिन सेक्युरिटी बेल्ट नाम दिइएको तिनवटै मुलुकको सो संयुक्त सैन्य अभ्यास हिन्द महासागरको उत्तरी क्षेत्रमा हुने बताइएको छ । तीन देशका नौसेनाविच हुन लागेको सो संयुक्त अभ्यास तेस्रो पटक हो । सो सैन्य अभ्यास आगामी चार दिनसम्म चल्ने बताइएको छ । बेलायतले कोभिड १९ प्रतिबन्ध हटायो लण्डन बेलायत सरकारले कोभिड १९ विरुद्ध लगाएको प्रतिबन्ध हटाएको छ । सरकारले बिहिबारदेखि लागु हुने गरी कोभिड १९ प्रतिबन्ध हटाएको हो । बेलायतका प्रधानमन्त्री बोदरिस जोनसनले सो जानकारी दिएका हुन् । कोभिड १९ को नयाँ भेरियन्ट ओमिक्रोनले देशभर चरम अवस्था पार गरिसकेका कारण सरकारले सो प्रतिबन्ध हटाउने निर्णय गरेको प्रधानमन्त्रीले बताएका छन् । सो निर्णयसँगै वर्क फ्रम होम र विद्यार्थीले कक्षा कोठामा अनिवार्य मास्क लगाउनु पर्ने लगायत नियम हटेको स्काई न्युजमा खबर छ । आगामी बिहिबारदेखि लागु हुने गरी सार्बजनिक स्थानमा मास्क लगाउनु पर्ने र साना ठुला सार्बजनिक कार्यक्रममाथि लागेको प्रतिबन्धसमेत हट्ने बताइएको छ । बेलायत सरकारले गएको डिसेम्बरदेखि कोभिड १९ विरुद्ध नयाँ प्रतिबन्ध लागु गरेको थियो । सन् २०२१ मा ५५ बिलियन युरोको फ्रान्सेली स्याम्पेन बिक्री पेरिस गत वर्ष अर्थात् सन् २०२१ मा मात्र करिब ५५ बिलियन युरो बराबरको फ्रान्सेली स्याम्पेन बिक्रि भएको छ । कोभिड १९ महामारीको प्रतिबन्धका बाबजुद गत वर्ष सो रकम बराबरको मदिराको प्रकार फ्रान्सेली स्याम्पेन बिक्रि भएको हो । स्याम्पेन निर्माता कम्पनीका अनुसार सन् २०२१ म करिब ३३२ मिलियन बोतल स्याम्पेन बिक्रि भएको थियो । जुन अघिल्लो वर्षको तुलनामा ३२ प्रतिशत बढिले बिक्रि भएको हो । कोभिड लकडाउनका बाबजुदसमेत विश्वभर २० प्रतिशत बढि फ्रान्सेली स्याम्पेन बिक्रि भएको त्यहाँको स्याम्पेन व्यापार संगठनले जनाएको छ । लकडाउन र कोभिड प्रतिबन्धको समयमा स्याम्पेनमार्फत घरमै कोरोना उपचार गर्ने र परिवारभित्रै रमाइलो गर्ने उदेश्यले ग्राहकको माग बढेको थियो । सोहि कारण गत वर्ष ठुलो मात्रामा स्याम्पेनको माग र बिक्रि बढेको हुन सक्छ सो संगठनले स्थानिय मिडियासँग भनेको छ । रुसले युक्रेनमाथि हमला गर्ने बाइडेनको अनुमान वासिङटन: अमेरिकी राष्ट्रपति जो बाइडेनले रुसले युक्रेनमाथि हमला गर्ने अनुमान गरेका छन् । रुसले युक्रेनको छिमेकी मुलुक बेलारुसमा सैन्य अभ्यासका लागि आफ्ना सैनिक तैनाथ गरेपछि बाइडेनले सो अनुमान गरेका हुन् । सैन्य अभ्यासको नाममा रुसको सैन्य बल युक्रनेको सीमा नजिकै बेलारुस पुगिसकेको छ । त्यसैले मलाई लाग्छ, रुसले पक्का युक्रेनमाथि घातक आक्रमण गर्नेछ ह्वाइट हाउसस्थित रिपोटरहरुसँग बाइडेनले भनेका छन् । यदि युक्रेनमाथि हमला गरेमा रुसले त्यसको गहिरो मुल्य चुकाउनुपर्ने चेतावनी समेत बाइडेनले दिएका छन् । युक्रेन सम्बन्धमा तनाव बढ्दै गएपछि सहयोगी मुलुकसँग बार्ताका लागि अमेरिकी विदेश सचिव एन्टोनी ब्लिंकन बिहिबार जर्मनको राजधानी बर्लिन पुगेका छन् । चर्चमा भागदौड मच्चिदा २९ धर्मावलम्बीको मृत्यु मोन्रोभिया: पश्चिम अफ्रिकी मुलुक लाइबेरियाको एक चर्चमा भागदौड मच्चिदाँ कम्तीमा २९ क्रिष्चियन धर्मावलम्बीको मृत्यु भएको छ । लाइबेरियाको राजधानी मोन्रोभियास्थित चर्चमा बुधबार राती भागदौड मच्चिदाँ कम्तीमा २९ धर्मावलम्बीको मृत्यु भएको हो । लाएबेरियाका सुचना मन्त्री जलवाह तोन्पोले बिहिबार सो जानकारी दिएका हुन् । सुचना मन्त्रीका अनुसार सो घटना राजधानीस्थित न्यु क्रु टाउनमा भएको हो । क्रिस्चियनहरुको पुजा कार्यक्रममा रातभर भागदौड मच्चिदाँ २९ क्रिस्चियन धर्मावलम्बीको ज्यान गएको हो । यद्यपि, घटनाको कारणबारे भने हालसम्म पुष्टि भइनसकेको अन्र्तराष्ट्रिय मिडियामा खबर छ । त्यहाँका अधिकारीहरु बिहिबार साँझ घटनास्थलमा पुग्ने बताइएको छ । ज्वालामुखी विस्फोटका कारण १० हजार किलोमिटर टाढाको तेल चुहिँदा क्षतिपूर्ति माग लिमा: टोङ्गा ज्वालामुखी विस्फोटका कारण करिब १० हजार किलोमिटर टाढा रहेको दक्षिण अमेरिकी मुलुक पेरुमा एउटा ट्यांकरबाट तेल चुहिएको छ । ज्वालामुखी विस्फोटपछि समुद्रमा अस्वभाविक रुपमा आएको छालले एक ट्यांकरबाट पेरुको समुद्रमा कच्चा पेट्रोलियम तेल चुहिएको हो । ज्वालामुखी विस्फोटका कारण आफ्नो समुद्रमा तेल चुहिएको पेरुको पछिल्लो इतिहासकै सबैभन्दा नराम्रो पर्यावरणीय विपद् भन्दै पेरुले त्यसको क्षतीपुर्ती माग गरेको छ । पेरुका प्रधानमन्त्री र त्यहाँको विदेश मन्त्रालयले तेल चुहिँदा आफ्नो सामुद्रीक र बाह्य वातावरण विगारेको स्पेनको सबैभन्दा ठुलो तेल सेवा रेस्पोलसमक्ष क्षतीपुर्ती माग गरेको हो । ला पाम्पिया प्रशोधन केन्द्रमा रहेको कच्चा तेल सार्ने क्रममा ज्वालामुखीको धक्काले ट्यांकर हल्लिदा करिब ६ हजार ब्यारेल तेल समुद्रमा चुहिएको बताइएको छ । जसका कारण त्यहाँको समुद्र र तटिय क्षेत्रको वातावरण विगारेको बताइएको छ । सो तेल चुहिएपछि समुद्र र वरिपरिको क्षेत्र सफा गर्न आफुले ठुलो संख्यामा जनशक्ति परिचालन गरेको रेस्पोलले जनाएको छ । गएको शनिबार प्रशान्त महासागरस्थित हुङ्गा टोङ्गा हुङ्गा हा आपाई ज्वालामुखी विस्फोटन भएको थियो । सो ज्वालामुखी विस्फोटको असर संसारभर परेको थियो । ज्वालामुखी विस्फोटपछि प्रभावित टोङ्गामा बिहिबार न्युजिल्याण्डबाट खानेपानी बोकेर पहिलो विदेशी सहायताको विमान पुगेको छ । जेलभित्रै दर्जनौं महिला कैदीलाई बलात्कारको आरोपमा १५ वर्ष जेल किन्सासाः जेलभित्र दर्जनौ महिला कैदीलाई बलात्कार गरेको आरोपमा आरोपित कैदीलाई १५ वर्ष जेल सजाय सुनाएको छ । कंगोको अदालतले ५६ महिला कैदीलाई जेलभित्रै बलात्कार गरेको आरोपमा सो सजाय सुनाएको हो । सन् २०२० सेप्टेम्बरमा कंगोको राजधानी किन्सासास्थित कसापा कारागारभित्र दंगा भएको थियो । सो समयमा १० कैदिमार्फत तिन दिनमा ५६ महिला कैदी बलात्कृत भएका थिए । ति महिलामाथि निरन्तर रुपमा बलात्कार भएको थियो । बलात्कारपछि तीन महिला एचआइभी संक्रमित बनेका थिए भने जसमध्ये १६ महिला कैदी गर्भवती बनेका थिए । आरोपित कैदीलाई अदालतले दोषी ठहर गर्दै १५ वर्षको जेल सजाय सुनाएको हो । दोषी ठहर भएका हरेक आरोपित कैदीले प्रत्येक पिडित महिलालाई ५ हजार डलर जरिवानाको सजायसमेत सुनाएको छ । तालिवानको शासनपछि ५ लाख बढीले गुमाए जागिर काबुल: अफगानिस्तानमा तालिवानको नयाँ सरकार बनेपछि त्यहाँका ५ लाख भन्दा बढि मानिसले आफ्नो जागिर गुमाएका छन् । संयुक्त राष्ट्र संघको अन्र्तराष्ट्रिय श्रम संगठन (आइएलओ)का अनुसार त्यहाँका ५ लाख भन्दाबढि मानिसले आफ्नो जागिर गुमाएका हुन् । तालिवानले गएको अगष्टमा अफगानिस्तान कब्जामा लिएको थियो । अफगानिस्तान कब्जामा लिएको करिब १ महिनापछि तालिवानले आफ्नो सरकार गठन गरेको थियो । त्यसयता तालिवानले अधिकांशलाई जागिरबाट निकालेको र कतियले जागिर छोड्नुपरेको ५ लाख बढि मानिसले आइएलओले जनाएको छ । बिहिबार अफगानिस्तानका उद्योगपतिहरुले अन्र्तराष्ट्रिय समुदायसँग अफगान फन्ड सार्बजनिक गर्न आग्रह समेत गरेका छन् । यदि अफगान फन्ड सार्बजनिक नगरिएमा त्यहाँका १५ लाखभन्दा बढि मानिस बेरोजगार हुने चेतावनीसमेत दिएका छन् ।"
उच्च अदालत पाटनका १३ न्यायाधीशलाई कोरोना,काठमाडौं: उच्च अदालत पाटनका १३ न्यायाधीश कोरोना भाइरसबाट सङ्क्रमित भएका छन्। अदालतका रजिष्टार ठगेन्द्र कट्टेलका अनुसार ५७ कर्मचारीमा समेत कोरोना सङ्क्रमण पुष्टि भएको छ। त्यस्तै सर्वोच्च अदालतमा एक न्यायाधीश र ३९ कर्मचारी कोरोनाबाट सङ्क्रमित भएका छन्। सर्वोच्च अदालतका प्रवक्ता बाबुराम दाहालका अनुसार देशभरिका अदालतमा न्यायाधीश र कर्मचारीसहित १५० भन्दा बढीलाई कोरोना सङ्क्रमण भएको छ।
"दोहोरो अंकले बढ्यो नेप्से : कुन कम्पनीको मूल्य बढ्यो, कसको घट्यो ?","काठमाडौं : साताको अन्तिम कारोबार दिन नेप्से परिसूचक उकालो लागेको छ। मंगलबार र बुधबार दुईदिन नियमित ओरालो लागेको नेप्से आज ३३०३ अंकले बढेर २९ सय ३१३४ विन्दुमा पुगेर बन्द भएको छ। यसदिन २२९ कम्पनीको सेयर कारोबार भयो। ती कम्पनीको १ करोड ५९ लाख ८९ हजार कित्ता सेयर ५ अर्ब ७७ करोड ३१ लाख २० हजार रुपैयाँ बराबरमा किनबेच भयो। यसैगरी सेन्सेटिभ इण्डेक्स ४०९ अंकले वृद्धि भएको छ। यसअघि बुधबार नेप्से परिसूचक ३८३५ अंकले ओरालो लाग्दा कारोबार रकम साढे ६ अर्बमा सिमित भएको थियो। मंगलबार ८ अर्ब बढीको सेयर कारोबार भएको थियो। आइतबार र सोमबार नेप्से ओरालो लागेको थियो। कारोबारमा आएका १३ समूहमध्ये ११ समूहको परिसूचक बढेको छ। विकास बैंक उपसमूहको परिसूचक सर्वाधिक ३३६ प्रतिशत बढेको छ। त्यसैगरी, वित्त उपसमूहको परिसूचक ३०४ प्रतिशत बढेको छ भने, जलविद्युत, लगानी, जीवन बीमा र निर्जीवन बीमा उपसमूहको परिसूचक २ प्रतिशतभन्दा बढी बढेको छ। यसदिन ११ समूहको परिसूचक बढ्दा बैंकिङ्गको ००५ र म्युचुअल फण्ड समूहको परिसूचक ०१४ प्रतिशतले घटेको हो। कारोबार रकमका आधारमा यसदिन आइएमइ जनरल इन्स्योरेन्स शीर्ष स्थानमा रह्यो। यसदिन सो कम्पनीको २२ करोड २० लाख रुपैयाँभन्दा बढीको सेयर कारोबार भयो। बिहीबार तीन कम्पनीको सेयर सकारात्मक सर्किट लेभलमा कारोबार भएको छ। मैलुङ्ग खोला जलविद्युत कम्पनी, तेह्रथुम पावर कम्पनी र बुद्धभूमि नेपाल हाइड्रोपावरको सेयर सकारात्मक सर्किट लभेलमा कारोबार भएको हो। मैलुङ्ग खोला जलविद्युत कम्पनीको १० प्रतिशत, तेह्रथुम पावर कम्पनीको १० प्रतिशत र बुद्धभूमि नेपाल हाइड्रोपावरको ९९७ प्रतिशतले बढेको हो। त्यसैगरी, न्यादी हाइड्रोपावरको सेयरमूल्य करिब ८८६ प्रतिशत बढेको छ। समग्रमा यो हप्ता सेयर बजार उतारचढावमै बित्यो।"
नोबेलका विद्यार्थीद्वारा माइतीघरमा प्रदर्शन,"काठमाडौंः विराटनगरस्थित नोबेल मेडिकल कलेजका पीडित विद्यार्थीहरुले बिहीबार माइतिघरमा धर्ना दिएका छन्। नोबेलले विद्यार्थीबाट गैरकानुनी शुल्क लिएको भन्दै धर्ना दिएका हुन्। उनीहरु सरकारलाई दबाब दिनकै लागि भन्दै विराटनगरवाट काठमाडौं आएका थिए। चिकित्सा शिक्षा संघर्ष समितिका संयोजक मनिष भट्टराईका अनुसार सरकारले तोकेको शुल्कभन्दा मनपरी शीर्षक बनाएर शुल्क लिएपछि आन्दोलन गर्नुपरेको हो। शिक्षा, विज्ञान तथा प्रविधि मन्त्रालयले अतिरीक्त शुल्क नलिन निर्देशन दिएपनि नोबेलले अटेरी गर्दै आएको छ। त्यस्तै काठमाडौं मेडिकल कलेजले पनि अबैध शुल्क लिएको पीडित विद्यार्थीको गुनासो छ।"
लोकसेवा आयोगका सबै परीक्षा स्थगित,काठमाडौं : लोकसेवा आयोगले सबै परीक्षा स्थगित गरेको छ। आयोगले माघ मसान्तसम्म निर्धारित सबै परीक्षा स्थगित गरेको लोक सेवा आयोगका प्रवक्ता तोयानारायण सुवेदीले अन्नपूर्णलाई जानकारी दिए। कर्मचारी र विद्यार्थीमा कोरोना देखिन थालेपछि आयोगले परीक्षा स्थगित गरेको हो। यसअघि बुधबार लोकसेवा आयोग बागमती प्रदेशले माघ ८ गतेदेखि संचालन हुने परीक्षा स्थगित गरेको थियो।
"अधिकांश स्थानमा वर्षा, भोलिदेखि मौसममा सुधार हुने","काठमाडौं: पश्चिमी वायुको प्रभावले देशको अधिकांश स्थानमा आंशिकदेखि सामान्य बदली रही केही हल्का वर्षा र हिमपात भइरेहको जल तथा मौसम विज्ञान विभागले जनाएको छ। उक्त प्रणालीको प्रभावले पहाडी भेगका थोरै स्थानमा हल्का वर्षा र उच्च पहाडी तथा हिमाली भूभागका केही स्थानमा हल्का हिमपातको सम्भावना रहेको विभागका वरिष्ठ मौसमविद् वरुणा पौडेलले बताए। 'सो मौसमी प्रणाली भोलिदेखि कमजोर हुँदै जाने भएकाले शुक्रबारबाट मौसममा सुधार हुनेछ,' उनले भने। भोलि देशभर आंशिकदेखि सामान्यतया बदली रही हरेक प्रदेशका केही स्थानमा हल्का वर्षा तथा देशका उच्च पहाडी तथा हिमाली भूभागका केही स्थानमा हल्का हिमपातको सम्भावना रहेको बताइएको छ। विभागले आगामी २४ घण्टाको लागि चेतावनी तथा परामर्श जारी गर्दै देशको पहाडी भूभागका केही स्थानमा हल्का वर्षाको साथै देशका उच्च पहाडी तथा हिमाली भूभागका केही स्थानमा हल्का हिमपातको सम्भावना रहेको छ।साथै देशभर चिसो अझै बढ्ने क्रममा रहेकाले यसबाट बच्न र त्यसको प्रभावबाट जोगिन आवश्यक सुरक्षा तथा सतर्कता अपनाउन अनुरोध गरिएको छ। मौसम पूर्वानुमान महाशाखाको पछिल्लो विवरण अनुसार आज काठमाडौँ उपत्यकाको न्यूनतम तापक्रम सात दशमलव ६ डिग्री र अधिकतम तापक्रम १८ दशमलव चार डिग्री सेल्सियस रहेको छ। त्यस्तै आज सबै भन्दा कम जुम्लाको न्यूनतम तापक्रम माइनस एक दशमलव चार डिग्री र सबै भन्दा धेरै दिपायलको अधिकतम तापक्रम २२ दशमलव दुई डिग्री सेल्सियस रहेको छ।"
महेश बस्नेतविरुद्ध खनिए युवा संघका १४ पदाधिकारी,"काठमाडौं: युवा संघका इन्चार्ज महेश बस्नेतविरुद्ध ६ उपाध्यक्षसहित १४ जना पदाधिकारीले आपत्ति जनाएका छन्। विधि, प्रक्रिया मिचेर मनोमानी ढंगले संगठन चलाएको र गत पुस २८ र १९ गते पोखरामा भएको सचिवालय बैठकमा आफूखुसी निर्णय गर्ने काम भएको भन्दै ती पदाधिकारीहरुले लिखितरुपमा आपत्ति जनाएका हुन्। उनीहरुले जनवर्गीय संगठन प्रमुख र केन्द्रीय कार्यसमितिलाई ध्यानाकर्षण पत्र पठाएका छन्। 'हामीले पुस ३० गते विहान भइरहेको गतिविधि र कोठे बैठकले संगठन घोषित निर्णयमा पुग्ने कुनै संकेत देखेनौं तथापि संघका इन्चार्ज र अध्यक्षलाई उक्त विषयवस्तु र विद्यमान सचिवालय कमिटीलाई नै स्वतल आयोजक कमिटीमा रुपान्तरण गर्नुपर्ने, त्यसमा एकता प्रक्रियाबाट आएका कमरेडहरुलाई थप्नुपर्ने विषयवस्तु हामीले प्रष्टरुपमा राख्यौं। उक्त विषयमा कमरेड इन्चार्ज र अध्यक्षले कुनै चासो देखाउनु भएन,' दुई पन्ने ध्यानाकर्षण पत्रमा भनिएको छ, 'घोषित दुई दिनलाई तोकिएको उक्त बैठक तेस्रो दिन सञ्चालन नहुने संकेत देखिएपछि, विधि, प्रक्रिया र निर्णय विपरित जिम्मेवार व्यक्तिहरुको खल्तीबाट पूर्वाग्रही सोचका साथ नामावली घोषणा हुने संकेत देखिएपछि हामी सम्पूर्ण कमरेडहरुलगायत अधिकांश सचिवालय सदस्यहरु काठमाडौं फर्केको जानकारी गरायौं।' उनीहरुले आफूहरु फर्किसकेपछि इन्चार्ज बस्नेतले फेसबुक लाइभबाट कमिटी घोषणा गरेका थिए। हप्तादस दिनअघि नै तयार पारिएको आयोजक कमिटीको नामावली र व्यक्तिगत सम्बन्धका आधारमा मनोमानी ढंगले संयोजक, सहसंयोजक, विभागीय प्रमुख र प्रदेश इन्चार्जहरु तोक्नै मिनी महाधिवेशनको झल्को दिएको उनीहरुको आरोप छ। फागुन ११ गते ९औं महाधिवेशन तोकिए पनि बस्नेतले अगावै मनोमानी ढंगले सूची तयार पारी सार्वजनिक गरेर महाधिवेशन बिथोल्ने प्रयास गरेको उनीहरुको बुझाइ छ। 'यस्तो गतिविधिले संगठनमा फरक मत, फरक विचार राख्ने व्यषक्तिहरुलाई पूर्णतः निषेध गर्दै संगठन व्यक्ति केन्द्रीत समूहमा रुपान्तरित हुने स्पष्ट छ। पार्टीको मूल विचार र संगठनात्मक जीवनमा व्यक्तिवादी हाबी हुँदै गएको हामीले महसुस गरेका छौं। तसर्थ संघको विद्यमान पूर्ण सचिवालय कमिटीलाई नै महाधिवेशन आयोजक कमिटीमा रुपान्तरण गर्न पार्टीबाट स्पष्ट निर्देशन गरियोस् भनी कमरेडसमक्ष यो ध्यानाकर्षण पत्र दर्ज गराएका छौं,' पत्रमा भनिएको छ। पत्रमा उपाध्यक्षहरु अमित लामा, रोशन बस्नेत, उर्मिला सुनुवार, विष्णु प्रसाद घिमिरे, तिरण गौतम, रविन थापा, उपमहासचिव कुमार हुमागाइँलगायतले हस्ताक्षर गरेका छन्।"
मधेस प्रदेशमा एमालेलोसपाको गठबन्धन,"जनकपुरधाम: मधेस प्रदेशमा राष्ट्रियसभा निर्वाचनका लागि नेकपा एमाले र लोकतान्त्रिक समाजवादी पार्टी (लोसपा)ले गठबन्धन गरेको छ। एमाले र लोसपाले संयुक्तरुपमा पत्रकार सम्मेलनको आयोजना गरी माघ १२ गते हुन लागेको राष्ट्रियसभा निर्वाचनका लागि गठबन्धन गरिएको जानकारी गराइएको छ। दुई दलीय सहमतिमा महिला समूहको उम्मेदवार लोसपालाई दिने र अन्य समूहको उम्मेदवार एमालेलाई दिने सहमति भएको छ। राष्ट्रियसभाका लागि लोसपाको तर्फबाट महिला कोटामा रुपाकुमारी यादवको उम्मेदवारी रहने जानकारी लोसपाको मधेश प्रदेशका सचेतक परमेश्वर साहले जानकारी दिए। त्यस्तै एमालेबाट अन्य समूहका उम्मेदवारी उस्मान अन्सारीको उम्मेदवारी रहने एमाले सचिव रघुवीर महासेठले बताए। दुई दलले राष्ट्रियसभा निर्वाचनका लागि गठबन्धन गरेपनि मधेस प्रदेशमा सत्ता गठबन्धन नै मजबुत स्थितिमा देखिएको छ। मधेस प्रदेशमा प्रदेशसभा सदस्य, स्थानीय पालिकाका जनप्रतिनिधिहरु सत्ता गठबन्धनका बढिरहेकाले सत्ता गठबन्धन एमाले र लोसपाबिचको गठबन्धन पछि पनि मजबुत स्थितिमा छ। मधेस प्रदेशमा कूल ९ हजार ८ सय १६ मतभार छ। सबैभन्दा बढी जसपाको २ हजार ९ सय ८८, नेपाली कांग्रेसको २ हजार ३ सय ७०, लोसपाको १ हजार ५ सय ६०, माओवादी केन्द्रको १ हजार १ सय ९४, एमालेको ९ सय ४२ र नेकपा एकीकृत समाजवादीको ७ सय ५० मतभार रहेको छ। मधेस प्रदेशमा गठबन्धनको मतभार ७ हजार ३ सय २ छ। एमालेलोसपाको मिलाएर कूल मतभार २ हजार ५ सय २ मात्रै छ। मधेस प्रदेशमा कूल २ सय ६८ मतदाता छन्। जसमा सबैभन्दा बढी कांग्रेसको ७९ मतदाता छन्। जसपाको ६४, माओवादी केन्द्रको ४५, लोसपाको ४२, एमालेको २९ र नेकपा एसको ७ मतदाता रहेको छ। अब मधेस प्रदेशमा २ सिटका लागि ४ जनाको उम्मेदवारीमात्रै रहने भएको छ। सत्ता गठबन्धनबाट अन्य समूहमा जसपाको खालिद सिद्धकी र महिला कोटाबाट माओवादी केन्द्रकी उर्मिला अर्यालको उम्मेदवार छन्।"
"अध्ययन, अनुसन्धानमा काठमाडौं विश्वविद्यालय र उत्तर कोरियाबीच सहकार्यको तयारी","काठमाडौं: काठमाडौं विश्वविद्यालय र उत्तर कोरियाबीच अध्ययन, अनुसन्धानमा सहकार्य गर्नेबारे छलफल सुरु भएको छ। नेपालस्थित उत्तर कोरियाली राजदूतावास र काठमाडौं विश्वविद्यालयका अधिकारीहरुबीच कृषि, सूचना प्रविधि, जलविद्युतलगायत विषयको अनुसन्धान गर्नेबारे बृहत् छलफल भएको हो। काठमाडौं विश्वविद्यालयका रजिष्टार डा सुबोध शर्माले उत्तर कोरियाली विश्वविद्यालयसँगको सहकार्यमा अध्ययन, अनुसन्धान गर्नेबारे छलफल भएको बताए। काठमाडौं विश्वविद्यालय र उत्तर कोरियाली विश्वविद्यालयबीच अध्ययन, अनुसन्धानमा के कसरी सहकार्य गर्न सकिन्छ भन्ने विषयमा छलफल भएको हो, रजिष्टार शर्माले अन्नपूर्णसँग भने। काठमाडौं विश्वविद्यालयसँग सहकार्य गर्नेबारे छलफल गर्न नेपालका लागि उत्तर कोरियाली राजदूत जो योङ मेन जनवरी ५ मा धुलिखेल पुगेका थिए। काठमाडौं विश्वविद्यालयका उपकुलपतिसहितका पदाधिकारी र उत्तर कोरियाली अधिकारीहरुबीच सो विषयमा छलफल भएको हो। उत्तर कोरियालीहरु हाइड्रो पावर निर्माणमा दक्ष छन्,' छलफलमा सहभागी काठमाडौं विश्वविद्यालयका एक प्राध्यापकले अन्नपूर्णसँग भने, उनीहरुको दक्षतालाई नेपालमा प्रयोग गर्न सकियो भने हाइड्रो पावर क्षेत्रको विकाशमा थप टेवा पुग्छ। उनले उत्तर कोरियासँग सम्झौताका लागि फेरि छलफल गरेर टुङग्याउने बताए। कार्यक्रममा काठमाडौं विश्वविद्यालयका उपकुलपति डा भोला थापा, रजिष्टार शर्मा, स्कुल अफ इन्जिनियरिङका डीन मनिष पोख्रेललगायतको उपस्थिति थियो भने उत्तर कोरियाकातर्फबाट नेपालका लागि उत्तर कोरियाली राजदूत जो योङ मेन र डेपुटी चिफ अफ मिसन (डिसीएम) जोङह्योक किमको उपस्थिति थियो। संयुक्त राष्ट्रसंघ सुरक्षा परिषद्ले उत्तर कोरियामाथि नाकबन्दी लगाएको छ। संयुक्त राष्ट्रसंघको सदस्य राष्ट्रको हैसितमा नेपालले पनि उत्तर कोरियाको व्यापार व्यवसायमा प्रतिबन्ध लगाएको छ। राष्ट्रसंघले आग्रहअनुसार नेपालले विसं २०७६ पुस ६ गतेदेखि उत्तर कोरियामाथि नाकाबन्दी कार्यान्वयन गरेको थियो। नेपालले २०७६ पुस ६ अगावै नेपालमा उत्तर कोरियालीले सञ्चालन गरेका अस्पताल, रेष्टुरेष्ट, सफ्टवयेर कम्पनी बन्द गराएको थियो। नेपालमा अहिले देखिनेगरी उत्तर कोरियाका कामदार र उनीहरुका आर्थिक गतिविधि बन्द छन्। सुरक्षा परिषद्ले उत्तर कोरियालाई निःशस्त्रीकरणको बाटोमा लैजाने उद्देश्यले आर्थिक नाकाबन्दी लगाएको हो। जनवरी महिना सुरु भएयता मात्र उत्तर कोरियाले लामो तथा छोटो दूरीका ४ वटा क्षेप्यास्त्र प्रहार गरिसकेको छ। संयुक्त राष्ट्रसंघको अलाबा अमेरिका, जापान, दक्षिण कोरियाले उत्तर कोरियाले निरन्तर रुपमा गरेको क्षेप्यास्त्र प्रहारप्रति निन्दा गरेका छन्। राष्ट्रसंघले नाकावन्दी लगाएको र नेपालले समेत उत्तर कोरियाली कामदारलाई फिर्ता पठाएको अवस्थामा काठमाडौं विश्वविद्यालयजस्तो गरिमामय शैक्षिक संस्थाले अध्ययन, अनुसन्धानका लागि उत्तर कोरियाली विश्वविद्यालयसँग सहकार्य गर्न खोज्नु आपत्तिजनक भएको एक शिक्षाविद्ले अन्नपूर्णसँग भने।"
शुक्रबार रातिदेखि सवारीसाधनमा जोरविजोर लागू (आदेशसहित),"काठमाडौं: काठमाडौं उपत्यकामा सवारीसाधनमाथि जोरविजोर लागू भएको छ। काठमाडौं, ललितपुर र भक्तपुर जिल्लाका सिडिओहरुको संयुक्त बैठकले यस्तो निर्णय गरेको हो। ललितपुरका साहायक सिडिओ हरिप्रसाद पन्तले काठमाडौं उपत्यकामा सवारीसाधानमा जोरविजोर लागू भएको बताए। उनले उपत्यकाका तीनवटै जिल्लाले आजै छुट्टाछुट्टै आदेश जारी गर्देसमेत बताए। 'कोरोना संक्रमण जोखिमलाई मध्यनजर गर्दै तीन जिल्लाका सिडिओहरुको संयुक्त बैठकले सवारीसाधनमा जोरविजोर लागू गर्ने निर्णय गरेको छ,' पन्तले अन्नपूर्णसँग भने। उनले शुक्रबार राति १२ बजेदेखि जोरविजोर लागू हुने बताए। काठमाडौं जिल्ला प्रशासन कार्यालयले जारी गरेको आदेश हेर्नुस्:"
काठमाडौं बाहिरका यी ९ जिल्लामा उच्च संक्रमण,"काठमाडौं: काठमाडौं उपत्यका बाहिरका प्रमुख सहरहरु पनि कोरोना संक्रमण उच्च जोखिममा रहेका छन्। स्वास्थ्य मन्त्रालयका अनुसार काठमाडौं बाहिरका ९ जिल्लामा संक्रमण दर उच्च रहेको छ। मन्त्रालयको पछिल्लो तथ्यांकअुनसार बिहीबार झापामा १७१, मोरङमा ३२६, सुनसरीमा २९८ र धनुषामा १२० संक्रमित देखिएका छन्। त्यस्तै चितवनमा ११५, मकवानपुरमा ११६, कास्कीमा ३६६, रुपन्देहीमा २०९ र कैलालीमा १७३ संक्रमित देखिएका छन्। यी जिल्लाहरु अहिले कोरोनाबाट अत्यधिक जोखिममा रहेको मन्त्रालयले जनाएको छ। हुनतः यतिबेला काठमाडौं उपत्यकाका कोरोनाको हट स्पट बनेको छ। बिहीबार एकैदिन करिब ७ हजार संक्रमित भेटिएको थियो। कूल संक्रमितको आधा काठमाडौं उपत्यकामा मात्र रहेको मन्त्रालयले जनाएको छ।"
चिनियाँ सेनासँग भारतीय सेनाले माग्यो सहयोग,अरुणाञ्चलः एक किशोर बेपत्ता भएपछि भारतीय सेनाले चिनियाँ सेनासँग सहयोग मागेको छ। मिरन तरुन नामक अरुणाञ्चल प्रदेशका किशोर बेपत्ता भएपछि बिहीबार भारतीय सेनाले चिनियाँ सेना पिपुल्स लिवरेसन आर्मी (पिएलए)सँग सहयोग मागेको हो। हिन्दुस्तान टाइम्सकाअनुसार अरुणाञ्चल प्रदेशको उपर सियाङ जिल्लास्थित जिदो गाउँका ती किशोर मंगलबार साँझदेखि बेपत्ता बनेका थिए। आफ्ना साथीहरुसँग सीमा क्षेत्रमा सिकार खेल्न गएका ती युवक बेपत्ता बनेका थिए। चीनभारत सीमा क्षेत्रबाट बेपत्ता बनेका ती किशोरलाई पिएलएले बन्धक बनाएको भारतीय सरकारी अधिकारीहरुको भनाइ थियो। ती किशोरलाई फिर्ता गराउन भारतीय सेनाले पिएलएको सहयोग मागेको बताइएको छ। यसअघि सन् २०२० सेप्टेम्बरमा पिएलएले अरुणाञ्चलका अन्य पाँच युवकलाई बन्धक बनाएको थियो। बन्धक बनाएको एक हप्तापछि सेनाले उनीहरुलाई सीमा क्षेत्रमा छोडेको थियो।
एकैदिन १२ हजार ३३८ जनामा कोरोना संक्रमण,काठमाडौं: नेपालमा कोरोना संक्रमण दर ह्वातै बढेको छ। स्वास्थ्य तथा जनसंख्या मन्त्रालयका अनुसार आज एकैदिन १२ हजार ३३८ जनामा कोरोना संक्रमण देखिएको छ। कूल २७ हजार ४९७ नमुना परीक्षण गर्दा यी संक्रमित देखिएको मन्त्रालयले जनाएको छ। नेपालमा यो अहिलेसम्मकै धेरै संक्रमण हो। त्यस्तै पछिल्लो २४ घन्टामा थप ६४९ जना संक्रमित कोरोनामुक्त भएका छन् भने थप चार जना संक्रमितको मृत्यु भएको मन्त्रालयले जनाएको छ। सक्रिय संक्रमितको संख्या भने ५७ हजार ३२८ पुगेको छ।
टियुका सबै परीक्षा स्थगित,"काठमाडौं: त्रिभुवन विश्वविद्यालय (टियु) अन्तर्गतका सबै परीक्षाहरु हाललाई स्थगित गरिएको छ। त्रिभुवन विश्वविद्यालयको परीक्षा नियन्त्रण कार्यालयले एक सूचना जारी गर्दै माघ ९ गतेदेखि तोकिएका सबै परीक्षाहरु स्थगित गरेको जनाएको छ। 'त्रिभुवन विश्वविद्यालयअन्तर्गत हालः सञ्चालन भइरहेका अधिकांश परीक्षाहरु सम्पन्न भइसकेका, केही परीक्षा सम्पन्न हुने क्रममा र सञ्चालनको पूर्व तयारी अवस्थामा रहेको र विश्वव्यापीरुपमा फैलिएको ओमिक्रोन भेरियन्टको तीव्र संक्रमणका कारण उपत्यका र बाहिरका अधिकांश परीक्षा केन्द्रमा परीक्षासँग सम्बन्धित विद्यार्थी, कर्मचारी एवं प्रध्यापकसमेत संक्रमित भएका कारण त्रिवि केन्द्रीय परीक्षा सञ्चालक समितिको आज बसेको बैठकबाट हालः त्रिविद्वारा सञ्चालित वार्षिक तथा सेमेस्टर प्रणालीका सम्पूर्ण परीक्षाहरु मिति २०७८ माघ ९ गतेदेखि अर्को सूचना प्रकाशित नभएसम्का लागि स्थगित गर्ने निर्णय भएको व्यहोरा सम्बन्धित सबैको जानकारी लागि यो सूचना प्रकाशित गरिएको छ,' टियुद्वारा जारी विज्ञप्तिमा भनिएको छ। प्रधानमन्त्री शेरबहादुर देउवाले मुख्यसचिव शंकरदास वैरागीलाई विश्वविद्यालयको परीक्षामा स्वास्थ्य प्रोटोकल अपनाएको छ, छैन हेर्नु भनी निर्देशन दिएका थिए।"
"काठमाडौंमा आज करिब ७ हजार संक्रमित, सक्रिय संक्रमित २६ हजार नाघ्यो","काठमाडौं: नेपालमा कोरोना संक्रमणको दर ह्वातै बढेको छ। स्वास्थ्य तथा जनसंख्या मन्त्रालयका अनुसार काठमाडौं उपत्यकामा सबैभन्दा धेरै संक्रमण बढिरहेको छ। मन्त्रालयका अनुसार बिहीबार उपत्यकामा एकैदिन ६९८१ जनामा कोरोना संक्रमण देखिएको छ। तीमध्ये सबैभन्दा धेरै काठमाडौंमा ५ हजार १, त्यसपछि ललितपुरमा ११३० र भक्तपुरमा ८५० जना रहेका छन्। योसँगै उपत्यकामा सक्रिय संक्रमितको संख्या २६ हजार ६९८ पुगेको छ। आज देशभरि १२ हजार ३३८ जनामा कोरोना संक्रमण देखिएको थियो। कूल २७ हजार ४९७ नमुना परीक्षण गर्दा यी संक्रमित देखिएको मन्त्रालयले जनाएको छ। नेपालमा यो अहिलेसम्मकै धेरै संक्रमण हो। त्यस्तै पछिल्लो २४ घन्टामा थप ६४९ जना संक्रमित कोरोनामुक्त भएका छन् भने थप चार जना संक्रमितको मृत्यु भएको मन्त्रालयले जनाएको छ। सक्रिय संक्रमितको संख्या भने ५७ हजार ३२८ पुगेको छ।"
धर्मको अपमान गरेको आरोपमा पाकिस्तानी महिलालाई मृत्युदण्ड,"इस्लामावादः इस्लाम धर्म गुरुको अपमान गरेको आरोपमा पाकिस्तानी महिलालाई मृत्युदण्डको सजाय सुनाएको छ। सामाजिक सञ्जाल ह्वाट्सएपमार्फत् इस्लाम धर्म गुरुको अपमान गरेको आरोपमा पाकिस्तानको रावलपिन्डी अदालतले पाकिस्तानी मुस्लिम महिलालाई बुधबार मृत्युदण्डको सजाय सुनाएको हो। आरोपित महिला अनिता अतिकले ह्वाट्एपमार्फत् इस्लाम धर्म गुरु प्रोफेट मुहम्मदको अपमान स्वरुप सन्देश पठाएकी थिइन्। इस्लाम धर्म गुरुको अपमान गरेको र ईश्वर निन्दा गरेको भन्दै सन् २०२० मा फारुक हसनतले केटी साथी अनिता अतिकविरुद्ध उजुरी हालेका थिए। इस्लाम धर्मको अपमान गरेको र साइबर अपराध कानुनको उल्लंघन गरेको आरोपमा भन्दै अदालतले अनितालाई मृत्युदण्डको सजाय सुनाएको हो। सो उजुरीको आधारमा २६ वर्षीया अनिताविरुद्ध अनुसन्धान अघि बढेको थियो । इस्लाम धर्म गुरु र इस्लाम धर्मको अपमान गरेको अनुसन्धानले पुष्टि गरेको थियो भने अदालतले बुधबार उनलाई दोषी ठहर गरेको थियो । सन् १९८० को दशकमा सैन्य तानाशाह जनरल जियाउल हकको शासनकालमा पाकिस्तानमा ईश्वर निन्दा कानुन बनेको थियो। पाकिस्तानले सो कानुन हालसम्म लागू गरेको अन्तर्राष्ट्रिय मिडियामा खबर छ। यद्यपि, सो कानुनअन्तर्गत ती महिलाले मृत्युदण्ड पाएको पहिलो घटना भएको बताइएको छ।"
धनुषामा युवतीको शव फेला,जनकपुरधाम : धनुषामा एक युवतीको विभत्स हत्या गरिएको अवस्थामा शव फेला परेको छ । जिल्लाको धनुषाधाम नगरपालिका ६ मालटोलस्थित पूर्वपश्चिम लोकमार्गदेखि २ किलोमिटर दक्षिणतर्फ आँपको बगैचामा अन्दाजी २५ वर्षीया युवतीको शव फेला परेको धनुषा प्रहरीले जनाएको छ । बुधबार साँझ टाउको फुटेको र रगतले लतपतिएको अवस्थामा युवतीको शव शव फेला परेको जिल्ला प्रहरी कार्यालय धनुषाका प्रहरी प्रवक्ता प्रहरी नायव उपरीक्षक दिपक रायले जानकारी दिए । युवतीको परिचय भने खुल्न नसकेपनि मधेशी मुलको युवती हुनसक्ने प्रहरी नायव उपरीक्षक रायले आशंका व्यक्त गरेका छन् । युवतीले रातो रंगको सुइटर र निलो रंगको कुर्ता सुरुवाल लगाएकी छन् । घटनासम्बन्धमा थप अनुसन्धान भइरहेको जिल्ला प्रहरी कार्यालय धनुषाले जनाएको छ । युवतीको करणी गरी हत्या गरेको हुन सक्ने प्रहरीको प्रारम्भिक अनुसन्धानको आशंका छ।
यस्तो छ राष्ट्रियसभा सदस्य निर्वाचनमा स्वास्थ्य सुरक्षा मापदण्ड,"काठमाडौंः राष्ट्रियसभा सदस्य निर्वाचनमा स्वास्थ्य सुरक्षा मापदण्ड अनिवार्य गरिएको छ। माघ १२ गते हुने राष्ट्रिय सभा सदस्य निर्वाचनलाई व्यवस्थित र सुरक्षित बनाउन निर्वाचन आयोगले सुरक्षा मापदण्ड अनिवार्य गरेको हो। मतदान स्थल तथा मतदान केन्द्रमा प्रवेश गर्न अनुमति पाएका सबै व्यक्तिले पूर्ण खोप लगाएको प्रमाण देखाई मास्क लगाएर मात्र प्रवेश गर्नुपर्ने छ। मतदान स्थल तथा मतदान केन्द्रमा प्रवेश गर्न अनुमति पाएका व्यक्तिले मतदान स्थल तथा मतदान केन्द्रमा प्रवेश गर्नुअघि अनिवार्य रूपमा साबुन पानीले हात धुने र स्यानिटाइजर प्रयोग गर्ने व्यवस्था गर्नु पर्नेछ। मतदान स्थलमा तापक्रम मापन गर्ने धर्मल गन र आवश्यक स्वास्थ्य सामग्री सहित दुई जना स्वास्थ्यकर्मी रहेको हेल्थडेस्कको व्यवस्था हुनेछ। हेल्थ डेस्कको व्यवस्था सम्बन्धित प्रदेश सरकारको स्वास्थ्य क्षेत्र हेर्ने मन्त्रालयको समन्वयमा सम्बन्धित जिल्ला स्वास्थ्य कार्यालय वा जिल्ला अस्पतालबाट गर्नु पर्नेछ। मतदान स्थल तथा केन्द्रमा खटिने कर्मचारी, सुरक्षाकर्मी, स्वयंसेवक, पर्यवेक्षक, उम्मेदवार वा उम्मेदवारका प्रतिनिधि एवम् मतदाताले मतदान स्थल वा केन्द्रमा आफ्नो जिम्मेवारीमा रहेदा आवश्यक सामाजिक दूरी कायम गर्न पर्नेछ। आयोगका अनुसार पुर्ण खोप लगायतका कर्मचारी तथा सरक्षाकर्मीलाई मात्र मतदान स्थल, मतदान केन्द्र र मतगणना स्थलमा खटाइने छ। मतदान केन्द्र र मतगणना स्थलमा खटिने कर्मचारी, सुरक्षाकर्मी र स्वयंसेवक लगायत सबैले अनिवार्य रूपमा फेस सिल्ड पञ्जा र मास्क लगाउनु पर्नेछ। मतदाताले मतपत्र प्राप्त गरी गोप्य कक्षमा गई मतदान गरिसकेपछि अनिवार्य रूपमा स्यानिटाइजरको प्रयोग गर्नु पर्नेछ। मतदान अधिकृतले समय समयमा मतदान केन्द्रमा मतदाताले मतदान गरिसकेपछि गोप्य मतदान कक्षमा प्रयोग भएका स्वस्तिक छाप लगायतका मतदान सामग्रीहरूको अनिवार्य रूपमा निसङ्क्रमण गर्ने व्यवस्था मिलाउनु पर्नेछ। मतदान सम्पन्न भएपछि मतपेटिका सिल गर्नुअघि निसङ्गमण गर्ने र गणनाको लागि मतगणना स्थलमा लैजाने व्यवस्था गर्नु पर्नेछ। मतगणनाको लागि तयार गरिएको मतगणना स्थलमा मतपेटिका खोल्नु अघि अनिवार्य रूपमा निसनमण गर्ने व्यवस्था गर्नु पर्नेछ। यस्तै, मतदान स्थल र मतगणना स्थलमा अनावश्यक भिडभाड हुन नदिने र प्रवेशलाई कडाइका साथ नियन्त्रण गर्ने व्यवस्था मिलाउनु पर्नेछ। मतदान स्थलमा अनिवार्य रूपमा आवश्यक उपकरण सहितको एक एम्बुलेन्सको व्यवस्था गर्नु पर्नेछ। एम्बुलेन्सको व्यवस्था सम्बन्धित प्रदेश सरकारको स्वास्थ्य क्षेत्र हेर्ने मन्त्रालयको समन्वयमा सम्बन्धित जिल्ला स्वास्थ्य कार्यालय बा जिल्ला अस्पतालबाट गर्नुपर्ने छ।"
आर्मी र गण्डकी राष्ट्रिय महिला हक्की प्रतियोगिताको सेमिफाइनलमा,वीरगन्ज: त्रिभुवन आर्मी क्लब र गण्डकी प्रदेश वीरगञ्जमा जारी चौथो सहाना प्रधान स्मृति राष्ट्रिय महिला हक्की प्रतियोगिताको सेमिफाइनलमा प्रवेश गरेका छन्। आदर्शनगर रंगशालामा बिहीबार भएको पहिलो खेलमा आर्मीले प्रदेश १ लाइ ७० गोलको फराकिलो अन्तरले पराजित गर्दै सेमिफाइनलमा प्रवेश गरेको हो। प्रतियोगितामा लगातार दोस्रो जित हात पार्दै आर्मीले अन्तिम चारमा आफनो स्थान पक्का गरेको हो। यसअघि गत मंगलवार भएको उद्घाटन खेलमा पनि आर्मीले मधेस प्रदेशलाई ५० ले पराजित गरेको थियो। बिहीबार भएको खेलमा आर्मीका लागि कमला चन्द एक्लैले ४ गोल तथा निलिमा पाण्डेले २ र सीतामाया बलले १ गोल गरेकी हुन्। बिहीबारको पहिलो खेलको वुमेन अफ दी म्याच आर्मीकै अन्जना चन्द ठकुरी घोषित भइन्। बिहीबार नै भएको अर्को खेलमा लुम्बिनी प्रदेशलाई २० गोलले पराजित गर्दै गण्डकी प्रदेशले पनि सेमीफाइनलके यात्रा तय गरेको हो। गण्डकीलाई अन्तिम चारमा पुरयाउन कमला देवी घर्ती र नानु गुरुङले ११ गोल गरेका हुन्। उक्त खेलको वुमेन अफ दी म्याच गण्डकीकी सविना पुन राना घोषित भइन्। जारी प्रतियोगितामा यसअघि बुधबार भएको खेलमा गण्डकीले सुदुर पश्चिम प्रदेशसंग गोल रहित बराबरी खेलेको थियो। मधेस प्रदेश र सुदुरपश्चिम प्रदेश यसअघि नै सेमिफाइनलमा प्रवेश गरिसकेका छन्। प्रतियोगितामा शुक्रबार सेमिफाइनल चरणका खेलहरु हुनेछ।
सीके राउतको हत्या गर्ने अभिव्यक्तिपछि विवादमा तानिइन् मन्त्री रेणु यादव (भिडियोसहित),"काठमाडौं: भौतिक पूर्वाधारमन्त्री रेणु यादव विवादमा तानिएकी छन्। उनी आफ्नै अभिव्यक्तिका कारण विवादमा तानिएकी हुन्। बलिदानी दिवसको अवसरमा बुधबार रौतहटको गौरमा आयोजित कार्यक्रममा उनले हिंसा भड्काउने अभिव्यक्ति दिएकी हुन्। उनले जनमत पार्टीका अध्यक्ष सीके राउतलाई हत्या गर्ने धम्की दिएकी छन्। उनले अर्को गौर नरसंहार मच्चाउने धम्की दिँदै राउतलाई हत्या गर्ने धम्की दिएकी हुन्। 'म डाक्टर साहेबलाई यतैबाट भन्छु कोही एक विरामी मरिहाल्छन्। र तपाईँ लाई घेराबन्दी पारेर मारिदिन्छन्। त्यसैले सतर्क भइहाल्नुस्,' उनले सीके राउतप्रति लक्षित गर्दै भनिन्। जनता समाजवादी पार्टीका नेतृ एवं बहालवाला मन्त्रीले यस्तो अभिव्यक्ति दिएपछि सर्वत्र विरोध भइरहेको छ। जनमत पार्टीले पनि विज्ञप्ति जारी गरेर मन्त्री यादवको अभिव्यक्तिप्रति ध्यानाकर्षण जनाएको छ। पार्टीले यादवलाई बर्खास्त गर्न मागसमेत गरेको छ। पार्टीका उपाध्यक्ष ई दीपक कुमार साहले बिहीबार विज्ञप्ति जारी गर्दै यादवको अभिव्यक्तिप्रति आपत्ति जनाउँदै बर्खास्त गर्न माग गरेका हुन्। २०७८ माघ ५ गते नेपाल सरकारका भौतिक पूर्वाधार तथा यातायात मन्त्री श्रीमती रेणु यादवले रौतहटको गौरको एउटा सभामा दिएको अभिव्यक्तिप्रति हाम्रो पार्टीको गम्भीर ध्यानाकर्षण भएको छ। आपराधिक अभिव्यक्ति दिने, हत्याहिंसा भड्काउन खोज्ने र अर्को नरसंहारको षड्यन्त्र रच्ने सो मन्त्रीलाई अविलम्ब बरखास्त गर्नु पर्दछ,' विज्ञप्तिमा भनिएको छ। देशकै संघीयमन्त्री जस्तो जिम्मेवार पदमा रहेको व्यक्तिबाट आएको सो अभिव्यक्ति चरम आपराधिक अभिव्यक्ति रहेको र किसान आन्दोलन तथा आमजनताको विरूद्धमा रहेको हाम्रो पार्टीको निष्कर्ष छ। ७ चैत २०६३ मा राइसमिलमा तत्कालीन मधेसी जनअधिकार फोरम र माओवादीले छुट्टैछुट्टै कार्यक्रम राखेका थिए। त्यसक्रममा भएको हिंसात्मक घटनामा तत्कालीन नेकपा माओवादीका २८ कार्यकर्ताको हत्या भएको थियो।"
"लाहोरमा बम बिस्फोट, कम्तीमा ३ जनाको मृत्यु",लाहोरः पाकिस्तानको व्यस्त सहर लाहोरमा बम विस्फोट हुँदा कम्तीमा ३ जनाको मृत्यु भएको छ। बिहीबार दिउँसो बम विस्फोट हुँदा कम्तीमा तीन जनाको मृत्यु भएको हो। विस्फोटबाट अन्य १६ मानिस घाइते भएको र घाइतेहरुको नजिकैको अस्पतालमा उपचार भइरहेको लाहोर प्रहरीले जनाएको छ। पञ्जाबका मुख्यमन्त्री उस्मान बुज्दारले लाहोरमा अशान्ति मच्चाउन सो विस्फोट गराइएको हुनसक्ने अनुमान गरेका छन्। बम विस्फोटको कारणबारे हालसम्म पुष्टि भइनसकेको प्रहरीले जनाएको छ। घटनाबारे अनुसन्धान भइरहेको स्थानीय मिडिया डन न्युजमा खबर छ।
संविधानले जनप्रतिनिधि रिक्तताको कल्पना गरेको छैन : गगन थापा,"काठमाडौंः नेपाली कांग्रेसका महामन्त्री गगन थापाले संविधानले स्थानीय तहमा जनप्रतिनिधिको रिक्तता कल्पना नै नगरेको बताएका छन्। सामाजिक सञ्जालमा ट्वीटरमार्फत् उनले यस्तो बताएका हुन्। हामीले बनाएको संविधानले स्थानीय तहमा जनप्रतिनिधिको रिक्तताको कल्पना नै गरेको छैन। अतः निर्वाचनबारे कुनै पनि निर्णय गर्दा स्थानीय तह रिक्त हुनपुग्छ भने त्यो असंवैधानिक नै हुन्छ, उनले भने। असंवैधानिक कदमविरुद्धको संघर्षबाट बनेको यो सरकारका हरेक निर्णय संविधानको कसिमा सही हुनैपर्छ भन्नेमा कांग्रेस प्रष्ट रहेको उनले बताए।"
मोरङमा कुलोको पानीभित्र पुरुष मृत फेला,विराटनगर : मोरङको मिक्लाजुङमा पानी बगिरहेको कुलोभित्र एक पुरुष मृत फेला परेका छन्। प्रहरीका अनुसार मिक्लाजुङ गाउँपालिका७ भण्डारी चोकका ५२ वर्षीय मानबहादुर मगर कुलोको पानीभित्र मृत फेला परेका हुन्। मगरलाई कुलोमा डुबिरहेको देखेपछि आफन्तले बाहिर निकालेर घरमा लगेका थिए। घटनाको जानकारी पाएर प्रहरी घटनास्थलमा पुग्दा उनको मृत्यु भइसकेको थियो। शव पोस्टमार्टमका लागि उर्लाबारीको मंगलबारे अस्पतालमा राखेर घटनाको अनुसन्धान थालिएको प्रहरीले जनाएको छ। मादक पदार्थ सेवन (मापसे) गरेर कुलोमा लडेपछि बाहिर निस्कन नसक्दा पानीमा डुबेर मृत्यु भएको हुनसक्ने प्रहरीको आशंका छ।
काभ्रेभीरको सडकमा ठिङ्ग उभियो ट्रक,"जोमसोम : सडकमा गुड्दै गरेका सवारी साधन अनियन्त्रित भइ दुर्घटना हुँदा गुल्टिन्छन्, पल्टिन्छन् कि त सडक किनारामा ठोक्किने गर्छन्। तर राष्ट्रिय गौरवको ७६ किमी बेनीजोमसोम सडक अन्तर्गत काभ्रेभीरमा निर्माण सामाग्री बोकेको ट्रक आश्चार्य लाग्दो तरिकाले सडकमै ठिङ्ग ठडिन पुग्यो। बुधबार पोखराबाट सिमेन्ट लोड गरी मुस्ताङतर्फ जाँदै गरेको ग १ ख ८०८० नम्बरको मालबाहक ट्रक करिव दिउँसो २ बजे सडकमै ठडिएको हो। झन्डै २ सय बोरा सिमेन्ट बोकेर मुस्ताङ जाँदै गरेको ट्रकले सडकको दुरावस्थाका कारण उकालो तान्न सकेन। केही बेर भिरालो सतहमा ट्रक तल माथि भइरह्यो र ट्रकमा लोड गरिएको सिमेन्ट पछाडीको भागमा सर्यो। ट्रक पछाडिको भागमा बढी र अगाडिको भागमा कम वजन भएपछि ट्रक सडकमै ठडिन पुगेको बेनीजोमसोम सडकका सुपरभाइजर इन्द्रसिंह शेरचनले जानकारी दिए। उनका अनुसार ट्रक सडकमै ठडिएपछि चालकको होस उडेको थियो। काभ्रेभीरको जोखिमपूर्ण स्थानमा ट्रक ठडिए पनि डरलाग्दो दुर्घटना टरेको सुपरभाइजर शेरचनले बताए। ट्रक सडकमा ठडिएको दुई घण्टापछि शर्मा गजुरमुखी ब्रेकर उपकरको सहायताले ट्रकलाई डाउन गरी बाहिर निकाल्न सफल भएको उनले जनाए। साँघुरो र निर्माणधीन सडक भएकाले सडक जिक ज्याकको अवस्थामा छ। त्यहाँ कालिगण्डकी करिडोर अन्तर्गत शर्मा गजुरमुखी कन्ट्रक्सनले रक कटिङ गरेर सडक चौडा गर्दैछ। यसका कारण कतिपय स्थानमा सडकको ग्रेड सन्तुलित नहुँदा सवारी साधनलाई आवतजावतमा समस्या पर्ने गरेको छ।"
परीक्षा हलमा मापदण्ड पालना भए नभएको अनुगमन गर्नू : प्रधानमन्त्री,"काठमाडौं : प्रधानमन्त्री शेरबहादुर देउवाले विश्वविद्यालयको परीक्षा सञ्चालन गर्दा मापदण्ड पालन भए, नभएको अनुगमन गर्न निर्देशन दिएका छन्। पूर्वनिर्धारित सेमेन्टर र वार्षिक परीक्षा सरकारले जारी गरेको स्वास्थ्य मापदण्ड पालनामा गरेर भए, नभएको अनुगमन गर्न र नभएको पाइए परीक्षा स्थगन गर्न देउवाले निर्देशन दिएका हुन्। बालुटार स्रोतका अनुसार प्रधानमन्त्री देउवाले मुख्यसचिव शंकरदास बैरागीमार्फत सबै जिल्ला प्रशासन कार्यालयलाई परीक्षामा स्वास्थ्य मापदण्ड पालना भएनभएको अनुगमन गर्न निर्देशन दिएका छन्। स्रोतले भन्यो, प्रधानमन्त्रीको निर्देशनपश्चात मुख्यसचिवले सबै जिल्ला प्रशासनलाई परीक्षा सञ्चालन गर्दा स्वास्थ्य मापदण्ड पालना भए नभएको अनुगमन गर्न निर्देशन दिनुभएको छ। यस अगाडि सरकारले विश्वविद्यालय शैक्षिक प्रतिष्ठानहरुको पूर्वनिर्धारित सेमेस्टर, वार्षिक परीक्षाका कार्यक्रमहरु जनस्वास्थ्य र सुरक्षाको मापदण्डहरु पूर्ण रुपमा पालना गर्न निर्देशन दिएको थियो। परीक्षा हलमा स्यानिटाइजर राख्नुपर्ने, माक्स अनिवार्य लगाउनुपर्ने, जेड आकारमा विद्यार्थीको बसाइ व्यवस्था गरी परीक्षा सञ्चालन गर्नुपर्ने सरकारले मापदण्ड तोकेको छ। बुधबार काठमाडौं उपत्यकामा कोरोना संक्रमित विद्यार्थीसँगै अन्य विद्यार्थीलाई राखिएको भन्दै विरोधले आन्दोलन गरेका थिए। अनुगमनको क्रममा सामाजिक दूरीलगायतका स्वास्थ्य मापदण्ड पालना नभएको पाइए सीसीएमसीको सिफारिसमा परीक्षा स्थगित गर्ने बताइएको छ।"
बुद्ध एयरको विमानमा बेहोस भएकी जानुका डिस्चार्ज,"नेपालगन्ज : बुद्ध एयरको जहाज नेपालगन्ज विमानस्थलको आकाशमा ३५ मिनेट होल्ड हुँदा बेहोस भएकी महिला डिस्चार्ज भएकी छन् । भारतको दिल्लीबाट काठमाडौं आएकी ४७ वर्षीया जानुका थापा सो विमानबाट आफन्तलाई भेट्न सुर्खेत जाँदै थिइन्। विमान होल्ड भएपछि आत्तिएर थापा बेहोस भएकी थिइन् । जहाज अवतरण हुने वित्तिकै उनलाई एम्बुलेन्सबाट राँझास्थित सैनिक अस्पताल नेपालगन्जमा भर्ना गरिएको थियो । बुद्ध एयरको नेपालगन्ज व्यवस्थापक विनित शाहले अस्पताल लगेको एक घण्टाभित्रै होस आएपछि आफन्तको जिम्मा लगाएको अन्नपूर्णलाई जानकारी दिइन्। उनले भनिन्,' जहाज अवतरण हुनेवित्तिकै अस्पताल लगिएको थियो। होस आएपछि आफन्तको जिम्मा लगाइएको हो।' व्यवस्थापक शाहका अनुसार बिहीबार बिहान ७: ४४ बजे काठमाडौंबाट आएको जहाज ८: ४४ मा नेपालगन्ज विमानस्थलमा अवतरण गर्ने बेलामा वर्षा भएपछि ९ :१९ बजे ल्याण्ड गरिएको थियो। उनीसँगै विमानमा ६९ जना यात्रु सवार थिए। अन्य यात्रुको अवस्था सामान्य रहेको शाहले बताए । बुद्ध एयरको जहाज होल्ड हुँदा यात्रु बेहोस"
महत्त्वाकांक्षाको जगमा अपराध,"आर्थिक उन्नति गर्न छोटो र सजिलो बाटो अपनाउँदा मानिस अपराधको सिकार बन्ने गरेको पाइएको छ। अपराधका एकाध घटनाबाहेक प्रायः प्रलोभनमा परेर हुने गरेका छन्। आर्थिक उन्नति गर्न छोटो र सजिलो बाटो अपनाउँदा अपराधको सिकार बनेको देखिन्छ। अपराध कर्ममा लागेका व्यक्तिले जहिले पनि सजिलै प्रलोभनमा पर्न सक्ने व्यक्तिलाई निशाना बनाइरहेका हुन्छन्। समाजमा कमजोर र आर्थिक रूपमा निम्न वर्गलाई सामान्य प्रलोभनमा पारी सजिलै बहक्याएको अनुसन्धानले देखाएको छ। अपराधका ९० प्रतिशत घटनाका कारणमा कहीँ न कहीँ आर्थिक प्रलोभन जोडिएकै हुन्छ। वैध वा अवैध प्रेम सम्बन्धले पनि पछिल्लो समय अपराध बढाइरहेको छ। सम्बन्धलाई सहज तरिकाले लैजान नसक्दा आपराधिक मनोवृत्ति विकास हुन्छ। सम्बन्ध सुरु गर्दा नै निकै सोचविचार गर्नुपर्ने हुन्छ। सम्बन्धमा स्वार्थ हावी भयो भने अपराधका घटना हुने गर्छ। परपुरुष वा परस्त्रीसंँग सम्बन्ध राख्न थालेपछि श्रीमान् वा श्रीमतीप्रति हिंंसा गर्ने प्रवृत्ति बढेको पाइएको छ। जुन बढ्दै जाँदा हत्या गर्ने वा गर्न लगाउनेसम्मका जघन्य अपराध पनि हुने गरेको छ। पछिल्लो केही वर्षमा जघन्य प्रकारका अपराधको संंख्या तुलनात्मक रूपमा कम भएका छन्। केही शान्त देखिन्छ अहिलेको समाज। तर सामाजिक अपराध, घरेलु हिंंसा, लागूऔषध दुव्र्यसनी, ज्यानसम्बन्धी अपराध, संगठित तथा आर्थिक अपराध, आत्महत्या, साइवर क्राइम, आत्महत्याजस्ता अपराधका घटनामा वृद्धि भएको छ। अहिले एउटा स्मार्टफोन लिएर बन्द कोठामा बसेको व्यक्तिले एकै पटक लाखौं रुपैयाँ ठगी गर्न सक्छ। मानिसलाई सजिलै आर्थिक प्रलोभनमा पार्ने र इमोसनल ब्ल्याकमेल गर्नेजस्ता काम गर्छन्। यस्ता अपराधका तरिका पनि पछ्याउँदै गरिने आर्थिक अपराध मौलाउँदै गएको छ। हामी जति प्रविधिमैत्री बन्दै जान्छौं, त्यति नै समाजमा अपराधका प्रकृति र प्रवृत्ति पनि फरक हुँदै गएका छन्। प्रविधिमैत्री बनेर अपराधमा सहभागी भएको देख्न सकिन्छ। हिजोको समयमा बाटो ढुकेर लुटपाट गर्ने, गरगहना लुट्ने तथा गहनाका लागि हत्या गर्ने, घर फोरेर चोरी गर्ने, ग्याङफाइट हुने, बंैक लुट्नेजस्ता अपराध बढी थिए। आज यी अपराधमा शैली बदलिएका छन्। ठगीका घटना धेरै हुन थालेको छ। घरमा कोही नभएको मौका पारी चोरी गर्ने समूहहरू सक्रिय छन्। सवारी साधनमा चढेर मोबाइल, गरगहना तथा पैसा लुट्ने समूह पनि बढिरहेका छन्। अपराधीहरू पनि निकै चतुर र प्रविधिमैत्री देखिन थालेका छन्। बैंकमै गएर लुट्नेभन्दा पनि आज बैंकका सिस्टम दुरुपयोग गर्ने, एटीएम मेसिनबाट पैसा तान्ने तथा सोझासाझा मानिसको नागरिकता प्रयोग गरेर गलत काम गर्ने, गलत व्यवसायमा लगानी गर्नेजस्ता समूह सक्रिय भएको पाइन्छ। अपराध बढ्नुमा इन्टरनेट तथा फिल्मबाट पनि प्रभावित भएको पाइन्छ। छिटफुट घटनालाई छाडेर अहिले जघन्य अपराधको संख्यामा पनि केही कमी आएको पछिल्ला तथ्यांकले बताउँछ। मानिसलाई घरमै बसीबसी पैसा आउँछ भनेपछि जे गर्न पनि तयार हुने प्रवृत्ति समाजमा देखिन थालेको छ। अहिले साथीसर्कल, आफन्त, सामाजिक संंस्था सबैतिर नाफा खोजिरहन्छ मानिस। नाफाघाटाको हिसाब गरिरहँदा कहीं न कहीं गलत काममा फसाउनेको संंगतमा परेकै हुन्छ। पछिल्लो समय बढ्दै गएको बेरोजगारीका कारण पनि अपराध बढिरहेको पाएका छौं। सरकारले आवश्यक मात्रामा रोजगारका कार्यक्रम सञ्चालन गर्न नसक्दा धेरै मानिस कामविहीन भएका छन्। आवश्यकतासँगै महंगी बढ्दै जाने तर उचित ज्यालासहितको काम पाउन नसक्ने भएपछि मानिसमा स्वतः निराशा उत्पन्न हुन्छ। विश्वभर फैलिएको कोभिड१९ को समयमा संंसारभरका धेरै मानिसले रोजगारी गुमाए। नेपालमा पनि कोभिडले निकै समस्या उत्पन्न गर्यो। लकडाउनको अप्ठ्यारो र भाइरस संक्रमणको डरले धेरै उद्योग व्यवसाय बन्द भए। सही व्यवसाय गरिरहेका पनि ऋणमा डुबे। कतिपय त सधंैंका लागि बन्द भए। यसमा आश्रित धेरै कामदार कामविहीन हुनपर्यो। कामका लागि यत्रतत्र भएका परिवारका सदस्य घरभित्रै थुनिनुपर्दा पनि अपराध कर्ममा सक्रिय भए। बेरोजगारीले मानिसमा निराशा उत्पन्न गर्यो। पछिल्ला दुई वर्षमा आत्महत्याका घटना पनि निकै उच्च गतिमा बढेको छ। विशेष त कोभिड समयमा मानिसले आत्महत्या गरे। कोभिड लागेपछि परिवारै सखाप भएका पनि छन्। आर्थिक रूपमा पनि परिवार छिन्नभिन्न भएका छन्। यसले गर्दा आत्महत्या बढ्यो। आफंैले आफंैलाई मार्नु सामान्य विषय पक्कै होइन। उसले बाँकी जीवन जिउने कुनै सम्भावना नदेखेर नै आत्महत्या गर्ने मनसाय गरेको हुनुपर्छ। सामाजिक सञ्जालको दुरुपयोग गरेर हुने अपराध निकै बढेको छ। सबैका हातमा इन्टरनेट र स्मार्ट फोनको पहुँच बढेको छ। त्यसैले पनि फुर्सदिला बनेका मानिस सामाजिक सञ्जाललाई पैसा कमाउने माध्यमको रूपमा प्रयोग गर्न थाले। मानिससँग आमनेसामने भएर भेट्नु पनि नपर्ने र प्रत्यक्ष छलफल पनि गर्न नपर्ने हुँदा सामाजिक सञ्जाललाई दुरुपयोग गरेर हुने आर्थिक अपराध मौलाएको हो। एउटै मानिस पटक पटक ठगिनु भनेको सचेत नभएरै हो। व्यवसाय गर्ने व्यत्तिामा खराब नियत भयो भने पनि अपराध बढ्छ। हुन त अपराध बढ्यो भनेर भनिरहँदा हामीले समाजको चरित्र पनि बिर्सनु हुँदैन। समाजमा सकारात्मक तथा नकारात्मक दुवै सोच भएका मानिस हुन्छन्। अपराधबिनाको समाज सायदै परिकल्पना गर्न सकिएला। जनसंख्याको वृद्धिसँगै अपराधका घटना पनि बढिरहेको देखिन्छ। अहिले सूचना तथा सञ्चारको विकासले घटनाहरू रेकर्ड हुन थाले। केही अगाडिसम्म अपराधमै नगनिने श्रीमान् श्रीमतीबीचको झैझगडालाई पनि अहिलेको कानुनले अपराधअन्तर्गत समेटेको छ। हिंंसा सहन हुन्न भन्ने चेतना फैलिएको छ। जसले गर्दा पारिवारिक तथा सामाजिक अपराधहरू प्रहरीसम्म आइपुग्छन्। अभिलेख राखिन्छन्। अपराध न्यूनीकरण गर्न नेपाली समाज आवश्यक मात्रामा सचेत भएको देखिँदैन। मानिस पटकपटक ठगिइन्छन्। सचेत हुने मान्छे प्रलोभनमा पर्दै पर्दैन। मानिसको लोभ लालच बढ्दा अपराधीले अवसर बढी पाउँछ। चिठ्ठा पर्यो लिन भन्दै नचिनेको मानिसलाई लाखौं पठाउँछन्। समाज सुसूचित हुन सकेन। एउटै मानिस पटक पटक ठगिनु भनेको सचेत नभएरै हो। कहिलेकाहिँ थाहा पाउँदा पाउँदै ठगिइन्छन् मानिसहरू। व्यवसायमा गर्ने नियत नै खराब भएपछि अपराध बढ्छ नै। अपराध न्यूनीकरणका लागि नेपाल प्रहरी निरन्तर रूपमा लागिरहेको छ। प्रहरीलाई विश्वास गर्ने वातावरण बनेको छ। जनसमुदायको सुरक्षा तथा रक्षाका लागि नेपाल प्रहरीले कुनै पनि सम्झौता नगर्ने नीति लिएकै छ। एकाध घटनाबाहेक प्रहरीले गर्ने अनुसन्धान विश्वसनीय र भरपर्दो हुने गरेको छ। नेपाल प्रहरीले ठाउँठाउँमा सामुदायिक प्रहरी साझेदारी कार्यक्रम सञ्चालन गरिरहेको छ। कानुन पालना तथा अपराधका विविध विषयमा ठाउँठाउँमा सचेतना र सुसूचित कार्यक्रम गरिरहेका छांै। स्कुल कलेजमा होस् या समाजमा चेतना जगाउने काममा प्रहरीले काम गरिरहेको छ। प्रहरी पनि यही समाजकै उत्पादन हो। समाजमा फैलिएका दूषित हावाले अलिअलि त पक्कै छुन्छ। केही घटनालाई हेरेर प्रहरीप्रति नै गलत भावना राख्नु ठिक होइन। हरेक घटनाको अनुसन्धानमा अविश्वास गर्नुपर्ने कुनै कारण छैन। प्रहरीमा नराम्रा काम गर्ने व्यक्तिले सजाय पनि त पाएका छन्। छिटफुट छाडेर समग्र प्रहरीले समाजमा अपराध कम गर्न पीडितलाई न्याय दिने पाटोमै काम गरिरहेको छ। पीडितका मुद्दामा प्रहरी अत्यन्तै संवेदनशील छ। विशेष मुद्दाहरूमा काम गर्न प्रहरीमा विभिन्न ब्युरो छन्। लागूऔषध ब्युरो होस् या मानव बेचबिखन वा साइवर नै किन नहोस्, विशेष प्रकारका अपराध न्यूनीकरण गर्न कटिबद्ध छौं। अपराधको सही अनुसन्धान हुन्न भन्ने विषयमा बेलाबेला प्रश्न उठिरहन्छ। जुन गलत हो। कहीँ कतै प्रहरीका पनि कमजोरी होलान्। नेपाल प्रहरी साधनस्रोतयुक्त र अझ प्रविधिमैत्री हुन जरुरी छ। निकै पुराना घटना पनि सफलतापूर्वक समाधान गरेका छौं। दुई, चारवटा घटनालाई हेरेर समग्र संंगठनप्रति नै प्रश्न उठाउन नमिल्ला कि ? केही व्यक्तिको कमजोरी हेरेर संंगठनप्रति नै अविश्वास गर्नु चाहिँ ठिक होइन। अपराधमुक्त समाज निर्माणका लागि सबै सचेत हुनैपर्छ। सही सोचले सही काम गर्ने हो भने अपराधको सिकार हुने सम्भावना कम छ। पैसा कमाउनेलाई राम्रो र सफल ठान्ने समाजको मानसिकतामा परिवर्तन गर्न जरुरी छ। पैसा कमायो भन्दा पनि उसले छिटो पैसा कमाउन कुन बाटो अपनायो ? बुझ्न जरुरी छ। गलत काम गर्नेलाई समाजले नै तिरस्कार गर्ने चलन बढ्यो भने मात्र सामाजिक इज्जतका लागि पनि मानिस अपराध कर्ममा नजान सक्छ। अपराध हुन नदिन मुख्यरूपमा घरपरिवारबाटै सचेत हुन जरुरी छ। जो पायो त्यहीको विश्वास गर्ने, प्रलोभनमा पर्र्ने काम गर्नु भएन। सचेत हुने, चनाखो हुने भन्दा अर्को उपाय नै छैन। विद्यालय स्तरको पाठ्यक्रममा नै नैतिक तथा कानुनी शिक्षा जरुरी छ। समाजलाई शिक्षित बनाउनु पर्छ। नीति नियम, कानुनहरू केही राम्रै छन् भने केही परिमार्जन गरिनुपर्छ। कानुन कार्यान्वयनको पाटोमा राज्य, प्रहरी, समाज सबैको ऐक्यबद्धता हुनुपर्छ। बच्चा हुर्कने बेलामा नै यो काम कानुनी रूपमा दण्डनीय हो भनेर बुझ्नबुझाउन जरुरी छ। गलत काम गर्नेलाई सामाजिक रूपमा तिरस्कार गर्ने प्रवृत्ति हुनै पर्छ। अपराध निर्मूल गर्न सामूहिक प्रयास आवश्यक छ। एआईजी पाल महानगरीय प्रहरी कार्यालयका प्रमुख हुन्।"
ट्रक चालकको कान काटेर दुई युवा फरार,"विराटनगर : मोरङको सुन्दरहरैँचा नगरपालिका१२ विराट चोकमा बुधबार राती एकजना ट्रक चालकको कान अपरिचित युवाहरुले काटिदिएका छन् । मोरङ प्रहरीका प्रवक्ता डीएसपी मञ्जील मुकारुङले पहिचान नखुलेका दुई जना युवाले प्रदेश १००१ ख ८१८९ नम्बरको ट्रकका चालक मोरङको उर्लाबारी नगरपालिका७ का ५२ वर्षीय वोधविक्रम मुखियाको देव्रे कान काटिदिएको बताए । उनका अनुसार मुखिया सिमेन्ट लोड गरिएको ट्रक लिएर मोरङको बूढीगंगाबाट रंगेलीतर्फ जाँदै थिए । विराट चोकमा पुगेपछि राती ११:२५ बजेतिर ट्रक पार्किङ गरेर उनी खाना खान नजिकैको पोखरेल होटलमा छिरेको प्रहरीले जनाएको छ । खाना खाइसकेपछि होटलअगाडि बालेको आगो तापिरहेका बेला आइपुगेका दुईजना युवाले धारिलो हतियारले देव्रे कान काटेर छिनाइदिएको जानकारी डीएसपी मुकारुङले दिए । उनका अनुसार कान काट्न कुन हतियार प्रयोग गरिएको थियो भन्ने बारेमा पनि खुलेको छैन । खाना खाएर होटलअगाडि आगो तापिरहेका ट्रक चालकको कान अपरिचित युवाल काटेर छिनाइदिएका छन्,' मुकारुङले भने, काटिएको ठाउँमा गहिरो चोट लागेकाले अत्याधिक रक्तश्राव भएको छ । अवस्था गम्भीर रहेका ट्रक चालकलाई उपचारका लागि विराटनगरको नोबेल शिक्षण अस्पतालमा भर्ना गरिएको उनले बताए । अस्पताललाई उद्रित गर्दै प्रहरीले दिएको जानकारी अनुसार गम्भीर अवस्थाका घाइतेको आइसीयूमा उपचार भइरहेको छ । घाइते अवस्थाका उनी सामान्य मात्रै बोल्न सक्छन् । प्रहरीका अनुसार होटलनजिकै बसिरहेका युवाले एक्कासी आएर निहुँ खोज्दै आफ्नो कान काटिदिएको उनले बताएका छन् । घटनामा संलग्नको पहिचान खुल्न नसकेको र फरार रहेका कारण खोजी तीव्र पारिएको जानकारी मुकारुङले दिए ।"
"बुद्ध एयरको विमानमा बेहोस भएकी जानुकाले भनिन् : हात बाउँडिएर चिसो भयो, अनि म बेहोस भएछु","नेपालगञ्ज : काठमाडौंबाट आउँदा मौसम एकदम सफा थियो । नेपालगन्जमा पुग्दा पूरै कुहिरोले ढाक्यो । विमान तलमाथि, तलमाथि गरिरहेको थियो । एक घण्टामा ल्याण्ड गर्नुपर्ने, गरेन । (बुद्ध एयरबाट काठमाडौंनेपालगन्ज उठान ५५ मिनेटको हुन्छ) । दुई घण्टा जति भएजस्तो लाग्यो । विमान परिचालिकाले मौसम खराब छ । अब १५ मिनेटमा पुग्छौं भनेर भनिरहेकी थिइन्। एक्कासी एकदमै गर्मी भयो । मैले ज्याकेट फुकाले । मफलर पनि उतारे । गर्मी हुँदा हुँदा मेरो त दुईवटै हात पनि बाउडिन लागे। हात नै चलेन । चिसो भयो हात । मैले बोलाए । मलाई यस्तो भयो, हेर्नुस् त भने । एयर होस्टेजहरु आए । भित्र डाक्टर पनि हुन्थ्यो। उहाँ आएर मेरो हात मुसार्नु भयो। मुसार्दा मुसार्दै मेरो हात त ठन्डा भएसकेछ । मैले भने मेरो हात ठण्डा भयो । छिटो मलाई यहाँबाट बाहिर निकाल्नुस् । निकै अप्ठ्यारो भयो । खुल्ला हावामा कतिखेर पाउँजस्तो भयो। म अब बाँच्दैन भने । तपाईँहरुको केही सुरक्षा छैन कि क्या हो ? भनेर म खुब चिल्लाएकी थिए । मलाई छिटो बाहिर लैजानुस् भने । म एक सेकेण्ड पनि बाँच्दैन, छिटो लानुस् भनिरहेँ । उहाँहरुले केही हुँदैन । केही हुँदैन । ल्याण्ड हुन लागिसक्यो । तपाई घबराहट नहुनुस् भनिरहे । विमानमा केहीजना आत्तिएका थिए । मेरो पछाडिका दुईजना नानीहरु मम्मी मम्मी भन्दै रुँदैथिए । कोही मुखामुख गरिरहेका थिए । कोही हाँस्दै थिए । मलाई त्यही बेला उल्टी भयो । लगत्तै जहाज ल्याण्ड भयो भनियो । त्यसपछि मलाई केही पनि थाहै छैन । म कहाँ आएँ ? कहाँ ल्यायो ? विमानमा चढ्नुअघि खाना पनि खाएकी थिइनँ। मैले धेरै हवाइ यात्रा गरेकी छु । यो पहिलो यात्रा पनि होइन । मलाई कुनै रोग पनि छैन । फिट एण्ड फाइन नै छु । खै के भयो मलाई थाहा छैन। अस्पतालमा सुगर देखिएको छ भनेर डाक्टरले भन्नु भएको छ । अहिले मेरो स्वास्थ्य अवस्था ठीक छ । सुर्खेत जाने तयारीमा छु । (जानुका थापासँग अन्नपूर्ण संवाददाता शंकरप्रसाद खनालले गरेको कुराकानी)"
कर्मचारीमा कोरोना देखिएपछि डडेल्धुरा प्रशासनको सेवा बन्द,"डडेल्धरा : जिल्ला प्रशासन कार्यालय डडेलधुराका कर्मचारीमा कोरोना भाइरस संक्रमण देखिएपछि दैनिक सुचारु हुने सेवा बन्द गरिएका छन् । राहादानी, नागरिकता वितरणलगायतका नियमित सेवाहरु स्थगित गरिएको जिल्ला प्रशासन कार्यालय डडेल्धुरा जनाएको छ। कार्यालयले सूचना जारी गर्दै अत्यावश्यकबाहेक सेवा बन्द गरिएको जानकारी दिएको छ। डडेल्धुराका प्रमुख जिल्ला अधिकारी मोहनराज जोशीले एक सूचनामार्फत् कार्यालयका कर्मचारीमा कोरोना देखिएपछि अत्यावश्यक बाहेकका सेवाहरु स्थगित गरिएको जानकारी दिएका छन् । नागरिकता, नागरिकता प्रतिलिपि, संघसंस्था, नावालक परिचय पत्र, राष्ट्रिय परिचयपत्र र राहदानी सम्बन्धी फाँट तर्फको सम्पुर्ण सेवा अर्को सूचना जारी नभएसम्मका लागि शुक्रबारदेखि लागू हुनेगरी बन्द गरिएको सीडीओ जोशीले जानकारी दिए। शान्ति सुरक्षा र मुद्दासम्बन्धी अत्यावश्यक सेवाहरु नियमित रहने समेत उक्त सूचनामार्फत जानकारी दिएका छन् ।"
स्याङ्जामा ७६ करोड १२ लाखको सुन्तला उत्पादन,"स्याङ्जा : सुन्तला उत्पादनमा प्रतिकुल रहेको स्याङ्जामा यसवर्ष ७६ करोड १२ लाख रुपैयाँ बराबरको सुन्तला उत्पादन भएको छ। गत वर्षको तुलनामा यसवर्ष ३ करोड २२ लाख ४० हजार कम मूल्य बराबरको उत्पादन भएको हो। गत वर्षको तुलनामा यस वर्ष स्याङ्जामा सुन्तला प्रति हेक्टर ५ प्रतिशत कम मेट्रिक टन उत्पादकत्व दर रहेको कृषि ज्ञान केन्द्र स्याङ्जाका प्रमुख बिनोद हमालले जानकारी दिए। उनका अनुसार,गत वर्ष प्रति हेक्टर १५ दशमलब २ टन उत्पादकत्व दर थियो भने, यसवर्ष प्रतिहेक्टर १० दशमलब ३ मेट्रिक टन छ। जिल्लामा झण्डै २ हजार हेक्टरमा सुन्तला खेती हुन्छ। स्याङ्जाको हावापानी सुन्तला खेतीका लागि उपयुक्त छ। गत वर्षभन्दा यसवर्ष झण्डै ३ सय हेक्टर सुन्तला खेती क्षेत्र विस्तार भएको बताइएको छ। तीमध्ये १ हजार ४ सय हेक्टरमा मात्र सुन्तला उत्पादन लिन सकिन्छ भने बाँकी झण्डै ६ सय हेक्टरमा सुन्तलाले फल दिएका छैनन्। गत वर्ष १७ हजार ६ सय ३२ मेट्रिक टन सुन्तला उत्पादन भएकोमा यसवर्ष १३ हजार ८ सय ४० छ। यसवर्ष अत्याधिक वर्षा र औंसा किराको प्रकोप देखिएकाले गत वर्षभन्दा झण्डै ३ हजार ८ सय टन सुन्तला कम फले। उत्पादकत्व दर घटे पनि सुन्तलाको बजार र मूल्य उच्च रह्यो। कृषि ज्ञान केन्द्रका अनुसार गत वर्ष प्रति किलो ४५ देखि ७५ रुपैयाँमा बेचेका किसानले यसवर्ष ५० देखि ८० रुपैयाँ प्रति किलोमा सुन्तला बगैचाबाट बिक्री गरेका छन्। यहाँ उत्पादित सुन्तलामध्ये किसानले २५ प्रतिशत आफैं उपभोग गर्दछन् भने ७५ प्रतिशत सुन्तला बिक्री वितरण गर्छन्। उत्पादित सुन्तलामध्ये ३ हजार ४ सय ६० टन अर्थात १९ करोड ३ लाखका सुन्तला आफैले खान तथा इष्टमित्रका लागि उपहारका लागि दिइन्छ। यहाँ सयौं परिवार सुन्तला व्यवसायमा रमेका छन्। उनीहरुले बर्सेनि सुन्तलाबाटै लाखौं रुपैयाँ आम्दानी गर्छन्। त्यसपछि १० हजार ३ सय ८० मेट्रिक टन अर्थात ७५ प्रतिशत सुन्तला बिक्री गर्छन्। जसबाट ५७ करोड ९ लाख आम्दानी हुनेछ। झण्डै २० प्रतिशत सुन्तला स्थानीय बजारमा खपत हुन्छ भने ८० प्रतिशत सुन्तला जिल्ला बाहिर निर्यात गरिन्छन्। नारायणघाट, बुटवल, पोखरा, र काठमाडौं सुन्तलाका मुख्य बजार हुन । अझै पनि ५ प्रतिशत सुन्तला टिप्न बाँकी छन्। जिल्लाभरका १२ हजार धरधुरी सुन्तला किसानका ३ हजारभन्दा बढी साना ठूला सुन्तलाका बगैचा छन्। स्याङ्जाका ६७ वडा बाहेक जिल्लाभर सुन्तला खेती राम्रो हुन्छ। सुन्तलाका लागि उपयुक्त भूगोल भएकाले प्रधानमन्त्री सुन्तला सुपरजोन कार्यक्रम समेत यहाँ संचालनमा छ। पुतलीबजार, भीरकोट, वालिङ् नगरपालिका र अर्जुन गाँउपालिकाका १७ वटा वडालाई समेटेर सुन्तला सुपरजोन परियोजना कार्यान्वयनमा छ। कार्यक्रम संचालनपछि सहकारी, समूह र निजी फार्म दर्ता गरी सुन्तला खेती गर्न किसानको संख्या बढेको सुपरजोन कार्यालय प्रमुख माधव लम्सालको भनाई छ। पुतलीबजार, वालिङ, भीरकोट र गल्याङ नगरपालिका सहित फेदीखोला, बिरुवा, अर्जुनचौपारी, आँधीखोला र हरिनास गाउँपालिकाका सुन्तला उत्पादनका पकेट क्षेत्र हुन । चापाकोट नगरपालिका बाहेक जिल्लाका सबै पालिकामा सुन्तलाको उत्पादन राम्रो छ। कात्तिकको अन्तिमसातादेखि खान थालेको सुन्तला फागुनको पहिलोसातासम्म रहन्छ। सुन्तला बिरुवा रोपेको ५ देखि ७ बर्षभित्रमा फल दिने हुदाँ सुन्तला खेतीप्रति किसानको आकर्षण बढ्दो छ। त्यसमा पनि सुपरजोन र ज्ञान केन्द्रको पनि सहयोग जारी छ।"
"चिसोको चपेटामा विपन्न, पुगेन राज्यको नजर","विराटनगर : भत्किन लागेको टाटीबेराले बनाइएको पुरानो घर। छानोबाट शीत तपतप चुहिन्छ। चिसो सिरेटो सिधै घरभित्र छिर्छ। भत्किन लागेको त्यही जीर्ण घरमा ६ जनाको परिवारका साथमा बस्छन् विराटनगर महानगरपालिका१६ मुसहरी टोलका ७० वर्षीय रमानन्द ऋषिदेव। आफ्नो नाममा केही पनि जायजेथा नभएको उनको परिवार ऐलानी जग्गामा बनाएको झुप्रो घरमा बसेको छ। चिसोमा लगलग काम्दै समय बिताउनु परिरहेको छ। घर भरपर्दो र सुरक्षित छैन, उनले भने, न त शरीरभरि न्यानो कपडा नै लगाउन सकिएको छ। गरिबीको पीडामाथि सहनै नसक्ने चिसोले सताइरहेको छ। रमानन्दका अनुसार गत कात्तिकमा आएको बेमौसमी बाढीको चपेटामा परेपछि झन् जीर्ण बनेर भत्किने अवस्थामा पुगेको घर मर्मत सम्भार गर्न नपाउँदै कठ्याङ्ग्रिने चिसोले छोपिहालो। पानी र हावा नै नछेक्ने पुरानो घरमा बसेर दैनिकी चलाउनु परिरहँदा निक्कै कष्ट भइरहेको गुनासो उनको छ। परिवारिक आर्थिक अवस्था कमजोर भएकाले ज्यालामजदुरी गरेर जीविका चलाउँछौं, रमानन्द भन्छन्, कोरोनाका कारण ज्यालामजदुरीको बाटो नै बन्द हुने अवस्था आइरहँदा चिसोको पीडा पनि थपिएको छ। ज्यालामजदुरी गरेर कमाएको पैसाले बिहानबेलुकाको छाक टार्न धौधौ पर्दा न्यानो कपडा किन्न नसकेर जाडो काट्न मुस्किल परेको उनले बताए। उनका अनुसार झन् बालबालिका र वृद्धवृद्धाको त कन्तविजोक भइसक्यो। पुष्पा ऋषिदेव १ महिनाकी सुत्केरी हुन्। दिनप्रतिदिन चिसो बढ्दै जाँदा नवजात शिशुको स्याहारमा समस्या भइरहेको छ। जाडोबाट जोगाउने पर्याप्त कपडा छैन। बच्चाको विजोक भयो, उनले भनिन्, परिवारको आर्थिक अवस्था दयनीय छ। छाक टार्नै समस्या भइरहेका बेला न्यानो कपडा किनेर लगाउने पैसा छैन। सुकुम्बासी जीवन बिताइरहेको पुष्पाको परिवार पनि ज्यालमजदुरीमै निर्भर छ। जाडोमा आङ् ढाक्ने कपडा छैन। भोक लाग्दा भरपेट खान पाइँदैन, उनी भन्छिन्, ऐलानी जग्गामा बनाएर बसेको झुप्रो घरले पनि चिसो छेल्दैन। खान दिन र न्यानो बनाएर राख्न नसक्दा भर्खर जन्मिएको बच्चालाई हुर्काउनै सकस भइरहेको छ। विराटनगर१६ कै प्रजा ऋषिदेवको परिवारको अवस्था पनि उस्तै छ। ज्यालमजदुरीमै निर्भर परिवार बढ्दो चिसोको चपेटामा परेको छ। मजदुरीबाट भएको कमाईले खानै पुग्दैन। आवश्यकता अनुसार लुगा किन्न सकिँदैन, प्रजा भन्छन्, यस्तो कहालीलाग्दो स्थितिमा विपन्नको दैनिकी चल्दैछ। चिसोले मर्ने बेला भइसक्दा पनि कतैबाट सहयोग पाउन सकिएन। उनका अनुसार विपन्न समुदाय ठिहीमा छटपटाइ रहँदा पनि राज्यले कुनै सहयोग गरेको छैन। राज्यले विपन्न र गरिबलाई नागरिक नै सम्झदैन, उनले भने, यो मुलुकमा सरकार छभन्ने कुनै अनुभूति हामीले गर्न पाएनौँ। लगलग कमाउने र मुटु नै छेड्ने चिसोले ज्यानै लैजाने पो हो किभन्ने चिन्ता थपिन थालेको गुनासो प्रजाको छ। विराटनगर१६ कै गुदी ऋषिदेवको परिवार पनि समस्यामा परिरहेको छ। पर्याप्त कपडा नहुँदा आगो बालेर चिसो भगाउँछौं, उनले भनिन्, दिन जसोतसो बिते पनि मुटु नै छेड्ने खालको चिसो सिरेटोले रात बिताउन मुस्किल छ। कुनै दिन त रात नै काट्न सकिँदैन कि भन्ने अवस्था आउने गरेको गुनासो गुदीको छ। ठिहीले विपन्नलाई नराम्ररी गाँजेको छ। हाम्रो समस्या कसैले बुझेन, उनले भनिन्, चुनावका बेला उपयुक्त वासस्थानको व्यवस्था, जनताको सुरक्षा लगायतका नारा दिएर नेताहरु भोट माग्न आउँछन्। जितेर गएपछि हेर्दा पनि हेर्दैनन्। समस्या बारम्बार राख्दा पनि सरकारले सहयोग नगरेको गुनासो गुदीले पोखिन्। बालबच्चाले चिसो भयो, लुगा चाहियोभन्दा पनि दिनसक्ने अवस्था छैन, उनले भनिन्, चिसोले बाँच्नै गाह्रो भइसक्यो। बाक्लो हुस्सु र चिसो सिरेटोसँगै चलेको शीतलहरका कारण प्रदेश १ को राजधानी विराटनगर लगायत तराईको जनजीवन अत्यन्तै कष्टकर बनेको छ। कोरोना महामारी जारी रहेका बेला चिसो अत्याधिक बढ्दा जनजीवन नराम्ररी प्रभावित बनेको हो। तराईमा लगभग दुई सातादेखि बाक्लो हुस्सु लागिरहेको छ। आकाश खुलेको छैन। मौसम धुम्म भएका बेला पश्चिमी चिसो हावासँगै शीतलहर चल्न थालेपछि सर्वसाधारण समस्यामा पर्न थालेका छन्। बेलाबेला मधुरो घाम देखा परे पनि हुस्सुले ढाकिहाल्छ। मौसम चिसिदै जाँदा तापक्रम ओरालो लागेर अचाक्ली ठिही बढेको छ। बढ्दो ठिहीले जनजीवनलाई असर गरिरहेको जल तथा मौसम विज्ञान फिल्ड कार्यालय विराटनगरका प्रमुख विकास देउजाले बताए। उनका अनुसार बुधबार विराटनगरको न्यूनतम तापक्रम ९४ डिग्री सेल्सियस मापन गरिएको छ। पश्चिमी वायुसँगै शीतलहर चल्दा चिसो अत्याधिक बढ्यो, देउजाले भने, मौसममा सुधार हुँन अझै १ साता समय लाग्ने अनुमान छ। मौसम चिसिएर तापक्रममा गिरावट आउने क्रम जारी रहेकाले ज्यान बचाउने उपायको खोजी सर्वसाधारणका लागि उत्तम विकल्प हुने उनको भनाइ छ। तीव्र गतिमा फैलिएको कोरोना संक्रमणले सर्वसाधारण मारमा परिरहेका बेला चिसोको कहर पनि थपिएको हो। चिसोका कारण मानिसहरुलाई घर बाहिर निस्कन समस्या हुन थालेको पूर्वशिक्षक केशव अधिकारीले बताए। सार्वजनिक स्थल, सरकारी कार्यालय, सडक तथा विभिन्न ठाउँमा सर्वसाधारणको चहलपहल कम हुँदै गइरहेको छ, उनले भने। उनका अनुसार जाडो बढ्दा पारिवारिक आर्थिक अवस्था कमजोर भएका, न्यानो लुगा किनेर लगाउन नसक्ने अवस्थाका तथा वासस्थानको उचित व्यवस्था नभएका, वृद्धवृद्धा, गर्भवती, सुत्केरी, दीर्घरोगी, बालबालिका लगायतको कन्तविजोक भएको छ। कतिपयको सुरक्षित घरवार पनि छैन। लुगा किनेर लगाउन पनि सक्दैनन्, पूर्वशिक्षक अधिकारीले भने, चिसोका कारण सुकुम्बासी जीवन विताइरहेकाहरु र विपन्न परिवार थप कष्ट बेहोर्न बाध्य छन्। तर सरकारले राहतको कुनै प्याकेज अहिलेसम्म ल्याएन। गाँस, बास र कपासको अभाव झेलिरहेकाहरुको अवस्था कोरोना र चिसोले थप संकटग्रस्त बनाउँदै लगेको उनको भनाइ छ। गरिबीमाथि कोरोना महामारी र चिसोको पीडा थपिँदा गुजारा चलाउन र जीवन धान्नै मुस्किल परिरहेको विराटनगर४ का सत्यनारायण उराउले बताए। उनले भने, गरिबलाई जताबाट पनि पीडा मात्रै छ। परिवार चलाउन समस्या हुन थाल्यो। विराटनगरका स्थानीय अगुवा मनोज खड्का सर्वसाधारणलाई चिसोले पिरोल्दा पनि सरकार बेखबर हुनु दुर्भाग्यपूर्ण भएको बताउँछन्। विपन्न समुदाय चिसोको चपेटामा परेको छ। ज्यान जोगाउनै मुस्किल भइरहँदा सरकार कता छभन्ने टुंगो छैन, उनले भने, गरिब र विपन्नमाथि कहिल्यै पनि राज्यको नजर पुग्न सकेन। उनीहरुको चित्कार सुनिदिने कोही भएन। विभिन्न नाम दिँदै सामाजिक अभियान लिएर हिँड्ने संघ संस्था पनि यतिबेला चुपचाप एवं गुम्नाम बनेको खड्काले बताए। संघ संस्थाका नाममा विभिन्न अभियान चलाइएका हुन्छन्। तर सर्वसाधारण पीडामा पर्दा सहयोग गर्ने कोही हुँदैन, उनले भने, झुपडीको कष्ट न सरकारले देख्छ। न त संघ संस्था र सामाजिक अभियन्ता भन्नेहरुले नै। बिहानबेलुका छाक टार्न नसक्ने अवस्थाका गरिबलाई पर्याप्त कपडा किनेर लगाउन नसक्दा बाँच्नै मुस्किल भइरहेको खड्काले बताए। उनले चिसोका कारण बालबालिका र वृद्धवृद्धा बिरामी पर्न थालेको पनि बताए। विराटनगर१६ का वडाध्यक्ष मनोज सुब्बाले चिसोबाट प्रभावित बनेकालाई साधारण कपडा बाँड्नेबाहेक थप केही गर्न नसकिएको बताए। चिसोले सर्वसाधारणलाई गाह्रो परिरहेको टुलुटुलु हेरेर बस्नेबाहेक हामीसँग विकल्पै भएन, उनले भने, केहीलाई न्यानो कपडा उपलब्ध गराइएको भए पनि प्रभावकारी ढंगले थप राहत दिन सकिएन। धेरै सर्वसाधारण एकै पटक समस्यामा परेका कारण वडा एक्लैले सहयोग गर्न नसकिरहेको सुब्बाको भनाइ छ। मोरङका प्रमुख जिल्ला अधिकारी काशीराज दाहालले चिसोका कारण सर्वसाधारणलाई समस्या हुन थालेको बताए। चिसोले आदिवासी जनजाति, विपन्न, दलित समुदाय तथा ग्रामीण क्षेत्रमा बसोबास गरिरहेको वर्ग अति नै प्रभावित बनेको छ, उनले भने, जाडो बढ्दा मोरङको दक्षिणी भेगका सर्वसाधारण बढी समस्यामा परेका छन्। दाहालका अनुसार विराटनगर महानगरपालिकासहित मोरङको रतुवामाई, रंगेली र सुनवर्षी नगरपालिका तथा कटहरी, धनपालथान र जहदा गाउँपालिकाका विभिन्न वडाका बासिन्दा चिसोको अति मारमा परेका छन्। विभिन्न संघ संस्था र स्थानीय तहसँग समन्वय गरेर चिसोपीडितको खोजी गर्दै दाउरा, न्यानो कपडा र आवश्यक राहत सामग्री उपलब्ध गराउन थालिएको दाहालले बताए। जिल्ला विपद् व्यवस्थापन समितिका तर्फबाट पीडितहरुलाई १ हजार थान कम्बल वितरण गरिसकिएको र आवश्यकता अनुसार खरिदको तयारी भइरहेको उनको भनाइ छ। प्रजिअ दाहालका अनुसार चिसो प्रभावितको विवरण संकलन गरेर उनीहरुलाई सुरक्षित राख्न र जाडोका समयमा हुने मानवीय क्षति रोक्न सक्रियता बढाइएको छ। मोरङमा पाँच हजारभन्दा बढी परिवार चिसोका कारण अति प्रभावित बनेको उनले बताए।"
आयल निगमले भन्यो मूल्य समायोजन हुँदा पनि घाटा,"काठमाडौं: नेपाल आयल निगमले पेट्रोलियम पदार्थको मूल्य समायोजन गर्दा पनि निगमलाई घाटा भएको बताएको छ। निगमले बिहीबार एक सूचना जारी गर्दै मूल्य समायोजन पश्चात् पनि निगमलाई पाक्षिक (१५ दिन) करिब १ अर्ब ८८ करोड घाटा हुने स्थिति देखिएको जनाएको हो। निगमले चालु आर्थिक वर्षको ६ महिनाको अवधिमा १२ पटक नयाँ मूल्य प्राप्त गरेको र अधिकांश पटक मूल्य बढेर आएको भए पनि यस अवधिमा ३ पटक मात्र मूल्य समायोजन गरेको बताएको छ। निगमका अनुसार अब पेट्रोलमा प्रतिलिटर १० रुपैँया ७२ पैसा, डिजेलमा प्रतिलिटर ६ रुपैँया ३३ पैसा नोक्सानी छ। यस अवधिमा निगमले करिब १९ अर्ब २६ करोड घाटा व्यहोरिसकेको जनाएको छ।"
सम्झौताअनुसार समयमा काम सम्पन्न नगर्ने सात कम्पनी कालोसूचीमा,"काठमाडौं : सरकारले सम्झौताअनुसार निर्माण पूरा नगर्ने सात निर्माण कम्पनीलाई कालोसूचीमा राखेको छ । सम्झौताअनुसार निर्माण पूरा नगरेको भन्दै सार्वजनिक खरिद अनुगमन कार्यालयले बिहीबार एक सूचना जारी गर्दै कालोसूचीमा राखिएको जनाएको हो । उक्त कार्यालयको बुधबार बसेको बैठकले आजदेखि लागू हुनेगरी ती निर्माण कम्पनीलाई सार्वजनिक खरिद ऐन, २०६३ को दफा ६३ को उपदफा (१) बमोजिम सातवटा निर्माण व्यवसायीआपूर्तिकर्तालाई सार्वजनिक खरिद ऐन २०६३ सम्झौताअनुसार व्यवस्था र तोकिएको आचारण विपरित कार्य गरेको आधारमा कालोसूचीमा राखिएको हो। कालोसूचीमा परेका कम्पनीले कालोसूची अवधिभर सरकारी निकायको कुनै पनि खरिद तथा निर्माणका कार्यमा भाग लिन पाउने छैनन् । कालो सूचीमा राखिएका निर्माण व्यवसायीमध्ये काठमाडौंस्थित आरोग्य कन्स्ट्रक्सन प्रालिलाई ३ वर्षका लागि कारबाही गरिएको हो। यस्तै काठमाडौंको डाइग्नोकेम जय शम्भुलाई २ वर्षका लागि कालो सूचीमा राखिएको हो। तुलसीपुरस्थित बालन ब्रदर्स कन्स्ट्रक्शन एण्ड सप्लायर्स, बरदान कन्सल्टेन्ट एण्ड कन्स्ट्रक्शन प्रालि, अनामनगरस्थित ग्रीन टेक प्रोजेक्ट प्रालि, बाँकेको सोनारीस्थित एसएनसी निर्माण सेवा प्रालि र लुम्बिनीको रुपन्देहीस्थित शाह निर्माण सेवा कम्पनीलाई एकएक वर्षका लागि कालोसूचीमा राखिएको छ ।"
अनिवार्य मास्क प्रयोग गर्न ट्राफिक प्रहरीले थाल्यो स्टिकर अभियान,"काठमाडौं : ट्राफिक प्रहरीले सार्वजनिक सवारी साधनमा अनिवार्य मास्कको प्रयोग गर्न स्टिकर अभियान सुरु गरेको छ। काठमाडौं उपत्यकामा दैनिक संक्रमित बढेपछि ट्राफिक प्रहरीले मास्कको प्रयोग गर्न स्टिकर अभियान सुरु गरेको हो। ट्राफिक प्रहरी महाशाखाका प्रमुख बरिष्ठ उपरीक्षक उमेश राज जोशी, यातायात व्यवसायी तथा पदाधिकारी र अन्य प्रहरी अधिकृतहरुले सवारी साधनमा चढ्दा अनिवार्य मास्कको प्रयोग गरौं भन्ने सचेतनायुक्त स्टिकर टाँसेर अभियान सुरु भएको हो । मास्क नलगाएकालाई मास्क समेत वितरण गरिएको थियो।"
"रावलको आक्रोश : कोरोना खोप गोलमालमा सरकार किन चुप, नैतिकता कहाँ हरायो ?","काठमाडौं : नेकपा एमाले नेता डा भीम रावलले विभिन्न मुलुकबाट नेपाल भित्रिएको करिब २४ लाख 'बुस्टर डोज' खोप गायब हुँदा सरकार किन चुप लागेको भन्दै आपत्ती जनाएका छन्। देशमा कोरोना संक्रमण तीव्ररुपमा फैलिरहेको समयमा २४ लाख खोप गायब हुँदा सो विषयमा छानबीन गर्न सरकार किन तयार हुँदैन भन्दै नेता रावलले प्रश्न समेत गरेका छन्। नेता रावलले खोप गायब भएको कुरा स्वास्थ्य मन्त्रालयका अधिकारीले नै सार्वजनिक गर्दा पनि सरकार चुप लाग्नु गैरजिम्मेवारीपन भएको बताएका छन्। उनले सामाजिक संजालमा लेखेका छन्,' देशमा कोरोना विषाणुको संक्रमण बढिरहेको बेला २४ लाख खोप गायब भएको कुरा स्वास्थ्य मन्त्रालयका अधिकारील नै सार्वजनिक गरेका छन्। यस्तो गम्भीर विषयमा छानबीन गर्न सरकार किन तयार हुँदैन? कानुन, जिम्मेवारी र नैतिककता कहाँ हरायो ?' यसअघि स्वास्थ्य तथा जनसंख्या मन्त्रालयले करिब २४ लाख डोज खोप गायब भएको सार्वजनिक गरेको थियो।"
कोरोना खोपः चीनले दियो नेपाललाई २० लाख सिरिन्ज,काठमाडौं : कोरोना संक्रमणविरुद्ध खोप लगाउन चीनले २० लाख परिमाण सिरिन्ज उपलब्ध गराएको छ । नेपालस्थित चिनियाँ दूतावासको समन्वयमा चीन सरकारले नेपाललाई सिरिन्ज उपलब्धगराएको हो । जसमध्ये १० लाख सिरिन्ज नेपाल आइसकेको छ भने बाँकी १० लाख बिहीबार आउँदैछ । प्राप्त सिरिन्ज ०५ एमएलको नर्मल साइजको भएको स्वास्थ्य सेवा विभागले जनाएको छ । फाइजरबाहेक अन्य खोपका लागि प्रयोग गर्न मिल्ने खोप विज्ञहरुले बताएका छन् । स्वास्थ्य सेवा विभागले २ करोड ४ लाख सिरिन्ज खरिदको सम्झौता गरेको छ । गत शुक्रबार सिरिन्ज खरिदको सम्झौता भएको हो । सम्झौता अनुसार १५ दिनभित्र ५० लाख उपलव्ध गराउने आपूर्तिकर्ताले बताएको छ । कोभिड१९ विरुद्धको भ्याक्सिन लगाउन प्रयोग गरिने सिरिन्ज सरकारसँग ४६ लाख ८४ हजार स्टक छ ।
एन्टिबायोटिक्स औषधीले दैनिक ३५ सय मानिस मर्ने गरेको खुलासा,"जेनेभा : अन्वेषकहरुले ब्याक्टेरियासँग लड्ने औषधी एन्टिमाइक्रोबियल प्रतिरोध (रेजिस्टेन्स) अर्थात् एन्टिबायोटिक्स मानव जीवनका लागि अत्यन्तै घातक रहेको खुलासा गरेका छन्। एन्टिबायोटिक्स मृत्युको मुख्य कारण रहेको चेतावनी दिँदै स्वास्थ्य विज्ञहरुले सो खुलासा गरेका हुन्। स्वास्थ्य विज्ञहरुले गरेको नयाँ अध्ययनले सो खुलासा गरेको हो। एन्टिमाइक्रोबियल रेजिस्टेन्स (एएमआर)को असरबारे संसारका २ सयभन्दा बढी मुलुक र क्षेत्रहरुको अध्ययनमा आधारित सो अध्ययन प्रतिवेदन मेडिकल जर्नल ल्यान्सेटमा प्रकाशित भएको छ। नयाँ अध्ययनअनुसार एएमआरको प्रयोगले विश्वभर दैनिक ३ हजार ५ सयभन्दा बढि मानिसको ज्यान लिने गरेको छ। एएमआरका कारण सन् २०१९ मा मात्र १२ लाख ७७ हजारभन्दा बढी मानिसको मृत्यु भएको छ। एएमआरका कारण प्रत्यक्ष रुपमा हरेक १ लाख मानिसमध्ये १३ जना र अप्रत्यक्ष रुपमा ५६ मानिसले मृत्यु भइरहेको बताइएको छ। एएमआर सबै उमेर समूहका मानिसका लागि घातक रहेको सो अध्ययनले उल्लेख गरेको छ। एएमआरको प्रयोगले एचआइभी एड्स तथा मलेरियाका विरामीभन्दा बढीको ज्यान जाने गरेको अध्ययनले उल्लेख गरेको छ। नयाँ तथ्यांकले एएमआरको भयानक असरबारे वास्तविक तथ्य देखाएको छ। त्यसको असरविरुद्ध हामीले तत्काल कदम चाल्न चेतावनी दिएको छ।सो अध्ययन रिपोर्टका सहायक लेखक एवम् वासिङटन युनिभर्सिटीस्थित इन्स्टिच्युट फर हेल्थ मेट्रिक्स एण्ड इभ्यालुएसन विभागका प्रोफेसर क्रिस मुरेले गार्जियनसँग भनेका छन्, यदि हामी एएमआरविरुद्ध लड्ने हो भने हाल खुलासा गरिएको तथ्यांकको फाइदा उठाउनैपर्छ। कोभिड १९ महामारीको समयमा प्रयोग हुने गरेको एएमआरका कारण झनै ठूलो संख्यामा मानिसको मृत्यु भएको हुन सक्ने अनुमान सो अध्ययनमा संलग्न अन्वेषकहरुले गरेका छन्। त्यसैले एन्टिवायोटिक्स एवम् एएमआरको प्रयोग कम गर्न समेत उनीहरुले सुझाव दिएका छन्।"
राष्ट्रपति चुरे तराईमधेश संरक्षण विकास समितिका अध्यक्षसहित पदाधिकारीलाई स्पष्टिकरण,"काठमाडौं : सरकारले राष्ट्रपति चुरे तराईमधेश संरक्षण विकास समितिका अध्यक्षसहित पदाधिकारीलाई स्पष्टिकरण सोधेको छ । वन तथा वातावरण मन्त्रालयले समितिका अध्यक्ष किरण पौडेल र सदस्यहरू कमला ओली सिवाकोटी, शशीकुमार शर्मा, सुष्मिता ढकाल र भेषराज आचार्यलाई स्पष्टिकरण सोधेको हो । पदबाट किन नहटाउने भन्दै पाँच दिनभित्र सफाइ पेश गर्न निर्देशन दिएको छ । अध्यक्ष पौडेललाई सोधिएको स्पष्टिकरणपत्रमा भनिएको छ, राष्ट्रपति चुरे तराई मधेश संरक्षण विकास समितिका अध्यक्ष डाकिरण पौडेललाई राष्ट्रपति चुरे तराई मधेश संरक्षण विकास समिति (गठन) आदेश, २०७१ को दफा (३) को उपदफा (६) बमोजिम पाँच दिनभित्र सफाइ पेश गर्नेसम्बन्धी सूचना नेपाल सरकारको २०७७ चैत २३ को निर्णयानुसार राष्ट्रपति चुरे तराई मधेश संरक्षण विकास समितिको अध्यक्ष पदमा नियुक्त तपाई डाकिरण पौडेलले राष्ट्रपति चुरे तराई मधेश संरक्षण विकास समिति (गठन) आदेश, २०७३ को दफा (३) को उपदफा (६) बमोजिम पाँच दिन भित्र सफाई पेश गर्ने सम्बन्धी यस मन्त्रालयको पत्र तपाईबाट नवुझिएको हुँदा तपाईको नियुक्ति पश्चात त्यस समितिको गठन आदेश लगायत प्रचलित कानूनले तोकिएको जिम्मेवारी तथा कार्य विवरणका कार्यहरु के कति र कसरी सम्पादन गर्ने गराउने गर्नु भएको छ र आगामी दिनको कार्य सम्पादनको कार्य योजना के कस्तो तय गर्नु भएको छ ? पत्र प्राप्त भएको पाँच दिन भित्रमा यस मन्त्रालयमा पेश गर्नुहुन भनी मन्त्रालयको पत्रबाट कार्य सम्पादन प्रगति र आगामी दिनको कार्ययोजना माग गरिएकोमा तपाईबाट पेश हुन आएको कार्य सम्पादन प्रतिवेदन अनुसार राष्ट्रपति चरे तराई मधेश संरक्षण विकास समिति (गठन) आदेश, २०७३ को दफा (३) को उपदफा (५) बमोजिम आफ्नो पद अनुरुपको काम नगरेको देखिएकोले राष्ट्रपति चुरे तराई मधेश संरक्षण विकास समिति (गठन) आदेश, २०७१ को दफा (३) को उपदफा (५) बमोजिम पदबाट किन नहटाउने ? हटाउनु नपर्ने कुनै आधार र कारण भए सोही (गठन) आदेश, २०७१ को दफा (३) को उपदफा (६) बमोजिम पाँच दिन भित्र सफाई पेश गर्न यो सूचना प्रकाशित गरिएको छ । गत पुस ३० मा उनीहरूलाई स्पष्टिकरण सोध्ने निर्णय भएको थियो।"
राजनीतिक समन्वय समितिको बैठक स्थगित,"काठमाडौं : सरकार सञ्चालन गर्न गठित राजनीतिक समन्वय समितिको आजको लागि तय भएको बैठक स्थगित भएको छ। समितिका संयोजक रामचन्द्र पौडेलको अध्यक्षतामा प्रधानमन्त्री निवास बालुवाटारमा बिहीबार दिउँसो ४ बजे बस्ने गरी तय गरिएको बैठक स्थगित भएको जनमोर्चाकी उपाध्यक्ष दुर्गा पौडेलले जानकारी दिइन्। आजको बैठकमा संसदीय निर्वाचन पहिले गर्ने कि स्थानीय तह निर्वाचन भन्ने विषयमा छलफल गर्न बोलाइएको थियो। स्रोतका अनुसार प्रधानमन्त्री शेरबहादुर देउवा व्यस्त रहेकाले आजको बैठक स्थगित गरिएको हो। निर्वाचन आयोगले स्थानीय तहको निर्वाचनको मिति प्रस्ताव गरेर घोषणा गर्न सरकारलाई दबाब दिएपछि सत्ता गठबन्धनको बैठकमा निर्वाचनले विषय प्रवेश गरेको हो। सरकारको नेतृत्व गरिरहेको कांग्रेसले तत्काल प्रतिनिधिसभा विघटन गरेर निर्वाचनमा जाने विषयको बारेमा स्पष्ट धारणा राख्न सकेको छैन। गठबन्धनको बैठकमा संसदीय निर्वाचनको विषयले प्रवेश पाएसँगै नेताहरु आन्तरिक परामर्शमा जुटेका छन्। कांग्रेसबाहेकका नेताहरु आगामी निर्वाचनसम्म गठबन्धन निरन्तर गर्नुपर्ने बताउँदै आएका छन्। स्थानीय तहका पदाधिकारीको पाँचवर्षे कार्यकाल आगामी जेठ ५ गते सकिँदैछ। निर्वाचनको तयारीका लागि १ सय २० दिन आवश्यक पर्ने भएकोले सरकारलाई निर्वाचनको मिति तोक्न आयोग र प्रमुख प्रतिपक्ष दल एमालेले दबाब दिँदै आएको छ। तर सत्ता गठबन्धन तीनै तहको निर्वाचन एकै पटक गर्ने वा छुट्टाछुट्टै मितिमा गर्ने अन्योलमै रहेको छ। वैशाखमा निर्वाचनको मिति नतोकेर सरकारले स्थानीय तहलाई जनप्रतिनिधिविहीन बनाउन खोजेको एमालेको आरोप छ। आयोगले माघको पहिलो हप्ताभित्र स्थानीय तहको निर्वाचनको मिति तोक्नुपर्ने प्रस्ताव गरेको छ। आयोगले आगामी वैशाख १४ गते एकै चरणमा स्थानीय तहको निर्वाचन गर्ने गरी मिति तोक्न सरकारसँग यसअघि नै प्रस्ताव गरिसकेको छ। एकै चरणमा सम्भव नभए वैशाख १४ गते पहिलो र वैशाख २२ गते दोस्रो चरणको निर्वाचन मिति तोक्ने आयोगको प्रस्ताव गरेको छ। पाँच दलीय गठबन्धनको बैठकले कांग्रेस नेता रामचन्द्र पौडेलको संयोजकत्वमा नेकपा (माओवादी केन्द्र)का अध्यक्ष पुष्पकमल दाहाल 'प्रचण्ड', नेकपा (एकीकृत समाजवादी)का अध्यक्ष माधवकुमार नेपाल, जसपा अध्यक्ष उपेन्द्र यादव र राष्ट्रिय जनमोर्चाका अध्यक्ष चित्रबहादुर केसीलगायत शीर्ष नेता रहेको समिति गठन गरेको थियो। मन्त्रिपरिषद्बाट सञ्चार मन्त्री ज्ञानेन्द्र कार्की पनि कार्यदलका सदस्यका रुपमा रहेका छन्।"
खानेपानी लिएर पहिलो विदेशी सहायताको विमान टोङ्गा पुग्यो,वेलिङ्टन : आवश्यक खानेपानी र अन्य आपुर्ती सामग्री पुर्याउन पहिलो विदेशी सहायताको विमान टोङ्गा पुगेको छ। आवश्यक खानेपानी र अन्य आपुर्ती पुर्याउन न्युजिल्याण्डबाट सेनाको विमान प्रशान्त क्षेत्रको टापु मुलुक टोङ्वा पुगेको हो। विदेशी सहायताअन्तरगत आवश्यक खानेपानी र आपुर्ती सामग्री पुर्याउन पहिलो विमान टोङ्गा पुगेको न्युजिल्यान्डले जनाएको छ। ज्वालामुखी विस्फोटबाट निस्केको खरानीले पुरिएको टोङ्गाको धावनमार्ग सफा गरिएपछि पहिलो पटक विदेशी सहायताअन्तरगत न्युजिल्याण्ड सेनाको विमान त्यहाँ अवतरण भएको बताइएको छ। खानेपानी र अन्य सहायता सामग्री बोकेका न्युजिल्याण्ड र अष्ट्रेलियाले पठाएका अन्य विमान र जहाजहरु पनि ज्वालामुखी प्रभावित क्षेत्रमा पुग्ने बताइएको छ। गएको शनिबार टोङ्गानजिकै समुद्रमुनीबाट ज्वालामुखी विस्फोट भएको थियो। त्यसको असर संसारभर परेको थियो। विस्फोटपछि निस्केको खरानी टोङ्गा र समुद्री क्षेत्रमा फैलिएको थियो भने समुद्री क्षेत्रमा सुनामी र व्यापक छालहरुको तरंग फैलिएको थियो। जसका कारण टोङ्वामा खानेपानी र अन्य आपुर्तीको अभाव भइरहेको छ। सो विस्फोटबाट कम्तीमा ३ जनाको ज्यान गएको थियो। विस्फोटपछि निस्केको खरानीका कारण क्षतिको वास्तविक विवरण भने अझै प्राप्त भइसकेको छैन।
विद्युतीय गाडीलाई छुट्टै मिटर,"काठमाडौं : विद्युतीय गाडी प्रयोग गर्नेले घरमा छुट्टै मिटर राखेर गाडी चार्ज गर्न पाउने भएका छन्। घरको कम्पाउन्डमा ठूलो क्षमताको छुट्टै मिटर राखी गाडी चार्ज गर्न पाउने भएका हुन्। नेपाल विद्युत् प्राधिकरणले विद्युत् वितरण विनियमावली, २०७८ मार्फत घरमै विद्युतीय गाडी चार्ज गर्न छुट्टै मिटर माग गरेमा ग्राहकलाई मिटर दिने व्यवस्था गरेको हो। प्राधिकरणका कार्यकारी निर्देशक कुलमान घिसिङले छिटो, सर्वसुलभ एवं सहज विद्युत् सेवा उपलब्ध गराउन र विद्युत् खपत बढाउने गरी ग्राहकमैत्री विद्युत् वितरण विनियमावली कार्यान्वयनमा ल्याइएको बताए। विगतमा लोडसेडिङको अवस्थामा हरेक कुरामा प्रतिबन्ध लगाउन खोजिएको थियो। अहिले मुलुकभित्र उत्पादित विद्युत् खपत बढाउनुपर्ने बाध्यात्मक अवस्था छ, घिसिङले भने खपत बढाउन विद्युत् महसुल घटाउँदै लगेका छौं, सेवालाई पनि सहजीकरण गरी ग्राहकमैत्री बनाउन अधिकतम प्रयास गरिरहेका छौं। नेपाल सरकार, सार्वजनिक संंस्थान र स्थानीय तहले सार्वजनिक चार्जिङ स्टेसन सञ्चालन गर्न चाहेमा प्राथमिकता दिइने व्यवस्था गरिएको छ। कार्यकारी निर्देशक घिसिङका अनुसार सार्वजनिक चार्जिङ स्टेसनको प्रवद्र्धनका लागि विशेष व्यवस्था गरिएको छ। दुई सय केभीएसम्मको माग भएका चार्जिङ स्टेसन स्थापना गर्ने सेवा प्रदायकलाई प्राधिकरणले ट्रान्सफरर्मरसहितको विद्युत् सेवा प्रवाह गर्नेछ। त्योभन्दा माथिल्लो डिमान्ड हुने चार्जिङ स्टेसनको हकमा भने एचटी लाइनको काम प्राधिकरणले गर्नेछ तर ट्रान्सफरमर जडानलगायतका बाँकी काम सेवाप्रदायकले नै गर्नुपर्नेछ, उनले भने। चार्जिङ स्टेसनका लागि छुट्टै विद्युत् महसुलसमेत लागू भइसकेको छ। डेरावालसँग बढी असुलेमा लाइन काटिने घरधनीले घरभाडामा बस्नेसँग तोकेको महसुलभन्दा बढी रकम असुल गरेमा लाइन काट्न सकिने व्यवस्था गरेको छ। घरधनीले डेरावालसँग महँगो महसुल असुल गरेको गुनासो आएपछि प्राधिकरणले तोकिएको भन्दा बढी महसुल लिएको पाइएमा त्यस्ता घरधनीको लाइन काट्ने व्यवस्था गरेको हो। यसबाट घरभाडामा बस्ने उपभोक्ताहरूलाई सर्वसुलभ विद्युत् सेवाको प्रत्याभूति हुनेछ। अपार्टमेन्ट, बहुतले आवासीय भवन, कोलोनीमा बसोबास गर्ने उपभोक्ताहरूलाई तोकिएका सर्त पूरा भएमा अन्य ग्राहक सरह विद्युत् सेवा उपलब्ध गराउने व्यवस्था विनियमावलीमा गरिएको छ। अहिले अपार्टमेन्टहहरूले आफूले प्राधिकरणबाट विद्युत् लिएर त्यहाँभित्र बस्नेलाई महँगो शुल्क लिएर आपूर्ति दिंँदै आएका छन्। वक्यौता किस्ताबन्दीमा तिर्न पाउने वक्यौता रहेका ग्राहकले किस्ताबन्दीमा तिर्न पाउने भएका छन्। विद्युत् महसुल नतिरेर कालोसूचीमा परेका ग्राहकले पुनः विद्युत् लाइन जोड्नु पर्दा वक्यौता रकम एकमुष्ट बुझाउन नसकेमा नियमानुसार थप दस्तुर लिई बढीमा १२ किस्तासम्म रकम तिर्न सक्नेछन्। सहकारी संस्थाले सञ्चालन गरेका दुग्ध चिस्यान केन्द्र तथा शीत भण्डार र सहकारी संंस्था वा समुदायमार्फत सञ्चालित खानेपानी तथा सिँचाइलाई पनि सुविधा दिएको छ। दुई सय केभीएसम्म डिमान्ड भएका ग्राहकलाई प्राधिकरणले आफ्नै ट्रान्सफर्मरबाट विद्युत् आपूर्ति दिनेछ। यसबाट त्यस्ता ग्राहकको ट्रान्सफर्मर खरिदमा हुने खर्च कटौती हुने घिसिङले बताए।"
टी२० विश्वकप : ग्लोबल क्वालिफायरका लागि नेपाली टोली घोषणा,"काठमाडौं : नेपालले टी२० विश्वकप क्रिकेटको ग्लोबल क्वालिफायरका लागि टोली घोषणा गरेको छ। बिहीबार नेपाल क्रिकेट संघ क्यानले सन्दीप लामिछानेको कप्तानीमा १६ सदस्यीय टोली घोषणा गरेको हो। नेपालले सन् २०२२ मा हुने आइसीसी पुरुष टी२० विश्वकप क्रिकेट प्रतियोगिताका लागि सिधै ग्लोबल छनोट खेल्ने अवसर पाएको हो। उक्त विश्वकपमा १६ राष्ट्र सहभागी हुने आईसीसीले तय गरेको छ। अष्ट्रेलियामा टी२० विश्वकप क्रिकेट हुँदैछ। सो प्रतियोगिताको पुछारमा रहने चार टोली, क्षेत्रीय छनोटबाट आएका टोलीसँगै नेपाल, संयुक्त अरब इमिरेटस् (युएई), हङकङ र जिम्बाबेले सोझै ग्लोबल छनोट खेल्न पाउने अन्तर्राष्टिय क्रिकेट परिषद् (आइसीसी) ले जनाएको छ। टी२० क्रिकेटको अन्तर्राष्ट्रिय बरियताका आधारमा नेपालसहितका चार देशलाई सोझै ग्लोबल छनोट खेल्न अनुमति दिइएको हो। टी२० विश्वकपको गत संस्करणमा नेपाल क्षेत्रीय छनोटमा पराजित भएपछि ग्लोबल छनोटसम्म पुग्न सकेको थिएन। कोको छन् नेपाली टीममा ? सन्दीप लामिछाने कुशल भुर्तेल आशिफ शेख दीपेन्द्रसिंह ऐरी ज्ञानेन्द्र मल्ल शरद भेषावकर आरिफ शेख करण केसी जितेन्द्र मुखिया अविनाश बोहरा शाहब आलम कुशल मल्ल कमलसिंह ऐरी विवेक यादव प्रदीप ऐरी लोकेश बम"
ढुङ्गा र हँसिया प्रहार गरी श्रीमानको हत्या,रोल्पा : एक महिलाले आफ्नो श्रीमानको हत्या गरेकी छिन्। सुनछहरी गाउँपालिका६ फगाम झिरवाङकी ४१ वर्षीया मीना पुनले ४५ वर्षीय पति काले पुनको हँसिया र ढुङ्गा प्रहार गरी हत्या गरेको प्रहरीले जनाएको छ। मानसिक सन्तुलन ठीक नभएकी मीनाले पति काले गोठमा सुतिरहेको अवस्थामा एक्कासि हँसिया र ढुङ्गा प्रहार गरेको बताइएको छ। पत्नी मीनाले पति कालेको हत्या गरेको खबर पाएलगत्तै इलाका प्रहरी कार्यालय जेल्वाङको प्रहरी टोली घटनास्थल पुगी अभियुक्त मीनालाई नियन्त्रणमा लिएको थियो। घटनामा संलग्न मीनालाई जिल्ला अदालतमा म्याद थप गरी अनुसन्धान कार्य भइरहेको जिल्ला प्रहरी कार्यालयका सूचना अधिकारी कृष्ण रानाले जानकारी दिए। अभियुक्तलाई इलाका प्रहरी कार्यालय सुलिचौरको हिरासतमा राखिएको छ। रासस
संसद् भिलेज निर्माण सुस्त,"काठमाडौं : सिंहदरबारमा छ संसद् सचिवालय। बैठक भने नयाँ बानेश्वरस्थित अन्तर्राष्ट्रिय सम्मेलन केन्द्रमा। विषयगत समितिका बैठक बस्नुपरे सिंहदरबारमै पुग्नुपर्छ। यो क्रम ०६५ सालदेखि निरन्तर छ। सिंहदरबारस्थित पुरानो प्रतिनिधिसभा भवन साँघुरो भएपछि पहिलो संविधानसभादेखि सभाको बैठक बानेश्वरमा बस्न थालेको हो। त्यसबापत भाडामा बर्सेनि करोडौं खर्च भइरहेको छ। सचिवालयले गत वर्ष मात्रै भाडामा १५ करोड रुपैयाँ तिर्यो। त्यसको विकल्पमा सिंहदरबारकै पुतली बगैंचामा संसद् भिलेज बनाइँदै छ। तर, निर्माणमा ढिलाइ देखिएको छ। कोरोना महामारीका कारण निर्धारित समयमा काम सम्पन्न गर्न कठिन भइरहेको संसद् सचिवालयका अधिकारी बताउँछन्। सचिवालयका सहायक प्रवक्ता दशरथ धमला भन्छन्, निर्माण कार्य छिटो सक्न ताकेता गरिरहेका छौं। अब निर्वाचित भएर आउने प्रतिनिधिसभाको बैठक पनि नयाँ भवनमा बसाल्न गाह्रो हुने सचिवालयका अधिकारी बताउँछन्। सहायक प्रवक्ता धमला भन्छन्, भवन संरचनाका बाहिरका काम सकिन्छन् होला। तर, भित्री काम धेरै हुने भएकाले समय लाग्छ होला। तुँदी एसएचईसी जेभी कन्स्ट्रक्सनले ५ अर्ब ६७ करोडमा ठेक्का लिएको थियो। तत्कालीन प्रधानमन्त्री केपी शर्मा ओलीले २०७६ असोज १ गते संसद् भवन निर्माणको शिलान्यास गरेका थिए। सहरी विकास मन्त्रालयले दुईदेखि साढे दुई वर्षमा निर्माण गरिसक्ने जनाएको थियो। कोरोना महामारीले निर्माण प्रभावित भएको मन्त्रालयका प्रोजेक्ट म्यानेजर श्याम बुढाथोकीको भनाइ छ। उनका अनुसार ६० प्रतिशत काम सकिएको छ। भवन निर्माणमा केही कमजोरी देखिएको भन्दै सचिवालयले मन्त्रालयको ध्यानाकर्षण गरेको छ। मन्त्रालयले आफूखुसी भवनको आन्तरिक डिजाइन गर्दा सचिवालयको आवश्यकतालाई ध्यान नदिएको भन्दै आपत्ति जनाएको हो। मन्त्रालयले इन्टेरियर डिजाइनबारे सचिवालयसँग सुझाव माग्नुपथ्र्यो, सहायक प्रवक्ता धमला भन्छन्, तर, यो कुरामा महत्व नराख्दा केही कुरा बिग्रिएको छ। केही कोठा साँघुरा बनेका छन्। पदाधिकारीका लागि बन्दै गरेको हल र सचिवालयको क्षेत्र पनि साँघुरो भएका छन्। मन्त्रालयका प्रोजेक्ट म्यानेजर बुढाथोकी कमजोरी सुधार गरी अघि बढ्ने बताउँछन्। धमलाका अनुसार संसद् सचिवालयका लागि ११ वटा भव्य भवन सिंहदरबारभित्रै निर्माणाधीन छन्। एउटै परिसरमा प्रतिनिधिसभा र राष्ट्रियसभाका छुट्टाछुट्टै भवन बन्नेछन्। तर, एकअर्कासँग जोडिएर। दुवै भवनको बाहिर निर्माण कार्य लगभग अन्तिम चरणमा पुगेको छ। छाना हाल्न बाँकी छ। पूर्वतिर राष्ट्रियसभा र पश्चिमतिर प्रतिनिधिसभा हल हुनेछन्। दुवै हलको लबि बीचमा रहनेछ। सिंहदरवारभित्रै हाल संसदीय दलका कार्यालय अलगअलग छन्। दलकै कार्यालयका लागि पाँच तलाको भवन निर्माणाधीन छ। प्रतिनिधिसभा र राष्ट्रियसभा दलका कार्यालय त्यही हलमा हुनेछन्। सचिवालयका अनुसार ९ देखि १० दलको प्रतिनिधित्व हुने गरी कार्यालय निर्माण अघि बढेको छ। चमेनागृह, पुस्तकालय र सुरक्षा भवन अलगअलग बनाइँदै छन्। सबै भवनमा जान भित्रैभित्रै बाटो हुने गरी निर्माण काम भइरहेको छ, धमला भन्छन्, बाहिर विल्डिङ फरक भए पनि भित्रि कनेक्सन हुनेछ। सिंहदवारभित्रै संसद् भवन बनेपछि कार्यपालिका न्यायपालिका र व्यवस्थापिकाका भवन नजिक नजिक हुनेछन्। भाडामै करोडौं संघीय संसद् सचिवालयले नयाँ बानेश्वरस्थित अन्तर्राष्ट्रिय सम्मेलन केन्द्रको भाडा गत वर्ष १५ करोड तिर्यो। जुन भाडा वार्षिक १० प्रतिशत वृद्धि हुँदै आएको छ। यो वर्ष पुस २३ गतेदेखि १० प्रतिशत भाडा बढेको सचिवालयका लेखा प्रमुख बसन्तराज सिग्देल बताउँछन्। यससँगै भाडा बढेर १६ करोड ५० लाख पुगेको छ। यो सम्झौता असारसम्म रहनेछ। सम्मेलन केन्द्रको केही क्षेत्रफलमा नेपाल कानुन आयोग र लगानी बोर्डका कार्यालय छन्। सिग्देल भन्छन्, सचिवालयले त्यसको १ करोड ५१ लाख ७० हजार भाडा कटाएर तिर्छ। संसद भवनको विद्युत् शुल्क ६ लाख र पानीको २ लाखभन्दा माथिको बिल आए सचिवालयले तिर्नुपर्छ।"
जंगी अड्डाले गर्यो मेजर शाहीलाई बर्खास्त,"काठमाडौं : जंगी अड्डाले सैनिक आचरण विपरित कार्य गरेको भन्दै सुदूरपश्चिम पृतना तालिम शिक्षालयका मेजर अशोक शाहीलाई बर्खास्त गरेको छ। सैनिक आचरण विपरित कार्य गरेपछि उनलाई सैनिक ऐनअनुसार बर्खास्त गरिएको नेपाली सेना सहायक रथी एवम् प्रवक्ता नारायण सिलवालले अन्नपूर्णलाई जानकारी दिए। सेनानी शाहीले मदिरा सेवन गरेको, होटल पुगेर ग्राहक र सर्वसाधरणसँग झगडा गरेको आरोप लागेपछि घटनाको अनुसन्धानका लागि तत्काल कोर्ट अफ इन्क्वाइरी गठन भएको थियो। सोहि समितिको प्रतिवेदनका आधारमा उनलाई सेवाबाट हटाएको हो। गत कात्तिक २१ गते कैलालीको चिसापानीस्थित होटल संगममा शाही र होटल सञ्चालक तथा त्यहाँ रक्सी खाइरहेका युवाबीच झगडा भएको थियो। शाहीले सुरुमा ग्राहकसँग झगडा गरेका थिए। पछि ब्यारेक फर्किएर हतियारसहित ड्युटी रहेका सैनिकलाई लिएर पुनः होटलमा पुगेपछि विवाद थप चर्किएको थियो। हतियार देखाएर झगडा गर्न थालेपछि स्थानीय बासिन्दाले उनीमाथि कुटपीट गरेर प्रहरीलाई बुझाइएका थिए। प्रहरीले त्यसपछि मेजर शाहीलाई सेनाको जिम्मा लगाएको थियो।"
अमेरिकामा फाइभ जी प्रविधि लागू हुने भएपछि वायुसेवाहरुद्वारा उडान रद्द,"वासिङटन : अमेरिकाले फाइभ जी सेवा सुरु गर्ने भएपछि धेरै अन्तर्राष्ट्रिय वायुसेवाले बुधबार अमेरिकासँगको उडान रद्द गरेका छन्। यसले गर्दा हजारौं यात्रु र धेरै उडान प्रभावित भएका छन्। वायुसेवाले 'फाइभ जी फोन सेवाले प्रसारित सिग्नलले विमानको नेभिगेसन प्रणालीमा हस्तक्षेप गर्न सक्ने' चेतावनी दिएका छन्। अमेरिकाका धेरै विमानस्थलमा बुधबारदेखि फाइभ जी सेवा सुरु हुँदैछ। भारतीय वायुसेवा एयर इन्डियाले ट्वीट गर्दै अमेरिकामा फाइभ जी सेवा लागू भएका कारण १९ जनवरी २०२२ (बुधवार) को उडान रद्द गर्ने जानकारी दिएको छ। त्यस्तै अमेरिकाका केही विमानस्थलहरूमा फाइभजी मोबाइल नेटवर्क सेवा लागू गर्ने सम्बन्धमा 'चिन्ता'का कारण जनवरी १९ देखि बोस्टन, शिकागो, डलास, मियामी, ओर्लान्डो, सान फ्रान्सिस्को र सिएटलका लागि उडानहरू अर्को आदेश नभएसम्मका लागि स्थगित गरिएको' इमिरेट्स एयरलायन्सले जानकारी दिएको छ। मोबाइल सेवा प्रदायक भेरिजोन र एटी एण्ड टीको फाइभ जी मोबाइल फोन सेवा बुधबारबाट सुरु हुन्छ। यसैबीच, यी कम्पनीहरूले केही विमानस्थलका टावरमा सेवा केही ढिलो सुरु गर्न सहमति जनाएका छन्। अमेरिकामा राष्ट्रपति जो बाइडेनको प्रशासनले निर्णयको स्वागत गरेको छ। फाइभ जी सिग्नलको सीब्यान्डले विमानको नेभिगेसन प्रणालीमा अवरोध सिर्जना गर्न सक्ने एयरलाइन्सलाई डर छ, विशेष गरी खराब मौसमको समयमा। वायुसेवाले यसअघि नै अमेरिकी उड्डयन प्राधिकरणलाई पत्र लेखेर चेतावनी दिइसकेको छ । अमेरिकन एयरलाइन्स, डेल्टा एयरलाइन्स र युनाइटेड एयरलाइन्सले जारी गरेको वक्तव्यमा भनिएको छ, 'हवाई यात्रु, ढुवानी र चिकित्सा आपूर्तिको चेन र डेलिभरीमा कुनै अवरोध हुन नदिन तत्काल हस्तक्षेप चाहिन्छ।' यो समस्या समाधान गर्न अमेरिकी सरकारसमेत सहभागी भएर उच्च तहमा वार्ता भइरहेको र यसलाई सरकारले निकै गम्भीर अवस्था को रुपमा लिएको मिडियाहरुले बताएका छन् । के चाहन्छन् वायुसेवा ? अमेरिकाका वायुसेवाहरूले ' जनवरी,  मा उड्डयन नियामक फेडरल एभिएसन एडमिनिस्ट्रेशन (एफएए) द्वारा प्रभावित विमानस्थलबाट करिब दुई माईलको दूरीमा फाइभ जी सिग्नलहरू बाहिर राख्न' भनिरहेको छ। उनले भने, यदि त्यसो भएन भने फाइभजीले उड्डयन उद्योगमा निकै नराम्रो असर पार्नेछ, जसले यात्रु, आपूर्ति श्रृंखला, भ्याक्सिन वितरण र अर्थतन्त्रमा असर पार्नेछ। दुई ठूला विमान निर्माता कम्पनी एयरबस र बोइङले पनि भर्खरै यो चिन्ता उठाएका थिए। डेल्टा एयरलाइन्सले सुरक्षा व्यवस्था नभएसम्म नयाँ सेवा लागू नगर्न अमेरिकी सरकारसँग माग गरेको छ। डेल्टाका अनुसार रेडियो अल्टिमिटर एक महत्वपूर्ण प्रविधि हो जसले पाइलटलाई विमानलाई सुरक्षित रूपमा उडान गर्न आवश्यक जानकारी प्रदान गर्दछ। डेल्टाका सीईओ एड बास्टियन सहित धेरै एयरलाइन्सका सीईओहरूले अमेरिकी सरकारी अधिकारीहरूलाई पत्र लेखेका छन्। एफएए ले आइतबार धेरै बोइङ र एयरबस विमानमा रहेका दुईवटा रेडियो अल्टिमिटरका मोडेलहरू स्वीकृत गरेको छ। फाइभजी प्रविधि लागू गर्न मोबाइल कम्पनीहरूले आफ्नो नेटवर्क अपग्रेड गरेका छन् र यसमा अर्बौं डलर खर्च भइसकेको छ । यो प्रविधिबाट इन्टरनेटको स्पीड छिटो हुनुका साथै कनेक्टिभिटी पनि राम्रो हुनेछ। अमेरिकाको वायरलेस उद्योगको समूह सीटीआइएले फाइभ जी प्रविधि सुरक्षित रहेको बताएको छ। समूहले एयरलाइन्स उद्योगले तथ्यलाई तोडफोड गरी डर फैलाएको आरोप पनि लगाएको छ। यसैबीच, सञ्चार कम्पनीहरू एटी एन्ड टी र भेरीजनले केही एयरपोर्ट टावरहरूमा फाइभ जी रोलआउटमा ढिलाइ गर्ने बताए। उडान रद्द हुँदा ठूलो संख्यामा यात्रुलाई समस्या परेको छ। अमेरिकी मिडियामा आएका रिपोर्टहरूका अनुसार एटीएन्डटी र भेरिजोनले केही ठाउँमा फाइभजी लागू गर्न ढिलाइ गर्न सहमत भएका छन्। पीटीआईले एटी एन्ड टीका प्रवक्तालाई उद्धृत गर्दै भने, 'हामी एफएएले ४० देशहरूले गरेको काम गर्न असफल भएकोमा निराश छौं। यी देशहरूले एयरलाइन्सलाई अवरोध नगरी फाइभ जी प्रविधि लागू गरेका छन्। हामी तिनीहरूलाई समयबद्ध रूपमा त्यसो गर्न अनुरोध गर्दछौं।' अमेरिकी राष्ट्रपति जो बाइडेनको प्रशासनले फाइभ जी को कार्यान्वयन केही ढिलो गर्ने निर्णयको स्वागत गरेको छ। बाइडेन प्रशासन भन्छ, 'यस सम्झौताबाट यात्रुको आवतजावत र कार्गो विमान सञ्चालनमा आएको गतिरोध हट्नेछ। यसले अर्थतन्त्रलाई पुनः ट्रयाकमा ल्याउने कामलाई पनि निरन्तरता दिनेछ।' बीबीसी हिन्दीबाट"
नीति कथा : असल साथी,"बेन्ज नाम गरेका एक समय एउटा अखबार निकाल्थे। यही क्रममा एक पटक उनी गहिरो आर्थिक संकटमा परे। त्यही समय उनी थुप्रै साथीलाई गुहार्न पुगे । छरछिमेक र आफन्तसँग पनि भेटमा निस्किए । उनलाई एकजना मित्रको याद आयो। उनी मित्रसित मद्दत लिनका लागि उनकै घरमा गए। सबै कुराकानी सुनिसकेपछि मित्रले उनलाई २० डलर दिएर मद्दत गरे। केही वर्षपछि बेन्जको आर्थिक स्थितिमा सुधार आयो। उनले आफूलाई अप्ठ्यारो पर्दा आफूलाई एकै वचनमा मद्दत गर्ने साथीलाई सम्झिए। २० डलर फिर्ता गर्ने मनसायले उनी साथीकहाँ पुगे। उनले सहयोग गरेवापत भनेर ती साथीका लागि उपहार पनि लिएर गएका थिए । तर ती साथीले रकम नै लिन इन्कार गरे। उनी छक्क परे। ती साथीले भने, त्यो रकम त मैले तिमीलाई मद्दतका लागि दिएको थिएँ। कसरी फिर्ता लिन सक्छु ? बेन्जले जवाफ दिए, तिमी ठिक भनिरहेका छौ। तर जब म रकम फिर्ता गर्ने स्थितिमा हुन्छु तब किन तिम्रो ऋणी बनिरहुँ ? बेन्ज साथीलाई यो वा त्यो उदाहरण भन्दै बुझाउन थाले । दुईबीच केहीबेर बहस चलिरह्यो। दुवै जना मिलेर बहसलाई टुंग्याउने उपाय निकाले। उपाय के निकालियो भने उक्त २० डलर बेन्जले आफ्नै साथमा राख्ने र यदि कुनै व्यक्तिलाई सहयोग गर्नुपर्ने अवस्था आए उसलाई दिने। नैतिक शिक्षा :अप्ठ्यारोमा असल साथी नै काम लाग्छ। असल साथीले नै त्यो गुन सम्झन्छ र मागेको रकम फिर्ता पनि गर्छ। असल साथीले नै हो, गरेको गुन फिर्ता लिनुपर्छ भन्ने मनसाय पनि राख्दैन। र सही साथीले नै त्यस्तो रकम पुनः अर्को अप्ठ्यारोमा पर्नेलाई सहयोग गर्छु भन्ने बुझाइ बनाउँछ। नीति कथा : लुकेको गुण नीति कथा : प्रशंसासँगै आलोचना नीति कथा : हिम्मतले जितिन्छ नीति कथा : घमण्डको पर्दा नीति कथा : भ्रम र वास्तविकता नीति कथा : विश्वास नीति कथा : दोष दिनुको फल नीति कथा : कामअघि सोच नीति कथा : दिनु तर नसकिनु"
अपांग किशोरीलाई बलात्कार गरेको आरोपमा युवक पक्राउ,विराटनगर : शारीरिक रूपमा अपांगता भएकी किशोरीलाई बलात्कार गरेको आरोपमा प्रहरीले मोरङको सुनवर्षीबाट एक जनालाई पक्राउ गरेको छ। सुनवर्षी नगरपालिका७ का २२ वर्षीय सुरेन्द्र ऋषिदेवलाई पक्राउ गरिएको मोरङ प्रहरीका प्रवक्ता डीएसपी मञ्जील मुकारुङले जानकारी दिए। उनका अनुसार राम्ररी हिँडडुल गर्न र बोल्नसमेत नसक्ने १७ वर्षीया किशोरीमाथि बुधबार साँझ ५:३० बजेतिर ऋषिदेवले बलात्कार गरेको प्रारम्भिक अनुसन्धानबाट खुलेको छ। किशोरी आफ्नै घरमा बलात्कृत भएको प्रहरीले जनाएको छ। परिवारका सदस्य कोही पनि नभएको मौका छोपेर घरमा पुगेका ऋषिदेवले किशोरीलाई भान्सा कोठामा लगेर बलात्कार गरेको पाइएको डीएसपी मुकारुङको भनाइ छ। उनका अनुसार शारीरिक अपांगता रहेकी किशोरी राम्ररी हिँडडुल गर्न र बोल्न सक्दिनन्। किशोरीमाथि जबरजस्ती गरिरहेको स्थानीयले देखेपछि गाउँमा होहल्ला भएको थियो। होहल्ला हुन थालेपछि घटनामा संलग्न फरार बनेका थिए। इलाका प्रहरी कार्यालय रंगेलीका प्रहरी निरीक्षक अनमोल खड्का नेतृत्वको टोलीले भाग्दै गरेको अवस्थामा ऋषिदेवलाई पक्राउ गरेको हो। उनीविरुद्ध प्रहरीले जबरजस्ती करणी मुद्दा चलाउने तयारी गरेको छ। बलात्कारबाट पीडित बनेकी किशोरीको अवस्था सामान्य रहेको जानकारी प्रहरीले दिएको छ। पीडितको स्वास्थ्य परीक्षण विराटनगरमा गराइने भएको छ।
नारायणकाजी श्रेष्ठ कोरोना संक्रमणमुक्त,"काठमाडौं : नेकपा माओवादी केन्द्रका नेता नारायणकाजी श्रेष्ठ कोरोना संक्रमणमुक्त भएका छन्। बुधबार पीसीआर विधिबाट परीक्षण गर्दा श्रेष्ठलाई कोरोना भाइरसको रिपोर्ट नेगेटिभ आएको उनका स्वकीय सचिव सुरेशकाजी श्रेष्ठले जानकारी दिए। उनले भने, हिजो गरिएको पीसीआर परीक्षणको रिपोर्ट नेगेटिभ आएसँगै नेकपा माओवादी केन्द्रका नेता कमरेड नारायणकाजी श्रेष्ठ कोरोना मुक्त हुनुभएको छ। उनले आफूलाई संक्रमण देखिएपछि हाल होम आइसोलेसनमा बसेका थिए। माओवादी केन्द्रका शीर्ष नेताहरुलाई महाधिवेशन लगत्तै कोरोना संक्रमण भएको थियो। प्रचण्डलाई कोरोना संक्रमण नारायणकाजी श्रेष्ठलाई कोरोना संक्रमण आइसोलेसन रहेका प्रचण्डको कस्तो छ स्वास्थ्य अवस्था ? नारायणकाजीलाई रुघाखोकी, आइतबार पुन : कोरोना परीक्षण गरिने माओवादी अध्यक्ष प्रचण्ड कोरोनामुक्त"
तीन दिनसम्म देशभर वर्षा र हिमपातको सम्भावना,"काठमाडौं : हाल देशमा पश्चिमी वायुको प्रभाव रहेको छ। उक्त मौसमी प्रणालीको प्रभावले आगामी तीन दिनसम्म देशभर आंशिकदेखि सामान्य बदली रही पहाडी भेगका थोरै स्थानमा हल्का वर्षा र उच्च पहाडी तथा हिमाली भेगमा हल्का हिमपातको सम्भावना रहेको मौसम पूर्वानुमान महाशाखाले जनाएको छ। काठमाडौंको आकाशमा बिहानैदेखि बाक्लो तुवालो लागेकाले केही चिसो महसुस गरिएको छ। बिहान छिटफुट वर्षासमेत भएको छ। महाशाखाले पनि वर्षा र हिमपातको सम्भावनाले चिसो थप बढ्नसक्ने भएकाले आवश्यक सतर्कता अपनाउन अनुरोध गरेको छ। महाशाखाका अनुसार हाल सुदूरपश्चिम प्रदेश, कर्णाली प्रदेशलगायत अन्य प्रदेशका पहाडी भूभागमा आंशिकदेखि सामान्य बदली रहेको छ। साथै पश्चिम र पूर्वी तराई भेगमा हुस्सु र कुहिरो लागेको छ। दिउँसो देशभर आंशिकदेखि सामान्य बदली रहनेछ। पहाडी भेगका थोरै स्थानमा हल्का वर्षाको सम्भावना रहेको छ। देशका उच्च पहाडी तथा हिमाली भूभागका केही स्थानमा हल्का हिमपातको सम्भावना रहेको छ। रातिको समयमा देशभर आंशिकदेखि सामान्य बदली रहने छ। प्रदेश नं १, बागमती प्रदेश, गण्डकी प्रदेश, कर्णाली प्रदेश तथा सुदूरपश्चिम प्रदेशका एक दुई स्थानमा हल्का वर्षाको सम्भावना रहेको छ। उच्च पहाडी तथा हिमाली क्षेत्रमा हिमपातको सम्भावना रहेको महाशाखाले जनाएको छ। शुक्रबार पनि देशभर आंशिकदेखि सामान्य बदली रही हरेक प्रदेशका केही स्थानमा हल्का वर्षाको सम्भावना रहेको छ। देशका उच्च पहाडी तथा हिमाली भूभागका केही स्थानमा हल्का हिमपातको सम्भावना रहेको छ। महाशाखाको पछिल्लो विवरणमा आज काठमाडौँको अधिकतम तापक्रम पाँच दशमलव दुई र अधिकतम तापक्रम १८ डिग्री सेल्सियस रहेको छ। रासस"
"प्रधानमन्त्री रोजगार कार्यक्रम : श्रमिकको ज्याला बढ्यो, बीमा अनिवार्य","काठमाडौं : सरकारले प्रधानमन्त्री रोजगार कार्यक्रमअन्तर्गतका योजनामा कार्यरत श्रमिकको ज्याला बढाएको छ। पुस अन्तिम साता बसेको मन्त्रिपरिषद् बैठकले प्रधानमन्त्री रोजगार कार्यक्रम सञ्चालन निर्देशिका२०७५ संशोधन गरेसँगै श्रमिकको ज्याला बढेको हो। निर्देशिका संशोधनसँगै पारिश्रमिकमा वृद्धि र अनिवार्यरुपमा बीमा कार्यान्वयनमा आउने भएको छ। श्रम, रोजगार तथा सामाजिक सुरक्षा मन्त्रालयका सहसचिव एवं प्रधानमन्त्री रोजगार कार्यक्रमका राष्ट्रिय निर्देशक डण्डुराज घिमिरेले मन्त्रिपरिषद् बैठकले निर्देशिका स्वीकृति गरेसँगै चालु आर्थिक वर्षबाटै ज्याला वृद्धिको निर्णय कार्यान्वयन हुने जानकारी दिए। कार्यक्रमअन्तर्गत बेरोजगार युवालाई दिने गरिएको रोजगारीको पारिश्रमिक कम भएको भन्ने धेरै गुनासो स्थानीय तहबाट आएपछि निर्देशिका संशोधनको प्रस्ताव मन्त्रालयले मन्त्रिपरिषद् बैठकमा पठाइएको थियो। अब मन्त्रालयले तोकेको दैनिक ज्यालादर रु ५७७ न्यूनतम पारिश्रमिकभन्दा कम नहुने गरी स्थानीय तहको दररेटमा ८० प्रतिशतमा कम नहुने गरी भुक्तानी हुनेछ। गत साउनबाट सरकारले बढाएको न्यूनतम ज्यालाको दरअनुसार ज्यालादर निर्धारण गरिएको घिमिरेले जानकारी दिए। यसअघि प्रधानमन्त्री रोजगार कार्यक्रमअन्तर्गत सहभागी भएका बेरोजगार युवाले दैनिकरुपमा रु ५१७ ज्याला पाउने गरेका थिए। यसअघिको तुलनामा चालु आवबाट दैनिकरुपमा रु ६० ज्यालादर वृद्धि भएको छ। बेरोजगार युवालाई दिइने ज्याला दर न्यून रहेको भन्दै केही समय अघि अर्थमन्त्री जनादर्न शर्माले दैनिक ज्यालादर रकम दोब्बर बनाउन श्रम मन्त्रालयलाई निर्देशनसमेत दिएका थिए। निर्देशक घिमिरेका अनुसार निर्देशिकामा श्रमिकको पारिश्रमिक सरकारले तोकेको न्यूनतम पारिश्रमिक वा सम्बन्धित स्थानीय तहले निर्धारण गरेको दरमध्ये जुन बढी हुन्छ, सोही आधारमा निर्धारण गर्नुपर्ने व्यवस्था गरिएको छ। सरकारले गत साउनदेखि लागू हुने गरी महँगी भत्तासहित गरेर न्यूनतम पारिश्रमिक मासिक रु १५ हजार तोकेको छ। यो व्यवस्थाअनुसार श्रमिकले दैनिक रु ५७७ ज्याला पाउँछन्। अघिल्लो वर्ष सरकारले न्यूनतम पारिश्रमिक रु १३ हजार ४५० मात्र तोकेको थियो। तत्कालीन प्रधानमन्त्री केपी ओलीको पालामा पाँच वर्षभित्र बाध्यकारी वैदेशिक रोजगारी अन्त्य गरी आन्तरिक रोजगारी प्रवद्र्धन गर्ने उद्देश्यले २०७५ सालमा यो कार्यक्रम अघि सारिएको हो। बेरोजगार युवालाई वार्षिक कम्तीमा पनि १०० दिनको रोजगारी दिने गरी योजना थियो। पाँच लाखको सामूहिक दुर्घटना बीमा प्रधानमन्त्री रोजगार कार्यक्रमअन्तर्गतको रोजगारी पाएका श्रमिकको रु पाँच लाखको सामूहिक कार्यस्थल दुर्घटना बीमा हुने भएको छ। मन्त्रालयले प्रधानमन्त्री रोजगार कार्यक्रम सञ्चालन निर्देशिका संशोधन गरेर उक्त व्यवस्था लागू गरेको हो। नयाँ व्यवस्थाअनुसार प्रधानमन्त्री रोजगार कार्यक्रमको रोजगार व्यवस्थापन सूचना प्रणालीमा सूचीकृत भएकामध्ये रोजगारीमा खटिने दुई लाख श्रमिकको काममा खटिएका १०० दिनको अवधिको मात्र सामूहिक कार्यस्थल दुर्घटना बीमा लागू हुनेछ। निर्देशिकाअनुसार श्रमिकको बढेको ज्याला र बीमा चालु आर्थिक वर्षबाट लागु हुने मन्त्रालयले जनाएको छ। मन्त्रालयका अनुसार बीमाका लागि चालु आवमा रु दुई करोड विनियोजन गरिएको छ। गत आवमा बीमाका लागि रु एक करोड ९९ लाख रकम विनियोजन गरिएको थियो। श्रम मन्त्रालयका अनुसार रोजगार व्यवस्थापन सूचना प्रणालीमा देशभरबाट सात लाख ४३ हजार ८१ हजार युवा बेरोजगार सूचीमा सूचीकृत भएका छन्। यो सङ्ख्या गत वर्ष नै प्रधानमन्त्री रोजगारका कार्यक्रममा आबद्ध हुनका लागि आवेदन दिएका बेरोजगारको हो। चालु आवमा रोजगार कार्यक्रमका लागि सरकारले रु १२ अर्ब बजेट विनियोजन गरेको छ।"
सेन्चुरी मसालाद्वारा भेन्डिङ मेसिन प्रयोग,"काठमाडौं : नेपालमा दुगड स्पाइसिस एण्ड फुड प्रडक्टस प्रालि(डिएफएस) ले पहिलो पटक भाटभटेनी महाराजगंज स्टोरमा सेन्चुरी ग्रुपद्वारा उत्पादित उत्पादनको बिक्री वितरण भेन्डिङ मेसिनको माध्यामबाट गरेको छ। नयाँ प्रविधिको प्रयोगले आम जनमानसमा कौतुहलता बढाएको छ। यो नौलो मेसिनबाट शपिङ अनुभव गरी महाराजगंज भाटभटेनीमा आउने ग्राहक दंग भएका छन्। उक्त मेशिन हेर्न र सेन्चुरीको सामान किन्न भिड लागको भाटभटेनीका सुपरभाइजरले जानकारी गराए। बच्चाहरुले मेसिनबाट सेन्चुरीका स्न्याक्स किन्छन् र मख्ख पर्छन्। यसबाट कम्पनी उत्साहित भएर देशका प्रमुख शहरमा भाटभटेनी तथा अन्य सुपरमार्केटका शाखा स्टोर, एयरपोर्ट तथा शपिङमलमा सेन्चुरीद्वारा उत्पादित सामानहरु राखि सेवा विस्तार गर्ने उद्देश्य लिएको छ।"
"राजनीतिक समन्वय समितिको बैठक बस्दै, निर्वाचनबारे छलफल केन्द्रीत","काठमाडौं : सरकार सञ्चालन गर्न गठित राजनीतिक समन्वय समितिको बैठक आज पनि बस्दैछ। समितिका संयोजक रामचन्द्र पौडेलको अध्यक्षतामा प्रधानमन्त्री निवास बालुवाटारमा बिहीबार दिउँसो ४ बजे गठबन्धनको राजनीतिक समन्वय समितिको बैठक बस्न लागेको हो। आजको बैठकमा संसदीय निर्वाचन पहिले गर्ने कि स्थानीय तह निर्वाचन भन्ने विषयमा छलफल हुने समितिका एक सदस्यले जानकारी दिए। शीर्ष नेताबाट संघको निर्वाचन पहिले र त्यसपछि स्थानीय तहको निर्वाचन गर्ने प्रस्ताव आएको छ। उनले भने, निर्वाचन कसरी र कुन मितिमा गर्ने भन्नेबारे आजको बैठकमा छलफल हुन्छ। निर्वाचन आयोगले स्थानीय तहको निर्वाचनको मिति प्रस्ताव गरेर घोषणा गर्न सरकारलाई दबाब दिएपछि सत्ता गठबन्धनको बैठकमा निर्वाचनले विषय प्रवेश गरेको हो। सरकारको नेतृत्व गरिरहेको कांग्रेसले तत्काल प्रतिनिधिसभा विघटन गरेर निर्वाचनमा जाने विषयको बारेमा स्पष्ट धारणा राख्न सकेको छैन। गठबन्धनको बैठकमा संसदीय निर्वाचनको विषयले प्रवेश पाएसँगै नेताहरु आन्तरिक परामर्शमा जुटेका छन्। कांग्रेसबाहेकका नेताहरु आगामी निर्वाचनसम्म गठबन्धन निरन्तर गर्नुपर्ने बताउँदै आएका छन्। आजको बैठकले निर्वाचनको विषयमा छलफलपछि सरकारलाई सुझाव दिने बताइएको छ। स्थानीय तहका पदाधिकारीको पाँचवर्षे कार्यकाल आगामी जेठ ५ गते सकिँदैछ। निर्वाचनको तयारीका लागि १ सय २० दिन आवश्यक पर्ने भएकोले सरकारलाई निर्वाचनको मिति तोक्न आयोग र प्रमुख प्रतिपक्ष दल एमालेले दबाब दिँदै आएको छ। तर सत्ता गठबन्धन तीनै तहको निर्वाचन एकै पटक गर्ने वा छुट्टाछुट्टै मितिमा गर्ने अन्योलमै रहेको छ। वैशाखमा निर्वाचनको मिति नतोकेर सरकारले स्थानीय तहलाई जनप्रतिनिधिविहीन बनाउन खोजेको एमालेको आरोप छ। आयोगले माघको पहिलो हप्ताभित्र स्थानीय तहको निर्वाचनको मिति तोक्नुपर्ने प्रस्ताव गरेको छ। आयोगले आगामी वैशाख १४ गते एकै चरणमा स्थानीय तहको निर्वाचन गर्ने गरी मिति तोक्न सरकारसँग यसअघि नै प्रस्ताव गरिसकेको छ। एकै चरणमा सम्भव नभए वैशाख १४ गते पहिलो र वैशाख २२ गते दोस्रो चरणको निर्वाचन मिति तोक्ने आयोगको प्रस्ताव गरेको छ। पाँच दलीय गठबन्धनको बैठकले कांग्रेस नेता रामचन्द्र पौडेलको संयोजकत्वमा नेकपा (माओवादी केन्द्र)का अध्यक्ष पुष्पकमल दाहाल 'प्रचण्ड', नेकपा (एकीकृत समाजवादी)का अध्यक्ष माधवकुमार नेपाल, जसपा अध्यक्ष उपेन्द्र यादव र राष्ट्रिय जनमोर्चाका अध्यक्ष चित्रबहादुर केसीलगायत शीर्ष नेता रहेको समिति गठन गरेको थियो। मन्त्रिपरिषद्बाट सञ्चार मन्त्री ज्ञानेन्द्र कार्की पनि कार्यदलका सदस्यका रुपमा रहेका छन्।"
सारंगीको तारले मेरो मनको गीत गाउँछ,"अनि देउराली रुन्छ नाटकका सारंगीको तारले मेरो मनको गीत गाउँछ, ए फूल चुँडेर लाने हो, देउरालीका ठिटी हो जस्ता गीतबाट कुमार सुब्बाले श्रोताको मन जिते। मनबहादुर मुखिया आज पनि भन्छन्, कर्म र कुमारको सुकोमल संगीत नपाएको भए अनि रुन्छ (मुखिया आफ्नो युगान्तकारी नाटक अनि देउराली रुन्छलाई अनि रुन्छ भन्छन् छोटकरीमा हरेक अन्तर्वार्ताका क्रममा) सायद इतिहासको गर्तमा भासिन्थ्यो होला। हुन पनि हो काठमाडौंका रंगमञ्चमा अनि देउराली रुन्छ नाटकको टिकट कालोबजारीमा बिक्री हुन्थ्यो, सिनेमाको जस्तो बिक्रमाब्दको तीसको दशकको सुरुमा। यसरी एउटा जबर्जस्त इतिहास रचेको यो नाटकका अधिष्ठाता त मुखिया छँदै थिए। होचो कदका बिस्तारै बोल्ने नाटककार हुन् उनी। जुन नाटकमा सांगीतिक प्राण भर्ने कार्य गरेका थिए, कर्म योञ्जन र कुमार सुब्बाको जोडीले। महिलाको जस्तो मसिनो स्वर भएका कुमार कर्म योञ्जन, दिलमाया खाती, अशोक राई तथा इन्द्र थपलियाजस्तै खाटी दार्जिलिँङे रहे। स्थानीय हिमालय कला मन्दिरबाट सांगीतिक प्राणको पंख फिँजाउने क्रममा सुब्बाले कर्मजस्ता गुरु पाए। कर्म त्यसै पनि त्यहाँका मेलोडी किङ रहे, जस्तो गुरु उस्तै चेला। दार्जिलिङको साहित्य र संगीतको अति नै उर्बरकाल अर्थात् सन् १९६० का वरिपरि कुमारले गायनलाई नेपाली आकाशमा छ्यापछ्याप्ती पारे। यही बेला भारतीय नेपालीको जीवन संंघर्षंलाई सम्बोधन गर्ने नाटक रचेका थिए मनबहादुरले। त्यहाँका चियाकमाने नेपालीको मनोदशालाई झन्कृत पार्ने कथावस्तु बोकेको यो नाटकमा विस्फोटक पाश्र्वगायन प्रदान गरे कुमारले। काठमाडौंका रंगमञ्चहरूलाई पञ्चायती भूतले प्रभाव पारिरहेका बेला लैनसिंंह वाङदेल र सूर्यविक्रम ज्ञवालीको अथक प्रयासपछि प्रस्तुत गरिएको अनि देउराली रुन्छ नाटकले छुट्टै स्वाद पस्केको थियो। आजभन्दा ७५ वर्षअगाडि दार्जिलिङको पत्ताबुङमा जन्मेका सुब्बालाई हिमालय कला मन्दिरमा छँदा गायक अशोक राईले सबैभन्दा पहिला गायनका लागि मञ्चमा उभ्याए। आर्ट एकेडेमीका अम्बर गुरुङ, कपिलराज सुब्बा, रुद्रमणि गुरुङ, मनवीर सिंह तथा शिव सिंंहहरू पाश्चत्य संगीतको सेरोफेरोमा संगीत रच्थे। त्यसलाई तामाङ सेलो बिटमा नेपालीकरण गर्थे भने इन्द्र थपलियाहरू विशुद्ध नेपाली लोकभाकामा। यस्तो बेला अम्बरको परोक्ष निर्देशनमा कुमारको गायन निखारिएको हो। आर्ट एकेडेमी, हिमालय कला मन्दिर तथा शरण रञ्जितहरूको कला संगम केन्द्रमा विभक्त त्यहाँको रैथाने संगीत एकअर्काका बीच स्वस्थ प्रतिस्पर्धा गर्दै थियो। ए कान्छा मलाई सुनको तारा खसाइदेउन, घाम जून पञ्च राखी वाचा मार, सम्हालेर राख, सम्हाल पछ््यौरी त्यो लत्रिसक्यो भुइँमाजस्ता अजम्बरी गीतहरू जो कुमारका उर्बर संगीतकालमा विभिन्न स्रष्टाबाट रचिए। तिनले आज पनि इतिहासको एउटा माइलस्टोनको परिचय प्राप्त गरेका छन्। अम्बर त्यतिबेला गीतबाट जबसम्म अजम्बरी छाप निस्किँदैन, तबसम्म कुमारहरूलाई खुबै रटाउँथे, घोटाउँथे। त्यसैका कारण पनि हुन सक्छ सम्हालेर राख जस्ता दीर्घजीवी भाखाहरू जन्मेका। अम्बर गुरुङ, कर्म योञ्जन, गोपाल योञ्जन, शरण प्रधान, कपिलराज सुब्बा, शान्ति ठटाल, दिव्य खालिङ, दुर्गा खरेल, मञ्जुल, चन्दन लम्जेल वसन्त क्षेत्री तथा मणिकमल क्षेत्री आदिका संगीतमा कुमारले गाए भने अगमसिंह गिरि, ईश्वरबल्लभ, जसयोञ्जन प्यासी, किरण खरेल, मनबहादुर मुखिया, नन्द हाङिखम, चन्द्रमित लक्सम तथा नर्देन रुम्बा आदिका शब्दलाई उनले न्याय गरेका छन्। आज मेसिनले संंयोजन गरी टुक्राटुक्रालाई जोडजाड गरी ट्र्याकका माध्यमबाट मञ्चमा श्रोताका सामु पस्केका गीतले उनलाई कहिल्यै छोएन। किनकि वास्तविक संंगीत मनको अन्तर्यबाट प्रकट हुन्छ भन्थे कुमार। गायनयात्राको सुरुआतमा हिन्दी तथा बंगाली गीतहरू गएका कुमारले समयक्रममा अनि देउराली रुन्छ नाटकका सारंगीको तारले मेरो मनको गीत गाउँछ, ए फूल चुँडेर लाने हो, देउरालीका ठिटी हो जस्ता गीतबाट श्रोताको मन जिते भने मञ्जुल रचित मेरो सानो मुरलीमा मेरो देश नअट्ला तथा कोसी छेउ उभेको सिमलजस्ता गीतहरू गाए। भारतीय नेपालीहरूको प्रतिनिधि गायन नौलाखे ताराका अधिष्ठाता कवि अगमसिंह गिरि हुन्। उनैले पढाउने भानुभक्त पाठशालाबाट नै उनले औपचारिक अध्ययन थालेका हुन्। उनका गुरु पनि उनै गिरि रहे। गिरिका केही गीत पनि उनले गाएका छन्, जसमध्ये सुन है सुन नेपाली हामीलाई डाक्छ हिमाली भन्ने गीत जातीयताले निकै ओतप्रोत छ। संगीतमा हराउन पाउँदाको क्षण उनलाई सर्वप्रिय लाग्थ्यो। अपितु संगीतको एक छेउ पनि आफूले समग्रतामा बुझ्न नपाएकोमा उनलाई ग्लानि पनि भइरहन्थ्यो। सन्को साठीको दशकमा अरुणा लामा, कुमार सुब्बा, शान्ति ठटाल तथा दिलमाया खातीहरू मूलभूत रूपमा दार्जिलिङको गायनलाई बोकी हिँड्ने सारथि थिए। ११ मार्च १९४४ मा दार्जिलिङको थाना लाइनमा भारतीय पुलिसमा कार्यरत पिता वीरहाङ सुब्बा र माता कृष्णमोती सुब्बाको सम्मिलनबाट कुमार जन्मिए। भानुभक्त पाठशालामा अगम र अम्बरको गुरुकुल तथा स्थानीय टर्नबुल स्कूलमा पीटर जे कार्थकजस्ता वादवादकसितको संसर्गले उनको सांगीतिक जीवन हराभरा बन्दै थियो। अम्बरको नेपाल पलायन र अगमको महाप्रस्थानले उनलाई निकै रन्थन्यायो। जीविकाका लागि हरिसिंह प्राथमिक विद्यालयमा काम गर्दागर्दै सङ एन्ड ड्रामा युनिट दार्जिलिङमा उनले स्थायी नोकरी पनि पाए। अवकाशपर्यन्त त्यसै नोकरीमा लागिरहे। रेडियो नेपाल तथा कलकत्ताको एचएमभी रेकर्डस्मा उनका थुप्रै गीत रेकर्ड भए। रेडियो नेपाल, आकाशवाणी खर्साङ, आकाशवाणी गान्तोक तथा आकाशवाणी गोवाहाटीबाट उनका थुप्रै गीत बजे। दार्जिलिङको गोरखा दुःख निवारण सम्मेलनले वर्षेनी आयोजना गर्ने संगीत प्रतियोगिताले उनलाई यो क्षेत्रमा प्रतिस्पर्धा गर्न सिकायो। गायक आभासको संयोजनमा काठमाडौंमा आयोजना हुने पलेंटी शृंखलाले उनलाई पुनः नेपालका पुराना श्रोतासित जोडिदियो। सन् १९६३ मा सम्मेलनले आयोजना गरेको संगीत प्रतियोगितामा उनले कर्म योञ्जनको संगीत र गोपाल योञ्जनको शब्दमा गाएको गीतमा उनी पहिलो भए। गोपाल योञ्जन तथा ईश्वरबल्लभको शब्दमा उनले गाएका कतिपय गीत रेकर्ड हुन पाएनन्। कुमारलाई जीवनपर्यन्त यसमा थकथकी लागिरहेको थियो। स्वरमाधुरी तथा सुनौलो स्वरका धनी जस्ता उपमा उनलाई श्रोताले दिए। त्योभन्दा ठूलो कुरा उनले सम्हाल पछ्यौरी त्यो लत्रिसक्यो भूइँमा तथा अनि देउराली रुन्छ जस्ता युगान्तकारी गीत गाए। जो आज पनि नेपाली संगीतको स्वर्णिम युगका प्रतिनिधि बनिरहेका छन्। सबै रेकर्ड हुन नसके पनि लगभग पाँच सय जति गीत उनले गाए। आफूले गाएका गीतहरू अरूकै स्वरमा रेकर्ड भए पनि उनले कुनै दुखेसो पोखेनन्। गुरु तथा दौतरी नेपाल, गान्तोक तथा मुम्बई पसेर संगीतका क्षेत्रमा उधुम मच्चाउँदा पनि उनी दार्जिलिङमै रमाए। जसरी कर्म योञ्जन त्यहाँकै रैथाने रहे। नेपालबाट राजा महेन्द्रले शुभ जन्मोत्सवका अवसरमा सम्मान पाएको बाहेक यहाँको सरकारी क्षेत्रले उनलाई चिनेको पाइन्न। बरु जनस्तरको साधना सम्मानबाट उनी सम्मानित भए। उता सिक्किमको आशारानी पुरस्कार, दार्जिलिङको अरुणा लामा पुरस्कार तथा पश्चिम बंगाल सरकारबाट उनलाई संगीत सम्मान प्राप्त भएको थियो। कुमारले कोमल गीतहरू गाए। व्यवहारमा पनि त्यस्तै कोमल थिए कुमार। नेपाल आउँदा तीर्थस्थल आएझैं लाग्थ्यो भन्थे उनी। उनको अन्तिम सांगीतिक यात्रा पनि त्यही तीर्थस्थल नेपालको पलेंटी शृंखलामा भएको थियो। सोही शृंखलामा जीवनको सातौं दशकमा हिँड्दै गर्दा पनि उनले पानीसमेत नपिइ २५२६ वटा गीत गाए। यसले कतै उनमा गायनका लागि पूर्वजन्मको आशीर्वाद प्राप्त पो थियो कि ? भनेर जिज्ञासा उब्जाएको छ। जीवनको अन्त्यतिर उनी भारतको सिलिगुडीमा बसे। धर्मपत्नी कमलकुमारी सुब्बा, छोरीहरू रचना र निरञ्जना सुब्बा र छोरा ऋषभसित दुःखसुखमा रम्दै थिए। उनी अकस्मात २०७८ माघ २ गते सिलिगुडीमै हामीबाट सदाका लागि ओझेल परे। पन्छी सबै उडिगए गुँड रित्तै हुन्छ भनेझैं उनका नेपाली शुभचिन्तकहरूको गुँड रित्तो भयो।"
"जस्तो प्रकृति, उस्तै चिकित्सा","गर्भावस्थामा राम्रो पोषण, स्याहार, पारिवारिक साथ पाएका गर्भस्थ शिशुको शारीरिक र मानसिक विकास राम्रो हुन्छ। हजुरबुवा, हजुरआमालाई कस्तो हुनुहुन्छ भनेर सोध्दा ठिकै छ नानी तर सर्दीगर्मी मिलेको छैन भनेर भन्ने पुस्ता उहाँहरू अन्तिम र सुन्ने पुस्ता हामीहरू अन्तिम हुनेछौं सायद। झट्टा सुन्दा यो विषय खल्लो र अवैज्ञानिक लाग्न सक्छ। किनकि शरीरको मोटामोटी संरचना र शरीर क्रियाको आधारमा संसारका मानिसलाई एउटै कोष्ठमा राख्छौं। रगत, पिसाब आदिको जाँचमा पनि औसत महिलामा यति र पुरुषमा यति हुनुपर्ने भन्ने निश्चित दायरा तोकेका छौं। हुन त संसारभरको चिकित्सा जगत् नै यसैलाई आधार मानेर चल्छ। यसलाई गलत भन्न खोजेको त होइन तर सुस्वास्थ्यको पूर्ण परिभाषा यतिमा मात्र अटाउँदैन। मोटामोटी सबैको एउटै भए पनि प्रत्येक व्यक्तिको फरकफरक शरीर क्रियात्मक क्षमता र शैली हुन्छ। त्यसलाई आयुर्वेद विज्ञानले प्रकृति भनेको छ। शरीरको ज्ञानको अझ भनौं आफ्नै सुस्वास्थ्यको जिम्मा बाहिरी परीक्षण र उपकरणमा मात्रै सीमित नगर्नु राम्रो हो। शरीर र मानसिक स्वास्थ्यसम्बन्धी सामान्य कुरा बुझ्यौं भने शरीर र मनलाई सम्पूर्णतः स्वस्थ र सन्तुलित राख्न सहजै सक्नेछौं। प्रकृति भनेको शरीरको नितान्त व्यक्तिगत विषय हो। जसरी एक व्यक्तिको डीएनए अर्कोसँग मिल्दैन, औंंठा छाप मिल्दैन, त्यस्तै प्रत्येक व्यक्तिको शरीरको गुण फरकफरक हुन्छ। त्यसैलाई हामी प्रकृति भन्छौं। बच्चा जन्मनुपूर्व नै मातापिताको बीजको (शुक्रकीट र अण्डा) संयोग हुन्छ। त्यसपश्चात् जाइगट भन्दै गर्दा कोषहरूको विभाजन हुन्छ। सोक्रममा जसरी बच्चाको शारीरिक बनावट कस्तो रहने (नाकआँखामुखउचाइ आदि) भनेर निर्धारित हुन्छ। शरीरको क्रियात्मक शक्ति, पाचनशक्ति, विचार शक्ति, बढ्ने शक्ति आदिका आधार पनि निर्धारण भइरहेको हुन्छ। यसले बच्चाको आधारभूत शारीरिक, मानसिक र भावनात्मक प्रकृति कस्तो रहने भन्ने कुरा निर्धारित गर्छ। यसमा आमाले गर्भावस्थामा गर्ने खानपान, जीवनशैली, सामाजिक र पर्यावरणका अवस्थाले असर गर्छन्। गर्भावस्थामा राम्रो पोषण, स्याहार, पारिवारिक साथ पाएका गर्भस्थ शिशुको शारीरिक र मानसिक विकास राम्रो हुन्छ। यस्तै, सिक्ने र समस्याहरूसँग जुध्न सक्ने क्षमता राम्रो भएको पश्चिममा भएका शोधमा पाइन्छ। मानिसको आधारभूत प्रकृति जीवनभर उही रहन्छ तर आहारविहार र वृत्तिहरूबाट त्यसको गुण वृद्धि, ह्रास या साम्य अवस्थामा राख्ने नराख्ने व्यक्ति स्वयंंको हातमा हुन्छ। आयुर्वेद विज्ञानमा तीन प्रकारका शरीरका घटक (वातपित्तकफ) मानिन्छ। वातज, पित्तज र कफज गरी व्यक्तिको प्रकृतिलाई मुख्य रूपमा तीन भागमा विभाजन हुन्छ। तर पनि विभिन्न दोषका आधार व्यक्तिमा मिश्रित किसिमको प्रकृति देखिन सक्छ : वातज प्रकृति वातज प्रकृतिका व्यक्तिको शरीर प्रायः दुब्लो र छरितो हुन्छ। खानपान राम्रै किसिमको भए पनि यी व्यक्तिहरू औसतभन्दा कम तौल भएका हुन्छन्। छाला सुक्खा, फुस्रो र छिट्टो चाउरी पर्ने खालको हुन्छ। कपालको घनत्व कम हुन्छ, कपालको रेसा पनि पातलो हुन्छ। कपाल पनि सुक्का र जर्रो प्रवृत्तिको हुन्छ। अमिलो स्वाद भएको खानपान बढी प्रिय लाग्छ। खानामा सुक्खा चीज बढी मन पर्छ। भोक र प्यास कहिले राम्रो लाग्ने, कहिले नलाग्ने, पाचन शक्ति पनि अस्थिर किसिमको हुन्छ। निद्रा पातलो हुन्छ। एक पटक वायु बुझिएपछि पुनः निदाउन गाह्रो हुन्छ। खाना राम्रो नपच्ने र कब्जियतको समस्या पनि बारम्बार भइरहन्छ। धेरै बोल्ने र चञ्चल स्वभावका हुन्छन्। यस्ता व्यक्ति घुमफिर गरिरहन पर्ने, एउटै ठाउँमा स्थिर भई बसिराख्न नसक्ने खालका हुन्छन्। पढाइ, व्यवसाय, कामहरू परिवर्तन गरिराख्ने स्वभावका हुन्छन्। काम गर्न शरीर जाँगरिलो, फूर्तिलो भए पनि शरीर छिट्टै थाक्ने खालका हुन्छन्। सबैसँंग बोल्ने, मिजासिला, धेरै साथी बनाउने स्वभावका भए पनि दीर्घकालीन रूपमा सबैसंँग राम्रो सम्बन्ध राख्न समर्थ हुँदैनन्। स्वभाव पनि क्षणमै रिसाउने, क्षणमै खुसाउने खालको हुन्छ। तिनलाई पुराना घटनाहरूको सम्झना या स्मरण त्यति राम्रो हुँदैन। कसैले राम्रो गरेको, नराम्रो गरेको छिट्टै बिर्सने खालका हुन्छन्। शरीर स्वभावैले चिसो खाले हुन्छ। स्वभावैले तातोन्यानो चिज खान, लगाउन र रहन मन लाग्छ। भविष्यमा हाडजोर्नी, मांसपेशी र नसासम्बन्धी रोग बढी लाग्ने सम्भावना यस्ता व्यक्तिमा हुन्छ। उमेरजन्य हाडजोर्नीको समस्या घुँडा, ढाड दुख्ने आदि औसत उमेरभन्दा अगाडि आउन सक्छ। कपाल झर्ने र पातलो हुने, छालामा बुढ्यौलीको लक्षण छिटो देखिने हुन्छ। मन अस्थिर, अशान्त, तनाव, चिन्ता या अनिद्रा यी व्यक्तिमा बढी मात्रा देखिन सक्छ। पेट, आन्द्राका पचाउने र अवशोषण प्रणालीमा समस्या हुनाले कुपोषण, क्षयजन्य समस्या, बी१२ डिफिसियेन्सी, क्याल्सियम कमी आदिको कुप्रभाव शरीरमा देखिन सक्छ। वातज प्रकृतिको व्यक्तिले खानामा सदैव थोरै मात्रामा गाईको घिउ प्रयोग गर्नु पर्छ। काम शारीरिक परिश्रमजन्य भए घिउको मात्रा बढाउन पनि सकिन्छ। दैनिक गुलियो, अमिलो र नुनिलो स्वाद भएका सन्तुलित भोजनमा अन्न, सागसब्जी, परिकार र फलफूलको प्रयोग गर्नुपर्छ। सलाद काँचो नभई आधा पकाएर प्रयोग गर्न राम्रो हुन्छ। पिरो, तितो र टर्रो स्वाद भएको खानपानले वात दोषको गुण स्वतः बढाउने भएकाले विभिन्न माथि उल्लेखित समस्या बढ्न सक्छन्। खानामा रसिलो, झोलिलो र केही मात्रामा स्निग्ध (चिल्लो) भोजनपरिकारलाई प्राथमिकतामा राख्नुपर्छ। नुहाएपछि या नुहाउन केही घण्टा अघि नियमित शुद्ध तिल नभए तोरीको तेलले शरीर र टाउको मालिस गर्नुपर्छ। दूधको प्रयोग नियमित गर्नुपर्छ। आफ्नो निद्राको समय निश्चित बनाई पैताला र शिरमा नियमित मालिस गर्दै सुत्नुपर्छ। सुमधुर संगीत श्रवण गर्दै योग निद्राको अभ्यास गर्न सक्यो भने राम्रो गहिरो निद्रा लाग्छ। जसले शरीरका क्षमता र अंगप्रत्यंगलाई स्वस्थ राख्न मद्दत गर्छ। उठेपछि मनतातो पानीको प्रयोग हितकर हुन्छ (गर्मीको महिनामा पनि), घामको स्पर्शसहित हलुका व्यायामयोग गर्नुपर्छ। धेरै बल पर्ने व्यायाम वा काम उचित हुँदैन। पित्तज प्रकृति पित्तज प्रकृतिका व्यक्तिको शरीर प्रायःजसो मध्यम, न दुब्लो न मोटो हुन्छ। सन्तुलित भोजन गर्दा कम मेहनतले नै तौल सन्तुलनमा रहन्छ। यी व्यक्तिको शरीर कोमल प्रकृतिको हुन्छ,। पसिना धेरै आउने खालको हुन्छ। छाला चिल्लो, चम्किलो र आकर्षक हुन्छ। डन्डीफोर, फोकाफोकी आदि आइराख्छ। कपाल उमेरभन्दा चाँडै फुल्छ। खानेकुरामा नुनिलो, पिरो र अमिलो स्वाद मन पर्छ। खानामा सौखिन रहने चिल्लो चाप्लो, मरमसालायुक्त र चटपट स्वादको खाना बढी मन पराउने हुन्छन्। भोक बढी लाग्छ। भोक खप्न सक्दैनन्। निद्रा मध्यम खाले (५६ घण्टा पर्याप्त) हुन्छ। यस्ता व्यक्तिको पाचन प्रणाली तेज हुन्छ। खाएको कुरा पच्ने र बिहान लगभग एकै समयमा पेट सफा हुने प्रवृत्ति हुन्छ। यी व्यक्तिलाई तिर्खा पनि राम्रो लाग्छ। स्वभावमा कडा र चाँडै रिसाउने खाले हुन्छन्। तर, विद्वान्, बुद्धिमानी नेतृत्व गर्न सक्ने, प्रभाव जमाउन सक्ने खालका हुन्छन्। झनक्क रिसाउने, आक्रमक पनि भइदिने स्वभाव हुन्छ। कुरा बुझाउँदा छिट्टै कुरा बुझ्ने खालका हुन्छन्। नयाँ परिचय र सम्बन्धहरू स्थापित गर्न सक्ने र हितमा काम आउने सम्बन्धलाई व्यवस्थित गराएर राख्न सक्ने क्षमता हुन्छ। आफ्नो प्रशंंसा बढी मन पराउने स्वभाव हुन्छ। स्मरण शक्ति राम्रो हुन्छ। शरीर भने अलि गरम हुन्छ त्यसैले फ्यान, एसी, खुला हावामा बस्न रुचाउने खालका हुन्छन्। वातज र कफज व्यक्तिको तुलनामा यिनलाई जाडो कम लाग्छ। खानेकुरामा चिसो पेयपदार्थ शीतलो खानपान गर्न र शीतलो वस्त्र लगाउन मन पराउँछन्। यी व्यक्तिहरूलाई भविष्यमा छालाका विभिन्न रोगले ग्रसित पार्छ। किशोरकिशोरी अवस्थामा बढी मात्रामा डन्डीफोर आउने हुन्छ। छालाको एलर्जी, घाउ, खटिरा आदिले दुःख दिइराख्ने हुन्छ। पटकपटक संंक्रमण, इन्फ्लाफेसनको समस्या भइराख्ने हुन्छ। पेट आन्द्राका अल्सर अन्य भागका मानसिक तनाव, डर, तनाब आदि हुनसक्छ। खानामा निरन्तर गाईको घिउको प्रयोग गर्नुपर्छ। तर वातज व्यक्तिको तुलनामा मात्रा कम हुनुपर्छ। दैनिक गुलियो, तितो र टर्रो स्वादसहितको अन्न, खानपानको परिकार, सागसब्जी, दूध र फलफूलको प्रयोग बढी मात्रामा गर्नुपर्छ। सलाद दैनिक ताजा प्रयोग गर्न सकिन्छ। पानीको प्रयोग पनि प्रशस्त मात्रामा हुनुपर्छ। पिरो, नुनिलो र अमिलो स्वादयुक्त खानपानले स्वतः पित्तको वृद्धि गराउँछ। विभिन्न समस्याको सिकार हुनुपर्छ। शरीरमा पसिना आइराख्ने भएकाले, छाला चिल्लो हुने हुनाले हरेक दिन मालिस जरुरी पर्दैन। जाडो याममा भने छालाको अनुकूलताअनुसार तेलले मालिस गर्नुपर्छ। नियमित लगाउन नरिवल तेल उपयुक्त हुनसक्छ। नियमित मध्यम बल पर्ने व्यायामयोग अभ्यास गर्नुपर्छ। प्राणायामको (अनुलोम, विलोम, भास्त्रिका, भ्रामरी आदि) अभ्यास नियमित जरुरी छ। यसले मानसिक चिडचिडाहट, डर, रिसाउने प्रवृत्ति, तनाव आदिलाई कम गर्छ। कफज प्रकृति कफज प्रकृतिका व्यक्तिको शरीर प्रायःजसो मोटोघाटो हुन्छ। सन्तुलित भोजन गर्दा पनि अत्यधिक मेहनेत पछि मात्रै चाहेको वजन पाउन सक्छन्। औसतभन्दा यी व्यक्तिको तौल धेरै हुन्छ। शरीर राम्रो देखिन्छ। हेर्दा बलियो र आकर्षक देखिन्छन्। छाला मोटो बाक्लो, सेतो हल्का पहेंंलो न अति सुक्का न अति चिल्लो मध्यम खाले हुन्छ। केश घना, कालो, मोटो रेसा भएको बुढेसकालसम्म पनि नफुल्ने खाले हुन्छ। खानेकुरामा गुलियो चीज अत्यन्त मनपर्ने क्रमशः नुनिलो, अमिलो स्वाद मनपर्ने हुन्छ। खानाका सौखिन हुन्छन्। नमिठो खाना पनि मिठो मानेर खाने हुन्छन्। यिनको भोक मध्यम किसिमको हुन्छ, भोक लामो समयसम्म खेप्न सक्छन्। खाएको खाना पच्ने तर अतिकति ढिलो पच्ने, पच्न भारी हुने खाद्यान्न (माछामासु, अन्डा, मैदा आदि परिकार) खाँदा पच्ने तर ढिलो गरी पच्ने हुन्छ। बलिया भए पनि धेरै हिँंडडुल गर्न मन पराउँदैनन्। बढी एकान्तमा बस्न रुचाउँछन्। आनन्द र ढुक्कको बानी हुन्छ। कसैलाई हानि पुर्याउँदैनन् तर आफूलाई विगतमा भएको मानसम्मान, हानिलाई बिर्सदैनन्। निद्रा पनि बाक्लो हुन्छ, पूर्ण चाहिन्छ। खान र सुत्नका लोभी हुन्छन्। यी व्यक्ति स्वभावले गम्भीर, बुद्धिमानी, शान्त, शालीन भद्र र दयालु हुन्छन्। कम साथी बनाउने तर भएका सम्बन्धलाई दिगो राख्न सक्ने स्वभावका हुन्छन्। शरीर स्वतः चिसो हुन्छ। जाडोयाममा यी व्यक्तिलाई कोल्ड एलर्जी हुनसक्छ। चिसो खप्न गाह्रो हुन्छ। स्वतः तातो खानपान मनपर्ने, न्यानो वस्त्र लगाउन र न्यानो गरी बस्न रुचाउने खाले हुन्छन्। भविष्यमा विभिन्न मेटाबोलिक समस्या आउन सक्ने हुन्छ। बढी वजन हुने भएकाले ओबोसिटी, सुगर, उच्च रक्तचाप आदि समस्या हुनसक्छ। हाइपोथाइरोइडिज्म डिप्रेसन, दिउँसोमा बढी निद्रा लाग्ने साथै अटो इम्युन रोगहरूको समस्या बढी हुनसक्छ। ट्युमर, क्यान्सरजन्य समस्या पनि बढी मात्रामा हुनसक्छ। खानामा चिल्लोपना अलि कम खानुपर्छ। माछामासुको प्रयोग, दूध र दुधजन्य परिकार पनिर, चिज, बटर आदिको एकदमै सन्तुलित प्रयोग गर्नुपर्छ। गुलियो, नुनिलो स्वादलाई कम प्रयोग गर्ने र पिरो, तितो, टर्रो स्वादलाई खानामा सन्तुलित प्रयोग गर्नुपर्छ। सलाद आदि खाँदा आधा उमालेर खाँदा फाइदा गर्छ। जौ, गहुँ, कोदो, फापरका परिकारको प्रयोग बढी गर्नुपर्छ। पानीको प्रयोग तिर्खाअनुसार मनतातो, तातो पानी पिउनुपर्छ। निद्राको अवधिलाई सन्तुलित राख्नुपर्छ, दिउँसोमा पटक्कै सुत्नु हुँदैन। यस्ता व्यक्तिले महको प्रयोग दैनिक गर्नुपर्छ। व्यायाम र सक्रियता एकदमै जरुरी हुन्छ तर अल्छी हुने भएकाले गर्न सक्दैनन्। जाडो याममा तोरीको तेलले नियमित मालिस गर्नुपर्छ। दिनमा दुई पटक भोजन गर्ने र पर्याप्त व्यायाम गरे यी व्यक्ति स्वस्थ हुनसक्छन्। घामको स्पर्श पनि दैनिक हुनुपर्छ। बल पर्ने किसिमको व्यायाम, योग आसन र प्राणायाम लाभकारी हुन्छ। यी तीन प्रकृति भएका व्यक्ति कुनै एक्लो वातज, पित्तज र कफजभन्दा पनि मिश्रित किसिमको वातकफज, वातपितज, पित्तकफज, पित्तवातज, आदि गरी दुई दोषको गुण समान या कुनै एकको अल्ली बढी र अर्कोको कम गरी विभिन्न अनुपातमा रहन सक्छन्। यस्तो अवस्थामा सबैभन्दा बढी गुण मिल्न गएको दोष प्रकृतिलाई आफ्नो प्राथमिक र त्यसपछि मिल्न गएकोलाई दोस्रो प्रकृति मान्नुपर्छ। कसैमा वातज, पितज र कफजका तीनै गुण पनि समान रूपमा मिल्न सक्ने हुनसक्छ। यसरी प्रकृतिको पहिचानले व्यक्तिले आफ्नो शरीरको भित्री गुण र क्षमताको निर्धारण गरी दैनिक प्रयोग गर्ने अन्न, फलफूल, पेय पदार्थ, व्यायाम, निद्रा अवधि आदिको सही छनोट गरी स्वस्थ रहन सक्छ। प्रत्येक व्यक्तिको आआफ्नो प्रकृति हुने भएकाले समग्र विषयवस्तु एकमुष्ट भन्न कठिनाइ हुन्छ। थप जिज्ञासा हुनेले आयुर्वेद स्वास्थ्य संंस्था र आयुर्वेद चिकित्सकलाई भेटी थप परामर्श लिन सक्छन्।  लेखक आयुर्वेद चिकित्सक हुन्।"
सोलुखुम्बुमा किवी उत्पादन बढ्यो,"सोलुखुम्बु : सोलुखुम्बुमा अघिल्लो वर्षको तुलनामा यस वर्ष किवी उत्पादन ३ मेट्रिक्टन वृद्धि भएको छ। गत वर्ष ६५ मेट्रिक्टन किवी उत्पादन भएको जिल्लामा यस वर्ष बढेर ६८ मेट्रिकटन उत्पादन भएको कृषि ज्ञान केन्द्र सोलुखुम्बुले जनाएको छ। कार्यालयका सुचना अधिकारी कुलबहादुर राईका अनुसार गत वर्षको तुलनामा उत्पादन दिने बोटको संख्या बढेसँगै उत्पादनमा पनि वृद्धि भएको हो। अधिकारी राईले भने, जिल्लामा पछिल्लो समय किवी खेती गर्ने किसानहरु बढ्दै छन्, तर रोपेको २३ वर्षमा मात्रै उत्पादन दिन थाल्ने भएकाले उत्पादन क्षेत्र कम छ, केही वर्ष भित्रमा ती सबै बोटले फल दिन थालेपछि उत्पादनमा भारी वृद्धि हुने निश्चित छ। सोलुखुम्बुमा हाल ११५ हेक्टर क्षेत्रफलमा किवी खेती गरिदै आएको छ। जसमध्ये हाल ११ हेक्टर क्षेत्रफलमा लगाइएको किवीले उत्पादन दिन थालेको ज्ञान केन्द्रका तथ्यांक छ। अघिल्लो वर्ष १० हेक्टर क्षेत्रफलमा लगाइएको किवीले उत्पादन दिएको भए पनि यस वर्ष बढेर ११ मेट्रिक्टन उत्पादन भएको छ। तर उत्पादकत्व भने गत वर्षभन्दा केही घटेको केन्द्रका सुचना अधिकारी राईले बताए। गत वर्ष प्रतिहेक्टर ६५० मेट्रिक्टन उत्पादकत्व रहेकोमा यस वर्ष घटेर ६१८ मेट्रिक्टन पुग्यो, कतिपय पुराना बोटहरुले कम उत्पादन दिने भएकाले उत्पादकत्वमा केहि घिरावट आएको हो, उनले भने। जिल्लाको नेचाबेत्तघारी, नेचाबतासे, सल्यान, तिङला, गार्मा, साल्मे, सल्लेरी, तामाखानी, बेनी, फाप्लु, टाक्सिन्दु, नेले, काँगेल, मुक्ली, जुबु, देउसा, काँकु, बासा, खरिखोला, बुङ, छेस्काम, गुदेल, सोताङ, चौलाखर्क लगातका क्षेत्रमा किवी खेती हुने गरेको छ।"
"भारतमा फेरि बढ्यो कोरोना संक्रमण : एकैदिन ३ लाखभन्दा बढीमा संक्रमण, ४९१ को मृत्यु",नयाँ दिल्ली : भारतमा एकैदिन तीन लाखभन्दा बढीमा कोरोना संक्रमण देखिएको छ। पछिल्लो २४ घण्टामा ३ लाख १७ हजार ५३२ नयाँ कोरोना संक्रमित थपिएका छन्। साथै भारतमा बिहीबार कोरोना संक्रमणबाट ४९१ जनाको मृत्यु भएको छ। २ लाख २३ हजार ९९० जना उपचारपछि निको भएका छन्। हाल भारतमा सक्रिय संक्रमितको संख्या १९ लाख २४ हजार ५१ छ। योसँगै कोरोना पोजिटिभ दर १६४१ पुगेको छ। हालसम्म भारतमा कुल ९ हजार २८७ जनामा कोरोनाको ओमिक्रोन भेरियन्टबाट संक्रमण पुष्टि भएको छ । पछिल्लो एक दिनको तुलनामा कोरोना संक्रमितको संख्या ३६ बढेको हो। भारतमा बुधबार २ लाख ८२ हजारभन्दा धेरै संक्रमित भएका थिए भने ४४१ जनाको मृत्यु भएको थियो। सोमबार र मंगलबार भने संक्रमण दर कम देखिएको थियो।
चार छोरीपछि जन्मिएको छोरा अस्पतालबाटै चोरियो,"भारत : भारतको सीवान जिल्लाको सबैभन्दा ठूलो सरकारी सदर अस्पतालबाट नवजात शिशु चोरी भएको घटना बाहिरिएको छ। परिवार र प्रहरी शिशुको खोजीमा जुटेका छन् । शिशुकी आमाको अवस्था नाजुक छ । महाराजगंज थाना क्षेत्रको गौर गाउँ निवासी अलीकी श्रीमती अफसानाले मंगलबार दिउँसो १२ बजेतिर चार छोरीपछि छोरालाई जन्म दिएकी थिइन्। छोरा जन्मिएपछि घरमा खुसीयाली मनाउँदै थिए। तर, यो खुसी क्षणभरमै हरायो। साँझ करिब ६:३४ बजेतिर शिशु एसएनसीयू वार्डबाट गायब भएको समाचार आतजकमा छ। त्यसपछि परिवारको खुशी क्षणभरमै दु:खमा परिणत भयो। नवजात शिशुका हजुरबुवाले भने,' बुहारी अफसानले चार नातिनीपछि नातिनीलाई जन्म दिएकी थिएन्। नातीलाई आइसीयू वार्डमा राखिएको थियो। साँझ ७ बजेतिर एनआइसीयूबाट एकाएक बेपत्ता भयो ।' त्यहाँ काम गर्ने जेनब खातुनले इम्तियाज नामका युवकले शिशु लिएर गएको बताइन्। इम्तियाज नाम गरेका युवकलाई भने शिशुको परिवारका सदस्यले नचिनेको बताएका छन्। सदर अस्पतालको एनआइसीयू वार्डमा ड्युटीमा रहेका डा अमित कुमारले शिशुलाई साँझ ६ :३४ बजे परिवारका सदस्यले लिएर गएको बताए। उनले शिशु बुझेको दर्तामा उल्लेख भएको बताए। उनले बुधबार अस्पतालमा जडान गरिएका सम्पूर्ण सीसीटिभी जाँच गरिने बताए ।"
बुद्ध एयरको जहाज होल्ड हुँदा यात्रु बेहोस,नेपालगञ्ज : काठमाडौंबाट नेपालगञ्जका लागि उडेको बुद्ध एयरको जहाज आकाशमै होल्ड भएपछि एक यात्रु बेहोस भएका छन् । विमानमा रहेकी एक महिला यात्रु बेहोस भएको बाँके प्रहरीले जनाएको छ। उनको राँझास्थित नेपाली सेनाको अस्पतालमा उपचार भइरहेको बताइएको छ। बिहीबार बिहान करिब ७ बजेरतिर उडेको जहाज ९ बजेपछि मात्र नेपालगञ्ज अवतरण भएको थियो। खराब मौसमका कारण जहाज ल्यान्ड हुन नसकेपछि आकाशमै होल्ड गरिएको थियो। जहाजमा ६९ जना यात्रु सवार थिए।
गौशालाका सामुदायिक विद्यालय माघ १५ सम्म बन्द,महोत्तरी : शितलहर र बाक्लो हुस्सुको कारण जनजीवन प्रत्यक्ष रुपमा प्रभावित भएपछि गौशाला नगरपालिकाले अगामी माघ १५ गतेसम्मका लागि सामुदायिक विद्यालयमा बिदा दिएको छ। यसअघि माघ ४ गतेसम्मका लागि दिइएको जाडो बिदा बढाएर माघ १५ गतेसम्म कायम गरिएको हो। नगरपालिकाको कार्यालयले बिहीबार एक सुचना प्रकाशन गरी कोभिड १९ को भयावह अवस्था र अत्याधिक बढेको चिसोपनले जनजीवन अस्तव्यस्त भएपछि सामुदायिक विद्यालयमा अगामी माघ १५ गतेसम्मको लागि बिदा मिलाइएको जनाएको छ। कोभिडको प्रकोप र शितलहरको कारण ससाना बालबालिका विद्यालय जान असमर्थ रहेकाले नगरपालिकाले सो निर्णय गरेको नगरपालिकाका प्रमुख प्रशासकीय अधिकृत विरेन्द्रजंग थापाले बताए। यस अवधिमा भौतिक रुपमा पठनपाठन गर्ने अवस्था नरहेकोले बैकल्पिक माध्यमले पठनपाठन गराइने व्यवस्था मिलाउनका लागि नगरपालिकाले सम्बन्धित सबैमा अनुरोध गरेको छ। यसअघि देशभरका सामुदायिक विद्यालय बन्द रहेको समयमा गौशाला नगरपालिकाले माघ ५ गतेदेखि विद्यालय पूर्ववत रुपमा सञ्चालनका लागि आग्रह गरेको थियो।
"शीतलहरले कठ्यांग्रिदै नागरिक, न्यानो कपडा मात्रै वितरण गर्ने सरकारको तयारी","काठमाडौं : शीतलहरले तराईका नागरिक कठ्यांग्रिएका बेला सरकार भने न्यानो कपडा वितरणको तयारी मात्रै देखिएको छ। तीनै तहको समन्वयमा केही रकम छुट्याएर कम्बलललगायत कपडा वितरणको तयारी रहेको गृह मन्त्रालयका कर्मचारी बताउँछन्। संघीय सरकारले निर्णय गरेर शीतलहरपीडितलाई राहतलगायतका व्यवस्थापन गर्ने जिम्मेवारी प्रमुख जिल्ला अधिकारीको नेतृत्वमा रहेको जिल्ला विपद् व्यवस्थापन समितिलाई दिएको छ, विपद् व्यवस्थापन महाशाखा प्रमुख प्रदीपकुमार कोइरालाले भने। प्रदेश सरकारले केही रकम स्थानीय तहलाई दिने, स्थानीय तहले केही रकम छुट्याएर न्यानो कपडा किनेर वितरण गर्ने काम भइरहेको कोइरालाको भनाइ छ। शीतलहरबाट मृत्यु भए अरू विपद्कै बेलाजस्तो राहत रकम उपलब्ध गराउने व्यवस्था सरकारले गरेको छ। तर, शीतलहरबाटै मृत्यु भएको प्रमाणित चिकित्सकले गरेको हुनुपर्ने सहसचिव कोइरालाले बताए। उनका अनुसार शीतलहरबाट मृत्यु भएको विवरण चार वर्षयता प्राप्त भएको छैन। मेडिकल्ली प्रमाणित गर्नुपर्ने व्यवस्था भएपछि यो डाटा आएको छैन, उनले भने, चिसोका कारणले मृत्यु होला। तर, शीतलहरबाट मृत्यु भएको भन्ने आएको छैन। शीतलहर बढ्दै गएकाले तराईका जिल्लाको चोकचोकमा दाउरा वितरण व्यवस्था गरिएको उनको भनाइ छ। जिल्ला वन कार्यालयमार्फत चोकचोकमा दाउरा व्यवस्थापन गर्ने निर्देशन दिएको उनले बताए। प्रत्येक जिल्लाको विपद् व्यवस्थापन कोषमा कम्तीमा ७ लाख रकम हुनुपर्ने व्यवस्था पनि सरकारले गरेको छ। ७ लाखबाट रकम घटे तत्काल मन्त्रालयमा जानकारी गराएपछि उपलब्ध गराउने व्यवस्था गरिएको छ। विपद् पूर्वतयारी तथा प्रतिकार्य शाखा प्रमुख खुमानन्द आचार्यले शीतलहरबाट नागरिकलाई जोगाउन सतर्क रहन निर्देशन दिइएको बताए। उनका अनुसार मन्त्रिपरिषद्बाटै सचेतना, राहत लगायतका विषयमा निर्णय गरेर जिल्ला जिल्लामा परिपत्र गरिएको छ।"
राष्ट्रिय महिला हक्की प्रतियोगिता : मधेस प्रदेशको जित,"काठमाडौं : मधेस प्रदेशले चौथो साहना प्रधान स्मृति राष्ट्रिय महिला हक्की प्रतियोगितामा बुधबार जित हात पारेको छ। समूह ए को लिग खेलमा मधेसले प्रदेश १ लाई २० गोलले पराजित गर्यो। मधेसका लागि आकृति राई र गीताकुमारी मिरिङचिङले एकएक गोल गरे। गीता वुमन अफ द म्याच घोषित भइन्। बुधबार दुई खेल भएकोमा एक खेल बराबरीमा टुंगिएको थियो। वीरगन्जको आदर्शनगर खेल मैदानमा भएको समूह बी को लिग खेलमा सुदूरपश्चिम प्रदेश र गण्डकी प्रदेशले गोलरहित बराबरी खेलेका हुन्। गण्डकीकी कमलादेवी घर्ती वुमन अफ द म्याच चुनिइन्। प्रतियोगितामा ६ टोलीको सहभागिता रहेको छ। समूह ए मा साविक विजेता त्रिभुवन आर्मी क्लब, मधेस प्रदेश र प्रदेश १ तथा समूह बी मा सुदूरपश्चिम, गण्डकी र दोस्रो संस्कणको विजेता लुम्बिनी प्रदेश छन्। आर्मी पहिलो संस्करणको पनि विजेता हो। फाइनल माघ ८ गते हुनेछ।"
पहिलो चरणमा ९९ श्रमिक इजरायल प्रस्थान,"काठमाडौं : नेपाल र इजरायलबीच भएको श्रम सम्झौताअनुसार ९९ नेपाली श्रमिक पहिलो चरणमा इजरायल प्रस्थान गरेका छन्। बुधबार राति ६३ महिला र ३६ पुरुष गरी ९९ नेपाली श्रमिक इजरायल प्रस्थान गरेका हुन्। इजरायल सरकारबाट भिसा जारी भइसकेकाले फस्ट कम फस्ट सर्भिसका आधारमा उनीहरु रोजगारीका लागि इजरायल गएका हुन्। यसपछि यही माघ १५ र १६ गते दुई उडानमार्फत थप श्रमिक इजरायल जानेछन्। वैदेशिक रोजगार विभागले गत कात्तिकमा ५०० र मङ्सिरमा ६७५ श्रमिकको नामावली रोजगार सम्झौताका लागि इजरायल पठाएको थियो। छनोटमा परेका एक हजार १७५ मध्ये ८२१ महिला र ३५४ पुरुषको अन्तिम नामावली प्रकाशित भएको छ। नेपाल सरकार र इजरायल सरकारबीच २०७७ असोज १४ गते श्रम सम्झौता भएको थियो। नेपाली श्रमिकले इजरायलमा मासिक करिब रु दुई लाख पारिश्रमिक पाउनेछन्। उनीहरुले इजरायली श्रमिकसरहको पारिश्रमिक, बिदा र स्वास्थ्योपचार सुविधा प्राप्त गर्ने काठमाडौंस्थित इजरायली दूतावासले जनाएको छ। इजरायलमा दीर्घकालीन सहायक श्रमिकका लागि छनोट भई पहिलो चरणमा इजरायल प्रस्थान गरेका श्रमिकलाई त्रिभुवन अन्तर्राष्ट्रिय विमानस्थलमा श्रम, रोजगार तथा सामाजिक सुरक्षामन्त्री कृष्णकुमार श्रेष्ठ र नेपालका लागि इजरायली राजदूत हनान गोदारले बिदाइ गरे। पहिलो चरणमा इजरायल प्रस्थान गरेका श्रमिकलाई शुभकामना दिँदै मन्त्री श्रेष्ठले नेपालको प्रतिष्ठा उँचो पार्ने गरी अनुशासित भएर काम गर्न आग्रह गरे। सो अवसरमा नेपालका लागि इजरायली राजदूत गोदारले नेपाली श्रमिकले नेपाली परिवार र इजरायली परिवारबीच सेतुका रुपमा भूमिका निर्वाह गर्ने बताए। दूतावासले इजरायल प्रस्थान गरेका नेपाली श्रमिकको इजरायल बसाई फलदायी रहोस् भनी कामनासमेत गरेको छ। रासस"
आच्छुछु शीतलहर,"सुरेन्द्र काफ्ले काठमाडौं, मनिका झा जनकपुरधाम, किशोर बुढाथोकी विराटनगर, लक्ष्मण पोखरेल बुटवल : उखान नै छ एक माघले जाडो जाँदैन। उसरी नै तराईका विपन्न नागरिक शीतलहरका बेला बर्सेनि कठ्यांग्रिन्छन्। जाडो मौसम सुरु हुनासाथ घामको न्यानो हम्मेसी पाइँदैन। थुरथुर काम्दै रात काट्नुपर्छ। चिसो छल्न परालको गुजुल्टोभित्र घुस्नुपर्छ। बेरिनुपर्छ। परालको सहारामा ज्यान तताउने प्रयासमा भेटिए महोत्तरीको मटिहानी५ गबरौराका ७० वर्षीय बिल्टु दास। पराल ओछ्याउने, परालै ओढ्ने। अत्यधिक चिसो भए बालेर आगो ताप्ने। शरीरको अघिल्लो भाग तताए पछाडि चिसो, पछाडि सेकाए अगाडि चिसो। ज्यान तताउने प्रयासमा रात बित्छ। दिउँसो पनि घाम नलागे झनै सकस हुन्छ। दासले पुरानो चादर र बोरा ओढेका थिए। तर, चिसोले थुरथुर कामिरहेका थिए। शीतलहरले नागरिकलाई पारेको असरबारे प्रतिनिधित्व घटना हो दासको अवस्था । गरिब मार्न भगवान्ले यस्तो चिसो गरेका छन्, दासकी श्रीमती पार्वतीदेवीले भनिन्, हाम्रो जीवन यस्तै छ। चिसो टार्नै छ। ज्यानले थामेसम्म बाँच्ने हो। विराटनगर१६ मा कपडा ओढाइएको गाई। तस्बिर : किशोर बुढाथोकी पुस अन्तिममा बढेको शीतलहरले तरार्ईको जनजीवन कष्टकर बनेको छ। शीत र सिरेटो छेक्ने घर र न्याना लुगा नभएकालाई पुसमाघको जाडो कटाउन सकसपूर्ण छ। प्रदेश १ को राजधानी विराटनगर१६ मुसहरी टोलका ७० वर्षीय रमानन्द ऋषिदेवलाई जाडोयाम आयो कि ज्यान नबच्ला कि भन्ने चिन्ताले सताउँछ। टाटीबेराले बनाइएको घर पनि भत्किन लागेको छ। छानोबाट शीत चुहिन्छ। सिरेटो सिधै घरभित्र छिर्छ। जीर्ण घरमा ६ जनाको परिवार बस्नुपर्ने बाध्यता छ। उनको नाममा केही पनि जायजेथा छैन। ऐलानी जग्गामा बनाएको झुप्रो घर नै सबैथोक हो। लगलग काम्दै समय बिताउनु परिरहेको छ। घर भरपर्दो र सुरक्षित छैन, उनले भने, न शरीरभरि न्यानो कपडा नै लगाउन सकिएको छ। गरिबीको पीडामाथि सहनै नसक्ने चिसोले सताइरहेको छ। रमानन्दको घर गत कात्तिकमा आएको बेमौसमी बाढीको चपेटामा परेको थियो। त्यसपछि झन् जीर्ण बन्यो। घर मर्मत गर्न नपाउँदै कठ्यांग्रिने चिसोले छोप्योे। पानी र हावा पनि नछेक्ने घरमा बसेर दैनिकी चलाउन कष्टकर भएकोे उनको गुनासो छ। मजदुरी गरेर जीविका चलाउँछौं, उनले भने, कोरोनाका कारण मजदुरीको बाटो नै बन्द हुने अवस्था आइरहँदा चिसोको पीडा पनि थपिएको छ। चिसोले गर्दा बालबालिका र वृद्धवृद्धाको त झन् कन्तबिजोक छ। सुत्केरी भएकाको समस्या कल्पना गर्नै गाह्रो छ। विराटनगरकै पुष्पा ऋषिदेव एक महिनाकी सुत्केरी हुन्। दिनप्रतिदिन चिसो बढ्दै जाँदा नवजात शिशुको स्याहारमा समस्या छ। जाडोबाट जोगाउन पर्याप्त कपडा छैन। बच्चाको बिजोक भयो, उनले भनिन्, परिवारको आर्थिक अवस्था दयनीय छ। छाक टार्नै समस्या भइरहेका बेला न्यानो कपडा किनेर लगाउने पैसा छैन। धनुषाको लक्ष्मीनियाँमा पराल बालेर शीतलहरको चिसो भगाउँदै स्थानीयवासी। तस्बिर : मनिका झा सुकुम्बासी जीवन बिताइरहेको पुष्पाको परिवार पनि मजदुरीमै निर्भर छ। भोक लाग्दा पेटभरि खान पाइँदैन, उनले भनिन्, ऐलानी जग्गामा बनाएको झुप्रो घरले पनि चिसो छेक्दैन। खान दिन र न्यानो बनाएर राख्न नसक्दा भर्खर जन्मिएको बच्चालाई हुर्काउनै सकस भइरहेको छ। चिसोमा छटपटाइरहँदा राज्यले कुनै सहयोग नगरेको गुनासो गर्छन् विपन्न नागरिक। राज्यले विपन्न र गरिबलाई नागरिक नै सम्झँदैन, पुष्पाले भनिन्, यो मुलुकमा सरकार छ भन्ने अनुभूति हामीले गर्न पाएनौं। लगलग कमाउने र मुटु नै छेड्ने चिसोले ज्यानै लैजाने चिन्ता थपिन थालेको उनले बताइन्। भनिन्, चुनावका बेला उपयुक्त वासस्थानको व्यवस्था, जनताको सुरक्षालगायत नारा दिएर नेताहरू भोट माग्न आउँछन्। जितेर गएपछि हेर्दा पनि हेर्दैनन्। समस्या बारम्बार राख्दा पनि सरकारले सहयोग नगरेको गुनासो पोखिन्। बाक्लो हुस्सु र चिसो हावाले मुटु नै जमाउने जाडो छ। मौसमको मार सबैभन्दा बढी विपन्न, असहाय र गरिब परिवारलाई परेको छ। चिसो बढ्दै जाँदा पनि स्थानीय स्तरमा न्यानो वितरणको कुनै बन्दोबस्त नहुँदा गरिब नागरिकहरू परालकै सहारामा छन्। चिसो अत्यधिक बढे पनि स्थानीय तह र प्रदेश सरकारबाट राहतको बन्दोबस्त नभएको सर्वसाधारणको गुनासो छ। लुम्बिनी प्रदेशको तरार्ईका जिल्लामा माघ लागेदेखि घाम देखिएको छैन। पानीजस्तै निरन्तर शीतलहर चलेको छ। शीतलहरले चिसो बढेको छ। जनजीवन प्रभावित छ। सडकमा यातायातका साधन कम मात्रै गुडेका छन्। भैरहवास्थित गौतमबुद्ध विमानस्थलका अनुसार बुधबारको न्यूनतम तापक्रम १० डिग्री सेलसियसभन्दा तल छ। यो वर्ष न्यूनतम तापक्रम साढे ७ मा झरेको थियो। तापक्रममाथि नै भए पनि चिसोको अनुभव अत्यधिक छ। भैरहवा विमानस्थलबाट उड्ने हवाई उडान आंशिक रूपमा प्रभावित भएका छन्। बिहानी उडान अवरुद्ध हुँदै आएका छन्। चिसो बढेपछि स्थानीय तहहरूले चोकचोकमा दाउरा वितरण गर्न थालेका छन्। बुटवल उपमहानगर, तिलोत्तमा, सैनामैना, सिद्धार्थनगर नगरपालिकाले नागरिकहरूलाई चिसोबाट बच्न अपिल गरेका छन्। पश्चिम नवलपरासीको सरावल गाउँपालिकाले वडा कार्यालयमार्फत दाउरा वितरण गरेको छ। गाउँपालिका अध्यक्ष राधेश्याम चौधरीले आगो बाल्दा चिसोबाट केही राहत हुने भएकाले दाउरा वितरण गरिएको बताए। गरिब मार्न भगवान्ले यस्तो चिसो गरेका छन्। हाम्रो जीवन यस्तै छ। चिसो टार्नै छ। ज्यानले थामेसम्म बाँच्ने हो। पार्वतीदेवी दास, महोत्तरी घर भत्किन लागेको छ। छानोबाट शीत चुहिन्छ। सिरेटो सिधै घरभित्र छिर्छ। लगलग काम्दै समय बिताउनुपरिरहेको छ। रमानन्द ऋषिदेव, विराटनगर चिसो भएपछि आगो बालेर रात काट्छौं। जाडो छेक्ने कपडा छैन। मजदुरी गरेर परिवारका पाँच जनाको गुजारा चलाएका छौं। अमृता दर्जी, रूपन्देही शीतलहरबाट मृत्यु भए अरू विपद्कै बेलाजस्तो राहत रकम उपलब्ध गराउने व्यवस्था छ। तर, मेडिकल्ली प्रमाणित गर्नुपर्ने व्यवस्थापछि चार वर्षयता यस्तो विवरण आएको छैन। प्रदीपकुमार कोइराला, सहसचिव, गृह मन्त्रालय चिसोले विपन्न समुदायमासमस्या थपिएको छ। रुपन्देहीका सुकुम्बासी बस्तीमा बस्नेहरू चिसोले आजित भएका छन्। चिसो भएपछि आगो बालेर रात काट्छौं। ओढ्ने कपडा छैन, सीमाबगरकी अमृता दर्जीले भनिन्। उनको परिवारका ५ सदस्य सानो झुपडीमा बस्छन्। मजदुरी गरेर गुजारा चलाउने उनको परिवारमा जाडो छेक्ने कपडा छैनन्। चिकित्सकहरूले कोरोना संक्रमण बढिरहेका बेला चिसोले झन् समस्या निम्त्याउने चेतावनी दिएका छन्। लुम्बिनी प्रादेशिक अस्पतालका फिजिसियन डा नन्दु पाठकले कोरोना र चिसो दुवैबाट बच्नुको विकल्प नभएको बताए। कोरोना संक्रमित मात्रै नभई चिसोले वृद्ध, बालबालिकामा निमोनिया हुन सक्ने चेतावनी उनको छ। लुम्बिनी प्रदेशमा यो वर्ष मात्रै चिसोबाट बच्ने क्रममा आधा दर्जनको ज्यान गएको छ। सडकपेटीमा मृत्युवरण गर्नेको संख्या बढेको छ। रुपन्देही, नवलपरासी, दाङमा सडकपेटीमै आधा दर्जन बेवारिसे मृत्यु भएको छ। नेपालगन्जमा हिटर जलाएर सुत्ने क्रममा अक्सिजन अभाव भई चार जनाको ज्यान गएको थियो। चिकित्सकले भेन्टिलेसन भएको स्थानमा मात्रै हिटर उपयुक्त हुने तर चालू अवस्थामै राखेर सुत्न नहुने सुझाव दिएका छन्। बाक्लो हुस्सु र सिरेटोसँगै चलेको शीतलहरका कारण प्रदेश १, मधेस, लुम्बिनीलगायत तरार्ईको जनजीवन अत्यन्तै कष्टकर छ। कोरोना महामारी जारी रहेका बेला चिसो अत्यधिक बढ्दा जनजीवन नराम्ररी प्रभावित भएको हो। बढ्दो चिसोले जनजीवनलाई असर गरिरहेको जल तथा मौसम विज्ञान फिल्ड कार्यालय विराटनगरका प्रमुख विकास देउजाले बताए। उनका अनुसार बुधबार विराटनगरको न्यूनतम तापक्रम ९४ डिग्री सेल्सियस मापन गरिएको छ। पश्चिमी वायुसँगै शीतलहर चल्दा चिसो अत्यधिक बढ्यो, देउजाले भने, मौसममा सुधार हुन अझै १ साता समय लाग्ने अनुमान छ। मौसम चिसिएर तापक्रममा गिरावट आउने क्रम जारी रहेकाले ज्यान बचाउने उपायको खोजी सर्वसाधारणका लागि उत्तम विकल्प हुने उनको भनाइ छ। धनुषाको लक्ष्मीनियाँँमा पराल बालेर ताप्दै स्थानीयवासी। तस्बिर : मनिका झा विराटनगरका स्थानीय अगुवा मनोज खड्काले सर्वसाधारणलाई चिसोले पिरोल्दा पनि सरकार बेखबर हुनु दुर्भाग्यपूर्ण भएको बताए। ज्यान जोगाउनै मुस्किल भइरहँदा सरकार कता छ भन्ने टुंगो छैन, उनले भने, गरिब र विपन्नमाथि कहिल्यै पनि राज्यको नजर पुग्न सकेन। उनीहरूको चित्कार सुनिदिने कोही भएन। विभिन्न नाम दिँदै सामाजिक अभियान लिएर हिँड्ने संघसंस्था पनि यतिबेला चुपचाप एवं गुम्नाम बनेको खड्काले बताए। प्रदेश १ का ट्राफिक प्रहरी प्रमुख एसपी वासुदेव खतिवडाले हुस्सुका कारण दुर्घटनाको जोखिम बढेकाले सावधानी अपनाएर सवारीसाधन सञ्चालन गर्न चालकलाई आग्रह गरिएको जानकारी दिए। भिजिबिलिटी कम भएर नजिकैको दृश्य पनि नदेखिने हुँदा दुर्घटनाको जोखिम बढेको उनको भनाइ छ। हुस्सुका कारण विराटनगर विमानस्थलमा उडान पनि प्रभावित भइरहेको छ। विराटनगर१६ का वडाध्यक्ष मनोज सुब्बाले चिसोबाट प्रभावित बनेकालाई साधारण कपडा बाँड्नेबाहेक थप केही गर्न नसकिएको बताए। धेरै सर्वसाधारण एकै पटक समस्यामा परेका कारण वडा एक्लैले सहयोग गर्न नसकिरहेको सुब्बाको भनाइ छ। मोरङका प्रमुख जिल्ला अधिकारी काशीराज दाहालले चिसोका कारण सर्वसाधारणलाई समस्या हुन थालेको बताए। विभिन्न संघसंस्था र स्थानीय तहसँग समन्वय गरेर चिसोपीडितको खोजी गर्दै दाउरा, न्यानो कपडा र आवश्यक राहत सामग्री उपलब्ध गराउन थालिएको दाहालले बताए। न्यानो कपडाको जोहो गर्दै सरकार शीतलहरले तराईका नागरिक कठ्यांग्रिएका बेला सरकार भने न्यानो कपडा वितरणको तयारी मात्रै देखिएको छ। तीनै तहको समन्वयमा केही रकम छुट्याएर कम्बलललगायत कपडा वितरणको तयारी रहेको गृह मन्त्रालयका कर्मचारी बताउँछन्। संघीय सरकारले निर्णय गरेर शीतलहरपीडितलाई राहतलगायतका व्यवस्थापन गर्ने जिम्मेवारी प्रमुख जिल्ला अधिकारीको नेतृत्वमा रहेको जिल्ला विपद् व्यवस्थापन समितिलाई दिएको छ, विपद् व्यवस्थापन महाशाखा प्रमुख प्रदीपकुमार कोइरालाले भने। प्रदेश सरकारले केही रकम स्थानीय तहलाई दिने, स्थानीय तहले केही रकम छुट्याएर न्यानो कपडा किनेर वितरण गर्ने काम भइरहेको कोइरालाको भनाइ छ। शीतलहरबाट मृत्यु भए अरू विपद्कै बेलाजस्तो राहत रकम उपलब्ध गराउने व्यवस्था सरकारले गरेको छ। तर, शीतलहरबाटै मृत्यु भएको प्रमाणित चिकित्सकले गरेको हुनुपर्ने सहसचिव कोइरालाले बताए। उनका अनुसार शीतलहरबाट मृत्यु भएको विवरण चार वर्षयता प्राप्त भएको छैन। मेडिकल्ली प्रमाणित गर्नुपर्ने व्यवस्था भएपछि यो डाटा आएको छैन, उनले भने, चिसोका कारणले मृत्यु होला। तर, शीतलहरबाट मृत्यु भएको भन्ने आएको छैन। शीतलहर बढ्दै गएकाले तराईका जिल्लाको चोकचोकमा दाउरा वितरण व्यवस्था गरिएको उनको भनाइ छ। जिल्ला वन कार्यालयमार्फत चोकचोकमा दाउरा व्यवस्थापन गर्ने निर्देशन दिएको उनले बताए। प्रत्येक जिल्लाको विपद् व्यवस्थापन कोषमा कम्तीमा ७ लाख रकम हुनुपर्ने व्यवस्था पनि सरकारले गरेको छ। ७ लाखबाट रकम घटे तत्काल मन्त्रालयमा जानकारी गराएपछि उपलब्ध गराउने व्यवस्था गरिएको छ। विपद् पूर्वतयारी तथा प्रतिकार्य शाखा प्रमुख खुमानन्द आचार्यले शीतलहरबाट नागरिकलाई जोगाउन सतर्क रहन निर्देशन दिइएको बताए। उनका अनुसार मन्त्रिपरिषद्बाटै सचेतना, राहत लगायतका विषयमा निर्णय गरेर जिल्ला जिल्लामा परिपत्र गरिएको छ। कपडा ओढाएको बाख्रा डोर्याउँदै एक महिला। तस्बिर : किशोर बुढाथोकी"
महामारीमा कोरोनाविरुद्धको खोप हराउँदा सरकार किन चुप ?,"काठमाडौं : अनेरास्ववियुकी अध्यक्ष सुनीता बरालले महामारीमा कोरोना भाइरसविरुद्धको खोप हराउँदा सरकार किन चुप बसेको भन्दै प्रश्न गरेकी छन्। हालसम्म नेपालले प्राप्त गरेको कुल खोपमध्ये करिब २४ लाख खोप तथ्यांकबाट हराएको सार्वजनिक भएकोतर्फ संकेत गर्दै उनले यस्तो बताएकी हुन्। स्वास्थ्य तथा जनसंख्या मन्त्रालयका अनुसार खोप आएको, लगाएको र लगाउन बाँकी खोपको यकिन तथ्याङ्क मिल्न सकेको छैन। उनले देश मिचिरहेको बेला मुगदर्शक, बजारमा महङ्गि आकासिदा अनुगमन र नियन्त्रण नभएको भन्दै सरकारलाई ध्यानाकर्षण गराएकी छन्। उनले मुल्यवृद्दि फिर्ता गरेर जनतालाई राज्य छ भन्ने अनुभुति दिलाउनसमेत आग्रह गरेकी छन्। सरकार महामारी छ खोप हराउँदा किन चुप छौ ? देश मिचिरहेको छ किन मुगदर्शक छौ ? बजारमा महङ्गि आकासियो अनुगमन र नियन्त्रण खोइ ? जनता हतास मानसिकता र चरम अभावमा बाँचिरहेका छन् यसबेला राहत दिने त अपेक्षा बाँकि रहेन पेट्रोलको मुल्यवृद्धि गरेर के बहादुरी देखाउन खोजेको हो ? बरालले भनिन्, मुल्यवृद्धि फिर्ता गर, जनतालाई राज्य छ भन्ने अनुभुति दिलाउ। नेपाल आयल निगमले चर्को घाटा बेहोर्नुपरेको भन्दै निगमले आजबाट लागू हुने गरी डिजेल, पेट्रोल र मट्टितेलको भाउ प्रतिलिटर ३ रुपैयाँ वृद्धि गरेको थियो। हवाई इन्धनमा आन्तरिकतर्फ प्रतिलिटर ५ र अन्तर्राष्ट्रियतर्फ प्रतिकिलोलिटर १ सय डलर बढाइएको छ। यससँगै डिजेल र मट्टितेल प्रतिलिटर १ सय २२, पेट्रोल १ सय ३९, हवाई इन्धन (आन्तरिक)को प्रतिलिटर १ सय ६ रुपैयाँ र अन्तर्राष्ट्रियतर्फ प्रतिकिलोलिटर ९९५ डलर पुगेको छ। नेकपा एमालेनिकटको विद्यार्थी संगठनकी अध्यक्ष बरालले सामान्य पनि जवाफदेहिता देखाउन नसक्ने सरकार र त्यसका सारथि राजनितिक अपराध गरेर राज्य सञ्चालनको धज्जि उडाइरहेको आरोप लगाइन्। उनले आफ्नु अधिकारको खोजी र राज्यलाई जवाफदेहि बनाउन आआफ्नु ठाउँबाट जुट्न आह्वान गरेकी छन्। अन्ततः फेरि बढ्यो पेट्रोलको मूल्य"
बरामद रकमको खुल्दैन स्रोत,"काठमाडौं : माघ ५ गते सप्तरीको राजविराज५ मा स्रोत नखुलेको ९ लाख ९० हजार रुपैयाँसहित राजेश चौधरी र दिलीप मण्डल पक्राउ परे। उनीहरू भारतबाट नेपालतर्फ फर्किने क्रममा चेकजाँच हुँदा सप्तरी जिल्ला प्रहरी कार्यालयको टोलीले उनीहरूलाई प्रक्राउ गर्यो। त्यस्तै, माघ ४ गते रौतहट बौधीमाई७ बाट ३ लाख ६८ हजार ६ सय रुपैयाँसहित भारत बिहारका १९ वर्षीय यसराज जयसवाल, ३ गते महोत्तरी मटिहानी८ बाट ३० लाख रुपैयाँसहित मटिहानी३ का २३ वर्षीय सहाउदिन राइन, कात्तिक ३ गते राति भक्तपुर लोकन्थलीबाट ८० लाख रुपैयाँसहित चित्रबहादुर पुन, बाग्लुङ गल्कोट घर भई हाल कोटेश्वर बस्ने पुनलाई बा ४९ प ८५६५ नम्बरको स्कुटर र ३० लाख रुपैयाँसहित प्रहरीले नियन्त्रणमा लिएको थियो। यस्तै, असोज १५ मा भारतबाट लुकाइछिपाइ नेपालतर्फ ल्याउँदै गरेको १५ लाख ५० हजार रुपैयाँसहित तीन जना प्रक्राउ परे। प्रक्राउ पर्नेमा बिक्रम पटेल, मुकेश पटेल, बलिराम पटेल छन्। स्रोत नखुलेका रकम बरामद गरिएका यी केही उदाहरण मात्रै हुन्। पछिल्लो समय प्रहरीले ठूलो संख्यामा स्रोत नखुलेका रकम बरामद गर्दै आएको छ। भारतसँग सीमा जोडिएका जिल्ला तथा नाकाहरूमा धेरै जसो स्रोत नखुलेका रकम बरामद हुने गरेको प्रहरीको तथ्यांकले देखाउँछ। उपत्यका भित्र पनि यस्ता रकम प्रशस्तै भेटिन थालेका छन्। प्रहरी प्रधान कार्यालयको तथ्यांकअनुसार आव २०७४७५चालू आवको भदौ २९ गतेसम्म ३० करोड ९० लाख ३६ हजार ३४३ रुपैयाँ बरामद गरेको छ। महानगरीय प्रहरी परिसर काठमाडौंले मात्रै २०७७ मंसिरदेखि २०७८ कात्तिकसम्म ५ करोड ५६ लाख ७३ हजार रुपैयाँ स्रोत नखुलेको रकम बरामद गरेको छ भने १७ जनालाई प्रक्राउ गरेको छ। प्रहरीले देशका विभिन्न स्थानबाट बरामद गरेका उक्त रकम सम्पत्ति शुद्धीकरण अनुसन्धान विभागमा दाखिला गरेको रकम हो। प्रहरीले उपलब्ध गराएको तथ्यांकअनुसार आव २०७४०७५ मा ५ करोड ८२ लाख ८५ हजार ६७९, २०७५७६ मा १० करोड ८६ लाख २ हजार ९९४, २०७६७७ मा ५ करोड ७६ लाख ५९ हजार ९१०, २०७७७८ मा ६ करोड ३६ लाख ३५ हजार ७६० र चालू आवको भदौं २९ गतेसम्म २ करोड ८ लाख ५२ हजार रुपैयाँ बरामद गरेको छ। बरामद भएको रकम कहाँबाट आउछ ? सम्पत्ति शुद्धीकरण अनुसन्धान विभागका एक अनुसन्धान अधिकृतका अनुसार एकथरीले यस्ता रकम आपराधिक कर्म तथा गैरकानुनी कार्यबाट आर्जन गरेका हुन्छन्। तर, विभिन्न ठाउँमा लगानी गरेर वैध बनाएका हुन्छन्। त्यस्तै, अर्कोथरीले अपराध नगरे पनि रकमको स्रोत खुलाउन नसकेमा पनि यस्तो रकम बरामद हुने गर्छ। हामो भारतसँग खुला सिमाना भएकोले सिमानामा हुने व्यापार व्यवसायबाट आएको सम्पत्तिको स्रोत खुलाउन नसक्ने अवस्था छ, उनले भने, सिमानामा रहेको भारतीय बजारमा नेपाली पैसा कारोबार हुन्छ भने नेपाली बजारमा भारतीय पैसा कारोबार हुन्छ। यता उता भएका पैसाहरू आआफ्नो देशमा ल्याउँदा पनि प्रायः स्रोत खुलेको देखिँदैन। यस्तो रकम भन्सारमा जाने गर्छ। बरामद रकम कहाँ जान्छ ? प्रहरीले बरामद गरेको स्रोत नखुलेका रकम सरकारको धरौटी खातामा जम्मा हुन्छ। राजस्व छली र हुण्डी कारोबारको रकम छ भने राजस्व अनुसन्धान विभागमा जान्छ। क्रस बोर्डरमा बरामद रकम हो भने भन्सारमा जान्छ। यस्तै, स्रोत नखुलेका रकम देखिए सम्पत्ति शुद्धीकरणमा जान्छ। अनुसन्धान अधिकृतका अनुसार प्रहरीले प्रक्राउ गरेका व्यक्तिविरुद्ध सम्पत्ति शुद्धीकरण अनुसन्धान विभागले उक्त रकमको स्रोतको खोजी गर्छ। उनले भने, उक्त रकम कानुनसम्मत देखिए फिर्ता हुन्छ। बरामद रकम गैरकानुनी ठहरेको अवस्थामा विभागले अदालतमा मुद्दा अगाडि बढाउछ। स्रोत नखुलेका प्रमाण जुटाउने काम पनि विभागकै हो। नेपाल प्रहरी प्रवक्ता डीआईजी विष्णुकुमार केसीका अनुसार कानुनसम्मत गरेका कामबाट प्राप्त रकमको स्रोत खुलेको हुन्छ। यस्तो रकम प्रहरीले बरामद गर्न मिल्दैन। कानुनअनुसार सम्पत्ति आर्जन गर्ने अधिकार नेपाली नागरिकलाई छ। मानिसले जति पैसा कमाउँछ, ओसारपसार गर्छ त्यसको आधिकारिक स्रोत खुलेकै हुनुपर्छ, केसीले भने, सरकारले तोकेको मापदण्ड मिचेर भइरहेको कारोबारबाट बरामद भएको रकम गैरकानुनी ठहर्छ। आफ्नो हरेक काम तथा व्यापार व्यवसायलाई कानुनसम्मत बनाउन अनुरोध छ। प्रहरीले विशेष सूचना तथा शंकाका आधारमा यस्तो रकम बरामद हुने गरेको केसीले बताए। उनले भने, कानुनी रूपमा वैध रकम छ भने जति पैसा बोक्न पनि समस्या छैन। प्रहरीले अनुसन्धान गर्दा आधिकारिक स्रोत बताउन जरुरी छ। प्रहरीले बरामद गरेको स्रोत नखुलेका रकम राजस्वमा जाने गर्छ।"
निजी क्षेत्रको हितविपरीत जाँदैनौं : अर्थमन्त्री,"काठमाडौं : अर्थमन्त्री जनार्दन शर्माले निजी क्षेत्रको हितविपरीत सरकारले व्यवहार नगर्ने बताएका छन्। त्यसो गरे देशकै हितविपरीत हुने मन्त्री शर्माको भनाइ छ। निजी क्षेत्रको सुझाव र सल्लाहअनुसार नै सरकारले नीति अवलम्बन गर्छ, मन्त्रालयमा बुधबार निजी क्षेत्रका प्रतिनिधिसँगको छलफलमा मन्त्री शर्माले भने। मन्त्री शर्माले अर्थतन्त्र धराशायी हुन लागेको भनेर नियोजित रूपमा प्रचार भइरहेको भन्दै असन्तुष्टि जनाए। नयाँ परिस्थिति र प्रक्रियामा स्वाभाविक रूपमा संंक्रमणकालीन अवस्था छन्। यसमा केही सोच्ने अवस्था चाहिँ हो, उनले भने, तर, बिग्रेको, बर्बाद नै भएको भनेर आतंक फैलाउन खोजियो। यस्तो नियोजित प्रचारले देशलाई नै घाटा हुने उनले बताए। यसले आमसर्वसाधारण र व्यवसायीमा मनोवैज्ञानिक त्रास फैलिएको उनको भनाइ थियो। उनले मुलुकको विकासका लागि नीति ल्याउँदा विभिन्न अड्चन आउने गरेकोप्रति दुःखेसो पोखे। प्रतिस्थापन विधेयकमार्फत उद्योग प्रवद्र्धनका लागि गरिएको नीतिगत व्यवस्थाको विरोध भएकोमा उनले असन्तुष्टि जनाए। लगानी गरौँ र उद्योगलाई प्रोत्साहन गरौँ भन्दा कालो धन भनेर रोक्ने नियत गरियो। कालो धनलाई प्राथमिकता दिने उद्देश्य छैन। तर लगानी प्रवद्र्धन गर्ने हो, उनले भने, प्रवद्र्धन गरौँ भन्दा यहाँ प्रश्न उठ्छ। उनले अन्तर्राष्ट्रिय मापदण्ड र अभ्यासभन्दा तल मुलुकको अर्थतन्त्र नरहेको उल्लेख गरे। सात महिनाको खर्च धान्न सक्ने मौज्दात रहेको र दुई महिनाभित्रै त्यसमा थप सुधार गर्ने गरी मन्त्रालयले तयारी गरेको उनले बताए। प्रधानमन्त्री तथा मन्त्रिपरिषद् कार्यालयका राज्यमन्त्री उमेश श्रेष्ठले निजी क्षेत्र र सरकार हातेमालो गरेर अघि बढे १० वर्षमा मुलुकको कायापलट हुने बताए। रेमिट्यान्सले देश विकास नहुने भएकाले उद्योग व्यवसाय नै आवश्यक रहेको राज्यमन्त्री श्रेष्ठको भनाइ थियो। छलफलमा होटल, बैंंकिङ, हस्तकला उत्पादनलगायत विभिन्न क्षेत्रका प्रतिनिधिको उपस्थिति थियो। उनीहरूले अर्थमन्त्री शर्मालाई उद्योग व्यवसायका माग र सुझावबारे कुरा राखेका थिए। वैदेशिक ऋण लिन गाह्रो भइरहेको छ शेखर गोल्छा, अध्यक्ष, नेपाल उद्योग वाणिज्य महासंघ अर्थतन्त्र चिन्ताजनक अवस्थामा नपुगे पनि सूचकांकमा सरकार थप गम्भीर हुनुपर्छ। मुलुकको रेटिङ नहुँदा वैदेशिक ऋण लिन गाह्रो भइरहेको छ। कन्ट्री रेटिङको पहल गर्न जरुरी छ। कन्ट्री रेटिङ नुहँदा निजी क्षेत्रले विदेशी निजी बैंकहरूबाट कर्जा लिन सहज हुन सकेको छैन। वैदेशिक ऋण लिँदा सरकारले १५ बाट १० प्रतिशतमा कर झारे पनि त्यो व्यावहारिक देखिएको छैन। निजी वायुसेवालाई प्राथमिकता दिनुपर्छ क्याप्टेन रामेश्वर थापा, अध्यक्ष, नेपाल वायुसेवा सञ्चालक संघ निजी वायुसेवा क्षेत्रले मुलुकको अर्थतन्त्रमा ठूलो टेवा पुर्याएको छ। सरकारले यस क्षेत्रलाई प्राथमिकतामा राख्नुपर्छ। कतिपय अवस्थामा सरकारी वायुसेवाले चाहँदाचाहँदै पनि पुर्याउन नसकेको सेवा निजी क्षेत्रले पूरा गर्ने गरेको छ। नीतिगत व्यवस्था र सरकारी वायुसेवामा राजनीतीकरण भएका कारण सरकारले सञ्चालन गरेको वायुसेवा धराशायी भएको हो। अर्थतन्त्र विस्तारको नीति लिनुपर्छ विष्णु अग्रवाल, अध्यक्ष, नेपाल उद्योग परिसंघ तरलता अभाव कम गर्न बैंकिङ च्यानलबाट आउने रेमिट्यान्समा करिब दुई प्रतिशत प्रोत्साहन (इन्सेन्टिभ) दिन जरुरी छ। आयात निरुत्साहनको नीतिलाई पनि अन्त्य गरी अर्थतन्त्रलाई विस्तारको नीति लिनुपर्छ। यस्तै औद्योगीकरणको सवालमा क्षेत्रगत रूपमा रहेका उद्योगहरूको विकासका लागि छुट्टाछुट्टैे रणनीति बनाएर र त्यसलाई स्थायित्व दिन जरुरी छ। उद्योगी व्यवसायीको मनोबल खस्किने काम गर्न भएन। एउटा सरकारले दिएका स्वीकृतिहरूलाई अर्कोले बदनाम गर्न रोक्नुपर्यो। यसले उद्योगमा विदेशी लगानीका लागि निरुत्साहनको काम गर्छ। लगानीयोग्य पुँजी अभाव नै समस्या कमलेश अग्रवाल, वरिष्ठ उपाध्यक्ष, नेपाल चेम्बर अफ कमर्स अहिलेको अर्थतन्त्रको जल्दोबल्दो समस्या भनेको लगानीयोग्य पुँजीको अभाव हो। सरकारले खर्च गर्न नसक्दा बजेटरी खर्च फ्रिज हुने र बजारमा तरलता अभावको हुने स्थिति अन्त्य गर्न आग्रह गरेका छौ। एलसी खोल्दा शतप्रतिशत मार्जिनको व्यवस्थाले वस्तुको लजिस्टिक कष्ट बढेको हुँदा त्यसतर्फ पनि विचार गर्नुपर्छ। अर्थतन्त्र चलाउन वैदेशिक सहायताको विकल्प देखिएको छैन। रेमिट्यान्स बढाउन प्रोत्साहन गर्नुपर्छ अनिलकुमार उपाध्याय, अध्यक्ष, नेपाल बैंकर्स संघ रेमिट्यान्सलाई बैंकिङ च्यानलबाट ल्याउन जरुरी छ। यसका लागि सरकारको सहयोग चाहिन्छ। रेमिट्यान्स बढाउन प्रोत्साहनहरू दिन सकिन्छ कि भनेर सरकारले छलफल चलाउनुपर्छ। पुँजीगत बजेट समयानुकूल छिटो खर्च गर्नुपर्छ। एनआरएनए खातालाई व्यापक प्रचार गर्नेजस्ता काम गरेर पैसाको स्रोत बढाउनुपर्छ। अनुदानका कुरालाई उत्पादनसँग जोडेर लैजानुपर्छ। आयात नियन्त्रण गर्न जरुरी छ। पर्यटन क्षेत्रमा आर्थिक पुनरुत्थान नीति आवश्यक सिर्जना राणा, अध्यक्ष, होटल संघ नेपाल अन्तर्राष्ट्रिय पर्यटकमा ठूला होटलको अकुपेन्सी प्रायः शून्य छ। काठमाडौंं लिभिङ ल्याबले गरेको सर्वेक्षणका अनुसार कोरोना महामारीका कारण १७ प्रतिशत होटल बन्द भइसकेका छन्। यसर्थ पर्यटन तथा होटल क्षेत्रको लागि विशेष आर्थिक पुनरुत्थान नीति चाहिएको छ्र। आन्तरिक पर्यटनको विकास गर्न १० दिने पर्यटन काज बिदा छिटो कार्यान्वयन हुनुपर्छ। पर्यटन उद्योग तेस्रो लहरबाट तहसनहस हुने अवस्थामा पुगेको छ। २०७८।०७९ को बजेटले होटललाई उत्पादनमूलक उद्योग सरहको सुविधाहरू प्रदान गर्नेे व्यवस्था भएकोमा हालसम्म कार्यान्वयन हुन सकेको छैन। अति प्रभावित उद्योगको लागि केही बर्षसम्म कर छुट दिई लगानी र सञ्चालनमा भरथेग गर्नुपर्छ। हस्तकला उद्योगलाई प्रोत्साहन गर्नुपर्छ सनम शाक्य, नेपाल हस्तकला महासंघ हस्तकला सामग्री विदेशी मुद्रा आर्जनको प्रमुख माध्यमका रूपमा रहँदै आएका छन्। तर, पछिल्लो समय हस्तकला व्यवसाय नै धराशायी बन्दै गएको छ। सरकारको सहयोग नमिल्दा यो व्यवसाय संंकटमा परेको छ। सरकारले समयसमयमा हस्तकलाको प्रोत्साहन नीति ल्याउने गर्छ। तर कार्यान्वयन फितलो हुन्छ। सरकारी कार्यालयहरूमा हस्तकला सामग्रीको प्रयोग गर्ने भने पनि त्यो प्रभावकारी बन्न सकेको छैन। निर्यातमा सरकारले दिने भनेको अनुदान पनि पूर्ण रूपमा कार्यान्वयन हुन सकेको छैन।"
कोसी कोभिड अस्पतालमा अक्सिजनको आपूर्ति सहज बनाइने,"विराटनगर : कोरोना भाइरस संक्रमितको उपचार हुँदै आएको प्रदेश १ को राजधानी विराटनगरस्थित कोसी अस्पताल कोभिड१९ उपचार केन्द्रमा अक्सिजनको आपूर्ति सहज बनाइने भएको छ। प्रदेश सरकार समक्ष अक्सिजन आपूर्तिकर्ताले संक्रमितको उपचारमा अक्सिजन अभाव हुन नदिने प्रतिवद्धता जनाएका छन्। कोरोना महामारीको दोस्रो लहरमा संक्रमित उपचाररत रहेका अस्पतालले अक्सिजनको चरम संकट झेल्नु परेको थियो। अहिले तीव्र रूपमा फैलिइरहेको संक्रमणले तेस्रो लहरको संकेत गरिरहेका बेला प्रदेश सरकार अक्सिजन आपूर्तिको विषयलाई लिएर गम्भीर बनेको सामाजिक विकास मन्त्री जयराम यादवले बताए। यसअघि संक्रमणको दोस्रो लहरमा अक्सिजन नपाउँदा ठूलो समस्या झेल्नु पर्यो। संक्रमितको उपचार संकटपूर्ण बन्यो, उनले भने, यसअघिको अभावलाई मध्यनजर गर्दै अब अक्सिजनको समस्या नहुने गरी प्रबन्ध गरिएको छ। अक्सिजन आपूर्ति सहज बनाउन प्रदेश सरकार गम्भीर भएर लागेको छ। यादवले सरकारले अक्सिजन सम्बन्धी समस्या आउन नदिन त्यही अनुसारको व्यवस्था मिलाएको जानकारी पनि दिए। त्यसका लागि मन्त्री यादवले बुधबार अक्सिजन आपूर्तिकर्तासँग छलफलसमेत गरेका छन्। छलफलका क्रममा आपूर्तिकर्ताले अब संक्रमितको उपचारमा अक्सिजनको कुनै अभाव हुन नदिने प्रतिवद्धता जनाएका छन्। उनीहरुले आपूर्तिलाई चुस्त र सहज बनाइने पनि उल्लेख गरेका छन्। मन्त्री यादवले मारुती, भाजुरत्न र विनायक अक्सिजन इण्डस्ट्रिजका प्रतिनिधिहरुसँग छलफल गरेका हुन्। उनले यसअघिको संकटपूर्ण अवस्थामा पनि कोभिड अस्पतालमा अक्सिजनको आपूर्तिका लागि गरेको सहयोगप्रति धन्यवाद दिँदै आगामी दिनमा आपूर्तिलाई थप व्यवस्थित बनाउन आग्रह गरेका छन्। मन्त्री यादवसँगको छलफलमा भाजुरत्नका केदार श्रेष्ठ, मारुतीका विवेक अग्रवाल र विनायकका मनोज ढकाल सहभागी थिए। आपूर्तिकर्ताहरुले अक्सिजनका खाली शिलिन्डर तत्काल उपलब्ध गराउन आग्रह गरेका छन्। खाली शिलिन्डर चाँडो उपलब्ध भएमा आपूर्ति सहज र व्यवस्थित बनाउन गाह्रो नपर्ने उनीहरुको भनाइ छ। महामारीको दैनिक फैलावट व्यापक बनेसँगै अस्पताल भर्ना भएर उपचार गराउने संक्रमितको संख्या पनि बढ्न सक्ने आंकलन प्रदेश सरकारको छ। दैनिक संक्रमण बढ्दो अवस्थामा छ। अब अस्पताल भर्ना हुने गम्भीर अवस्थाका संक्रमित पनि बढ्न सक्छन्, मन्त्री यादवले भने, उपचारको सहज व्यवस्था मिलाउनलाई सरकारले पूर्वतयारी गरिरहेको छ। महामारीका बेला सबैले आआफ्नो ठाउँबाट सहयोग गरौँ। प्रदेश सरकारले सञ्चालन गरेको कोभिड अस्पतालमा ७६ बेड विस्तार गरेको छ। यसअघि ९६ बेडको अस्पताल सञ्चालनमा थियो। उक्त अस्पतालमा अहिले १४ जना संक्रमितको उपचार भइरहेको छ। विराटनगरस्थित कोसी अस्पताल कोभिड१९ उपचार केन्द्र।"
महत्त्वाकांक्षाको जगमा अपराध,"आर्थिक उन्नति गर्न छोटो र सजिलो बाटो अपनाउँदा मानिस अपराधको सिकार बन्ने गरेको पाइएको छ। अपराधका एकाध घटनाबाहेक प्रायः प्रलोभनमा परेर हुने गरेका छन्। आर्थिक उन्नति गर्न छोटो र सजिलो बाटो अपनाउँदा अपराधको सिकार बनेको देखिन्छ। अपराध कर्ममा लागेका व्यक्तिले जहिले पनि सजिलै प्रलोभनमा पर्न सक्ने व्यक्तिलाई निशाना बनाइरहेका हुन्छन्। समाजमा कमजोर र आर्थिक रूपमा निम्न वर्गलाई सामान्य प्रलोभनमा पारी सजिलै बहक्याएको अनुसन्धानले देखाएको छ। अपराधका ९० प्रतिशत घटनाका कारणमा कहीँ न कहीँ आर्थिक प्रलोभन जोडिएकै हुन्छ। वैध वा अवैध प्रेम सम्बन्धले पनि पछिल्लो समय अपराध बढाइरहेको छ। सम्बन्धलाई सहज तरिकाले लैजान नसक्दा आपराधिक मनोवृत्ति विकास हुन्छ। सम्बन्ध सुरु गर्दा नै निकै सोचविचार गर्नुपर्ने हुन्छ। सम्बन्धमा स्वार्थ हावी भयो भने अपराधका घटना हुने गर्छ। परपुरुष वा परस्त्रीसंँग सम्बन्ध राख्न थालेपछि श्रीमान् वा श्रीमतीप्रति हिंंसा गर्ने प्रवृत्ति बढेको पाइएको छ। जुन बढ्दै जाँदा हत्या गर्ने वा गर्न लगाउनेसम्मका जघन्य अपराध पनि हुने गरेको छ। पछिल्लो केही वर्षमा जघन्य प्रकारका अपराधको संंख्या तुलनात्मक रूपमा कम भएका छन्। केही शान्त देखिन्छ अहिलेको समाज। तर सामाजिक अपराध, घरेलु हिंंसा, लागूऔषध दुव्र्यसनी, ज्यानसम्बन्धी अपराध, संगठित तथा आर्थिक अपराध, आत्महत्या, साइवर क्राइम, आत्महत्याजस्ता अपराधका घटनामा वृद्धि भएको छ। अहिले एउटा स्मार्टफोन लिएर बन्द कोठामा बसेको व्यक्तिले एकै पटक लाखौं रुपैयाँ ठगी गर्न सक्छ। मानिसलाई सजिलै आर्थिक प्रलोभनमा पार्ने र इमोसनल ब्ल्याकमेल गर्नेजस्ता काम गर्छन्। यस्ता अपराधका तरिका पनि पछ्याउँदै गरिने आर्थिक अपराध मौलाउँदै गएको छ। हामी जति प्रविधिमैत्री बन्दै जान्छौं, त्यति नै समाजमा अपराधका प्रकृति र प्रवृत्ति पनि फरक हुँदै गएका छन्। प्रविधिमैत्री बनेर अपराधमा सहभागी भएको देख्न सकिन्छ। हिजोको समयमा बाटो ढुकेर लुटपाट गर्ने, गरगहना लुट्ने तथा गहनाका लागि हत्या गर्ने, घर फोरेर चोरी गर्ने, ग्याङफाइट हुने, बंैक लुट्नेजस्ता अपराध बढी थिए। आज यी अपराधमा शैली बदलिएका छन्। ठगीका घटना धेरै हुन थालेको छ। घरमा कोही नभएको मौका पारी चोरी गर्ने समूहहरू सक्रिय छन्। सवारी साधनमा चढेर मोबाइल, गरगहना तथा पैसा लुट्ने समूह पनि बढिरहेका छन्। अपराधीहरू पनि निकै चतुर र प्रविधिमैत्री देखिन थालेका छन्। बैंकमै गएर लुट्नेभन्दा पनि आज बैंकका सिस्टम दुरुपयोग गर्ने, एटीएम मेसिनबाट पैसा तान्ने तथा सोझासाझा मानिसको नागरिकता प्रयोग गरेर गलत काम गर्ने, गलत व्यवसायमा लगानी गर्नेजस्ता समूह सक्रिय भएको पाइन्छ। अपराध बढ्नुमा इन्टरनेट तथा फिल्मबाट पनि प्रभावित भएको पाइन्छ। छिटफुट घटनालाई छाडेर अहिले जघन्य अपराधको संख्यामा पनि केही कमी आएको पछिल्ला तथ्यांकले बताउँछ। मानिसलाई घरमै बसीबसी पैसा आउँछ भनेपछि जे गर्न पनि तयार हुने प्रवृत्ति समाजमा देखिन थालेको छ। अहिले साथीसर्कल, आफन्त, सामाजिक संंस्था सबैतिर नाफा खोजिरहन्छ मानिस। नाफाघाटाको हिसाब गरिरहँदा कहीं न कहीं गलत काममा फसाउनेको संंगतमा परेकै हुन्छ। पछिल्लो समय बढ्दै गएको बेरोजगारीका कारण पनि अपराध बढिरहेको पाएका छौं। सरकारले आवश्यक मात्रामा रोजगारका कार्यक्रम सञ्चालन गर्न नसक्दा धेरै मानिस कामविहीन भएका छन्। आवश्यकतासँगै महंगी बढ्दै जाने तर उचित ज्यालासहितको काम पाउन नसक्ने भएपछि मानिसमा स्वतः निराशा उत्पन्न हुन्छ। विश्वभर फैलिएको कोभिड१९ को समयमा संंसारभरका धेरै मानिसले रोजगारी गुमाए। नेपालमा पनि कोभिडले निकै समस्या उत्पन्न गर्यो। लकडाउनको अप्ठ्यारो र भाइरस संक्रमणको डरले धेरै उद्योग व्यवसाय बन्द भए। सही व्यवसाय गरिरहेका पनि ऋणमा डुबे। कतिपय त सधंैंका लागि बन्द भए। यसमा आश्रित धेरै कामदार कामविहीन हुनपर्यो। कामका लागि यत्रतत्र भएका परिवारका सदस्य घरभित्रै थुनिनुपर्दा पनि अपराध कर्ममा सक्रिय भए। बेरोजगारीले मानिसमा निराशा उत्पन्न गर्यो। पछिल्ला दुई वर्षमा आत्महत्याका घटना पनि निकै उच्च गतिमा बढेको छ। विशेष त कोभिड समयमा मानिसले आत्महत्या गरे। कोभिड लागेपछि परिवारै सखाप भएका पनि छन्। आर्थिक रूपमा पनि परिवार छिन्नभिन्न भएका छन्। यसले गर्दा आत्महत्या बढ्यो। आफंैले आफंैलाई मार्नु सामान्य विषय पक्कै होइन। उसले बाँकी जीवन जिउने कुनै सम्भावना नदेखेर नै आत्महत्या गर्ने मनसाय गरेको हुनुपर्छ। सामाजिक सञ्जालको दुरुपयोग गरेर हुने अपराध निकै बढेको छ। सबैका हातमा इन्टरनेट र स्मार्ट फोनको पहुँच बढेको छ। त्यसैले पनि फुर्सदिला बनेका मानिस सामाजिक सञ्जाललाई पैसा कमाउने माध्यमको रूपमा प्रयोग गर्न थाले। मानिससँग आमनेसामने भएर भेट्नु पनि नपर्ने र प्रत्यक्ष छलफल पनि गर्न नपर्ने हुँदा सामाजिक सञ्जाललाई दुरुपयोग गरेर हुने आर्थिक अपराध मौलाएको हो। एउटै मानिस पटक पटक ठगिनु भनेको सचेत नभएरै हो। व्यवसाय गर्ने व्यत्तिामा खराब नियत भयो भने पनि अपराध बढ्छ। हुन त अपराध बढ्यो भनेर भनिरहँदा हामीले समाजको चरित्र पनि बिर्सनु हुँदैन। समाजमा सकारात्मक तथा नकारात्मक दुवै सोच भएका मानिस हुन्छन्। अपराधबिनाको समाज सायदै परिकल्पना गर्न सकिएला। जनसंख्याको वृद्धिसँगै अपराधका घटना पनि बढिरहेको देखिन्छ। अहिले सूचना तथा सञ्चारको विकासले घटनाहरू रेकर्ड हुन थाले। केही अगाडिसम्म अपराधमै नगनिने श्रीमान् श्रीमतीबीचको झैझगडालाई पनि अहिलेको कानुनले अपराधअन्तर्गत समेटेको छ। हिंंसा सहन हुन्न भन्ने चेतना फैलिएको छ। जसले गर्दा पारिवारिक तथा सामाजिक अपराधहरू प्रहरीसम्म आइपुग्छन्। अभिलेख राखिन्छन्। अपराध न्यूनीकरण गर्न नेपाली समाज आवश्यक मात्रामा सचेत भएको देखिँदैन। मानिस पटकपटक ठगिइन्छन्। सचेत हुने मान्छे प्रलोभनमा पर्दै पर्दैन। मानिसको लोभ लालच बढ्दा अपराधीले अवसर बढी पाउँछ। चिठ्ठा पर्यो लिन भन्दै नचिनेको मानिसलाई लाखौं पठाउँछन्। समाज सुसूचित हुन सकेन। एउटै मानिस पटक पटक ठगिनु भनेको सचेत नभएरै हो। कहिलेकाहिँ थाहा पाउँदा पाउँदै ठगिइन्छन् मानिसहरू। व्यवसायमा गर्ने नियत नै खराब भएपछि अपराध बढ्छ नै। अपराध न्यूनीकरणका लागि नेपाल प्रहरी निरन्तर रूपमा लागिरहेको छ। प्रहरीलाई विश्वास गर्ने वातावरण बनेको छ। जनसमुदायको सुरक्षा तथा रक्षाका लागि नेपाल प्रहरीले कुनै पनि सम्झौता नगर्ने नीति लिएकै छ। एकाध घटनाबाहेक प्रहरीले गर्ने अनुसन्धान विश्वसनीय र भरपर्दो हुने गरेको छ। नेपाल प्रहरीले ठाउँठाउँमा सामुदायिक प्रहरी साझेदारी कार्यक्रम सञ्चालन गरिरहेको छ। कानुन पालना तथा अपराधका विविध विषयमा ठाउँठाउँमा सचेतना र सुसूचित कार्यक्रम गरिरहेका छांै। स्कुल कलेजमा होस् या समाजमा चेतना जगाउने काममा प्रहरीले काम गरिरहेको छ। प्रहरी पनि यही समाजकै उत्पादन हो। समाजमा फैलिएका दूषित हावाले अलिअलि त पक्कै छुन्छ। केही घटनालाई हेरेर प्रहरीप्रति नै गलत भावना राख्नु ठिक होइन। हरेक घटनाको अनुसन्धानमा अविश्वास गर्नुपर्ने कुनै कारण छैन। प्रहरीमा नराम्रा काम गर्ने व्यक्तिले सजाय पनि त पाएका छन्। छिटफुट छाडेर समग्र प्रहरीले समाजमा अपराध कम गर्न पीडितलाई न्याय दिने पाटोमै काम गरिरहेको छ। पीडितका मुद्दामा प्रहरी अत्यन्तै संवेदनशील छ। विशेष मुद्दाहरूमा काम गर्न प्रहरीमा विभिन्न ब्युरो छन्। लागूऔषध ब्युरो होस् या मानव बेचबिखन वा साइवर नै किन नहोस्, विशेष प्रकारका अपराध न्यूनीकरण गर्न कटिबद्ध छौं। अपराधको सही अनुसन्धान हुन्न भन्ने विषयमा बेलाबेला प्रश्न उठिरहन्छ। जुन गलत हो। कहीँ कतै प्रहरीका पनि कमजोरी होलान्। नेपाल प्रहरी साधनस्रोतयुक्त र अझ प्रविधिमैत्री हुन जरुरी छ। निकै पुराना घटना पनि सफलतापूर्वक समाधान गरेका छौं। दुई, चारवटा घटनालाई हेरेर समग्र संंगठनप्रति नै प्रश्न उठाउन नमिल्ला कि ? केही व्यक्तिको कमजोरी हेरेर संंगठनप्रति नै अविश्वास गर्नु चाहिँ ठिक होइन। अपराधमुक्त समाज निर्माणका लागि सबै सचेत हुनैपर्छ। सही सोचले सही काम गर्ने हो भने अपराधको सिकार हुने सम्भावना कम छ। पैसा कमाउनेलाई राम्रो र सफल ठान्ने समाजको मानसिकतामा परिवर्तन गर्न जरुरी छ। पैसा कमायो भन्दा पनि उसले छिटो पैसा कमाउन कुन बाटो अपनायो ? बुझ्न जरुरी छ। गलत काम गर्नेलाई समाजले नै तिरस्कार गर्ने चलन बढ्यो भने मात्र सामाजिक इज्जतका लागि पनि मानिस अपराध कर्ममा नजान सक्छ। अपराध हुन नदिन मुख्यरूपमा घरपरिवारबाटै सचेत हुन जरुरी छ। जो पायो त्यहीको विश्वास गर्ने, प्रलोभनमा पर्र्ने काम गर्नु भएन। सचेत हुने, चनाखो हुने भन्दा अर्को उपाय नै छैन। विद्यालय स्तरको पाठ्यक्रममा नै नैतिक तथा कानुनी शिक्षा जरुरी छ। समाजलाई शिक्षित बनाउनु पर्छ। नीति नियम, कानुनहरू केही राम्रै छन् भने केही परिमार्जन गरिनुपर्छ। कानुन कार्यान्वयनको पाटोमा राज्य, प्रहरी, समाज सबैको ऐक्यबद्धता हुनुपर्छ। बच्चा हुर्कने बेलामा नै यो काम कानुनी रूपमा दण्डनीय हो भनेर बुझ्नबुझाउन जरुरी छ। गलत काम गर्नेलाई सामाजिक रूपमा तिरस्कार गर्ने प्रवृत्ति हुनै पर्छ। अपराध निर्मूल गर्न सामूहिक प्रयास आवश्यक छ। एआईजी पाल महानगरीय प्रहरी कार्यालयका प्रमुख हुन्।"
"जस्तो प्रकृति, उस्तै चिकित्सा","गर्भावस्थामा राम्रो पोषण, स्याहार, पारिवारिक साथ पाएका गर्भस्थ शिशुको शारीरिक र मानसिक विकास राम्रो हुन्छ। हजुरबुवा, हजुरआमालाई कस्तो हुनुहुन्छ भनेर सोध्दा ठिकै छ नानी तर सर्दीगर्मी मिलेको छैन भनेर भन्ने पुस्ता उहाँहरू अन्तिम र सुन्ने पुस्ता हामीहरू अन्तिम हुनेछौं सायद। झट्टा सुन्दा यो विषय खल्लो र अवैज्ञानिक लाग्न सक्छ। किनकि शरीरको मोटामोटी संरचना र शरीर क्रियाको आधारमा संसारका मानिसलाई एउटै कोष्ठमा राख्छौं। रगत, पिसाब आदिको जाँचमा पनि औसत महिलामा यति र पुरुषमा यति हुनुपर्ने भन्ने निश्चित दायरा तोकेका छौं। हुन त संसारभरको चिकित्सा जगत् नै यसैलाई आधार मानेर चल्छ। यसलाई गलत भन्न खोजेको त होइन तर सुस्वास्थ्यको पूर्ण परिभाषा यतिमा मात्र अटाउँदैन। मोटामोटी सबैको एउटै भए पनि प्रत्येक व्यक्तिको फरकफरक शरीर क्रियात्मक क्षमता र शैली हुन्छ। त्यसलाई आयुर्वेद विज्ञानले प्रकृति भनेको छ। शरीरको ज्ञानको अझ भनौं आफ्नै सुस्वास्थ्यको जिम्मा बाहिरी परीक्षण र उपकरणमा मात्रै सीमित नगर्नु राम्रो हो। शरीर र मानसिक स्वास्थ्यसम्बन्धी सामान्य कुरा बुझ्यौं भने शरीर र मनलाई सम्पूर्णतः स्वस्थ र सन्तुलित राख्न सहजै सक्नेछौं। प्रकृति भनेको शरीरको नितान्त व्यक्तिगत विषय हो। जसरी एक व्यक्तिको डीएनए अर्कोसँग मिल्दैन, औंंठा छाप मिल्दैन, त्यस्तै प्रत्येक व्यक्तिको शरीरको गुण फरकफरक हुन्छ। त्यसैलाई हामी प्रकृति भन्छौं। बच्चा जन्मनुपूर्व नै मातापिताको बीजको (शुक्रकीट र अण्डा) संयोग हुन्छ। त्यसपश्चात् जाइगट भन्दै गर्दा कोषहरूको विभाजन हुन्छ। सोक्रममा जसरी बच्चाको शारीरिक बनावट कस्तो रहने (नाकआँखामुखउचाइ आदि) भनेर निर्धारित हुन्छ। शरीरको क्रियात्मक शक्ति, पाचनशक्ति, विचार शक्ति, बढ्ने शक्ति आदिका आधार पनि निर्धारण भइरहेको हुन्छ। यसले बच्चाको आधारभूत शारीरिक, मानसिक र भावनात्मक प्रकृति कस्तो रहने भन्ने कुरा निर्धारित गर्छ। यसमा आमाले गर्भावस्थामा गर्ने खानपान, जीवनशैली, सामाजिक र पर्यावरणका अवस्थाले असर गर्छन्। गर्भावस्थामा राम्रो पोषण, स्याहार, पारिवारिक साथ पाएका गर्भस्थ शिशुको शारीरिक र मानसिक विकास राम्रो हुन्छ। यस्तै, सिक्ने र समस्याहरूसँग जुध्न सक्ने क्षमता राम्रो भएको पश्चिममा भएका शोधमा पाइन्छ। मानिसको आधारभूत प्रकृति जीवनभर उही रहन्छ तर आहारविहार र वृत्तिहरूबाट त्यसको गुण वृद्धि, ह्रास या साम्य अवस्थामा राख्ने नराख्ने व्यक्ति स्वयंंको हातमा हुन्छ। आयुर्वेद विज्ञानमा तीन प्रकारका शरीरका घटक (वातपित्तकफ) मानिन्छ। वातज, पित्तज र कफज गरी व्यक्तिको प्रकृतिलाई मुख्य रूपमा तीन भागमा विभाजन हुन्छ। तर पनि विभिन्न दोषका आधार व्यक्तिमा मिश्रित किसिमको प्रकृति देखिन सक्छ : वातज प्रकृति वातज प्रकृतिका व्यक्तिको शरीर प्रायः दुब्लो र छरितो हुन्छ। खानपान राम्रै किसिमको भए पनि यी व्यक्तिहरू औसतभन्दा कम तौल भएका हुन्छन्। छाला सुक्खा, फुस्रो र छिट्टो चाउरी पर्ने खालको हुन्छ। कपालको घनत्व कम हुन्छ, कपालको रेसा पनि पातलो हुन्छ। कपाल पनि सुक्का र जर्रो प्रवृत्तिको हुन्छ। अमिलो स्वाद भएको खानपान बढी प्रिय लाग्छ। खानामा सुक्खा चीज बढी मन पर्छ। भोक र प्यास कहिले राम्रो लाग्ने, कहिले नलाग्ने, पाचन शक्ति पनि अस्थिर किसिमको हुन्छ। निद्रा पातलो हुन्छ। एक पटक वायु बुझिएपछि पुनः निदाउन गाह्रो हुन्छ। खाना राम्रो नपच्ने र कब्जियतको समस्या पनि बारम्बार भइरहन्छ। धेरै बोल्ने र चञ्चल स्वभावका हुन्छन्। यस्ता व्यक्ति घुमफिर गरिरहन पर्ने, एउटै ठाउँमा स्थिर भई बसिराख्न नसक्ने खालका हुन्छन्। पढाइ, व्यवसाय, कामहरू परिवर्तन गरिराख्ने स्वभावका हुन्छन्। काम गर्न शरीर जाँगरिलो, फूर्तिलो भए पनि शरीर छिट्टै थाक्ने खालका हुन्छन्। सबैसँंग बोल्ने, मिजासिला, धेरै साथी बनाउने स्वभावका भए पनि दीर्घकालीन रूपमा सबैसंँग राम्रो सम्बन्ध राख्न समर्थ हुँदैनन्। स्वभाव पनि क्षणमै रिसाउने, क्षणमै खुसाउने खालको हुन्छ। तिनलाई पुराना घटनाहरूको सम्झना या स्मरण त्यति राम्रो हुँदैन। कसैले राम्रो गरेको, नराम्रो गरेको छिट्टै बिर्सने खालका हुन्छन्। शरीर स्वभावैले चिसो खाले हुन्छ। स्वभावैले तातोन्यानो चिज खान, लगाउन र रहन मन लाग्छ। भविष्यमा हाडजोर्नी, मांसपेशी र नसासम्बन्धी रोग बढी लाग्ने सम्भावना यस्ता व्यक्तिमा हुन्छ। उमेरजन्य हाडजोर्नीको समस्या घुँडा, ढाड दुख्ने आदि औसत उमेरभन्दा अगाडि आउन सक्छ। कपाल झर्ने र पातलो हुने, छालामा बुढ्यौलीको लक्षण छिटो देखिने हुन्छ। मन अस्थिर, अशान्त, तनाव, चिन्ता या अनिद्रा यी व्यक्तिमा बढी मात्रा देखिन सक्छ। पेट, आन्द्राका पचाउने र अवशोषण प्रणालीमा समस्या हुनाले कुपोषण, क्षयजन्य समस्या, बी१२ डिफिसियेन्सी, क्याल्सियम कमी आदिको कुप्रभाव शरीरमा देखिन सक्छ। वातज प्रकृतिको व्यक्तिले खानामा सदैव थोरै मात्रामा गाईको घिउ प्रयोग गर्नु पर्छ। काम शारीरिक परिश्रमजन्य भए घिउको मात्रा बढाउन पनि सकिन्छ। दैनिक गुलियो, अमिलो र नुनिलो स्वाद भएका सन्तुलित भोजनमा अन्न, सागसब्जी, परिकार र फलफूलको प्रयोग गर्नुपर्छ। सलाद काँचो नभई आधा पकाएर प्रयोग गर्न राम्रो हुन्छ। पिरो, तितो र टर्रो स्वाद भएको खानपानले वात दोषको गुण स्वतः बढाउने भएकाले विभिन्न माथि उल्लेखित समस्या बढ्न सक्छन्। खानामा रसिलो, झोलिलो र केही मात्रामा स्निग्ध (चिल्लो) भोजनपरिकारलाई प्राथमिकतामा राख्नुपर्छ। नुहाएपछि या नुहाउन केही घण्टा अघि नियमित शुद्ध तिल नभए तोरीको तेलले शरीर र टाउको मालिस गर्नुपर्छ। दूधको प्रयोग नियमित गर्नुपर्छ। आफ्नो निद्राको समय निश्चित बनाई पैताला र शिरमा नियमित मालिस गर्दै सुत्नुपर्छ। सुमधुर संगीत श्रवण गर्दै योग निद्राको अभ्यास गर्न सक्यो भने राम्रो गहिरो निद्रा लाग्छ। जसले शरीरका क्षमता र अंगप्रत्यंगलाई स्वस्थ राख्न मद्दत गर्छ। उठेपछि मनतातो पानीको प्रयोग हितकर हुन्छ (गर्मीको महिनामा पनि), घामको स्पर्शसहित हलुका व्यायामयोग गर्नुपर्छ। धेरै बल पर्ने व्यायाम वा काम उचित हुँदैन। पित्तज प्रकृति पित्तज प्रकृतिका व्यक्तिको शरीर प्रायःजसो मध्यम, न दुब्लो न मोटो हुन्छ। सन्तुलित भोजन गर्दा कम मेहनतले नै तौल सन्तुलनमा रहन्छ। यी व्यक्तिको शरीर कोमल प्रकृतिको हुन्छ,। पसिना धेरै आउने खालको हुन्छ। छाला चिल्लो, चम्किलो र आकर्षक हुन्छ। डन्डीफोर, फोकाफोकी आदि आइराख्छ। कपाल उमेरभन्दा चाँडै फुल्छ। खानेकुरामा नुनिलो, पिरो र अमिलो स्वाद मन पर्छ। खानामा सौखिन रहने चिल्लो चाप्लो, मरमसालायुक्त र चटपट स्वादको खाना बढी मन पराउने हुन्छन्। भोक बढी लाग्छ। भोक खप्न सक्दैनन्। निद्रा मध्यम खाले (५६ घण्टा पर्याप्त) हुन्छ। यस्ता व्यक्तिको पाचन प्रणाली तेज हुन्छ। खाएको कुरा पच्ने र बिहान लगभग एकै समयमा पेट सफा हुने प्रवृत्ति हुन्छ। यी व्यक्तिलाई तिर्खा पनि राम्रो लाग्छ। स्वभावमा कडा र चाँडै रिसाउने खाले हुन्छन्। तर, विद्वान्, बुद्धिमानी नेतृत्व गर्न सक्ने, प्रभाव जमाउन सक्ने खालका हुन्छन्। झनक्क रिसाउने, आक्रमक पनि भइदिने स्वभाव हुन्छ। कुरा बुझाउँदा छिट्टै कुरा बुझ्ने खालका हुन्छन्। नयाँ परिचय र सम्बन्धहरू स्थापित गर्न सक्ने र हितमा काम आउने सम्बन्धलाई व्यवस्थित गराएर राख्न सक्ने क्षमता हुन्छ। आफ्नो प्रशंंसा बढी मन पराउने स्वभाव हुन्छ। स्मरण शक्ति राम्रो हुन्छ। शरीर भने अलि गरम हुन्छ त्यसैले फ्यान, एसी, खुला हावामा बस्न रुचाउने खालका हुन्छन्। वातज र कफज व्यक्तिको तुलनामा यिनलाई जाडो कम लाग्छ। खानेकुरामा चिसो पेयपदार्थ शीतलो खानपान गर्न र शीतलो वस्त्र लगाउन मन पराउँछन्। यी व्यक्तिहरूलाई भविष्यमा छालाका विभिन्न रोगले ग्रसित पार्छ। किशोरकिशोरी अवस्थामा बढी मात्रामा डन्डीफोर आउने हुन्छ। छालाको एलर्जी, घाउ, खटिरा आदिले दुःख दिइराख्ने हुन्छ। पटकपटक संंक्रमण, इन्फ्लाफेसनको समस्या भइराख्ने हुन्छ। पेट आन्द्राका अल्सर अन्य भागका मानसिक तनाव, डर, तनाब आदि हुनसक्छ। खानामा निरन्तर गाईको घिउको प्रयोग गर्नुपर्छ। तर वातज व्यक्तिको तुलनामा मात्रा कम हुनुपर्छ। दैनिक गुलियो, तितो र टर्रो स्वादसहितको अन्न, खानपानको परिकार, सागसब्जी, दूध र फलफूलको प्रयोग बढी मात्रामा गर्नुपर्छ। सलाद दैनिक ताजा प्रयोग गर्न सकिन्छ। पानीको प्रयोग पनि प्रशस्त मात्रामा हुनुपर्छ। पिरो, नुनिलो र अमिलो स्वादयुक्त खानपानले स्वतः पित्तको वृद्धि गराउँछ। विभिन्न समस्याको सिकार हुनुपर्छ। शरीरमा पसिना आइराख्ने भएकाले, छाला चिल्लो हुने हुनाले हरेक दिन मालिस जरुरी पर्दैन। जाडो याममा भने छालाको अनुकूलताअनुसार तेलले मालिस गर्नुपर्छ। नियमित लगाउन नरिवल तेल उपयुक्त हुनसक्छ। नियमित मध्यम बल पर्ने व्यायामयोग अभ्यास गर्नुपर्छ। प्राणायामको (अनुलोम, विलोम, भास्त्रिका, भ्रामरी आदि) अभ्यास नियमित जरुरी छ। यसले मानसिक चिडचिडाहट, डर, रिसाउने प्रवृत्ति, तनाव आदिलाई कम गर्छ। कफज प्रकृति कफज प्रकृतिका व्यक्तिको शरीर प्रायःजसो मोटोघाटो हुन्छ। सन्तुलित भोजन गर्दा पनि अत्यधिक मेहनेत पछि मात्रै चाहेको वजन पाउन सक्छन्। औसतभन्दा यी व्यक्तिको तौल धेरै हुन्छ। शरीर राम्रो देखिन्छ। हेर्दा बलियो र आकर्षक देखिन्छन्। छाला मोटो बाक्लो, सेतो हल्का पहेंंलो न अति सुक्का न अति चिल्लो मध्यम खाले हुन्छ। केश घना, कालो, मोटो रेसा भएको बुढेसकालसम्म पनि नफुल्ने खाले हुन्छ। खानेकुरामा गुलियो चीज अत्यन्त मनपर्ने क्रमशः नुनिलो, अमिलो स्वाद मनपर्ने हुन्छ। खानाका सौखिन हुन्छन्। नमिठो खाना पनि मिठो मानेर खाने हुन्छन्। यिनको भोक मध्यम किसिमको हुन्छ, भोक लामो समयसम्म खेप्न सक्छन्। खाएको खाना पच्ने तर अतिकति ढिलो पच्ने, पच्न भारी हुने खाद्यान्न (माछामासु, अन्डा, मैदा आदि परिकार) खाँदा पच्ने तर ढिलो गरी पच्ने हुन्छ। बलिया भए पनि धेरै हिँंडडुल गर्न मन पराउँदैनन्। बढी एकान्तमा बस्न रुचाउँछन्। आनन्द र ढुक्कको बानी हुन्छ। कसैलाई हानि पुर्याउँदैनन् तर आफूलाई विगतमा भएको मानसम्मान, हानिलाई बिर्सदैनन्। निद्रा पनि बाक्लो हुन्छ, पूर्ण चाहिन्छ। खान र सुत्नका लोभी हुन्छन्। यी व्यक्ति स्वभावले गम्भीर, बुद्धिमानी, शान्त, शालीन भद्र र दयालु हुन्छन्। कम साथी बनाउने तर भएका सम्बन्धलाई दिगो राख्न सक्ने स्वभावका हुन्छन्। शरीर स्वतः चिसो हुन्छ। जाडोयाममा यी व्यक्तिलाई कोल्ड एलर्जी हुनसक्छ। चिसो खप्न गाह्रो हुन्छ। स्वतः तातो खानपान मनपर्ने, न्यानो वस्त्र लगाउन र न्यानो गरी बस्न रुचाउने खाले हुन्छन्। भविष्यमा विभिन्न मेटाबोलिक समस्या आउन सक्ने हुन्छ। बढी वजन हुने भएकाले ओबोसिटी, सुगर, उच्च रक्तचाप आदि समस्या हुनसक्छ। हाइपोथाइरोइडिज्म डिप्रेसन, दिउँसोमा बढी निद्रा लाग्ने साथै अटो इम्युन रोगहरूको समस्या बढी हुनसक्छ। ट्युमर, क्यान्सरजन्य समस्या पनि बढी मात्रामा हुनसक्छ। खानामा चिल्लोपना अलि कम खानुपर्छ। माछामासुको प्रयोग, दूध र दुधजन्य परिकार पनिर, चिज, बटर आदिको एकदमै सन्तुलित प्रयोग गर्नुपर्छ। गुलियो, नुनिलो स्वादलाई कम प्रयोग गर्ने र पिरो, तितो, टर्रो स्वादलाई खानामा सन्तुलित प्रयोग गर्नुपर्छ। सलाद आदि खाँदा आधा उमालेर खाँदा फाइदा गर्छ। जौ, गहुँ, कोदो, फापरका परिकारको प्रयोग बढी गर्नुपर्छ। पानीको प्रयोग तिर्खाअनुसार मनतातो, तातो पानी पिउनुपर्छ। निद्राको अवधिलाई सन्तुलित राख्नुपर्छ, दिउँसोमा पटक्कै सुत्नु हुँदैन। यस्ता व्यक्तिले महको प्रयोग दैनिक गर्नुपर्छ। व्यायाम र सक्रियता एकदमै जरुरी हुन्छ तर अल्छी हुने भएकाले गर्न सक्दैनन्। जाडो याममा तोरीको तेलले नियमित मालिस गर्नुपर्छ। दिनमा दुई पटक भोजन गर्ने र पर्याप्त व्यायाम गरे यी व्यक्ति स्वस्थ हुनसक्छन्। घामको स्पर्श पनि दैनिक हुनुपर्छ। बल पर्ने किसिमको व्यायाम, योग आसन र प्राणायाम लाभकारी हुन्छ। यी तीन प्रकृति भएका व्यक्ति कुनै एक्लो वातज, पित्तज र कफजभन्दा पनि मिश्रित किसिमको वातकफज, वातपितज, पित्तकफज, पित्तवातज, आदि गरी दुई दोषको गुण समान या कुनै एकको अल्ली बढी र अर्कोको कम गरी विभिन्न अनुपातमा रहन सक्छन्। यस्तो अवस्थामा सबैभन्दा बढी गुण मिल्न गएको दोष प्रकृतिलाई आफ्नो प्राथमिक र त्यसपछि मिल्न गएकोलाई दोस्रो प्रकृति मान्नुपर्छ। कसैमा वातज, पितज र कफजका तीनै गुण पनि समान रूपमा मिल्न सक्ने हुनसक्छ। यसरी प्रकृतिको पहिचानले व्यक्तिले आफ्नो शरीरको भित्री गुण र क्षमताको निर्धारण गरी दैनिक प्रयोग गर्ने अन्न, फलफूल, पेय पदार्थ, व्यायाम, निद्रा अवधि आदिको सही छनोट गरी स्वस्थ रहन सक्छ। प्रत्येक व्यक्तिको आआफ्नो प्रकृति हुने भएकाले समग्र विषयवस्तु एकमुष्ट भन्न कठिनाइ हुन्छ। थप जिज्ञासा हुनेले आयुर्वेद स्वास्थ्य संंस्था र आयुर्वेद चिकित्सकलाई भेटी थप परामर्श लिन सक्छन्।  लेखक आयुर्वेद चिकित्सक हुन्।"
सारंगीको तारले मेरो मनको गीत गाउँछ,"अनि देउराली रुन्छ नाटकका सारंगीको तारले मेरो मनको गीत गाउँछ, ए फूल चुँडेर लाने हो, देउरालीका ठिटी हो जस्ता गीतबाट कुमार सुब्बाले श्रोताको मन जिते। मनबहादुर मुखिया आज पनि भन्छन्, कर्म र कुमारको सुकोमल संगीत नपाएको भए अनि रुन्छ (मुखिया आफ्नो युगान्तकारी नाटक अनि देउराली रुन्छलाई अनि रुन्छ भन्छन् छोटकरीमा हरेक अन्तर्वार्ताका क्रममा) सायद इतिहासको गर्तमा भासिन्थ्यो होला। हुन पनि हो काठमाडौंका रंगमञ्चमा अनि देउराली रुन्छ नाटकको टिकट कालोबजारीमा बिक्री हुन्थ्यो, सिनेमाको जस्तो बिक्रमाब्दको तीसको दशकको सुरुमा। यसरी एउटा जबर्जस्त इतिहास रचेको यो नाटकका अधिष्ठाता त मुखिया छँदै थिए। होचो कदका बिस्तारै बोल्ने नाटककार हुन् उनी। जुन नाटकमा सांगीतिक प्राण भर्ने कार्य गरेका थिए, कर्म योञ्जन र कुमार सुब्बाको जोडीले। महिलाको जस्तो मसिनो स्वर भएका कुमार कर्म योञ्जन, दिलमाया खाती, अशोक राई तथा इन्द्र थपलियाजस्तै खाटी दार्जिलिँङे रहे। स्थानीय हिमालय कला मन्दिरबाट सांगीतिक प्राणको पंख फिँजाउने क्रममा सुब्बाले कर्मजस्ता गुरु पाए। कर्म त्यसै पनि त्यहाँका मेलोडी किङ रहे, जस्तो गुरु उस्तै चेला। दार्जिलिङको साहित्य र संगीतको अति नै उर्बरकाल अर्थात् सन् १९६० का वरिपरि कुमारले गायनलाई नेपाली आकाशमा छ्यापछ्याप्ती पारे। यही बेला भारतीय नेपालीको जीवन संंघर्षंलाई सम्बोधन गर्ने नाटक रचेका थिए मनबहादुरले। त्यहाँका चियाकमाने नेपालीको मनोदशालाई झन्कृत पार्ने कथावस्तु बोकेको यो नाटकमा विस्फोटक पाश्र्वगायन प्रदान गरे कुमारले। काठमाडौंका रंगमञ्चहरूलाई पञ्चायती भूतले प्रभाव पारिरहेका बेला लैनसिंंह वाङदेल र सूर्यविक्रम ज्ञवालीको अथक प्रयासपछि प्रस्तुत गरिएको अनि देउराली रुन्छ नाटकले छुट्टै स्वाद पस्केको थियो। आजभन्दा ७५ वर्षअगाडि दार्जिलिङको पत्ताबुङमा जन्मेका सुब्बालाई हिमालय कला मन्दिरमा छँदा गायक अशोक राईले सबैभन्दा पहिला गायनका लागि मञ्चमा उभ्याए। आर्ट एकेडेमीका अम्बर गुरुङ, कपिलराज सुब्बा, रुद्रमणि गुरुङ, मनवीर सिंह तथा शिव सिंंहहरू पाश्चत्य संगीतको सेरोफेरोमा संगीत रच्थे। त्यसलाई तामाङ सेलो बिटमा नेपालीकरण गर्थे भने इन्द्र थपलियाहरू विशुद्ध नेपाली लोकभाकामा। यस्तो बेला अम्बरको परोक्ष निर्देशनमा कुमारको गायन निखारिएको हो। आर्ट एकेडेमी, हिमालय कला मन्दिर तथा शरण रञ्जितहरूको कला संगम केन्द्रमा विभक्त त्यहाँको रैथाने संगीत एकअर्काका बीच स्वस्थ प्रतिस्पर्धा गर्दै थियो। ए कान्छा मलाई सुनको तारा खसाइदेउन, घाम जून पञ्च राखी वाचा मार, सम्हालेर राख, सम्हाल पछ््यौरी त्यो लत्रिसक्यो भुइँमाजस्ता अजम्बरी गीतहरू जो कुमारका उर्बर संगीतकालमा विभिन्न स्रष्टाबाट रचिए। तिनले आज पनि इतिहासको एउटा माइलस्टोनको परिचय प्राप्त गरेका छन्। अम्बर त्यतिबेला गीतबाट जबसम्म अजम्बरी छाप निस्किँदैन, तबसम्म कुमारहरूलाई खुबै रटाउँथे, घोटाउँथे। त्यसैका कारण पनि हुन सक्छ सम्हालेर राख जस्ता दीर्घजीवी भाखाहरू जन्मेका। अम्बर गुरुङ, कर्म योञ्जन, गोपाल योञ्जन, शरण प्रधान, कपिलराज सुब्बा, शान्ति ठटाल, दिव्य खालिङ, दुर्गा खरेल, मञ्जुल, चन्दन लम्जेल वसन्त क्षेत्री तथा मणिकमल क्षेत्री आदिका संगीतमा कुमारले गाए भने अगमसिंह गिरि, ईश्वरबल्लभ, जसयोञ्जन प्यासी, किरण खरेल, मनबहादुर मुखिया, नन्द हाङिखम, चन्द्रमित लक्सम तथा नर्देन रुम्बा आदिका शब्दलाई उनले न्याय गरेका छन्। आज मेसिनले संंयोजन गरी टुक्राटुक्रालाई जोडजाड गरी ट्र्याकका माध्यमबाट मञ्चमा श्रोताका सामु पस्केका गीतले उनलाई कहिल्यै छोएन। किनकि वास्तविक संंगीत मनको अन्तर्यबाट प्रकट हुन्छ भन्थे कुमार। गायनयात्राको सुरुआतमा हिन्दी तथा बंगाली गीतहरू गएका कुमारले समयक्रममा अनि देउराली रुन्छ नाटकका सारंगीको तारले मेरो मनको गीत गाउँछ, ए फूल चुँडेर लाने हो, देउरालीका ठिटी हो जस्ता गीतबाट श्रोताको मन जिते भने मञ्जुल रचित मेरो सानो मुरलीमा मेरो देश नअट्ला तथा कोसी छेउ उभेको सिमलजस्ता गीतहरू गाए। भारतीय नेपालीहरूको प्रतिनिधि गायन नौलाखे ताराका अधिष्ठाता कवि अगमसिंह गिरि हुन्। उनैले पढाउने भानुभक्त पाठशालाबाट नै उनले औपचारिक अध्ययन थालेका हुन्। उनका गुरु पनि उनै गिरि रहे। गिरिका केही गीत पनि उनले गाएका छन्, जसमध्ये सुन है सुन नेपाली हामीलाई डाक्छ हिमाली भन्ने गीत जातीयताले निकै ओतप्रोत छ। संगीतमा हराउन पाउँदाको क्षण उनलाई सर्वप्रिय लाग्थ्यो। अपितु संगीतको एक छेउ पनि आफूले समग्रतामा बुझ्न नपाएकोमा उनलाई ग्लानि पनि भइरहन्थ्यो। सन्को साठीको दशकमा अरुणा लामा, कुमार सुब्बा, शान्ति ठटाल तथा दिलमाया खातीहरू मूलभूत रूपमा दार्जिलिङको गायनलाई बोकी हिँड्ने सारथि थिए। ११ मार्च १९४४ मा दार्जिलिङको थाना लाइनमा भारतीय पुलिसमा कार्यरत पिता वीरहाङ सुब्बा र माता कृष्णमोती सुब्बाको सम्मिलनबाट कुमार जन्मिए। भानुभक्त पाठशालामा अगम र अम्बरको गुरुकुल तथा स्थानीय टर्नबुल स्कूलमा पीटर जे कार्थकजस्ता वादवादकसितको संसर्गले उनको सांगीतिक जीवन हराभरा बन्दै थियो। अम्बरको नेपाल पलायन र अगमको महाप्रस्थानले उनलाई निकै रन्थन्यायो। जीविकाका लागि हरिसिंह प्राथमिक विद्यालयमा काम गर्दागर्दै सङ एन्ड ड्रामा युनिट दार्जिलिङमा उनले स्थायी नोकरी पनि पाए। अवकाशपर्यन्त त्यसै नोकरीमा लागिरहे। रेडियो नेपाल तथा कलकत्ताको एचएमभी रेकर्डस्मा उनका थुप्रै गीत रेकर्ड भए। रेडियो नेपाल, आकाशवाणी खर्साङ, आकाशवाणी गान्तोक तथा आकाशवाणी गोवाहाटीबाट उनका थुप्रै गीत बजे। दार्जिलिङको गोरखा दुःख निवारण सम्मेलनले वर्षेनी आयोजना गर्ने संगीत प्रतियोगिताले उनलाई यो क्षेत्रमा प्रतिस्पर्धा गर्न सिकायो। गायक आभासको संयोजनमा काठमाडौंमा आयोजना हुने पलेंटी शृंखलाले उनलाई पुनः नेपालका पुराना श्रोतासित जोडिदियो। सन् १९६३ मा सम्मेलनले आयोजना गरेको संगीत प्रतियोगितामा उनले कर्म योञ्जनको संगीत र गोपाल योञ्जनको शब्दमा गाएको गीतमा उनी पहिलो भए। गोपाल योञ्जन तथा ईश्वरबल्लभको शब्दमा उनले गाएका कतिपय गीत रेकर्ड हुन पाएनन्। कुमारलाई जीवनपर्यन्त यसमा थकथकी लागिरहेको थियो। स्वरमाधुरी तथा सुनौलो स्वरका धनी जस्ता उपमा उनलाई श्रोताले दिए। त्योभन्दा ठूलो कुरा उनले सम्हाल पछ्यौरी त्यो लत्रिसक्यो भूइँमा तथा अनि देउराली रुन्छ जस्ता युगान्तकारी गीत गाए। जो आज पनि नेपाली संगीतको स्वर्णिम युगका प्रतिनिधि बनिरहेका छन्। सबै रेकर्ड हुन नसके पनि लगभग पाँच सय जति गीत उनले गाए। आफूले गाएका गीतहरू अरूकै स्वरमा रेकर्ड भए पनि उनले कुनै दुखेसो पोखेनन्। गुरु तथा दौतरी नेपाल, गान्तोक तथा मुम्बई पसेर संगीतका क्षेत्रमा उधुम मच्चाउँदा पनि उनी दार्जिलिङमै रमाए। जसरी कर्म योञ्जन त्यहाँकै रैथाने रहे। नेपालबाट राजा महेन्द्रले शुभ जन्मोत्सवका अवसरमा सम्मान पाएको बाहेक यहाँको सरकारी क्षेत्रले उनलाई चिनेको पाइन्न। बरु जनस्तरको साधना सम्मानबाट उनी सम्मानित भए। उता सिक्किमको आशारानी पुरस्कार, दार्जिलिङको अरुणा लामा पुरस्कार तथा पश्चिम बंगाल सरकारबाट उनलाई संगीत सम्मान प्राप्त भएको थियो। कुमारले कोमल गीतहरू गाए। व्यवहारमा पनि त्यस्तै कोमल थिए कुमार। नेपाल आउँदा तीर्थस्थल आएझैं लाग्थ्यो भन्थे उनी। उनको अन्तिम सांगीतिक यात्रा पनि त्यही तीर्थस्थल नेपालको पलेंटी शृंखलामा भएको थियो। सोही शृंखलामा जीवनको सातौं दशकमा हिँड्दै गर्दा पनि उनले पानीसमेत नपिइ २५२६ वटा गीत गाए। यसले कतै उनमा गायनका लागि पूर्वजन्मको आशीर्वाद प्राप्त पो थियो कि ? भनेर जिज्ञासा उब्जाएको छ। जीवनको अन्त्यतिर उनी भारतको सिलिगुडीमा बसे। धर्मपत्नी कमलकुमारी सुब्बा, छोरीहरू रचना र निरञ्जना सुब्बा र छोरा ऋषभसित दुःखसुखमा रम्दै थिए। उनी अकस्मात २०७८ माघ २ गते सिलिगुडीमै हामीबाट सदाका लागि ओझेल परे। पन्छी सबै उडिगए गुँड रित्तै हुन्छ भनेझैं उनका नेपाली शुभचिन्तकहरूको गुँड रित्तो भयो।"
आर्मी र गण्डकी राष्ट्रिय महिला हक्की प्रतियोगिताको सेमिफाइनलमा,वीरगन्ज: त्रिभुवन आर्मी क्लब र गण्डकी प्रदेश वीरगञ्जमा जारी चौथो सहाना प्रधान स्मृति राष्ट्रिय महिला हक्की प्रतियोगिताको सेमिफाइनलमा प्रवेश गरेका छन्। आदर्शनगर रंगशालामा बिहीबार भएको पहिलो खेलमा आर्मीले प्रदेश १ लाइ ७० गोलको फराकिलो अन्तरले पराजित गर्दै सेमिफाइनलमा प्रवेश गरेको हो। प्रतियोगितामा लगातार दोस्रो जित हात पार्दै आर्मीले अन्तिम चारमा आफनो स्थान पक्का गरेको हो। यसअघि गत मंगलवार भएको उद्घाटन खेलमा पनि आर्मीले मधेस प्रदेशलाई ५० ले पराजित गरेको थियो। बिहीबार भएको खेलमा आर्मीका लागि कमला चन्द एक्लैले ४ गोल तथा निलिमा पाण्डेले २ र सीतामाया बलले १ गोल गरेकी हुन्। बिहीबारको पहिलो खेलको वुमेन अफ दी म्याच आर्मीकै अन्जना चन्द ठकुरी घोषित भइन्। बिहीबार नै भएको अर्को खेलमा लुम्बिनी प्रदेशलाई २० गोलले पराजित गर्दै गण्डकी प्रदेशले पनि सेमीफाइनलके यात्रा तय गरेको हो। गण्डकीलाई अन्तिम चारमा पुरयाउन कमला देवी घर्ती र नानु गुरुङले ११ गोल गरेका हुन्। उक्त खेलको वुमेन अफ दी म्याच गण्डकीकी सविना पुन राना घोषित भइन्। जारी प्रतियोगितामा यसअघि बुधबार भएको खेलमा गण्डकीले सुदुर पश्चिम प्रदेशसंग गोल रहित बराबरी खेलेको थियो। मधेस प्रदेश र सुदुरपश्चिम प्रदेश यसअघि नै सेमिफाइनलमा प्रवेश गरिसकेका छन्। प्रतियोगितामा शुक्रबार सेमिफाइनल चरणका खेलहरु हुनेछ।
राष्ट्रिय महिला हक्की प्रतियोगिता : मधेस प्रदेशको जित,"काठमाडौं : मधेस प्रदेशले चौथो साहना प्रधान स्मृति राष्ट्रिय महिला हक्की प्रतियोगितामा बुधबार जित हात पारेको छ। समूह ए को लिग खेलमा मधेसले प्रदेश १ लाई २० गोलले पराजित गर्यो। मधेसका लागि आकृति राई र गीताकुमारी मिरिङचिङले एकएक गोल गरे। गीता वुमन अफ द म्याच घोषित भइन्। बुधबार दुई खेल भएकोमा एक खेल बराबरीमा टुंगिएको थियो। वीरगन्जको आदर्शनगर खेल मैदानमा भएको समूह बी को लिग खेलमा सुदूरपश्चिम प्रदेश र गण्डकी प्रदेशले गोलरहित बराबरी खेलेका हुन्। गण्डकीकी कमलादेवी घर्ती वुमन अफ द म्याच चुनिइन्। प्रतियोगितामा ६ टोलीको सहभागिता रहेको छ। समूह ए मा साविक विजेता त्रिभुवन आर्मी क्लब, मधेस प्रदेश र प्रदेश १ तथा समूह बी मा सुदूरपश्चिम, गण्डकी र दोस्रो संस्कणको विजेता लुम्बिनी प्रदेश छन्। आर्मी पहिलो संस्करणको पनि विजेता हो। फाइनल माघ ८ गते हुनेछ।"
टी२० विश्वकप : ग्लोबल क्वालिफायरका लागि नेपाली टोली घोषणा,"काठमाडौं : नेपालले टी२० विश्वकप क्रिकेटको ग्लोबल क्वालिफायरका लागि टोली घोषणा गरेको छ। बिहीबार नेपाल क्रिकेट संघ क्यानले सन्दीप लामिछानेको कप्तानीमा १६ सदस्यीय टोली घोषणा गरेको हो। नेपालले सन् २०२२ मा हुने आइसीसी पुरुष टी२० विश्वकप क्रिकेट प्रतियोगिताका लागि सिधै ग्लोबल छनोट खेल्ने अवसर पाएको हो। उक्त विश्वकपमा १६ राष्ट्र सहभागी हुने आईसीसीले तय गरेको छ। अष्ट्रेलियामा टी२० विश्वकप क्रिकेट हुँदैछ। सो प्रतियोगिताको पुछारमा रहने चार टोली, क्षेत्रीय छनोटबाट आएका टोलीसँगै नेपाल, संयुक्त अरब इमिरेटस् (युएई), हङकङ र जिम्बाबेले सोझै ग्लोबल छनोट खेल्न पाउने अन्तर्राष्टिय क्रिकेट परिषद् (आइसीसी) ले जनाएको छ। टी२० क्रिकेटको अन्तर्राष्ट्रिय बरियताका आधारमा नेपालसहितका चार देशलाई सोझै ग्लोबल छनोट खेल्न अनुमति दिइएको हो। टी२० विश्वकपको गत संस्करणमा नेपाल क्षेत्रीय छनोटमा पराजित भएपछि ग्लोबल छनोटसम्म पुग्न सकेको थिएन। कोको छन् नेपाली टीममा ? सन्दीप लामिछाने कुशल भुर्तेल आशिफ शेख दीपेन्द्रसिंह ऐरी ज्ञानेन्द्र मल्ल शरद भेषावकर आरिफ शेख करण केसी जितेन्द्र मुखिया अविनाश बोहरा शाहब आलम कुशल मल्ल कमलसिंह ऐरी विवेक यादव प्रदीप ऐरी लोकेश बम"

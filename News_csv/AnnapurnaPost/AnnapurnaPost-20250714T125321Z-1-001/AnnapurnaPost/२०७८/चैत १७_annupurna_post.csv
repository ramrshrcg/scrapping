शीर्षक,विवरण
बहसमा प्रजनन अधिकार,"स्वतन्त्र सन्तान जन्मनका लागि आमा स्वतन्त्र र सुरक्षित हुनुपर्छ। स्वस्थ आमाले मात्रै स्वस्थ सन्तानलाई जन्माउन सक्छिन् सर्वोच्च अदालतका पूर्वप्रधानन्यायाधीश कल्याण श्रेष्ठको भनाइ हो यो। उनी परिवारले आमालाई दिने महŒवका आधारमा सन्तानको भविष्य सुनिश्चित हुने तर्क राख्छन्। बच्चा जन्माउनका लागि गर्भधारण गर्ने आमाको विशेष अधिकार हुनुपर्नेमा उनको जोड थियो। आमाले चाहना गरेको अवस्थामा सन्तान जन्माउन पाउने अधिकार संविधानले नै सुरक्षित गरेको छ। केही महिनाअघि गर्भपतन अधिकार माग गर्दै अमेरिकाका ५० वटै राज्यमा दसौं हजारले प्रदर्शन गरे। टेक्सस राज्यको नयाँ कानुनले गर्भपतनको सेवासम्म पहुँचमा कडाइ गरेको विरोधमा महिलाहरू प्रदर्शनमा जुट्नु परेको थियो। गर्भपतन स्वैच्छिक अधिकार हुनुपर्ने पक्षधरहरूले आफूहरूको संवैधानिक अधिकार खोसिने चिन्ता व्यक्त गरे। अमेरिकाको सर्वोच्च अदालतले गर्ने सुनुवाइले रो भि वेड भनिने गर्भपतनलाई कानुनी मान्यता दिने सन् १९७३ को आदेश उल्टाउन सक्ने चिन्ता थियो। पाँच सन्तानकी आमा लक्ष्मी (नाम परिवर्तन) पुनः गर्भवती भएपछि उनीहरू दम्पती नै गर्भपतनका लागि स्वास्थ्य कार्यालय पुगेका थिए। आवश्यक ११३० रुपैयाँ तिर्न नसकेर उनीहरू बच्चा जन्माउन बाध्य भएका थिए। यो रिट निवेदनउपर सर्वोच्च अदालतको निर्देशनात्मक आदेशलाई प्रजनन स्वास्थ्य अधिकारकै विशेष आदेश मान्ने गरिन्छ। जसले गर्दा बाध्यात्मक गर्भपतन सेवा सर्वसुलभ र सुरक्षित पाउन सक्ने वातावरण बन्यो। गर्भपतन र गर्भधारणसँग जोडिएका यी उदाहरणीय विषय हुन्। जसमा प्रजनन अधिकारको प्रश्न उठेको छ। गर्भ राख्ने वा फाल्ने कुराको बहस गरेको छ। यो विषय नेपालको मात्रै होइन विश्वकै चर्चित विषय हो। समयसमयमा बहस हुने प्रसंग पनि हो। पछिल्लो समय नेपालमा गर्भपतन गर्ने महिलाको संख्या उच्च रहेको सरकारी तथ्यांकले नै देखाउँछ। एक अध्ययनअनुसार हरेक १० जना महिलामा तीन जनाले जीवनको कुनै न कुनै समयमा गर्भपतन गराएकै हुन्छन्। गर्भपतनले कानुनी मान्यता पाएको पनि दशकौं भइसक्यो। तर, अझै पनि सुरक्षित गर्भपतन सेवाको विषयमा हाम्रो समाज त्यति जानकार देखिँदैन। हरेक वर्ष हजारौं किशोरीहरू असुरक्षित गर्भपतन गर्न बाध्य छन्। केही दशक अघिसम्म नेपालमा हुने मातृमृत्युदरको औसत कारण हेर्दा ५० प्रतिशत मातृमृत्युदर असुरक्षित गर्भपतनको कारण हुने गथ्र्यो। सुरक्षित गर्भपतनको अधिकारलाई कानुनी मान्यता दिएसँगै मातृमृत्युदरमा केही कमी आएको सरकारी तथ्याकंले देखाउँछ। नेपालको कानुनले १२ हप्तासम्मको गर्भपतन गर्न पाउने कानुनी व्यवस्था संरक्षण गरेको छ। गर्भवती महिलाको मञ्जुरीले जुनसुकै अवस्थामा पनि १२ हप्तासम्मको गर्भपतन गर्न पाइन्छ। यसका साथै अनिच्छित गर्भ, जबर्जस्ती करणीबाट रहेको १८ हप्तासम्मको गर्भ, गर्भवती महिलाको जटिल स्वास्थ्य समस्या भएको अवस्था तथा एचआईभी एड्स लागेकी महिलाले पनि गर्भपतन गर्न पाउने कानुनी व्यवस्था छ। सुरक्षित यौन जीवन सबैको चाहना हो। यसलाई सुन्दर र सुरक्षित बनाउन महिला पुरुष दुवैको उत्तिकै महŒवपूर्ण भूमिका आवश्यक हुन्छ। कहिले र कति सन्तान जन्माउने भन्ने कुराको निर्णय अझै पनि महिला आफैंले स्वतन्त्रतापूर्वक गर्न पाएका छैनन्। प्रचलित कानुनविपरीत नहुने गरी आफ्नो मासिकचक्र अथवा प्रजननलाई नियमित गराउन सक्ने अधिकार महिलालाई छ। तर, यस्ता अधिकारका विषयमा धेरै महिला अझै अनभिज्ञ छन्। सुरक्षित गर्भपतनका विषयमा त भ्रम र यथार्थ फरक छ। गर्भपतनको विषय नेपालको मात्रै होइन, अहिले विश्वको साझा बहसको विषय हो। महिला अधिकारका आन्दोलनमा सबैभन्दा विवादित र संघर्षपूर्ण लडाईं सम्भवतः गर्भपतनको नै हुने गरेको छ। गर्भपतन गरेकै आधारमा धेरै महिलाले जेलको चिसो छिँडीसम्म पुग्नु परेको छ। गर्भपतनलाई अपराधको संज्ञा दिएर सजाय दिने व्यवस्था अझै पनि कायम नै छ। संसारभर मेरो शरीर मेरो अधिकारको नारा लोकप्रिय भइरहँदा नेपालमा भने गर्भपतन गरे, गराएको बहानामा महिलाहरू जेलसम्म पुगिरहेकै छन्। मुलुकी अपराध २०७४ को परिच्छेद १३ को दफा १८८ मा व्यवस्था भएअनुसार अवस्था हेरिकन गर्भपतन गराउने, गर्नेलाई एक देखि पाँच वर्षसम्म कैद सजाय र १० हजारदेखि ५० हजार रुपैयाँसम्म जरिवाना तोकिएको छ। यो कानुनी व्यवस्था महिलाहरूको बीचमा विवादित पनि देखिन्छ। आफ्नो शरीरभित्र भएको बच्चा जन्माउने नजन्माउने उनकै मात्रै अधिकार हुन्छ भन्दै आवाज उठिरहेको पाइन्छ। अधिवक्ता सविन श्रेष्ठका अनुसार महिलाको शरीरमा राज्यले प्रत्यक्ष निगरानी गरिरहेको छ। महिलाको शरीरभित्रको भ्रूणमा समेत राज्यले स्वतन्त्र धारणा बनाउन सकेन। महिलाको शरीरभित्र रहेको बच्चा जन्माउने या फाल्ने भन्ने अधिकार उही महिलाको मात्रै हो। यसमा राज्यले हस्तक्षेप गर्न मिल्दैन। गर्भपतनको विषय नेपालको मात्रै होइन, अहिले विश्वको साझा बहसको विषय हो। नेपालको हकमा २०५८ सालमा गर्भपतनले कानुनी मान्यता पाउनुअघि यसलाई धार्मिक दृष्टिमा पापकै रूपमा हेरिन्थ्यो। यौन भन्नासाथ असभ्य, अश्लील र खराब चरित्रसँग जोडेर बुझ्ने समाज हो हाम्रो। यौन अधिकार र प्रजनन स्वास्थ्यसँग जोडिने विषय भएकाले पनि गर्भपतन गर्नु समाजका लागि अनैतिक काम हो भन्ने ठानिन्छ। यसमाथि अविवाहित किशोरीले गर्भपतन गनुपर्ने अवस्था आयो भने त अस्पताल जाने साथीसमेत पाउने अवस्था छैन। अविवाहित किशोरीले यौनइच्छा राखिन्। यौनको कुरा गरिन्। केटा साथीसँग हिँड्यो भने परिवारकै इज्जत जान्छ। महापाप लाग्छ भन्ने पुरानै चलन हो। अझ भुलबस गर्भ रह्यो र गर्भपतन गर्ने अवस्था आयो भने निकै कठिन हुने गर्छ। लुकेर, छिपेर गर्भपतन गर्दा विभिन्न प्रकारका स्वास्थ्य समस्या देखा पर्छन्। गोपनीयता नहुने डरले अधिकांश किशोरीहरू नचिनेको, नजानेको ठाउँमा असुरक्षित तरिकाले गर्भपतन गर्न बाध्य छन्। संसारभर मेरो शरीर मेरो अधिकारको नारा लोकप्रिय भइरहँदा नेपालमा भने गर्भपतन गरेगराएको बहानामा महिलाहरू जेलसम्म पुगिरहेकै छन्। सन् १९७० को दशकदेखि नेपालमा गर्भपतनको वैधानिकताका पक्षमा गैरसरकारी स्तरबाट फाट्टफुट्ट आवाज उठे। विसं २०४६ मा प्रजातन्त्रको पुनस्र्थापनासँगै बृहत् महिला आन्दोलनले नेपालमा गर्भपतनसम्बन्धी बहसलाई व्यापक बनायो। योसँगै महिलामाथि हुने लैंगिक भेदभावका विषयमा पनि आवाज उठ्न थाल्यो। पैतृक सम्पत्तिमा समान अधिकार, आमाको नामबाट नागरिकता दिनेलगायतका केही विषयमा समान कानुन बन्यो। प्रजनन स्वास्थ्य अधिकारलाई महŒवपूर्ण मानवअधिकारको रूपमा स्वीकार गरिएको छ। नेपालको अन्तरिम संविधान २०६३ ले प्रजनन स्वास्थ्य तथा प्रजननसम्बन्धी हकलाई मौलिक हकको रूपमा स्वीकार गरेको थियो। यसैको निरन्तरता स्वरूप नेपालको संविधान २०७२ को धारा ३८ मा मौलिक हकको रूपमा सुरक्षित गरिएको छ। सुरक्षित मातृत्व प्रजनन् स्वास्थ्य अधिकार ऐन २०७५ को दफा १५ गर्भपतन गराउन सक्ने कानुनी मान्यता स्थापित गरेको छ । गर्भपतनलाई अक्षम्य अपराध मानिने समाजमा हुर्किएका हामी महिलाको प्रजनन स्वास्थ्यको विषयमा पनि जानकार छैनौं। यो अधिकार महिलाको शारीरिक संरचनाको आधारमा हेरिनुपर्ने हुन्छ। प्रजनन अधिकारलाई परिवार वा श्रीमान्को चाहनामा बाध्यात्मक तरिकाले ग्रहण गर्नुपर्ने सामाजिक प्रचलन परिवर्तन हुन जरुरी छ। आज पनि अधिकांश विवाहित महिलाले रहर र रुचिपूर्ण तरिकाको यौन जीवन बाँच्न पाएको अवस्था छैन। यौनका विषयमा पुरुषले निर्णय गर्ने परिपाटी पुरानै हो। सुरक्षित र रुचिपूर्ण तरिकाले प्रजनन अधिकार लिन पाउने र रहर लागेको समयमा मात्रै सन्तान जन्माउन पाउने प्रचलन विकास हुन जरुरी छ। गर्भमा रहेको बच्चाको मानव अधिकारका विषयमा बेलाबेला चर्चा हुने गर्छ। तर, कानुनत भ्रूण नजन्मिँदासम्म मानव जीवनको मान्यता पाउन सक्दैन। पूर्वप्रधानन्यायाधीश कल्याण श्रेष्ठ भ्रूणलाई भ्रूणकै रूपमा संरक्षण गर्नुपर्ने तर्क राख्छन्। नीतिगत रूपमा प्रजनन स्वास्थ्य अधिकार कानुनले नै संरक्षण गरेको छ। तर, व्यावहारिक रूपमा अझ पनि प्रयोगमा आइसकेको छैन। कानुन कार्यान्वयनको पाटोमा असहजता र जटिलता देखिन्छ। महिलाका लागि सुरक्षित गर्भपतन सेवा अनिवार्य आवश्यकता हो। यसले अनिच्छित गर्भधारण हुनबाट रोक्न सकिन्छ। गर्भपतन सेवा सुरक्षित र सर्वसुलभ हुनुपर्छ भन्ने विषयमा सर्वोच्च अदालतबाट विशेष फैसलासमेत भएको छ। २०६६ जेठ ६ गते न्यायाधीशद्वय कल्याण श्रेष्ठ र राजेन्द्रप्रसाद कोइरालाले गर्भपतन सेवा लिन चाहने निम्नवर्गीय तथा गरिबका लागि निःशुल्क सेवा उपलब्ध गराउनका लागि सरकार तथा सम्बन्धित पक्षलाई निर्देशनात्मक आदेश जारी गरेको थियो। डडेलधुरा बस्ने अजैमेरु वडा नं ८ बस्ने लक्ष्मी समेतविरुद्ध नेपाल सरकार तथा प्रधानमन्त्री तथा मन्त्रिपरिषद्को कार्यालय, सिंहदरबारसमेत भएको मुद्दामा गर्भपतन सेवाबापत सरकारलाई बुझाउनपर्ने सेवा निःशुल्क गर्नका लागि आदेश गरिएको हो। यसका साथै सेवा लिन आउने सेवाग्राहीको गोपनीयता कायम राख्नका लागि पनि निर्देशन दिइएको छ। राज्यको दोहोरो चरित्र विशेषत महिलाको प्रजनन अधिकार पुरुषमा निर्भर हुने समाज हो हाम्रो। गर्भाधान देखि नै बच्चा जन्माउने, हुर्काउने काममा पनि महिलाको धेरै जिम्मेवारी हुन्छ। सामाजिक परम्परा र चालचलनमा पनि महिलाको भूमिका बढी हुन्छ। गर्भपतनलाई अपराध ठानेर कानुन बनाइनु आफैंमा न्यायोचित छैन। एकातिर मौलिक हकमा समावेश पनि गर्ने, अर्कोतिर अपराध हो भनेर सजायको व्यवस्था पनि गर्ने। गर्भपतनको कानुन बनाउँदा राज्य आफैंमा अलमल परेको देखिन्छ। महिलाको सन्तान उत्पादन गर्न पाउने अधिकारप्रति राज्यको निगरानी देखिन्छ। सेन्टर फर रिप्रोडिक्टिभ राइट्स एसियाका कानुनी सल्लाहकार प्रभाकर श्रेष्ठका अनुसार सुरक्षित मातृत्वका लागि प्रजनन स्वास्थ्य अधिकार अनिवार्य उपलव्ध गराइनुपर्ने मौलिक हक हो। उनी भन्छन्, पेटमा भएको बच्चा जन्माउने कि फाल्ने भनेर राज्यले दबाब दिन मिल्दैन। सरकारले भनेको ठाउँमा गए कानुनी, अन्त गए गैरकानुनी ? यो अधिकारलाई राज्यले कुनै पनि बहानामा दबाउन भएन। महिलाको शरीरमा भएको बच्चामाथि पूर्णतया उसको जिम्मेवारी हुनुपर्छ। यो विशुद्ध महिलाको अधिकार हो। यसलाई गम्भीर प्रकारको अपराध ठानेर फौजदारी संहिताभित्र समेटी सजाय गरिनु आफैंमा सही होइन। गर्भपतन कसैले पनि रहरले गर्दैन। गर्भपतन गरेकै कारण फौजदारी सजाय दिनु कुनै पनि कोणबाट सही होइन। यो व्यवस्था परिवर्तन हुन जरुरी छ। महिलाका लागि सुरक्षित गर्भपतन सेवा अनिवार्य आवश्यकता हो। यसले अनिच्छित गर्भधारण हुनबाट रोक्न सकिन्छ।"
समृद्धिको स्वदेशी संकथन,"देश निर्वाचन उन्मुख छ। यही वैशाख ३० गतेलाई स्थानीय निर्वाचनको कार्यक्रम तालिकासमेत सार्वजनिक भइसकेको छ। प्रदेश र संघका निर्वाचनसमेत आगामी वर्षभित्र सम्पन्न हुनु पर्छ। सबै राजनीतिक दलहरू विभिन्न निर्वाचन केन्द्रित गतिविधिलाई रफ्तारका साथ नागरिकमाझ लैजान भरमग्दुर प्रयास गरिरहेका छन्। सकेसम्म अधिक नागरिकको मन जित्ने र निर्वाचनको परिणामलाई आफ्नो पक्षमा पार्ने अभिप्राय सबैमा उत्कट छ। त्यसैका लागि मिलेसम्म लोकप्रिय व्यक्तिहरूलाई उम्मेदवार बनाउने अनि लोकप्रिय नारा दिने कामलाई प्राथमिकतामा राखेको देखिन्छ। वर्तमान राजनीतिका दुई प्रमुख दलमध्ये नेकपा एमालेले समृद्ध नेपाल र सुखी नेपाली अनि नेपाली कांग्रेसले समृद्ध नेपाल र सम्मानित नेपालीका नारालाई मुख्य नारा बनाउँदै गर्दा समृद्धि चाहिँ अहिले सबै दलको समान चासो र खोजीको विषय भएको प्रस्ट हुन्छ। समृद्धि नै आम नागरिकको प्रधान अभिरुचि हो भन्ने मत दलहरूमा समेत बढ्दैछ। लोकतान्त्रिक गणतन्त्र संस्थागत र संघीयताको कार्यान्वयनसँगै अबको एउटै लक्ष्य समृृद्घि हो भन्नेमा कसैबीच कुनै मतभिन्नता छैन। नागरिकको वास्तविक चाहनासमेत यही नै हो। राजनीतिक परिवर्तनका शृंखलाहरू समाप्त भएकाले आर्थिक सफलता र विकास अबको आवश्यकता भन्नेमा राजनीतिक नेतृत्वसमेत सहमत छ। विकासका अधिकांश पछिल्ला सिद्घान्तले सेवा, उत्पादन, वातावरण अनि रीतिरिवाजको सन्तुलित प्रतिविम्बनलाई जोड दिन्छन्। भूमण्डलीकरणको समयमा आम देशहरूले अन्तर्राष्ट्रिय समस्यामाथि समेत संयुक्त अनि सशक्त जिम्मेवारी वहन गर्नुपर्छ। तर, पछिल्लो राजनीतिमा देश नै पहिले भन्ने भाव संसारभर सर्वाधिक बलियो बन्दैछ। यस्ता सिद्घान्तले समेत देशको समृद्धि र विकासलाई नै पहिलो प्राथमिकतामा राख्छ। अमेरिकी राष्ट्रपतिका लागि भएका पछिल्ला दुईवटा निर्वाचनमा अमेरिका फस्ट नीति निकै लोकप्रिय भयो। आफैं पहिलोलाई मूलमन्त्र बनाउँदै बेलायत केही वर्षपहिले युरोपियन युनियनबाट बाहिरियो। अस्ट्रेलियाका प्रधानमन्त्रीबाट हरेक सवालमा अस्ट्रेलिया फस्र्टको अवधारणा आउँछ। चीनले बीआरआई अनि भारत र जापानले संयुक्त पहलमा एएजीसी नामक उच्च महŒवाकांक्षाका व्यापारिक परियोजना ल्याएका छन्। यस्ता सबै कदमको उद्देश्य आफ्नो देशलाई सशक्त, सम्मानित र समृद्ध बनाउने हो। देशअनुसार समृृद्घि तथा सम्मानको आयतन र मापन सूचकांक फरक पर्न सक्छ। भारत आणविक हतियार बनाउनेसँगै मंगलग्रहमा मानव अवतरण गर्दैछ। चीन चन्द्रमामा खेती गर्नेबारे अनुसन्धानरत देखिन्छ। अमेरिका छिट्टै मंगलग्रहमा मानव बस्ती बसाउन चाहन्छ। समस्त युरोप एक दशकदेखि शून्य र सुस्त रहेको आर्थिक हविगतलाई पुनर्जागरण गराउन खोज्दैछ। हाम्रो पनि समृद्धि र सम्मानको आफ्नै खाका अनि प्रारूप चाहिन्छ। दलहरूले निर्वाचन परिणामलाई आफ्नो पक्षमा पार्नमात्र होइन, साँच्चै कसरी देशको समृद्धि र नागरिक सम्मान बढ्छ भन्ने खोज्नुपर्छ। समृद्धिलाई बिकाउ होइन टिकाउ बनाउनुपर्छ। आम नागरिकको हित र लोककल्याणकारी राज्य निर्मार्णाथ समृद्धि यात्राको तत्कालीन प्रारूप यस्तो हुनुपर्छ। आत्मनिर्भर आर्थिक विकास विकास प्रजातन्त्र नै अबको प्रजातन्त्रको लहर भएकाले सामरिक समृद्धिका लागि सघन आर्थिक विकास आवश्यक छ। हरेक सफल राजनीतिको प्रधान ध्येय नै आर्थिक राष्ट्रवाद हुनुपर्छ। ती राजनीतिक सिद्घान्तका व्याख्याताहरू भन्छन् बिरालो कालो होस् वा सेतो त्यसले मुसा मार्नुपर्छ। व्यवस्थाको नाम जेसुकै होस् त्यसले विकास र समृद्धिलाई सम्भव बनाउनुपर्छ। नागरिकले नेतृत्वसँग सिद्घान्त, दलीय संरचना अनि त्यसको विवरणभन्दा उनीहरूले प्रत्याभूत गर्न सक्ने विकासको बढी आशा गर्छन्। सघन आर्थिक विकास भएमा साना देशसमेत सफल र सम्मानित हुन्छन्। समृद्ध बन्छन्। थोरै जनसंख्या भएकाले विकासको व्यवस्थापन सहज हुन्छ। पछिल्ला समय चमत्कारिक विकास भएका अधिकांश देशजस्तै सिंगापुर, हङकङ, कोरिया, कतार, कुवेत, यूएई, ब्रुनाई हामीभन्दा धेरै साना छन्। यद्यपि अरूको भरमा कुनै पनि देशको आर्थिक विकास सम्भव हुँदैन। समृद्धिको चाहनालाई सार्थक गर्न पहिले हाम्रो तत्कालका दुई मुख्य आर्थिक चरित्रहरू वैदेशिक रोजगारी अनि सहयोग दुवैलाई बदल्नुपर्छ । विश्व बैंकको प्रतिवेदन लार्ज स्केल माइग्र्यान्ट्स एन्ड रेमिट्यान्स इन् नेपालले भन्छ संसारभरका लगभग २३२ मिलियन वैदेशिक कामदारमध्ये नेपाली पनि अधिक छन्। ताजकिस्तान र गणतन्त्र किरगिजपछि नेपाल विप्रेषणमा आधारित तेस्रो ठूलो देश हो। १५ खर्बको बजेटमा ११ खर्बभन्दा बढी रेमिट्यान्सको भूमिका छ। हाम्रा उर्वर ६० लाख शक्तिहरू अरूको देश समृद्ध बनाउन अहोरात्र विवेक, पसिना अनि श्रम खर्चंदैछन्। अरूहरूलाई फुलाउने, फक्राउने, फलाउने काममा लाग्दैछन्। ती उर्वर शक्तिहरू आफ्नै भूमिमा खन्याउन पाए कस्तो सौभाग्य हुन्थ्यो ? तर, उनीहरूको अनुपस्थितिमा हाम्रो समाज विभिन्न खालका सामाजिक, आर्थिक, नैतिक, यौनिक, चारित्रिक विचलनताको सिकार बन्दैछ। बिदेसिएकाहरूको आम्दानीसमेत विकसित देशबाट उत्पादित आरामदायी वा विलासिताका सामानको क्रयमा नै सकिन्छ। अरूको देशमा जे उत्पादन गरे वा गराए, फर्किएपछि तिनै सामान किन्छन्, उनीहरूको देशबाट ल्याइएको पैसा उतै पठाउँछन्। उत्पादन पनि विदेशीकै अनि आम्दानी पनि उनीहरूकै बढ्दैछ। युवा बिदेसिँदा हामीचाहिँ वैदेशिक श्रमसाधन खपत गर्दैछौं। नेपाल छिमेकी भारतलाई सातौं ठूलो विप्रेषण पठाउने राष्ट्रमा पर्छ। ३० लाख हाराहारीमा भारतीय नागरिक नेपालमा काम गर्छन्। यसले देशको अर्थतन्त्र झन कमजोर हुँदैछ। पछिल्लो २० वर्षमा हामी परनिर्भरताको उपल्लो तहमा छौं। अपवादबाहेक अधिकांश आप्रवासीहरू विकास चाहिँ अन्य देशको गर्दैछन्। देश ब्रिगिएको चिन्तासम्म जाहेर गर्छन्, बनाउन योगदान खासै गर्दैनन्। अर्कोतिर सन १९५४ मा प्रतिव्यक्ति १५६ अमेरिकी डलर नजिक रहेको वैदेशिक सहायता आज प्रतिव्यक्ति झन्डै तीन सय डलर छ। गएको ७० वर्षमा दुई गुणाले बढेको वैदेशिक सहायताले बजेटको ३० प्रतिशत हिस्सा ओगटेको देखिन्छ। वैदेशिक सहायताले देशको आर्थिक विकास, स्वउत्पादनको सोच, मानव अधिकारको प्रवद्र्धन, आन्तरिक एकता, सामाजिक संस्कृति तथा सद्भाव अनि मानवीय ऐक्यबद्घतामा गम्भीर तथा नकारात्मक असर पार्दैछ। जर्ज म्यासनको पुस्तक डुइंग ब्याड बाई डुइंग गुडले वैदेशिक सहायताका स्वदेशी असरहरूलाई राम्रैसँग चिरफार गर्छ। ड्यामसिया मोयोको पुस्तक डेड एडले वैदेशिक सहायतालाई देशको स्वाभाविक र मौलिक विकासको विरुद्घमा सुस्त विषको संज्ञा दिँदै प्रमाणस्वरूप अफ्रिकाका असंख्य देशको उदाहरण राख्छ। अफ्रिकाका विभिन्न देशले अहिलेसम्म एक सय खर्ब डलरभन्दा बढी त्यस्तो सहायता प्राप्त गरे पनि परिस्थिति झन् जीर्ण बन्दैछ। तसर्थ यी दुवै बाटा छोडी हामीले आफ्नै सम्भावनाका आधारमा आर्थिक विकास खोज्नु पर्छ। व्यावसायिक कर्जा सुनिश्चित गर्नुपर्छ। कृषिको औद्योगीकरण गर्नुपर्छ। रोजगारी वितरणमा स्वदेशीलाई प्राथमिकता दिनुपर्छ। व्यावसायिक सोच र रोजगारी अभिमुखीकरणमा ज्ञान दिनुपर्छ। पर्यटनलगायत अन्य सम्भावनाका क्षेत्रको पहिचान गर्नुपर्छ। स्वदेशी वस्तुको उपभोगमा जोड दिनुपर्छ। श्रमको सम्मान गर्नुपर्छ। विभिन्न प्रकारका कलकारखानाहरू तीव्र गतिमा खोल्नुपर्छ। निर्यातलाई विशाल अनि व्यापार नाफालाई अधिक बढाउनुपर्छ। बहुमूल्य खनिजको उत्खनन र उपभोगमा जोड दिनुपर्छ। हामीकहाँ पाइने युरेनियमको मात्र उत्खननले एक सय वर्षसम्म आर्थिक प्रशस्ति हुने देखिन्छ। प्रत्येकले केही न केही उत्पादन गर्ने सोच राख्नुपर्छ। विदेशमा रहेकाहरूको ज्ञान, सीप र कमाइलाई घर फिर्ता गर्न सघन कार्यक्रम ल्याउनुपर्छ। चीनको १९९० को यस्तै नीतिले समृद्ध चीन निर्माणमा ठूलो योगदान दियो। हामीले पनि स्वनिर्मित आर्थिक विकासलाई सशक्त बनाउनुपर्छ। तर, हरेक साध्य र साधनको केन्द्रमा नागरिक रहनुपर्छ। नागरिक प्रधानता अहिले देशमा बस्नेभन्दा बाहिर बस्ने आप्रवासी मानिसलाई बढी शक्तिशाली बनाइँदैछ। आर्थिक हिसाबले वैदेशिक रोजगारमा गएकाहरूबाट देश धानिनु एउटा बाध्यता हो। उहाँहरूलाई नमन गर्नुपर्छ। तर, नीति निर्माण र आवश्यक सुझावका सवालमा पनि एलिट आप्रवासीलाई (विशेषत कमाउन नभई देश छाडेर बस्न नै बिदेसिएकाहरू) पहिलो प्राथमिकतामा राखिन्छ। नागरिकको पर्वाह नगरी गैरनागरिकहरूको सम्मान र विख्याती बनाइँदैछ। अपवादबाहेक अधिकांश आप्रवासीहरू विकास चाहिँ अन्य देशको गर्दैछन्। यो देश ब्रिगिएको चिन्तासम्म जाहेर गर्छन्, बनाउन योगदान खासै गर्दैनन् अझ यहाँ रहेकालाई निरुत्साहित गर्छन्। देशको माया त यहाँ रहेर समस्यासँग जुध्दै सुधार्न खोजी गरिरहेकाहरूलाई बढी छ। तसर्थ ड्यासपोरालाई प्रचारबाजी गर्ने नीति परिवर्तन हुनुपर्छ। अरू कसैले आएर हाम्रो देश राम्रो बनाउँदैन र बनाउन दिनु पनि हुँदैन। आफैंले बनाए मात्र त्यसको उपभोग गर्ने अधिकारसमेत आफूमा निहित रहन्छ। सरकारले देशमै रहेकाहरूको भावना अनि योगदानलाई पहिलो प्राथमिकता दिनुपर्छ, यहाँ बसेकैहरूबाट सम्भावना खोज्नुपर्छ। आप्रवासमा बाहिरिएकालाई अनावश्यक श्रद्धा देखाउनु सट्टा अझै देशलाई माया गरिरहेकाहरूको सहयोग र सत्संगबाट राष्ट्रिय सामाजिक एकताको निर्माण गर्नुपर्छ। राष्ट्रिय सामाजिक एकताको निर्माण अहिले नागरिकहरूको विभाजन अधिक छ। हरेक कुरामा विरोध र व्यंग्य राष्ट्रिय चरित्र बन्दैछ। जिम्मेवारी निभाउनेभन्दा अरूमाथि गालीगलौज गर्दै कमजोरी देखाउने कुराले प्राथमिकता पाउँदैछ। मानिसहरू आफ्नो काम राम्ररी सम्पादन गर्नु सट्टा अरूको धज्जी उडाउन हौसिन्छन्। व्यक्तिगत लाभ र मनोकांक्षा पूर्तिमा उद्यत् रहन्छन्। हरेकका सवालमा आम नागरिकको मतैक्यता नभएसम्म देशको समृद्धि सम्भव हुँदैन। आफ्नोअर्काको अनि यो वा त्यो पार्टीको नभनी, देश र समाजको हित तथा अहित हेरेर भावना निर्माण गर्नुपर्छ। नागरिक एकता सबल हुनुपर्छ। नेतृत्वले छलफल भन्दा नागरिकलाई फल दिनुपर्छ। देशकोे समृद्धिमा सबैले आफ्नाआफ्ना तहबाट योगदान गर्नुपर्छ। समृद्धि कुनै एक निकाय वा सरकारको मात्र जिम्मेवारी होइन। सबैभन्दा बढी हिस्सा र पहिलो भूमिका सरकारले निर्वाह गर्नुपर्छ तर सबै तह, संस्थाहरू अनि आम नागरिकले पनि रचनात्मक सहयोग तथा सकारात्मक सहभागिता देखाउनुपर्छ। सबैले आफ्नो काम इमान्दारीपूर्वक सम्पन्न गर्नुपर्छ। त्यसैले दलहरूले समृद्धिको नारा बिकाइरहँदा माथि उल्लेखित तीन कुरालाई राष्ट्रिय चरित्रको रूपमा विकास गर्न सके लक्षित समृद्धिको यात्रा सहज र टिकाउ हुनेछ।"
पानीको उपलब्धता र शुद्धता,"नेपाल जलस्रोतको विश्वमै धनी देश हो। यो वाक्यांश विद्यालयदेखि नै पढ्दै आएको विषय हो। देशका ६ हजारभन्दा बढी नदीनाला, पाँच हजारको हाराहारीमा रहेका तालतलैया, सुन्दर झरनाहरू र सिमसार यसका प्रमाण हुन्। तर, बत्तीमुनिको अँध्यारो भनेझैं सधैं पानीको अभाव र असुरक्षित पानीको प्रयोग नेपालीका लागि नपत्याउने यथार्थ बनिरहेको छ। काठमाडौं उपत्यकालगायत देशका अन्यत्र ठाउँमा शुद्ध पानीको अपर्याप्तता नौलो विषय होइन। प्रत्येक वर्ष सुक्खायाम सुरु भएसँगै आम जनमानसलाई पिरोल्ने विषय पानीको जोहो कसरी गर्ने। पानीजन्य रोगबाट बच्न केकस्ता उपाय अपनाउने भन्ने नै हुन्छ। पर्याप्त पानी नै नभएको अवस्थामा पानीको शुद्धताका बारेमा ध्यान दिनुपर्छ भन्नु पनि युक्तिसंगत नठहर्ला। तथापि, जे जति पानी उपलब्ध हुन्छ त्यसलाई शुद्ध बनाएर सुरक्षित तरिकाले प्रयोग गर्नु नै बुद्घिमानी हो। अशुद्ध पानीकै कारण बर्सेनि धेरै मान्छे पानीजन्य रोगको सिकार हुन पुग्छन्। तीमध्ये कतिले ज्यानसमेत गुमाउनु परेको छ। पानीको अपर्याप्तता तथा शुद्धतासम्बन्धी समस्या काठमाडांै उपत्यकाको एक्लो समस्या भने होइन। देशका अन्यत्र भागमा समेत यी र यससँग सम्बन्धित समस्याहरू पर्याप्त छन्। काठमाडौं उपत्यका देशको राजधानीसमेत भएको हुँदा यहाँ हुने प्रत्येक कार्यले प्रमुख समाचार बन्नु स्वाभाविक हो। तथापि मोफसलका समस्यालाई समेत नजरअन्दाज भने गर्न मिल्दैन। काठमाडौं उपत्यकामा पानीका प्रमुख स्रोतहरू मुख्यतया परापूर्वकालदेखि प्रचलनमा रहेका ढुंगेधारा र इनारहरू हुन्। यी पानीका मुहानको अस्तित्व हाल संकटमा छ। व्यापारिक प्रयोजनका लागि डिप बोरिङले स्थान लिएको पाइन्छ। उपत्यकाभित्र खानेपानी आपूर्ति गर्ने जिम्मेवार निकाय काठमाडौं उपत्यका खानेपानी लिमिटेड (केयूकेएल) हो। यसकोे तथ्यांकअनुसार उपत्यकामा दैनिक लगभग ४७ करोड लिटर पानीको आवश्यकता पर्छ। जसमध्ये ११ करोड ४० लाख लिटर प्रशोधित पानीको रूपमा उत्पादन हुन्छ। दैनिक सालाखाला ९ करोड १० लाख लिटर प्रशोधित पानीे उपभोक्ताले प्राप्त गर्छन्। माग र आपूर्तिबीच देखिएको ३ करोड ७९ लाख लिटर पानीको भिन्नता निजी क्षेत्रले बोटलजारको पानी अथवा निजी इनार, ढुंगेधारा आदिबाट आपूर्ति गरिन्छ। अत्यधिक भूमिगत पानीको दोहनले भूमिगत जलस्रोतसमेत संकटमा पर्न सक्ने जोखिम अनुसन्धान प्रतिवेदनले प्रस्ट्याइसकेको छ। उपत्यकामा दैनिक लगभग तीन करोड लिटरसम्म भूमिगत पानी जमिन मुनिबाट झिक्न सकिने भन्ने भएता पनि हाल भूमिगत पानीको दोहन अत्यधिक भइरहेको छ। यो पर्यावरणीय दृष्टिकोणले निकै डरलाग्दो अवस्था हो। एकातर्फ उपत्यकामा भूमिगत पानीको उपयोग अत्यधिक मात्रामा भइरहेको छ भने अर्कोतर्फ वर्षात्को पानी संकलन गरी भूमिगत स्रोतहरूलाई रिचार्ज (पुनर्जलीकरण) गर्न भने कुनै पहल भएको पाइँदैन। यसका लागि ठाउँठाउँमा पोखरीहरू बनाएर वर्षात्को पानी संकलन गरी पुनः जमिनमुिन पठाउने व्यवस्था गरिनुपथ्र्यो। यसले जमिनमुनिको पानी उपयोग गर्ने दर र पानीको सतहबीचको सन्तुलन कायम राख्न मद्दत गर्छ। तर, हालसम्म यसतर्फ कुनै पनि निकायको सोचाइ पुग्न सकेको देखिँदैन। यदि यसबारेमा बेलैमा विचार नपुर्याउने हो भने कुनै दिन भूमिगत पानीको भण्डार रित्तिएर जमिन नभासिएला भन्न सकिँदैन। यसका लागि सम्बन्धित निकायहरूबीच समन्वय गरी राष्ट्रिय कार्यक्रम नै सञ्चालन गरिनुपर्छ। यस्ता कार्यक्रमले व्यक्तिको वातावरण संरक्षणप्रतिको ज्ञान अभिवृद्धि गर्नुका साथै प्रदूषण नियन्त्रण गर्न समेत उल्लेख्य भूमिका खेल्न सक्छ। सुक्खायाम सुरु भएसँगै आम जनमानसलाई पिरोल्ने विषय पानीको जोहो कसरी गर्ने, पानीजन्य रोगबाट बच्न केकस्ता उपाय अपनाउने भन्ने नै हुन्छ। एकातर्फ पानीको अपर्याप्तता छ भने अर्कोतर्फ उपलब्ध पानीका स्रोतहरू प्रदूषित बन्दै गइरहेका छन्। यो जनस्वास्थ्य तथा वातावरण संरक्षणका हिसाबले ज्यादै चिन्ताको विषय हो। भूमिगत पानीका स्रोतहरू र उपत्यका भएर बग्ने नदीनालाहरू अहिले प्रदूषणको चपेटामा परेका छन्। यसको मुख्य कारण उपत्यकामा भइरहेको अत्यधिक जनसंख्या वृद्धि, अव्यवस्थित सहरीकरण, जनचेतनाको अभाव, उदासीन जिम्मेवार निकाय र फितलो कानुन कार्यान्वयन पक्ष हो। काठमाडौंं उपत्यका विशिष्ट भौगोलिक बनोट र सीमित भूभाग भएको क्षेत्र हो। जसले निश्चित जनसंख्याको चापलाई मात्र थेग्न सक्छ। अहिले क्षमताभन्दा अधिक जनसंख्या काठमाडौंमा स्थायीअस्थायी रूपले बसोबास गर्दै आइरहेका छन्। यो संख्या निरन्तर बढ्दो छ। जनसंख्या वृद्धिसँगै उत्पादित फोहोरको उचित व्यवस्थापन हुन नसक्दा पानीका स्रोतहरू प्रदूषणको मारमा पर्दै गइरहेका छन्। उपत्यकाभित्र उत्पादन हुने फोहोरमध्ये लगभग ७० प्रतिशत कुहिने फोहोरअन्तर्गत पर्दछ। घरायसी फोहोर नजिकको खाली ठाउँ, खोलाको किनार र सडकका पेटी आदिमा फालिन्छन्। यसरी फ्याँकिने फोहोरबाट निस्कने झोलपदार्थ जसलाई लिचेट भनिन्छ अन्ततः बगेर नजिकको खोलामा पुग्छ। केही भाग रसाएर जमिनमुिनको पानीमा समेत पुग्न जान्छ। यसले गर्दा खोलानाला र भूमिगत पानीका मुहानहरू प्रदूषित हुन पुग्छन् र पर्यावरणीय संकट उत्पन्न हुन्छ । पानी प्रदूषित हुनुको अर्को महŒवपूर्ण कारण सेफ्टिट्यांकी, इनार अथवा ट्युबेलबीचको न्यून दूरी पनि हो। यसले गर्दा सूक्ष्म जीवाणुहरू सेफ्टिट्यांकीबाट निस्कने तरल पदार्थसँगै रसाएर जमिनमुनिसम्म पुग्छ र पानी प्रदूषित हुन जान्छ। उपत्यकामा बग्ने अधिकांश नदीनालाहरू जलचरविहीन छन्। भूमिगत पानीका स्रोतहरू केही अपवादबाहेक कुनै पनि यस्ता छैनन् जसमा सूक्ष्म जीवाणुहरूको उपस्थिति नभएको होस्। नेपाल खानेपानी गुणस्तर मापदण्डअनुसार पिउने पानी सूक्ष्म जीवाणुरहित हुनुपर्छ। तर, उपत्यकाभित्र उपलब्ध पानीका स्रोतहरूको अवस्था यसको विपरीत छ। विभिन्न अध्ययन प्रतिवेदनहरूमा उल्लेख भएअनुसार काठमाडौं उपत्यकाको भूमिगत पानी नेपाल खानेपानी मापदण्डअनुसार नभएको पाइएको छ। अध्ययनको नतिजाअनुसार ५२ वटा भूमिगत पानीका नमुनाहरू परीक्षण गर्दा ८४ प्रतिशत नमुनाहरूमा जनस्वास्थ्यका लागि हानिकारक जीवाणुहरू भएको पाइएको छ। यसैगरी, उपत्यकाभित्र मिनरल वाटरको नाममा बिक्री वितरण हुने ७६ वटा प्रशोधित पानीका नमुनाहरू परीक्षण गर्दा ९२ प्रतिशत नमुना खाद्य गुणस्तर मापदण्डअनुसार नभएको पाइयो। यी नमुनाहरूमा प्रति १०० मिलिलिटर पानीमा ३०० भन्दा बढ्ता हानिकारक जीवाणुका साथै फ्लोराइड र नाइट्रेटको मात्रा गुणस्तर मापदण्डभन्दा माथि रहेको पाइयो। जीवाणु उपस्थित पानी स्वास्थका लागि हानिकारक मानिन्छ। यस प्रकारको पानीको सेवनले झाडापखाला, हेपाटाइटिस र हैजाजस्ता प्रकोपहरू निम्तिन्छन् भने अधिक फ्लोराइडको कारणले दाँत र हड्डी खिइनेजस्ता समस्या उत्पन्न हुन्छन्। पानीमा हुने नाइट्रेटले बच्चाहरूमा शारीरिक समस्या पैदा गर्छ। प्रदूषणको चर्को मारमा उपत्यका भएर बग्ने नदीनालाहरूसमेत परेका छन्। राजधानीको बीच भाग भएर बग्ने बागमती र अन्य नदीले उपत्यकावासीहरू कति वातावरणप्रेमी छन् भन्ने प्रमाण दिइरहेको हुन्छ। यी नदीहरू प्रदूषित हुने प्रमुख कारण सहरभित्रको ढल सीधै नदीमा विसर्जन गर्दा भएको हो। ढल निर्माण एवं निस्कासनको जिम्मेवारी स्थानीय पालिकाहरूको कार्यक्षेत्र भित्र पर्छ होला। तर, खै वातावरण संरक्षणप्रति पालिकाहरूको ध्यान गएको ? नगरपालिकाहरूले नगरभित्र बसोबास गर्ने व्यक्तिबाट सेवा कर असुल्ने गर्छन्, त्यो के का लागि ? सिद्धान्तः कर उठाएपछि सुविधा विस्तार, सरसफाइको प्रबन्धलगायत वातावरणीय स्वच्छता कायम गर्नुपर्ने हो। देशकै राजधानीको वातावरणीय अवस्था त यस्तो छ भने दूरदराजका अन्य नगरपालिकाहरूको हविगत कस्तो होला ? पानीसँग सम्बन्धित जनचेतना जगाउने उद्देश्यले संयुक्त राष्ट्रसंघको आह्वानमा प्रत्येक वर्ष मार्च २२ मा मनाइने विश्व पानी दिवस नेपालमा समेत सप्ताहव्यापी रूपले राष्ट्रिय स्तरमै मनाइन्छ। पानी दिवस कार्यक्रम मनाउनको लागि मात्र सीमित भएका गुनासाहरू पनि नसुनिएका होइनन्। गुनासाहरूलाई चिर्न यस्ता कार्यक्रमलाई मार्च २२ तारिखमा मात्र सीमित गरिनु हुँदैन। पानीको संरक्षणलगायत तत्सम्बन्धमा जनचेतना अभिवृद्धिका लागि नतिजा उन्मुख ढंगले कार्यक्रमहरू सञ्चालन गरिनु पर्छ। उपत्यकामा पानीको अवस्था र पानी प्रदूषित हुनुको कारण पहिचान भइसकेपछि यसको निराकरणका बारेमा चर्चा गर्नु सान्दर्भिक हुन्छ। जल प्रदूषण न्यूनीकरणका साथै भूमिगत जलस्रोतको संरक्षणका लागि निम्नलिखित बुँदाहरूलाई सम्बोधन गरिनु वाञ्छनीय हुन्छ। जनचेतना अभियानको थालनी प्रत्येक व्यक्तिहरूको शैक्षिक अवस्था र चेतनाको स्तर समान नहुन सक्छ। वातावरणलाई स्वच्छ र स्वस्थ बनाइराख्न प्रत्येक व्यक्तिलाई वातावरण संरक्षणसम्बन्धी ज्ञान र यसले वातावरण एवं मानव स्वास्थमा पार्न सक्ने प्रभावका बारेमा जानकारी गराइनु पर्छ। यस प्रयोजनका लागि सरोकारवाला निकायहरूबीच समन्वय गरेर सामान्य व्यक्तिले समेत बुझ्ने गरी कार्यक्रम सञ्चालन गरिनु पर्छ। पर्यावरणीय सन्तुलन कायम राख्न जति स्थानहरू उपलब्ध छन् ती ठाउँहरूमा भूमिगत पानी रिचार्ज केन्द्रहरूको निर्माण गरिनु पर्छ। सफल जनचेतना अभियान वातावरण संरक्षणको प्रथम खुड्किलो हुने हुँदा कार्यक्रमलाई इमानदारिताका साथ कार्यान्वयन गरिनु पर्छ। फोहोरमैलाको उचित व्यवस्थापन अव्यवस्थित फोहोर विसर्जन जल प्रदूषणको मुख्य कारक हो। घरबाट निस्कने फोहोरलाई फोहोर उत्पादन बिन्दुबाटै छुट्ट्याइनु पर्छ। कुहिनेलाई कम्पोस्ट मल र बायोग्याँस उत्पादनमा उपयोग गरिनु पर्छ। कुहिएर नजाने फोहोरलाई तिनीहरूको प्रकृतिअनुसार रिसाइक्लिङ गरी पुनः प्रयोग गरिनु पर्छ। तरल फोहोरलाई प्रशोधनपश्चात् मात्र बिसर्जन गर्न सम्बन्धित निकायहरूलाई जिम्मेवार बनाइनु पर्छ। साथै, बढ्दो अव्यवस्थित सहरीकरणलाई उपयुक्त नीति निर्माण गरी निरुत्साहित गरिनु पर्छ। भूमिगत पानी पुनर्जलीय केन्द्रहरूको व्यवस्थापन भूमिगत पानीका स्रोतहरूलाई संरक्षण गर्न ठाउँठाउँमा भूमिगत पानी रिचार्ज केन्द्रहरू बनाई वर्षात्को पानीलाई संकलन गरेर जमिनमुनि पठाउने व्यवस्था गरिनु पर्छ। यसले जमिनमुनिको पानीको सतह र भूमिगत पानीे उपयोगबीच सन्तुलन ल्याई भविष्यमा हुन सक्ने प्राकृतिक प्रकोपबाट बच्न मद्दत गर्छ। अव्यवस्थित सहरीकरणका कारणले पर्याप्त स्थानमा रिचार्ज केन्द्रहरूको निर्माण गर्नु सजिलो कार्य छैन। तर, पर्यावरणीय सन्तुलन कायम राख्न जति स्थानहरू उपलब्ध छन् ती ठाउँहरूमा भूमिगत पानी रिचार्ज केन्द्रहरूको निर्माण गरिनु पर्छ। भूमिगत पानी उपभोगको हालको दरमा कटौती गरिनु पर्छ। वैकल्पिक रूपमा पानी आपूर्तिका लागि ढुंगेधाराहरूको संरक्षण गर्नुका साथै वर्षात्को पानी संकलन गर्नेतर्फ ध्यान दिनु पर्छ। कानुनी उपचारको व्यवस्था आफ्नो घर, आँगन, टोल र पानीका मुहानहरू प्रदूषित हुनबाट जोगाउनु प्रत्येक सचेत नागरिकको जिम्मेवारी हो। यस सम्बन्धमा जानकारी नभएकालाई जानकारी गराउनु र जानकारहरूलाई थप जिम्मेवारीका साथ परिचालन गराउनु राष्ट्रको दायित्व हो। यदि कसैले जानाजान वातावरण संरक्षणविपरीतको कार्य गर्छ भने त्यस्तो प्रवृत्तिलाई कानुनी रूपले निरुत्साहित र नियन्त्रण गरिनु पर्छ। (लेखक नेपाल विज्ञान तथा प्रविधि प्रज्ञाप्रतिष्ठान (नास्ट)का वरिष्ठ वैज्ञानिक हुन्।)"
आईपीएल : चेन्नई र लखनऊ भिड्दै,काठमाडौं : इन्डियन प्रिमियर लिग(आईपीएल) अन्तर्गत आज चेन्नई सुपर किंग्स र लखनऊ सुपर जायन्टसबीच खेल हुँदैछ। साँझ ७:४५ बजेदेखि मुम्बईस्थित ब्राबोरन्स स्टेडियम हुने खेलमा दुईटै टोली पहिलो जितको खोजीमा हुनेछन्। चेन्नई यसअघि कोलकत्तासँग पराजित भएको थियोभने लखनऊ गुजरातसँग पराजित भएको थियो।
नेपालको दोस्रो विकेट पतन,काठमाडौं : त्रिकोणात्मक टी२० सिरिज अन्तर्गत आज नेपाल र पपुवा न्युगिनी(पीएनजी)बीचको खेलमा नेपालको दोस्रो विकेट पतन भएको छ। नेपालका ओपनर ब्याट्सम्यान आशिफ शेख ३८ रनमा आउट भएका हुन्। यसअघि कुशल भुर्तेल १७ रनमा आउट भएका छन्। नेपाल ताजा अवस्थामा ९४ ओभर खेल्दै ७२ रनमा रहेको छ। नेपाल टस हारेर ब्याटिङ् गरिरहेको छ।
करनले नै लिए पीएनजीको दोस्रो विकेट,काठमाडौं : त्रिकोणात्मक टी२० सिरिज अन्तर्गत नेपालसँग खेलिरहेको पपुवा न्युगिनी(पीएनजी)को दोस्रो विकेट पतन भएको छ। पीएनजीका ब्याट्सम्यान असाड भला १ रनमा आउट भएका हुन्। उनको विकेट करन केसीले लिए। यस अघि पनि केसीले लेगा सिएकाको विकेट लिएका हुन्। पीएनजी ताजा अवस्थमा २२ ओभरमा १३ रनमा रहेको छ। टस हारेर ब्याटिंगको निम्तो पाएको नेपालले निर्धारित २० ओभरमा ७ विकेट गुमाउँदै २०३ रन जोडेको हो।
पीएनजीको तेस्रो विकेट पतन,काठमाडौं : त्रिकोणात्मक टी२० सिरिज अन्तर्गत नेपालसँग खेलिरहेको पपुवा न्युगिनी(पीएनजी)को तेस्रो विकेट पनि पतन भएको छ। पीएनजीका ब्याट्सम्यान टोनी उरा ४३ रनमा आउट भएका हुन्। उनको विकेट सोमपाल कामीले लिए। नेपालका लागि करन केसीले पीएनजीको २ विकेट लिएका छन्। पीएनजी ताजा अवस्थमा १११ ओभरमा ९७ रनमा रहेको छ। टस हारेर ब्याटिंगको निम्तो पाएको नेपालले निर्धारित २० ओभरमा ७ विकेट गुमाउँदै २०३ रन जोडेको हो।
अविनाशले लिए पीएनजीको पाँचौ र छैटौ विकेट,काठमाडौं : त्रिकोणात्मक टी२० सिरिज अन्तर्गत नेपालसँग खेलिरहेको पपुवा न्युगिनी(पीएनजी)को पाँचौ र छैटौ विकेट पतन भएको छ। पीएनजीका ब्याट्सम्यान नोर्मन भानुआ १७ रनमा र शेशे बाउ आउट भएका हुन्। उनको विकेट अविनाश बोहराले लिए। पीएनजी ताजा अवस्थमा १७२ ओभरमा १५८ रनमा रहेको छ। टस हारेर ब्याटिंगको निम्तो पाएको नेपालले निर्धारित २० ओभरमा ७ विकेट गुमाउँदै २०३ रन जोडेको हो।
२ रनमै पीएनजीलाई पहिलो झट्का,काठमाडौं : त्रिकोणात्मक टी२० सिरिज अन्तर्गत नेपालसँग खेलिरहेको पपुवा न्युगिनी(पीएनजी)लाई पहिलो झट्का लागेको छ। पीएनजीका ब्याट्सम्यान लेगा सिएका आउट भएका हुन्। उनको विकेट करन केसीले लिए। पीएनजी ताजा अवस्थमा ०२ ओभरमा २ रनमा रहेको छ। टस हारेर ब्याटिंगको निम्तो पाएको नेपालले निर्धारित २० ओभरमा ७ विकेट गुमाउँदै २०३ रन जोडेको हो।
नेपाललाई तेस्रो झट्का,काठमाडौं : त्रिकोणात्मक टी२० सिरिज अन्तर्गत आज नेपाल र पपुवा न्युगिनी(पीएनजी)बीचको खेलमा नेपाललाई तेस्रो झट्का लागेको छ। नेपालका ब्याट्सम्यान रोहित पौडेल ४१ रनमा आउट भएका हुन्। यसअघि कुशल भुर्तेल १७ रनमा र आशिफ शेख ३८ रनमा आउट भएका छन्। नेपाल ताजा अवस्थामा १४२ ओभर खेल्दै १२३ रनमा रहेको छ। नेपाल टस हारेर ब्याटिङ् गरिरहेको छ।
त्रिकोणात्मक टी२० सिरिज : नेपाल टस हारेर ब्याटिङ्मा,काठमाडौं : त्रिकोणात्मक टी२० सिरिज अन्तर्गत आज नेपाल र पपुवा न्युगिनी(पीएनजी)बीचको खेलमा नेपालले टस हारेर ब्याटिङ गर्ने भएको छ। नेपाल त्रिकोणात्मक टी२० सिरिजमा आज दोस्रो पटक पीएनजीसँग खेलिरहेको हो। यसअघिको खेलमा नेपालले पीएनजी र मलेसियलाई हराइसकेको छ। खेल अहिले त्रिवि क्रिकेट मैदानमा हुनेछ।
बक्सिङमा आकाश पहिलो,"काठमाडौं : नवलपुरका आकाश राना गणेशमान सिंह स्मृति राष्ट्रिय बक्सिङ प्रतियोगिताअन्तर्गत गण्डकी प्रदेशस्तरीय छनोटमा पहिलो भएका छन्। पोखरामा बुधबार भएको पुरुष ५२ केजी तौल समूहको फाइनलमा कास्कीका सरोज गुरुङलाई पराजित गर्दै आकाशले पहिलो भएका हुन्। पर्वतका ओमन गुरुङ र तनहुँका अनिश गुरुङ तेस्रो भए। यसैगरी पुरुषकै कास्कीका सौगात कुमालले स्वर्ण जिते। उनले स्याङ्जाका विपिन भण्डारीलाई फाइनलमा हराए। स्याङ्जाका शंकर खनाल र नवलपुरका अनिष तामाङ तेस्रो भए। पुरुष ६३ केजीमा पर्वतका निश्चल गुरुङ पहिलो, कास्कीका सागर परियार दोस्रो र नवलपुरका सुनील पुन एवं बाग्लुङका निर्तिक गाहमगर तेस्रो भए। ६९ केजीमा पर्वतका सुनील विकले स्वर्ण जिते। उनले फाइनलमा कास्कीका कुशल कुमाललाई पराजित गरे। नवलपुरका रामबहादुर गर्बुजा र स्याङ्जाका विवेक नेपाली तेस्रो भए। ७५ केजीमा कास्कीका निशान गुरुङले मन गुरुङलाई पराजित गर्दै स्वर्ण जिते। ८१ केजीमा पर्वतका मनिष बिसी र ९१ केजीमुनिको तौल समूहमा पर्वतका किरण विक पहिलो भए। उनले कास्कीका आयुष थापालाई पाखा लगाए। यसैगरी महिलाको ५१ केजी तौल समूहमा पर्वतकी अस्मिता थापा, ५७ केजीमा पर्वतकै सीमा गुरुङ र ६० केजी तौल समूहमा पर्वतकै जेसिका श्रेष्ठले पहिलो स्थान हात पारे। आगामी बैशाख ६ देखि १० गतेसम्म काठमाडौंमा हुने प्रतियोगितामा पुरुषतर्फ सात र महिलामा पाँच तौल समूहमा प्रतिस्पर्धा हुनेछ। खेल सामग्री सहयोग वीर गणेशमान सिंह स्पोर्ट्स कमिटीको आयोजना आगामी वैशाखमा हुन लागेको राष्ट्रिय बक्सिङ प्रतियोगिताका लागि विश्वप्रसिद्ध खेल उत्पादक कम्पनी ग्रिन हिलले खेलकुद सामग्री सहयोग गरेको छ। पाकिस्तानमा रहेको ग्रिन हिलले प्रतियोगिताका लागि चार लाखभन्दा बढीको सामग्री सहयोग गरेको गणेशमान सिंह स्मृति राष्ट्रिय बक्सिङ प्रतियोगिताका संयोजक राजीव श्रेष्ठले जानकारी दिए। पाकिस्तानी कम्पनी ग्रिन हिलले गणेशमान सिंह राष्ट्रिय बक्सिङ प्रतियोगितालाई अन्तर्राष्ट्रिय बक्सिङ महासंघको सर्टिफाइड खेलकुद सामग्री सहयोग गरेको हो। ग्रिन हिलले हेड गार्ड, ग्लोभ्सलगायतका सामग्री सहयोग गरेको हो।"
पीएनजीलाई चौथो झट्का,काठमाडौं : त्रिकोणात्मक टी२० सिरिज अन्तर्गत नेपालसँग खेलिरहेको पपुवा न्युगिनी(पीएनजी)लाई चौथो झट्का लागेको छ। पीएनजीका ब्याट्सम्यान चार्लिज अमिनी ६२ रनमा आउट भएका हुन्। उनको विकेट सोमपाल कामीले लिए। नेपालका लागि करन केसीले पीएनजीको २ विकेट लिएका छन्। पीएनजी ताजा अवस्थमा १३३ ओभरमा ११७ रनमा रहेको छ। टस हारेर ब्याटिंगको निम्तो पाएको नेपालले निर्धारित २० ओभरमा ७ विकेट गुमाउँदै २०३ रन जोडेको हो।
४४ रनमा नेपाललाई पहिलो झट्का,काठमाडौं : त्रिकोणात्मक टी२० सिरिज अन्तर्गत आज नेपाल र पपुवा न्युगिनी(पीएनजी)बीचको खेलमा नेपाललाई पहिलो झट्का लागेको छ। नेपालका लागि ओपनर ब्याट्सम्यान कुशल भुर्तेल १७ रनमा आउट भएका हुन्। नेपाल ताजा अवस्थामा ६२ ओभर खेल्दै ४४ रनमा रहेको छ। नेपाल टस हारेर ब्याटिङ् गरिरहेको छ।
करणको ह्याट्रिकमा नेपालको लगातार तेस्रो जित,"काठमाडौं : करण केसीको ह्याट्रिकमा त्रिकोणात्मक टी२० सिरिज अन्तर्गत पपुवा न्युगिनीसँग खेलिरहेको नेपालले लगातार तेस्रो जित निकालेको छ। नेपालले पीएनजीलाई ३७ रनले पराजित गरेको हो। पपुवा न्युगिनी(पीएनजी)सँग टस हारेर ब्याटिङ्को निम्तो पाएको नेपालले निर्धारित २० ओभरमा ७ विकेट गुमाउँदै २०३ रन जोडेको थियो। नेपालले दिएको २०४ रनको लक्ष्य पछ्याउने क्रममा पीएनजी १९४ ओभरमा सम्पूर्ण विकेट गुमाउँदै १६६ रनमा समेटिएको हो। पीएनजीलाई १६६ रनमा रोक्नका लागि नेपालका करण केसीले ३४ ओभर बलिङ् गर्दै ५ विकेट लिए। त्यस्तै अविनाश बोहरा र सोमपाल कामीले समान २२ विकेट लिए भने कप्तान सन्दिप लामिछानेले १ विकेट लिए। सन्दीप लामिछानेपछि टी२० अन्तराष्ट्रिय क्रिकेटमा ५० विकेट लिने करण पहिलो नेपाली खेलाडी बने । नेपालका लागि दीपेन्द्रसिंह ऐरीले ६६ र मोहम्मद अदिल अलामले २० रन जोडे। यस्तै कुशल भुर्तेल १७ रन, रोहित पौडेल ४१ रन र आशिफ शेख ३८ रन जोडे। योसँगै नेपाल सिरीजको फाइनलमा पुगेको छ।"
दीपेन्द्रको अर्धशतकमा नेपालले दियो २०४ रनको लक्ष्य,"काठमाडौं : त्रिकोणात्मक टी२० सिरिज अन्तर्गत आज दीपेन्द्र सिंह ऐरीको अर्धशतकमा नेपालले पपुवा न्युगिनी (पीएनजी)लाई २०४ रनको लक्ष्य दिएको छ। टस हारेर ब्याटिंगको निम्तो पाएको नेपालले निर्धारित २० ओभरमा ७ विकेट गुमाउँदै २०३ रन जोडेको हो। नेपालका लागि दीपेन्द्र सिंह ऐरीले ६० रन जोडे। त्यस्तै मोहम्मद अदिल अलामले २० रन जोडे। त्यस्तै कुशल भुर्तेल १७ रन, रोहित पौडेल ४१ रन र आशिफ शेख ३८ रन जोडे।"

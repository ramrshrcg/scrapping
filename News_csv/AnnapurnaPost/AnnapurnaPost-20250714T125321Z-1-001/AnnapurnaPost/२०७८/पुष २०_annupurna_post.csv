शीर्षक,विवरण
"हत्याका मुख्य योजनाकार फरार, अन्य ३ जना पक्राउ","परासी : गत असोज महिनामा भएको हत्या घटनामा एक निजी स्कुलका सञ्चालक मुख्य योजनाकार भएको प्रहरीले जनाएको छ । योजनाकार फरार रहेपनि घटनामा संलग्न अन्य ३ जनालाई भने प्रहरीले ६ महिनापछि पक्राउ गरेको छ । शव भने अहिलेसम्म बरामद हुन सकेको छैन् । गत असोज ६ गते पश्चिम नवलपरासी प्रतापपुर गाउँपालिका३ पिडरहनीका ४० वर्षीय गोबिन्द धोवीको हत्या भएको थियो । पक्राउ परेका अभियुक्तको बयानका आधारमा प्रहरीले मुख्य योजनाकार बर्दघाट नगरपालिकाको मझौनीस्थित न्यू ड्रिम एकेडेमी स्कुलका सञ्चालक मुन्ना कहाँर रहेको प्रहरी उपरीक्षक मनोजकुमार यादवले बताए । उनी फरार छन् । मृतक गोबिन्दका छोरा सोही स्कुलमा अध्ययनरत थिए । सामान्य व्यवसाय गर्ने गोबिन्दसँग रकम भएकोले अपहरण गरी फिरौती रकम असुल गर्ने मुन्नाको योजनामा हत्या गरिएको प्रहरीले जनाएको छ । घटनामा संलग्न भई पक्राउपर्नेमा रामग्राम नगरपालिका२ दुर्गा टोलका २६ वर्षीय सुदिपकुमार केवट, सुस्ता गाउँपालिका१ वनदेवीका ३५ वर्षीय वीरबहादुर राजभर र बर्दघाट नगरपालिका मझौनीका सुरेन्द्र कहाँर रहेका छन् । सुरेन्द्र र मुन्ना कहाँर बाबु छोरा हुन् । हत्याको योजनासहित मुन्नाले बोलाएपछि भारतीय नम्बर प्लेटको आफ्नै गाडी चढेर गोबिन्द एक नास्ता पसलमा पुगेका थिए । उक्त नास्ता पसल हत्यामा संलग्न वीरबहादुरको हो । मादक पदार्थबाट मातेका सबै गाडीमा चढेर हिडेको र बाटोमा गोबिन्दलाई गाडीभित्री घाँटीमा गम्छाले बाँधेर हत्या गरेको खुलेको हो । हत्या पश्चात शवलाई नारायणी नदीको ठोकर नं ६ मा लगेर फालेको अभियुक्तहरुले प्रहरी समक्षको बयानमा बताएका छन् । ६ महिनाअघि नदीमा फालिएको शव प्रहरीले गोताखोर लगाएर खोजतलास गरेको थियो । तर शव फेला पर्न नसके पनि हत्या स्विकारेकाले उनीहरु माथि कर्तव्य ज्यानमा मुद्दा चलाइएको प्रहरी उपरीक्षक यादवले जानकारी दिए । प्रमाण नष्ट गर्ने सोँचका साथ अभियुक्तहरुले उक्त गाडी सुनवल नगरपालिकाको फरौलीस्थित कच्ची सडकमा जलाएर छाडेका थिए । फिंगर प्रिन्टका आधारमा पक्राउपर्ने डरले गाडीलाई जलाएको बयान दिएका छन् । प्रहरी उपरीक्षक यादवले भने । अभियुक्तहरुले डेढ करोड रुपैयाँ फिरौती रकम माग्ने सोँचका साथ उनलाई अपहरण गरेको र पछि पहिँचान खुल्ने डरले हत्या गरेको साविती बयान दिएको प्रहरीले जनाएको छ । रुपन्देहीकी एक महिलासँग भएको मोबाइलको कल डिटेलका आधारमा अभियुक्तहरुलाई पक्राउ गर्न सफल भएको प्रहरीले जनाएको छ ।"
सरकारद्वारा बुस्टर डोज खोप अभियान स्थगित,"काठमाडौं: सरकारले बुस्टर डोज खोप अभियान स्थगित गरेको छ। जेष्ठ नागरिक र दीर्घरोगीलाई बुस्टर डोज दिने निर्णय गरे पनि खोप नलिएकालाई पूर्ण मात्रा दिन यो अभियान तत्काललाई स्थगित गरेको स्वास्थ्य मन्त्रालयका प्रवक्ता डा संगीता कौशल मिश्राले जानकारी दिए। सबै नागरिकलाई कोभिड१९ विरुद्धको पूरा मात्रा खोप चाँडै उपलब्ध गराउन महत्वपूर्ण भएकाले राष्ट्रिय खोप अभियान द्रुत गतिमा सञ्चालन गर्न आवश्यक छ । त्यसैले थप प्राविधिक विषयहरु छलफल तथा तयारी गरी आगामी माघ महिनादेखि यस विषयमा जानकारी गराउने व्यहोरा सबैमा हार्दिक अनुरोध छ, प्रवक्ता मिश्राद्वारा जारी विज्ञप्तिमा भनिएको छ।"
"बेइजिङमा धुम्रपान गर्नेको संख्या घट्यो, यस्तो छ कारण",बेइजिङ: चीनको राजधानी बेइजिङमा १५ वर्ष र सोभन्दा माथिका व्यक्तिमा धुम्रपान दर १९९ प्रतिशतमा झरेको छ। मंगलबार सार्वजनिक नगर स्वास्थ्य आयोगको तथ्यांक अनुसार सन् २०१९ को तुलनामा यस उमेर समूहमा धुम्रपान गर्नेहरूको सङ्ख्या ७३ हजारले घटेको छ। दोस्रो व्यक्तिले गरेको धुम्रपानका कारण हुने जोखिम कार्यस्थलमा २७ प्रतिशत तथा रेष्टुरेन्टहरूमा ४२५ प्रतिशत रहेकोमा यसमा सन् २०२१ सम्ममा कमी आई क्रमशः २३४ प्रतिशत र ३७३ प्रतिशत कायम भएको तथ्याङ्कमा उल्लेख छ। धुम्रपानले जनस्वास्थ्यमा पार्ने हानीकारक प्रभावलाई कम गर्न चीन सरकारले सुर्तीजन्य पदार्थ नियन्त्रणलाई विशेष ध्यान दिएको पाइन्छ। बेइजिङले सन् २०१५ को जुन १ देखि सार्वजनिक स्थलमा धुम्रपान निषेध गरेको छ। सुर्तीजन्य पदार्थ नियन्त्रणसम्बन्धी नियम लागू भएपछि बेइजिङले सार्वजनिक स्थलमा धूम्रपान निषेध गरेको हो।
राष्ट्रियसभा बैठक पुस २५ गतेलाई बोलाइयो,काठमाडौं: राष्ट्रियसभाको बैठक यही पुस २५ गते आइतबार दिउँसो १ बजे बस्ने भएको छ। राष्ट्रियसभाका अध्यक्ष गणेशप्रसाद तिमिल्सिनाले उक्त मिति र समयमा बैठक बस्ने गरी समय निर्धारण गर्नुभएको महासचिव डा भरतराज गौतमद्वारा आज जारी सूचनापत्रमा उल्लेख छ। उक्त सभाको पुस ५ गतेको बैठकले अर्को सूचनाद्वारा मिति र समय नतोकिएसम्मका लागि सभाको बैठक स्थगित गरेको थियो।
माओवादी केन्द्रको केन्द्रीय समितिमा गोरखाबाट १३ जना,"गोरखा : नेकपा माओवादी केन्द्रको हालै सम्पन्न आठौँ महाधिवेशनबाट केन्द्रीय सदस्यमा गोरखाबाट १३ जना निर्वाचित भएका छन् । प्रज्ञा भवन कमलादीमा अध्यक्ष पुष्पकमल दाहाल 'प्रचण्ड'ले चयन गरेका केन्द्रीय सदस्यहरुमा गोरखाका १३ जनाको नाम घोषणा गरेका हुन् । केन्द्रीय सदस्यमा चयन भएका गोरखाका नेताहरुमा नारायणकाजी श्रेष्ठ, हितराज पाण्डे, हरिराज अधिकारी, परशुराम रम्तेल, लेखनाथ न्यौपाने, कृष्णप्रसाद धिताल, सुशीला सिंखडा, अमर गुरुङ, चूडामणि खड्का, पार्वती थापा, पम्फा बसेल, दुर्गा विक र सोमति गुरुङ रहेका छन ।"
सरकार र नेपालगञ्जका आन्दोलनरत पक्षबीच चार बुँदे सहमति,"काठमाडौं: नेपालगन्जकी नन्कुन्नी धोबीको मृत्यु र निर्मला कुर्मी बेपत्ता घटनाका दोषीमाथि कारबाहीको माग गर्दै माइतीघर मण्डलामा ४१ दिनदेखि भएको आन्दोलन स्थगित भएको छ। गृह मन्त्रालयसँग चार बुँदे सहमति भएपछि अधिकारकर्मी रुबी खानले आमरण अनसन तोडेकी छन्। मंसिर ९ देखि रुबीलगायतका अधिकारकर्मीहरूले माइतिघरमा धर्ना दिएका थिए। यस्तो छ ४ बुँदे सहमति १ निर्मला कुर्मीको अपहरण तथा शरीर बन्धक र कर्तव्य ज्यानसम्बन्धी जाहेरीमा औंल्याइएका विषयमा केन्द्रीय अनुसन्धान ब्यूरोमार्फत अनुसन्धान गर्ने गरी प्रहरी प्रधान कार्यालय नक्साल काठमाडौंमा पत्राचार गर्ने सहमति गरियो । २ यस विषयमा निर्मला कुर्मीको अपहरण तथा शरीर बन्धक र कर्तव्य ज्यान सम्बन्धमा जाहेरवाला, साक्षी आन्दोलनरत व्यक्तिहरू समेतलाई अभियुक्तहरूको तर्फबाट धाकधम्की, प्रलोभन आएको भन्ने विषयहरू छलफलमा उठान भएकोले निजहरूको सुरक्षामा विशेष ध्यान दिन सुरक्षा निकायहरूलाई गृह मन्त्रालयले निर्देशन दिने सहमति गरियो । ३ यस सम्बन्धमा भएको छानबिन प्रतिवेदनमा औंल्याइएका विषयहरू कार्यान्वयन गर्न सम्बन्धित निकायहरूमा पत्राचार गर्ने, यसअघि भएका पत्राचार, कारबाहीका विषयमा प्रगति विवरण प्राप्त गर्ने, कार्यान्वयनका लागि 'फलोअप' गर्ने सहमति गरियो । ४ उल्लेखित विषयलाई लिएर आमरण अनशनमा रहेकी रुबी खानले आजकै मितिबाट अनशन तोड्ने, निजसहितका आन्दोलनरत व्यक्तिहरूले धर्नासहितका सम्पूर्ण कार्यक्रमहरू स्थगित गर्ने सहमति गरियो ।"
बजार मूल्य बढेर एप्पल बन्यो संसारको पहिलो प्रविधि कम्पनी,क्यालिफोर्नियाः कोभिड१९ महामारीबीच बजार मूल्य (मार्केट भ्यालु) सर्वाधिक ठूलो बनाउने अमेरिकी कम्पनी एप्पल संसारको पहिलो टेक कम्पनी बनेको छ। महामारीको समयमा बजार मूल्य ३ ट्रिलियन डलर बनाएसँगै एप्पल पहिलो टेक कम्पनी बनेको हो। महामारीको समयमा एप्पलले अन्य टेक कम्पनीहरुलाई पछि पार्दै अहिलेसम्मकै उच्च बजार मूल्य बनाएको कम्पनीले जनाएको छ। पछिल्लो समय एप्पलको बजार मूल्य बढेर ३ ट्रिलियन डलर पुगेको छ। स्थापनाकालदेखि हालसम्म एप्पलको बजार मूल्य ५८ सय प्रतिशतले बढेको छ। महामारीको समयमा संसारका अधिकांश कम्पनी र उद्योग पछाडि परेपनि एप्पलले भने महामारीमा जित हात पारेको बताइएको छ। एप्पलका लागि यो ऐतिहासिक क्षण भएको कम्पनीले जनाएको छ। स्टिभ जब्सले सन् २००७ मा पहिलो पटक एप्पल कम्पनीको स्थापना गरेका थिए।
थाकसको विज्ञापनसम्बन्धी रिटमा सर्वोच्चद्वारा कारण देखाउ आदेश,"काठमाडौं: सर्वोच्च अदालतले थारु कल्याणकारिणी सभा (थाकस)ले दायर गरेको विज्ञापनसम्बन्धी रिटमा कारण देखाउ आदेश जारी गरेको छ। संविधानको मर्मबमोजिम थारु समुदायलाई समावेशी कोटा उपलब्ध नगराएको भन्दै थाकसले नेपाल प्रहरी, नेपाल टेलिकम, नेपाल राष्ट्र बैंक र राष्ट्रिय वाणिज्य बैंकविरुद्ध रिट दायर गरेका थिए। थाकसका महामन्त्री प्रेमिलाल चौधरीले दायर गरेको रिटमा नेपाल सरकार, मन्त्रिपरिषद्को कार्यालय, लोकसेवा आयोग र थारु आयोगसमेतलाई विपक्षी बनाइएको थियो। 'निवेदकले अन्तरिम आदेशसमेत जारी गरिपाउँ भन्ने माग गरेको सम्बन्धमा विचार गर्दा सुविधा र सन्तुलनको दृष्टिबाट दुई पक्षको बीचमा छलफल गराई अन्तरिम आदेश जारी हुने नहुने विषयमा निर्णयमा पुग्दा मनासिब हुने देखिएकोले मिति २०७८९२६ गतेका दिन छलफलमा उपस्थित हुन विपक्षीहरुलाई सो सूचना दिनु,' न्यायाधीश बमकुमार श्रेष्ठले दिएको आदेशमा भनिएको छ।"
दिल्लीमा कोरोनाको सङ्क्रमण दर ८३७ प्रतिशत,नयाँ दिल्ली: दिल्लीमा मंगलबार पनि कोभिड१९ सङ्क्रमणको बढ्दो तथ्यांकले राज्य सरकारलाई चिन्तित पारेको छ। पछिल्लो २४ घण्टामा दिल्लीमा नयाँ सङ्क्रमितको सङ्ख्या पाँच हजार ४८१ पुगेको र यसका कारण सङ्क्रमण दर ८३७ प्रतिशतमा पुगेको छ। यो सात महिनाको अवधिमा सबैभन्दा बढी भएको संघीय मन्त्रालयद्वारा मङ्गलबार जारी तथ्यांकमा उल्लेख छ। दिल्लीमा सबैभन्दा बढी सङ्क्रमण दर मे १७ मा ८४१ प्रतिशतले रेकर्ड गरिएको थियो। सोमबार दिल्ली राज्य सरकारले चार हजार ९९ नयाँ सङ्क्रमित व्यक्ति भेटिएको र सङ्क्रमण दर ६४६ प्रतिशत रहेको जनाएको थियो। कोरोनाभाइरस सङ्क्रमितहरूको वृद्धिसँगै यस शहरमा सक्रिय सङ्क्रमितको सङ्ख्या पनि १४ हजार ८८९ पुगेको छ । यो पछिल्लो सात महिनाको समय अर्थात् मे २७ पछिको सबैभन्दा उच्च हो। मे २७ मा १६ हजार ३७८ व्यक्ति कोभिडबाट सक्रिय सङ्क्रमित थिए। दिल्ली स्वास्थ्य विभागको बुलेटिनमा जनाइएअनुसार दिल्लीमा आठ हजार ५९३ सक्रिय सङ्क्रमित सावधानीसाथ घरमै छुट्टै बसेका छन् भने दिल्ली महानगरभरि कूल सङ्क्रमितको सङ्ख्या १४ लाख ६३ हजार ७०१ पुगेको छ। पछिल्लो २४ घण्टामा दिल्लीमा कूल ६५ हजार ४८७ जनाको परीक्षण गरिएको थियो भने गत २४ घण्टामा एक हजार ५७५ जना निको भएका थिए। दिल्लीमा कोभिडका कारण पछिल्लो २४ घण्टामा तीन जनाको मृत्यु भएको र अहिलेसम्म २५ हजार ११३ जना कोभिड सङ्क्रमित भई ज्यान गुमाएका छन्।
वसन्त चौधरीका दुई कृति सार्वजनिक,"काठमाडौं: कवि तथा गीतकार वसन्त चौधरीका दुई कृति सार्वजनिक भएका छन्। कविता संग्रह तिमीबिनाको म र अनेक पल और मैं एक भव्य समारोहका बीच लोकार्पण गरिएको हो। तिमीबिनाको म मा ८५ वटा र अनेक पल औंर मैं ८३ रचना समेटिएका छन्। नेपाल प्रज्ञा प्रतिष्ठानका कुलपति गंगाप्रसाद उप्रेती, वरिष्ठ कवि तुलसी दिवस, स्वयं कवि चौधरी, तिमीबिनाको मका प्रकाशक मेघा चौधरी, आख्यानकार तथा प्राध्यापक भुवन ढुंगाना तथा मुम्बई विश्वविद्यालयको हिन्दी विभागका अध्यक्ष प्राडा करुणाशंकर उपाध्यायले संयुक्त रूपमा लोकार्पण गरे। चौधरीका यसअघि आठ वटा पुस्तक बजारमा आइसकेका छन्। तिमीबिनाको म माथि समीक्षा गर्दै वरिष्ठ आख्यानकार ढुंगानाले चौधरीको काव्यिक यात्राको प्रशंसा गरे। हिन्दी कविता संग्रह अनेक पल और मैंको समीक्षा गर्दै प्राडा उपाध्यायले शालीन र सरल व्यवहारका सशक्त कवि आफूहरूले पाएको दाबी गरे। प्रज्ञा प्रतिष्ठानका कुलपति उप्रेतीले नेपाली वाङ्मयमा वसन्त चौधरीले महत्वपूर्ण योगदान दिएको बताए। कवि तुलसी दिवसले चौधरीका सिर्जनामा आफूले उर्वरता देखेको टिप्पणी गरे। हालै भारतमा सम्पन्न कालिंगा साहित्य महोत्सवमा अनेक पल और मैं उत्कृष्ट कविता संग्रहको रूपमा पुरस्कृत भएको जानकारी गराइएको थियो।"
उत्तर कोरियामा धनी र गरिब छुट्याउने क्यालेण्डर जारी,"प्योङयाङः उत्तर कोरियाली सरकारले समाजमा धनी र गरिब छुट्याउने क्यालेण्डर (भित्तेपात्रो) छापेको छ। नयाँ वर्ष सन् २०२२ सुरु भएसँगै सरकारले धनी र गरिब छुट्याउने गरी भिन्दाभिन्दै क्यालेण्डर छापेको हो। सरकारले नयाँ वर्षको लागि जारी गरेका नयाँ क्यालेण्डरमा धनी र गरिब वर्ग छुट्टिने गरी तस्बिर र सामग्री प्रयोग गरेको स्रोतले रेडियो फ्री एसियासँग बताएको छ। सरकारले जारी गरेका नयाँ क्यालेण्डरको मूल्य गरिबहरुले किन्न नसक्ने गरी तोकिएको बताइएको छ। सरकारले जारी गरेका नयाँ क्यालेण्डरको मूल्य छोइनसक्नु छ। यहाँ क्यालेण्डर किन्न सक्ने मानिस भाग्यमानी नै हो, स्रोतले रेडियो फ्री एसियासँग भनेको छ। उत्तर कोरियामा विगतमा सरकारले वार्षिक उपहारस्वरुप आफ्ना प्रत्येक नागरिकलाई क्यालेण्डर बाँड्दै आएको थियो। गत वर्ष कोभिड१९ का कारण क्यालेण्डर वितरणमा ढिलाइ हुँदा क्यालेण्डर हरेकको पहुँचमा नभएको बताइएको छ। यद्यपि यसवर्ष भने सरकारले धनी र गरिबको वर्ग छुट्याउने गरी क्यालेण्डर जारी गरेको भन्दै त्यहाँका नागरिक दुःखी भएको बताइएको छ। आणविक युद्ध र हतियार दौड रोक्ने पाँच शक्ति राष्ट्रको प्रतिज्ञा न्युयोर्कः संसारका पाँच शक्ति राष्ट्रले आणविक युद्ध र हतियार दौड रोक्ने प्रतिज्ञा गरेका छन्। चीन, फ्रान्स, रुस, बेलायत र अमेरिकाले सोमबार आणविक युद्ध र हतियार दौड रोक्ने प्रतिज्ञा गरेका हुन्। आणविक युद्ध र हातहतियारको दौडलाई रोक्ने सम्बन्धमा संसारका पाँच शक्ति मुलुकबीच भएको यो पहिलो सम्झौता हो। संयुक्त राष्ट्रसंघको सुरक्षा परिषद्को सम्झौताअन्तर्गततीति मुलुकले सो प्रतिज्ञा गरेका हुन्। आणविक मुक्त संसार बनाउन आफूहरुले आणविक युद्ध र हातहतियारको दौडलाई रोक्ने निर्णय गरेको पाँचवटै मुलुकद्वारा जारी संयुक्त विज्ञप्तिले जनाएको छ। आणविक युद्धसँग कहिल्यै पनि लड्न र जित्न सकिँदैन। त्यसले अबको युगमा संसारलाई आणविक मुक्त बनाउन हामी प्रतिबद्ध छौं, सुरक्षा परिषद्समक्ष पाँच मुलुकद्वारा जारी संयुक्त विज्ञप्तिमा भनिएको छ। दिल्लीमा साप्ताहिक कर्फ्यु नयाँ दिल्ली: बढ्दो ओमिक्रोन संक्रमणका कारण भारतको राजधानी दिल्लीमा साप्ताहिक कर्फ्यु लाग्ने भएको छ। राजधानी दिल्लीमा आगामी शनिबार र आइतबार पूर्णरुपमा प्रतिबन्ध लाग्ने भएको हो। मंगलबार बसेको दिल्लीको विपद व्यवस्थापनको बैठकले सो निर्णय गरेको भारतिय मिडियामा खबर छ। अत्यावश्यक कामबाहेकका सबै सरकारी र निजि कार्यालय बन्द रहने सो बैठकले निर्णय गरेको बताइएको छ। दिल्लीमा ओमिक्रोन संक्रमितको संख्या ५ प्रतिशतले बढेको बताइएको छ। गएको सेप्टेम्बरयता भारतमा कोरोना संक्रमितको संख्या ६ प्रतिशतले बढेको बताइएको छ। बेइजिङले पहिलोपटक पूरा गर्यो वायु गुणस्तर मापदण्ड बेइजिङः चीनको राजधानी बेइजिङले पहिलोपटक वायु गुणस्तर मापदण्ड पूरा गरेको छ। संसारको सबैभन्दा बढी वायु प्रदुषित सहरमा पर्ने बेइजिङले सन् २०२१ म पहिलोपटक वायु गुणस्तर मापदण्ड पूरा गरेको हो। चिनियाँ सरकारी अधिकारीहरुले मंगलबार बताएअनुसार स्वच्छ वायुको गुणस्तर बढाउन बेइजिङले पहिलो पटक आफ्नो मापदण्ड पूरा गरेको हो। सहरमा भएका उद्योगधन्दा, कोइला खपत, इनधनबाट चल्ने सवारी साधन कटौती गरेपछि मात्र वायु गुणस्तर मापदण्ड पुरा भएको बताइएको छ। बेइजिङलगायत सहरमा वायु प्रदुषणले सीमा नाघेपछि चीनले सन् २०१४ मा वायु प्रदुषणविरुद्ध युद्धको घोषणा गरेको थियो। सो घोषणासँगै चीनले वायु प्रदुषण घटाउन विभिन्न मापदण्ड बनाएको थियो। सो मापदण्ड तत्काल कार्यान्वयनमा ल्याएको चीनले बेइजिङमा हाल वायु प्रदुषण घटेको अधिकारीहरुले बताएका छन्। आगामी एक दशकमा बेइजिङको वायु गुणस्तर स्वच्छ बनाउने सरकारको उदेश्य रहेको चीनको वातावरण संरक्षण ब्युरोले जनाएको छ। इरानले खसालेको विमान दुर्घटनामा परेका परिवारले पाए क्षतिपुर्ति ओट्वाः इरानले खसालेको विमान दुर्घटनामा परेका पिडित परिवारले क्षतिपुर्ति पाएका छन्। क्यानडाको एक अदालतले पीडित परिवारलाई ८४ मिलियन डलर क्षतीपुर्ती उपलब्ध गराएको हो। इरानी सैन्य बलले सन् २०२० मा तेहरानमा ड्रोन प्रहार गरी युक्रेन इन्टरनेसनल एयरलाइन्स विमान खसालेको थियो। इरानबाट उडेलगत्तै विमानमा ड्रोन प्रहारी सो विमान खसालिएको थियो। सो विमान दुर्घटनामा परी एकै परिवारका ६ जनासहित विमानमा सवार १७६ यात्रुले ज्यान गुमाएका थिए। इरानले झुक्किएर सो विमानमा लागेको अभिव्यक्ति दिँदै आएको थियो। यद्यपि, सो दुर्घटनामा परी ज्यान गुमाएका मृतकका परिवारका सदस्यहरुले इरानविरुद्ध मुद्दा दर्ता गराएका थिए। सो मुद्दा ओन्टारिओको सर्वोच्च अदालतमा चलिरहेको थियो। पीडित परिवारले सोमबार सो मुद्दा जितेका हुन्। सो मुद्दा जितेसँगै पीडित परिवारले व्याजसहित ८४ मिलियन अमेरिकी डलर पाउने भएका छन्। यद्यपि, सो रकम इरानबाट पाउने या इरानले हरेकलाई उपलब्ध गराउने भन्नेबारे भने नखुलाइएको बताइएको छ। अफगानिस्तानमा भारी हिमपातका कारण ७ जनाको मृत्यु काबुलः अफगानिस्तानको उत्तरी प्रान्तमा भारी हिमपातका कारण कम्तीमा सात जनाको मृत्यु भएको छ। उत्तरी प्रान्त जज्जानमा सोमबार भारी हिमपात हुँदा कम्तीमा सात जनाको मृत्यु भएको हो। स्थानिय मिडियामा मंगलबार प्रकाशित समाचारअनुसार सो क्षेत्रमा भारी हिमपात हुँदा कम्तीमा सात जनाले ज्यान गुमाएका छन् भने अन्य ११ मानिस घाइते भएका छन्। हिमपातपछि सो क्षेत्रको यातायात अबरुद्ध बनेको सिन्ह्वा न्युजले जनाएको छ। अफगानिस्तानको नाङगरहर प्रान्त, हेरात प्रान्तका विभिन्न स्थानमा हिमपात भइरहेको बताइएको छ। हिमपातसँगै सो क्षेत्रमा अत्याधिक चिसो बढेको बताइएको छ। कोलम्बियामा सशस्त्र समूहबीच झडप हुँदा कम्तीमा २३ को मृत्यु अराकुआः उत्तरी कोलम्बियामा सशस्त्र समुहविच झडप हुँदा कम्तीमा २३ को मृत्यु भएको छ। उत्तरी कोलम्बियाको अराकुआ क्षेत्रमा शसस्त्रधारी गुरिल्ला समूहबीच झडप हुँदा कम्तीमा २३ को मृत्यु भएको हो। कोलम्बियाका अधिकारीहरुले मंगलबार बताएअनुसार सो क्षेत्रमा हिंसा अझै जारी छ। हालसम्म २३ मानिसको मृत्यु भइसकेको छ भने हिंसा चर्किरहेको कारण सो क्षेत्रमा तत्काल प्रवेश गर्न नसकिने अवस्था छ। सोही कारण घटनाको वास्तविक विवरण अझै प्राप्त हुन नसकेको सीएनएनले जनाएको छ। कोलम्बियाको सो क्षेत्रमा सत्ताविरोधी सशस्त्र गुरिल्ला समूह र नेसनल लिवरेसन आर्मीबीच कहिलेकाहीँ झडप हुने गर्छ। सो क्षेत्रमा विभिन्न समूहबीच हुने झडप एवं हिंसा सन् २०१० मा रोकिएको बताइएको छ। झडपकै कारण सो समयमा ८६८ मानिसको ज्यान गएको थियो भने करिब ५८ हजार मानिस विस्थापित भएको एक रिपोर्टले देखाएको छ। दक्षिण अफ्रिकाको संसद भवनमा पुनः आगलागी केप टाउनः दक्षिण अफ्रिकाको संसद भवनमा पुनः आगलागी भएको छ। आगलागी भएको ३६ घण्टा नबित्दै करिब १३० वर्ष पुरानो सो संसद भवनमा पुनः आगलागी भएको हो। यसअघि आइतबार सो संसद भवनमा आगलागी भएको थियो। आगलागीबाट सो भवन परिसरभित्र रहेको राष्ट्रिय सभाको भवन पूर्णरुपमा ध्वस्त बनेको थियो। आगलागीबाट भौतिकरुपमा ठूलो क्षति पुगेको सो भवनमा सोमबार साँझ पुनः आगलागी भएको अन्तर्राष्ट्रिय मिडिया खबर छ। आगलागी भने हाल नियन्त्रणमा आइसकेको बताइएको छ। करिब १३० वर्षअघि निर्मित सो भवन ऐतिहासिक मानिन्छ। सो भवनमा आगलागीको वास्तविक कारण हालसम्म पत्ता नलागे पनि प्रहरीले सोमबार ४९ वर्षीय पुरुषलाई पक्राउ गरेको थियो।"
राष्ट्रिय सभा चुनावमा ४३ जनाले दिए उम्मेदवारी (सूचीसहित),"काठमाडौं: राष्ट्रिय सभा चुनावको लागि ४३ जनाले उम्मेदवारी दिएका छन्। रिक्त १९ सिटका लागि माघ १२ गते हुने निर्वाचनका लागि विभन्न दलबाट ४३ जनाले उम्मेदवारी दिएका हुन्। राष्ट्रिय सभा चुनावमा सत्ता गठबन्धनबाट साझा उम्मेदवार रहेका छन् भने प्रमुख प्रतिपक्षी दल नेकपा एमालेले सबै प्रदेशमा र लोकतान्त्रिक समाजवादी पार्टीले प्रदेश २ मा उम्मेदवारी दिएका छन्। निर्वाचन आयोगका अनुसार भोलि उम्मेदवारको विरोधमा उजुरी दिने, पुस २२ र २३ गते मनोनयनपत्र र उजुरी उपर जाँचबुझ गरी निर्णय गर्ने, पुस २३ गते नै उम्मेदवारको नामावली प्रकाशन गर्ने, पुस २४ गते उम्मेदवारले नाम फिर्ता लिने र पुस २५ गते उम्मेदवारको अन्तिम नामावली प्रकाशन तथा उम्मेदवारलाई निर्वाचन चिन्ह प्रदान गरिने तालिका रहेको छ।"
मजदुर आन्दोलित,"विराटनगर : विगतमा पाइरहेको सेवा सुविधा कटौती गरेको भन्दै जिफोरएस सेक्युरिटीमा कार्यरत मजदुरहरूले थप आन्दोलनका कार्यक्रमहरु सार्वजनिक गरेका छन् । कटौती गरेको सेवासुविधा लगायतका अघि सारेको माग पूरा गराउन उनीहरुले धर्ना दिने, रिले अनसन गर्नुको साथै जिफोरएसका शाखाहरुमा तालाबन्दी गर्ने लगायतका आन्दोलनका कार्यक्रम सार्वजनिक गरेका हुन् । श्रम ऐन २०४८देखि नियमअनुसार पाइरहेको सेवा सुविधा नयाँ श्रम ऐन २०७४लागु भएपछि कटौती गरिएको भन्दै उनीहरू यसअघि देखि नै चरणबद्धरुपमा आन्दोलन गर्दै आइरहेकाका छन् । विराटनगरमा पत्रकार सम्मेलन गर्दै मजदुरहरुले जिफोरएसले नेपाल सरकारबाट तोकिएको सेवासुविधाबाट बञ्चित गरेर मजदुरको श्रमशोषण गर्न लागेको आरोप लगाएका छन् । कोरोना बिमाबापतको रकमसमेत अहिलेसम्म उपलब्ध नगराएको अखिल नेपाल सेक्युरिटी मजदुर संघका मोरङ जिल्ला अध्यक्ष श्यामकुमार गौतमले बताए । ८ घण्टा काम गर्नुपर्ने ठाउँमा १२ घण्टासम्म काम लगाउने गरेको कम्पनीले श्रावणबाट वार्षिक ग्रेडसमेत कटौती गरेको उनले बताए । कम्पनीको प्रदेश १ मा झण्डै एक सय सेक्युरिटी मजदुर कार्यरत रहेको बताइएको छ । सुविधा कटौती भएपछि कम्पनीलाई बारम्बार जानकारी गराउँदासमेत कुनै सुनुवाई नभएको अखिल नेपाल सेक्युरिटी मजदुर संघका जिफोरएस मुल कमिटी प्रदेश १ अध्यक्ष धनश्याम सिग्देलले बताए । गत मंसिर २२ देखि २४ गतेसम्म पटकपटकको वार्ता गर्दासमेत कम्पनीले समस्या हल गर्नुको साटो बेवास्ता गर्ने गरेको उनको भनाईरहेको छ । आन्दोलनका कार्यक्रमअनुसार पुष ५ गते जिफोरएस केन्द्रीय कार्यालय लगायत सबै शाखा कार्यालयमा कोण सभासहित कालो ब्यानर र झण्डा राख्ने काम भएको उनले बताए । यस्तै ७ गते श्रम कार्यालय, श्रम विभाग र सामाजिक सुरक्षा कोषलाई कम्पनीले इजाजत नलिई गैरकानूनीरूपमा सरसफाई कार्यमा श्रमिक आपूर्ति गरी श्रमिकको भविष्य जोखिममा राखेको, नियमित सामाजिक सुरक्षा कोषमा पैसा जम्मा नगरेको, सामाजिक सुरक्षा कोषमा जम्मा गर्नुभन्दा अगाडिको उपदान र सञ्चय कोषको रकम फिर्ता नगरेको साथै व्यवस्थापन पक्षले आर्थिक हिनामिना गरेको विषयमा ध्यानाकर्षण गराइसकेको उनले बताए । यस्तै १० गते जिफोरएस व्यवस्थापनले गरेको मजदुरकार्यहरूको पत्रमार्फत भण्डाफोर गरेको थप आन्दोलनका कार्यक्रमअनुसार अगामी ३० गतेदेखि कम्पनीको विभिन्न माध्यमबाट अन्तराष्ट्रियकरण गरेर नयाँ कम्पनीलाई ध्यानाकर्षण गराउने सिग्देलले बताए । यस्तै थप आन्दोलनका कार्यक्रम अन्तर्गत माघ ५ गतेदेखि कम्पनीको मुख्य कार्यालयसहित सम्पूर्ण शाखाहरूमा एक घण्टा नारा जुलुससहित कोणसभा गर्ने, १५ गतेदेखि मुख्य कार्यालयमा रिले अनसन बस्ने, २५ गतेबाटमुख्य कार्यालयदेखि सम्पूर्ण शाखाहरूमा कम्पनीको व्यवस्थापन पक्षलाई कार्यालयमा प्रवेश रोक गर्ने र माग पूरा नभए फागुन ५ गतेदेखि मुख्य कार्यालय र सम्पूर्ण शाखाहरूमा तालाबन्दी गर्ने उनले जानकारी दिए ।"
करातेमा नेपाललाई चार स्वर्ण,"काठमाडौं: बंगलादेशमा सम्पन्न बिजी कराते च्याम्पियनसिपमा नेपालले सितोरियो करातेमा चार स्वर्ण पदक जितेको छ। बंगलादेश गोजुरियो कराते महासङ्घको सहयोग तथा बंगलादेश बशप सङ्घको आयोजनामा भएको उक्त प्रतियोगितामा नेपालका डिजेन डोल्मा लामाले दुई तथा पासाङ तामाङ र ग्याल्मो सोमिका लामाले एक एक स्वर्ण प्राप्त गरेका छन्। डिजेनले कुमिते र कातामा गरी दुई स्वर्ण जितिन्। पासाङले ७० किलो तौल समूहको कातातर्फ तथा ग्याल्मोले ३५ किलो तौल समूहको कुमितेतर्फ स्वर्ण प्राप्त गरेको टोली व्यवस्थापक रामकुमार श्रेष्ठले जानकारी दिए। श्रेष्ठका अनुसार नेपाली टोलीले थप दुई रजत र पाँच कास्य पदकसमेत प्राप्त गरेको छ। पासाङ तामाङले ७० किलो र राजदेव बमजनले ६५ किलो तौल समूहको कुमितेतर्फ रजत प्राप्त गरेका हुन्। त्यसैगरी रवीन्द्र कुँवरले खुलातर्फ, युरोडिस रोक्काले ६० किलो, उमेश भण्डारीले ५५ किलो, रविना बुढाथोकीले ४५ किलो तथा उमङ्ग बुढाथोकीले १४ वर्षमुनि उमेर समूहमा कास्य पदक प्राप्त गरेका छन्। सो च्याम्पियनसिपमा नेपालका छत्रबहादुर आले मगर, रामचन्द्र गुरुङ, नारायण श्रेष्ठ, प्रकाश तामाङ लामा, मिङ्मा तामाङ र गणेशलाल श्रेष्ठले निर्णायकको भूमिका निर्वाह गरेका थिए।"
राष्ट्रियसभा निर्वाचन : कर्णालीमा ६ जनाको उम्मेदवारी,"सुर्खेत : अगामी माघ १२ गते हुने राष्ट्रियसभाको निर्वाचनका लागि कर्णालीमा ६ जनाले प्रतिस्पर्धा गर्ने भएका छन् । तीन जना सदस्यका लागि हुने निर्वाचनमा मंगलवार ६ जनाको उम्मेदवारी दर्ता भएको हो । सत्तारुढ गठबन्धनसँग नेकपा एमालेले एक्लै प्रतिस्पर्धा गर्ने भएको हो । सत्तारुढ दल नेपाली कांग्रेस, नेकपा माओवादी केन्द्र र एकीकृत समाजवादीले संयुक्त रुपमा उम्मेवारी गराएका छन् । गठबन्धनको तर्फबाट एकएक जना गरी तीन जना उम्मेदवार चुनावी मैदानमा उत्रिएका छन् । यस्तै एमालेको तर्फबाट तीन जनाले उम्मेदवारी दर्ता गरेका हुन् । हाल राष्ट्रियसभामा कर्णालीबाट निर्वाचित महिलाबाट कविता बोगटी(हुम्ला), अपाङ्गताबाट जीवन बुढा(कालिकोट) र अन्यबाट ठगेन्द्रप्रकाश पुरी(रुकुमपश्चिम) को पदावधि सकिँदै छ । तीन जनाको पदावधि सकिन लागेपछि हुन लागेको निर्वाचनमा सत्तारुढ गठबन्धनबाट नेपाली कांग्रेसले महिलातर्फ दुर्गाकुमारी गुरुङ(सुर्खेत), माओवादी केन्द्रले अपाङ्गतातर्फ नरबहादुर बिष्ट(सुर्खेत) र खुल्लाबाट नेकपा एकीकृत समाजवादीले उदय बोहोरा(सल्यान)लाई उम्मेदवार बनाएको छ । त्यसैगरी एमालेले महिलातर्फ भने गंगा थापा महत(जुम्ला), अपाङ्गताअल्पसंख्यकतर्फ पदमबहादुर माझी(दैलेख) र खुल्लातर्फ चुडामणि शर्मा(सुर्खेत)लाई उम्मेदवार बनाएको छ । मंगलवार वीरेन्द्रनगरमा रहेको निर्वाचन कार्यालयमा पुगेर गठबन्धन र एमालेले उम्मेदवारी दर्ता गरेका हुन् । राष्ट्रियसभाको निर्वाचनका लागि कर्णालीमा जम्मा मतदाता एक सय ९१ जना छन् । स्थानीय तहका प्रमुख र उपप्रमुख तथा प्रदेशसभाका सदस्यहरुले मतदान गर्नेछन् । कर्णाली प्रदेशसभामा हाल ३५ जना सदस्य छन् । यस्तै ७९ वटा स्थानीय तहका प्रमुख र उपप्रमुखगरी एकसय ५६ जनाले मतदान गर्नेछन् । प्रदेश निर्वाचन अधिकारी दुर्गाप्रसाद चालिसेले तीन सिटका लागि ६ जनाको उम्मेदवारी दर्ता भएको जानकारी दिए । स्थानीय तहका प्रमुखउपप्रमुखको मतभार १८ तथा प्रदेशसभा सदस्यको मतभार ४८ हुने कानुनी व्यवस्था छ । कर्णालीमा सबैभन्दा बढि मत माओवादीसँग छ । यस हिसाबले पनि कर्णालीमा तीन दलिय गठबन्धनका उम्मेदवारहरुको पल्ला भारी हुने देखिन्छ ।"
गण्डकीमा गठबन्धनका उम्मेदवारको मनोनयन,"पोखरा : राष्ट्रिय सभा सदस्यका लागि नेपाली कांग्रेससहित सत्ता गठबन्धनका उम्मेदवारले मनोनयन दर्ता गरेका छन् । कांग्रेसकी नेत्री कमला पन्त, माओवादीका भुवन सुनार र सुरेश आलेमगरले पोखरास्थित निर्वाचन अधिकृतको कार्यालयमा मंगलबार अपरान्ह मनोनयन दर्ता गराएका हुन् । महिलामा पन्त, दलितमा सुनार र खुलामा आलेमगरको उम्मेदवारी परेको हो । राष्ट्रिय सभा निर्वाचनका लागि सत्ता गठबन्धनका नेपाली कांग्रेस, माओवादी लगायत दलहरुले गठबन्धन गरेका छन् । एमाले भने एक्लै मैदानमा छ । गण्डकीबाट ३ जना निर्वाचित हुनेमा माओवादीबाट २ र कांग्रेसले १ जनालाई उम्मेदवार बनाउने सहमति सत्ता गठबन्धनबीच भएको हो । भागबन्डामा नेकपा समाजवादीलाई गण्डकीमा उम्मेदवार परेको छैन । राष्ट्रिय सभाको निर्वाचन आउँदो माघ १२ गते हुँदैछ । यसअघि गण्डकीबाट निर्वाचित माओवादीका दिननाथ शर्मा र खिमबहादुर विक तथा नेकपा एसकी शान्तिकुमारी अधिकारीको राष्ट्रिय सभाको सदस्यको पदावधि सकिँदैछ । उनीहरुसहित १९ जनाको पदावधि सकिँदैछ । मंगलबार नै एमालेका उम्मेदवारहरु पुण्यप्रसाद पौडेल, अर्जुन सुनाम र लीला थनेतले क्रमशः खुला, दलित र महिला क्लस्टरबाट उम्मेदवारी दर्ता गराएका छन् । राष्ट्रिय सभा चुनावका लागि प्रदेशसभा सदस्य, नगरपालिका प्रमुख र उपप्रमुख तथा गाउँपालिका अध्यक्ष र उपाध्यक्ष मतदाता हुन्छन् । गण्डकी प्रदेशमा ६० प्रदेशसभा सदस्य छन् । एमाले २७, कांग्रेस १५, माओवादी १२, जसपा २, जनमोर्चा २ र स्वतन्त्र १ छन् ।"
अतिरिक्त मात्रा र बुष्टर डोजमा के फरक छ ?,"काठमाडौं : सरकारले आजदेखि देशभरका स्वास्थ्य संस्थामार्फत् कोभिड१९ विरुद्धको खोपको थप एक मात्रा (अतिरिक्त) खोप लक्षित समूहलाई दिँदैछ । कोरोनाविरुद्ध पूर्णमात्रा खोप लगाएको तीन महिना पुगेका लक्षित व्यक्तिलाई थप एउटा खोपको मात्रा दिन लागेको हो । स्वास्थ्य सेवा विभागअन्तर्गत् परिवार कल्याण महाशाखाका निर्देशक डा विवेकलालका अनुसार लक्षित वर्गलाई अतिरिक्त खोपको मात्रा दिन लागिएको हो । उनले अन्नपूर्णसँग भने, ,भेरोसेल वा सिनोफार्म खोप लगाएका ६० वर्ष र सोभन्दा माथि उमेरका व्यक्तिले खोप लिन पाउँछन् । मध्यम तथा गम्भीर रुपमा रोग प्रतिरोधात्मक क्षमता कम भएका व्यक्ति, सक्रिय क्यान्सर पीडित, अंग प्रत्यारोपण गरेका बिरामी, एचआइभी भएका बिरामी, उपचारको क्रममा रोग प्रतिरोधात्मक क्षमता कम गराउने औषधिहरू सेवन गरिरहेका बिरामीलाई पनि अतिरिक्त मात्रा दिइँदैछ। अतिरिक्त मात्रा खोप दुई मात्रा खोप लगाइसकेपछि कुनैपनि व्यक्तिमा जुन मात्रामा रोग प्रतिरोधात्मक क्षमता विकास हुनुपर्ने हो त्यो हुँदैन । ती व्यक्तिलाई तीन मात्रा नै चाहिन्छ। र, तेस्रो मात्रा लगाएपछि सामान्य व्यक्ति सरह हुन्छ त्यसलाई अतिरिक्त खोप भनिन्छ । सामान्य व्यक्ति सरहको रोग प्रतिरोधात्मक क्षमताको स्तर पुग्नकै लागि पनि थप मात्रा चाहिने भएर अतिरिक्त वा थप मात्रा चाहिन्छ । कोभिड१९ खोप सल्लाहकार समितिको सिफारिसमा मन्त्रालयले थप एउटा मात्रा खोप दिन लागेको हो । सामान्य व्यक्तिभन्दा अन्य व्यक्ति जोसँग रोगसँग लड्ने क्षमता कम हुन्छ, क्यान्सर, अंग प्रत्यारोपण गरेका, जेष्ठ नागरिकलाई दुई मात्राले नपुग्ने भएकाले थप एक मात्रा दिन विश्व स्वास्थ्य संगठनले सिफारिस गरेको थियो । तिनीहरुलाई थप मात्रा दिन लागिएको हो। पहिले जुन खोप लगाएको हो, सोही प्रकृतिको खोप थप अतिरिक्त मात्रा दिइनेछ । बुष्टर खोप सामान्य स्वस्थ, रोगसँग लड्ने क्षमता बढाउनका लागि 'बुष्ट' गर्न दिइने खोपलाई बुष्टर डोज भनिन्छ । बुष्टर पनि अतिरिक्त हो तर, त्यो फरक प्रकारको हो। बुष्टर डोज भनेको सामान्य व्यक्ति जसले दुई मात्रा लिएर समयक्रमसँगै रोगसँग लड्ने क्षमता अलिअलि ह्रास हुँदै गएको छ भने रोगसँग लड्ने क्षमता बढाउनलाई दिइने बुष्टर डोज हो । प्राथमिकतामा आधारमा बढी जोखिम रहेका समूहलाई क्रमश बुष्टर डोज दिँदै जाने कुरा छ । त्यसको पनि छुट्टै सूचना आउँछ । यसैबीच सरकारले पछिल्ला दिनमा कोरोनाविरुद्धको खोपलाई तीव्रता दिएको छ। पछिल्लो २४ घन्टामा ३ लाख १६ हजार ७७४ जनाले कोरोनाविरुद्धको खोप लगाएका छन्। हालसम्म १ करोड ७ लाख मानिसले कोरोनाविरुद्धको खोप पूर्णमात्रा लगाएका छन्। स्वास्थ्य सेवा विभाग परिवार कल्याण महाशाखा निर्देशक डा विवेक लालसँग गरिएको कुराकानीको सारांश"
बर्दियामा वयस्क हात्ती मृत फेला,गुलरिया : बर्दियाको राजापुर नगरपालिका१० ढुण्डीपुरमा वयस्क भाले हात्ती मृत फेला परेको छ । नेपाल भारत सीमा नजिकै नेपाल तर्फको तोरी बारीमा मृत हात्ती फेला परेको हो । बनक्षेत्र अन्र्तगत पर्ने सो स्थानमा करिव ३०३५ वर्षको वयस्क भाले हात्ती मृत भेटिएको डिभिजनल बन कार्यालय बर्दियाका बन अधिकृत प्रविन विडारीले बताए । विहान ११ बजे तोरी बारीमा मृत हात्ती भेटिएको खबर पाउना साथ तत्काल घटना स्थल पुगी बर्दिया राष्ट्रिय निकुञ्जसँग प्राविधिक टीम सहयोग मागेका हौं । राष्ट्रिय प्रकृति संरक्षण कोष बर्दिया संरक्षण कार्यक्रम मार्फत पशु चिकित्सकसहितको प्राविधिक टोलीले मृत हात्तीको पोष्टमार्टमको तयारी गरेको उनले बताए । घटनाको प्रारम्भिक अनुसन्धानका क्रममा बयस्क भाले हात्तीको स्वभाविक मृत्यु नभएको प्रारम्भिक अनुमान हाम्रो छ । घटनाको बारेमा सुस्म अनुसन्धान गर्दैछौ । रोग वा अन्य मृत्युका बारेमा थप अनुसन्धान लगायत पोष्टमार्टम रिपोर्ट आएपछि मात्र वास्तविकता पत्ता लाग्ने प्रमुख विडारीको भनाई छ । दुई दिन अघि राजापुर नगरपालिका९ की ५४ वर्षीया भुसिया थारुको बाख्रा चराउन गएका बेला सोही क्षेत्रमा जंगली हात्तीको आक्रमणमा परी मृत्यु भएको थियो । नेपाल भारत सीमा स्थित दशगजा क्षेत्रमा गोठाला गएको बेला महिलाको हात्ती आक्रमणमा परी मृत्यु भएको जिल्ला प्रहरी कार्यालय बर्दियाका प्रहरी नायव उपरिक्षक हेमबहादुर शाहीले बताए । राजापुर क्षेत्रमा जंगली हात्ती आक्रमणको त्रास यथावत छ ।
शोभाकान्त ढकालसहित पाँच जनाविरुद्ध राजस्व छलीमा पनि साढे दुई अर्बको मुद्दा,"काठमाडौं: ललिता निवास जग्गा प्रकरणका मुख्य आरोपित शोभाकान्त ढकाल राजस्व छलिको मुद्दामा पनि तानिएका छन्। राजस्व अनुसन्धान विभागले ढकालसहित उनकी पत्नी उमाकुमारी ढकाल र पारिवारिक सदस्य सरोज ढकालविरुद्ध उच्च अदालत पाटनमा राजस्व चुहावटसम्बन्धी मुद्दा दाय गरेको छ। राजस्व अनुसन्धान विभागले शोभाकान्त, उमाकुमारी र सरोजसहित आनसान इन्टरनेशनल प्रालीका सान्टु श्रेष्ठ र लेखा परीक्षण गर्ने संस्था राजेश्वर एण्ड कम्पनीका प्रोपाइटर राजेश्वर श्रेष्ठविरुद्ध राजस्व अनुसन्धान विभागले बिगो र जरिवाना गरी २ अर्ब ४० करोड ९८ लाख ३५ हजार ६ सय ४८ रुपैयाँ तथा कैद सजाय मागदाबी गर्दै मुद्दा दायर गरेको हो। 'उक्त फर्मले राजस्व चुहावट गर्ने मनसायले जालसाजीयूक्त, नक्कली तथा झुट्टा मूल्य अभिबृद्धि कर विवरण, बित्तीय विवरणहरु तथा आय विवरणहरु तयार गरी कारोबार नै नभएको देखाई अर्थात कारोबार शून्य देखाई प्रचलित आयकर ऐन तथा मुल्य अभिबृद्धि कर ऐन तथा नियमहरु बमोजिम तिर्नुपर्ने कर नतिरी राजस्व चुहावटको कार्य गरेको,' विभागद्वारा जारी विज्ञप्तिमा भनिएको छ।"
राष्ट्रियसभा निर्वाचन : प्रदेश १ को ३ पदका लागि ८ उम्मेदवार,"विराटनगर : राष्ट्रियसभा सदस्यको तीन पदको लागि हुन लागेको निर्वाचनमा प्रदेश १ मा ८ जनाले उम्मेदवारी दर्ता गराएका छन् । मंगलवार निर्वाचन कार्यालयमा नेकपा एमाले, सता गठबन्धन र राप्रपा नेपालसहितका ८ जनाले उम्मेदवारी दर्ता गराएका हुन् । तीन सिटका लागि हुन लागेको राष्ट्रियसभा सदस्यको निर्वाचनमा नेकपा एमालेका तर्फबाट खुलामा मोरङका गुरु बराल, महिलामा झापाकी सुमित्रा भण्डारी र अल्पसंख्यकअपांगतर्फ सोलुखुम्बुका सोनाम ग्याल्जेन शेर्पाले उम्मेदवारी दर्ता गरेका छन् । यसैगरी प्रदेश १ मा सत्ता गठबन्धनले पनि राष्ट्रिय सभाका तीन उम्मेदवारले उम्मेदवारी दर्ता गराएको छ । अल्पसंख्यक र अपांगतर्फको सदस्य माओवादी केन्द्रको कोटामा रहेको भनिएपछि गठबन्धनबाट उक्त कोटा जनता समाजवादी पार्टी(जसपा)को भागमा परेको हो । जसपाले अल्पसंख्यक र अपांगतर्फ पार्टीका केन्द्रीय सदस्य रहेका भोजपुरका हेमराज राई थुलुङ, गठबन्धनमा कांग्रेसको भागमा परेको अन्य तर्फ झापाका गोपाल बस्नेत, नेकपा (एकीकृत समाजवादी)को भागमा परेको महिला कोटातर्फ भोजपुरकी जयन्ती राईले उम्मेदवारी दर्ता गराएकी छिन् । त्यस्तै राष्ट्रियसभा सदस्यको निर्वाचनका लागि प्रदेश १ मा राष्ट्रिय प्रजातन्त्र पार्टी (राप्रपा)ले पनि उम्मेदवारी दर्ता गराएको छ । एक प्रदेश सांसद र चार पालिका प्रमुखउपप्रमुख रहेको राप्रपाले खुला र महिलातर्फ उम्मेदवारी दर्ता गराएको हो । निर्वाचन कार्यालयका अनुसार राप्रपाका तर्फबाट झापाका अमर बिष्टले खुला र रञ्जु प्याकुरेलले महिलातर्फ उम्मेदवारी दर्ता गराएका हुन् । राप्रपाले पनि उम्मेदवारी दर्ता गरेपछि राप्रपा र एमाले मिल्ने सम्भावना कमजोर देखिएको छ । प्रदेशमा राप्रपाको मतभार १ सय २० छ । माघ १२ गते राष्ट्रियसभा सदस्यको बाँकी दुई वर्षे अवधिका लागि निर्वाचन हुँदैछ । प्रदेश १मा अन्य, महिला र अल्पसंख्यक र अपांगतर्फ तीन सदस्यका लागि निर्वाचन हुँदैछ । एमालेबाट निर्वाचित भएका राष्ट्रियसभा सदस्यहरु नैनकला ओझा, अगम प्रसाद बान्तवा राई र पर्शुराम मेघी गुरूङको पदावधि आगामी फागुन २० मा सकिँदैछ ।"
मुस्लिम महिलालाई अनलाइन बिक्रीमा राख्ने आरोपी पक्राउ,"नयाँ दिल्लीः अनलाइन वेवसाइटमार्फत् भारतीय मुस्लिम महिलालाई बिक्रीमा राखेको आरोपमा मुम्बई प्रहरीले एक व्यक्तिलाई पक्राउ गरेको छ। प्रहरीले २१ वर्षीय इन्जिनियरिङका विद्यार्थीलाई बैंगलुरुबाट पक्राउ गरेको हो। भारतीय मुस्लिम महिलाको फेक अकाउन्ट बनाइ बिक्रीमा राखेको भन्दै ती व्यक्तिविरुद्ध उजुरी परेको थियो। उजुरीको आधारमा प्रहरीले मंगलबार उनलाई पक्राउ गरेको बताइएको छ। यद्यपि, प्रहरीले आरोपित व्यक्तिको अन्य विवरण भने सार्वजनिक गरेको छैन। यसअघि सयौं मुस्लिम महिलाको फोटोबाट फेक अकाउन्ट बनाइ बुल्ली बाई एपमार्फत् बिक्रीमा राख्ने गरेको भन्दै भारत सरकारले सो एप र वेवसाइट बन्द गराएको थियो। पत्रकार, अधिकारकर्मी, सामाजिक अभियन्ता, कलाकार र अन्य सेलेब्रेटीलगायत एक सयभन्दा बढी मुस्लिम महिलाको तस्बिरबाट फेक अकाउन्ट बनाई बिक्रीमा राखेको पाइएको थियो। सो वेवसाइटमा भारतीय प्रधानमन्त्री नरेन्द्र मोदी सरकार र उनको हिन्दू राष्ट्रवादविरुद्ध आवाज उठाउँदै आएका भारतीय मुस्लिम महिलाको तस्बिर समावेस गरिएको थियो। बुल्ली बाई नामक वेवसाइट सञ्चालनमा आएको २४ घण्टाभित्रै सरकारले बन्द गराएको थियो।"
राष्ट्रियसभा निर्वाचन : लुम्बिनीबाट एमालेको उम्मेदवारी दर्ता,"लुम्बिनी : राष्ट्रियसभा निर्वाचनका लागि नेकपा एमालेले लुम्बिनीबाट उम्मेदवारी दर्ता गराएको छ। दाङका रामदयाल गुप्ता, महिलाबाट भारती खनाल र दलितबाट कृष्णबहादुर सुनारले उम्मेदवारी दर्ता गराएका हुन्। यसअघि सत्तारुढ गठबन्धनको तर्फबाट कांग्रेसबाट बाँकेका युवराज शर्माले उम्मेदवारी दर्ता गराएका थिए। यस्तै नेकपा एकीकृत समाजवादीबाट पाल्पाकी राज्य लक्ष्मी गैरे, राष्ट्रिय जनमोर्चा (राजमो) बाट रुपन्देहीका तुलबहादुर विश्वकर्माले उम्मेद्वारी दर्ता गरेका छन्। प्रदेश निर्वाचन कार्यालयमा उनीहरू उम्मेदवारी दिन नेता कार्यकतासहित पुगेका थिए। रिक्त हुने १९ सदस्यका लागि आगामी माघ १२ गते राष्ट्रियसभा निर्वाचन हुँदैछ।"
"अवैध शुल्कमा मेडिकल कलेजको दादागिरी कायमै, विद्यार्थी रिले अनसनमा","काठमाडौंः काठमाडौं विश्वविद्यालय मातहतका मेडिकल कलेजहरुले गैरकानुनी शुल्क असुल्दा पनि सम्बद्ध निकायहरु तैँ चुप मै चुप छन्। मेडिकल कलेजहरुले गैरकानुनीरुपमा चार लाख रुपैँयाभन्दा बढी शुल्क लिइसकेका छन् भने २० लाख रुपैँयाभन्दा बढी माग गरेका छन्। मुख्यतः मणिपाल मेडिकल कलेज, काठमाडौं मेडिकल कलेज र नोबेल मेडिकल कलेजमा समस्या छ। काठमाडौं मेडिकल कलेज र नोबेल मेडिकल कलेजले अतिरिक्त शुल्क तिरेकालाई मात्रै पढाउन थालेको छ भने मणिपालले अतिरिक्त शुल्क बुझाउन पटक पटक ताकेता गर्दै आएको छ। डाक्टर पढ्ने तयारीमा रहेका विद्यार्थीहरु नियमबमोजिम काठमाडौं विश्वविद्यालयलाई शुल्क बुझाउँदासमेत पढ्न पाएका छैनन्। कारण, गैरकानुनी शुल्क मेडिकल कलेजलाई पनि बुझाउनु भनेर कलेज प्रशासनले दबाब दिनु। काठमाडौं मेडिकल कलेजमा संयुक्त विद्यार्थीहरु आन्दोलनमा छन्। उनीहरुले कलेजकै गेट अगाडि रिले अनसन सुरु गरेका छन्। नोबेल मेडिकल कलेजमा पनि दिनहुँ जसो गैरकानुनी शुल्कविरुद्ध आन्दोलन भइरहेको छ। मणिपालमा आन्दोलन र अध्ययनलाई विद्यार्थीहरुले सँगसँगै अघि बढाएका छन्। चिकित्सा शिक्षा आयोगलाई चिकित्सा शिक्षा ऐन विपरीत गरे कलेजको सम्बन्धन खारेजसम्मको अधिकार छ। मेडिकल कलेजहरुले अतिरिक्त शुल्क लिएको प्रमाणसहित पीडित आए ठगी मुद्दाअन्तर्गत कारबाही गरिने स्थानीय प्रशासनले बताउँदै आएका छन्। यद्यपि, कारबाही प्रक्रिया अघि बढाउने मुडमा छैनन्। मोरङका प्रमुख जिल्ला अधिकारी काशीराज दाहालले अतिरिक्त शुल्क लिएको प्रमाणसहित सम्बन्धित व्यक्ति उपस्थित भए ठगी मुद्दाअन्तर्गत कारबाही गरिने अन्नपूर्णलाई जानकारी दिए। अतिरिक्त शुल्क लिन मिल्दैन। गृह मन्त्रालयले पनि हामीलाई अतिरिक्त शुल्क सन्दर्भमा पत्राचार गरेको छ। कानुन विपरीत शुल्क लिन मिल्दैन,' उनले भने। कास्कीका सहायक प्रमुख जिल्ला अधिकारी कृष्णचन्द्र पौडेलले आजै मणिपाललाई अतिरिक्त शुल्क नलिन भन्दै पत्राचार गरिने बताए । 'आजै मणिपाललाई पत्र पठाउँछौं। आवश्यक कारबाही हुन्छ। मोरङमा नोबेल मेडिकल कलेजले अतिरिक्त शुल्क नबुझाउने विद्यार्थीलाई प्रवेशमा रोक लगाएको छ भने मणिपाल मेडिकल कलेजले अतिरिक्त शुल्क बुझाउन मानसिक दबाब दिँदै आएको छ। मेडिकल कलेजहरुले अतिरिक्त शुल्क लिएको विषय बाहिर आएपछि गृह मन्त्रालयले मन्त्रालयले १२ जिल्लाका प्रमुख जिल्ला अधिकारी (सिडिओ) हरूलाई पत्र पठाउँदै कानुनी कारबाही गर्न निर्देशन दिएको थियो। काठमाडौं, ललितपुर, भक्तपुर, मोरङ, सुनसरी, धनुषा, पर्सा, चितवन, कास्की, रूपन्देही, बाँके र जुम्लाका जिल्ला प्रशासन कार्यालयलाई गृहले पत्र पठाएर निर्देशन दिएको हो।"
साइबर अपराध रोक्न गृह मन्त्रालयले बनायो कमिटी,"काठमाडौँ: गृह मन्त्रालयमाले साइबर सुरक्षाबारे सरोकारवाला निकायबीच छलफल गरेको छ। डिजिटल प्रविधिको प्रयोगसँगै साइबर सुरक्षा सम्बन्धमा बढ्दै गएको चुनौति तथा जोखिम न्युनीकरणको वर्तमान व्यवस्था, नेपालमा हुने साइबर आक्रमण प्रवृत्ति, साइबर सुरक्षाका विद्यमान समस्या, समस्याको विश्लेषण र समाधानका उपायबारे छलफल भएको हो। छलफलमा सञ्चार तथा सूचना प्रविधि मन्त्रालयका सहसचिव अनिल कुमार दत्तले साइवर सुरक्षा क्षेत्रमा भए गरेका कार्यहरूको वर्तमान अवस्था सम्बन्धमा प्रस्तुति दिएका थिए र सोही क्रममा सम्बन्धित विद्यमान कानुनी व्यवस्था, मन्त्रालयबाट भएका साइवर सुरक्षासँग सम्बन्धित मुख्य मुख्य कार्यहरु, चालू आर्थिक वर्षमा सञ्चालन हुने साइवर सुरक्षासँग सम्बन्धित प्रमुख कार्यक्रम, भावी कार्यक्रमहरु तथा समस्याचुनौतीहरू सम्बन्धमा प्रकाश पारेका थिए। साइबर ब्युरोका प्रहरी वरिष्ठ उपरीक्षक नविन्द्र अर्याल, त्यस्तै नेपाल प्रहरी, सूचना प्रविधि निर्देशनालय र सशस्त्र प्रहरी बलबाट नेपालमा घटेका साइबर आक्रमण घटनाहरु, तिनको पहिचान तथा रेस्पोन्स प्रक्रिया, घटनाक्रमका प्रवृत्ति, कमीकमजोरी सम्बन्धमा जानकारी गराएका थिए। गृह सचिव टेकनारायण पाण्डेले अपराधका विषय, अनलाइन माध्यमको नियमनका लागि नियामक निकाय पहिचान, भूमिका परिभाषित गरी बाधा अड्चन फुकाउँदै जानुपर्ने र प्रभावकारी साइबर सुरक्षाका लागि घनिभूत छलफल गरेर अन्तरनिकाय समन्वय गरी आआफ्नो क्षेत्रबाट प्रभाकारी भूमिका निर्वाह गर्न आवश्यक कार्यान्वयन कार्यढाँचासहितको प्रतिवेदन पेस गर्न निर्देशन दिएका थिए। उक्त प्रयोजनका लागि नीति योजना अनुगमन तथा मूल्याङ्कन महाशाखाका प्रमुख डा भीष्मकुमार भुसालको संयोजकत्वमा १० सदस्यीय कमिटीसमेत गठन गरेको छ।"
नगदे बालीको मूल्य निर्धारणमा भारतीय व्यापारीको एकाधिकार,"फिदिम : विगतका वर्षमा प्रतिमन(४०केजी) छ हजार रुपैयाँसम्ममा अदुवा बिक्री गरेका किसान अहिले प्रतिमन पाँच सय रुपैँयामा बिक्री गर्न बाध्यछन् । प्रतिकेजी दुई सय रुपैँयामा कुचो बिक्रि गरेका किसानले अहिले एक सय रुपैयाँमा बेच्दैछन् । एक मन अलैँची बेचेर एक लाख २० हजारसम्म कमाएका किसानले अहिले प्रतिमन ४० हजार रुपैयाँमा समेत बिक्रि गर्न पाएनन् । प्रतिमन ४० हजारसम्म मूल्य पाएको चिराईतोको मूल्य अहिले सरदर १५ हजार मात्र छ । सात वर्षअघिको मूल्यभन्दा गत वर्ष नगदेबालीको आधा नै मूल्य घट्यो, अलैँची व्यवासायी संघ पाँचथरका अध्यक्ष खेमनाथ अधिकारीले भने यो वर्ष आधा मूल्यको आधाभन्दा पनि अझै तल मूल्य झरेको छ । नेपालमा उत्पादन भएको कृषि उपजको मूल्य निधारर्णमा भारतीय बजारको विकल्प नभएपछि नेपालमा उत्पादित नगदेबालीले राम्रो मूल्य पाउन छाडेको छ । अलैँची, अदुवा, अम्रिसो(कुचो) र चिराईतो जस्ता नगदेबालीको बिक्री मूल्यमा भारतीय बजारको एकाधिकार भएकाले मूल्यमा गिरावट आएको व्यापारीहरु बताउँछन् । नेपालमा उत्पादन भएको नगदेबाली भारतीय बजारमा निर्यात हुने गरेको छ । मूल्यमा आएको गिरावटसँगै खरिद बिक्रीमासमेत समस्या हुन थालेको छ । चारवर्ष अघि छिमेकी मूलुक भारतसँगको व्यापारीक किचलोपछि नगदेबालीको बिक्रीमूल्यमा निरन्तर कमी आएको व्यापारीहरुको ठहर छ । यहाँ उत्पादन भएको नगदेबालीको बिक्रीका लागि भारतीय बजारको भर पर्नुको विकल्प नभएपछि मूल्य निर्धारणमा भारतले एकाधिकार जमाएको पाँचथरका अदुवा व्यापारी नारायण कोइरालाले बताए । नेपाली बजारमा नगदेबालीको खपत ज्याँदै कम हुने र मुलुकभित्र प्रशोधन गर्ने उद्योग नभएपछि भारतले नेपालमा उत्पादन भएको कृषि उपजको गुणस्तरमा दोष देखाउँदै कम मूल्य निर्धारण गरेपछि नगदेबालीको बिक्री मै समस्या हुन थालेको हो । मूल्यकम मात्रै हैन् अदुवा त बिक्री गर्नै समस्या हुन थालेको छ, नांगिनका किसान गोपाल अधिकारीले भने व्यापारीले कम मूल्यमै भए पनि खरिद गरिदिए हुन्थ्यो । तर, खरिदका लागि व्यपारी नै आउन छाडे । अलैँची उत्पादक किसान झनै चिन्तित छन् । पहाडका किसानको मुख्य आम्दानीको स्रोत बनेको अलैँचीको मूल्यमै कमी आएपछि किसानहरु अलैँची खेती गर्ने कि नगर्ने भनेर अन्योलमा छन् । पाँचथर, इलाम र ताप्लेजुङमा कृषि उपजको निर्यातमा सबैभन्दा ठूलो हिँस्सा अलैँचीले ओगटेको छ । पहाडी जिल्लामा अलैँची बिक्रीबाटै अर्बौै रुपैयाँ भित्रने गरेको छ । केहीवर्ष यता मूल्यकै कारण अलैँची खरिद बिक्रीमै समस्या देखिन थालेको व्यापारीहरुको भनाई छ । मुख्यगरी नगदेबालीको बिक्रीमूल्यमा समस्या देखिन थालेको छ, अलैँची व्यापारी नरेन्द्र अधिकारी भन्छन् बिक्रीका लागि भारतीय बजारको निर्भर हुनुपर्ने भएकाले कृषि उपजको मूल्यमा निरन्तर कमी आईरहेको हो । यस्तो समस्यालाई समाधान गर्न सरकारले चासो दिनुपर्छ ।"
निर्माण क्षेत्रमा पहिरो जाँदा कम्तीमा १४ को मृत्यु,गुइझाओः दक्षिणपश्चिम चीनको एक सहरमा निर्माणस्थलमा पहिरो जाँदा कम्तीमा १४ मजदुरको मृत्यु भएको छ। चिनियाँ प्रान्त गुइझाओको बिजी सहरमा जारी निर्माणस्थलमा पहिरो जाँदा कम्तीमा १४ मजदुरको मृत्यु भएको हो। पहिरो सोमबार राति गएको स्थानीय अधिकारीहरुले मंगलबार बताएका छन्। स्थानीय सरकारका अनुसार सो निर्माणस्थलमा गएको पहिरोमा परी कम्तीमा १४ को मृत्यु भएको छ भने अन्य तीन जना घाइते भएका छन्। करिब १७ मानिस भने पहिरोमा पुरिएको बताइएको छ। ७२० उद्धारकर्मीहरुले पहिरोमा पुरिएकाहरुको खोजी कार्य जारी रहेको सिजिटिएनमा खबर छ। हालसम्म सो क्षेत्रबाट ८ मानिसको उद्धार गरिएको बताइएको छ।
विद्यालयमा शैक्षिक सामाग्री वितरण,"सन्धिखर्क : अर्घाखाँचीको सन्धिखर्क नगरपालिक१० मा रहेको अरनिको आधारभूत विद्यालयका विद्यार्थीलाई शैक्षिक सामाग्री वितरण गरिएको छ । लायन्स क्लब अफ काठमाण्डौ नमस्ते स्प्रींग र लायन्स क्लब अफ काठमाण्डौ सुपा देउरालीले अरनिको आधारभूत विद्यालयमा अध्ययन गर्ने विद्यार्थीलाई शैक्षिक सामाग्री वितरण गरेको हो । शैक्षिक सामाग्री वितरण गर्दै सन्धिखर्क नगरपालिकाका नगरप्रमुख कमलप्रसाद भुसालले सामुदायिक विद्यालयको शैक्षिक गुणस्तर बृद्धि गर्न सबै एकजुट भएर लाग्नुपर्ने बताए । विद्यालयमा अध्ययन गर्ने विद्यार्थीको लागि झोला, कापी र कलम वितरण गरिएको लायन्स क्लबका नारायण क्षेत्रीले बताएका छन् । कार्यक्रममा सन्धिखर्क नगरपालिका१० का वडाअध्यक्ष लक्ष्मीनारायण चुँदाली, सन्धिखर्क नगरपालिकाका शिक्षा शाखा प्रमुख मञ्जु आचार्य, नेपाल पत्रकार महासंघका प्रदेश सदस्य प्रेमनारायण आचार्य, वडा सदस्यहरु शान्ता नेपाली, चमकला भुसाल, ऋषिकेस भुसाल, वडा सचिव विष्णुप्रसाद भुसाल, विद्यालय ब्यवस्थापन समितिका अध्यक्ष नन्दबहादुर आचार्य लगायतको उपस्थिति रहेको थियो ।"
धरानबाट सिम्रिकले सुरु गर्यो हलेसी र पाथीभारा हेलिकोप्टर सेवा,धरान : सिम्रिक एयरको हेलिकप्टरले धरानबाट प्रदेश १ का प्रमुख धार्मिक स्थलको दर्शन र पर्यटकिय क्षेत्रको अवलोकन गराउन उडान सुरु गरेको छ । धरान उपमहानगरपालिकाको स्थापना दिवसको अवसरमा धरान होलिडेजको सहकार्यमा सिम्रकले मंगलवारदेखि उडान सुरु गरेको हो । सिम्रिकले धरान उपमहानगरपालिकाको स्थापना दिवसलाई प्रर्यटकहरुको सुविधाको लागि हवाई यात्राको सुरुवात गरेको धरान होलिडेज प्रालिका अध्यक्ष कुन्दन श्रेष्ठले बताए । उनले धरान घुम्न आउने आन्तरिक तथा बाह्य पर्यटकहरुलाई खोटाङको हलेसी महादेवको मन्दिर र ताप्लेजुङको पाथिभरा मन्दिरसम्म दर्शनका लागि हेलिकोप्टरको व्यवस्था गरिएको बताए । धरान उत्सवको अबसरमा प्रतिव्यक्ति ३२ हजारमा पाथिभरा र हलेसि उडान भर्दै आएको सिम्रिक हेलिकोप्टरले यात्रुहरुलाई विशेष छुट गरि २८ हजार रेट निर्धारण गरिएको बताए । त्यस्तै पाँच मिनेटको धरान बजार परिक्रमा गराईए बापत ३ हजार ५ सय रुपैयाँ हवाइ भाडा निर्धारण गरिएको श्रेष्ठले बताए । धरानका मेयर तिलक राईले धरान उत्सवको अवसरमा धरान आउने आन्तरिक तथा बाह्य पर्यटकहरुको सुविधाका लागि उपमहानगरपालिकाको अनुरोधमा सिम्रिक र धरान होलिडेज प्रालिलाई विशेष छुटका साथ पर्यटकहरुलाई हवाई यात्रा गराउने व्यबस्था गरिएको बताए । विशेष छुटमा सिम्रिकले हवाई यात्रा गराउन थालेपछि हेलिकोप्टर चड्ने पर्यटकहरुको भिड लागेको छ ।
धरान पुगेर प्रधानमन्त्री देउवाले भने बीपी प्रतिष्ठानको समस्या छिट्टै समाधान हुन्छ,धरान: प्रधानमन्त्री शेरबहादुर देउवाले बीपी कोइराला स्वास्थ्य विज्ञान प्रतिष्ठान धरानको समस्या समाधान छिट्टै हुने बताएका छन्। उनले प्रतिष्ठानमा भएको आर्थिक अनियमितिाको सरकारले छानविन गरिरहेकाले दोषीउपर कडा कारबाही गर्ने बताए। मंगलबार धरान उपमहानगरपालिकाको स्थापना दिवसको अवसरमा आयोजित धरान उत्सवलाई पब्लप्क उच्च माविको खेलमैदानमा सम्बोधन गर्दै प्रधानमन्त्री देउवाले बीपी प्रतिष्ठान धरानको मात्र नभएर प्रदेश १ र २ का जनाताको स्वास्थ्यसँग जोडिएको अग्रनी स्वास्थ्य संस्था भएकाले सरकार प्रतिष्ठान सुधारमा प्रतिबद्ध रहेको बताए। उनले पछिल्लो समय धरान विकासका हिसाबले समेत पछाडि परेको गुनासो आएकाले धरानको विकासमा सरकारले सक्दो सहयोग गर्ने पनि बताए। धरान उत्सवमा सम्बोधन गर्दै प्रदेश १ का मुख्यमन्त्री राजेन्द्रकुमार राई र धरानका मेयर तिलक राईले बीपी प्रतिष्ठानका कुलपतिसमेत रहेका प्रधानमन्त्रीलाई बीपी प्रतिष्ठानको समस्या समाधान गरी तत्काल स्वास्थ्य सुधार गर्न माग गरेका थिए। मुख्यमन्त्री राईले बीपी प्रतिष्ठान धरान देशकै अग्रनी सुविधा सम्पन्न स्वास्थ्य संस्था भएको भए पनि यहाँ उपचार नपाएर बिरामीहरु विराटनगर र काठमाडौंमा महँगा निजी स्वास्थ्य संस्थामा उपचार गर्न जान बाध्य भएको भन्दै प्रधानमन्त्रीको ध्यानकर्षण गराएका थिए। धरान उत्सवमा आएका प्रधानमन्त्री देउवाले धरान ६ स्थित पानवारीमा फोहोरबाट उत्पादन थालिएको बायोग्यास प्लान्ट र कांग्रेस धरानको नवनिर्मित भवनको समेत शिलान्यास गरेका थिए। धरान उपमहानगरपालिकाले पुस २२ गतेसम्म धरान डे मनाउन तीन दिने उत्सवको आयोजना गरेको छ। उत्सवमा विभिन्न जातीय परिकारहरुका स्टल र सुलभ मूल्यमा दैनिक उपभोग्य बस्तु र सामाग्रीहरुको स्टल राखिएको छ।
"म सधैं कप्तान बन्न आएको होइन, देशका लागि खेल्न आएको हुँ : ज्ञानेन्द्र मल्ल","काठमाडौं: नेपाल क्रिकेट संघ (क्यान)को कारबाहीमा परेका पूर्वकप्तान ज्ञानेन्द्र मल्लले आफू सधैं कप्तान बन्न नआएको बताएका छन्। कारबाही फुकुवापछि प्रशिक्षणका लागि टियु मैदान पुगेका मल्लले देश र जनताको लागि खेल्न आएको बताए। 'म सधैंभरि कप्तान हुन आएको होइन। र, हुनुपर्छ भने पनि हैन। म देशको लागि खेल्छु मेरो लागि खेल्छु,' उनले सञ्चारकर्मीहरुसँग भने। उनले वर्गीकरणकै कारण क्यान र खेलाडीबीच समस्या उत्पन्न भएको स्पष्ट पारे। 'विवाद वर्गीकरणको कुराबाट सुरु भएको थियो। हामी चाहन्थ्यौं कि बसेर कुरा गरौँ,' उनले भने। उनले वर्गीकरण विषय आन्तरिक छलफल गरेर सल्टाउन चाहेको बताए। उनले आफ्नो कुराहरु, इगोहरु बाहिर राखेर नेपाल क्रिकेटको भविष्यको लागि खेल्नुपर्ने बताए। उनले एकअर्कासँग दुश्मनी लिने समय पनि नभएको बताए। 'मलाई लाग्दैन कि हामी एक अर्कासँग दुश्मनी लिएका छौं। कोही दस वर्षदेखि सँगै खेलिरहेका छौं। कोही भर्खर आउनुभएको छ। मनमुटाव भए त यहाँ को हुन्थ्यो र?,' उनको प्रश्न थियो।"
"४ अर्बमाथिको कारोबार, तीन कम्पनीमा सकारात्मक सर्किट","काठमाडौं : यो साता नेप्से परिसूचक निरन्तर उकालोतिर लागेको छ। मंगलबार नेप्से ६३ अंकले बढेर २६ सय ७९ ९५ विन्दुमा बन्द भयो। यसअघि आइतबार ६० र सोमबार ३२ अंक बढीले नेप्से बढेको थियो। नेप्से बढ्नेक्रम मंगलबार पनि जारी रह्यो। यसदिन तीन कम्पनीको सेयर सकारात्मक सर्किट लेभलमा कारोबार भएको छ। शप्तकोशी डेभलपमेन्ट, श्री इन्भेस्टमेन्ट फाइनान्स र मध्य भोटेकोशी जलविद्युत कम्पनीको सेयर मूल्यमा सकारात्मक सर्किट लेभलमा कारोबार भएको हो। शप्तकोशी डेभलपमेन्टको १० प्रतिशत, श्री इन्भेस्टमेन्ट फाइनान्सको १० प्रतिशत र मध्य भोटेकोशी जलविद्युत कम्पनीको ९९९ प्रतिशतले मूल्य बढेको हो। यस्तै कारोबार रकमका आधारमा नेपाल बंगलादेश बैंक अग्रस्थानमा रह्यो। सो कम्पनीको १४ करोड ७७ लाख बढी मूल्यमा सेयर कारोबार भयो। मंगलबार कारोबारमा आएका १३ समूहको मध्ये ११ समूहको परिसूचक बढेको छ। विकास बैंकको सर्वाधिक ५२३ प्रतिशतले सेयर बढेको हो। यस्तै लगानी समूहको ३१४, वित्तको ३७१,जलविद्युतको ३११ र बैंकिङ समूहको ३६१ प्रतिशतले मूल्य बढेको छ। यसदिन उत्पादनको ०५९ र अन्य समूह ०३४ प्रतिशतले परिसूचक घटेको हो। यसदिन २३४ कम्पनीको ९१ लाख १० हजार ७५८ कित्ता सेयर ४ अर्ब ३२ करोड २ लाख ६९ हजार ८२८ रुपैयाँमा खरिदबिक्री भयो।"
"थप ३९३ जनामा कोरोना संक्रमण, सक्रिय संक्रमितको संख्या ५ हजार नाघ्यो",काठमाडौं: नेपालमा कोरोनाको सक्रिय संक्रमित दर बढेको छ। मंगलबार ३९३ संक्रमित देखिएसँगै नेपालमा सक्रिय संक्रमितको संख्या ५ हजार नाघेको छ। यसअघि सक्रिय संक्रमितको संख्या ५ हजार मुनि पुगे पनि मंगलबार ५ हजार ९४ पुगेको छ। पछिल्लो २४ घन्टामा देशभरि ९ हजार ३२९ जनाको परीक्षण गर्दा पीसीआरबाट ३५५ र एन्टिजेनबाट ३८ जनामा संक्रमण देखिएको थियो। त्यस्तै थप २६३ जना संक्रमित कोरोनामुक्त भएका छन् भने थप तीन जना संक्रमितको मृत्यु भएको छ।
लागुऔषधसहित २ जना पक्राउ,काठमाण्डौं : लागुऔषधसहित २ जनालाई प्रहरीले पक्राउ गरेको छ । काठमाण्डौ नागढुङ्गास्थित चेकप्वाइन्टमा बाराबाट काठमाण्डौ आउँदै गरेको बस चेकजाँच गर्ने क्रममा बारा महागढीमाई नगरपालिका१का २७ वर्षिय कृष्ण यादव र सप्तरी सखुवा गाउँपालिका४का १९ वर्षीय दिपेश कुमार रायलाई विभिन्न लागुऔषधसहित पक्राउ गरेको प्रहरीले जनाएको छ । उनीहरुमाथि थप अनुसन्धान भइरहेको प्रहरीले जनाएको हो ।
एमालेबाट बागमतीमा शाक्य र दर्लामीले गराए उम्मेदवारी दर्ता,"हेटौंडा : राष्ट्रियसभा सदस्यका लागि बागमती प्रदेशबाट नेकपा एमालेले दुईजनाको उम्मेदवारी दर्ता गराएको छ । नेकपा एमालेबाट गोपाल शाक्य र निरकुमारी कुवर दर्लामीको उम्मेदवारी दर्ता भएको हो। उम्मेदवारसहित एमाले नेता काशीनाथ अधिकारी, बागमती प्रदेशका पूर्वमुख्यमन्त्री तथा एमाले नेता डोरमणि पौडेललगायत नेता कार्यकर्ता प्रदेश निर्वाचन कार्यालय हेटौंडा पुगेका थिए । उनीहरू मंगलबार करिब २ बजे उम्मेदवारी दर्ताका लागि आयोग पुगेका थिए । शाक्य ललितपुर र दर्लामी सिन्धुलीका हुन् । बागमतीबाट कांग्रेसका राधेश्याम अधिकारी र एकीकृत समाजवादीकी उदय शर्मा पौडेलको कार्यकाल सकिँदैछ । गठबन्धनले कांग्रेसका कृष्णप्रसाद पौडेल र नेकपा एकीकृत समाजवादीकी गोमा तिमल्सिनालाई उम्मेदवार बनाएको छ । उनीहरूले यसअघि उम्मेदवारी दर्ता गरिसकेका छन् ।"
रुपन्देहीमा मतदाता नामावली दर्ता गराउनेको घुँइचो (फोटो फिचर),"भैरहवा : रुपन्देही जिल्लामा फोटोसहितको मतदाता नामवालीमा नाम दर्ता गराउनका लागि सर्वसाधारणको घुँइचो लागेको छ । एकाबिहानै देखि साँझ अबेरसम्म सर्वसाधरणहरु लामबद्ध भएर फोटोसहितको मतदाता नामावली दर्ता गराउनका लागि संकलन केन्द्रमा पुग्ने गरेका छन् । रुपन्देही जिल्लाको चार स्थान(जिल्ला निर्वाचन कार्यालय रुपन्देही, जिल्ला प्रशासन कार्यालय रुपन्देही, इलाका प्रशासन कार्यालय बुटवल र इलाका प्रशासन कार्यालय मझगावा)बाट दैनिक फोटोसहितको मतदाता नामावली संकलन भइरहेको जिल्ला निर्वाचन कार्यालय रुपन्देहीका प्रमुख अयोध्या भण्डारीले जानकारी दिए । उनका अनुसार जिल्लामा दैनिक औसत एक हजार तीन सय सर्वसाधरणहरुको मतदाता नामावलीमा नयाँ नाम दर्ता भइरहेको छ । सबैभन्दा बढि जिल्ला निर्वाचन कार्यालयमा नाम दर्ता गराउनका लागि सर्वसाधारणहरुको घुँइचो लागेको छ । जिल्लाका विभिन्न स्थानबाट सर्वसाधारणहरु यहाँ पुग्ने गरेका छन् । कर्मचारीहरुलाई पनि बिहानै देखि साँझसम्म भ्याइनभ्याई छ । सर्वसाधारणको चाप बढ्दै गएपछि सुरक्षाका लागि सुरक्षाकर्मी पनि खटाउनु परेको छ । २०७८ साउन देखि पुष १९ गतेसम्म ६१ हजार ५ सय १९ जना सर्वसाधरणहरुले फोटोसहितको मतदाता नामावलीमा आफ्नो नाम दर्ता गराएको प्रमुख भण्डारीले बताए । यो नयाँ दर्ताको संख्या हो । नामावली दर्ता गराउनका लागि सर्वसाधारणको चाप बढेपछि साविकको भन्दा चार जना दर्ता कर्मचारी थप गरेर काम भइरहेको उनले बताए । चार जना कर्मचारी थप भएतापनि सर्वसाधरणको चाप बढ्दै जाँदा थप कर्मचारी आवश्यक देखिएको उनको भनाई छ । साथै स्थानीय तहहरुले मृत्यु भइसकेका र बसाईसराई भएको व्यक्तिहरुको नामावली कार्यालयलाई उपलब्ध नगराउदाँ उनीहरुको नाम मतदाता नामवालीमा यथावत रहेको भण्डारीले बताए । जिल्ला निर्वाचन कार्यालय मंसिर १७ गते देखि पुष १८ गतेसम्म जिल्लाका १४ वटा स्थानिय तहमा मतदाता नामावली संकलन विशेष कार्यालय संचालन गरेका थियो ।"
जबरजस्ती करणीको अभियोगमा काठमाडौंबाट एक जना पक्राउ,काठमाडौं : २० वर्षीया युवतीलाई जबरजस्ती करणी गरेको अभियोगमा एक जना पक्राउ परेका छन्। बुढानिलकण्ठ नगरपालिका५ बिष्णुमती डेरा गरी बस्ने मोरङ विराटचोक घर भएका २८ वर्षीय बिनोद भण्डारीलाई सोमबार साँझ प्रहरीले पक्राउ गरेको हो। बूढानीलकण्ठ नगरपालिका२ बाडेपाखास्थित खाली चौरमा भण्डारीले लागूऔषध सेवन गराई बिहीबार साँझ उनलाई पटकपटक जबरजस्ती करणी गरेको भन्ने खबर प्राप्त हुनासाथ महानगरीय प्रहरी प्रभाग बुढानिलकण्ठबाट खटिएको प्रहरीले उनलाई पक्राउ गरेको हो। प्रहरीले घटनाको थप अनुसन्धान गरिरहेको जनाएको छ।
ठेक्काको पाँच वर्ष : अझै बनेनन् कोरला नाका जोड्ने सडक र पुल,"बेनी : पर्वतको मालढुङ्गा, म्याग्दीको बेनी र मुस्ताङको जोमसोम हुँदै कोरला नाकासम्म जोड्ने २०० किलोमिटर दुरिको सडक कालोपत्रे र ग्राभेल गर्न २०७३ सालदेखि सुरु भएको बेनीजोमसोमकोरला सडक आयोजनाको हालसम्मको भौतिक प्रगति ६५ प्रतिशत छ । १८६ किलोमिटर दुरिको सडकमा निर्माणाधिन १२ वटा मोटरेबल पुलको ठेक्का सम्झौताको बिद्यमान खरिद ऐन अनुसार थपिएको समयसीमा आगामी चैत महिनामा सकिदैछ। अठार महिनादेखि दुई वर्षको सम्झौता म्याद भएका राष्ट्रिय गौरवको कालीगण्डकी कोरिडोरअन्तरगतको यो सडकको ७५ किलोमिटर दुरीको छवटा खण्ड र आठवटा मोटरेबल पुल निर्माण सकिएको छ । पुल र सडक निर्माणमा भएको ढिलासुस्तिले अन्तरदेशीय व्यापारिक महत्वको कोरला नाका सञ्चालनको तयारी प्रभावित बनेको छ । स्थानीयबासी र पर्यटकलाई आवत जावतमा समस्याका साथै सास्ती भएको छ । निर्माण कम्पनीको ढिलासुस्तिका कारण सडक र पुल निर्माण प्रभावित भएको मुस्ताङको घरपझोङ गाउँपालिकाका अध्यक्ष आशबहादुर थकालीले बताए । कुनै पनि मोटरेबल पुल र निर्धारित समयमा निर्माण हुन सकेका छैनन,'उनले भने, स्थानीयबासी र मुस्ताङ आउने पर्यटकलाई सास्ती भएको छ । पर्याप्त मजदुर र उपकरण परिचालन गर्न तथा निर्माण सामग्री जुटाउन नसकेका निर्माण व्यवसायीले कोरोना महामारी र मौसमलाई देखाएर जिम्मेवारीबाट पन्छिनु दुखद भएको उनको गुनासो छ । पुल निर्माणको अवस्था मुस्ताङको कैकुखोलामा गणपति निर्माण कम्पनीले २०७५ मा तीन करोड २५ लाखमा ठेक्का लिएको २० मिटर लामो पुलको २५ प्रतिशत भौतिक प्रगति छ । कालिका गजुरमुखीले सात करोड ४४ लाखमा ठेक्का पाएको ८० मिटर लामो छाक्ताङ खोलाको पुल निर्माणको प्रगति ६० प्रतिशत छ । गणपती निर्माण कम्पनीले तीन करोड २९ लाखमा ठेक्का पाएको लार्जुङ खोलाको २० मिटर लामो पुलको ५५ प्रतिशत प्रगति छ । हिमदुङ एण्ड थोकर इमोटल कन्ट्रक्सनले २१ करोड ६० लाखमा ठेक्का लिएको १२० मिटर लामो मार्फाखोला र ९० मिटर लामो छुसाङ खोलाको पुल ६० प्रतिशत निर्माण सकिएको छ । गल्वा रफिना जेभीले रु दुई करोड ८८ लाखमा ठेक्का लिएको कागबेनीखोलाको २५ मिटर लामो पुल ९० प्रतिशत निर्माण सकिएको छ । हिमदुङ एण्ड थोकर इमोटल जेभीले आठ करोड ८७ लाखमा ठेक्का लिएको घमीखोला पुलको ४० प्रतिशत, काष्ठमाण्डप कन्ट्रक्सनले १० करोड आठ लाखमा ठेक्का लिएको चराङखोला पुलको ६० प्रतिशत प्रगति छ । मुक्तिनाथअमित जेभीले चार करोड ६८ लाखमा ठेक्का लिएको २० मिटर लामो लोमान्थाङखोलाको ३० प्रतिशत छ करोड ३० लाखमा सम्झौता भएको किम्लीङखोला पुलको ४० प्रतिशत, छ करोड ३५ लाखमा ठेक्का लिएको ५० मिटर लामो नामदोक खोला पुलको ४० प्रतिशत र छ करोड ४५ लाखमा सम्झौता भएको ४० मिटर लामो भर्मा खोला पुलको ४० प्रतिशत भौतिक प्रगति भएको छ । म्याग्दीको बेगखोलामा पुल महाशाखाले ७० मिटर लामो मोटरेबल पुल बनाउन ठेक्का प्रक्रिया शुरु गरेको छ । बोक्सीखोला, सुनखोला र थापाखोलामा मोटरेबल पुल बनाउन प्रस्ताव गरिएको बेनीजोमसोमकोरला सडक आयोजनाका प्रमुख जगत प्रजापतिले बताए । पाण्डाखोलामा पुल बनाएको भन्दा फरक ठाउँबाट खोला बग्न थालेपछि ५० मिटर लामो अर्को पुल बनाउन प्रस्ताव गरिएको छ । छुसाङको मुस्ताङ गेटमा डोलिडारले बनाएको पुलसँगै अर्को ५० मिटर लामो पुल बनाउन प्रस्ताव गरिएको छ,' उनले भने पुलले खोलाको सबै भाग समेट्न नसकेपछि नयाँ पुल बनाउन आवश्यक देखिएको हो । निर्माण कम्पनी गजुरमुखीका आयोजना व्यवस्थापक राजन न्यौपाने (नरेन्द्र)ले अत्याधिक चिसो, बेमौसमी बर्षा र हिमपातको साथै दुई पटकसम्मको कोरोना महामारीले सडक तथा पुल निर्माण प्रभावित बनाएको बताए । थपिएको समयभित्र सम्झौताअनुसार पुल तथा सडक निर्माण सम्पन्न गराउन जुटेको उनले बताए । म्याग्दीको अन्नपूर्ण गाउँपालिका३ स्थित रुप्से र मुस्ताङको खहरेखोलाको मोटरेबल पुल अलपत्र बनेका छन् । आयोजनाका इञ्जिनियर आश्वीनीकुमार यादबले निर्माणको क्रममा रहेका पुलका संरचनामा बाढीले तहसनहस बनाएपछि डिजाइन परिवर्तन गरेर दुरी बढाएर नयाँ प्रक्रियाबाट बनाउन पुरानो ठेक्का तोड्ने प्रक्रियामा रहेको बताए । ४० मिटर लम्बाई भएको रुप्से खोलाको पुलको दुईतर्फ पिल्लर उठाएर ६६ प्रतिशत र ढलान गर्ने अवस्थामा रहेको ८५ प्रतिशत प्रगति भएको खहरेखोलाको पुलको जगनै खलबलाउने गरि बाढीले बगाएपछि स्पाम (लम्बाई) बढाउन लागिएको छ, उनले भने भूगोल र प्राकृतिक बिपद्का कारण डिजाइन संशोधन, पुरानो ठेक्का तोडेर नयाँ ठेक्का प्रक्रिया शुरु गर्नुपर्ने भएको हो । गण्डकी प्रदेशको भाग्यरेखा मानिएको बेनी देखि कोरला नाका जोड्ने सडकमा आठ वटा मोटर चल्ने पुल निर्माण सकिएका छन् । थप एक वटा निर्माणको अन्तिम चरण र १२ वटा निर्माणाधिन रहेका छन् । थप ६ ठाउँमा पुल बनाउन आवश्यक छ । आयोजना मार्फत म्याग्दीको राहुघाटमा छ करोड १४ लाखको लागतमा ४० मिटर, रु पाँच करोड ७८ लाखमा घट्टेखोलामा ४० मिटर, मुस्ताङको स्याङ खोलामा रु दश करोड ५२ लाख ११५ मिटर, पाण्डाखोलामा रु चार करोड ३७ लाखमा ५० मिटर पुल निर्माण भएको हो । पुल महाशाखाको पश्चिम सेक्टर कार्यालय पाल्पाले रु १९ करोडको लागतमा म्याग्दीको महभिर र पोखरबगर स्थित कालीगण्डकीमा ८० र ७० मिटर लामो, ११ मिटर फराकिलो मोटर चल्ने पुल निर्माण गरेको छ । महभिरको पुल सञ्चालनमा आइसकेको छ । निर्माण सकिएको पोखरेबगरको पुल सञ्चालनका लागि पहुँचमार्ग बनाउन थालिएको छ । छुसाङको मुस्ताङ गेट स्थित कालीगण्डकी नदीमा डोलिडारले रु चार करोड ७३ लाख ८८ हजार ६८ मा ७७ दशमलब २ मिटर लामो पुल बनाएको छ । जोमसोम स्थित कालिगण्डकी नदीमा तत्कालीन मुस्ताङ जिबिसले भारतीय दुताबासको रु चार करोड ४४ लाख सहयोगमा ४६ मिटर लामो र ७ दशमलब २० मिटर लामो पुल बनाएको थियो । गजुरमुखी निर्माण कम्पनीले २०७५ मा छ करोड २० लाखमा ठेक्का लिएको ४० मिटर लामो लेते खोलाको मोटरेबल पुल निर्माण अन्तिम चरणमा छ । सडक निर्माणको प्रगति नवलपरासीको बर्दघाटदेखि मुस्ताङको कोरला जोड्ने ४०६ किलोमिटर दुरीको कालीगण्डकी कोरीडोर भारत र चिन जोड्ने नेपालकै छोटो सडक हो । गण्डकी प्रदेशको लाइफ लाइन मानिएको कालीगण्डकी कोरीडोर अन्तरगत बागलुङ, गुल्मी, पर्वत खण्डमा सडकको ट्याक खुलेको छ । रु सात अरब २७ करोडमा ठेक्का सम्झौता भएका बेनीजोमसोमकोरला सडक आयोजना अन्तरगत सडक तथा पुल निर्माणमा हालसम्म चार अरब ७३ करोड खर्च भएको लेखा अधिकृत शेखरचन्द्र सापकोटाले बताए । पर्वतको मालढुङ्गा देखि म्याग्दीको बेनी, मुस्ताङको जोमसोम हुदै कोरला नाकासम्म १३ वटा खण्डमा सडक सस्तरोन्निति भइरहेको छ । तामाङगौरी पार्वतिसप्तकोशी जेभीले ठेक्का लिएको २५ किलोमिटर दुरीको चराङछोसेर बाहेक जोमसोमकोरला खण्डको छ वटा प्याकेजका ठेकेदारले ११ मिटर फराकिलो सडक ग्राभेल गरिसकेका छन् । भेनाघिलिङ, कागबेनीताङवे, ताङ्वेचैले, चैलेचराङ र छोसेरकोरला खण्डको सडक स्तरोन्नति भइसकेको छ । बेनीजोमसोम खण्डको ६५ र जोमसोमकोरला खण्डको ८५ प्रतिशत प्रगति छ । ११ मिटर फराकिलो, नाली, ग्यावियन पर्खाल, मेशिनरी पर्खाल निर्माण र ग्राभेल भएको छ । बेनी जोमसोम सडकको बेनी देखि घाँसा खण्डमा डिबिएसडी र घाँसा जोमसोम खण्डमा आक्सपाल्ट प्रबिधिको कालोपत्रे गर्न लागिएको हो । आयोजना अन्तरगत १९ किलोमिटर दुरीको म्याग्दीको गलेश्वरनारच्याङ पुल खण्डको गलेश्वर र राहुघाटदेखि बेगखोला सम्मको छ किलोमिटर कालोपत्रे सुरु भएको छ । शर्मा गजुरमुखीले ठेक्का लिएको तेस्रो नम्बर प्याकेजमा पर्ने १६५ किलोमिटर दुरीको कैकुखोलाखन्ती खण्ड कालोपत्रे अन्तिम चरणमा पुगेको छ । सोही कम्पनीले ठेक्का लिएको नारच्याङकैकुखोला खण्डमा पर्ने काभ्रे, बादरजुङ र घोप्टेभिर खण्डमा पहाड फुटाएर सडक विस्तार गर्न तीन हजार प्वाल खोलेर दश मेट्रिक्टन जिलेटिन बिस्फोट गराउने तयारी भएको छ । १३ किलोमिटर दुरीको बेनीमालढुङ्गा सडक बिस्तारको काम पनि सुरु भएको छ । चालु आर्थिक वर्ष २०७८७९ मा सम्पन्न गर्ने लक्ष्य राखिएको यस आयोजनालाई चालु आर्थिक वर्षमा एक अरब तीस करोड बजेट बिनियोजन भएको छ । प्रगतिको आधारमा थप बजेटको ब्यवस्थापन गर्न पहल गरिने प्रतिनिधीसभा सदस्य प्रेमप्रसाद तुलाचनले बताए । नाकामा पूर्वाधार तयारी लोमान्थाङ गाउँपालिका१ छोसेरको नेचुङमा २०७७ जेठमा स्थापना भएको सशस्त्र प्रहरी बलको बोर्डर आउट पोष्ट (बीओपी)को भवन निर्माण भइरहेको प्रतिनिधिसभा सदस्य तुलाचनले बताए । ३३ रोपनी क्षेत्रफल जग्गामा पाँच करोड ६५ लाखको लागतमा मौसम अनुकुलित भवन निर्माण हुन लागेको हो । सिमावर्ती क्षेत्रमा हुने सम्भावित अपराध नियन्त्रण, सीमा सुरक्षा र स्थानीय जनतालाई शान्ति सुरक्षाको प्रत्याभूति दिलाउन सशस्त्र प्रहरी निरीक्षकको नेतृत्वमा २० जना सुरक्षाकर्मी खटाइएको छ । मुस्ताङस्थित कोरला नाका सञ्चालन गर्ने लक्ष्यअनुसार २०७३ सालमा सशस्त्र प्रहरीसहित नेपाली सेनालाई लुङ्खुफाटमा एक हजार २७१ रोपनी, भन्सार कार्यालयलाई १०९ रोपनी, जनपथ प्रहरीलाई १३ रोपनी र अध्यागमनका लागि १२ रोपनी जग्गा उपलब्ध भएको थियो। कोरला नाकादेखि करिब १२ किलोमिटर नेपालतर्फ रहेको नेचुङमा भएको जग्गा उपयुक्त नभएको भन्दै पछिल्लो समय कोरला नाकाको सीमा क्षेत्रमा भन्सारलगायतका पूर्वाधार निर्माण गर्न पुनः एक हजार रोपनी जग्गा छुट्याइएको छ । यसअघि लोमान्थाङको लुङ्खुफाटमा नेपाली सेनाको शिविरसमेत स्थापना भइसकेको छ । कोरला नाकामा सुख्खा बन्दरगाहा निर्माणका लागि गत फागुनमा उद्योग, वाणिज्य तथा आपुर्ति मन्त्रालय अन्तरगतको नेपाल इन्टरमोडल टन्सपोर्ट डेभलपमेन्ट बोर्डले भौगोलिक अवस्था पहिचान, बन्दरगाहा निर्माणको विस्तृत खाका र लागत अनुमान तयार पार्ने अध्ययन गरेको थियो । चीनले आफ्नो भूगोलमा पूर्वाधार तयार पारेको छ । ढोङ्वासेनको बजारदेखि कोरला नाका सम्मको सडक कालोपत्रे गरेको छ । दशगजाको नजिकै चिनको भुगोलतर्फ भन्सार, अद्यागमन र सुरक्षा निकायको लागि दुईवटा भव्य भवन बनाइसकेको छ। नाकामा चिनीयाँ सुरक्षाकर्मीको नियमित उपस्थिति हुन्छ । चिनतर्फको सिमानामा काडेतार लगाएको छ । नेपालतर्फको सिमाना खुल्ला छ । लोमान्थाङका ज्ञानेन्द्र बिष्टले कोरला नाका सञ्चालनका लागि नेपालको तयारी सुस्त भएको बताए । कोरला नाका समुन्द्रि सतहदेखि चार हजार ७०० मिटरको उचाइमा छ । लोमान्थाङका वडा अध्यक्ष रिनजिन दोर्जे बिष्टले नाका सञ्चालनका लागि पहुँच मार्गको स्तरोन्नति र सिमामा राज्यको उपस्थिति हुनुपर्ने बताए । कोरला नाकाको विषयमा चर्चा भएजस्तो काम हुन नसकेको बिष्टले गुनासो बताए । कोरला नाकाको इतिहास तिब्बतको ढोङवासेन र उपल्लो मुस्ताङका ब्यापारीहरुले अन्तरदेशीय व्यापार मेला आयोजना गरेको अवस्थामा वर्षमा २ पटक मात्रै कोरला नाका खुल्ने गरेको थियो । पछिल्लो दुई वर्ष कोरोना महामारीका कारण ब्यापार मेला सञ्चालन भएन् । सन २००३ मा प्रस्ताव गरिएको कोरला नाका खोल्ने विषयमा २०६८ माघमा तत्कालीन प्रधानमन्त्री डाक्टर बाबुराम भट्टराई र चीनका प्रधानमन्त्री वेन जिया वाओबीच सम्झौता भएको थियो ।सन् १९६० को दशकअघि कोरला नाका नेपाल र तिब्बतबीचको महत्वपूर्ण व्यापारिक नाका थियो । सन् १९४९ सम्म तिब्बतको छुट्टै अस्तित्व थियो। तर, १९५० मा तिब्बतमा चीनको शासन सुरू भयो । चीनको विरोधमा सन् १९६० मा तिब्बतको खामका बासिन्दा (खम्पा) हरूले नेपालको भूमि (मनाङ र मुस्ताङ) प्रयोग गरी विद्रोह थालेपछि यो नाका बन्द भयो । सन् १९६० देखि बन्द रहेको यो नाका ५८ वर्ष बितिसक्दा पनि अझैं खुल्न सकेको छैन । कोरला नाकाको इतिहास केवल व्यापारिक प्रयोजनसँग मात्र जोडिएको छैन । यो नाका बुद्ध धर्म र शिक्षाका लागि पनि उत्तिकै इतिहास बोकेको र सम्भावना रहेको नाका पनि हो । सन् १९६० पूर्व यही नाकाको प्रयोग गरेर तत्कालीन तिब्बतका बासिन्दाहरू बौद्ध शिक्षा आर्जनका लागि नेपाल र भारतमा आउजाउ गर्ने गर्दथे । मुस्ताङका प्रदेश सभा सदस्य इन्द्रधारा विष्टका अनुसार यो नाका खुलेपछि व्यापार र पर्यटनको क्षेत्रमा मात्रै होइन, बौद्ध धर्म र शिक्षाको प्रचारप्रसार र खोज अनुसन्धानमा पनि महत्वपूर्ण उपलब्धि हाँसिल हुने सम्भावना रहेको छ । विष्टका अनुसार बर्सेनि हजारौं संख्यामा कैलाश मानसरोवर पुग्ने भारतीय पर्यटकमध्ये विहार र उत्तर प्रदेशका तीर्थयात्रीका लागि सबैभन्दा छोटो बाटो यही हुनेछ ।"
"लुम्बिनीमा गठबन्धनबाट कांग्रेस, नेकपा एस र राजमोले गरायो उम्मेदवारी दर्ता","लुम्बिनी : राष्ट्रियसभाको निर्वाचनका लागि सत्तारुढ गठबन्धनको तर्फबाट लुम्बिनीमा कांग्रेसबाट बाँकेका युवराज शर्माले उम्मेदवारी दर्ता गराएका छन्। यस्तै नेकपा एकीकृत समाजवादीबाट पाल्पाकी राज्य लक्ष्मी गैरे, राष्ट्रिय जनमोर्चा (राजमो) बाट रुपन्देहीका तुलबहादुर विश्वकर्माले उम्मेद्वारी दर्ता गरेका छन्। प्रदेश निर्वाचन कार्यालयमा उनीहरू उम्मेदवारी दिन नेता कार्यकतासहित पुगेका थिए। एमालेले भने उम्मेदवारी दर्ता गराउन बाँकी छ। राष्ट्रियसभा निर्वाचन आगामी माघ १२ हुँदैछ।"
प्रदेश १ मा सत्ता गठबन्धनका उम्मेदवारले गराए मनोनयन दर्ता,"काठमाडौं: राष्ट्रिय सभा चुनावका लागि सत्ता गठबन्धनका तर्फबाट प्रदेश १ मा उम्मेदवारी दर्ता गरिएको छ। सत्ता गठबन्धनबाट साझा उम्मेदवारको रुपमा नेपाली कांग्रेसका गोपाल बस्नेत, नेकपा एकीकृत समाजवादीकी जयन्ती राई र जनता समाजवादी पार्टीका हेमराई राईले उम्मेदवारी दिएका हुन्। उनीहरुले विराटनगरस्थित निर्वाचन कार्यालयमा पुगेर उम्मेदवारी दिएका थिए। रिक्त रहेका १९ पदका लागि माघ १२ गते राष्ट्रिय सभा चुनाव हुँदैछ।"
"जलवायु परिवर्तनको असर, अमेरिकाबाट रुस भाग्यो ध्रुवीय भालु","लण्डन : बाढी र खडेरीका कारण धेरै पटक मानिसले आफ्नो घर, क्षेत्र र देश छोड्नु परेको घटनाहरु नौला होइनन्। तर, मानव निर्मित जलवायु परिवर्तनका कारण जनावरले पनि बासस्थान छोड्नु परेको छ। जलवायु परिवर्तनका कारण अमेरिकामा ध्रुवीय भालुले आफ्नो बासस्थान छोडेर रुस भागेको छ। पछिल्लो समय जलवायु परिवर्तनका कारण सेतो भालुको नामले चिनिने ध्रुव्रीय भालुको ठूलो संख्या विस्थापित भएको हो। विस्थापित हुनुको मुख्य कारण बढ्दो गर्मी र जलवायु परिवर्तन रहेको बताइएको छ। इंग्ल्याण्डको मिडिया संस्थान दल टेलिग्राफमा प्रकाशित समाचारअनुसार पश्चिमी अलास्काको ब्यारो उतकियागविकमा बसोबास गर्ने ध्रुवीय भालुहरू अहिले सामूहिक रूपमा रसियाको चुक्ची सागरतर्फ जान थालेको समाचार आजतकमा छ। ठूलो संख्यामा विस्थापित भएको स्थानीयले बताएका छन् । यो समाचार न भालुका लागि राम्रो छ, न मानिसका लागि। किनभने कुनै पनि कारणले वातावरणमा रहेका कुनै पनि महत्त्वपूर्ण जीव विस्थापित भएमा त्यसबाट सम्पूर्ण पारिस्थितिक प्रणाली प्रभावित हुन्छ। हालै, बक्सिङ डे मा, अलास्काको कोडियाक आइल्याण्डमा तापक्रम अधिकतम १९४ डिग्री सेल्सियस पुगेको थियो। यो तापमान ध्रुवीय भालुको लागि उचित होइन। अलास्कामा यस समयमा उच्च तापक्रमका कारण, बरफ द्रुत रूपमा पग्लिरहेको छ। दोस्रो, रुसको चक्की सागरमा खानाको अभाव छैन । भालुहरूले अब अलास्का छेउमा सही तापक्रम प्राप्त गर्दैनन्, न त तिनीहरूले माछा र अन्य जीवहरू राम्ररी खान पाउन सक्छन्। ध्रुवीय भालुको उचित परिस्थिति मिल्ने ठाउँमा जाने बानी हुन्छ। तर यसपटक उनीहरुको विस्थापन ठूलो मात्रामा देखिएको छ । किनभने हालै अलास्काको खाडीमा अवस्थित कोडियाक टापुमा अहिलेसम्मकै उच्च तापक्रम बढेको छ । यो क्षेत्र ब्यूफोर्ट सागर नजिक छ। यहाँ समुन्द्रको हिउँ पग्लिरहेको छ । किनभने तापक्रम १९४ डिग्री सेल्सियस नाघेको छ । उनीहरु एकाएक बेपत्ता भएका छन् । अलास्कामा ह्वेलको शिकार गर्ने क्याप्टेन हर्मन अहशोकले यस्तो दृश्य आफूले पहिले कहिल्यै नदेखेको बताए । यहाँ पहिला ध्रुवीय भालुहरू देखिन्थे। तर यस समयमा ध्रुवीय भालु देखिएका छैनन्। १९९० को दशकमा, २१७ ध्रुवीय भालुहरू यहाँ देखिएका थिए। यी भालुहरू अब अमेरिकाको सुदूर उत्तरी छेउबाट नदेखिने स्थानीयहरू बताउँछन् । तर हिउँ पग्लिन थालेपछि भालुको संख्या पनि घट्यो । पछिल्लो ५० वर्षमा अमेरिकाको यस भागको तापक्रम ४८ डिग्री सेल्सियसले बढेको थियो । बढ्दो ग्लोबल वार्मिङका कारण, ध्रुवीय भालुहरू ठूलो मात्रामा विस्थापित भइरहेका हुन्। उनी अमेरिकाको सुदूर उत्तरी क्षेत्रबाट भागेर रुसतर्फ लागेका हुन्।"
राप्रपा केन्द्रीय सदस्यमा ३१ जना मनोनयन (सूचिसहित),"काठमाडौं : राष्ट्रिय प्रजातन्त्र पार्टीले ३१ जनालाई केन्द्रीय कार्यसमितिको सदस्य पदमा मनोनयन गरेको छ । राप्रपा अध्यक्ष राजेन्द्र लिङ्देनले मंगलबार विज्ञप्ति जारी गरी सो बारे जानकारी दिएका हुन् । मनोनयन हुनेमा रुपन्देहीका दिपक बोहोरा र निरन्जन थापा, उदयपुरका हरिबहादुर बस्नेत, रामेछापका नवराज सुवेदी, रोल्पाका बालाराम घर्ती, भोजपुरका टंक ढकाल, बाँकेका प्रेमबहादुर भण्डारी, म्याग्दीका भिमप्रसाद गौचन, लमजुङका हेमजंग गुरुङ,धादिङका ठाकुर प्रसाद शर्मा, सुनसरीका रामकुमार सुब्बा,सुर्खेतका मुकुन्दश्याम गिरी हुन्। यस्तै, भक्तपुरमा दिनेश श्रेष्ठ, काठमाडौंका प्राडा गीताभक्त जोशी, सरस्वती केसी र नवीन शाही, झापाका भक्तिप्रसाद सिटौला र अम्बर बहादुर विष्ट , गोरखाका मोहन कुमार श्रेष्ठ, नुवाकोटका झनक प्याकुरेल, अछामका श्यामबहादुर शाही, सोलुखुम्बुका एजी शेर्पा, ललितपुरका पुष्पराज पुरुष, जुम्लाका रमानन्द न्यौपाने, नवलपरासीका सरोजा शर्मा, सिराहाका रामप्रताप साह 'भोला', खोटाङका रविन चाम्लिङ, स्याङ्जाका दयराज पोखरेल, ,अधिकारी,रामेछापका दिनेश कार्की, कैलालीका वीरेन्द्र बम र रुकुम पूर्वका केशवचन्द्र समाल केन्द्रीय सदस्यमा मनोनित भएका हुन्।"
कपिलवस्तुमा ट्रयाक्टर पल्टिंदा दुईजनाको मृत्यु,"कपिलवस्तु : कपिलवस्तुमा ट्रयाक्टर पल्टिंदा दुईजनाको घटनास्थलमा मृत्यु भएको छ। जिल्लाको बुद्धभूमि नगरपालिका३ रनगाईमा लु ४ त २४०२ नंको ट्रयाक्टर मंगलबार बिहान दुर्घटना भएको थियो। बालुवा लोड गर्न मजदुर लिएर हिँडेको ट्रयाक्टर सडकदेखि करिब २० मिटर तल खसेको थियो। मृत्यु हुनेमा स्थानीयवासी ४८ वर्षीया शिवकुमारी थारू र १६ वर्षीया फुलकुमारी थारू रहेको इलाका प्रहरी कार्यालय गोरुसिङ्गेले जनाएको छ। यसैगरी, घाइते हुनेमा बलराम सुनार, कृष्ण विक, सरिता थारू र सीमा थारू रहेका छन्। उनीहरुको विभिन्न अस्पतालमा उपचार भइरहेको छ। तीव्र गतिका कारण ट्रयाक्टर दुर्घटना भएको हुन सक्ने इलाका प्रहरी कार्यालय गोरुसिङ्गे प्रहरी निरीक्षक लीलाराम आचार्यले बताए। घटनाको विषयमा थप अनुसन्धान भइरहेको प्रहरीले जनाएको छ। रासस"
पानीकाे मुहान बचाउन रिचार्ज पोखरी निर्माण,"सन्धिखर्क : झण्डै ३ वर्षअघि सन्धिखर्क नगरपालिका९ अर्घामा रहेको काफलपानी पँधेरो सुक्यो । स्थानीय ५० घर परिवारले पिउने पानी प्रयोग गर्ने पँधेरो हिउँदमा सुकेपछि टाढाको अर्को पँधेरोबाट पानी खान स्थानीयहरु बाध्य भए । रोजगारी तथा अध्यनको सिलसिलामा युवायुवतीहरु गाउँमा नबसेपछि घरमा रहेको बृद्धबृद्धाहरुलाई निकै सास्ती भयो । तर गत वर्ष ठूलो खडेरी लाग्दा समेत पानी नसुकेपछि स्थानीयहरु खुशी भएका छन् । स्थानीय युवा समाजसेवी तथा व्यवसायी कृष्ण प्रसाद भुसाल र पत्रकार हरिप्रसाद भुसालको नेतृत्वमा सुरु भएको दश घर एक पोखरी अभियानले दुई वर्ष अघि काफलपानी पँधेरो भन्दा माथि नेटाका पोखरामा पोखरी खनेपछि काफलपानी पँधेराको पानी नसुकको हो । पानी पँधेरोमा खडेरीमा पनि नसुकेपछि आफूहरु खुशी भएको स्थानीय जिवबहादर दमाईले बताए । उनले भने दुई तिन वर्ष अघि सामान्य खडेरीमा पनि सुक्न थालेको पँधेरो यो पोखरी खनिएपछि गतवर्ष ठूलो खडेरीमा पनि सुकेन । नेटाकापोखरा मात्र होइन दुई वर्ष अघि सुरु भएको दश घर एक पोखरी अभियानले अर्घाखाँची जिल्लाका विभिन्न स्थानमा साना ठूला गरी ४० भन्दा बढि पोखरीहरु निर्माण गरेको थियो । आफूहरुले खनेका पोखरीहरुका कारण धेरै ठाउँमा हिउँदमा पनि पानी नसुकेको रिचार्ज पोखरी निर्माण अभियानका अभियान्ता कृष्ण प्रसाद भुसालको भनाई छ । उनले त्यतिबेला विभिन्न व्यक्तिहरुको करीब १ लाख सहयोगमा विभिन्न ठाउँमा पोखरीहरु निर्माण गरिएको थियो । बढ्दो जलवायु परिवर्तनका कारण पानीका मुहान सुक्दैँ जान थालेको र त्यहीँ सुक्न थालेको पानीको मुहान संरक्षण गर्न आफूहरुले अभियान सुरु गरेको भुसालले बताए । दुई वर्ष अघि खनेका पोखरीहरुले खडेरीमा समेत मूल मर्न नदिएको देखेपछि हौसिँएका अभियन्ताहरुले गएको तिहारमा लायन्स क्लब अफ अर्घाखाँचीसंग समन्वय गरी देउँसी भैलोबाट उठेको पैसाबाट पनि रिचार्ज पोखरी खनिरहेका छन् । दश घर एक पोखरी अभियानले जिल्लाका विभिन्न स्थानमा पोखरीहरु निर्माण गरिरहेको छ । ५ वटा पोखरी खनिसकेको र अझै ५ वटा पोखरी खन्ने कार्य जारी रहेको अभियान्ता भुसालको भनाई छ । विकासको क्रममा बाटो, खेल मैदान अनि संरचनाहरु निर्माण हुँदा धेरै ठाउँमा पोखरीहरु पुरिएको र पोखरीहरु पुरिएकै कारण अर्घाखाँचीमा पानीको समस्या झन बढेको निष्कर्ष सहित दशघर एक पोखरी अभियानको सुरुवात भएको थियो ।"
दक्षिण अफ्रिकाको संसद भवनमा पुन: आगलागी,केप टाउन : दक्षिण अफ्रिकाको संसद भवनमा पुन आगलागी भएको छ। आगलागी भएको ३६ घण्टा नबित्दै करिब १३० वर्ष पुरानो सो संसद भवनमा पुन आगलागी भएको हो। यसअघि आइतबार सो संसद भवनमा आगलागी भएको थियो। आगलागीबाट सो भवन परिसरभित्र रहेको राष्ट्रिय सभाको भवन पूर्ण रुपमा ध्वस्त बनेको थियो। आगलागीबाट भौतिक रुपमा ठुलो क्षति पुगेको सो भवनमा सोमबार साँझ पुन आगलागी भएको अन्तरराष्ट्रिय मिडियामा खबर छ। आगलागी भने हाल नियन्त्रणमा आइसकेको बताइएको छ। करिब १३० वर्षअघि निर्मित सो भवन ऐतिहासिक मानिन्छ। सो भवनमा आगलागीको वास्तविक कारण हालसम्म पत्ता नलागे पनि प्रहरीले सोमबार ४९ वर्षीय संकास्पद पुरुषलाई पक्राउ गरेको थियो। संसद भवनभित्र चोरी गर्न गएका तिनै व्यक्तिले आगो लगाएको हुन सक्ने आशंका गरिएको छ।
सुदूरपश्चिममा नेकपा एमालेको तर्फबाट मनोनयन दर्ता,"धनगढी : सुदूरपश्चिममा राष्ट्रिय सभा निर्वाचनका लागि नेकपा एमालेको तर्फबाट उम्मेदवारहरुले मनोनयन दर्ता गराएका छन् । केही बेर अघि निर्वाचन कार्यालय पुगेर उनीहरुले मनोनयन दर्ता गरेका हुन् । नेकपा एमालेको तर्फबाट खुल्लाबाट डोटीका डिल्लीराज भट्ट, दलिततर्फ बैतडीका नरेश विक र महिलातर्फ कैलालीकी सन्तोष कुमारी शर्माले मनोनयन दर्ता गराएका हुन । नेकपा एमालेको प्रदेश कार्यालयबाट र्यालीसहित उमेदवारहरु निर्वाचन कार्यालय पुगेका थिए ।"
बागमतीमा गठबन्धनबाट पौडेल र तिमल्सिनाको उम्मेदवारी दर्ता,हेटौंडा : राष्ट्रियसभा निर्वाचनका लागि बागमती प्रदेशमा गठबन्धनबाट दुईजनाले उम्मेदवारी दिएका छन् । कांग्रेसका कृष्णप्रसाद पौडेल र नेकपा एकीकृत समाजवादीकी गोमा तिमल्सिनाले उम्मेदवारी दर्ता गराएका हुन् । हेटौंडा ४ स्थित प्रदेश निर्वाचन कार्यालयमा उनीहरू उम्मेदवारी दिन १२:३० बजे नेता कार्यकतासहित पुगेका थिए । काठमाडौं निवासी पौडेल नेपाली काङ्ग्रेस केन्द्रीय कार्यालयका मुख्य सचिव हुन् । हेटौंडाकी तिमल्सिना नेकपा एकीकृत समाजवादका केन्द्रीय सदस्य हुन् । आगामी माघ १२ गते बागमती प्रदेशमा दुई सिटका लागि निर्वाचन हुँदैछ । बागमतीबाट कांग्रेसका राधेश्याम अधिकारी र एकीकृत समाजवादीकी उदय शर्मा पौडेलको कार्यकाल सकिँदैछ । गठबन्धनले उनीहरुको ठाउँमा पौडेल र तिमल्सिनालाई अगाडि सारेको हो। नेकपा एमालेले गोपाल शाक्य र निरकुमारी कुवर दर्लामीलाई उम्मेदवार बनाएको छ । उनीहरूले उम्मेदवारी दर्ता गर्न बाँकी रहेको निर्वाचन कार्यालयले जनाएको छ ।
लक्ष्मी बैंकको १०औं एक्स्टेन्सन काउण्टर विस्तार,"काठमाण्डौं : लक्ष्मी बैंक लिमिटेडले आफ्नो १०औं एक्स्टेन्सन काउण्टर विस्तार गरेको छ । बैंकले १०औ काउण्टर नयाँबानेश्वरस्थित नागरिक लगानी कोषमा स्थापना गरेको छ । यसका साथै बैंकको देशभरका ५० जिल्लामा १ सय ३८ वटा शाखा, १० एक्सटेन्सन काउण्टर, ५ हस्पिटल सेवा काउण्टर, १ सय ७१ एटिएम सेवा, २ हजार ५ सय भन्दा बढि रेमिटेन्स एजेन्ट र ६३वटा शाखारहित बैंकिग एजेन्टहरु पुगेको बैंकले जनाएको छ ।"
राष्ट्रियसभा निर्वाचन : गण्डकीमा एमालेको उम्मेदवारी दर्ता,"पोखरा : राष्ट्रियसभा निर्वाचनका लागि गण्डकीमा नेकपा एमालेका ३ जना उम्मेदवारले मनोनयन दर्ता गराएका छन् । खुलाबाट कास्कीका पुण्यप्रसाद पौडेल, महिलातर्फ नवलपुरकी लीला थनेत र दलितमा स्याङ्जाका अर्जुनकुमार सुनामको उम्मेदवारी दर्ता भएको हो। एमाले नेताहरुको टोलीसहित गएका उम्मेदवारले बिहान ११ बजे मनोनयन दर्ता गराएका हुन् । कांग्रेससहित सत्ता गठबन्धनका दलहरुका तर्फबाट महिलामा कांग्रेसकी कमला पन्त, दलिततर्फ माओवादीका भुवन सुनार र खुलामा माओवादीकै सुरेश आलेमगरको उम्मेदवारी दर्ता गर्ने तयारी छ । माघ १२ गते हुने निर्वाचनका सत्तारुढ दल र प्रतिपक्ष दल एमाले उम्मेदवारबीच प्रतिस्पर्धा हुने देखिएको हो । यसअघि गण्डकीबाट निर्वाचित माओवादीका दिननाथ शर्मा र खिमबहादुर विक तथा नेकपा एसकी शान्तिकुमारी अधिकारीको राष्ट्रिय सभाको सदस्यको पदावधि सकिँदैछ । राष्ट्रियसभा चुनावका लागि प्रदेशसभा सदस्य, नगरपालिका प्रमुख र उपप्रमुख तथा गाउँपालिका अध्यक्ष र उपाध्यक्ष मतदाता हुन्छन्। गण्डकी प्रदेशमा ६० प्रदेशसभा सदस्य छन् । एमाले २७, कांग्रेस १५, माओवादी १२, जसपा २, जनमोर्चा २ र स्वतन्त्र १ छन् ।"
५५० प्रहरी हवल्दारलाई असईमा बढुवा (सूचीसहित),काठमाडौं : नेपाल प्रहरीमा जनपद समूहतर्फका ५५० प्रहरी हवल्दारलाई प्रहरी सहायक निरीक्षक (असई) बढुवा गरिएको छ। प्रहरी अतिरिक्त महानिरीक्षकको निर्णयअनुसार सोमबार ५५० प्रहरी हवल्दारलाई सोही समूहतर्फको प्रहरी सहायक निरीक्षक पदमा बढुवा नियुक्ति गरिएको प्रहरी नायव उपनिरीक्षक होमबहादुर पराजुलीले जानकारी दिए। उनले दर्ज्यानी चिन्हद्वारा सुशोभन समेत गराउन सम्बन्धित कार्यालय निर्देशन दिएको बताए। यी हुन् प्रहरी सहायक निरीक्षकमा बढुवा भएका हवल्दार
"वर्षमान पुन आज डिस्चार्ज हुँदै, २३ गते स्वदेश आउने","काठमाडौं : नेकपा माओवादी केन्द्रका नेता वर्षमान पुन पौष २३ गते स्वदेश फर्कंदै छन्। चीनको थर्ड पिपुल्स हस्पिटल अफ सेनजेनमा उपचाररत पुन चिनियाँ समयानुसार मंगलबार दिउँसो दुई बजे डिस्चार्ज हुने प्रेस सल्लाहकार दयानिधि भट्टले जानकारी दिए । उनले अन्नपूर्णसँग भने, चीनमा उपचाररत पुन चिनियाँ समयानुसार दिउँसो दुई बजे अस्पतालबाट डिस्चार्ज हुनुहुन्छ। पौष २३ गते फर्कने कार्यतालिका छ। काठमाडौंबाट उपचारका लागि थाइल्याण्डको बैंकक गएका पुन सिधै उपचारका लागि चीन गएका थिए। स्वास्थ्यमा सुधार आएपछि पुन र सँगै गएका उनकी श्रीमती ओनसरी घर्तिमगर नेपाल फर्किन लागेका हुन्। जण्डिसको वंशानुगत समस्या भएका उनी उपचारका लागि गएका हुन्।उनको स्वास्थ्यमा सुधारमा आएपछि अस्पतालले डिस्चार्ज गरेको हो। सोमबार माओवादी केन्द्रका अध्यक्ष प्रचण्डले पुन स्वदेश फर्कने भएकाले केन्द्रीय बैठकमा पदाधिकारी चयन नगरी २५ गतेसम्म स्थगित भएको जानकारी गराएका थिए। वर्षमान पुनको आग्रहमा माओवादी केन्द्रीय समितिको बैठक स्थगित"
सियानमा लकडाउनको असर : ग्याजेट र चुरोटसँग तरकारी साट्दै स्थानीय,"सियान : चीनको सियान शहरमा खानेकुरा अभाव भएको छ। ओमिक्रोन भेरियन्ट देखा परेपछि पुन: लकडाउन लागेको सियान शहरमा खानेकुरा अभाव भएको हो। चरम खानेकुरा अभावका कारण पछिल्लो समय क्वारेन्टिनमा रहेका स्थानीयहरुले विभिन्न वस्तुसँग तरकारी र फलफूल लगायत खानेकुरा साटिरहेका छन्। सो शहरमा खानेकुरा अभाव खट्किएसँगै क्वारेन्टिनमा रहेका स्थानीयहरुले चुरोटसँग बन्दा, भाँडा माझ्ने लिक्विडसँग स्याउ, स्यानिटरी प्याडसँग अन्य तरकारी र विभिन्न ग्याजेटसँग अन्य खानेकुरा साटिरहेको पोष्ट चिनियाँ सामाजिक सञ्जाल वेइवोमा यतिबेला भाइरल बनिरहेको छ। सियान शहरमा गएको डिसेम्बर २३ मा लकडाउन लागेपछि करिब १ करोड ३० लाख मानिसहरु घरभित्रै बस्न बाध्य छन्। घरभित्रै बस्न बाध्य मानिसले खानेकुरा किन्न बाहिर निस्कनसमेत पाएका छैनन्। त्यहाँका सरकारी अधिकारीहरुले विभिन्न घरमा निशुल्क खानेकुरा उपलब्ध गराइरहेका छन्। तर सो शहरका कैयौ मानिसले भने अझै सो सेवाबाट बञ्चित भएको र शहरमा खानेकुरा अभाव हुँदा आफूसँग भएका विभिन्न वस्तुहरु खानेकुरासँग साटिरहेको बताएका छन्। लकडाउनका कारण खानेकुरा अभाव भएको छ। कुनै उपाय नलागेपछि स्थानियले आफूसँग भएको सामग्री खानेकुरासँग साट्न बाध्य छन् स्थानीय वाङको भनाईलाई रेडियो फ्रि एसियाबाट उद्धृत गर्दै बीबीसीमा भनिएको छ, लकडाउनकै कारण विभिन्न सामग्रीसँग खानेकुरा साट्ने दिन आएछ। सियानका अधिकांश मानिस निराश बनिसकेका छन्। सियान हाल ओमिक्रोनको एसिसेन्टर बनेको छ। सियानमा पछिल्लो समय सबैभन्दा बढी नयाँ संक्रमित फेला परेका छन्। स्थानिय सरकारले कोभिड १९ विरुद्ध सहि तरिकाले व्यवस्थापन गर्न नजानेको भन्दै अनलाइनमार्फत आलोचना गरिरहेको छन्।"
ज्योति विकास बैंकद्वारा अस्पताललाई बेबी वार्मर प्रदान,"काठमाडौं : ज्योति विकास बैंकले संस्थागत सामाजिक उत्तरदायित्वको निम्ति स्थापित हाम्रो विकास प्रवर्द्धन कोष मार्फत लिपानि बिर्ता स्वास्थ्यचौकीपरवानीपुर, हेटौंडा अस्पतालहेटौंडा, बेतिनी सामुदायिक स्वास्थ्य चौकीफापरबारी, चन्द्रनिगाहपुर अस्पतालचन्द्रनिगाहपुर र इनरुवा अस्पतालसुनसरी गरि ५ ठाउँमा राष्ट्रिय आविष्कार केन्द्रद्वारा स्वदेशमै निर्मित बेबी वार्मर प्रदान गरेको छ। बैंकले यी विभिन्न अस्पताललाई नवजात शिशुको शारीरिक तापक्रम उचित राख्न प्रयोग हुने बेबी वार्मर प्रदान गरेको हो। अस्पतालहरुमा आयोजित कार्यक्रममा ज्योति विकास बैंकका विभिन्न पदाधिकारीहरुबाट लिपानि बिर्ता स्वास्थ्य चौकी, हेटौंडाअ स्पताल, बेतिनी स्वास्थ्य चौकी, चन्द्रनिगाहपुर अस्पताल र इनरुवा अस्पतालका पदाधिकारी लगायत सम्बन्धित क्षेत्रका विभिन्न पदाधिकारीहरुको उपस्थितिका बीच सो बेबी वार्मर औपचारिक रुपमा हस्तान्तरण गरिएको हो। साथै सोही कार्यक्रमबीच अस्पतालका डाक्टर, नर्स लगायत विभिन्न सम्बन्धित कर्मचारीलाई बेबी वार्मर संचालन सम्बन्धी विशेष तालिम पनि प्रदान गराइएको थियो। नेपाली समाजमा स्थानीय तहमा सुषुप्त रुपमा रहेका सम्भावनाहरुको पहिचान गरी त्यस्ता सम्भावनाहरुलाई उजागर गर्नको लागि सहयोगी बन्ने मूल उद्देश्यबाट निर्देशित 'हाम्रो विकास प्रवर्द्धन कोष' मार्फत ज्योति विकास बैंकले विभिन्न सामाजिक संस्था तथा नागरिकहरुसँग प्रत्यक्ष रुपमा जोडिएर सामाजिक उत्तरदायित्व सम्बन्धि कार्य गर्दै आएको छ। बैंकले १३ औं वार्षिकोत्सवको अवसरमा डा महाविरपुनद्वारा प्रवर्द्धित राष्ट्रिय आविष्कार केन्द्रलाई १२ वटा 'न्यानो नानी' बेबी वार्मर बनाइ देशका विभिन्न ग्रामीण तथा पहुंच नपुगेका अस्पतालहरुलाई हस्तान्तरण गर्ने सहकार्यका लागि सो केन्द्रको 'न्यानो नानी' परियोजना२को लागि सहयोग प्रदान गरेको थियो। बैंकले यसअघि पनि राष्ट्रिय आविष्कार केन्द्रसँगको सहकार्यमा कपिलवस्तु सामुदायिक अस्पतालकपिलवस्तु, मध्यबिन्दु जिल्ला अस्पतालनवलपुर, महाकाली अञ्चल अस्पतालकञ्चनपुर, प्युठान जिल्ला अस्पतालप्युठान, प्राथमिक स्वास्थ्य केन्द्रमहोत्तरी, आम्दा अस्पतालझापा, जिल्ला अस्पतालखोटाङ्ग, सामरी स्वास्थ्य चौकीनुवाकोट, बेनी अस्पतालम्याग्दी र बुर्तिबाङ प्राथमिक स्वास्थ्य केन्द्र बाग्लुङलाई एकएक थान बेबी वार्मर गरी १० वटा बेबी वार्मर प्रदान गरेको थियो।"
५ दिनदेखि भैरहवाभूमही सडक बन्द,परासी : डाक्टर सिके राउत नेतृत्वको जनमत पार्टीका कार्यकर्ताहरुले लगातार ५ दिनदेखि पश्चिम नवलपरासीको भैरहवाभूमही सडकखण्ड बन्द गराउँदै आएका छन् । छोटो दूरीका पूर्वपश्चिम भएर चल्ने सवारीसाधनहरु सो सडक खण्ड हुँदै आवतजावत गर्ने गरेका छन् । परासी सदरमुकामको कसियास्थित प्रहरी बिट अगाडि बसेर उनीहरुले सडक बन्द गराउँदै आएका छन् । प्रहरीले बन्द स्थानदेखि आधा किलोमिटरको दूरीमा बसेर सवारीसाधनलाई रोकेर राखेको छ । १५२० जनाको समूहमा रहेका जनमत पार्टीका कार्यकर्ताहरुले दैनिक बिहान १० बजेदेखि साँझ ५ बजेसम्म सडक बन्द गराउँदै आएका छन् । जसका कारण सो सडक खण्डमा चल्ने सवारीसाधन ८ घण्टासम्म सडकमै रोकिन बाध्य भएका छन् ।
राष्ट्रियसभा निर्वाचन : सुदूरपश्चिममा सत्ता गठबन्धनबाट उम्मेदवारी दर्ता,"धनगढी : राष्ट्रियसभाका रिक्त तीन सांसदका लागि सत्ता गठबन्धनका तर्फबाट पनि मनोनयन दर्ता गरिएको छ । सत्ता गठबन्धनबाट खुलामा कांग्रेसका नारायण दत्त मीश्र, महिलामा नेकपा एकीकृत समाजवादीकी गरीमा शाह र दलिततर्फ माओवादी केन्द्रका जगतबहादुर पार्कीले मनोनयन दर्ता गराएका हुन्। संसद सचिवालयबाट सत्ता गठबन्धनका नेता, मन्त्रीहरुले र्यालीसहित उम्मेदवारहरुलाई निर्वाचन कार्यालय पुर्याएका थिए । अहिलेसम्मको मतभार अनुसार सत्ता गठबन्धनका उम्मेदवारहरु जित्ने सम्भावना छ । राष्ट्रियसभामा रिक्त हुने १९ सदस्यका लागि आउँदो माघ १२ गते निर्वाचन हुँदैछ।"
राष्ट्रिय युवा संघ नेपालको राष्ट्रिय महाधिवेशन फागुन ११ गते हुने,"काठमाडौं : एमालेको भातृ संगठन राष्ट्रिय युवा संघ नेपालको राष्ट्रिय महाधिवेशन फागुन ११ गते हुने भएको छ। तुलसीलाल स्मृति प्रतिष्ठान,च्यासलमा बसेको राष्ट्रिय युवा संघ नेपाल केन्द्रीय कार्यालय कमिटीको तेस्रो पूर्ण बैठकले नवौं राष्ट्रिय महाधिवेशन फागुन ११ गते गर्ने निर्णय गरेको हो। महाधिवेशन तयारीका लागि पौष २८ र २९ गते केन्द्रीय सचिवालयको बैठक पोखरामा हुने भएको छ। बैठकले माघ ७ गते ६७४३ वटै वडा अधिवेशन, माघ १५ गते ७५३ वटै पालिका र ७४ वटै अन्तर जिल्ला अधिवेशन, २०७८ माघ २२ गते ७७ वटै जिल्ला अधिवेशन, २९ गते ७ वटै भौगोलिक प्रदेश र अन्तर जिल्ला विशेष प्रदेश अधिवेशन गर्ने निर्णय गरेको छ। एमालेले १० औं महाधिवेशनपछि जनसंगठन समन्वय संयन्त्र निर्माण गरेको हो। पार्टी केन्द्रीय कमिटीको बैठकले फागुन मसान्तभित्र सबै जनसंगठनका राष्ट्रिय सम्मेलन अधिवेशन आयोजना गर्न निर्देशन दिएको थियो।"
हिमालयन शेर्पाको जित,"काठमाडौं : हिमालयन शेर्पा क्लबले सहिद स्मारक ए डिभिजन लिग फुटबलमा तेस्रो जित निकालेको छ। त्रिपुरेश्वरस्थित दशरथ रंगशालामा सोमबार भएको खेलमा हिमालयन शेर्पाले नवप्रवेशी सातदोबाटो युथ क्लबलाई १० गोलले पराजित गर्दै तेस्रो जित निकालेको हो। प्रतिस्पर्धात्मक खेलमा हिमालयन शेर्पालाई जित दिलाउन कप्तान विश्वास श्रेष्ठले निर्णायक गोल गरेका थिए। सातदोबाटोका पिटर सेगुनले त्रिदेव गुरुङलाई फल गरेपछि हिमालयन शेर्पाले पेनाल्टीको अवसर पाएको थियो। जसलाई विश्वासले ४५औं मिनेटमा सदुपयोग गरेका थिए। खेलको इन्जुरी समयमा सातदोबाटोले पनि पेनाल्टीको अवसर पाएको थियो। हिमालयन शेर्पाका जीवन गुरुङले पेनाल्टी क्षेत्रभित्र मार्टिन अडेल्फे सिलो नान्गालाई फल गरेपछि सातदोबाटोले पेनाल्टी पाएको थियो। तर, सातदोबाटोका मार्टिनले त्यसलाई सदुपयोग गर्न सकेनन्। उनको प्रहारलाई हिमालयन शेर्पाका गोलरक्षक दीप कार्कीले विफल पारेका थिए। हिमालयन शेर्पालाई जित दिलाउन निर्णायक गोल गरेका विश्वास श्रेष्ठ प्लेयर अफ दी म्याच चुनिए। उनले १० हजार नगद पुरस्कार प्राप्त गरे। जितसँगै हिमालयन शेर्पाले सात खेलमा ११ अंक जोडेको छ। हिमालयन शेर्पा लिगको पाँचौं स्थानमा पनि उक्लिएको छ । सातदोबाटोले सात खेलमा आठ अंक जोडेको छ। सातदोबाटो आठौं स्थानमा छ । कतार एयरवेजको मुख्य प्रायोजनमा सञ्चालन भइरहेको लिगको सातौं चरणका खेल सम्पन्न हुँदा साविक विजेता मच्छिन्द्र क्लब शीर्ष स्थानमा छ। मच्छिन्द्रले सात खेलबाट १७ अंक जोडेको छ। मच्छिन्द्रले पाँच खेलमा जित र दुई खेलमा बराबरीको नतिजा निकालेको छ। यसैगरी दोस्रो स्थानको मनाङ मस्र्याङ्दी क्लबको १६ अंक छ। तेस्रो स्थानमा रहेको संकटाको १३ र चौथो स्थानको त्रिभुवन आर्मी क्लबको ११ अंक छ।"
आत्मनिर्भरताको गौरव,"आर्थिक विकासको इन्जिन नै उद्योग हो। उहिले नेपालका राडीपाखीहरू तत्कालीन मगध राज्यसम्म निर्यात हुन्थ्यो। उल्लेखित तथ्य कौटिल्यको अर्थशास्त्रमा समेत उल्लेख छ। लिच्छविकालमा पनि नेपाली वस्तुको निर्यात हुन्थ्यो। मल्लकालमा नेपाली कला र इन्जिनियरिङ उत्कृष्ट थियो। यसले जो कोहीलाई इतिहासप्रति गर्व गर्न प्रेरित गर्छ। औद्योगिक विकासले रोजगारी सिर्जना गर्छ। आवश्यक वस्तु तथा सेवाको उपलब्धतामा सहयोग गर्छ। १ सय ४ वर्षसम्मको राणाशासन र त्यसपछिको केन्द्रीकृत शासकीय व्यवस्थामा उद्योगको अपेक्षाकृत विकास हुन सकेन। २०४६ सालपछिको खुला राजनीतिक परिवेश र आर्थिक उदारीकरण पछि आर्थिक गतिविधि विस्तारमा सहयोग पुगेको हो। यद्यपि, एक दशक लामो द्वन्द्वका कारण आर्थिक गतिविधि खुम्चिन पुग्यो। त्यसको प्रभाव अहिलेसम्म परेको छ। निर्यातभन्दा आयात बढ्दो छ। व्यापार घाटा चुलिँदो छ। पाँच वर्ष अघिसम्म सिमेन्ट र छडको माग बढी थियो। अहिले सिमेन्ट र छडमा मुलुक आत्मनिर्भर छ। अहिले नेपालको आन्तरिक बजारमा सिमेन्टको माग झन्डै करोड मेट्रिकटन हाराहारी छ। हाल सञ्चालनमा आएका ५५ सिमेन्ट उद्योगको वार्षिक कुुल जडित क्षमता भने १ करोड ५० लाख मेट्रिकटन हाराहारी छ। अहिले सिमेन्ट उद्योगको वार्षिक कारोबार १ खर्ब ६० अर्ब रुपैयाँ बराबरको छ। यसले कुल गार्हस्थ्य उत्पादनमा ४ प्रतिशतभन्दा बढी योगदान पुगेको छ। सबै सिमेन्ट उद्योगहरू उत्पादन क्षमताअनुसार सञ्चालनमा आएका छैनन्। बजारलाई चाहिनेभन्दा दुई गुणा बढी उत्पादन गर्ने क्षमता छ। केही विदेशी कम्पनीले विदेशबाटै सिमेन्ट ल्याउने भनी सम्झौता गरेबाहेक अब आयात गर्नुपर्ने अवस्था अन्त्य भएको जनाइएको छ। यो सुखद पक्ष हो। स्वदेशमा उत्पादित सिमेन्ट निर्याततर्फ पनि पहल भइरहेको नेपाल सिमेन्ट उत्पादक संघले जनाएको छ। त्यसका लागि सरकारले केही सहुलियत दिए निकासीमा पनि सहज हुने व्यवसायीको अपेक्षा छ। बजारमा खपत गरी १ खर्ब ५० अर्ब रुपैयाँबराबरको निर्यात गर्न सक्ने क्षमता देखिएको छ। निर्यात गर्न अरू मुलुकसँग मूल्यमा प्रतिस्पर्धा गर्नुपर्ने अवस्था छ। त्यसैले अहिले मागभन्दा बढी उत्पादन गरिएको छैन। सिमेन्ट र छडमा आत्मनिर्भर, अब निर्याततर्फ चुनढुंगा सिमेन्टको प्रमुख कच्चापदार्थ हो। यसैबाट क्लिंकर बनाइन्छ। क्लिंकरबाट सिमेन्ट उत्पादन गरिन्छ। क्लिंकर अर्थात् चुनढुंगा अझै आयात हुँदै छ। क्लिंकर बनाउने उद्योग पनि स्वदेशी लगानीमा नै हुनुपर्ने खाँचो छ। लगानी गर्न अहिले ठूला उद्योगहरू प्रत्यक्ष वैदेशिक लगानीमा आउँदै छन्। स्वदेशी लगानीमै क्लिंकर बनाउन सकिए यहाँका उद्योगले कच्चापदार्थ आयात गर्नु पर्दैन। त्यसका लागि गैरआवासीय नेपालीहरूलाई लगानीमा प्रोत्साहन गर्न नीतिगत व्यवस्था गर्न सकिन्छ। अहिले क्लिंकर मात्रै उत्पादन गर्ने कम्पनी डेढ दर्जन पुगेका छन्। सञ्चालनमा रहेका ६५ सिमेन्ट उद्योगमध्ये अधिकांशले आपैं उत्पादन गरेको क्लिंकर प्रयोग गर्छन्। छड तथा डन्डीमा पनि मुलुक आत्मनिर्भर छ। सरकारले सिमेन्ट उद्योगलाई खानी पहुँचमार्ग बनाएर प्रोत्साहन गर्दै आएको छ। विद्युत् प्रसारण लाइनमा पनि उद्योगले सहयोग पाउँदै आएका छन्। संविधानले संघीय लोकतान्त्रिक गणतन्त्रात्मक शासन व्यवस्थालाई संस्थागत गरेको छ। आर्थिक समृद्धिका लागि मार्ग प्रशस्त गरेको छ। जसका संकेतहरू देखिन थालिसकेको छ। मुलुक केही वस्तुहरूमा आत्मनिर्भरता उन्मुख छ। अन्तरप्रदेश तथा प्रदेश र संघबीचको औद्योगिक अन्तरसम्बन्धलाई सुदृढ गर्नुपर्ने खाँचो छ। सन्तुलित विकासमा उद्योग क्षेत्रको योगदान बढाउनु पर्छ। अर्थतन्त्रको विकासको लागि उद्योगधन्दा र स्रोत साधनको प्रबद्र्धन गर्न पर्छ। नेपाली श्रम, सीप र कच्चा पदार्थमा आधारित स्वदेशी लगानीलाई प्राथमिकता दिनु पर्छ। औद्योगिक क्षेत्रको विकासको लागि नीतिगत, कानुनी र संस्थागत सुधार गर्नु पर्छ। यसको लागि निजी क्षेत्रको नेतृत्वदायी भूमिका हुनु पर्छ।"
दलहरू भीडमा छिर्छन् र मौकामा चौका हान्छन्,"गैरआवासीय नेपाली संघ (एनआरएनए) पछिल्लोपल्ट घरेलु राजनीतिको चक्रव्यूहमा फसेको छ। महाधिवेशन र निर्वाचनको अन्तिम तयारीका क्रममा परराष्ट्र मन्त्रालयले हस्तक्षेप गर्दै रोक्न दुईपल्ट निर्देशन दियो। पूर्वअध्यक्ष शेष घलेलाई कार्यकारी अधिकार दिँदै पुरानो समिति खारेजीको पहल गर्यो। त्यसलाई उच्च अदालतले रोकेको छ र निर्वाचनको बाटो खोलिदिएको छ। तर, पनि निर्वाचन हुन सकेको छैन। एनआरएनए अध्यक्ष कुमार पन्त त्यसको वातावरण बनाउन काठमाडौंका अड्डाहरू धाइरहेका छन्। अब कुरा मिलिसकेको छ, उनी भन्छन्, निर्वाचन यो जनवरीभित्रै हुन्छ। यो वा त्यो बहानामा कसैले रोक्न खोज्छ भने हाम्रो धैर्यको बाँध टुट्नेछ। जसरी पनि निर्वाचन गराउने छौं। प्रस्तुत छ, वर्तमानको यो लफडा, एनआरएनएमा राजनीतिक हस्तक्षेपलगायत विषयमा अन्नपूर्ण पोस्ट्का अखण्ड भण्डारी र तुलसी सुवेदीले पन्तसँग गरेको कुराकानीको सम्पादित अंश गैरआवासीय नेपाली संघ (एनआरएनए) को महाधिवेशन र निर्वाचन रोकिएको रोकियै भयो, मूल जड के हो ? विधानअनुसार १५ अगस्टमा महाधिवेशन प्रतिनिधि आइसक्नुपर्ने थियो। यसै व्यवस्थाबमोजिम निर्वाचन कार्यतालिका पनि प्रकाशित भयो। अकस्मात परराष्ट्र मन्त्रालयबाट निर्वाचन रोक्न निर्देशन आयो। निर्वाचन रोकियो। परराष्ट्र मन्त्रालयले केके छानबिन गर्यो, थाहा छैन। मैले परराष्ट्रलाई निर्वाचन गर्छाैं भनेर चिठी पठाएँ। निर्वाचन कमिटीले कार्यतालिका प्रकाशित गर्यो। फेरि मन्त्रालयले चिठी लेखेर निर्वाचन रोक्न निर्देशन दियो। विधानअनुसार ६ महिना कार्यकाल थप्न पाउँछौं। हामीले थपिसकेका पनि थियौं। तर, परराष्ट्रले कार्यकाल सकिएकाले चुनावसम्बन्धी सम्पूर्ण काम शेष घलेलाई दिन भन्यो। यो विधानभन्दा बाहिरको कुरा थियो। मन्त्रालयले यसरी हस्तक्षेप गर्ने होइन। हामी मान्दैनौं भनेर उच्च अदालत पाटन गयौं। अदालतले अधिवेशनमा हस्तक्षेप नगर्नू, निर्वाचन गर्न दिनू भन्ने आदेश दियो। फेरि चुनाव गराउने तयारीमा छौं। हामीले पेलेर, एकलौटी ढंगले जान खोजेको होइन। ८० लाख नेपालीको साझा संस्था बनाउन लागिपरेका छौं। गैरआवासीय नेपालीहरूका समस्या छन् भने हाम्रै टेबलमा बसेर समाधान खोज्ने हो। परराष्ट्रको प्रवेशसँगै शेष घले कसरी छिर्नु भयो ? अन्तिम मतदाता नामावली प्रकाशन गर्न २३ सेप्टेम्बरमा पूर्वअध्यक्ष (संरक्षक समिति) को भेला बोलाइयो। शेष घलेको संयोजकत्वमा छानबिन कमिटी बन्यो। त्यसैका आधारमा मतदाता नामावली निर्वाचन समितिलाई पठाउँछु भनें मैले। उहाँहरूले यो ठिक भयो भनेर पनि भन्नुभयो। मात्र जीवा लामिछानेले यो अन्तर्राष्ट्रिय समन्वय समितिले नै गरोस्, हामीकहाँ पठाउनु पर्दैन भन्नु भएको थियो। धेरैजसोले ठिक छ भन्नुभयो। डेलिगेट्सम्बन्धी सम्पूर्ण छानबिन गर्ने जिम्मा शेष घलेले पाउनुभयो। म पनि सदस्य भएर बस्न तयार भएँ। छानबिन गर्न मैले आवश्यक डकुमेन्ट पनि पठाएँ। अरू केही चाहिन्छ भने नेतृत्व र सचिवालय तयार छ भनें। चिठी पठाएको तीन घण्टापछि संरक्षण परिषद्लाई दिन घलेले प्रस्ताव गर्नुभयो। अन्तर्राष्ट्रिय समन्वय परिषद्को बैठकमा महाधिवेशन गर्ने अधिकार संरक्षक परिष्दलाई नभएकाले अस्वीकृत गरियो। सँगै परराष्ट्र मन्त्रालयले उहाँलाई दिनु भन्नु रहस्यमय हो। यसको वास्तविक उत्तर अहिलेसम्म मैले पाएको छैन। विवाद त्यसपछि झन् बढेर गयो। परराष्ट्र मन्त्रालयलाई यसमा रुचि लाग्नुको खास कारण के देख्नुहुन्छ ? केही अमुक व्यक्तिलाई जिताउन मन्त्रालयले यसो गर्यो भन्ने आरोप छ। धेरै गैरआवासीय नेपालीहरूको अनुमान हो यो। कोही मान्छेको व्यक्तिगत प्रभावमा परेर परराष्ट्रले यस्तो कदम चालेको हो भन्ने मलाई पनि लाग्छ। जुन काम परराष्ट्र मन्त्रालयले गर्न हुँदैनथ्यो। यो गैरआवासीयको हितमा छैन। सरकार र राज्यको हितमा पनि छैन। गैरआवासीय नेपाली संघलाई गैरआवासीय नेपालीहरूले नै चलाउनुपर्छ। यसलाई स्वतन्त्र ढंगले चल्न दिनुपर्छ। अदालतको आदेशपछि पनि निर्वाचन हुन नसक्नुको कारण के हो ? २७ डिसेम्बरमा निर्वाचन गर्ने भनेका थियौं। केही साथीहरूले जबर्जस्ती जान खोेजेको सन्देश प्रवाह गर्नु भएको थियो। त्यो गलत हो। नेतृत्वले जबर्जस्ती गर्न खोजेको छैन। जबर्जस्ती गर्ने हाम्रो मनसाय पनि होइन। म आफैं परराष्ट्र मन्त्रालय गएँ। समस्या कहाँ छ भन्नुहोस् भनेर छलफल चलाएँ। एनआरएनए डेस्क हेर्ने सहसचिव मात्र होइन, मन्त्रीसँगै भेटेर कुरा गरें। नेतृत्व सबैलाई समेटेर जान तयार छ। सहमतिका लागि दुई हप्ता बढाएर जाँदा केही फरक पर्दैन भन्ने लाग्यो। अब कुनै पनि बहानामा चुनाव रोक्नु हुँदैन। निर्वाचन यो जनवरीभित्रै हुन्छ। यो वा त्यो बहानामा कसैले रोक्न खोज्छ भने हाम्रो धैर्यको बाँध टुट्नेछ। जसरी पनि निर्वाचन गराउने छौं। अदालतको आदेशपछि कार्यदल बनाएर अघि बढ्नुभयो, उपलब्धि के भयो ? चर्चामा आएका उम्मेदवारको सबै पक्षलाई राखेर कार्यदल बनाइयो। कार्यदलले प्रतिनिधिबारे अध्ययन गरेको छ। प्रतिनिधिमा समस्या छ भनेर परराष्ट्र मन्त्रालयले भन्ने गरेको छ। कहाँ हो त समस्या ? तपाईंकै प्रतिनिधि राख्नुहोस्। देखाउनहोस् समस्या भनेर पाँच जनाको कार्यदलमा उहाँहरूकै दुई जना राखिएको छ। जुन पक्षलाई परराष्ट्र मन्त्रालयले चेपेको जस्तो लागेको थियो, उहाँहरू नै कार्यदलमा हुनुहुन्छ। कार्यदललाई छिटो प्रतिवेदन दिन ताकेता गरिरहेको छु। एक हप्तामा सक्नुपर्ने काम अझै हुन सकेको छैन। तर, कार्यदलका साथीहरूले सहमतिमा नेतृत्व छान्न भनिरहनु भएको छ। सहमति राम्रो कुरा हो। महाधिवेशनको मिति तोकिनुपर्यो। उम्मेदवार को हो भन्ने तय हुनुपर्यो। त्यसपछि सहमति हुन्छ। औपचारिक रूपमा को उम्मेदवार भनेर नआउँदासम्म सहमति भन्ने कुरा हुँदैन। धेरै काम निर्वाचन कमिटीले सकेको छ। विधानभित्र रहेर कोही छुटेका छन् भने ल्याउन पाइने डेलिगेट्स भएमा राख्न तयार छौं। तस्बिर : अशोक दुलाल कार्यदलको बैठकमा ६५ देशका प्रतिनिधि फेर्नुपर्ने विषय उठेकोे थियो। यसका साथै एकएक वर्ष कार्यकाल गर्ने भन्ने पनि आएको थियो। के त्यो सम्भव छ ? एकएक वर्ष कार्यकाल बाँड्ने भन्ने केही साथीहरूले प्रस्ताव ल्याउनु भएको थियो। त्यो साँचो हो। तर, त्यसलाई प्रक्रियामा लैजानुपर्छ। औपचारिक रूपमा उम्मेदवारी दर्ता त गर्नुपर्छ। उम्मेदवारहरू एकएक वर्ष मिलेर चलाउँछु भनेर आउँछन् भने पनि विधानले के भन्छ, हेर्नुपर्छ। कार्यदललाई विधानसम्मत छछैन, त्यो पनि हेरेर मलाई रिपोर्ट दिनुहोस् भनेको छु। ६५ देशको प्रतिनिधि फेर्ने कुरा सम्भव छैन। हाम्रो विधानमै लेखिएको छ। १५ अगस्टभित्र डेलिगेट्स आइसक्नुपर्छ भनेको छ। राष्ट्रिय समन्वय परिष्दले १५ अगस्टमा पठाउनुपर्नेमा फेरि ६५ देशबाट अर्को डेलिगेट्स पठाउन सम्भव हुँदैन। विधानसम्मत हुँदैन। यो निहुँ खोज्नलाई गरिएको कुरा हो भनेर बुझ्दा हुन्छ। अहिले कार्यदलले थपघट गर्ने भन्ने विषय छ नि, विधानले त्यो दिन्छ ? साथीहरूको नियतवश छुटाइएको छ भन्ने आरोप छ। छुटेको प्रमाण ल्याउनुहोस्। १५ अगस्टभित्र कसैले आवेदन दिए, नियतवश छुटाएको छ भने थपिन्छन्। त्यसलाई विधानसम्मत सम्बोधन गर्नुपर्छ। यो सबै विधानमा राखिएको नयाँ व्यवस्थाले ल्याएको समस्या हो कि नियत खराब हो ? यसअघि हामी नेपाल आउँथ्यौं। नेपाल आउँदा यहीँ आएर पनि डेलिगेट्स फाइनल भएका हुँदैनथे। कोको प्रतिनिधि आउँदैछ भनेर उम्मेदवारलाई पनि थाहा हुँदैनथ्यो। चुनावमा गइन्थ्यो। हारजित हुन्थ्यो। तर, अहिले अनलाइन भोटिङ गर्ने भनेका छौं। प्रतिनिधि अगस्ट १५ मा आइसक्नुपर्ने व्यवस्था गरेका छौं। उम्मेदवारलाई ३ हजार ६ सय प्रतिनिधिमध्ये को आफ्नो भन्ने र टाउको गन्ने मौका मिल्यो। यो मेरो मान्छे। त्यो अर्को पक्षको भन्ने समय मिल्यो। हरेक उम्मेदवार आफू सुरक्षित हुन खोजेको छ। चुनावभन्दा अगाडि रिजल्ट चाहियो। अहिलेको समस्या निर्वाचनअघि नतिजा चाहिएकाले हो। त्यसले समस्याको समाधान निकाल्दैन। मतदान गर्न पाउने मतदाताको अधिकार सुनिश्चित हुनैपर्छ। अनिमात्र रिजल्ट आउँछ। ३६ सय प्रतिनिधिले भोट हाल्न पाउने अधिकार छ। फेरि चुनाव रोक्न खोजे धैर्य टुट्नेछ। कोही मान्छेको व्यक्तिगत प्रभावमा परेर र केही अमुक व्यक्तिलाई जिताउन परराष्ट्रले हस्तक्षेप गरेको हुन सक्छ। ६५ देशका प्रतिनिधि फेर्ने कुरा सम्भव छैन, यो निहुँ खोजाहा कुरा हो। कुल जनसंख्याको एकतिहाइ बाहिर बस्छ, तिनलाई मताधिकारबाट वञ्चित गराउनु हुँदैन। देश गरिब हुँदैमा स्वर सानो हुनुपर्छ भन्ने छैन, अधिकार सबैको बराबरी हो। अहिले विद्युतीय मतदान गर्ने भनिएको छ। यसमा सबैले विश्वास गर्लान् ? प्रविधि प्रयोगमा जोड दिनुपर्छ। केही समस्या छ भने प्रविधिबाटै समाधान निकालिनु पर्छ। सबै अध्यक्षका उम्मेदवार राखेर अनुगमन समिति बनाइन्छ। समितिले आईटीका मान्छेहरूलाई राख्न पाउँछन्। अनियमितता नआओस् भनेर फेस रिडिङको व्यवस्था गरेका छौं। हरेक मान्छेले आफ्नो सेल्फी दिएपछि मात्रै मतदान गर्ने सफ्टवेयर खुल्छ। अनियमितता हुने शंकै छैन। अहिलेको विवादको निकास के हो ? सम्पूर्ण विवादको निकास अधिवेशन र निर्वाचन नै हो। केही साथीहरूको असन्तुष्टि छ। यसलाई थाती राखेर पनि निर्वाचन प्रक्रिया अघि बढ्छ। असन्तुष्टिको विषय के छ ? केही साथीहरूसँग कुरा गर्दा यहीँ प्रतिनिधि हुँदै गर्दा सहमतिमा जानुपर्छ भन्ने छ। आम सहमति हुन सक्दैन। तर, सहमतिमा जान म सकारात्मक छु। सहमतिको नाममा निर्वाचन गर्न बन्देज लगाउने अधिकार हामीसँग छैन। संघमा राजनीतिक दलको प्रवेश भएको देखिन्छ। संघका उच्च पदस्थ व्यक्तिहरूको रुचिका कारण पनि यस्तो भएको हो ? दलहरू जहाँ भीड देख्छन्, त्यहाँ प्रवेश गर्छन्। त्यो स्वाभाविक हो। उम्मेदवारहरू आफ्नो पक्षमा ल्याउन दलका नेताका दैलादैला पुग्छन्। दलले मौका देखेपछि चौका हान्छन्। हामीले व्यापक छलफल चलाएका छौं। यसलाई निमिट्याउन बनाउनुपर्छ। गैरआवासीय नेपाली संघका लागि राजनीतिक दल र कार्यकर्ता ठूलो चुनौतीको विषय हो। चुनावमा प्यानल बनाउने, उम्मेदवारलाई पार्टीको समर्थन रहने जस्ता चलन छन्। यो क्रम रोक्न त गाह्रो पार्ला नि ! त्यो चलन छ। उम्मेदवार नै नेताहरूको फेरो समाउँछन्। पुरानो कार्यकर्ता हो। तपाईंको मान्छे हो भन्ने, केही सय भोटका लागि राजनीतिक दलमा जाने गरेकाले समस्या भएको छ। हाम्रो निर्वाचन कार्यक्रममा गइदिने, प्यानल बनाएर प्रचार गरिदिने गर्छन्। पार्टीहरूले अहिले पनि पाँच सदस्यीय मूल समिति बनाएर प्रचार प्रचार गर्ने गरेका छन्। पार्टीहरूले गैरआवासीय नेपाली संघभित्र उपस्थिति खोजे। जुन कुरा गलत हो। संघमा त्यस्तो गर्नु हुँदैन। अघिल्लो चोटी त्यही भयो भनेर हामीले यसपालि अनलाइन मतदान गर्न लागेका हौं। अनलाइन गराइसकेपछि पनि राजनीतिक दलकहाँ पुग्ने काम रोकिएन। त्यो नीति सफल हुन नसकेको साँचो हो। राजनीतिक हस्तक्षेप रोक्न आचारसंहिता तथा विधानले बाँध्न सक्नु हुन्न ? कुनै पनि राजनीतिक दलका कार्यकर्ताहरू यसको नेतृत्वमा बस्न नपाउने विधानमा उल्लेख छ। विधानले मात्र मान्छेलाई बाँधेन। जब नियत नै ठिक छैन भने विधानमा कडाइ गर्न खोजे पनि कार्यान्वयन हुँदैन। चुनावमा उठ्नै नपाउने प्रावधान भए पनि यहाँ आउँदा राजीनामा दिएर आइदिन्छन्, के गर्ने ? समस्या विधानमा भन्दा पनि नियतमा हो। यस्तो परिस्थिति बन्दै छ कि राजनीतिक पार्टीको कोही झोला बोकेर आयो भने बहिष्कार गर्ने वातावरण बन्न सक्छ। अहिले त्यस्तो वातावरण देखिएको छ। पञ्जीकृत सदस्यले निर्वाचनमा भाग लिन पाउने अवस्था कहिलेदेखि रहन्छ ? मैले निर्वाचनका क्रममा उठाएको विषय हो यो। भेन्डरसँग कुरा गर्दा सफ्टवेयर नभएकाले तत्काल सम्भव देखिएन। सबै सदस्यले अनलाइनबाट भोट हाल्न पाउनुपर्छ। अहिले त्यो आवाज झन् जल्दोबल्दो रूपमा उठिरहेको छ। गैरआवासीय नेपाली संघको गरिमा र महत्त्व खस्केको जस्तो देखिन्छ। तपाईंले महसुस गर्नुभएको छ ? अलिअलि त्यस्तो आरोप लगाइए पनि एनआरएनएले व्यापकता पाएको छ। सुरुमा स्थापना हुँदा सीमित मान्छे थिए। त्यतिबेला २० लाख नेपाली विदेशमा बस्थे। अहिले ८० लाख नेपाली बाहिर बस्छन्। नयाँ ढंगले व्यवस्थापन गर्न चुनौती छ। व्यवस्थित गर्न जरुरी रहेको विभिन्न परिघटनाले संकेत देखाएको छ। राष्ट्र निर्माणमा एनआरएनएको भूमिका महत्त्वपूर्ण छ। तपाईंको पालामा के गर्नु भयो ? व्यक्ति जति नै धनी भए पनि देश धनी भएन भने हेपिँदो रहेछ। नेपालभन्ने बित्तिकै कतिले गरिब, असभ्य भन्छन्। हामी बाहिर गएर व्यक्तिगत रूपमा व्यावसायिक सफलता प्राप्त गरेका छौं। तर, देश कमजोर भएकाले हेप्न खोज्ने प्रवृत्ति छ। व्यक्ति गरिब भएर केही फरक पर्दैन, त्यसले सम्मान पाउँछ। नेपाल समृद्ध, धनी हुुनुपर्र्छ। व्यक्तिगत तथा संस्थागत रूपमा पनि गैरआवासीय नेपालीहरूले थुपै्रै रोजगारीका अवसर सिर्जना गरिरहेका छन्। संघकै पहलमा १० अर्बको लगानी ल्याएका छौं। परोपकारी कामलाई व्यवस्थित गर्न खोजिरहेका छौं। मेरै कार्यकालमा एनआरएनए फाउन्डेसन बनेको छ। पोलिसी इन्स्टिच्युट बनाएका छौं। कोभिडको समयमा सहयोग गरेका छौं। स्वाभाविक रूपमा केही चुनौती पनि छन्। व्यवस्थित गर्न हामी लागिपरेका छौं। १० अर्बको लगानी जुटाउन एनआरएनए सफल थियो। तर, विवादले यसमा पनि समस्या देखिन्छ नि ! वास्तवमा १० अर्बको फन्ड भनिए पनि ५० औं अर्ब आउन सक्छ। साथीहरूको रुचि बढ्दै छ। चुनावमा जहिले पनि विवाद आउँछ। चुनावपछि नयाँ नेतृत्व आउँछ। प्रक्रिया टुंगिसकेपछि विवादको अन्त्य हुन्छ। लगानी ल्याउने कुरामा विवादले केही पनि फरक पार्दैन। कम्पनीले पैसा पठाउन नपाउने व्यवस्था रहेछ। हामी फुकाउन राष्ट्र बैंकमा जाने तयारीमा छौं। २००३ मा स्थापना भए पनि हाल आएर मात्र लगानी भित्र्याउने तयारी गर्दैछ। यसअघि संघको प्राथमिकतामा नपरेको थियो ? यो परोपकारी संस्था हो। यसले परोपकारका काम गर्छ। सोझै लगानी गर्ने होइन, लगानी ल्याउने वातावरण बनाउने काम गर्छ। व्यक्तिगत रूपमा लगानी ल्याउन संघले ठूलो सफलता प्राप्त गरेको छ। ठूल्ठूला होटल, बैंक, पर्यटन, कृषिलगायत धेरै क्षेत्रमा लगानी भएका छन्। खर्बाै लगानी नेपालमा आएको छ। २०११ म् एनआरएनए इन्भेस्टमेन्ट कम्पनी ल्याएका थियौं। त्यसले ठूलो सफलता प्राप्त गरेको छ। त्यसले मुनाफा पनि दिन थालिसकेको छ। काम त भइरहेको छ। दोहोरो नागरिकताको विषय कसरी सल्टाइरहनु भएको छ ? दोहोरोभन्दा पनि हामीले नेपाली नागरिकताको निरन्तरता भनेका थियौं। कतिपय देशमा तीन वर्षभित्र त्यहाँको नागरिकता लिन मिल्छ। हामी त नेपालकै नागरिक हौं। यसमा राज्य उदार बन्नुपर्छ। नेपाल सम्झेर सुतिरहेका हुन्छौं। नेपाल सम्झेर उठ्छौं। किन नागरिकता खोस्नु पर्यो भनेका थियौं। संविधान निर्माणका क्रममा राजनीतिकबाहेक आर्थिक, सामाजिक, सांस्कृतिक अधिकारसहितको नयाँ नागरिकता दिने विषय आयो। हामीले त्यसलाई स्वीकारेका छौं। तर पूर्ण अधिकारसहितको नागरिकता दिन हामीले राज्यलाई भनिरहेका छौं। सुरुमा दलहरू नागरिकता सुन्न नचाहे पनि अहिले दिँदा फरक पर्दैन भन्नेमा पुग्नु भएको छ। नागरिकता ऐन नबनेकाले कार्यान्वयनमा आएको छैन। अहिले पनि लबिङ गरिरहेका छौं। मताधिकारको विषय पनि त नागरिकतामा नै जोडिन्छ ? विदेशमा नागरिकता लिएका व्यक्तिले यहाँ मतदान गर्न पाउँदैनन्। नेपाली राहदानी रहेका धेरै नेपाली विदेशमा छन्। उनीहरूलाई मतदानको व्यवस्था गरिनुपर्छ भन्ने माग हो। कुल जनसंख्याको एक तिहाइ बाहिर बस्छ। विदेश बस्ने नेपालीलाई वञ्चित गराउनु हुँदैन। सर्वोच्चमै रिट परेको थियो। उसले पनि वञ्चित नगर्न आदेश दिएको थियो। तर, सरकारले प्राथमिकता दिन सकेको छैन। बाहिर बस्ने नेपाली भन्नेबित्तिकै वैदेशिक रोजगारी प्रमुख रूपमा आउँछ। यस क्षेत्रका समस्या संघले कसरी सम्बोधन गर्न सक्छ ? खाडी क्षेत्रमा हजारौं नेपाली समस्यामा छन्। अकालमा ज्यान गुमाउन बाध्य छन्। लास ल्याउनै समस्या छ। अदक्ष, अशिक्षित कामदार बढी जाने र दलालले ठग्ने गरेका छन्। कार्यदल बनाएर वैदेशिक रोजगारीका समस्या समाधान गर्न लागिपरेका थियौं। चन्दा उठाएर पनि उद्धार गरेका थियौं। हाम्रो मात्र स्रोतले नपुग्ने भएकाले हामीले राष्ट्रसंघ र अन्तर्राष्ट्रिय श्रम संगठनसँग सहकार्य गरेका छौं। श्रमिकले दुःख पाइरहेका छन्। सहकार्य गरेर समस्या समाधान गर्न क्रियाशील छौं। गोर्खालीका समस्या अझै समाधान हुन सकेको छैन, संघले के पहल गरिरहेको छ ? राज्यले पठाएर त्यो देशका लागि लड्ने गरे पनि अधिकारबाट वञ्चित हुनु परेको छ। यूके, हङकङ र सिंगापुरलगायतमा उनीहरूले ज्यानको बाजी लगाउनु परेको छ। तर सेवासुविधा पाइरहेका छैनन्। मानव अधिकारको हनन् भइरहेको छ। हामी र गोर्खालीले मात्रै आवाज उठाएर नहुने भएकाले सरकारले नै आवाज उठाउनुपर्छ। देश गरिब हुँदैमा स्वर सानो हुनुपर्छ भन्ने छैन। अधिकार सबैको बराबरी हो। हामीले ब्रिटिस सरकारलाई झक्झकाउने, अनशन बस्नेलगायतले आंशिक सफलता प्राप्त गरेका छौं। अझै पूरै गोर्खाजलाई सुरक्षित राख्न, त्यहाँका नागरिकसरह सुविधा पाउन राज्य नै बलियो ढंगले उपस्थित हुनुपर्छ।"
"भारतीय प्रम मोदीलाई कालो झन्डा देखाउने महिलालाई गोली हानियो, अस्पताल भर्ना","लखनउ : युपीको सुल्तानपुरमा भारतीय प्रम नरेन्द्र मोदीलाई कालो झन्डा देखाउने महिलालाई गोली हानिएको छ। कालो झन्डा देखाउने रीता यादवलाई अज्ञात व्यक्तिले गोली हानेका हुन्। खुट्टामा गोली लागेर घाइते भएकी महिलालाई पहिला सीएचसी लंभुआ अस्पतालमा भर्ना गरिएको थियो। पछि थप उपचारको लागि सुल्तान जिल्ला अस्पताल रिफर गरियो। हाल उनको सोही अस्पतामा उपचार भइरहेको छ। सर्कल अफिसर सतीश चंद शुक्लाले पीडितको वयान लिएका छन्। घाइते यादवले मीडियामा दिएको बयानमा आफू ब्यानर बनाउन सुल्तान गएको र त्यहाँबाट घर फर्कने क्रममा हाइवेमा तीनजनाले आफू चढेको बोलेरो ओभरटेक गरेको बताइन्। 'उनीहरुले गाली गर्दै ज्यान मार्ने धम्की दिएका थिए', उनले भनिन्, 'मेरो ड्राइभरको कन्चटमा बन्दुक राखे। मैले उनीहरुलाई एक झापड हानें त्यसिछि उनीहरुले मलाई गोली हाने। गोली मेरो खुट्टामा लाग्यो।' नोभेम्बर १६ मा प्रम मोदी पूर्वान्चल एक्सप्रेसवे लोकार्पण गर्न जिल्लाको कुरेभार स्थित अरवल किरीमा सभा गरिरहेका थिए। सोही समयमा रीताले उनलाई कालो झन्डा देखाएकी थिइन्। प्रहरीले उनलाई पक्रिएर जेलमा राखेको थियो। दुई दिनपछि मात्र उनले जमानत पाएकी थिइन्। घटना भएको १ महिनासम्म उनी समाजवादी पार्टीमा थिइन् । सम्मान नपाएको भन्दै डिसेम्बर १७ मा लखनउ कांग्रेसमा प्रवेश गरिन्। सुल्तानपुर में कांग्रेस नेता रीता यादव को गोली मारी गई है।  जी, लड़कियों को लड़ने से आपकी पार्टी के जंगलराज में भाड़े के गुंडे रोक रहे हैं। महिलाओं की साड़ी खींचने वाले कायरों से इसी कायरता की उम्मीद है। बेटियों की एकजुटता से डरे कायर अब बेटियों पर गुंडे छोड़ रहे हैं।    ()  ,"
रिपोर्ट पर्खिंदैमा फैलिन्छ क्यान्सर,"चितवन : बीपी कोइराला मेमोरियल क्यान्सर अस्पतालको प्याथोलोजी विभागकोे मूल ढोकादेखि भित्रसम्म साना बट्टादेखि ठूला बाल्टिन असरल्ल छन्। कुनै त ठाउँ नपुगेर भूइँमा पनि पछारिएका छन्। हरेक भाँडामा कोड नम्बर लेखिएको छ। एक बिरामी कुरुवा नीलो रङको बाल्टी साथीलाई देखाएर भन्दै थिए, लौ रिपोर्ट आयो होला भनेको त यहीँ पो रहेछ। उनी थिए, सल्यानको दार्ना५ पोखातका जितबहादुर राउत। उनका बुवा ७७ वर्षीय काली राउतलाई खुट्टाको क्यान्सर छ। कात्तिक १७ खुट्टाको भाग काटेर फालिएको थियो। क्यान्सरको अवस्था पत्ता लगाउन बायोप्सी गर्न दिएको २ महिनापछि पनि रिपोर्ट पाएनन्। बरु बायोप्सीका लागि नमुना दिइएको भाँडा बाहिरै लथालिंग देखे। बिलमा भएको कोड नम्बर मिलेपछि उनी दंग परे। उनी प्रायः हरेक बिहान प्याथोलोजि धाउँछन्। रिपोर्ट नआएको खबरले निराश हुदै फर्किन्छन्। उनका बुवा वार्डमै छन्। जितबहादुरसँगै भेटिए डोल्पाको ठूलीभेर५ का धनबहादुर बुढा। कात्तिक २९ गते उनका बुवा ६१ वर्षीय कामिलाल बुढाको अप्रेसन भयो। खुट्टाको घाउ काटेर फालेको हो। बायोप्सीका लागि नमुना दिइएको छ। तर, रिपोर्ट आएको छैन। क्यान्सर अस्पतालमा मेजर बायोप्सीको रिपोर्ट समयमै आउँदैन। बायोप्सी गर्न दिएको नमुनाहरू महिनौंदेखि थन्किएका छन्। क्यान्सर लागेको अंगबाट थोरै मासुको भाग निकालेर गरिने जाँचलाई बायोप्सी भनिन्छ। यसले क्यान्सर लागेको हो या हैन निक्र्यौल गर्छ। अस्पतालका रजिष्ट्रार मेडिकल अंकोलोजिस्ट डा गुरुशरण शाहले समयमा रिपोर्ट नआउँदा उपचार सुरुअगावै रोग फैलिने गरेको बताए । भने, बायोप्सीको रिपोर्ट ३ महिनामा आउँदा अप्रेसन गरेको कुनै अर्थ हुँदैन। किनभने, त्यसबेलासम्म रोग फैलिसक्छ । अस्पतालमा हरेक दिन १२ वटा मेजर बायोप्सीको नमुना आउँछ। दैनिक ६ वटाको मात्रै परीक्षण प्रक्रियाअघि बढ्छ। बाँकी त्यहीँ थन्किन्छन्। समयमै उपचार नभए क्यान्सर झन फैलिन्छ। सबै उपचार समयमै हुनुपर्छ, एक चिकित्सकले भने । अस्पतालको प्याथोलोजि विभागले जनशक्ति कम भएको जनाएको छ। ८ जना चिकित्सक हुने प्याथोलोजि विभागमा अहिले ४ चिकित्सक मात्रै कार्यरत छन्।"
जाजरकोटजुम्ला सुरुङमार्गको सम्भाव्यता अध्ययन सुरु,"जाजरकोट : जाजरकोटजुम्ला जोड्ने सुरुङमार्ग निर्माण हुने भएको छ। जाजरकोटको कुशे गाउँपालिका८ साङ्टा र जुम्लाको तातोपानी गाउँपालिका८ इमिल्चाघारी जोड्ने सुरुङमार्ग निर्माण हुने भएको हो। यसको सम्भाव्यता अध्ययनका लागि सडक विभागको गुणस्तरीय खोज तथा विकास केन्द्र (क्यूआरडिसी)ले सूचना जारी गरिसकेको छ। सुरुङमार्गको सम्भाव्यता अध्ययनका लागि सडक विभागले बोलपत्र आह्वान गरिसकेको र अध्ययन सकिएपछि सुरुङमार्ग निर्माण अघि बढ्ने पूर्वमन्त्री शक्तिबहादुर बस्नेतले बताए। 'सुरुङमार्ग निर्माण तथा नयाँ सडकको ट्रयाक खोल्नका लागि सम्भाव्यता अध्ययन गर्न लागिएको हो', उनले भने, 'जाजरकोट र जुम्ला जोड्ने सबैभन्दा छोटो सुरुङ हुने भएकाले खन्ने कामलाई अध्ययन सकिनेबित्तिकै अघि बढाइने छ।' जाजरकोट साङ्टाबाट र जुम्लाको इमिल्चाघारीसम्मको लम्बाइ करिब १० किलोमिटर छ। सुरुङ निर्माणका लागि करिब पाँच किलोमिटर पहाड प्वाल पार्नुपर्ने र अन्य क्षेत्रमा सडक निर्माण गर्नुपर्ने पूर्वमन्त्री बस्नेतले बताए। 'हामीले सुरुङमार्गको सम्भाव्यता अध्ययनका लागि विगतदेखि नै नेपाल सरकारसँग माग गर्दै आएका थियौँ', नेकपा (माओवादी केन्द्र) का नेता तथा प्रदेशसभा सदस्य गणेसप्रसाद सिंहले भने, 'सम्भाव्यता अध्ययनका लागि सडक विभागले सूचना नै जारी गरिसकेको छ।' जाजरकोटबाट जुम्ला जान करिब १० घण्टा उकालो हिँड्नुपर्छ। सुरुङमार्ग निर्माण भए ३० मिनेटमै जुम्ला जान सकिने सिंहले बताए। 'यो सुरुङमार्ग निर्माण भए लुम्बिनी, दाङ, सल्यान, जाजरकोट जुम्ला हुँदै रारा जोड्ने छोटो सर्किट हुनेछ', उनले भने, 'विगतदेखि माग गर्दै आएको हाम्रो माग पूरा हुने आशा गरेका छौँ', उनले भने। रासस"
भुत्ते स्वास्थ्य प्रणाली,"प्राथमिकता खोप अभियानलाई दिनुपर्छ। संक्रमणको जोखिम कम गर्नको लागि खोप नलगाई हुँदैन। कोभिड १९ संक्रमणको दर पुनः उकालो लाग्न थालेको छ। दैनिक तीन सयको हाराहारीमा संक्रमित छन्। कोरोना संक्रमणको तेस्रो लहरलाई आमन्त्रण गरेजस्ता दृश्य देखिन थालेको छ। अहिले सक्रिय संक्रमितको संख्या पाँच सयको हाराहारीमा छ। संक्रमणको यो अवस्था चिन्ताजनक हो। छिमेकी मुलुकमा डेल्टा र ओमिक्रोन भेरियन्टबाट संक्रमित भई अस्पतालमा भर्ना हुनेकोे संख्यामा वृद्धि हुन थालेको छ। नेपालमा पनि संक्रमितको भर्ना भई उपचार गराउनेको संख्या उकालो लागिरहेको छ। पीसीआर परीक्षण गरेकामध्ये ६ प्रतिशतभन्दा बढी व्यक्तिमा संक्रमण पुष्टि भएको छ। यसले सन्निकट महामारीलाई संकेत गर्छ। सुरुवातमा दक्षिण अफ्रिकामा देखिएको कोरोना भाइरसको परिवर्तित ओमिक्रोन भेरियन्टले अमेरिका र बेलायतमा त्रास बढाइरहेको छ। भारतमा तीव्ररूपमा बढेको छ। जुन भेरियन्ट नेपालभित्र पनि पुष्टि भइसकेको छ। विश्व स्वास्थ्य संगठन (डब्लूएचओ)ले कोरोना भाइरसको डेल्टा र ओमिक्रोनको मिश्रणले संक्रमणको भयावह अवस्था आउन सक्ने आकलन गरेको छ। दुई वर्षको अवधिमा डेल्टा संक्रमणको प्रभाव भोगिसकेका छौं। यस्तो बेला नेपालले भेरियन्ट प्रवेश गर्न नपाओस् भनेर पर्याप्त सतर्कता अपनाउनु पर्छ। यदि संक्रमण प्रवेश भइहालेको अवस्थामा फैलन नसकोस् भनेर पूर्वतयारी गर्नुपर्छ। डेल्टा भाइरसको जोखिम अन्त्य भइनसक्दै नयाँ भेरियन्टको रूपमा ओमिक्रोनले त्रास देखिएको छ। नेपालमा तीन जना व्यक्तिमा ओमिक्रोन संक्रमण भइसकेको पुष्टि स्वास्थ्य तथा जनसंख्या मन्त्रालयले गरिसकेको छ। कतिपय मुलुकमा गरिएको अध्ययनमा डेल्टा भेरियन्टको तुलनामा ओमिक्रोन भेरियन्ट बढी संक्रामक भएको पाइएको छ। यद्यपि, डेल्टाभन्दा कम घातक देखिएको छ। विगतबाट सरकारले अनुभव लिएर पूर्वतयारी गर्नुपर्नेमा चुकेको छ। त्यसैले संक्रमणविरुद्ध संगठित तयारी गर्नुपर्छ। खोप अभियानलाई तीव्रता कोरोना संक्रमणको दोस्रो लहर भोगिसकेका छौं। १४ माघ २०७७ देखि नेपालमा खोप अभियान सुरु गरिएको हो। सुरुका दिनमा खोपको व्यवस्थापन गर्न सकस परेको थियो। त्यसैले खोप अभियानलाई युद्धस्तरमा अघि बढाउन सकेन। तर, अहिले खोप आयात गरिएको छ। हालसम्म खरिद र अनुदान गरी झन्डै चार करोड डोज भित्रिसकेको छ। तर, विडम्बना, खोप अभियान नै सुस्त छ। खोप अभियानलाई प्रभावकारी बनाउन रणनीति भएन। यो व्यवस्थापकीय कमजोरी हो। भित्रिएको खोप भण्डारणमा थुप्रिएको छ। पहिलो प्राथमिकता खोप अभियानलाई दिनुपर्छ। संक्रमणको जोखिम कम गर्नको लागि खोप नलगाई हुँदैन। १८ वर्ष माथिका खोप नलगाएका सबैजनालाई जतिसक्दो छिटो खोप लगाउनु पर्छ। दुई डोज खोप लगाएका न्यून संख्यामा रहेको व्यक्तिको संक्रमणबाट ज्यान गएको छ। तर, खोपकै लगाएका कारण अधिकांश व्यक्तिमा संक्रमणको जटिलता सामान्य छ। खोप लगाएका व्यक्तिमा संक्रमण भइहाले पनि निको हुने सम्भावना उच्च देखिएको छ। सरकारले गत सोमबार पुस मसान्तसम्म हरेक दिन कुल जनसंख्याको पाँच लाखलाई खोप लगाउने घोषणा गरेको छ। तर, एक साता बितिसक्दा पनि व्यवहारमा सफल कार्यान्वयन गर्न सकेको छैन। सरकारले पुस मसान्तसम्म १२ वर्षमाथिका ६६ प्रतिशत र चैत मसान्तसम्म सम्पूर्ण नेपालीलाई खोप दिने लक्ष्य लिएको छ। तर, कार्यान्वयनको गति सुस्त छ। मुलुकमा १२ वर्षभन्दा माथिको जनसंख्या २ करोड ३६ लाख छ। अहिलेसम्म कुल जनसंख्याको करिब ३४ प्रतिशतले मात्र पूर्ण मात्रा खोप लगाएका छन्। कतिपयले अहिलेसम्म पहिलो खोपसमेत पाएका छैनन्। हालसम्म १८ वर्ष माथिका ५२ प्रतिशतले मात्र खोपको दुई मात्रा लगाएका छन्। त्यसैले छिटोभन्दा छिटो र धेरै जनामा खोप लगाउनु पर्छ। तत्कालै पूर्ण मात्रा खोप लगाउने प्रतिशतलाई कम्तीमा ८० प्रतिशत पुयाइसक्नु पर्छ। खोप अभियानलाई प्रभावकारी बनाउन राजनीतिक दलका कार्यकर्ता र महिला स्वयंसेविकालाई परिचालन गर्न सकिन्छ। धेरैभन्दा धेरै स्थानमा खोप लगाइसकेको भए धेरैको ज्यान बचाउन सकिन्थ्यो। सीमाको व्यवस्थापन भारतको दिल्लीका स्वास्थ्य मन्त्री सत्यन्द्र जैनले ओमिक्रोनको संक्रमण समुदायमा फैलिसकेको टिप्पणी गरेका छन्। ओमिक्रोन संक्रमणको अहिलेको अवस्थालाई तेस्रो लहरका रूपमा समेत हेरिन थालेको छ। भारतसँगको खुला सीमाले नेपालमा पनि संक्रमणको जोखिम छ। रोजगारीको सिलसिलामा गएका नेपालीहरू स्वदेश फर्कंदा संक्रमण पनि भित्रिने जोखिम छ। यसका लागि सरकारी प्रयास संगठित र व्यवस्थित हुनु जरुरी छ। तर, सरकारी कदम प्रभावकारी छैन। खुला सीमाका कारण कोरोना संक्रमणलाई रोक्न सकिँदैन। आइहाल्छ भन्ने मानसिकतामा सरकारी संयन्त्र देखिन्छ। १८ सय किलोमिटरको खुला सीमा छ। दुई डोज खोप नलगाएको र पीसीआर नेगेटिभ नभएमा सीमा भित्र प्रवेश गर्न बन्द गर्नु पर्छ। भारतमा संक्रमण बढ्दा त्यसको प्रभाव नेपालमा परिहाल्छ। पैदल छिर्ने नाकामा कडाइ गर्नु पर्छ। विगतबाट सरकारले अनुभव लिएर पूर्वतयारी गर्नुपर्नेमा चुकेको छ। त्यसैले संक्रमणविरुद्घ संगठित तयारी गर्नुपर्छ। भारतमा ओमिक्रोन संक्रमण बढ्दै गर्दा पनि सीमा नाकालाई व्यवस्थित गरिएको छैन। यसले भारतलाई पनि चिन्तित तुल्याउन सक्छ। नाकालाई व्यवस्थित गर्न प्रभावकारी कदम चालिएको छैन। नाकामा स्वास्थ्यकर्मी परिचालन गरी परीक्षणलाई प्रभावकारी बनाउनु पथ्र्यो। नाकामै आइसोलेसन बनाउनु पथ्र्यो। पीसीआर नेगेटिभ भएका व्यक्तिलाई स्वदेश आउन नपाउने व्यवस्था गर्नु पर्छ। खुला सीमालाई व्यवस्थित गर्ने हो भने संक्रमणबाट प्रभावित हुने संख्या थोरै हुन पुग्छ। सीमा नाकालाई व्यवस्थित नगर्दा संक्रमण गाउँगाउँमा धेरै जनसंख्यालाई प्रभावित पार्ने जोखिम हुन्छ। दक्षिण अफ्रिका र बेलायतमा भएको संंक्रमणको अवस्थालाई मध्यनजर गर्दा चाँडै धेरै जनसंख्यालाई प्रभावित गर्न सक्ने देखिएको छ। ती मुलुकहरूमा अस्पतालमा नै भर्ना हुने संक्रमितको संख्या धेरै नभएको तथ्य सार्वजनिक भएको छ। संक्रमित हुनेहरू कोरोना भाइरसविरुद्धको खोप लगाएका हुन् वा नलगाएका हुन् भन्ने यकिन विवरण सार्वजनिक हुन सकेको छैन। हालसम्मको अध्ययनअनुसार, ओमिक्रोनको संक्रमणबाट मृत्युदर कम भए पनि सर्ने दर भने उच्च छ। सीमा र विमानस्थलमा निगरानी कडाइ गर्नु पर्छ। स्वाब परीक्षणमा चुस्तता स्वाबहरू परीक्षण गर्ने क्रमलाई पनि चुस्त राख्नु पर्छ। प्रदेशगत हिसाबमा प्रयोगशाला राखेर परीक्षणको व्यवस्था मिलाउनु पर्छ। कम्तीमा पनि पूर्व र पश्चिमबाट स्वाब संकलन गरी दिनहुँ काठमाडौंका प्रयोगशालामा पठाउने व्यवस्था गर्नु पर्छ। यसो भएको अवस्थामा संकलन गरेको २४ घण्टाभित्र स्वाब काठमाडौं आइपुग्छ। यसको विकल्पमा ट्रिपल प्याकेज सिस्टमअनुसार हवाईजहाजमार्फत पनि स्वाब पठाउन सकिन्छ। संक्रमण फैलिहालेको अवस्थामा व्यवस्थापन गर्न प्रदेशगत तहमा पनि कुनै योजना छैन। शय्या, जनशक्ति, उपकरणलाई तम्तयार अवस्थामा राख्नु पर्छ। पूर्वाधारको तयारी संक्रमणको झन्डै दुई वर्षको अनुभव छ। दक्षिण अफ्रिकामा ओमिक्रोन संक्रमण पुष्टि भएको पनि झन्डै डेढ महिना भइसक्यो। तर, संक्रमणको सम्भावित जोखिमलाई लिएर योजना निर्माण र पूर्वतयारी गर्न सकेको छैन। दक्षिण अफ्रिका वा अमेरिकामा झैं नेपालमा पनि ओमिक्रोनबाट मृत्युदर खासै हुँदैन भनेर ठोकुवा गर्न सकिँदैन। कतिपय मुलुकमा ओमिक्रोनको संक्रमण सामान्य नहुन सक्छ। जटिल र मृत्युदर बढाउने पनि हुन सक्छ। सरकारले आवश्यक शय्या, अक्सिजन, औषधिको व्यवस्थापन अहिले नै गर्नु पर्छ। नेपालको कुनै पनि कानुनमा आइसोलेसन र क्वारेन्टाइनको कुरै छैन। यो मूर्खतापूर्ण काम हो। स्वास्थ्य तथा जनसंख्या मन्त्रालयले ऐन बनाएर संसद्मा पठाउनु पथ्र्यो। अहिलेसम्म टालटुले काम मात्र भएको छ। दुई पटक खोप लगाएको र ४ देखि ६ हप्ता भइसकेको व्यक्तिको पीसीआर नेगेटिभ भएको व्यक्तिलाई आउन दिने वा बाहिर जाने क्रमलाई अगाडि बढाउनु पर्छ। सरकारले पनि जनचेतना बढाउन पर्याप्त मात्रामा गर्नुपर्छ। आमनागरिकलाई जानकार गराउनु सरकारको कर्तव्य हो। संक्रमणको जोखिमपूर्ण अवस्थामा सर्वसाधारणमा पनि हेलचेक्र्याइँ देखिन्छ। सुरक्षा मापदण्ड पालना भएको छैन। नागरिकको पनि कर्तव्य छ। कोरोना महामारीको व्यवस्थापनको सन्दर्भमा स्वास्थ्य संयन्त्र अलमलमा छ। स्वास्थ्य मन्त्रालयको नेतृत्व पटकपटक फेरिएको छ। अहिलेको स्वास्थ्य संरचनामा आमूल सुधार गर्नुपर्छ। स्वास्थ्य सेवा विभागको अहिले काम प्रभावकारी देखिएको छैन। त्यसैले यसलाई खारेज गर्नुपर्छ। सरुवा रोग विभाग गठन गर्नुपर्छ। त्यस्तै, स्वास्थ्य मन्त्रालयमा रहेका विभिन्न महाशाखाहरू पनि प्रभावकारी काम गर्न असफल भएका छन्। मन्त्रालयमा योजना, जनसंख्या र कर्मचारी प्रशासन गरी तीन महाशाखा राखे पुग्छ। स्थानीय तहका गाउँपालिका र नगरपालिकामा अधिकारहरू प्रदान गरिसकेकोले स्वास्थ्य सेवा विभागमा रहेका विभिन्न महाशाखाहरू चलायमान हुन सकेका छैनन्। दक्ष जनशक्तिलाई संघमा थुपारेर राख्नुको औचित्य छैन। स्वास्थ्य प्रणालीका क्षमता अभिवृद्धितर्फ जानुपर्छ। (डा मरासिनी, इपिडिमियोलोजी तथा रोग नियन्त्रण महाशाखाका पूर्वनिर्देशक हुन् )"
भारतमा थप ३७ हजार ३७९ जनामा कोरोना सङ्क्रमण,दिल्ली : भारतमा गत २४ घण्टामा कोरोना भाइरसबाट थप ३७ हजार ३७९ सङ्क्रमित भएका केन्द्रीय स्वास्थ्य र परिवार कल्याण मन्त्रालयले मङ्गलबार जानकारी दिएको छ। यसैसँगै भारतमा कोरोना सुरु भएदेखि हालसम्म तीन करोड ४८ लाख ८ हजार ८८६ जना सङ्क्रमित भएका छन्। गत २४ घण्टामा भएका सङ्क्रमितमध्ये एक हजार ८९२ जना भने ओमिक्रोन भेरियन्टका सङ्क्रमित रहेका पनि समाचारमा जनाइएको छ। तीमध्ये पनि ७६६ जना भने निको भएका छन्। सोही अवधिमा थप १२४ जनाको कोरोना सङ्क्रमणका कारण मृत्यु भएको छ। यसैसँगै भारतमा कोरोनाको कारण ज्यान गुमाउने व्यक्तिको संख्या चार लाख ८२ हजार १७ पुगेको मन्त्रालयले थप जानकारी दिएको छ। भारतमा अहिले सङ्क्रमित अवस्थामै रहेकाको सङ्ख्या एक लाख ७१ हजार ८३० रहेको छ। अहिले सङ्क्रमित अवस्थामै रहेकाको सङ्ख्या कूल सङ्क्रमितको सङ्ख्याको ०४९ प्रतिशत रहेको मन्त्रालयले जनाएको छ। गएको २४ घण्टामा भारतमा एघार हजार ७ जना कोरोनाबाट मुक्त भएका छन्। यसैसँगै कोरोना शुरु भएयता हालसम्म तीन करोड ४३ लाख ६ हजार ४१४ जनालाई कोरोना सङ्क्रमण निको भएका छन्। भारतमा कोरोना भाइरस निको हुने दर ९८१३ प्रतिशत रहेको जनाइएको छ। भारतमा कोरोना सुरु भएदेखि हालसम्म ६८ करोड २४ लाखभन्दा बढी व्यक्तिको कोरोना परीक्षण भएको छ। यहाँ सन् २०२१ को जनवरी १६ बाट कोरोना भाइरसविरुद्ध खोप अभियान सुरु भएको थियो। सो समयदेखि हालसम्म एक अर्व ४६ करोड ७० लाखभन्दा बढी डोज खोप लगाइएको जनाइएको छ।
राष्ट्रियसभा सदस्यका लागि जसपाले तय गर्यो उम्मेदवार,"काठमाडौं : जनता समाजवादी पार्टीले राष्ट्रियसभा सदस्य निर्वाचनका लागि दुई जना उम्मेदवार तय गरेको छ। जसपाको बैठकले दुई जनाको नाम टुंगो लगाउँदै अनुमोदन गरेको हो। प्रदेश १ मा हेमराज राई र प्रदेश २ मा मो खालिद सिद्दिकीलाई उम्मेदवार तोकेको छ। राष्ट्रिय सभाको निर्वाचनमा प्रमुख प्रतिपक्ष दल एमालेको विरुद्ध सत्ता गठबन्धन एकजुट बनेका छन्। सोमबार गठबन्धनको बैठकले उम्मेदवार भागबन्डा गरेका छन्। कांग्रेसले ६ सिट, माओवादी केन्द्र र नेकपा (एकीकृत समाजवादी)ले ५ ५, जनता समाजवादी पार्टीले २, राष्ट्रिय जनमोर्चाले १ सिटमा मंगलबार उम्मेदवारी दर्ता गराउन लागेका हुन्। राष्ट्रियसभा निर्वाचनका लागि प्रदेश १ मा २ वटा मतदान केन्द्र र अन्य ६ वटा प्रदेशमा ११ वटा मतदानस्थलभित्र २२ वटा मतदानकेन्द्र रहने गरी ८ मतदानस्थलमा १४ वटा मतदानकेन्द्र तोकिएको निर्वाचन आयोगले जनाएको छ। आयोगका सहसचिव एवं प्रवक्ता शालिग्राम शर्मा पौडेलका अनुसार प्रदेश १ मा स्थानीय तहका प्रमुख र उपप्रमुखका लागि प्रदेश निर्वाचन कार्यालय र प्रदेशसभा सदस्यका लागि बाली संरक्षण प्रयोगशाला विराटनगरमा मतदान स्थल तोकिएको छ। त्यस्तै प्रदेश २ को लागि महेन्द्र नारायण निधि भवन, बागमती प्रदेशका लागि औद्योगिक क्षेत्र व्यवस्थापन लिमिटेडको सभागृह, गण्डकी प्रदेशका लागि प्रदेश निर्वाचन कार्यालय पोखरा, लुम्बिनी प्रदेशका लागि कर्मचारी मिलन केन्द्र दाङ, कर्णाली प्रदेशका लागि प्रदेश निर्वाचन कार्यालय सुर्खेत र सुदूरपश्चिम प्रदेशको लागि प्रदेशसभा भवन धनगढीमा मतदास्थल रहने गरी तोकिएको छ। पहिले जुन पार्टीबाट सदस्य रिक्त भएको हो त्यो सिट सोही पार्टीलाई दिने, बाँकी रहने ८ सिटमा भने भागबन्डा गरिएको जनाइएको छ। एमाले भने एक्लै राष्ट्रियसभा सदस्य निर्वाचनमा उत्रिएको छ। राष्ट्रियसभाका २० सदस्यको पदावधि आगामी फागुनमा सकिँदै छ। जसमध्ये एमालेका ८, माओवादी र नेकपा एकीकृत समाजवादीका ४४, कांग्रेसका ३ जना छन्। एक जना मन्त्रिपरिषद्को सिफारिसमा राष्ट्रपतिबाट नियुक्त भएका थिए। अहिले रिक्त भएकामा जसपा र जनमोर्चाका थिएनन्। राष्ट्रियसभामा सत्तारुढको भागबन्डा, एमाले एक्लै राष्ट्रियसभा सदस्य निर्वाचनका लागि मनोनयन दर्ता हुँदै"
हफिजको सन्न्यास,"इस्लामावाद : पाकिस्तानका अलराउन्डर मोहमद हफिजले अन्तर्राष्ट्रिय क्रिकेटबाट सन्न्यासको घोषणा गरेका छन्। प्रोफेसरका नामले चर्चित हफिजले सोमबार अन्तर्राष्ट्रिय क्रिकेटबाट अलग हुने घोषणा गरेका हुन्। १८ वर्ष सक्रिय क्रिकेट खेलेका हफिजले पाकिस्तान सुपर लिगलगायत अन्तर्राष्ट्रिय फ्रेन्चाइज टीट्वेन्टी क्रिकेट भने खेल्न सक्ने जनाइएको छ। ४१ वर्षीया हफिजले सन् २००३ मा जिम्बावेविरुद्धको खेलबाट एकदिवसीय क्रिकेटमा डेब्यु गरेका थिए। उनले सुरुमा पार्टटाइम बलरका रुपमा अन्तर्राष्ट्रिय क्रिकेटमा डेब्यु गरेका थिए। उनले अन्तिम टीट्वेन्टी खेल भने अस्ट्रेलियाविरुद्धको विश्वकपको सेमिफाइनल खेलेका थिए। उक्त खेलमा पाकिस्तान पराजित भएको थियो। हफिजले पाकिस्तानका लागि ५५ टेस्ट, दुई सय १८ एकदिवसीय र एक सय १९ टीट्वेन्टी खेल खेलेका छन्। उनले टेस्टमा तीन हजार ६ सय ५२, एकदिवसीयमा ६ हजार ६ सय १४ र टीट्वेन्टीमा दुई हजार पाँच सय १४ रन बनाएका छन्। उनले क्रिकेटको तीनवटै फरम्याटमा दुई सय ५३ विकेट लिएका छन्। उनले टेस्ट क्रिकेटबाट सन् २०१८ मा सन्न्यास लिएका थिए। अन्तर्राष्ट्रिय करियर ५५ टेस्ट, ३६५२ रन, ३७६४ औसत, १० शतक, ५३ विकेट २१८ एकदिवसीय, ६६१४ रन, ३२९ औसत, ११ शतक, १३९ विकेट ११९ टीट्वेन्टी, २५१४ रन, २६४६ औसत, ६१ विकेट"
राष्ट्रियसभा सदस्य निर्वाचनका लागि मनोनयन दर्ता हुँदै,"काठमाडौं : राष्ट्रियसभा सदस्यमा रिक्त हुने १९ सिटको निर्वाचनका लागि उम्मेदवारी मनोनयन दर्ता आज हुँदैछ। माघ १२ गते हुने निर्वाचनका लागि मंगलबार बिहान १० बजेदेखि दिउँसो ३ बजेसम्म मनोनयन दर्ताको समय तोकिएको निर्वाचन आयोगले जनाएको छ। राष्ट्रिय सभाको निर्वाचनमा प्रमुख प्रतिपक्ष दल एमालेको विरुद्ध सत्ता गठबन्धन एकजुट बनेका छन् । सोमबार गठबन्धनको बैठकले उम्मेदवार भागबन्डा गरेका छन्। कांग्रेसले ६ सिट, माओवादी केन्द्र र नेकपा (एकीकृत समाजवादी)ले ५ ५, जनता समाजवादी पार्टीले २, राष्ट्रिय जनमोर्चाले १ सिटमा मंगलबार उम्मेदवारी दर्ता गराउन लागेका छन्। राष्ट्रियसभा निर्वाचनका लागि प्रदेश १ मा २ वटा मतदान केन्द्र र अन्य ६ वटा प्रदेशमा ११ वटा मतदानस्थलभित्र २२ वटा मतदानकेन्द्र रहने गरी ८ मतदानस्थलमा १४ वटा मतदानकेन्द्र तोकिएको निर्वाचन आयोगले जनाएको छ। आयोगका सहसचिव एवं प्रवक्ता शालिग्राम शर्मा पौडेलका अनुसार प्रदेश १ मा स्थानीय तहका प्रमुख र उपप्रमुखका लागि प्रदेश निर्वाचन कार्यालय र प्रदेशसभा सदस्यका लागि बाली संरक्षण प्रयोगशाला विराटनगरमा मतदान स्थल तोकिएको छ। राष्ट्रियसभामा सत्तारुढको भागबन्डा, एमाले एक्लै त्यस्तै प्रदेश २ को लागि महेन्द्र नारायण निधि भवन, बागमती प्रदेशका लागि औद्योगिक क्षेत्र व्यवस्थापन लिमिटेडको सभागृह, गण्डकी प्रदेशका लागि प्रदेश निर्वाचन कार्यालय पोखरा, लुम्बिनी प्रदेशका लागि कर्मचारी मिलन केन्द्र दाङ, कर्णाली प्रदेशका लागि प्रदेश निर्वाचन कार्यालय सुर्खेत र सुदूरपश्चिम प्रदेशको लागि प्रदेशसभा भवन धनगढीमा मतदास्थल रहने गरी तोकिएको छ। पहिले जुन पार्टीबाट सदस्य रिक्त भएको हो त्यो सिट सोही पार्टीलाई दिने, बाँकी रहने ८ सिटमा भने भागबन्डा गरिएको जनाइएको छ। एमाले भने एक्लै राष्ट्रियसभा सदस्य निर्वाचनमा उत्रिएको छ। राष्ट्रियसभाका २० सदस्यको पदावधि आगामी फागुनमा सकिँदै छ। जसमध्ये एमालेका ८, माओवादी र नेकपा एकीकृत समाजवादीका ४४, कांग्रेसका ३ जना छन्। एक जना मन्त्रिपरिषद्को सिफारिसमा राष्ट्रपतिबाट नियुक्त भएका थिए। अहिले रिक्त भएकामा जसपा र जनमोर्चाका थिएनन्। गठबन्धन बैठकले एमालेले यसअघि जितेका ८ सिट भागबन्डा गर्दा कांग्रेसलाई ३, जनता समाजवादी पार्टीलाई २, माओवादी, एकीकृत समाजवादी र राष्ट्रिय जनमोर्चालाई ११ सिट दिएको हो। भागबन्डाअनुसार उम्मेदवार निर्वाचित भए राष्ट्रियसभामा जनमोर्चाको पनि सांसद हुनेछ। ककसको सकिदैछ पदावधि ? प्रदेश १ मा परशुराम मेघी गुरुङ र नैनकला दाहाल, प्रदेश २ मा शुभनराज प्याकुरेल र राष्ट्रियसभा उपाध्यक्ष शशीकला दाहाल, बागमतीमा राधेश्याम अधिकारी र उदया शर्मा पौडेल, गण्डकीमा दीनानाथ शर्मा र शान्तिकुमारी बीसी, लुम्बिनीमा दृग नारायण पाण्डे र कोमल वली, कर्णालीमा ठगेन्द्र प्रकाश पुरी र कविता बोगटी तथा सुदूरपश्चिममा शेरबहादुर कुँवर र तारादेवी भट्टको पदावधि सकिँदै छ। समावेशी दलित समूहतर्फ गण्डकीमा खिमकुमार विक, सुदूरपश्चिममा चक्रप्रताप स्नेही र लुम्बिनीमा रामलखन चमार तथा अपांगता वा अल्पसंख्यकतर्फ कर्णालीमा जीवन बुढा र प्रदेश १ मा अगमप्रसाद वान्तवा राईको पदावधि सकिँदै छ। राष्ट्रियसभामा मनोनीत तीनमध्ये रामनारायण बिडारीको पदावधि सकिँदै छ।"
शान्तिका लागि उत्तर कोरियासँग अन्तिम प्रयास गर्ने दक्षिण कोरियाको बाचा,सिओल : दक्षिण कोरियाली राष्ट्रपति मुन जाईले शान्तिका लागि उत्तर कोरियासँग अन्तिम प्रयास गर्ने बाचा गरेका छन्। उत्तर कोरियासँग शान्ति स्थापना गर्न र कुटनैतिक सम्बन्ध सुधारका लागि आफूले अन्तिम प्रयास गर्ने बाचा राष्ट्रपतिले गरेका हुन्। राष्ट्रपति मुनले गत महिना सोहि सम्बन्धमा उत्तर कोरियासँग छलफल गरेका थिए। सो छलफलपश्चात पनि उत्तर कोरिया मौन रहेको भन्दै दुई देशबीच शान्ति स्थापना गर्न आफूले अन्तिम प्रयास गर्ने मुनले बताएका हुन् । दुई देशबीच दीगो शान्ति स्थापना गर्न मैले हरसम्भव प्रयास गरिरहनेछु। मेरो कार्यकालभित्रै मैले दुईपक्षबीच शान्ति स्थापना गर्ने प्रयास गर्नेछुनयाँ वर्षको अवसरमा अन्तिम सम्बोधन गर्दै मुनले भनेका छन्। मुनको पाँच वर्षीय कार्यकाल आगामी मे महिनामा सकिदैछ। कोरियाली प्रायद्धिपबीच लामो समयदेखि अशान्ति छाइरहेको छ।
"सुन तोलामा ९ सयले घट्यो, तोलाको कति पुग्यो?",काठमाडौं : सुनचाँदी बजारमा मंगलबार छापावाल सुनको मूल्य प्रतितोला ९०० ले घटेर ९२ हजार २०० तोकिएको छ। पहेँलो धातु सोमबार प्रतितोला ९३ हजार १०० मा कारोबार भएको थियो। नेपाल सुनचाँदी व्यवसायी महासङ्घले सार्वजनिक गरेको विवरणानुसार तेजाबी सुनको आजको मूल्य प्रतितोला ९१ हजार ७०० कायम भएको छ जसको मूल्य सोमबार प्रतितोला ९२ हजार ६०० तोकिएको थियो। त्यस्तै आज चाँदीको मूल्य अघिल्लो कारोबार मूल्यका तुलनामा प्रतितोला १५ ले घटेर एक हजार २५० तोकिएको महासङ्घले जनाएको छ। महासङ्घले अन्तरराष्ट्रिय बजारमा सुन तथा चाँदीका मूल्यमा हुने परिवर्तनका आधारमा यहाँ दैनिक कारोबार मूल्य तोक्दै आएको छ। अन्तरराष्ट्रिय बजारमा आज सुन प्रतिऔँस एक हजार ८०३ डलर आसपास कारोबार भइरहेको छ।
प्रचण्डले टुंग्याए माओवादी केन्द्रका राष्ट्रिय सभा सदस्यका उम्मेदवार,"काठमाडौं : सत्तारुढ दल नेकपा (माओवादी केन्द्र)ले राष्ट्रियसभा निर्वाचनका लागि पाँच जना उम्मेदवार तय गरेको छ। माओवादी केन्द्रका अध्यक्ष पुष्पकमल दाहाल 'प्रचण्ड'ले प्रदेश २ मा उर्मिला अर्याल, गण्डकीमा सुरेश आलेमगर र भरत सुनार, कर्णालीमा नरबहादुर विष्ट र सुदूरपश्चिममा जगत पार्कीलाई उम्मेदवार बनाएका हुन्। सोमबारको केन्द्रीय कमिटी बैठकले उम्मेदवार छनोट गर्ने जिम्मेवारी प्रचण्डलाई दिएको उनको सचिवालयले जनाएको छ। माघ १२ गते हुने निर्वाचनका लागि मंगलबार बिहान १० बजेदेखि दिउँसो ३ बजेसम्म मनोनयन दर्ताको समय तोकिएको निर्वाचन आयोगले जनाएको छ। राष्ट्रिय सभाको निर्वाचनमा प्रमुख प्रतिपक्ष दल एमालेको विरुद्ध सत्ता गठबन्धन एकजुट बनेका छन् । सोमबार गठबन्धनको बैठकले राष्ट्रियसभाका उम्मेदवारको सिट भागबन्डा गरेका थिए। कांग्रेसले ६ सिट, माओवादी केन्द्र र नेकपा (एकीकृत समाजवादी)ले ५ ५, जनता समाजवादी पार्टीले २, राष्ट्रिय जनमोर्चाले १ सिटमा मंगलबार उम्मेदवारी दर्ता गराउन सहमत भएका हुन्। एमाले भने एक्लै राष्ट्रियसभा सदस्य निर्वाचनमा उत्रिएको छ। राष्ट्रियसभाका २० सदस्यको पदावधि आगामी फागुनमा सकिँदै छ। जसमध्ये एमालेका ८, माओवादी र नेकपा एकीकृत समाजवादीका ४४, कांग्रेसका ३ जना छन्। एक जना मन्त्रिपरिषद्को सिफारिसमा राष्ट्रपतिबाट नियुक्त भएका थिए। अहिले रिक्त भएकामा जसपा र जनमोर्चाका थिएनन्। राष्ट्रियसभा निर्वाचनका लागि प्रदेश १ मा २ वटा मतदान केन्द्र र अन्य ६ वटा प्रदेशमा ११ वटा मतदानस्थलभित्र २२ वटा मतदानकेन्द्र रहने गरी ८ मतदानस्थलमा १४ वटा मतदानकेन्द्र तोकिएको निर्वाचन आयोगले जनाएको छ। आयोगका सहसचिव एवं प्रवक्ता शालिग्राम शर्मा पौडेलका अनुसार प्रदेश १ मा स्थानीय तहका प्रमुख र उपप्रमुखका लागि प्रदेश निर्वाचन कार्यालय र प्रदेशसभा सदस्यका लागि बाली संरक्षण प्रयोगशाला विराटनगरमा मतदानस्थल तोकिएको छ। त्यस्तै प्रदेश २ को लागि महेन्द्र नारायण निधि भवन, बागमती प्रदेशका लागि औद्योगिक क्षेत्र व्यवस्थापन लिमिटेडको सभागृह, गण्डकी प्रदेशका लागि प्रदेश निर्वाचन कार्यालय पोखरा, लुम्बिनी प्रदेशका लागि कर्मचारी मिलन केन्द्र दाङ, कर्णाली प्रदेशका लागि प्रदेश निर्वाचन कार्यालय सुर्खेत र सुदूरपश्चिम प्रदेशको लागि प्रदेशसभा भवन धनगढीमा मतदास्थल रहने गरी तोकिएको छ। राष्ट्रियसभामा सत्तारुढको भागबन्डा, एमाले एक्लै माओवादी बैठक : अध्यक्षको टुंगो, पदाधिकारी थाँती राष्ट्रियसभा सदस्य निर्वाचनका लागि मनोनयन दर्ता हुँदै राष्ट्रियसभा सदस्यका लागि जसपाले तय गर्यो उम्मेदवार"
दिल्लीका मुख्यमन्त्री केजरीवाललाई कोरोना संक्रमण,"दिल्ली : दिल्लीका मुख्यमन्त्री अरविंद केजरीवाललाई कोरोना संक्रमण भएको छ। उनले ट्विट गर्दै उक्त जानकारी दिएका हुन्। केजरीवालले भने, 'मलाई कोरोना परीक्षण पोजिटिभ आएको छ। लक्षण सामान्य छ। म घरमै आइसोलेसनमा बसेको छु। पछिल्लो समय मेरो सम्पर्कमा आएकाले आफूलाई आइसोलेट र कोरोना परीक्षण गर्नुहोला।'                        ,          ()  ,"
डरलाग्दा सडक दुर्घटनामा जिम्मेवार को?,"स्याङ्जा : स्याङ्जा चापाकोट नगरपालिका४ बस्ने ५३ वर्षीय गीतानाथ खनालको गत महिना सडक दुर्घटनामा मृत्यु भयो। सिद्धार्थ राजमार्गअन्तर्गत भैरहवाको बर्मेलीटोल नजिक उनले चलाएको ग११ प ५४४४ नंको मोटरसाइकलले सडक पार गर्ने क्रममा बुटवलबाट बेलहिया जाँदै गरेको ना ३ ख ३८६० नंको ट्रकले ठक्कर दिँदा दुर्घटना भएको हो। मोटरसाइकल चालक खनाल र मोटरसाइकलमा सवार उनका १३ वर्षीय छोरा सन्दीप खनाल दुर्घटनाबाट गम्भीर घाइते भइ युनिभर्सल मेडिकल कलेज भैरहवामा उपचार गर्दागर्दै मृत्यु भयो। दुर्घटनाको मुख्य कारण ट्रकको तीव्र गति भएको ट्राफिक प्रहरीले निष्कर्ष निकाल्यो। यस्ता घटना रुपन्देहीमा दिनहुँजसो हुने गरेका छन्। जिल्लामा यसरी दुर्घटनाबाट मृत्यु हुनेको सङ्ख्या डरलाग्दो देखिन्छ। जिल्ला ट्राफिक कार्यालय रुपन्देहीको चौवर्षीय सवारी दुर्घटनाको रेर्कडअनुसार आर्थिक वर्ष २०७४७५ देखि २०७७७८ सम्ममा ११९४ सवारी दुर्घटनामा ३९० जनाको मृत्यु भएको देखिन्छ भने गम्भीर घाइते ६४९ र घाइते ४१० जना भएका छन्। आव २०७८७९ को मङ्सिरसम्म ६६ सवारी दुर्घटनामा ३८ जनाको मृत्यु भएको देखिन्छ भने गम्भीर घाइते ४५ र घाइते २३ छन्। यसकारण रुपन्देहीमा दुर्घटनाले मानिसको मृत्यु, गम्भीर घाइते र घाइते हुने सङ्ख्या हेर्दा डरलाग्दो देखिन्छ। यस अवधिमा सबैभन्दा धेरै मोटरसाइकल दुर्घटना भएका छन्। त्यसपछि कार, जीप र ट्र्याक्टर तथा ट्रक रहेको जिल्ला ट्राफिक प्रहरी कार्यालय रुपन्देहीले जनाएको छ। जिल्लामा सबैभन्दा धेरै सवारी दुर्घटना चालकको लापरबाहीबाट हुने गरेको छ। आव २०७४७५ देखि २०७७७८ सम्म चालकको लापरबाहीबाट ५२१ वटा दुर्घटना, यात्रुको गल्तीबाट १४९ र तीव्र गतिबाट १५७ दुर्घटना भएको जिल्ला ट्राफिक प्रहरी कार्यालय रुपन्देहीको रेकर्डमा देखिन्छ। ओभरटेक, मादकपदार्थ सेवन, यान्त्रिक गडबडी, चौपाया, सडकको अवस्था, मौसमको अवस्थाका कारण पनि सडक दुर्घटना हुने गरेका छन्। लुम्बिनी प्रदेश ट्राफिक प्रहरी कार्यालयका प्रमुख प्रहरी उपरीक्षक योगेन्द्रसिंह थापाले सवारी दुर्घटनाको मुख्य कारण चालकको लापरबाही भएको बताए। वार्षिकरूपमा हजारौँको सङ्ख्यामा सवारी नेपालमा भित्रिने तर पुराना विस्थापित नहुनु, साँघुरा सडक, नशालु पदार्थ सेवन गरी सवारी चलाउनु, फुटपाथको अधिकरणजस्ता कारणले सवारी दुर्घटना हुने गरेको प्रहरी उपरीक्षक थापाले भने। लुम्बिनी प्रदेश ट्राफिक प्रहरी कार्यालयले प्रदेशभरि चालकसँग ट्राफिक प्रहरीजस्ता चालक प्रशिक्षण कार्यक्रम गरिरहेको छ। जिल्ला ट्राफिक प्रहरी कार्यालय रुपन्देहीका प्रमुख प्रहरी निरीक्षक केशव केसीले चालकले ट्राफिक नियम पालना नगर्दा डरलाग्दा सडक दुर्घटना हुने गरेको बताए। सडक दुर्घटनाका लागि रुपन्देहीमा ट्राफिक प्रहरी स्कूल कलेज, क्लब र यात्रुसँग प्रत्यक्ष जोडिएर जनचेतनाका कार्यक्रम गरिरहेको प्रहरी निरीक्षक केसीले जानकारी दिए। उनले भने, 'सडक दुर्घटना न्यूनीकरणका लागि हाम्रो अभियान चालकदेखि यात्रुसँग हुन्छ।' रुपन्देहीमा पछिल्लो समय ट्राफिकले बढी भीडभाड हुने स्थानमा ट्राफिक लाइट जडान तथा अन्तक्र्रिया र चालक प्रशिक्षण कार्यक्रम गरिरहेको छ। असुरक्षित सडक संरचना, व्यवस्थित सवारी नियमन मापदण्डको अभाव, चालकको अयोग्यता, सवारी नियमको अज्ञानताका कारणले धेरै सवारी दुर्घटना हुने गरेको सवारी दुर्घटना न्यूनीकरण अध्ययन उपसमितिको २०७७ को प्रतिवेदनमा उल्लेख छ। सडक दुर्घटना हुनुमा सवारी चालक र पैदलयात्री नै जिम्मेवार देखिने गरेको तथ्य भेटिन्छ। यसको न्यूनीकरणका लागि चालक र यात्रुलाई जिम्मेवारी बनाउनु पर्दछ।रासस"
कर्मको फल,"भनिन्छ, जुवाडेहरू प्रायः बेइमान नै हुन्छन्। एक जुवाडे महाभारतका पात्र शकुनीले जस्तै पाशामा कपट गरी दुनियाँको पैसा धुत्ने गर्थे। बिस्तारै मानिसले उसको कपट थाहा पाउँदै गए। पेसा सुक्दै गयो। त्यसपछि बोकाको माध्यमबाट ठगीधन्दा चलाउन थाले। जसले मेरो बोकालाई अघाउन सक्छ, उसलाई एक हजार असर्फी दिनेछु। सकेन भने चाहिँ एकको दुई दिनु पर्नेछ भन्थे। मानिसहरू त्यसैमा लोभिन्थे। बाजी थाप्दै बोका चराउन लान्थे। तर, बोका जति नै खुवाए पनि हरियो घाँस देख्नेबित्तिकै मुख बाउने गथ्र्यो। त्यसपछि लौ बोका अघाएको रहेनछ, भन्दै एकको दुई असुल्ने गर्थे। स्थानीय नागरिक ठगिँदै गए। उसको पेसा चल्दै गयो। यो कुरा चतुरेको कानसम्म पुग्यो। जुवाडेको कर्तुत थाहा पाउनासाथ उनलाई सबक सिकाउने विचार आयो। महाशय! मैले पनि पाउँछु ? चतुरेले भने, तर, खेलको सर्त स्वीकार्नुपर्छ नि। कस्तो सर्त ? जुवाडेले सोध्यो। बोकालाई तृप्त पार्न सकेँ भने तपाईँको पूरा सम्पत्ति मेरो हुनेछ। सकिनँ भने जति बाजी लगाउनु हुन्छ त्यसको १० गुणा बढी पाउनुहुनेछ। यो त खुसीको कुरा, भन्नुस् बाजी कति राखौं ? जुवाडेले भन्यो। तपार्ईंको मर्जी, चतुरेले भने। मेरो सबै सम्पत्ति राख्छु। जित्नुभयो भने सबै पाउनु हुनेछ। हार्नुभयो भने तपाईंकै भनाइअनुसार त्यसको १० गुना तिनुपर्छ। मञ्जुर हुनुहुन्छ ? बाजी पक्का भयो। गाउँलेहरूलाई साक्षी राखी बोकालाई चराएर ल्याउन जंगलतिर लागे। तर, बोकालाई चराउने काम भने गरेनन्। एउटा हातमा घाँस र अर्को हातमा सिर्कनु लिएर बसे। जब बोका घाँस खान खोज्थ्यो उनी मुखमा हानिदिन्थे। दिनभर हजार पटकभन्दा बढी घाँस देखाए र त्यति नै पटक थप्पड लगाए। त्यसपछि बोकाले खान खोज्न छाड्यो तर हेर्न भने अझै छाडेन। यसका लागि अझै थप्पड लगाउनुपर्यो उनलाई। बोकाले घाँस हेर्न पनि छाड्यो। घास देख्नेबित्तिकै बोको डराएर अर्कोतिर फर्कने गथ्र्यो। साँझपख बोका लिएर आए। त्यतिबेलासम्म जुवाडेको घरमा रमिता हेर्ने मानिसको भीड लागिसकेको थियो। बोको आएपछि जुवाडे एक मुठी घाँस देखाएर म्याम्या गर्न लाग्यो तर बोकोले सुँघ्न त के पुलुक्कसम्म हेरेन। बोको अर्कोतिर फर्कियो। बल्ल जुवाडेको हार भयो। सर्तअनुसार उसको सारा सम्पत्ति चतुरेको भयो। नैतिक शिक्षा : अन्यायले कमाएको सम्पत्तिको टिकाउ हुँदैन। त्यस्तो सम्पत्ति एकैसाथ नास हुन सक्छ। त्यसैले अन्याय नगरौं।"
फेरि हिमपात र वर्षा हुन लागेको हो ?,"काठमाडौं : नेपालमा पश्चिमी वायुको सामान्य प्रभाव रहेको जल तथा मौसम विज्ञान विभागले जनाएको छ। मौसम पूर्वानुमान महाशाखाबाट मंगलबार जारी मौसम पूर्वानुमान बुलेटिनमा बुधबार र बिहीबार पहाडी तथा हिमाली भूभागमा हल्का हिमपात र वर्षाको सम्भावना रहेको उल्लेख छ। बिहानको समयमा उपत्यका लगायत तराईका जिल्लाहरूमा बाक्लो हुस्सुकुहिरोसमेत लाग्ने सम्भावना रहेकोले चिसोबाट बच्न आवश्यक सतर्कता अपनाउन मौसमविद्ले आग्रह गरेका छन्। मंगलबार दिउँसो सुदूरपश्चिम प्रदेश, कर्णाली प्रदेश र प्रदेश १ मा आंशिकदेखि सामान्य बदली रही बाँकि भूभागहरुमा आंशिक बदली रहने छ। राती सुदूरपश्चिम प्रदेश, कर्णाली, लुम्बिनी तथा गण्डकी प्रदेशहरूमा आंशिकदेखि सामान्य बदली रही बाँकि भूभागहरुमा आँशिक बदली रहने छ। सुदूरपश्चिम प्रदेशका उच्च पहाडी तथा हिमाली भूभागमा हल्का हिमपातको सम्भावना रहेको महाशाखाको बुलेटिनमा उल्लेख छ। बुधबार सुदूरपश्चिम, कर्णाली, लुम्बिनी तथा गण्डकी प्रदेशहरूमा आंशिकदेखि सामान्य बदली रही बाँकि भूभागहरुमा आँशिक बदली रहने छ। सुदूरपश्चिम तथा कर्णाली प्रदेशका उच्च पहाडी तथा हिमाली भूभागमा हल्का हिमपातको सम्भावना रहेको छ। राती प्रदेश १ मा आँशिक बदली रही बाँकि प्रदेशहरुमा आंशिक देखि सामान्य बदली रहि रहने छ। सुदूरपश्चिम तथा कर्णाली प्रदेशका उच्च पहाडी तथा हिमाली भूभागमा हल्का हिमपातको सम्भावना र सुदूरपश्चिम, कर्णाली तथा गण्डकी प्रदेशका पहाडी भूभागमा हल्का वर्षाको सम्भावना रहेको छ। बिहीबार दिउँसो देशभर आंशिकदेखि सामान्य बदली रहने छ। देशका पहाडी भूभागमा हल्का वर्षाको साथै उच्च पहाडी तथा हिमाली भूभागमा हल्का हिमपातको सम्भावना रहेको छ। राती देशभर आंशिकदेखि सामान्य बदली रहने छ। देशका पहाडी भूभागमा हल्का वर्षाको साथै उच्च पहाडी तथा हिमाली भूभागमा हल्का हिमपातको सम्भावना रहेको छ।"
एअर मरिशश विमानको शौचालयभित्र नवजात शिशु भेटियो,रामगुलाम : एअर मरिशशका कर्मचारीले विमानको शौचालयमा फोहोर फाल्ने भाँडोमा एउटा नवजात शिशु फेला पारेका छन्। म्याडग्यास्करकी २० वर्षीया युवतीलाई बच्चा जन्माएर त्यसरी फालेको आशङ्कामा पक्राउ गरिएको समाचार बीबीसी नेपालीमा छ। एअर मरिशशको उक्त विमान जनवरी १ मा म्याडाग्यास्करबाट सर सीवुसागुर रामगुलाम अन्तर्राष्ट्रिय विमानस्थलमा आएको थियो। विमानस्थलका अधिकारीहरूले विमानको नियमित जाँच गर्दा त्यहाँ भर्खर जन्मिएको जीवित शिशु फेला पारेका थिए।खउनीहरूले शिशुलाई तत्काल उपचारका लागि सार्वजनिक अस्पताल पुर्याएका थिए। उक्त बच्चाकी आमा भएको आशङ्कामा पक्राउ परेकी महिलाले सुरुमा बच्चा आफ्नो नभएको दाबी गरेकी थिइन्। चिकित्सकीय परीक्षणमा भने उनले भर्खरै बच्चा जन्माएको पुष्टि भयो। अहिले ती महिलालाई प्रहरीको निगरानीमा अस्पतालमै राखिएको छ। उनी र शिशु दुवैको स्वास्थ्य अवस्था राम्रो रहेको बताइएको छ। दुई वर्षका लागि काम गर्ने अनुमति लिएर मरिशश आइपुगेकी मालागासी महिलासँग अस्पतालबाट निस्किएपछि थप सोधपुछ गरिनेछ । उनीविरुद्ध नवजात शिशुलाई बेवारिसे अवस्थामा छाडेको आरोप छ।
३३ वर्षदेखि दाहालकै एकछत्र,"काठमाडौं : अरूले जे अनुमान गरे, माओवादी केन्द्र अध्यक्ष पुष्पकमल दाहालले त्यही गरे। अर्थात्, पार्टीको आठौं महाधिवेशनमा केन्द्रीय सदस्यको लिस्ट पढेर सुनाए। त्यही केन्द्रीय समितिको बैठकले सोमबार आफ्नो सर्वोच्च कमान्डर दाहाललाई घोषणा गरेको छ। यससँगै पार्टीको नेतृत्व अब पाँच वर्ष औपचारिक रूपमा दाहालकै काँधमा आएको छ। झन्डै ३३ वर्षदेखि एकल नेतृत्व हावी भइरहेको भन्दै नेतृत्व र पुस्ता हस्तान्तरणको बहस चल्यो। लोकतान्त्रिक प्रक्रिया अवलम्बन गर्ने भनेर चुनावी कार्यक्रमसमेत घोषणा गरियो। तर, अर्को निर्देशन जारी भयो केन्द्रीय सदस्यमा मात्र चुनाव हुन्छ। पदाधिकारी सबै केन्द्रीय कमिटीले निर्वाचित गर्ने। केन्द्रीय सदस्यको चुनावी कार्यक्रम सार्वजनिक भयो। तर, मनोनयन दर्ता नगर्दै सहमतिको लिस्ट भन्दै दाहालले केन्द्रीय सदस्यको नाम बन्दसत्रमा घोषणा गरे। महाधिवेशन प्रतिनिधिहरूले ताली पड्काएर त्यही सूचीलाई अनुमोदन गरे। त्यसरी घोषित केन्द्रीय कमिटीको बैठकले दाहाललाई अध्यक्षमा निर्वाचित गरेको घोषणा गरेको हो। दाहालले यसलाई लोकतान्त्रिक र जनवादी विधि भनेका छन्। अब पाँच वर्ष पार्टी नेतृत्व हाँक्दा दाहाललाई कसैले वैधानिकताको प्रश्न गर्ने ठाउँ रहेन। उनी २०११ मंसिर २६ गते कास्कीको साविक ढिकुरपोखरी गाविस२ लेवाडेमा जन्मिएका हुन्। २०४५ सालमा नेकपा मशालको महामन्त्री बनेयता एकल नेतृत्वमा छन्। त्यही बेलादेखि माओवादलाई पार्टीको प्रमुख सिद्धान्त मान्ने निर्णय भएको थियो। ०५२ सालमा सशस्त्र द्वन्द्वमा होमिएपछि नेतृत्व झन् केन्द्रीकृत गर्दै पार्टीले प्रचण्डपथको अभ्यास गरेको थियो। दाहालले यसपटक आठौं महाधिवेशनबाट सामूहिक नेतृत्व प्रणाली विकास गर्ने भन्दै पदाधिकारीको व्यवस्था गर्न लगाएका थिए। तर, अध्यक्षबाहेक अरू कोही पनि पदाधिकारीमा छनोट हुन सकेका छैनन्। आगामी बैठकले १४ पदाधिकारी छनोट गर्ने जनाइएको छ। मुक्तिराम र भवानीका जेठो छोरा दाहालले प्रारम्भिक शिक्षा कास्कीको ढिकुर पोखरीमै लिएका थिए। न्वारानको नाम छविलाल भएकाले उनलाई परिवारमा छवि भन्थे। घरको प्यारो नाम बाबु थियो। कक्षा १० मा पढ्दा छविलाल नाम परिवर्तन गरी पुष्पकमल राखे। भूमिगतकालमा उनले नाम परिवर्तन गरी प्रचण्ड राखेका थिए। १० वर्षे सशस्त्र द्वन्द्वदेखि यही उपनामले बढी परिचित छन्। विसं २०३८ देखि २०६३ सम्म कल्याण, विश्वास, निर्माण र प्रचण्ड नाम थियो। कुनै बेला उनी पार्टीभित्र अल्पमतमा पनि परेका थिए। २०६९ सालमा हेटौंडामा भएको सातौं राष्ट्रिय महाधिवेशनअघि उनीविरुद्ध धोबीघाट गठबन्धन बनेको थियो। त्यो महाधिवेशनबाट दाहाललाई नेतृत्वबाट विस्थापित गर्ने आंकलनसमेत गरिएको थियो। तर, त्यसअघि नै गठबन्धनमा पहिरो गयो। महाधिवेशन नहुँदै नेता मोहन वैद्य, सीपी गजुरेल, नेत्रविक्रम चन्दलगायत नेताले पार्टी फुटाए। डा बाबुराम भट्टराईले महाधिवेशनमा उम्मेदवार हुने साहस गरेनन्। महाधिवेशनले दाहाल अध्यक्षमा निर्विरोध भएको घोषणा गर्यो। यसपटक त नेतृत्वमा चुनौती दिने नेता नै पार्टीमा कोही देखिएनन्। चुनौती दिने नेताहरू सबै बाहिरिएपछि दाहाल निर्विकल्प नेताका रूपमा प्रस्तुत भए। उनले चाहेजसरी नै महाधिवेशन अघि बढ्यो। एक दिनअघि मात्र राष्ट्रिय सम्मेलनलाई महाधिवेशनमा रूपान्तरण गरियो। केन्द्रीय सदस्यको नाम घोषणा गरे। दाहाल नै अध्यक्ष बने। अरू पदाधिकारी पनि उनकै चाहनाअनुसार मात्र छनोट हुने संकेत आएको छ। ढिकुर पोखरीबाट २०१९ सालमा चितवन भरतपुरको तत्कालीन शिवनगर गाविसमा बसाई सरे। उनले झन्डै १३ वर्ष भूमिगत जीवन बिताए। उनी २०६२६३ को जनआन्दोलनपछि खुला राजनीतिमा आएका हुन्। घरनजिक धनबहादुर विक कम्युनिस्ट कार्यकर्ता थिए। विकमार्फत नै उनले कम्युनिस्ट बन्ने प्रेरणा पाए। विकले नै रूपलाल विश्वकर्मासँग चिनजान गराए। त्यसपछि उनको सम्पर्क पुष्पलाल श्रेष्ठसँग भयो। चौथो महाधिवेशनपछि भक्तबहादुर श्रेष्ठसँग घनिष्ठ सम्बन्ध कायम भयो। उनको राजनीतिक जीवनको आरम्भ तत्कालीन पुष्पलाल समूहमा २०२८ सालमा प्रवेश गरेपछि मानिन्छ। भक्तबहादुर पार्टीका महामन्त्री हुने बेला दाहाल क्षेत्रीय ब्युरो सदस्य पदमा कार्यरत थिए। ०३९ सालतिर निर्मल लामा र मोहनविक्रम सिंहबीच विवाद आएपछि उनी मोहनविक्रमतिर लागे। पार्टीलाई सशस्त्र द्वन्द्वमा होम्नेदेखि विस्तृत शान्ति सम्झौता हुँदै शान्तिपूर्ण राजनीतिमा डोर्याउने यात्राको नेतृत्व दाहालले नै गरे। २०६४ सालको पहिलो संविधानसभा निर्वाचनमा उनी दुई ठाउँबाट निर्वाचित भए। ०६५ मा गणतन्त्र नेपालको पहिलो प्रधानमन्त्री बने। तर, प्रधानसेनापति रुक्मांगद कटवाल प्रकरणमा तत्कालीन संविधानसभाको ठूलो पार्टी माओवादीको हातबाट प्रधानमन्त्री पद गुम्यो। उनी २०७३ साउन १९ गते दोस्रो पटक प्रधानमन्त्री नियुक्त भए। उनले २०२६ सालमा चितवनको नारायणी विद्यामन्दिर मावि शिवनगरबाट एसएलसी गरे। २०२७ देखि २०२९ सम्म पाटन बहुमुखी क्याम्पसबाट आईएस्सी पूरा गरे। २०३१२०३३ सालमा रामपुर कृषि क्याम्पसबाट कृषिमा बीएस्सी गरेर एमपीएसम्मको अध्ययन गरे। राजनीतिमा आउनुअघि उनले शिक्षण पेसा अँगालेका थिए। उनले २०२९ मा चितवनको नारायणी विद्यामन्दिर मावि शिवनगर, डण्डा मावि नवलपरासीमा पढाए। यस्तै, २०३३०३५ मा भीमोदय मावि आरुघाट गोरखामा शिक्षण गरे। २०३२ सालमा यूएसएडमा पनि काम गरे। २०२६ वैशाखमा सीता पौडेलसँग उनको विवाह भएको हो। उनले २०२८ सालमा नेकपाको पुष्पलाल समूहबाट पार्टी सदस्यता लिएका थिए। रामबहादुर थापा, मित्र दवाडी, खेम भण्डारी र पुष्प भुर्तेलसँग मिलेर २०३१ सालमा माक्र्सवादी अध्ययन समूह गठन गरे। उनी २०३४ सालमा चौथो महाधिवेशनमा प्रवेश गरी २०३५ मा पूर्णकालीन कार्यकर्ता र २०३६ मा चितवन जिल्ला समिति सदस्य बने। २०३८ मा क्षेत्रीय ब्युरो सदस्य एवं अखिल नेपाल युवक संघका महासचिव भई २०४० मा अध्यक्ष निर्वाचित भए। २०४१ मा नेकपा (मशाल)को पाँचौं महाधिवेशनबाट केन्द्रीय सदस्य निर्वाचित भए। २०४२ मा पोलिटब्युरो सदस्य बने। २०४५ मा महामन्त्री बनेपछि उनी पार्टी नेतृत्वमा पुगेका थिए। २०४८ मा पार्टीको नाम फेरेर नेकपा (एकताकेन्द्र)का महामन्त्री भए। २०५१ मा तत्कालीन नेकपा एकता केन्द्रको प्रथम राष्ट्रिय सम्मेलनपछिको तेस्रो विस्तारित बैठकले पार्टीको नाम फेरेर नेकपा (माओवादी) राख्यो। दाहाल नै महामन्त्री रहे। उनले २०५२ सालमा सुरु भएको सशस्त्र जनयुद्धको नेतृत्व गरे। २०५७ सालमा दोस्रो राष्ट्रिय सम्मेलनबाट नेकपा माओवादीका अध्यक्ष भए। २०५८ मा पार्टीले गठन गरेको जनमुक्ति सेनाको सर्वोच्च कमान्डर भए। ०६२६३ सालको दोस्रो जनआन्दोलनपछि २०६३ असार २ गते बालुवाटारमा पत्रकार सम्मेलन गरी उनी सार्वजनिक भए। शान्तिपूर्ण राजनीतिमा प्रवेशसँगै माओवादीले २०६४ को संविधानसभा निर्वाचनमा भाग लियो। सबैभन्दा ठूलो पार्टी बन्यो। २०६५ साउनमा मधेसी जनअधिकार फोरमको सहयोगमा दाहाल प्रधानमन्त्री बने। तर, कांग्रेस र एमालेसँगको सहकार्य तोड्दै अघि बढ्न खोजेपछि उक्त सरकार दुर्घटनामा पर्यो। त्यसबीच दाहाल सरकारको नेतृत्व गर्नेभन्दा अरूलाई प्रधानमन्त्री बनाउने भूमिकामा देखापरे। दोस्रो संविधानसभामा माओवादी निकै खुम्चियो। कांग्रेस, एमाले र माओवादी केन्द्र मिलेर संविधानसभाबाट संविधान घोषणा गरियो। संविधानसभाबाट संविधान बनाएर आफ्ना एजेन्डा लागू गर्न सकिने धारको नेतृत्व दाहालले नै गरे। पार्टीका वरिष्ठ नेता डा बाबुराम भट्टराईले पार्टी छोडे। भट्टराईले नयाँ शक्ति पार्टीको घोषणा गरेका थिए। दाहाललाई नेताले छोड्ने र जोडिने क्रम भने चलिरह्यो। ०६५ मा नारायणकाजी श्रेष्ठ नेतृत्वको नेकपा एकताकेन्द्र र माओवादीबीच एकता भयो। पार्टीको नामको अघि (एकीकृत) शब्द झुन्ड्याइयो। ०६९ मा दाहाललाई छोडेका रामबहादुर थापालगायत नेता ०७३ मा एकतामा आए। पार्टीको नाम नेकपा माओवादी केन्द्र रह्यो। एमाले र माओवादीबीच ३ जेठ २०७५ मा एकता भयो। त्यसपछि उनी नेकपा अध्यक्ष बने। अर्का अध्यक्ष केपी शर्मा ओलीले कहिले समानान्तर त कहिले दोस्रो अध्यक्ष भन्दै दाहालको भूमिकामाथि प्रश्न गरिरहे। दुई ठूला कम्युनिष्ट पार्टीबीचको एकता प्रक्रिया सहज रूपमा अघि बढ्न सकेन। दाहालसहित माधवकुमार नेपाल, झलनाथ खनाललगायत नेता र ओलीबीच शक्तिसंघर्ष चलिरह्यो। कहिले कुन पक्षले त कहिले कुन पक्षले एकअर्कामाथि कारबाहीको शृंखला चलाए। पार्टीमा यस्तै विवादबीच सर्वोच्च अदालतले २०७७ फागुन २३ गते एकता भंग गरिदियो। दाहालले पूर्ववत् माओवादी केन्द्रको नेतृत्व सम्हाले। राष्ट्रिय सम्मेलन भनेर बोलाइएकोमा एक दिनअघि मात्र राष्ट्रिय महाधिवेशनमा रूपान्तरण गराए। दाहालले थुप्रै पुस्तक लेखेका छन्। नेपाली क्रान्तिका समस्या (भाग १, २ र ३), सांस्कृतिक, कला र सौन्दर्य चिन्तन, प्रचण्डका छानिएका रचनाहरू (खण्ड १ र २) तथा प्रचण्डका छानिएका सैन्य रचनाहरूलगायत पुस्तक प्रकाशित छन्। उनका राजनीतिक गुरु मोहनविक्रम सिंहले भन्ने गरेको स्मरण गर्दै माओवादी नेता दीनानाथ शर्मा भन्छन्, क्रान्ति र पार्टी दुवै हाँक्ने जोश छ, प्रचण्डमा छ। तर, धेरै नै महत्वकांक्षी भएकाले सजग पनि हुनुपर्छ।"
"माओवादी बैठक : अध्यक्षको टुंगो, पदाधिकारी थाँती","काठमाडौं : माओवादी केन्द्रले अध्यक्षबाहेक पदाधिकारी टुंगो लगाउन सकेको छैन। आकांक्षी धेरै देखिएपछि उक्त पार्टीको केन्द्रीय कमिटी बैठक ६ दिन पर धकेलिएको छ। सोमबार बसेको बैठक अध्यक्षमा पुष्पकमल दाहाललाई चयन गर्दै गृहकार्य गर्न पुस २५ गतेसम्म स्थगन गरिएको हो। आठौं राष्ट्रिय महाधिवेशन केन्द्रीय सदस्य घोषणा गरी आइतबार समापन भएको थियो। अब १४ पदाधिकारी केन्द्रीय कमिटीबाटै चयन हुने केन्द्रीय सदस्य रामकुमार शर्माले बताए। त्यससँगै स्थायी कमिटी, पोलिटब्यु्रो र मनोनयन गरिने केन्द्रीय सदस्यको टुंगो सहमतिका आधारमा लगाइने शर्माको भनाइ छ। महाधिवेशनबाट घोषणा गरिएको २ सय ३६ सदस्यीय केन्द्रीय कमिटीको पहिलो बैठक हतारमा डाकिएका कारण पनि पदाधिकारी छनोटमा समस्या भएको एक नेताले बताए। अध्यक्षमा निर्वाचित भएर दाहाललाई बधाई लिने हतारले गृहकार्यबिनै केन्द्रीय कमिटीको पहिलो बैठक बसाइयो, ती नेताले भने, त्यही कारण पदाधिकारीमा सहमति जुट्न सकेन। विधानअनुसार एक अध्यक्ष, एक वरिष्ठ उपाध्यक्ष, छ उपाध्यक्ष, एक महासचिव, दुई उपमहासचिव, तीन सचिव र एक कोषाध्यक्ष गरी १५ पदाधिकारी हुने व्यवस्था छ। वरिष्ठ उपाध्यक्षको दौडमा नारायणकाजी श्रेष्ठ छन्। कृष्णबहादुर महरा, गिरिराजमणि पोखरेल, देव गुरुङ, गणेश साह, फम्फा भुसाल र हरिबोल गजुरेल उपाध्यक्ष पदका आकांक्षी छन्। महासचिवमा वर्षमान पुन, जनार्दन शर्मा, शक्ति बस्नेतको दाबी छ। ललितपुरको सानेपा हाइटस्थित हेरिटेज गार्डेनमा सोमबार बसेको केन्द्रीय कमिटी बैठकअघि नवनिर्वाचित केन्द्रीय सदस्यले शपथ लिएका थिए। त्यसलगत्तै बसेको बैठकले दाहाललाई अध्यक्षमा सर्वसम्मत चयन गरेको थियो। दाहालले आफ्नो लागि यो अन्तिम अवसर भएको बताए। मेरो काँधमा ठूलो जिम्मेवारी आएको महसुस गरेको छु। नेपाल र नेपाली जनताको सेवा गर्न यो मेरो लागि अन्तिम अवसर र चुनौती पनि हो, उनले बैठकलाई सम्बोधन गर्दै भने। दाहालले उमेर हदका कारण होस् वा अन्य कुनै कारणले होस् पार्टी, जनता र देशका लागि अन्तिमपटक सेवा गर्ने अवसर पाएको भन्दै सबैलाई धन्यवाद दिए। कमरेडहरू यो अवसरलाई म सदुपयोग गरेर अगाडि बढ्ने प्रतिबद्धता व्यक्त गर्छु, उनले भने। यो मेरो लागि अन्तिम अवसर र चुनौति हो : प्रचण्ड वर्षमान पुनको आग्रहमा माओवादी केन्द्रीय समितिको बैठक स्थगित ३३ वर्षदेखि दाहालकै एकछत्र माओवादीले विधान संशोधन गरी पहिलो पटक समावेशी समानुपातिको अभ्यास गरेको छ। विधानअनुसारको सक्षम र समावेशी नेतृत्व चयन गर्न भने हम्मेहम्मे देखिएको छ। पार्टीको नयाँ विधानअनुसार पदाधिकारी, स्थायी समिति, पोलिटब्युरो, मनोनीत केन्द्रीय सदस्यसहित सबै खाली ठाउँमा सदस्यहरू नियुक्त गर्न गृहकार्य पुगेन। त्यसैले पुस २५ गतेका लागि अर्को बैठक बस्ने निर्णय भयो, केन्द्रीय सदस्य राजु खड्काले भने, पार्टीको अधुरा समितिहरूमा एउटै प्याकेजमै सहमतिको आधारमा सदस्यहरू चयन हुन्छ। नेताहरू वर्षमान पुन र ओनसरी घर्तीमगर नेपालबाहिर रहेकाले पनि पदाधिकारी चयन नगरिएको केन्द्रीय सदस्य प्रकाश पोखरेलले बताए। पुन उपचारका क्रममा चीनमा छन्। ओनसरी पुनसँगै चीनमै छन्। दुई दिनपछि नेता पुन डिस्चार्ज भएर नेपाल फर्किने जनाइएको छ। पोखरेलले भने, उहाँहरूले पदाधिकारीलगायत अन्य कमिटी छानिने बैठकमा उपस्थित हुने इच्छा नेताहरूलाई फोन गरी व्यक्त गर्नुभयो। त्यसैले अर्को बैठक बसेर पदाधिकारी, स्थायी कमिटीलगायत ठाउँका सदस्यहरू तय गर्न बैठक स्थगन गरेका हौं। केन्द्रीय कमिटी २ सय ९९ सदस्यीय बनाउने व्यवस्था विधानमा छ। १५ प्रतिशत केन्द्रीय सदस्य केन्द्रीय समितिले मनोनयन गर्नेछ।"
"बनेन सुरुङमार्ग, डुब्यो ३४ करोड","हेटौंडा : भीमफेदीकुलेखानी सुरुङमार्ग बन्ने सुनेपछि भीमफेदीका सानु थापाले ऋण खोजेर २ लाख रुपैयाँको सेयर खरिद गरे। तर, उक्त सेयर रकम के भयो ? कम्पनी कहाँ पुग्यो ? यसबारे उनलाई अहिले अत्तोपत्तो छैन। यस्तै, भीमफेदीस्थित सुपिङका रामप्रसाद पुडासैनीले मासिक २ हजार रुपैयाँ तिर्ने गरी १ लाख ऋण लिएर सेयर किने। उनले चार वर्ष लगाएर ऋण चुक्ता गरे। कुलेखानी खानीखेतका विष्णुकुमार पुडासैनीले मकै बेचेर १० हजार लगानी गरे। तर, यसरी जुटेको जनताको करिब ३१ करोड रकम डुबेको छ। निजी निर्माण कम्पनी र सरकार दुवैले आयोजनाबाट हात झिकेका छन्। जुन आयोजनामा मकवानपुरसहित ललितपुर, चितवन, धादिङलगायत जिल्लाका ३ हजार स्थानीयवासीले खसीबाख्रा, भैंसी बेचेर १० हजारदेखि १ लाखसम्म लगानी गरेका थिए। मकवानपुरबाट मात्र करिब १० करोड रुपैयाँ लगानी भएको सेयर सदस्य तथा मकवानपुर उद्योग वाणिज्य संघका निवर्तमान अध्यक्ष कृष्ण कटवालले बताए। कम्पनी घाटामा गए पनि आयोजना नबने पनि विपन्न नागरिकको पैसा फिर्ता गरिनुपर्ने उनको भनाइ छ। नेपाल पूर्वाधार विकास कम्पनी (एनपीबीसीएल)ले २०६९ जेठ १ गते सरकारसँग प्रारम्भिक परियोजना सम्झौता गरेको थियो। त्यसपछि उक्त कम्पनीले जनतासँग रकम संकलन गरेको थियो। ३० वर्षभित्र सरकारलाई हस्तान्तरण गर्ने गरी संघीय सरकारले सुरुङमार्ग निर्माण अवधि सन् २०२१ सम्म थप गरेको थियो। तर, उक्त कम्पनी सरकारी निकायको सम्पर्कमा छैन। संकलित रकम भने उसले विभिन्न बहानामा खर्चिएको जनाइएको छ। कानुनतः निजी कम्पनीको सेयर लगानीकर्ताले नाफाघाटा व्यहोर्नुपर्छ। त्यसैले सबै लगानीकर्तालाई संस्थापक सेयर प्रमाणपत्र दिएर पैसा फिर्ता गर्नबाट कम्पनी पन्छिएको छ। त्यसपछि बागमती प्रदेश सरकारले २०७८७९ मा निर्माण थाल्ने लक्ष्यसहित प्रारम्भिक कार्य अघि बढाएको थियो। तर, नेकपा एकीकृत समाजवादीका नेता राजेन्द्र पाण्डे मुख्यमन्त्री भएलगत्तै स्रोत सुनिश्चित नभएका ठूला योजना अघि नबढाउने निर्णय गरेको छ। यससँगै सरकारको ३ करोडभन्दा बढी लगानी पनि खेर गएको छ। प्रदेशको भौतिक पूर्वाधार मन्त्रालयले पोष्टबहादुर बोगटी भीमफेदीकुलेखानी सुरुङमार्ग परियोजना कार्यालय खोलेर काम अघि बढाएको थियो। डीपीआर निर्माण र प्रशासनिक गरी २ करोड ५० लाख रुपैयाँ खर्च भएको मन्त्रालयका प्रवक्ता नवीनकुमार सिंहले बताए। इटेको नेपाल प्रालिलगायत सातवटा परामर्शदाताले फरकफरक विषयमा प्राविधिक विषयको अध्ययन गरेका थिए। सबै तयारी पूरा गरेर हामी टेन्डर गर्ने अन्तिम चरणमा थियौं, प्रवक्ता सिंहले भने। प्रदेशले सुरुङमार्ग निर्माण नगर्ने भने पनि परियोजना कार्यालय भने खारेज गरिएको छैन। सुरुङमार्ग निर्माण सुरु नभएपछि लगानीकर्ताले विरोध गरेका थिए। तर, एनपीबीसीएलले लगानी भित्रिएको भन्दै पटकपटक झुक्याएको जनाइएको छ। सबै सेयर सदस्यलाई संस्थापक सेयर सदस्य बनाएर लगानी फिर्ता गर्नुनपर्ने बनाइएको हेटौंडाका सामाजिक अगुवा भीमसेन महतले बताए। यो कम्पनीको बदमासी हो, यसबारे आवाज उठाउँदै आएका महतले भने, सरकारले कानुनी र सामाजिक दबाब दिएर गरिब जनताकोे पैसा फिर्ता गराउनुपर्छ। कम्पनीले सुरुमा रसिद काटेर पैसा उठाए पनि सुरुङ नबन्ने भएपछि सबैलाई संस्थापक सेयर सदस्यको प्रमाणपत्र दिएको उनको भनाइ छ। कम्पनीको हिसाब र खर्च पारदर्शी छैन। करोडौं अनियमितता भएको छ, उनले भने, निजी कम्पनीको सेयर भएकाले यसमा मुद्दा नलागे पनि ठगीमा सरकारले कारबाही अघि बढाउन सक्छ। स्वास्थ्य तथा जनसंख्यामन्त्री विरोध खतिवडाले जनताको पैसा कम्पनीले फिर्ता गर्नुपर्ने बताए। कहिले जापान, कहिले जर्मनबाट लगानी भित्रिँदै छ भनेर यत्रो वर्ष झुलाएको छ, मन्त्री खतिवडाले भने, आजको दिनसम्म आम्दानी खर्चसमेत सार्वजनिक गर्न सकेको छैन भने अरू काम गर्ला भनेर आस गर्न सकिन्न। कम्पनीका संस्थापक सञ्चालक सिद्धिलाल श्रेष्ठले सरकारको स्पष्ट धारणा आएपछि निजी क्षेत्रले सुरुङमार्ग निर्माण गर्नेबारे थप सल्लाह गर्न सकिने बताए। संस्थापक सेयर सदस्यहरूको सेयर रकमबारे कानुनअनुसार हुने, साधारणसभामा थप छलफल हुने श्रेष्ठको भनाइ छ। कम्पनीका सञ्चालक भने यो विषयमा प्रतिक्रिया दिन मान्दैनन्। मकवानपुर उद्योग वाणिज्य संघका निवर्तमान अध्यक्ष कटवालले सरकारले नबनाउने भए निजी क्षेत्रले चासो जनाइरहेको बताए। यसबारे पनि हामी छलफल अघि बढाइरहेका छौं। प्रदेश सरकारको डीपीआरमा ११ मिटर चौडाइको ३ हजार २ सय २० मिटर र ३ हजार २ सय ७० मिटर लम्बाइका दुईवटा सुरुङमार्ग बनाउने उल्लेख छ। यो कार्य सम्पन्न गर्न करिब १८ अर्ब रुपैयाँ खर्च हुने अनुमान छ। एनपीबीसीएलले हेटौंडाकाठमाडौं दूरी ५८ किलोमिटरमा सीमित गर्ने गरी भीमफेदीबाट कुलेखानी सुरुङमार्गको लागत करिब ३५ अर्ब रुपैयाँ अनुमान गरेको थियो।"
"राष्ट्रियसभामा सत्तारुढको भागबन्डा, एमाले एक्लै","काठमाडौं : १९ राष्ट्रियसभा सदस्य चयन गर्न माघ १२ गते हुने निर्वाचनमा सत्तारूढ दलहरूले उम्मेदवार भागबन्डा गरेका छन्। कांग्रेसले ६ सिट, माओवादी केन्द्रले ५, नेकपा (एकीकृत समाजवादी)ले ५, जनता समाजवादी पार्टीले २, राष्ट्रिय जनमोर्चाले १ सिटमा उम्मेदवारी दिने भएका छन्। गठबन्धनमा आबद्ध दलका शीर्ष नेताहरूको सोमबार बालुवाटारमा बसेको बैठकले निर्वाचनमा तालमेल गर्ने निर्णय गरेको हो। पहिले जुन पार्टीबाट सदस्य रिक्त भएको हो त्यो सिट सोही पार्टीलाई दिने, बाँकी रहने ८ सिटमा भने भागबन्डा गरिएको जनाइएको छ। एमाले भने एक्लै राष्ट्रियसभा सदस्य निर्वाचनमा उत्रिएको छ। राष्ट्रियसभाका २० सदस्यको पदावधि आगामी फागुनमा सकिँदै छ। जसमध्ये एमालेका ८, माओवादी र नेकपा एकीकृत समाजवादीका ४४, कांग्रेसका ३ जना छन्। एक जना मन्त्रिपरिषद्को सिफारिसमा राष्ट्रपतिबाट नियुक्त भएका थिए। अहिले रिक्त भएकामा जसपा र जनमोर्चाका थिएनन्। गठबन्धन बैठकले एमालेले यसअघि जितेका ८ सिट भागबन्डा गर्दा कांग्रेसलाई ३, जनता समाजवादी पार्टीलाई २, माओवादी, एकीकृत समाजवादी र राष्ट्रिय जनमोर्चालाई ११ सिट दिएको हो। भागबन्डाअनुसार उम्मेदवार निर्वाचित भए राष्ट्रियसभामा जनमोर्चाको पनि सांसद हुनेछ। राष्ट्रियसभामा मनोनीत तीनमध्ये रामनारायण बिडारीको पदावधि सकिँदै छ। राष्ट्रियसभा निर्वाचनका लागि मंगलबार उम्मेदवारको मनोनयन दर्ता गर्ने कार्यक्रम छ। तत्काल गठबन्धनको सम्भावना देखिएन। कतै निर्वाचनको बीचमा गठबन्धनको सम्भावना देखिए अध्यक्ष ओलीलाई कसलाई राख्ने, कसलाई निकाल्ने जिम्मा दिएका छौं। युवराज ज्ञवाली, एमाले उपाध्यक्ष जसको पदावधि सकिँदै छ प्रदेश १ मा परशुराम मेघी गुरुङ र नैनकला दाहाल, प्रदेश २ मा शुभनराज प्याकुरेल र राष्ट्रियसभा उपाध्यक्ष शशीकला दाहाल, बागमतीमा राधेश्याम अधिकारी र उदया शर्मा पौडेल, गण्डकीमा दीनानाथ शर्मा र शान्तिकुमारी बीसी, लुम्बिनीमा दृग नारायण पाण्डे र कोमल वली, कर्णालीमा ठगेन्द्र प्रकाश पुरी र कविता बोगटी तथा सुदूरपश्चिममा शेरबहादुर कुँवर र तारादेवी भट्टको पदावधि सकिँदै छ। समावेशी दलित समूहतर्फ गण्डकीमा खिमकुमार विक, सुदूरपश्चिममा चक्रप्रताप स्नेही र लुम्बिनीमा रामलखन चमार तथा अपांगता वा अल्पसंख्यकतर्फ कर्णालीमा जीवन बुढा र प्रदेश १ मा अगमप्रसाद वान्तवा राईको पदावधि सकिँदै छ। कांग्रेसले तय गर्यो उम्मेदवार कांग्रेसले राष्ट्रियसभा निर्वाचनका लागि ६ जना उम्मेदवार तय गरेको छ। केन्द्रीय कार्यसमितिको सोमबार बसेको बैठकले ६ जनाको नाम टुंगो लगाउँदै अनुमोदन गरेको हो। पार्टी कार्यालयका मुख्य सचिव कृष्णप्रसाद पौडेलका अनुसार प्रदेश १ मा गोपाल बस्नेत, बागमतीमा कृष्णप्रसाद पौडेल, गण्डकीमा कमला पन्त, लुम्बिनीमा युवराज शर्मा, कर्णालीमा दुर्गा गुरुङ र सुदूरपश्चिममा नारायणदत्त मिश्रलाई उम्मेदवार तोकेको छ। प्रदेश १ का उम्मेदवार बस्नेत झापाका पुराना नेता हुन्। उनी अघिल्लो पटक मन्त्रिपरिषद्ले निर्णय गरेर राष्ट्रिय सभामा पठाएकामा राष्ट्रपति विद्यादेवी भण्डारीले भने अस्वीकृत गरेकी हुन्। त्यस्तै अर्का बागमती प्रदेशका उम्मेदवार पौडेल पार्टी कार्यालयका मुख्य सचिव हुन्। यसअघि पनि मन्त्रिपरिषद्ले निर्णय गरेर राष्ट्रियसभामा पठाएकामा राष्ट्रपतिले अस्वीकृत गरेकी थिइन्। जो छन् एकीकृत समाजवादीका उम्मेदवार नेकपा एकीकृत समाजवादीका प्रचार विभाग प्रमुख जगन्नाथ खतिवडाले प्रदेश १ मा जयन्ती राई, बागमतीमा गोमा तिमल्सिना, लुम्बिनीमा राजेन्द्र लक्ष्मी गैरे, कर्णालीमा उदय बोहरा, सुदूरपश्चिममा मदनकुमारी (गरिमा) शाहलाई उम्मेदवारका रूपमा अघि सारिएको बताए। एमाले एक्लै राष्ट्रियसभा निर्वाचनमा एमाले एक्लै लड्ने भएको छ। सत्तारुढ पाँच दलको गठबन्धनविरुद्ध एमाले १९ वटै सिटमा प्रतिस्पर्धामा उत्रिएको छ। अध्यक्ष केपी शर्मा ओलीको निवास बालकोटमा बसेको पदाधिकारीको बैठकले सातै प्रदेशबाट खाली सिटका लागि सर्वसम्मत ढंगले उम्मेदवार चयन गरेको छ। एमाले उपाध्यक्ष युवराज ज्ञवालीले पार्टीले संस्थागत निर्णय गरेर उम्मेदवार टुंग्याइएको जानकारी दिए। संस्थागत निर्णय गरेर उम्मेदवारी टुंग्याएको छौं, उपाध्यक्ष ज्ञवालीले भने, तत्काल गठबन्धनको सम्भावना देखिएन। अनि हामीले सबै सिटमा उम्मेदवार टुंग्यायौं। कतै निर्वाचनको बीचमा गठबन्धनको सम्भावना देखिए अध्यक्ष ओलीलाई कसलाई राख्ने, कसलाई निकाल्ने जिम्मा दिएका छौं। एमालेले प्रदेश १ बाट खुलातर्फ मोरङका गुरु बराल, महिलामा झापाकी सुमित्रा भण्डारी अल्पसंख्यकबाट सोलुखुम्बुका सोनाम ग्याल्जेन शेर्पालाई उम्मेदवार बनाएको छ । प्रदेश २ मा खुलातर्फ धनुषाका असर्फी भिनवार यादव (धनुषा) र महिलामा रौतहटकी बिना साह उम्मेदवार बन्नेछन्। बागमतीमा खुलातर्प ललितपुरका गोपाल शाक्य र महिलामा सिन्धुलीकी निरकुमारी कुँवर (निरु) दर्लामी, गण्डकीमा खुलातर्फ कास्कीका पुण्यप्रसाद पौडेल, महिलातर्फ नवलका लीला पोखरेल थनेट र दलिततर्फ अर्जुनकुमार सुनार उम्मेदवार बन्ने भएका छन्। लुम्बिनीमा खुलातर्फ दाङका रामदयाल गुप्ता, महिलातर्फ बाँकेकी भारती खनाल र दलिततर्फ गुल्मीका कृष्णबहादुर सुनारलाई टिकट दिइएको छ। कर्णालीमा खुलातर्फ सर्खेतका चूडामणि शर्मा, महिलातर्फ जुम्लाकी गंगा थापा महत र अल्पसंख्यकतर्फ दैलेखका पदमबहादुर माझीलाई उम्मेदार बनाउने निर्णय एमालेले गरेको छ। सुदूरपश्चिममा खुलातर्फ डोटीका डिल्लीराज भट्ट, महिलातर्फ कैलालीकी सन्तोषकुमारी उम्मेदवार बन्नेछन्। एमालेबाट निर्वाचित ८ राष्ट्रियसभा सदस्यको पदावधि सकिँदै छ। एमालेबाट बाहिरिनेमा प्रदेश १ मा परशुराम मेघी गुरुङ, नैनकला ओझा र अगमप्रसाद वान्तवा, प्रदेश २ मा सुमनराज प्याकुरेल, लुम्बिनीमा कोमल वली र रामलखन चमार, कर्णालीमा कविता बोगटी र सुदूरपश्चिममा चक्रप्रसाद स्नेही छन्। यो निर्वाचनका लागि प्रदेशसभा सदस्य ५ सय ३२ तथा गाउँपाकिला अध्यक्ष तथा उपाध्यक्ष एवं नगरपालिका प्रमुख तथा उपप्रमुख १ हजार ४ सय ९२ गरी जम्मा २ हजार २५ जना मतदाता छन्। जसमा प्रदेशसभा सदस्यको पदभार ४८ र स्थानीय तहका प्रमुख उपप्रमुखको पदभार १८ हुन्छ। यो निर्वाचनका लागि प्रदेश १ मा २ वटा मतदान केन्द्र र अन्य ६ वटा प्रदेशमा ११ वटा मतदानस्थलभित्र २२ वटा मतदानकेन्द्र रहने गरी ८ मतदानस्थलमा १४ वटा मतदानकेन्द्र तोकिएको निर्वाचन आयोगले जनाएको छ। आयोगका सहसचिव एवं प्रवक्ता शालिग्राम शर्मा पौडेलका अनुसार प्रदेश १ मा स्थानीय तहका प्रमुख र उपप्रमुखका लागि प्रदेश निर्वाचन कार्यालय र प्रदेशसभा सदस्यका लागि बाली संरक्षण प्रयोगशाला विराटनगरमा मतदान स्थल तोकिएको छ। त्यस्तै प्रदेश २ को लागि महेन्द्र नारायण निधि भवन, बागमती प्रदेशका लागि औद्योगिक क्षेत्र व्यवस्थापन लिमिटेडको सभागृह, गण्डकी प्रदेशका लागि प्रदेश निर्वाचन कार्यालय पोखरा, लुम्बिनी प्रदेशका लागि कर्मचारी मिलन केन्द्र दाङ, कर्णाली प्रदेशका लागि प्रदेश निर्वाचन कार्यालय सुर्खेत र सुदूरपश्चिम प्रदेशको लागि प्रदेशसभा भवन धनगढीमा मतदास्थल रहने गरी तोकिएको छ। राष्ट्रिय सभामा ३ जना राष्ट्रपतिबाट मनोनीत गरी ५९ सदस्य हुने व्यवस्था छ। प्रत्येक प्रदेशबाट कम्तीमा तीन महिला, एक दलित, एक अपांगसहित ८ जना राष्ट्रियसभामा निर्वाचित हुने व्यवस्था छ। ती सदस्यको कार्यकाल छ वर्षको हुने गर्छ। तर, पहिलो एक कार्यकालका लागि गोलाप्रथाबाट सदस्यहरूको पदावधि निर्धारण गरिएको थियो। राष्ट्रियसभामा जुन पद खाली हुन्छ, त्यही पदका लागि सम्बन्धित निर्वाचन क्षेत्रमा मात्रै निर्वाचन हुने व्यवस्था छ। त्यसअनुसार यसपटक सातै प्रदेशमा एक महिलासहित २२ जना, गण्डकी, लुम्बिनी र सुदूरपश्चिम प्रदेशबाट दलित ११ जना तथा प्रदेश १ र कर्णाली प्रदेशबाट अपांगता वा अल्पसंख्यक भएका ११ जनाका लागि निर्वाचन हुँदैछ।"

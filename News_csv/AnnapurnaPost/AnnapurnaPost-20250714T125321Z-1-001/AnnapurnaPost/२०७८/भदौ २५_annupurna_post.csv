शीर्षक,विवरण
दाङमा बौलाह कुकुरको बिगबिगी : जिल्लामा छैन रेविज विरुद्धको खोप,"दाङ : दाङमा बहुला कुकुरको बिगबिगी बढेको छ। बहुला कुकुरको टोकाइबाट एकै दिन जिल्लामा २६ जना घाइते भएका छन् भने केही पुशु चौपाया समेत घाइते भएका छन्। दाङको तुलसीपुर क्षेत्रमा बौलाह कुकुरको बिगबिगी भएको हो। कुकुरको टोकाइबाट शुक्रबार दिउँसोसम्म २६ जना घाइते भएका छन्। अधिकांश मानिस तुलसीपुर उपमहानगरपालिका वडा नम्बर ८ का हुन्। कुकुरको बिगबिगी बढ्न थालेपछि नागरिक त्रशित बनेका छन्। विभिन्न गन्तव्यमा हिंडेका पैदलयात्रीलाई बौलाह कुकुरले टोक्न थालेपछि सर्वसाधारण नागरिक त्रशित हुन थालेका छन्। कुकुरले टोकेका व्यक्तिको जिल्लामा उपचार असम्भव भए पछि उपचारका लागि बाँके र काठमाडौं पठाइएको छ। राप्ती प्रादेशिक अस्पताल तुलसीपुरका मेडिकल सुपरिटेन्डेण्ट डा बिनोद सिंहले शुक्रबार दिउँसोसम्म २६ जनालाई बहुलाह कुकुरले टोकेको बिरामी अस्पतालमा आएको बताए। अस्पतालमा बौलाह कुकुरको टोकाइबाट घाइते हुने बिरामीको संख्या आउने क्रम बढ्दै गएको छ , उनले भने, तर हामीसँग उपचारको लागि खोप छैन। प्रादेशिक अस्पतालमा बुधबारदेखि बौलाह कुकुरले टोकेका बिरामी आउन थालेको अस्पतालले जनाएको छ। तुलसीपुरमा बौलाह कुकुरको बिगबिगी बढेपछि घरबाहिर निस्कन समस्या परेको स्थानीयको भनाइ छ। कुकुरले टोकेर धेरै जना घाइते भएका छन् भन्ने सुनेका छौँ , तुलसीपुरका किरण केसीले भने, अब त दैनिक उपभोग्य वस्तु किनमेल गर्न पनि निस्कन गाह्रो हुन थाल्यो। प्रादेशिक अस्पतालमा छैन खोप बौलाह कुकुरले टोक्दा घाइते भएकालाई राप्ती प्रादेशिक अस्पतालमा उपचार हुन नसकेपछि जिल्ला बाहिर उपचारका लागि पठाइएको छ। अस्पतालमा इमोग्लोबिन नामको भ्याक्सिन नहुँदा कतिपय बिरामीलाई बाहिर पठाएको मेसु सिंहले बताए। जटिल प्रकृतिको घाइते भएकालाई इमोनोग्लोबिन भ्याक्सिन दिनुपर्ने हुन्छ, उनले भने, यो भ्याक्सिन हामीकहाँ छैन, सरकारले नै यो भ्याक्सिन उपलब्ध गराउने गरेको छैन। बौलाह कुकुरको बिगबिगी बढ्न थालेपछि तुलसीपुर उपमहानगरपालिकाको आकस्मिक बैठक बसेको छ। शुक्रबार दिउँसो बसेको बैठकले बौलाह कुकुरले टोकेका बिरामीलाई निशुल्क खोप उपलब्ध गराउने पहल गर्ने निर्णय गरेको छ। इमोग्लोबिनको अभावमा बिरामीलाई काठमाडौं जानुपर्ने बाध्यता भएको हुँदा तत्काल २० डोज खोप खरिद गर्ने नगरले निर्णय गरेको नगरप्रमुख घनश्याम पाण्डेले जानकारी दिए। कुकुरको बिगबिगी बढेकाले नागरिकलाई सरल तरिकाले उपचार पाउनका लागि अहिले इमोग्लोबिन खोप २० डोज खरिद गर्ने निर्णय गरेका छौँ।, उनले भने, खोप सबै नागरिकलाई निशुल्क उपलब्ध गराउने छौँ। इमाग्लोबिन खोप बजारमा कम पाइने गरेकोले नगरले आफैं खोप खरिद गर्ने निर्णय गरेको हो। यो खोपको मुल्य प्रति डोज १० हजार पर्ने गरेको छ भने जटिल प्रकृतिका बिरामीलाई इमोग्लोबिन खोप दिने गरिन्छ। कुकुरको टोकाइबाट बच्नका लागि नागरिकलाई ठाउँ ठाउँमा सचेतना दिन थालिएको उनले बताए। पशुलाई खोप दिइने बौलाह कुकुरले मानिसलाई टोकेर घाइते बनाउन थालेपछि तुलसीपुरमा आइतबारदेखि टोकिसकेका पशु, घरपालुवा पशु, छाडा कुकुरलाई रेबिज विरुद्धको भ्याक्सिन दिइने भएको छ। नगरको पशु सेवा शाखा प्रमुख डामनोज वलीले टोकिसकेका कुकुरलाई पोष्टबाइट खोप दिन लागेको बताए। रेबिजबाट नागरिकलाई सुरक्षित गराउनका लागि पशुलाई खोप दिन लागेका छौँ।, उनले भने, घरपालुवा र छाडा कुकुरलाई एन्टी रेबिज खोप दिन लागेका छौँ। बौलाहा कुकुर, छाडा पशुचौपाया, घरमा पालेका कुकुरहरुलाई छाडा नछोड्न उनले आग्रह गरेका छन्।"
माधवकुमार नेपालले राजनीतिक आत्महत्या गरे : एमाले नेताद्वय गुरुङ,"बेनी : नेकपा एमालेका केन्द्रीय कमिटीका सचिव पृथ्बीसुब्बा गुरुङ र स्थायी कमिटि सदस्य किरण गुरुङले तत्कालीन वरिष्ठ नेता माधवकुमार नेपालले राजनीतिक आत्महत्या गरेको टिप्पणी गरेका छन्। नेकपा एमाले म्याग्दीले शुक्रबार बेनीमा आयोजना गरेको अगुवा कार्यकर्ता भेलालाई सम्बोधन गर्दै नेताद्वयले नवगठित नेकपा एकीकृत समाजवादी पार्टीप्रति लक्षित गरेर यस्तो धारणा व्यक्त गरेका हुन्। माधव नेपालले आत्मकेन्द्रित भएर पदका लागि विचार, सिद्धान्त त्यागेर राजनीतिक आत्महत्या गर्नुभयो, सचिव गुरुङले भने, उहाँको कुनै राजनीतिक भविष्य छैन। त्यो पार्टीमा भुलवस, आवेशमा आएर गएका र सनाखत गरेकाको पनि राजनीतिक मृत्यु हुन्छ। धेरै लचकता र प्रयासका बावजुद पनि नेपालले कसैसँग अनैतिक सम्झौता गरेर एमालेलाई विभाजन गरेको आरोप लगाए। पार्टी संरचनालाई २०७५ जेठ २ मा फर्काउने, महाधिवेशनसम्म दुई जना अध्यक्ष बनाउने सम्मको प्रस्ताव गर्दा पनि मान्नुभएन, गुरुङले भने, उद्देश्य नै एमालेको शक्ति क्षय गराउने रहेछ। तर फुटेको पार्टिले नेपालमा मात्र नभएर विश्वमै कहीं कतै प्रगति गरेको इतिहास छैन। स्थायी कमिटी सदस्य गुरुङले नेता नेपाल विसर्जनवादी भएको र उनले बनाएको पार्टीमा नलाग्न कार्यकर्तालाई आग्रह गरे। मुल विचार, सिद्धान्त र सही नेतृत्व हामीसँग छ, गुरुङले भने, यो पार्टी विभाजन नभएर शुद्धीकरण हो। एमाले बलियो भएर नै पाँच वटा पार्टीले गठबन्धन गरेका हुन्। आत्तिनु पर्दैन। पछिल्लो देशको राजनीतिक घटनाक्रम, केन्द्रीय कमिटी बैठकले गरेका निर्णय, आगामी महाधिवेशनका विषयमा कार्यकर्तालाई प्रशिक्षण गर्न र जनस्तरसम्म पार्टीको धारणा लैजान भेला आयोजना गरेको एमाले म्याग्दीका सचिव बालकृष्ण सुबेदीले बताए। जिल्ला, पालिका, वडा तह, जनवर्गीय संगठनको नेता र एमालेबाट निर्बवाचित जनप्रतिनिधिहरुको सहभागिता रहेको भेलामा प्रदेश कमिटि सदस्य नवराज शर्मा, बागलुङ जिल्ला कमिटिका अध्यक्ष इन्द्रलाल सापकोटा, म्याग्दीका अध्यक्ष हरिकृष्ण श्रेष्ठ लगायतले सम्बोधन गरेका थिए।"
"उत्तर कोरियाको निगरानीमा अर्बौँ खर्चिँदै दक्षिण कोरिया, अफगान शरणार्थीलाई फिलिपिन्सको स्वागत","एक वर्षभन्दा लामो गतिरोधपछि लेवनानमा नयाँ सरकार गठन हुँदै दुबईः करिब डेढ वर्ष लामो गतिरोधपछि लेवनानमा नयाँ सरकार बन्ने भएको छ । लेवनानका राष्ट्रपति मिसेल याउन र प्रधानमन्त्री नाजिव मिकातीले नयाँ सरकार गठन गर्न हस्ताक्षर गरेका छन् । करिब १३ वर्ष लामो गतिरोध अन्त्य भएको बताउँदै राष्ट्रपति र प्रधानमन्त्रीले सभामुख नाविह बेरीको उपस्थितिमा शुक्रबार नयाँ सरकार गठन गर्ने शपथ लिएका छन् । अवस्था निकै कठिन छ । तर लेवनानी नागरिकलाई एकीकृत गर्न सकेमा र हामी सबैले हातेमालो गर्दै अघि बढ्न सकेमा कठिन अवस्थाबाट माथि उठ्न सम्भव छ नयाँ सरकार गठनमा हस्ताक्षर गर्दै प्रधानमन्त्री मिकातीले शुक्रबार भनेका छन् । लेवनानमा विगत १३ महिनादेखि पूर्ण सरकारविना नै राज्य सञ्चालन हुँदैआएको थियो । अगष्ट २० मा भएको बेरुइत पोर्ट विष्फोटपछि प्रधानमन्त्री हसन दायवले राजीनामा दिएपछि लेवनानमा कार्यकारी सरकार छैन । उनको राजीनामापछि गत जुलाईमा मकाती कार्यवाहक प्रधानमन्त्रीको रुपमा नियुक्त भएका छन् । नयाँ सरकार गठनको लागि २०२२ मे महिनामा चुनावी तालिका तोकिएको छ । सरकारविना लेवनानमा आर्थिक संकट बढिरहेको बताइएको छ । ००० उत्तरको गतिविधि हेर्न दक्षिण कोरियाले जासूसी स्याटेलाइटमा भारी रकम खर्चिँदै सोल: दक्षिण कोरिया सरकारले जासूसी (स्पाई) स्याटेलाइट प्रविधिको विकास गर्न १३७ बिलियन अमेरिकी डलर खर्च गर्ने भएको छ । उत्तर कोरियाले परमाणु र छेप्यास्त्र विकासमा निरन्तरता दिइरहेको गतिविधि निगरानी गर्न दक्षिण कोरियाले सो प्रविधि विकासमा भारी लगानी गर्ने जनाएको छ । उत्तर कोरियामाथि निगरानी राख्न दक्षिण कोरियाले सन् २०३० देखि जासूसी स्याटेलाइट प्रविधि र रकेट प्रविधिसँग सम्बन्धित स्याटेलाइट निर्माण गर्ने जनाएको छ । दक्षिण कोरिया र संयुक्त राज्य अमेरिकासँगको संयुक्त सहकार्यमा सो प्रविधि निर्माण गरिने क्योडो न्युजमा समाचार छ । क्योडो न्युजका अनुसार उत्तर कोरियाले बिहीबार बिहानसम्म प्योङयाङमा सैनिक परेड सञ्चालन गरेपछि दक्षिण कोरियाले जासूसी प्रविधि विकासमा भारी रकम खर्च गर्ने योजना अघि सारेको हो। स्याटेलाइट र जासूसीसँग सम्बन्धित प्रविधिमा दक्षिण कोरियाले सधैँ अमेरिकाको सहयोग माग्ने गरेको बताइन्छ । ००० चीनमा सात मानिसको हत्यामा संलग्न महिलालाई २० वर्षपछि फाँसीको सजाय बेइजिङः चीनमा बालबालिकासहित ७ जनाको हत्या र कैयौँ लुटपाटको घटनामा संलग्न चिनियाँ महिलालाई २० वर्षपछि फाँसीको सजाय सुनाइएको छ । आफ्ना प्रेमीसँग मिलेर विभिन्न मानिसको हत्या, अपहरण र लुटपाटमा संलग्न चीनकी ४७ वर्षीया लाओ रोङ्झीलाई दक्षिणपूर्वी चीनको जियाङ्सी अदालतले सो फाँसीको सजाय सुनाएको हो । उनले करिब २० वर्षअघि अर्थात् सन् १९९६ देखि १९९९ सम्म तीन वर्षीया बालिकासहित अन्य ६ मानिसको हत्या गरेको आरोप लागेको थियो । लामो प्रयासपछि उनी सन् २०१९ नाभेम्बरमा पक्राउ परेकी थिइन् । सो अवधिमा उनले आफ्नो नाम र पहिचान बदलेर काम गर्दै आएकी थिइन् । उनले डिसेम्बर महिनामा आफूले गरेको अपराध स्वीकारेकी थिइन् । ००० अफगान शरणार्थीलाई फिलिपिन्सको स्वागत म्यानिलाः अफगानिस्तानका शरणार्थीलाई स्वागत गर्ने फिलिपिन्स दक्षिण पूर्वी एसियाको पहिलो मुलुक बनेको छ । तालिबानले सत्ता कब्जा गरेपछि अफगानिस्तान छोडेर भागेका नागरिकलाई स्वागत गर्ने फिलिपिन्स दक्षिणपूर्वी एसियाकै पहिलो मुलुक बनेको हो । तालिबानले कब्जा लिएपछि अफगानिस्तान छोडेका अफगान शरणार्थीहरु फिलिपिन्स पुगेको अधिकारीहरुले बताएका छन् । फिलिपिन्सले गत महिना त्रासले अफगानिस्तान छोडेका नागरिकहरुलाई बासको व्यस्था गर्ने घोषणा गरेको थियो । विदेश मन्त्रालयका सचिव टोडोरो लोक्सिनले अफगान शरणार्थीको समूह फिलिपिन्स पुगेको जानकारी दिँदै अफगान नागरिकलाई स्वागत गर्ने फिलिपिन्स दक्षिणपूर्वी एसियाकै पहिलो मुलुक भएको बताएका छन् । हामीले आजदेखि बालबालिका र महिलासहित अफगान शरणार्थीहरुलाई स्वागत गरेका छौँ । द्धन्द्धग्रस्त क्षेत्रबाट त्रासले भागेका शरणार्थीहरुको लागि हाम्रो देशको ढोका खुल्ला छ । फिलिपिन्सले उनीहरुको रक्षा गर्नेछ उनले भनेका छन् । सन् १९५१ को शरणार्थी सम्झौतामा हस्ताक्षर गर्ने फिलिपिन्स र कम्बोडिया दक्षिणपूर्वी एसियाका पहिलो मुलुक हुन् । दोस्रो विश्वयुद्धको समयमा बोल्सेभिक क्रान्ति (१९१७) र युरोपियन यहुदी शरणार्थीहरुलाई पनि फिलिपिन्सले शरण दिएको थियो । ००० स्पेनको डढेलोमा फसेका ९४० को उद्वार मलागाः स्पेनको दक्षिणी भेगमा रहेको मलागा प्रान्तमा फैलिएको विनाशकारी डढेलोमा फसेका करिब ९४० स्थानीय नागरिकको उद्वार गरिएको छ । डढेलो नियन्त्रकसँगको सहायतामा उनीहरुको उद्वार गरिएको बताइएको छ । मलागा प्रान्तका विभिन्न क्षेत्रमा बुधबारदेखि फैलिएको डढेलो नियन्त्रणबाहिर गएको बताइएको छ । उक्त डढेलो प्रतिघण्टा ५० किलोमिटरको वेगमा फैलिएको बताइएको छ । अनियन्त्रित बनेको डढेलोले स्टेपोना र एन्डेलुसियाको तीनवटा नगरपालिका प्रभावित बनेका छन् । सो क्षेत्रमा फसेका करिब ९४० स्थानीय नागरिकको डढेलो नियन्त्रकले उद्वार गरेको अधिकारीहरुले बताएका छन् । डढेलो नियन्त्रणमा ३ सय अग्नि नियन्त्रक, २९ विमान र हेलिकप्टर प्रयोग गरिएको थियो । ००० अष्ट्रियामा पेन्सनको पाउन एक वर्षदेखि मृत आमाको शव लुकाउने पक्राउ अष्ट्रियाः पेन्सनको लागि एक वर्षदेखि आफ्नी मृत आमाको शव लुकाउने पुरुष पक्राउ परेका छन् । पेन्सनको लागि आफ्नी आमाको शव भूमिगत कोठामा राखेर लुकाएका अष्ट्रियन नागरिक ६६ वर्षीय पुरुषलाई प्रहरीले पक्राउ गरेको हो । साथै प्रहरीका अनुसार ती पुरुषले गत वर्षको जुनमा निधन भएकी ८९ वर्षीया आमाको पेन्सन बुझिरहेका थिए । प्रहरीका अनुसार उनले मृत शरीरबाट दुर्गन्ध नआसोस् भन्दै शवलाई वरफले छोपेर राखेका थिए । पेन्सन सेवा उपलब्ध गराउने अधिकारीहरुलाई उनले आफ्नी आमालाई भेट्न मनाही गरेका थिए । हालसम्म अवैध रुपमा पेन्सन स्वरुप आएको मृत आमाको करिब ५० हजार यूरो रकम बुझेको बताइएको छ । लामो समयसम्म मृत महिला देखा नपरेपछि सम्बन्धित निकायले आशंका गरेको थियो । आशंकापछि अनुसन्धान थालिएको थियो । अनुसन्धानका क्रममा ती व्यक्तिलाई पक्राउ गरिएको प्रहरीले जनाएको छ । आरोपित व्यक्तिले पैसा अभावमा आफ्नी आमाको दाहसंस्कार नगरेको र पैसाको लोभमा शव लुकाएको बयान दिएका छन् । ००० भारतमा १ सयभन्दा बढी कुकुर ज्युँदै गाडियो बैङलुरुः भारतको कर्नाटकस्थित शिवमोगा जिल्लामा करिब १ सयभन्दा बढी कुकुर ज्युँदै गाडिएको पाइएको छ । अनुसन्धानमा खटिएको प्रहरीले शिवगोमा जिल्लाको रंगपुर गाउँनजिकैको जंगलमा सो संख्यामा कुकुरहरु सामूहिक रुपमा गाडिएको अवस्थामा फेला पारेको हो । सेप्टेम्बर ४ मा ठूलो संख्यामा कुकुरहरु बेपत्ता भएपछि स्थानीयले प्रहरीलाई खबर गरेका थिए । लगत्तै प्रहरीले अनुसन्धान अघि बढाएको थियो । अनुसन्धानको क्रममा प्रहरीले १ सयभन्दा बढी कुकुरको लाश शुक्रबार फेला पारेको छ । प्रहरीले कैयौं कुकुरलाई विष खुवाएर मारेको हुनसक्ने आशंका समेत गरेको छ । प्रहरीका अनुसार फरेन्सिक रिपोर्टमार्फत हेर्दा केही कुकुरहरुलाई ज्युँदै गाडेको देखिन्छ भने केहिलाई भने विष खुवाएर गाडेको देखिन्छ । सो घटना भारतको पशु हत्या निवारण ऐन १९६० अन्तर्गत मुद्दा दर्ता गराइएको छ । सो घटनाको पछाडि ग्रामिण पञ्चालतको संलग्नता रहेको हुनसक्ने प्रहरीले आशंका गरेको छ । ००० बेलायतको आर्थिक वृद्धिमा विदेशी विद्यार्थीको हातः अध्ययन लण्डनः अध्ययनको लागि बेलायती यूनिभर्सिटीमा भर्ना हुने विद्यार्थीले बेलायतको आर्थिक उत्पादनमा वृद्धिमा ठूलो सहयोग पुगेको एक अध्ययनले देखाएको छ । अन्य अन्तर्राष्ट्रिय कारोबारको तुलनामा अध्ययनको लागि विदेशबाट बेलायत पुग्ने विद्यार्थीले आर्थिक वृद्धिमा ठूलो सहयोग पुगेको अध्ययनले देखाएको हो । हाइयर एजुकेशन पोलिसी इन्स्टिच्यूट (हेपी) र युनिभर्सिटीज यूके इन्टरनेसनल (युयूकेआई)द्वारा बिहीबार प्रकाशित एक अध्ययनले बेलायतका विभिन्न विश्वविद्यालयमा भर्ना हुने विदेशी विद्यार्थीहरुले बेलायतको आर्थिक वृद्धिमा ठूलो सहयोग पुर्याएको देखाएको छ । उच्च शिक्षा अध्ययनका लागि युरोपेली संघभन्दा बाह्य मुलुकबाट मात्र बेलायत आउने विद्यार्थीहरुबाट वर्षेनी २६ बिलियन यूरो आम्दानी हुने उक्त अध्ययनले देखाएको छ । सन् २०१८१९ मा बेलायती विश्वविद्यालयमा भर्ना भएका करिब २ लाख ७२ विद्यार्थीबाट करिब २६ बिलियन यूरो आम्दानी भएको थियो । सोही आधारमा गरेको अध्ययनअनुसार अन्य कारोबारको तुलनामा विदेशी विद्यार्थीबाट मात्र बेलायतको आर्थिक वृद्धि १ मिलियन यूरो बढी हुने गरेको छ । युरोपेली संघबाट अध्ययनका लागि बेलायतका विश्वविद्यालयमा भर्ना हुने विद्यार्थीहरुबाट बेलायतले वर्षेनी औसत ४७ बिलियन यूरो आम्दानी गर्छ भने युरोपेली संघभन्दा बाहिरका मुलुकबाट आउने विद्यार्थीमार्फत २१३ बिलियन आम्दानी गर्छ । संयोजन: अस्मिता खड्का"
सुमारसँग देउवाले भने: एमसीसी पास गराउन राजनीतिक सहमति जुटाउँदैछु,"काठमाडौँ: प्रधानमन्त्री शेरबहादुर देउवा र अमेरिकी मिलेनियम च्यालेन्ज कर्पोरेशन (एमसीसी) उपाध्यक्ष फातिमा सुमारबीच भेटवार्ता भएको छ । उपाध्यक्ष फातिमा प्रधानमन्त्री देउवालाई भेट्न शुक्रबार साँझ प्रधानमन्त्री निवास बालुवाटारमा पुगेकी थिइन् । भेटको क्रममा उनीहरुले एमसीसी र नेपालको आर्थिक रुपान्तरणका सम्भावनाहरुबारे छलफल गरेको जानकारी दिएका छन् । प्रधानमन्त्री देउवाले भेटपछि ट्वीट गर्दै लेखेका छन्, 'आज एमसीसी उपाध्यक्ष फातिमा सुमारलाई भेट्न पाउँदा खुसी लाग्यो। हामीले एमसीसी कम्प्याक्ट र नेपालको आर्थिक रुपान्तरणका सम्भावनाहरु सहित नेपालअमेरिका सहयोगबारे विचार आदान प्रदान गरेका छौं।' भेटको क्रममा प्रधानमन्त्री देउवाले एमसीसी अनुमोदनका लागि आफूले राजनीतिक स्तरमा छलफल अगाडि बढाएको प्रतिक्रिया दिएका थिए । यस्तै एमसीसी उपाध्यक्ष फातिमाले एमसीसी संसदबाट अनुमोदन हुनेमा विश्वस्त रहेको प्रतिक्रिया दिएकी थिइन् । प्रधानमन्त्री देउवा र एमसीसी उपाध्यक्ष फातिमाबीच भेटबारे अर्थ मन्त्रालयले विज्ञप्ति जारी गर्दै यस्तो जनाएको हो । 'भेटको अवसरमा एमसीसीबाट नेपालको आर्थिक विकासमा हुनसक्ने सहयोग लगायत विषयमा छलफल भयो । सो अवसरमा प्रधानमन्त्री देउवाले सरकार र एमसीसीबीच २०१७ मा सम्पन्न अनुदान सम्बन्धी कम्प्याक्ट अगाडि बढाउनका लागि आफूले राजनीतिक स्तरमा छलफल जारी राखेको बताउनुभयो । साथै एमसीसीका उपाध्यक्ष सुमारले उक्त कम्प्याक्ट संसदबाट छिटो अनु्मोदन हुने विश्वास व्यक्त गर्दै एमसीसीले नेपालका आर्थिक विकासका लागि महत्वपूर्ण योगदान विश्वास व्यक्त गर्नुभयो,' अर्थ मन्त्रालयले जारी गरेको विज्ञप्तिमा उल्लेख छ । यसै साता नेपाल आएकी एमसीसी उपाध्यक्ष सुमारले यसअघि एमाले अध्यक्ष केपी ओली, माओवादी केन्द्रका अध्यक्ष पुष्पकमल दाहाल, नेकपा एकीकृत समाजवादीका अध्यक्ष माधवकुमार नेपाल, पूर्वप्रधानमन्त्री डा बाबुराम भट्टराई, जनता समाजवादी पार्टीका अध्यक्ष उपेन्द्र यादव, उर्जामन्त्री पम्फा भुसाल लगायत नेताहरुलाई भेट गरिसकेकी छन् ।"
कांग्रेसको अधिवेशन कार्यतालिका संशोधन,"काठमाडौं : नेपाली कांग्रेसले पार्टीको १४औँ महाधिवेशन अन्तर्गतको अधिवेशन कार्यतालिका संशोधन गरेको छ। यही भदौ १८ गते निर्धारण गरिएको गाउँ र नगर वडा अधिवेशन सबै जिल्लामा सम्पन्न हुन नसकेपछि अधिवेशन कार्यतालिका संशोधन गरिएको हो। पार्टीका क्रियाशील सदस्यता नामावली प्रकाशित भइसकेका सबै ५७ जिल्लामा वडा अधिवेशन सम्पन्न भइसकेको कांग्रेसको केन्द्रीय निर्वाचन समितिले जनाएको छ। बाँकी २० जिल्लाको क्रियाशील सदस्यता नामावली समितिलाई हालसम्म प्राप्त नभएको समिति संयोजक महादेवप्रसाद यादवले जानकारी दिए। संशोधित कार्यतालिकाअनुसार अधिवेशन प्रारम्भ हुन बाँकी २० जिल्लामा गाउँरनगर वडा अधिवेशन आगामी असोज ५ गते तोकिएको छ। त्यस्तै गाउँ र नगरपालिका अधिवेशन असोज ९ गते, प्रदेशसभा क्षेत्रीय अधिवेशन असोज १२ गते र प्रतिनिधिसभा क्षेत्रीय अधिवेशन र एक मात्र प्रतिनिधिसभा निर्वाचन क्षेत्र भएको जिल्ला अधिवेशन असोज १८ गते निर्धारण गरिएको उनले बताए। एकभन्दा बढी प्रतिनिधिसभा निर्वाचन क्षेत्र भएको जिल्ला अधिवेशन असोज १८ गते तोकिएको छ। प्रदेश र केन्द्रको अधिवेशनको मिति भने यथावत छ। कांग्रेसले यस अघि नै प्रदेश अधिवेशन कात्तिक १० देखि १२ गतेसम्म र केन्द्रीय महाधिवेशन आगामी मङ्सिर ९ देखि १३ गतेसम्म तय गरिसकेको छ।"
राष्ट्रिय हित र स्वार्थ संरक्षण गर्न सेना तयार छ,"काठमाडौँ: प्रधानसेनापति प्रभुुराम शर्माले चेन अफ कमाण्ड उल्लंघन गर्ने जो कोहीलाई कानुनी दायरमा ल्याउने बताएका छन । प्रधानसेनापतिको कार्यभार सम्हालेपछि शुुक्रबार सम्बोधन गर्दै प्रधानसेनापति शर्माले पूर्णरुपमा चेन अफ कमाण्डको अबलम्बन गर्न सकल दर्जालाई निर्देशन दिएका छन् । प्रधानसेनापति शर्माले भने,सैनिक अनुुशासन, पदीय मर्यादा तथा आचरण विपरितका गतिविधि तथा संगठनलाई आफ्नो हितमा उपयोग गर्ने र फौजको मनोबल गिराउने अवाञ्छित गतविधि किमार्थ क्षम्य हुने छैनन् । सम्वोधनका क्रममा प्रधानसेनापति शर्माले जस्तो सुुकै जटिल परिस्थितिमा पनि राष्ट्रिय हित र स्वार्थको संरक्षण गर्न नेपाली सेना सदैव तयार रहेको बताएका थिए । नेपालको सविधान, राष्ट्रिय सुरक्षा र राष्ट्रिय प्रतिरक्षा नीतिबाट निर्दिष्ट जिम्मेवारी पालना गर्न नेपाली सेना सधैँ तयार रहेको प्रधानसेनापति शर्माको भनाइ थियो ।"
एमाले सांसद भन्छिन्: सभामुखको टाउको फुटाउने योजना थियो !,"काठमाडौँ: नेकपा एमालेका सांसद रेखा कुमारी झाले संसदमा सभामुखको टाउको फुटाउन खोजेको प्रतिक्रिया दिएकी छन् । संसदको बैठकपछि सांसद झाले प्रतिपक्षीको विरोधका बीच संसद चलाएको भन्दै टाउको फुटाउने आफूहरुको योजना रहेको बताइन् । पत्रकारहरुसँग सांसद रेखा कुमारीले भनिन्, हामीले जे पायो त्यसैले टाउको फुटाउने हाम्रो योजना थियो । टाउको फुटाइदिन्थ्यौँ । पहिले गल्ती कसले गरेको हो ? उनले प्रतिपक्षीले विरोध गरिरहँदा संसद चलाएमा प्रतिकार गर्ने बताइन् । उनले संसदमा सशक्त विरोध गर्ने बताइन् । संसदमा मर्यादापालकले रोष्ट्रममा जानबाट रोकेका थिए । एमालेका सांसदहरुले शुक्रबार प्रतिनिधिसभा बैठकमा सभामुखको विरोध गर्दै रोष्ट्रममा उक्लिने प्रयास गरेका थिए । संसद अवरोधका बीच अर्थमन्त्री जनार्दन शर्माले संसोधित बजेट पेस गरेका थिए । शुक्रबार संसद अवरोध हुँदा लगातार दोस्रो पटक बैठक स्थगित भएर सुचारु भएको थियो । बैठकमा एमालेका सांसदहरुले सभामुखको भूमिकामाथि प्रश्न उठाउँदै सदन अवरुद्ध प्रयास गरिरहेका छन् । एमाले सांसदहरुकै विरोधका कारण शुक्रबारको संसद बैठक दुई पटक स्थगित गर्नुपरेको थियो ।"
प्रदेश मन्त्रालयमा स्वास्थ्य सेवाको सचिव दरबन्दी खै ?,"काठमाडौँ: प्रदेशस्तरमा स्थापना भएका स्वास्थ्य मन्त्रालयमा स्वास्थ्य सेवातर्फको सचिव दरबन्दी अझै सिर्जना हुन सकेको छैन । हालसम्म बागमती, गण्डकी र लुम्बिनी प्रदेशमा स्वास्थ्य मन्त्रालय स्थापना भएको छ । गण्डकी प्रदेशमा स्वास्थ्य सेवातर्फका डा वीनोद विन्दु शर्मा, लुम्बिनीमा डा विकास देवकोटा सचिवमा नियुक्त भएका छन् । बागमती प्रदेशमा सामाजिक विकास मन्त्रालय विभाजन गरी स्वास्थ्य मन्त्रालय स्थापना भएको छ । तर, स्वास्थ्य मन्त्रालयको सचिवमा प्रशासन सेवा तर्फको दरवन्दी सिर्जना गरिए त्यसको प्रतिवाद गर्ने स्वास्थ्यका अधिकारीहरुले बताएका छन् । नेपाल स्वास्थ्यकर्मी संघका अध्यक्ष रामजी घिमिरेले प्रत्येक प्रदेशमा स्वास्थ्य मन्त्रालय स्थापना हुनुपर्ने र त्यसको नेतृत्व स्वास्थ्य सेवा तर्फको सचिवले गर्नुपर्ने बताए । उनले भने, सबै प्रदेशमा स्वास्थ्य मन्त्रालय गठन हुनुपर्छ । र, स्वास्थ्य मन्त्रालयको नेतृत्व स्वास्थ्य सेवा समूहतर्फको व्यक्तिले गर्नुपर्छ । स्वास्थ्यका कर्मचारीहरुले प्रत्येक प्रदेशमा स्वास्थ्य मन्त्रालय हुनुपर्ने र त्यसको नेतृत्व स्वास्थ्य सेवा तर्फको सचिवले गर्न पाउनुपर्ने लवीङ गरिरहेका छन् । यद्यपी नयाँ स्थापना भएको स्वास्थ्य मन्त्रालयको संगठन संरचना र दरबन्दी स्वीकृत भइसकेको छैन । जसकारण मन्त्रालयको नेतृत्व तहमा स्वास्थ्य सेवाको सचिव पद छैन । यसअघि संघ अन्तर्गत स्वास्थ्य मन्त्रालयमा समेत लामो समयदेखि स्वास्थ्य सेवातर्फको सचिव पद खाली थियो । हालै मात्र स्वास्थ्य सेवातर्फका डा रोशन पोखरेल सचिवमा नियुक्त भएका हुन् । यसअघि प्रशासन समूहतर्फका लक्ष्मण अर्याल स्वास्थ्य सचिवको जिम्मेवारीमा थिए । स्वास्थ्य मन्त्रालयमा स्वास्थ्य सेवाको सचिवस्तरको दरबन्दी सृजना नहुँदा चिकित्सकहरुको मनोवल बढ्न नसकेको स्वास्थ्य अधिकारीहरु बताउँछन् । सरकारी स्वास्थ्यकर्मीहरुले एक विज्ञप्ति जारी गर्दै भनेका छन् हालको कोभिड१९ संक्रमणसँग प्रत्यक्ष जुधिरहेको र कोभिड१९ विरुद्धको खोप लगाउने कार्य भइरहेकोमा स्वास्थ्य कर्मचारीको मनोबल खस्कने र यसले स्वास्थ्य क्षेत्रमा नकारात्मक सन्देश प्रवाह भई सेवा प्रवाह समेत फितलो हुनसक्ने देखिन्छ । हाल नयाँ स्थापित भएको स्वास्थ्य मन्त्रालयको दरबन्दी संरचनामा स्वास्थ्य सेवाको ११ औं तहको सचिव दरबन्दी सिर्जना नगरी अन्य सेवाको दरबन्दी सिर्जना नगर्न आग्रह गरेका छन् । उनीहरुले स्वास्थ्य सेवाका कर्मचारीहरु आकस्मिक सेवा बाहेक अन्य सम्पूर्ण सेवाहरु बन्द गर्न बाध्य हुने समेत बताएका छन् । बागमती प्रदेशमा सामाजिक विकास मन्त्रालय टुक्र्याएर स्वास्थ्य मन्त्रालय गठन भएको छ । प्रदेश सरकारले प्रशासन तर्फका कर्मचारीलाई स्वास्थ्य सचिव बनाउने तयारी भइरहेको भन्दै सो विषय मान्य नहुने स्वास्थ्यकर्मीहरु बताउँछन् । नयाँ स्थापना भएका स्वास्थ्य मन्त्रालयमा स्वास्थ्य सेवा तर्फको सचिव हुनुपर्ने उनीहरुको माग छ । संघीय मामिला तथा सामान्य प्रशासन मन्त्रालयले प्रत्येक प्रदेशमा स्वास्थ्य सेवातर्फकै व्यक्तिलाई स्वास्थ्य सचिव बनाएर पठाउने तयारी गरेको थियो । सो अनुरुप स्वास्थ्य मन्त्रालयबाट योग्यता पुगेका ११ औं तहका सहसचिवहरुको नामावली माग गरिएको थियो ।"
अब यूट्यूब पनि करको दायरामा,"काठमाडौं : पछिल्लो समयमा यूट्यूब अकाउन्ट खोलेर भिडियो राख्ने र त्यसैलाई पेशा व्यवसाय बनाउनेको सङ्ख्यामा बढोत्तरी भएको छ । तर, त्यसैको आडमा विकृति पनि उत्तिकै मौलाएको छ । राम्रै आम्दानी हुने भए पनि उक्त क्षेत्र करको दायरामा आउन सकेको थिएन । अर्थमन्त्री जनार्दन शर्माले शुक्रबार प्रतिनिधिसभामा पेश गरेका चालु आर्थिक वर्षको बजेटमा यूट्यूबलाई समेत करको दायरामा ल्याइएको छ । जानकारहरूका अनुसार नेपालभित्र पनि यूट्यूबमार्फत आम्दानी गर्नेको सङ्ख्या बढ्दै गएको सन्दर्भमा त्यसलाई करको दायरामा ल्याइएको हो । यसबाट थोरै भए पनि सरकारको राजश्वमा योगदान पुग्नेछ । यूट्यूबबाट प्राप्त हुने रकमको एक प्रतिशतको दरले अग्रिम कर तिर्नुपर्ने व्यवस्था प्रतिस्थापन विधेयकमा गरिएको छ । विधेयकमा भनिएको छ, 'व्यवसाय सञ्चालनमा संलग्न नरहेको कुनै बासिन्दा प्राकृतिक व्यक्तिले नेपाल बाहिर सफ्टवेयर वा यस्तै प्रकृतिको अन्य विद्युतीय सेवा उपलब्ध गराए वा सामाजिक सञ्जालमा श्रव्यदृश्य सामग्री अपलोड गरेबापत विदेशी मुद्रामा भुक्तानी प्राप्त गरेको भए सम्बन्धित बैङ्क, वित्तीय संस्था तथा मुद्रा हस्तान्तरण (मनि ट्रान्सफर) गर्ने संस्थाले त्यस्तो भुक्तानी प्रदान गर्दा प्राप्त रकमको एक प्रतिशतका दरले अग्रीम कर असुल गर्ने व्यवस्था गरिएको छ ।' यसैगरी, प्रतिस्थापन विधेयकमा मदिरा व्यापारमा पनि कडाइ गरिएको छ । नयाँ व्यवस्थाअनुसार अब मदिरा पसलले मात्रै मदिरा बिक्री गर्न पाउने छन् । यस्तै व्यवस्था सुर्ती तथा सुर्तीजन्य पदार्थका लागि समेत गरिएको छ । विधेयकको व्यवस्थाअनुसार अब किराना पसलले मदिरा र सुर्तीजन्य पदार्थको बिक्री वितरण गर्न पाउँदैनन् । विद्यमान व्यवस्थासम्म मदिरा बिक्रीको लागि अनुमति लिए मात्रै हुने थियो । त्यसलाई पनि विधेयकले कडाइ गरेको छ । संशोधित व्यवस्थाअनुसार अब मदिरा र सुर्तीजन्य वस्तु छुट्टै व्यवसायका आधारमा अगाडि बढाइने छ । अर्थमन्त्री शर्माले प्रस्तुत गरेकालविधेयकमा भनिएको छ, 'मदिरा र सुर्तीजन्य वस्तु बिक्री गर्ने व्यवसायले त्यसको मात्रै कारोबार गर्नुपर्ने छ ।'"
"थप ११ सय ४६ जनामा कोरोना संक्रमण, २१ मृत्यु",काठमाडौं : १० हजार ९१६ नमूना परीक्षणमा ११ सय ४६ जनामा कोरोना भाइरस (कोभिड१९) संक्रमण पुष्टि भएको छ। पछिल्लो २४ घन्टमा ८५ सय ४९ नमूनाको पीसीआर र २३ सय ६७ नमूनाको एन्टिजेन विधिबाट परीक्षण भएको थियो। जसमध्ये पीसीआरबाट ९६१ र एन्टिजेनबाट १८५ जनामा संक्रमण देखिएको स्वास्थ्य तथा जनसंख्या मन्त्रालयले जनाएको छ। यस्तै पछिल्लो २४ घन्टामा थप १६ सय ६० जना कोरोनामुक्त भएका छन्। मन्त्रालयका अनुसार कोरोनाबाट थप २१ जनाको मृत्यु भएको छ। हाल सक्रिय संक्रमितको संख्या २७ हजार ९५८ छ। पछिल्लो २४ घन्टामा २९ हजार १८९ जनाले कोरोनाविरुद्धको खोप लगाएको मन्त्रालयले जनाएको छ। यस्तै ४५८ जना आइसीयूमा र १४५ जनाको भेन्टिलेटरमा उपचार भइरहेको छ।
अमेरिकी राष्ट्रपति र चिनियाँ राष्ट्रपतिबीच टेलिफोन वार्ता,"वासिङटनः अमेरिकी राष्ट्रपति जो बाइडेन र चिनियाँ राष्ट्रपति सी जिङपिङबीच फोनवार्ता भएको छ । बाइडेन अमेरिकी राष्ट्रपतिमा पदारोहण गरेको सात महिनापछि उनीहरुबीच बिहीबार पहिलोपटक उच्चस्तरीय फोनवार्ता भएको हो । करिब ९० मिनेट लामो वार्तामा संसारका दुई शक्तिशाली राष्ट्रबीच जारी आर्थिक प्रतिस्पर्धालाई द्धन्द्धको दिशातर्फ मोडिन नहुनेतर्फ उनीहरुको छलफल केन्द्रित थियो । दुई देशको चासो र मान्यता मिल्ने र नमिल्ने विषयमा बाइडेन र सी जिङपिङबीच विस्तृत र रणनीतिक छलफल भएको छ ह्वाइट हाउसस्थित राष्ट्रपति कार्यालयद्वारा जारी विज्ञप्तिमा भनिएको छ । शीर्ष नेताहरुको वार्तापछि सकारात्मक सम्बन्ध निर्माण गर्न सके दुई शक्तिशाली राष्ट्रबीच जारी दशकौँ लामो गतिरोध अन्त्य गर्न सकिने अमेरिकी पक्षले जनाएको छ । सो छलफल आर्थिक मुद्दा, जलवायू परिवर्त, कोभिड १९ महामारी नियन्त्रण लगायत विषयमा केन्द्रित रहेको बताइएको छ । छलफलमा राष्ट्रपति बाइडेनले शान्ति, स्थायित्व र इन्डो प्यासिफिकको समृद्धिमा जोड दिएका थिए । दुई नेताहरुले दुई शक्ति राष्ट्रबीच प्रतिस्पर्धी प्रतिद्धन्द्धको अन्त्य गर्नमा दुबै राष्ट्र जिम्मेवार रहनेबारे छलफल गरेका थिए ह्वाइट हाउसद्वारा जारी विज्ञप्तिमा भनिएको छ । चिनियाँ सञ्चारमाध्यमले भने छलफलमा अमेरिकी नीतिले चीनमा गम्भीर कठिनाई खडा गरेको बताउँदै राष्ट्रपति सी जिङपिङले दुई देश नियमित सम्पर्कमा रहनुपर्नेमा जोड दिएको उल्लेख गरेका छन् । यसअघि गत फेब्रुअरीमा बाइडेन र सी जिङपिङबीच अनौपचारिक फोनवार्ता भएको थियो ।"
रक्सी र मासुमा नगरपालिकाको २५ लाख स्वाहा !,"जनकपुरधाम : धनुषाको एक नगरपालिकालाले मदिरा र मासुमा २५ लाख रुपैयाँ खर्च गरेको छ । महालेखा परीक्षकको कार्यालयले सार्वजनिक गरेको ५८ औँ वार्षिक प्रतिवेदन अनुसार धनुषाको विदेह नगरपालिकाले आर्थिक वर्ष २०७६०७७ को एक वर्षमा मदिरामा २४ लाख ९९ हजार ३५५ रुपैयाँ मनोमानी खर्च गरेको हो । उनले विविध खर्च शीर्षक देखाइ कुल ५३ लाख १३ लाख ५६९ रुपैयाँ खर्च गरेकोमध्येबाट २४ लाख ९९ हजार ३५५ रुपैयाँ मदिरामै खर्चेका हुन् । आर्थिक कार्यविधि नियमावली, २०६४ को नियम ३६(३) अनुसार खर्चको पुष्ट्याइ हुने प्रमाण, कागजात संलग्न गरेर मात्र खर्च लेख्नुपर्ने व्यवस्था छ । तर विदेह नगरपालिकाले खर्च गरेको रकमको विल पेश गरेपनि खर्च गर्नुपर्ने आधार स्पष्ट नभएको प्रतिवेदनमा उल्लेख छ । विविध खर्चको उद्देश्य र खर्चको यथार्थता प्रमाणित नहुने गरी नगर प्रमुख तथा कर्मचारीले कुपन काटेको आधारमा भुक्तानी दिने परिपाटीमा नियन्त्रण गर्नुपर्ने उल्लेख रहेकोमा कुनै नियमको पालना नगरिएको उल्लेख छ । नगरपालिका शम्भु मदिरा पसललाई १ लाख ८१ हजार १९५, होटल फुलवारीलाई १२ लाख ८२ हजार २ सय १५, राम सेवक कोल्ड स्टोर्सलाई १० लाख ३५ हजार ९४५ र भुक्तानी गरेको देखिएको छ । नगरपालिकाले इन्धनमा दैनिक १४ हजार ९४ रुपैयाँको हिसाबले एक वर्षमा ५१ लाख ४४ हजार ३८९ रुपैयाँ खर्च गरेको छ । सार्वजनिक खर्चमा मितव्ययिता र प्रभावकारिता कायम गर्ने सम्बन्धी नीतिगत मार्गदर्शन, २०७५ मा सवारी साधनको इन्धन, मर्मत खर्चमा एकरुपता ल्याउन निश्चित मापदण्ड बनाई कार्यान्वयनमा ल्याउनुपर्ने प्रावधान छ। तर सरकारी सवारी सरकारी काममा मात्र प्रयोग गर्नुपर्नेमा अनाधिकृत व्यक्तिले प्रयोग गर्ने गरेको उल्लेख गरिएको छ । विदेह नगरपालिकाका नगरप्रमुख बेचन दास र प्रमुख प्रशासकीय अधिकृत तथा कर्मचारीबाट कुपन काटी कतिपय कुपनमा गाडी नम्बर समेत उल्लेख नगरी मापदण्ड विपरीत रकम खर्चिएको उल्लेख छ । स्थानीय तहका पदाधिकारी तथा सदस्यहरुको सुविधासम्बन्धी ऐनमा पदाधिकारीहरुको लागि सल्लाहकार तथा सहायक कर्मचारी राखी पारिश्रमिक दिने व्यवस्था छैन । तर नगरपालिकाले उल्लेखित नगर प्रमुख तथा उपप्रमुखको सचिवालयमा करारमा भर्ना गरी १३ लाख ९७ हजार ५८० रुपैयाँ खर्च गरेको उल्लेख छ। कानुनमा उल्लेखित सुविधाबाहेक सल्लाहकार तथा सहायक कर्मचारी नियुक्ति गरी खर्च गरेको नियम संगत नदेखिएको महालेखाको ठहर छ । त्यस्तै कार्यालय सहायक चन्देश्वर नेपालीलाई वर्षभरी दैनिक ९ सयका दरले २१३ दिनको तलव बराबर २ लाख ८१ हजार ७ सय, कार्यालय सहायक बबिना शर्मालाई मासिक १६ हजारका दरले १ लाख ९२ हजार, सुरक्षा गार्ड सत्यनारायण मण्डललाई मासिक १६ हजारका दरले १ लाख ९२ हजार र कानुनी सल्लाहकार सुबोधकुमार मण्डललाई मासिक ३५ हजार ९९० को दरले ४ लाख ३१ हजार ८८० रुपैयाँ भुक्तानी गरेको पाइएको छ । जुन नियमविपरित काम गरिएको जनाइएको छ । स्थानीय सरकार संचालन ऐन, २०७४ को दफा ७३(६) बमोजिम प्रमुख प्रशासकिय अधिकृतले स्वीकृत बजेट खर्च गर्दा मितव्ययिता कायम गर्न आवश्यक व्यवस्था मिलाउनु पर्ने व्यवस्था रहेपनि कानुनी सल्लाहकार राखी अनावश्यक खर्चिएको पाइएको छ । अदालतमा कानुनी बहस, मुद्दाको जवाफ पेश लगायतमा कार्यको भनी कानुन व्यवसायीहरुलाई ६ लाख ८१ हजार ४८० रुपैयाँ भुक्तानी गरेको छ ।"
१६ खर्ब ३२ अर्ब ८३ करोडको संशोधित बजेट प्रस्तुत (पूर्णपाठ),"काठमाडौँ: नेकपा एमालेका सांसदहरुको नारावाजी र अवरोधका बावजुद संसदले बजेट प्रतिस्थापन गरेको छ । अर्थमन्त्री जनार्दन शर्माले शुक्रबारको बैठकमा प्रतिस्थापन विधेयक पेश गर्दै १६ खर्ब ३२ अर्ब ८३ करोडको संशोधित बजेट पेश गरेका हुन् । यसअघि केपी ओली नेतृत्वको सरकारले १६ खर्ब ४७ अर्ब ५७ करोडको बजेट पेश गरेको थियो । यससँगै वर्तमान सरकारले अघिल्लो बजेटको तुलनामा १५ अर्ब कम आकारको बजेट पेश गरेका हुन् । अर्थमन्त्री जनार्दन शर्माले बैठकमा आर्थिक अध्यादेश, २०७८ , राष्ट्र ऋण उठाउने अध्यादेश, २०७८' र विनियोजन अध्यादेश, २०७८ पेस गरेका थिए । संसद बैठक सुरु हुनासाथ एमाले सांसदहरुको नाराबाजीका कारण स्थगित भएको थियो । लगत्तै दोस्रो बैठकमा पनि एमाले सांसदहरुले संसद अवरोध गरे । उनीहरुले सभामुख अग्निप्रसाद सापकोटाको भूमिकामाथि प्रश्न उठाउँदै नाराबाजी गरेका थिए । सभामुख अग्निप्रसाद सापकोटाले अर्थमन्त्री शर्मालाई आर्थिक अध्यादेश पेश गर्ने समय दिएका थिए । संशोधित बजेटको पूर्णपाठ :"
एमालेको अवरोध: संसद चल्दैस्थगित हुँदै,"काठमाडौं : एमाले सांसदहरुले अवरोध गरेपछि प्रतिनिधिसभा बैठक नियमित संचालन हुन सकिरहेको छैन। शुक्रबार दिउँसो १ बजेबाट सुरु भएको बैठक अहिलेसम्म दुईपटक १५१५ मिनेटका लागि स्थगित भएको छ। अवरोधका बीच बैठकमा अर्थमन्त्री जनार्दन शर्माले प्रस्तुत गरेको आर्थिक अध्यादेश २०७८ पारित भएको छ। अर्थमन्त्री शर्माले सो विधेयक निर्णयार्थ पेश गरेका थिए। यस्तै, संसद अवरोधका बीच सभामुख सापकोटाले सांसद प्रेम सुवाललाई 'राष्ट्रिय ऋण उठाउने अध्यादेश २०७८' लाई अस्वीकार गरियोस् भनी सूचना प्रस्तुत गर्न आग्रह गरे। तर, सुवालले वातावरण तयार गर्न आग्रह गर्दै अस्वीकार प्रस्ताव पेश गर्न मानेनन्। यद्यपि सभामुखले भने सो प्रस्ताव अस्वीकृत गर्दै पारित गरे। एमालेका सांसदहरुले बैठक अवरोध गरिरहेका छन्।"
बालुवाटारममा सुरक्षा परिषदको बैठक सम्पन्न,"काठमाडौं : प्रधानमन्त्री निवास बालुवाटारमा बसेको राष्ट्रिय सुरक्षा परिषद्को बैठक सम्पन्न भएको छ । शुक्रबार दिउँसो बालुवाटारमा बसेको बैठकमा मुलुकको पछिल्लो अवस्था, एमसीसीविरुद्ध हुँदैआएका प्रदर्शन लगायत विषयमा छलफल भएको थियो । बैठकमा प्रधानमन्त्री शेरबहादुर देउवासहित गृहमन्त्री बालकृष्ण खाण, सरकारका मुख्य सचिव शंकरदास वैरागी, प्रधानसेनापति प्रभुराम शर्मा लगायत सहभागी थिए । प्रधानसेनापति शर्माले पद वहाली गरेपछि पहिलो पटक प्रधानमन्त्रीसँग भेट गरेका हुन् । प्रधानमन्त्री शेरबहादुर देउवाले प्रधानसेनापति शर्मालाई पदभार सम्हालेकोमा बधाई र शुभकामना समेत दिएका थिए ।"
'हरेक बबाल कुरा' मञ्चन हुँदै,"काठमाडौं : कोरोना महामारीले ठप्प बनेको नाटकघर (रंगमन्च) विस्तारै गति लिने क्रममा छ । यसैको प्रयासस्वरूप टेकुस्थित कौशी थिएटरमा आजदेखि नाटक हरेक बबाल कुरा मञ्चन हुने भएको छ । असोज १ गतेसम्म मञ्चन हुने उक्त नाटकमा रंगकर्मी सुदाम सिकेको एकल अभिनय रहको छ । नाटक हरेक बबाल कुरा नाटककार डँक्यान म्याकमिलानको इभ्री ब्रिलियन्ट थिङ को नेपाली रुपान्तरण हो । जसलाई रंगकर्मी आकांक्षा कार्की र क्षितिज पराजुलीले रुपान्तरण गरेका हुन् । उनीहरूका अनुसार बाँच्ने कारण नै नदेख्ने आफ्नी आमालाई आफू ७ वर्षको छँदा बाँच्न लायक बनाउने हरेक बबाल कुराको लिस्ट तयार पार्न थालेको पात्रले उक्त लिस्टसँग जोटिएका स्मृतिहरूको माध्यमबाट आफ्नो विगतका पानाहरू पल्टाउँछ । बचपनाको उपजस्वरूप सुरु भएको सो लिस्ट तन्किँदै र उमेर ढल्किँदै जाँदा आफ्नो जीवनप्रतिको दृष्टिकोण कसरी बद्लिँदै गयो भनेर उसले गर्ने अन्तदर्शनको अनि दर्शकको सक्रिय सहभागितामा पनर्जीवित गरिँदै गरेको उसको जीवन यात्राको सजीव संग्रहालय हो, नाटक हरेक बबाल कुरा । विश्वभरि फैलिएको कोरोना महामारीले धेरै जनामा मानसिक समस्या देखिएकाे छ । यस्तै विभिन्न समस्या वा जटिलतासँग संघर्ष गरेका हरेक मानिसमा समर्पित गरी नाटक तयार गरिएको निर्देशक आकांक्षा कार्की बताउँछिन्। नाटकमा प्रकश परिकल्पना इागी होपो कोइाच सुनुवार, प्रप्स निर्माणमा सकिरा थापा, संस्कृति बानियाँ, व्यवस्थापनमा सेबिता अधिकारी, सचिन मल्ल, प्राविधिक सयोगमा बिनिता गुरुङ, आशिष काफ्लेको रहेको छ भने क्षिति पराजुलीको ग्राफिक्ससहनिर्देशन रहेको छ । नाटक हरेक दिन बेलुका ५ः३० (शनिबार दिउँसो २ बजे पनि) बजे मञ्चन हुनेछ ।"
एमाले सांसदले गरे संसदमै टेबुल तोडफोड,"काठमाडौं : नेकपा एमालेका सांसदहरुले संसदमा टेबुल तोडफोड गरेका छन् । सांसदहरुले संसदमा विधेयक टेबुल हुने क्रम चलिरहेका बेला संसदमा टेबुल तोडफोड गरेका हुन् । सांसदहरुले पार्टी फुटाउन पाइदैन, संसदीय मर्यादा कायम गर भन्दै नाराबाजी समेत गरेका थिए । एमाले सांसद र मर्यादापालकबीच घम्साघम्सी हुँदा टेबल भाँचिएको हो। अर्थमन्त्री जनार्दन शर्माले आर्थिक अध्यादेश पेश गर्ने क्रममा सांसद र मर्यादापालकबीच ठेलाठेल भएको हो। दिउँसो १ बजेबाट सुरु भएको बैठकमा एमाले सांसदहरुले अवरोध गर्दा दुईपटक स्थगित भएको छ। अवरोधकै बीच दुईवटा अध्यादेश पेश भएका छन्।"
पहिरोको जोखिम मोलेर कोरोनाको खोप ढुवानी,"बाजुरा : वर्षाले अवरोध पारेको साँफे मार्तडी सडक खण्डमा जोखिम मोलेर कोरोनो विरुद्धको खोप ढुवानी भइरहेको छ। पहिरोको जोखिमका बिच खोप ढुवानी गरेर जिल्ला खोप केन्द्रमा खोप लगाउने काम भइरहेको स्वास्थ्य कार्यलय बाजुराले जनाएको छ। अविरल वर्षाका कारण जिल्लाको मुख्य लाइफलाइन साफे मार्तडी सडक, मार्तडी कोल्टी लगाएत सबै स्थानीय सडक अवरोध भएकोले भौगालिक रुपले विकट बाजुरामा कोरोनाविरुद्धको खोप ढुवानीमा समस्या परेको जिल्ला स्वास्थ्य कार्यालय बाजुराका प्रमुख दयाकृष्ण पन्तले बताए। सडक खण्डको बल्दे द्वारी क्षेत्रमा पहिरोको जोखिम मोलेर खोप ढुवानी भइरहेको छ। माथिबाट पहिरो खसिरहेको हुन्छ, तलबाट पनि पहिरो बगेको हुन्छ जोखिम मोलेर खोप ढुवानी गरिरहेको स्वास्थ्य कार्यलय बाजुराका सुचना अधिकारी महेश चन्दले बताए। जिल्लामा कोराना विरुद्धको खोप पहिलो मात्रा २६ हजार ९ सय २६ ले लगाइसकेको छ। भने पहिलो र दोस्रो मात्रा २२ हजार ९ सय ३० जनाले लगाएका छन्। बाजुरामा १८ वर्ष माथिका ९९ हजार २० जनालाई खोप लगाउने लक्ष्य रहेको चन्दले बताए। सडक भाँसिने, सडक माथिबाट पहिरो जाने र सडक बेस बगाउने गर्दा वर्षा यामको मौसममा बाजुराको साँफे मार्तडी सडकमा सवारी साधन तथा पैदल यात्रीलाई सास्ती हुने गरेको छ। बाजुराको मुख्य राजमार्गको रुपमा रहेको साफेँ मार्तडी सडक अवरोध हुँदा बाजुराको दैनिकी कठिन बन्दै गएको छ। साफेँ मार्तडी सडक अवरोध हुँदा बाजुरामा दैनिक उपभोग्य साम्रगीका साथै औषधीहरु पनि मान्छेले जोखिम मोलेर सदरमुकाम पुर्याउनु परेको हो। साफेँ मार्तडी सडक खण्ड अन्तरगत बल्देदेखि अम्कोटसम्म करिव ३ किलोमिटर सडक पहिरोले भत्काएपछि मान्छे समेत ओहोर दोहोर गर्न समेत समस्या भएको र सडक दिनहुँ जसो अवरुद्ध भइरहँदा कोरोना विरुद्धको खोप बाजुरा ल्याउन मुस्किल पर्ने गरेको स्वास्थ्य कार्यालय बाजुराले जनाएको छ। साँफेबगरमार्तडीकोल्टी सडक अन्तरगत पर्ने बल्देअम्कोट सडक जेठ ३१ गतेबाट पूर्णरुपमा अवरुद्ध भएको र अझै खुल्न महिना दिन बढी लाग्ने प्रमुख जिल्ला अधिकारी गोपालकुमार अधिकारीले बताए। निरन्तर वर्षा भइरहेकोले सो सडकमा डोजर र स्क्राभेटर चलाउन नमिल्ने भएकाले सो सडक सुचारु गर्न अझै मुस्किल भएको सडक डिभिजन कार्यालय अछामका इन्जिनिय दमन बिष्टले जनाएको छ। कोरोना विरुद्धको खोपको पर्खाइमा बसेका बाजुराबासीलाई खोप ढुवानीमा सडकका कारण निकै सास्ती भोग्नु परेको स्वास्थ्य कार्यालय प्रमुख दयाकृष्ण पन्तले बताए। बाजुरामा मन्त्रालयबाट उसै पनि कोरोना विरुद्धको भ्याक्सिन एकदम कम दिने गरेको दिएको खोप सडकको समस्याका कारण समयमा खोप केन्द्रमा नपुग्दा सर्वसाधारणले सास्ति बेर्होनु परेको स्वास्थ्य कार्यालयका प्रमुख पन्तले बताए।"
वीर अस्पतालको सेवा विस्तार गरिँदै,"काठमाडौं : भक्तपुरको दुवाकोटस्थित वीर अस्पतालको विस्तारित परियोजनाको सेवा विस्तार गर्न थालिएको छ। वीर अस्पतालले अहिलेसम्म एक चिकित्सकको भरमा नियमित स्वास्थ्य सेवा उपलब्ध गराउँदै आएकामा अबदेखि विशेषज्ञ चिकित्सकसहितको सेवा विस्तार गर्न लागेको हो। उपभोक्ताको मागलाई ध्यानमा राखेर विशेषज्ञ चिकित्सकसहितको सेवा विस्तार गर्न लागेको वीर अस्पतालका प्रशासन शाखा प्रमुख सागर मिश्रले जानकारी दिए। 'एक महिनाभित्र प्रत्येक सातामा दुई दिन वीर अस्पतालबाट विशेषज्ञसहितको टोली गई उपचार गर्नेछ। साधारण एक्सरे, भिडियो एक्सरे र परीक्षणका लागि प्रयोगशाला सञ्चालनमा ल्याइनेछ', उनले भने। वीर अस्पतालले तीन वर्षअघि दुवाकोटस्थित परियोजनामार्फत् सेवा दिँदै आएको छ। अहिले दैनिक ३०४० बिरामी नियमितरुपमा उपचार गर्न त्यहाँ जाने गरेका छन्। पाँच सय ३८ रोपनी क्षेत्रफलमा फैलिएको उक्त अस्पताललाई सरकारले यसै आर्थिक वर्षदेखि अन्तर्राष्ट्रियस्तरको अत्याधुनिक अस्पताल बनाउन बजेट विनियोजन गरेको छ। राष्ट्रिय गौरवको आयोजनाका रुपमा दुवाकोट अस्पताललाई समेटी चालु आवमा विस्तृत परियोजन प्रतिवेदन तयार गरी अर्को आवदेखि भवन निर्माण थालिने मिश्रले बताए। 'अब सबै काम स्वास्थ्य तथा जनसङ्ख्या मन्त्रालयले गर्छ', उनले भने। मन्त्रालयले चाँडै नै आयोजना प्रमुख नियुक्त गर्ने तयारी गरेको छ। वीर अस्पतालमा अहिले पुरानो भवनमा चार सय ६० र नयाँमा पाँच सय शय्या सञ्चालनमा छ। नयाँ सर्जिकल भवनलाई सरकारले कोरोना भाइरसबाट सङ्क्रमतिको उपचारका लागि कोभिड१९ युनिफाइड केन्द्रीय अस्पतालमा परिणत गरेको छ।"
"कृषि, निर्माण र पर्यटनमा रोजगारी खोजी","काठमाडौं : कृषि, पर्यटन र निर्माण क्षेत्रमा रोजगारी खोजी हुने भएको छ। निजी क्षेत्रका विभिन्न संगठनहरुले तीन क्षेत्रमा पर्याप्त रोजगारी सिर्जना गर्न परियोजना अघि बढाएका छन्। निर्माण, कृषि र पर्यटन क्षेत्रसँग सम्बन्धित १०१० वटा पेशा छनोट हुने छ। ती पेशासँग सम्बन्धित पेशागत मापदण्ड तयार गर्न निजी क्षेत्र जुटेका छन्। नेपाल उद्योग परिसंघको पहलमा रोजगारी अभिवृद्धि गर्न विभिन्न निजी क्षेत्रका संगठनहरु एक भएका हुन्। रोजगारदाता र दक्ष कामदारको प्रत्यक्ष संलग्नतामा पेशागत मापदण्ड तयार हुने छ। बजारको माग अनुरूपका पाठ्यक्रम निर्माणका लागि पनि काम हुने छ। श्रम बजार सूचना प्रणालीको विकासका लागि पनि परियोजनाले काम गर्नेछ। यसअन्तर्गत पाँचवटा छाता संगठनका करिब ३ हजार सदस्य प्रतिष्ठानको सक्रिय सहभागितामा अध्ययन हुने छ। अध्ययनपछि श्रम बजारको वास्तविक सूचनासहित श्रम बजार सूचना प्रणाली पोर्टल सञ्चालन हुने छ। यस पोर्टलमार्फत नेपालको श्रम बजारको वास्तविक सूचना थाहा हुने छ। निजी क्षेत्र, सरकारी निकाय र सरोकारवाला निकायले यस पोर्टलबाट मत्वपूर्ण लाभ लिने छन्। युरोपेली युनियनको आर्थिक सहयोग र ब्रिटिस काउन्सिल अन्तर्गतको दक्षता कार्यक्रमको व्यवस्थापकीय सहयोगमा यो कार्यक्रम सञ्चालन भएको हो। पाँचवटै छाता संगठनका पदाधिकारी एवं वस्तुगत, प्रदेश र जिल्ला सदस्य संस्थाका प्रतिनिधिको उपस्थितिमा शुक्रबार श्रम बजार सूचना प्रणाली सम्बन्धी कार्यशाला सम्पन्न भएको छ। इम्प्लोएर्स लेड लेबर मार्केट सचिवालय (इएलएमएस) परियोजनाले कार्यशाला आयोजना भएको हो। श्रम बजार सूचना प्रणालीलाई संस्थागत गर्ने र श्रम बजारको सूचना संकलन गर्ने उद्देश्यले परियोजना अघि बढाइएको हो। यस कार्यक्रमले नेपालको श्रम बजारमा उपलब्ध श्रमिकको अवस्थाबारे जानकारी दिनेछ। नेपाल उद्योग परिसंघका अध्यक्ष विष्णुकुमार अग्रवालले रोजगारीका अवसर खोजिरहेका व्यक्ति र रोजगारदाताको सम्बन्ध स्थापित गर्न यो कार्यक्रमले महत्वपूर्ण भूमिका खेल्ने बताए। होटल संघ नेपालकी अध्यक्ष सिर्जना राणा, नेपाल निर्माण व्यवसायी महासंघका अध्यक्ष रवि सिंह र नेपाल उद्योग वाणिज्य महासंघका कोषाध्यक्ष सुकुन्तलाल हिराचनले नेपाली श्रम बजारको आवश्यकता र श्रम शक्तिको आपूर्तिको जानकारी दिन यसले सहयोग गर्ने बताए। नेपालमा श्रम शक्तिको आवश्यकताको जानकारी नहुँदा नेपाली श्रमिक विदेश जानुपर्ने र विदेशी नेपालमा आएर काम गर्दै आएका छन्। नेपालमा दीर्घकालीनरूपमा बेरोजगारीको समस्या समाधानका लागि यस कार्यक्रमले सहयोग गर्ने निजी क्षेत्रका अगुवाहरुको विश्वास छ। परिसंघका उपाध्यक्ष वीरेन्द्रराज पाण्डेले नेपालमा प्रतिस्पर्धी र सीपयुक्त जनशक्तिको ठूलो अभाव रहेको बताए। संस्थागतरूपमा क्षमता विकासमा काम गर्न परियोजनाले सघाउने उनको भनाइ छ।"
नारावाजी र अवरोधका बीच संसद बैठकमा विधेयक पेस (भिडियो लाइभ),"काठमाडौँ: नेकपा एमालेका सांसदहरुको अवरोधका बावजुद संसद बैठक तेस्रो पटक सुरु भएको छ । यसअघि अवरोधकै कारण दुई पटक बैठक स्थगित गरिएको थियो । यससँगै अर्थमन्त्री जनार्दन शर्माले आर्थिक विधेयक २०७८, राष्ट्रिय ऋण उठाउने विधेयक २०७८, विनियोजन विधेयक २०७८ संसदमा टेबल गरेका छन् । अहिले संसद बैठकमा नाराबाजीका बीच अर्थमन्त्री शर्माले विधेयक पेस गरिरहेका छन् । यसअघि विधेयक टेबल गर्ने क्रममा एमालेका सांसदहरुले अवरोधसँगै तोडफोड समेत गरेका थिए ।"
ओली सरकारका १४०० सडक आयोजना स्थगित,"काठमाडौँ: तत्कालीन प्रधानमन्त्री केपी शर्मा ओलीले शिलान्यास गरेका एक हजार चार सय सडक आयोजना कार्यान्वयन स्थगित भएका छन् । अर्थमन्त्री जनार्दन शर्माले प्रस्तुत गरेको संशोधन बजेट मार्फत् ती सडक आयोजना कार्यान्वयन स्थगित गरिएको हो । शुक्रबार संसद बैठकमा पेस गरिएको संशोधित बजेटमा भनिएको छ, आवश्यकता र औचित्यको आधारमा खारेजी वा प्रदेश तथा स्थानीय तहमा हस्तान्तरण गर्ने गरी हाल त्यस्ता प्रदेश तथा स्थानीय तहमा हस्तान्तरण गर्ने गरी हाल त्यस्ता आयोजनाको कार्यान्वयन स्थगित गरेको छ । समृद्ध नेपाल निर्माणको आधारको रूपमा रहेको सडक निर्माणलाई योजनावद्ध रूपमा कार्यान्वयन गरिने बजेटमा उल्लेख छ । सडक सञ्जालको नक्साङ्कन तयार गरी संघ, प्रदेश र स्थानीय तहको प्रष्ट क्षेत्राधिकार तोकी सडक निर्माण गर्ने नीति लिइने बताइएको छ । बजेटमा भनिएको छ आर्थिक प्राविधिक दृष्टिकोणबाट अध्ययन नभएका र पूर्व तयारी नभएका प्रदेश तथा स्थानीय तहबाट कार्यान्वयन गर्न सकिने प्रकृतिका करिब १४०० सडक आयोजना आवश्यकता र औचित्यको आधारमा खारेजी वा प्रदेश तथा स्थानीय तहमा हस्तान्तरण गर्ने गरी हाल त्यस्ता प्रदेश तथा स्थानीय तहमा हस्तान्तरण गर्ने गरी हाल त्यस्ता आयोजनाको कार्यान्वयन स्थगित गरेको छ । पूर्वप्रधानमन्त्री केपी ओलीले यसअघि आफ्नो सरकारले शिलान्यास गरेका सडक योजना कार्यान्वयन खारेज गर्न लागेको भन्दै वर्तमान सरकारको विरोध गरेका थिए । सत्तारुढ दल नेपाली कांग्रेस सहित गठबन्धन दलका नेताहरुले भने योजनास्थलमा नपुगिकनै सस्तो प्रचारवाजीका लागि डिजिटल माध्यमबाट सडक शिलान्याश गरेकोमा ओली सरकारको आलोचना गर्दैआएका थिए ।"
संसद बैठकमा नारावाजी र अवरोधका बीच विधेयक पेस,"काठमाडौँ: नेकपा एमालेका सांसदहरुको अवरोधका बावजुद संसद बैठक तेस्रो पटक सुरु भएको छ । यसअघि अवरोधकै कारण दुई पटक बैठक स्थगित गरिएको थियो । यससँगै अर्थमन्त्री जनार्दन शर्माले आर्थिक विधेयक २०७८, राष्ट्रिय ऋण उठाउने विधेयक २०७८, विनियोजन विधेयक २०७८ संसदमा टेबल गरेका छन् । अहिले संसद बैठकमा नाराबाजीका बीच अर्थमन्त्री शर्माले विधेयक पेस गरिरहेका छन् । यसअघि विधेयक टेबल गर्ने क्रममा एमालेका सांसदहरुले अवरोधसँगै तोडफोड समेत गरेका थिए ।"
एलजीको पाँच करोडभन्दा बढी उपहारहरुको दशैंतिहार अभियान जारी,"काठमाडौं : नेपालको सबैभन्दा धेरै बिक्री हुने ब्रान्ड एलजीले दशैं तिहार २०७८ लाई लक्षित गर्दै आफ्नो नयाँ अभियान, 'हार्दिक बधाई तपाईलाई, यस चाडबाडमा विशेष सबैलाई' जारी गरेको छ। यस अभियानले एलजीका कुनै पनि सामानको खरिदमा पाँच करोडभन्दा बढीको उपहारहरु प्रदान गरेको छ। यस योजनाअन्तर्गत एलजीका लागी नेपालको अधिकृत वितरक सीजी इलेक्ट्रोनिक्स्ले एलजीका घरायसी सामानहरु र होम इन्टरटेन्मेन्ट्का खरिदमा विशेष नगद छुट तथा पक्का उपहारहरु प्रदान गरेको छ। नर्मल र स्मार्ट एलइडी टीभि, साउण्ड बार खरिदमा ग्राहकहरुले जेन्युन एक्ट्राक्टिभ क्यासब्याक प्राप्त गर्न सक्नेछन्। क्यासेट स्पिलट एसी र फ्लोर स्ट्याण्डिङ एसी खरिदमा ग्राहकहरुले रु ४,००० को निःशुल्क स्थापना सेवा पाउनेछन्। एयर प्युरिफायरको खरिदमा रु २,९६० को केन्ट ह्याण्ड ब्लिन्डर प्राप्त गर्नेछन्। यस अफरमा ग्राहकहरुले साइड बाइ साइड फ्रेन्च डोर रेफ्रिजेरेटरकोे खरिदमा रु १२,०९० को सिजी आयल फिल्ड हिटर, डबल डोर रेफ्रिजेरेटरकोे खरिदमा रु २,९६० मूल्यको केन्ट ह्याण्ड ब्लिन्डर र सिंगल डोर रेफ्रिजेरेटरकोे खरिदमा आकर्षक नगद छुट प्राप्त गर्नेछन्। त्यस्तै, ग्राहकहरुले माइक्रोवेभ ओभनको खरिदमा रु २,८०० मूल्यको फ्री खाना पकाउने किट, डिसवासरको खरिदमा डिसवासर ट्याबलेट र भ्याकुम क्लीनरकोे खरिदमा आकर्षक नगद छुट प्राप्त गर्नेछन्। वासिङ मशिन फ्रन्ट लोड (९ केजी माथी वासर ड्रायर)को खरिदमा रु २,६५० मूल्यको फ्री सिजी हालोजेन हिटर, वासिङ मशिन फ्रन्ट लोड (८ केजी सम्म)को खरिदमा रु ६ केजीको एरियल म्याटिक डिटरजेन्ट र वासिङ मशिन टप लोडको खरिदमा फ्री ड्राइ आयन प्राप्त गर्न सक्नेछन् । यो योजना नेपाल अधिराज्य भरि सीमित अवधिको लागी लागू हुनेछ।"
अवरोधका बीच संसद बैठक फेरि सुरु,"काठमाडौं : १५ मिनेटका लागि स्थगित भएको संसद बैठक फेरि सूचारु भएको छ। बैठक सुरु हुनेवित्तिकै एमालेका सांसदहरुले संसद अवरोध गरेका छन्। बैठकमा अर्थमन्त्री जनार्दन शर्माले आर्थिक अध्यादेश २०७८ लाई स्वीकृत गरियोस् भन्ने प्रस्ताव टेबुल गरेका छन्। संसद अवरोधका बीच सो प्रस्ताव टेबुल गरेका हुन्। उनलाई रोष्ट्रममा जान एमालेका सांसदहरुले अवरोध गरेका छन्। यस्तै संसद अवरोधका बीच सभामुख सापकोटाले सांसद प्रेम सुवालले 'राष्ट्रिय ऋण उठाउने अध्यादेश' २०७८ लाई अस्वीकार गरियोस् भनी सूचना प्रस्तुत गर्न आग्रह गरेका थिए। तर सुवालले अस्वीकार प्रस्ताव पेश गर्न मानेन्,वातावरण तयार गर्न आग्रह गरे। सांसद प्रेम सुवालले षडयन्त्रका बीच एमसीसी पारित गर्न खोजिएको भन्दै सांसदहरुलाई यसको विपक्षमा उभिन आग्रह गरे। उनले अभिव्यक्ति स्वतन्त्रताको पालना गर्न आग्रह गरेका छन्।"
धरानमा 'ट्री हाउस',"धरान : धरानमा नयाँ ट्री हाउस होटल एण्ड लज सञ्चालनमा आएको छ। धरान उपमहानगरपालीकाको १३ स्थित धरानधनकुटा लोकमार्गमा पर्ने सारङगाा डाँडामा शुक्रबार ट्री हाउस एण्ड लज सञ्चालनमा आएको हो । नयाँ ट्री हाउसको एक कार्यक्रमकाबीच धरान १३ का वडाअध्यक्ष नेत्र काफ्लेले उद्घाटन गर्दै धरानमा आउने आन्तरिक तथा वाहिय पर्यटकहरुलाई आत्म संतुष्टि हुनेगरी सेवा प्रदान गर्न सञ्चालकलाई सुझाव दिएका छन् । धरानको जिरो पोइन्टको दुई घुम्तिमाथि धरान बजार देखिने एउटा डाँडा छ । त्यहि डाँडामा शान्त वातावरणमा ५ कट्ठा जमिनमा ट्री हाउस सहितको होटल एण्ड लज छ। रिसोर्टमा एउटा तीन तल्ले पक्की भवन छ । पक्की भवनको पूर्व पट्टी दुई वटा छतिउनको रुख छन् । त्यही रुखमा तीन तल्ले फलामको सपोर्टमा खान बस्ने मिल्ने ट्री हाउस निर्माण गरिएको छ । त्यहि रुखमा बनाएको घरले यतिबेला धरानमा आन्तरिक तथा वाहिय पर्यटकहरुलाई आर्कषित गरिरहेको छ। धरानको ट्रि हाउस हेर्न यतिबेला पर्यटकहरुको भिड लाग्ने गरेको छ । कतिपय पर्यटकहरु ट्री हाउसमा आएर सेल्फी खिच्ने र टिकटक बनाउन मस्त छन् । बागमती प्रदेशको सदरमुकाम हेटाैडाबाट बसाई सरी धरान१५ आएका युवा व्यवसायी नरहरी तिम्सिनाले एक करोडको पक्की भवनमा थप ५० लाखको लगानीमा ट्रि हाउस होटल एण्ड लज सञ्चालनमा ल्याएका छन् । दशैं तिहारलाई लक्षित गरी आन्तरिक तथा बाहिय पर्यटकहरुलाई आर्कषित गरी ट्री हाउस सञ्चालनमा ल्याइएको सञ्चालक तिम्सिनाले बताए । ट्रि हाउसको निर्माण भएसँगै पर्यटकहरुको भिड लाग्न थालेपछी रिसोर्ट उद्घाटन गरेर सञ्चालनमा ल्याएको उनले बताए । उनले कोरोनाबाट बच्न सबै स्वास्थ्य मापदण्ड पालना गरी हाउस सञ्चालनमा ल्याइएको बताएका छन् । ट्री हाउसमा ६ वटा सुविधा सम्पन्न लज छन् र पलापले सपोर्ट दिएर तिन तल्लामा निर्माण गरिएको ट्री हाउसमा ३० जनासम्म बसेर धरान बजारको दृश्य अवलोकन गर्दै डिनर गर्न सकिने ट्री हाउसका परिकल्पनाकार लक्ष्मी बाँनियाले बताए । पर्यटकहरुलाई तस्बिर कैद गर्नका लागि ६० फिट अग्लो भ्यु टावर समेत निर्माण गरिएको उनले जानकारी दिए । १० बर्ष अगाडिदेखि होटल व्यवसाय गर्दै आएका तिम्सिनाले पर्यटकहरुलाई आर्कषित गर्नका लागि ट्री हाउस निर्माण गरिएको बताए । धरानमा दोस्रो पटक सञ्चालनमा ल्याएको ट्री हाउस नव विवाहित जोडिहरुलाई हनिमुनका लागि तथा वनभोज कार्यक्रमका लागि समेत उपयुक्त हुने उनको भनाई छ । आन्तरिक पर्यटकहरुलाई आर्कषित गर्नका लागि भ्युटावर समेत निर्माण गरी धरान बजार हेर्ने व्यवस्था मिलाईएको छ । शान्त वातावरणमा निर्माण गरिएको ट्रि हाउसबाट धरानको रमणिय दृष्य अबलोकन गर्न सेल्फी खिच्न र टिक टिक बनाउन आन्नद आउने महिला संचालन धरानकी अध्यक्ष चेतना श्रेङले बताईन् । ट्री हाउस सञ्चालनमा आएसँगै दैनिक एकसय देखि २ सयसम्म पर्यटकहरुको आवागमन हुन थालेको होटलकी व्यबस्थापक कमला बिडारीले बताईन् । विभिन्न कलेज, बैंकर विभिन्न संघ संस्थाबाट आउने आन्तरिक पर्यटकहरुलाई समेत पिक्निक खाने व्यबस्था गरिने उनको भनाई छ । धार्मिक तथा पर्यटकिय शहर धरानमा पर्यटकहरुको आगवनलाई मध्यजनर गर्दै मौलिक र विलकुल गाँउले परिवेश झल्काउने उदेश्यले ट्री हाउस संचालनमा ल्याइएको म्यानेजर बिडारीले बताईन् । होटल एशोसियशन धरानका पूर्व अध्यक्ष सुबर्ण श्रेष्ठले ट्री हाउस संचालनले धरानको होटल व्यवसायमा थप टेवा पुग्नुका साथै पर्यटकलाई आर्कषित गर्न थप मद्धत पुगेको बताए । रिसोर्टलाई चारैतिर घेरिएको विजयपुर दरबार क्षेत्रको जङ्गल, विष्णु पदुका जङगल, शैनिक स्कृल र कोसी राजमार्गको दृष्यले थप आर्कषित गरेको छ ।"
संशोधित बजेटमा के छन् नयाँ कार्यक्रम ?,"काठमाडौँ: अर्थमन्त्री जनार्दन शर्माले शुक्रबारको बैठकमा प्रतिस्थापन विधेयक पेश गर्दै १६ खर्ब ३२ अर्ब ८३ करोडको संशोधित बजेट प्रस्तुत गरेका छन् । यसअघि केपी ओली नेतृत्वको सरकारले ल्याएको बजेटको तुलनामा वर्तमान सरकारले १५ अर्ब कम आकारको बजेट प्रस्तुत गरेको हो । संशोधित बजेटले आम नागरिकमा खोप सुनिश्चित गरेको छ । सिथिल बनेको अर्थतन्त्रलाई पुनरुत्थान गरी चलायमान बनाउने विषय पनि बजेटमा समावेश गरिएको छ । बजेटमा प्रस्तुत भएका मुख्य योजनाहरु: कोरोनाबाट रोजगारी गुमाएकालाई प्रति घरपरिवार १० हजार अनुदान बैठक भत्ता, इन्धन, गोष्ठि सम्बन्धी खर्चमा कटौती २०७८ चैतसम्म मेलम्ची खानेपानी आयोजनालाई पुनर्निर्माण गरिसक्ने राजनीतिक आन्दोलनमा बलिदानप्राप्त परिवारलाई मासिक तीन हजार खोप आपूर्ति सुनिश्तिता सहितको बजेट बेरोजगार युवाहरुको एकीकृत अभिलेख तयार गरिने मेरुदण्ड पक्षघात र मृगौला प्रत्यारोपण गरेकालाई मासिक ५ हजार प्रत्येक प्रदेशमा कम्तीमा एउटा शैक्षिक उत्कृष्टता केन्द्र काठमाडौँ उपत्यकामा १० स्थानमा सुपथ र सुलभ खानाको व्यवस्था गरिने धार्मिक संग्रहालय स्थापना गरिने पढ्दै कमाउँदै कार्यक्रम सुरुवात गरिने कच्चा पदार्थदेखि अन्तिम उत्पादनसम्म स्वदेशमै सम्पन्न गर्नेलाई प्राथमिकतामा समयमा निर्माण कार्य सम्पन्न नगर्ने प्रवृत्तिमा सुधार गरिने"
"राष्ट्रियसभामा राजनीतिक दलसम्बन्धी विधेयक टेबुल, अर्को बैठक सोमबार",काठमाडौं : एमाले अवरोधका बीच राजनीतिक दलसम्बन्धी विधेयक राष्ट्रियसभामा पेश भएको छ। एमाले सांसदहरुले बैठक संचालनमा अवरोध गरेपछि बैठक स्थगित भएको हो । अर्को बैठक आगामी सोमबार दिउँसो १ बजेका लागि तय भएको छ।
संसद बैठक १५ मिनेटका लागि स्थगित,काठमाडौं : संसद बैठक १५ मिनेटका लागि स्थगित भएको छ । बैठकमा एमाले सांसदहरुले नाराबाजी गरेपछि सभामुख अग्निप्रसाद सापकोटालले बैठक स्थगित गरेका हुन् । बैठक सुरु हुने वित्तिकै सांसदहरु रोष्ट्रम अगाडि गएर नाराबाजी गरेका थिए। सभामुख सापकोटाले आफूले सांसदहरुले उठाएको प्रश्नको सम्बोधन गरिसकेको बताएका छन्। एमालेले सभामुख सापकोटाले चित्त बुझ्दो जबाफ नदिएको भन्दै सदन चल्न नदिने बताएको छ। सभामुख सापकोटाले दल विभाजनमा भूमिका खेलेको भन्दै सभामुखको भूमिकामाथि प्रश्न उठाउँदै आएको छ।
नेकपा एमालेले आज पनि सदन अवरोध गर्ने,"काठमाडौं : नेकपा एमालेले शुक्रबारको संसद् बैठकमा अवरोध गर्ने जनाएको छ । नेकपा एमालेका प्रमुख सचेतक विशाल भट्टराइले सभामुख अग्नी प्रसाद सापकोटाले चित्त बुझ्दो जबाफ नदिएको भन्दै सदन चल्न नदिने बताए। उनले भने, पूर्ववत् एजेण्डामा सहमति नभएकाले हामीले जबाफ प्राप्त नगर्दा सम्म सदन चल्न दिदैनौं, आज पनि सदन अवरुद्ध हुन्छ। नेकपा एमालले सभामुख सापकोटाले दल विभाजनमा भूमिका खेलेको भन्दै सभामुखको भूमिकामाथि प्रश्न उठाउँदै आएको छ। यसअघि बुधबारको बैठकमा पनि एमालेले सदन अवरुद्ध गरेको थियो।"
चौरचन : कलंक हटाउने पर्व,"विराटनगर : वर्षभरि संकटबाट बचाउने र कलंक हटाउने पर्वको रुपमा मिथिलामा आज घरघरमा चौरचन पर्व मनाउने गरिन्छ। भाद्र शुक्ल चर्तुर्थी तिथिमा सूर्यास्तपश्चात सवापहर (अधाई घण्टा) भित्र गरिने चौठी (चन्द्रमाको पूजा) लाई नै चौरचन भन्ने चलन छ। चौरचन पर्वले पुत्र, धन तथा मान वृद्धि गरी लागेको कलंक पनि हटाउने जनविश्वास छ। दिनभरि व्रत लिई साझपख आँगनमा पिठार (चामलको पीठो) ले अरिपन दिई गोलाकार चन्द्रमा मण्डलमा केराको पात राखी त्यसमा पकवान, मिठाई लगायतका प्रसाद राख्ने गरिन्छ। मुकुटसहित चन्द्रमाको दिशामा बनाएको प्रतीक(अरिपन)मा केराको पातमा रोहिणीसहित चतुर्थी चन्द्रमाको पूजा सेतो फूलले गर्ने गरेको जानकारहरु बताउँछन्। परिवारको सदस्य संख्या जति छ त्यति नै पकवानयुक्त डाली र दहीको छाछी अरिपनमा सजाएर केराको घरी, दीपयुक्त कुडवार (माटोको कलश), लावन आदि पूजा सामग्री राखिने ग्रन्थहरुमा उल्लेख छ। एकएक डाली, दही, केराको घरी उठाएर मंन्त्रले प्रत्येक व्यक्तिले हातमा फललिएर चन्द्रमाको दर्शन गरी अशिर्वाद लिने गरेको पण्डित महेन्द्र ठाकुर बताउँछन्। दही र फलफूल लिएर चन्द्रमाको दर्शन गरे पापबाट मुक्ति भइने विश्वास छ। चन्द्रमाको दर्शन गरे गरेपश्चात चन्द्रमण्डलमा राखिएको प्रसादलाई उपस्थित पुरुषवर्गले चार भाग गरी पातमा भोजन गरेपश्चात बाँकी रहेको भाग त्यही नै खाल्डो खनी गाड्ने चलन छ। चौरचनको दिनभरि नै मिथिलाका महिलाहरुले पकवान पूरी, ठकुवा पुड्किया, मालपुवा आदि सामग्री बनाउन मिथिलाका महिलाहरु व्यस्त हुने गर्छन्। कुशे औँशीदेखि नै दही, डालीछाँछीको व्यवस्था गर्ने तयारीमा मिथिलावासी जुट्ने गर्दछन्। चौरचनको दिन चन्द्रमा केही समय अस्त हुन्छ। वर्षायाम मौसम भएकाले आकाशमा बाँदल रहेको बेला हेर्ने दुर्लभ हुन्छ। त्यसकारण प्रसिद्ध पुराणमा उल्लेख गरिएको छ,चौरचनको दिन चन्द्रमालाई कलंक लागेको थियो, सो समय चन्द्रमाको दर्शन गरे पाप लाग्छ भन्ने मान्यता छ। उक्त दोश हटाउन सिंह:प्रसेन भन्ने मन्त्र पाठ गर्ने चलन छ। मिथिलामा भदौको शुक्लपक्षको चौथीमा मिथ्या कलंकबाट बच्न रोहिणीसहित चतुर्थी चन्द्रको पूजा हुने गर्दछ। ईसं१६०० मा मिथिलाका राजा हेमाङ्गद ठाकुरले चौरचनको प्रचार सम्पूर्ण मिथिलावासीको घरघरमा गराएपछि यसको रौनक बढेको मैथली सेवा समितिका पूर्व महासचिव प्रवीणनारायण चौधरीले बताए। चन्द्रमाको आराधनाले धेरैको मनोकामना पूर्ण हुन्छ भन्ने विश्वास भएकाले मिथिलामा यसलाई विशेष पर्वको रुपमा मनाउने चलन रहेको चौधरीले बताए।"
'जनताका जल्दाबल्दा समस्या उठाउन दिनुहोस्',"काठमाडौं : सभामुख अग्निप्रसाद सापकोटाले जनताका समस्याहरु उठाउन संसद सञ्चालनमा सहजिकरण गर्न एमाले सांसदसँग आग्रह गरेका छन् । संसदमा एमालेका सांसदहरुले सभामुखको भूमिकामाथि प्रश्न उठाउँदै नाराबाजी गरेपछि सभामुखले सदन सञ्चालनमा अवरोध नगर्न आग्रह गरेका हुन्। सभामुख सापकोटाले भने, तपाईँहरुको विषयमा ध्यानाकर्षण भइसकेको छ । जनताका समस्या उठाउन दिनुस्, बाढी पहिरो, विपद्,हत्या, सीमाका समस्याहरु सरकारललाई सुनाउनुपर्नेछ, तपाईहरुको अभिव्यक्ति स्वतन्त्रताको सम्मान गर्छु।'"
एनसेलको 'डेटा सधैँ अन' नयाँ अभियान सुरु,"काठमाडौं : एनसेल आजियाटा लिमिटेडले आफ्नो फोरजी सेवाको विस्तारलाई केन्द्रित गर्दै नयाँ अभियान डेटा सधैँ अन सुरु गरेकोे छ। यस अभियानले मोबाइल ब्रोडब्याण्ड सेवाबाट पाउन सकिने अवसरहरुबाट लाभ लिनका लागि एनसेल फोरजी नेटवर्कका साथ सधैँ कनेक्टेड र अन रहन प्रोत्साहन गर्दछ। एनसेलले नवीन प्रविधिहरु भित्राउँदै विश्वस्तरीय सेवा तथा ग्राहक अनुभव प्रदान गर्ने आफ्नो प्रतिबद्धता बमोजिम आफ्ना ग्राहकलाई उच्च गतिको मोबाइल ब्रोडब्याण्ड सेवामा पहुँच पुयाउँदै देशको दुई तिहाईभन्दा बढी जनसंख्यामा फोरजी सेवाको बिस्तार गरिसकेको छ। कोभिड१९ को महामारीले निम्ताएको विषम् परिस्थितिकाबीच पनि एनसेलले फोरजी ब्रोडब्याण्ड सेवालाई देशको ५५० भन्दा बढि स्थानिय तहसम्म विस्तार गरिसकेको छ र बाँकी रहेका स्थानमापनि सेवा विस्तारको लागि कार्य निरन्तर गरिरहेको छ। फोरजी सेवाको लाभ लिनका लागि ग्राहकले एनसेलको सिम सजिलै लिन सक्छन् र थ्रिजी सिम प्रगोग गरिरेहेका ग्राहकले नजिकैको एनसेल सेन्टर, एनसेल पसल वा एनसेलको आधिकारिक स्टोरबाट निःशुल्क आफ्नो सिम फोरजीमा अपग्रेड गर्न अर्थात आफुले चलाई रहेकै नम्बरमा नयाँ फोरजी सिम लिन सक्छन्। आफ्ना ग्राहकलाई सधैँ डिजिटल्ली कनेक्टेड रहन प्रोत्साहित गर्नका लागि यस डेटा सधैँ अन अभियानअन्तर्गत विभिन्न सेवा तथा अफरहरु सुलभ दरमा प्रदान गर्न एनसेल प्रतिबद्ध रहेको छ। मोबाइल ब्रोडब्याण्डको फाइदा सुनिश्चित गराउँदै कम्पनीले विभिन्न उपभोक्ता मैत्री अफरहरु ल्याउने छ। एनसेलका ग्राहकले एस्ट्रिक्स१७१२३ह्यास डायल गरी आफ्नो आवश्यकता अनुसार विभिन्न डेटा प्याकहरु सुचारु गर्न सक्छन् र विभिन्न अनलाइन प्लेटफर्म जस्तै एनसेल एप तथा वेबसाइटबाट पनि प्याकहरु सुचारु गर्न सकिन्छ। एनसेलले देशभरी ७२ लाखभन्दा बढी ग्राहकलाई डेटा सेवा प्रदान गरिरहेको छ र त्यस मध्ये ४८ लाख ग्राहकले एनसेलको फोरजी सेवा प्रयोग गरिरहेका छन्।"
संसदमा एमालेको नाराबाजी,"काठमाडौं : प्रतिनिधिसभामा एमालेका सांसदहरुले नाराबाजी गरेका छन् । बैठक सुरु हुनेवित्तिकै सांसदहरुले अवरोध सुरु गरेका हुन्। उनीहरुले सभामुख अग्नीप्रसाद सापकोटालाई मर्यादा कायम गर्न माग गर्दै नाराबाजी गरेका हुन् । सांसदहरु रोष्ट्रम अगाडि गएर नाराबाजी गरिरहेका छन् । सभामुख सापकोटाले आफूले सांसदहरुले उठाएको प्रश्नको सम्बोधन गरिसकेको बताए । उनले भने, बैठक सञ्चालनमा ससहजिकरण गरिदिनुहोस् । तपाईहरुको विषयमा ध्यानाकर्षण भइसकेको छ । जनताका समस्या उठाउन दिनुपर्ने सभामुख सापकोटाले बताए । यसअघि एमालेका सभामुख अग्नी प्रसाद सापकोटाले चित्त बुझ्दो जबाफ नदिएको भन्दै सदन चल्न नदिने बताएको थियो । नेकपा एमालले सभामुख सापकोटाले दल विभाजनमा भूमिका खेलेको भन्दै सभामुखको भूमिकामाथि प्रश्न उठाउँदै आएको छ। यसअघि बुधबारको बैठकमा पनि एमालेले सदन अवरुद्ध गरेको थियो।"
मन्त्रिपरिषद् बैठक बालुवाटारमा बस्दै,काठमाडौं : प्रधानमन्त्री शेरबहादुर देउवाले मन्त्रिपरिषद् बैठक आह्वान गरेका छन् । राष्ट्रिय सुरक्षा परिषद्को बैठक सकिएलगत्तै मन्त्रिपरिषद बैठक सुरु हुने बालुवाटार स्रोतले बताएको छ। अहिले सुरक्षा परिषदको बैठक जारी छ। बैठकमा एमसीसीलगायत समसामयिक विषयमा छलफल हुने जनाएको छ। यसअघि शुक्रबार बिहान बसेको सत्ता गठनबन्धनको बैठकमा प्रधानमन्त्री शेरबहादुर देउवाले गठबन्धनका नेताहरुसँग मन्त्रीहरुको नामावली छिट्टै दिन आग्रह गरेका थिए। प्रधानमन्त्रीमा नियुक्त भएको दुई महिना वितिसक्दा पनि देउवाले मन्त्रिमण्डल विस्तार गर्न सकेका छैनन्। मन्त्रिमण्डल विस्तार नहुँदा सरकारका कामकारवाही प्रभावित हुँदै आएका छन्।
कुलमानविरुद्ध मुद्दाको सुनुवाइ प्रधानन्यायाधीशको इजलासमा हुँदै,"काठमाडौं : विधुत प्राधिकरणका कार्यकारी प्रमुख कुलमान घिसिङको नियुक्ति खारेज मुद्दाको सुनुवाइ सर्वोच्च अदालतका प्रधानन्यायाधीश चोलेन्द्र शमशेर राणाको इजलासमा हुने भएको छ। मुद्दाको पेशी प्रधानन्यायाधीश राणाको इजलासमा परेको छ। नेपाल विद्युत प्राधिकरणको कार्यकारी निर्देशकबाट आफूलाई हटाएको दावी गर्दै हितेन्द्रदेव शाक्यले सर्वोच्च अदालतमा रिट दायर गरेका थिए। यसअघि राणाको इजलासले प्रारम्भिक सुनुवाइ गर्दै नियुक्तिको कागपत्र झिकाउन आदेश दिएको थियो। शाक्यले प्रधानमन्त्री तथा मन्त्रिपरिषद कार्यालय, उर्जा मन्त्रालय, उर्जामन्त्री, नेपाल विद्युत प्राधिकरणको सञ्चालक समिति र कार्यकारी निर्देशक कुलमान घिसिङलाई विपक्षी बनाएका छन्। रिटमा सरकारले गैरकानूनी रूपमा घिसिङलाई नियुक्त गरेर एउटै पदमा दुई व्यक्ति कायम गरेको उनको दाबी छ। प्राधिकरणको कार्यकारी निर्देशक पदबाट मैले राजीनामा दिएको छैन भन्ने कुरा निर्विवाद छ। त्यसैगरी मलाई विपक्षी नेपाल सरकारले उक्त पदबाट सुनुवाइको मौका प्रदान गरी कुनै कानूनी आधारमा हटाउने निर्णय गरेको छैन भन्ने कुरा पनि निर्विवाद छ रिटमा भनिएको छ, यस्तो अवस्थामा मेरो यथावत रहेको नेपाल विद्युत प्राधिकारणको कार्यकारी निर्देशक पदमा विपक्षी कुलमान घिसिङलाई नियुक्ति गर्ने कार्य कानून र औचित्यको समेत प्रतिकूल छ। उनले कुलमान घिसिङलाई नियुक्त गर्ने नेपाल सरकार मन्त्रिपरिषदको निर्णय कार्यान्वयन नगर्नु र विद्युत प्राधिकरणको कार्यकारी निर्देशक पदमा काम गर्न दिनु दिलाउन अन्तरिम आदेशसमेत माग गरेका छन्। सरकारले साउन २५ गते कुलमानलाई प्राधिकरणका कार्यकारी प्रमुखमा नियुक्त गरेको थियो।"
दशैंमा 'केएनपि'को रंगमा दङ्ग योजना,"काठमाडौं : जापानको सर्वोत्कृष्ट हेल्थी होम पेन्ट केएनपिले दशैंको शुभ अवसर पारेर पुनः एक पटक 'रंगमा दङ्ग' योजना नेपाली बजारमा ल्याएको छ । यस योजनाअन्तर्गत ग्राहकहरुले केएनपि इम्प्रेसन २४ क्यारेट, माइका मार्बल र एक्सल टोटलको भ्याटसहित हरेक रु६०,००० को खरिद गरी लक्की ड्र मा सहभागी हुन सक्नेछन् । यस योजनामा लक्की ड्रमार्फत हरेक हप्ता १ जना भाग्यसाली विजेताले रु२०,००० जित्न सक्ने व्यवस्था गरिएको छ । त्यसैगरी योजना अवधिभर १ जना भाग्यशाली विजेताले रु ५ लाख नगद पुरस्कार जित्ने अवसर प्राप्त गर्न सकिने छ । यसका साथै ग्राहकहरुले हात खाली नजाने उपहारअन्तर्गत एक थान केएनपि थाली सेट तथा लक्की ड्र मा सहभागी हुनको लागि ग्राहकहरुले       टाईप गरी ३४००१ मा एसएमएस गर्नु पर्नेछ । सन् २०१२ देखि नेपालमा आफ्नो उत्पादन गर्न सुरु गरेको केएनपि जापानले वातावरण मैत्रि पेन्टलाई प्राथमिकता दिदैं हेल्थी होम पेन्ट उत्पादन गरेको हो । नेपालमा भिओसी रहित पेन्टलाई सशक्त रुपमा आत्मसाथ गर्दै अगाडि बढेको केएनपिले स्वास्थ्य जीवन र स्वच्छ वातावरण को प्रचारप्रसार गर्दै आएको छ ।"
कुलमानविरुद्ध मुद्दाको सुनुवाइ स्थगित,"काठमाडौं : विधुत प्राधिकरणका कार्यकारी प्रमुख कुलमान घिसिङको नियुक्ति खारेज मुद्दाको सुनुवाइ स्थगित भएको छ। शुक्रबारको सुनुवाइ स्थगित भएको अदालत प्रशासनले जनाएको छ। सर्वोच्च अदालतका प्रधानन्यायाधीश चोलेन्द्र शमशेर राणाको इजलासमा मुद्दाको पेशी परेको थियो। नेपाल विद्युत प्राधिकरणको कार्यकारी निर्देशकबाट आफूलाई हटाएको दावी गर्दै हितेन्द्रदेव शाक्यले सर्वोच्च अदालतमा रिट दायर गरेका थिए। यसअघि राणाको इजलासले प्रारम्भिक सुनुवाइ गर्दै नियुक्तिको कागपत्र झिकाउन आदेश दिएको थियो। शाक्यले प्रधानमन्त्री तथा मन्त्रिपरिषद कार्यालय, उर्जा मन्त्रालय, उर्जामन्त्री, नेपाल विद्युत प्राधिकरणको सञ्चालक समिति र कार्यकारी निर्देशक कुलमान घिसिङलाई विपक्षी बनाएका छन्। रिटमा सरकारले गैरकानूनी रूपमा घिसिङलाई नियुक्त गरेर एउटै पदमा दुई व्यक्ति कायम गरेको उनको दाबी छ। प्राधिकरणको कार्यकारी निर्देशक पदबाट मैले राजीनामा दिएको छैन भन्ने कुरा निर्विवाद छ। त्यसैगरी मलाई विपक्षी नेपाल सरकारले उक्त पदबाट सुनुवाइको मौका प्रदान गरी कुनै कानूनी आधारमा हटाउने निर्णय गरेको छैन भन्ने कुरा पनि निर्विवाद छ रिटमा भनिएको छ, यस्तो अवस्थामा मेरो यथावत रहेको नेपाल विद्युत प्राधिकारणको कार्यकारी निर्देशक पदमा विपक्षी कुलमान घिसिङलाई नियुक्ति गर्ने कार्य कानून र औचित्यको समेत प्रतिकूल छ। उनले कुलमान घिसिङलाई नियुक्त गर्ने नेपाल सरकार मन्त्रिपरिषदको निर्णय कार्यान्वयन नगर्नु र विद्युत प्राधिकरणको कार्यकारी निर्देशक पदमा काम गर्न दिनु दिलाउन अन्तरिम आदेशसमेत माग गरेका छन्। सरकारले साउन २५ गते कुलमानलाई प्राधिकरणका कार्यकारी प्रमुखमा नियुक्त गरेको थियो।"
मुक्तिनाथ मन्दिर तत्काल नखुल्ने,"जोमसोम : कोरोनाको दोश्रो लहरसँगै गत बैशाखदेखि बन्द मुक्तिनाथ मन्दिर तत्काल नखुल्ने भएको छ। कोरोना कहरको पहिलो लहरका बेला मुक्तिनाथ मन्दिर खुल्ला गर्दा सरोकारवाला निकायबीच गरिएका लिखित प्रतिबद्धता पुरा नभएको भन्दै स्थानीयबासीले तत्कालका लागि मुक्तिनाथ मन्दिर खुल्ला गर्न नदिने बताएका छन्। कोरोनाको दोश्रो लहर अघि २०७७ साल पौष १५ गते तत्कालिन प्रमुख जिल्ला अधिकारी हिरादेवी पौडेलको अध्यक्षतामा मुक्तिनाथ विकास समिति, वारागुङ मुक्तिक्षेत्र गापा, जनप्रतिनिाधि र स्थानीय सरोकारवाला निकायबीच मुक्तिनाथ खुल्ला गर्न ८ बुँदे सम्झौता भएको थियो। सम्झौता बुँदा ७ अनुसार कोभिडका कारण आकस्मिक अवस्थामा क्रिटिकल बिरामीलाई जिल्ला स्तरबाट निःशुल्क उद्दारको व्यवस्था सुनिश्चित हुनुपर्ने र निर्णयको बुँदा ९ मा क्रिटिकल बिरामीको उपचारका लागि आवश्यक श्रोत साधनको व्यवस्था मुक्तिनाथ विकास समितिले उपलब्ध गराउने निर्णय भएको थियो। कोरोना 'हट स्पट' बनेको वारागुङ मुक्तिक्षेत्र१ मुक्तिनाथ रानीपौवामा कोरोनाबाट ७ जनाले ज्यान गुमाईसकेका छन्। मुक्तिनाथबाट हेलि उद्दार गरी पोखरा पुर्याएका उनीहरुको उपचारका क्रममा मृत्यु भएको थियो। मुक्तिनाथ विकास समिति, स्थानीय तह र सरोकारवाला निकायबीच गरिएको प्रतिबद्धता जिल्ला स्तरबाट कुनै पहल नभएको र कोरोना पीडित परिवारलाई लिखित सम्झौता अनुसार मुक्तिनाथ विकास समितिको कोषबाट उचित क्षतिपूर्ती उपलब्ध गराउनु पर्ने गाउँ मुखिया कर्माछिरिङ गुरुङले बताए। कोरोनाले थला परेको मुक्तिनाथबासीको मागलाई सम्बोधन गरेर मात्र मुक्तिनाथ मन्दिर कसरी खुलाउन सकिने भन्ने विषयमा अघि बढ्न सकिने गाउँबासीको धारणा रहेको मुखिया कर्माछिरिङ गुरुङले उल्लेख गरे। उनले जिल्लाको आर्थिक अवस्था सुदृढ तुल्याउनु पर्छ भन्ने मान्यता रहेपनि बिद्यमान कोरोना जोखिमको अवस्थामा तत्काल मुक्तिनाथ मन्दिर खुल्ला हुन नसक्ने बताए। बुधबार मुक्तिनाथ मन्दिर खुल्ला गर्ने सन्दर्भमा प्रारम्भिक छलफल अघि बढाईएको थियो। छलफलमा संघीय सांंसद प्रेमप्रसाद तुलाचन, प्रदेश सांसद महेन्द्रबहादुर थकाली, जिसस प्रमुख छिरिङ ल्हामो गुरुङ, प्रमुख जिल्ला अधिकारी श्रीनाथ पौडेल, जिल्ला स्वास्थ्य कार्यालय प्रमुख, सरकारी कार्यालयका प्रमुख, सुरक्षा निकाय र स्थानीयबीच मुक्तिनाथ मन्दिर खुल्ला गर्ने विषयमा प्रारम्भिक छलफल भएको थियो। मुक्तिनाथ खोल्ने विषयमा भएको प्रारम्भिक छलफलपछि वारागुङ मुक्तिक्षेत्र गापाका अध्यक्ष फेञ्चोक छेप्तेन गुरुङले गत वर्ष कोरोनाले मुक्तिनाथबासी बिरामी भएको अवस्थामा मुक्तिनाथ विकास समितिको कोषबाट खर्च गर्ने निर्णय भएको भएको सो निर्णय कार्यान्वयन नभएको बताए। कोराना पीडित परिवारलाई स्थानीय तहले पनि बजेट उपलब्ध गराएको र विकास समितिले पनि क्षतिपूर्ती उपलब्ध गराउनु पर्ने अध्यक्ष गुरुङको भनाई छ। स्थानीयको मागलाई सम्बोधन गरी आवश्यक स्वास्थ्य सुरक्षा मापदण्ड अपनाएर मुक्तिनाथ मन्दिर खुल्ला गर्नुपर्ने अध्यक्ष गुरुङले बताए। यसअघि आईतबार जिल्ला सिसीएमसी बैठकले मुक्तिनाथ मन्दिरबाहेक सबैक्षेत्र खुल्ला गर्ने निर्णय गरेको थियो। जिल्ला सिसीएमसी बैठकले मुस्ताङ भ्रमण गर्ने आन्तरिक तथा बाह्य पर्यटकलाई पिसिआर, एन्टिजेन रिपोर्ट र खोप कार्डको आधारमा जिल्ला प्रबेश गर्न दिने निर्णय गरेको थियो। जिल्ला सीसीएमसी बैठकले जिल्लामा भएको सर्वदलिय तथा सर्वपक्षिय भेलाको राय सुझावको आधारमा उक्त निर्णय गरेको थियो। मुक्तिनाथ विकास समिति पुनर्गठन गर्न माग आधिकारिक रुपमा दर्ता भएको मुक्तिनाथ विकास समिति पुनर्गठन गर्नुपर्ने सरोकारवाला निकायले माग गरेका छन्। २०६३ सालमा बैधानिक रुपमा स्थापना भएको मुक्तिनाथ विकास समिति निष्क्रिय रहेको भन्दै संघीय सरचना अनुसार मुक्तिनाथ विकास समिति नयाँ ढंगले गठन गर्न माग गरिएको हो। मुक्तिनाथ विकास समितिले मुक्तिनाथ मन्दिरको संरक्षण र सम्वद्धनमा योगदान दिन नसकेको भन्दै समिति पुनर्गठन अवधारणा अघि सारिएको हो। मुक्तिनाथ विकास समितिमा प्रशासनको समेत उपस्थिती रहने गरी जिससको अध्यक्षतामा ५ वटै पालिकाको सहभागी रहने गरी विकास समिति पुनर्गठनको प्रस्ताव गरिएको हो। मुक्तिनाथ विकास समितिको अध्यक्ष सिडिओ रहने भएको र वर्षवर्षमा सिडिओ परिवर्तन हुँदा विकास समितिले प्रभावकारी रुपमा काम गर्न नसकेको स्थानीयको भनाई छ। मुक्तिनाथ मन्दिरमा चन्दा स्वरुप उठाएको आर्थिक रकम विकास समितिको कोषमा जम्मा गरिन्छ। हाल विकास समितिको कोषमा ४ करोड आर्थिक मौज्याद छ। तर मुक्तिनाथ मन्दिर भित्र चढाएको रकम र गरगहना भने मुक्तिनाथको रेखदेखमा बस्ने आनीझुमाहरुले लिने गर्छन्। यस्तै, मुक्तिनाथ फुट ट्रेलको लागत बढेको भन्दै निर्माण कन्ट्रक्सन तथा स्थानीय मुक्तिनाथ संरक्षण समितिले भेरियन रकम उपलब्ध गराउनु पर्ने मुक्तिनाथ विकास समिति समक्ष माग गरेका छन्। मुक्तिनाथ फुट ट्रेल निर्माणमा बढ्यो भिओ मुक्तिनाथ प्रवेशद्धारदेखि मुक्तिनाथ गेटसम्मको ३ सय ५ मिटर लम्बाई रहेको मुक्तिनाथ रेलिङसहितको फुट ट्रेलको ९८ लाख रुपैयाँ भिओ बढेको भन्दै विकास समितिले उक्त रकम उपलब्ध गराईपर्ने माग गरिएको हो । भौतिक पूर्वाधार मन्त्रालयअन्तर्गत कालिगण्डकी करिडोरको बेनीजोमसोमकोरला सडक आयोजनाले फुट ट्रेलका लागि १ करोड बजेट बिनियोजन गरेको थियो। बजेट बिनियोजन भएसँगै कोरोना कहरअघिबाट सडक डिभिजन कार्यालय बाग्लुङले फुट ट्रेलको काम अघि बढाएको थियो। स्थानीय मुक्तिनाथ संरक्षण समितिसँग सहकार्य गर्ने गरी खिङ्गा कन्ट्रक्सनले फुट ट्रेल निर्माणको काम ६९ लाखमा सम्झौता गरेको थियो। तर निर्माण कम्पनी र स्थानीय मुक्तिनाथ संरक्षण समितिले तिर्थालु सहजताका लागि सम्झौता अनुसार गरिएको भन्दा भिओ बढ्ने गरी फुट ट्रेलको काम अघि बढाएको थियो। उनीहरुले सांसद, जनप्रतिनिधिको आश्वासन प्राप्त गरी अपुग बजेटको श्रोत खोज्ने गरी काम अघि बढाएका थिए। निर्माण कन्ट्रक्सनले कुनै लिखित सहमती नभई आफुखुसी फुट ट्रेल निर्माण गर्दा लागत बढेको थियो। मुक्तिनाथ विकास समितिले भने समितिको आधिकारी निर्णय नगरी रकम उपलब्ध गराउन नसक्ने जनाएको छ। यता, वारागुङ मुक्तिक्षेत्र गापाका अध्यक्ष फेञ्चोक छेप्तेन गुरुङले मुक्तिनाथ मन्दिरमा तिर्थालु सहजताका लागि गरिएको विकासको काममा मुक्तिनाथ विकास समितिले आर्थिक साझेदारी गर्नुपर्ने बताए। उनले फुट ट्रेलको लागि विकास समितिले बजेट उपलब्ध नगराएको मुक्तिनाथमा तालाबन्दी गर्ने गापा अध्यक्ष गुरुङले चेतावनी दिएका छन्।"
मौसमी ज्वरोका बिरामी बढे,"काठमाडौं : अस्पतालमा भाइरल ज्वरो र मौसमी रुघाखोकीका बिरामीको संख्या बढेको छ। मौसम परिवर्तन भएसँगै अस्पतालमा भाइरल ज्वरोका बिरामीको चाप बढेको हो। भरतपुर अस्पतालका सूचना अधिकारी लीलाधर पौडेलका अनुसार अहिले अस्पतालमा उपचार गराउन आउनेमध्ये जनरल मेडिसिन विभागमा आउने बिरामीको संख्या १०० भन्दा बढी छ। पहिलेको तुलनामा यो संख्या बढी हो। लक्षण कारोनासँग मिल्दोजुल्दो भएको तर कोरोना नभई भाइरल ज्वरो रहेको उनले जानकारी दिए। भरतपुर अस्पतालको जनरल मेडिसिनमा अहिले दैनिक २०० को हाराहारीमा बिरामी उपचारका लागि आउने गरेका छन्। तीमध्ये ६० प्रतिशत ज्वरो र मौसमी रुघाखोकीका बिरामी आउने गरेका उनले बताए। मौसममा परिवर्तन हुने समय र नियमित वर्षाका कारण पानी दूषित हुँदा बिरामीको चाप बढेको भरतपुर अस्पतालका वरिष्ठ फिजिसियन डा कालिदास अधिकारीले बताए। अहिले ज्वरो र मौसमी रुघाखोकीका बिरामी पहिलेको तुलनामा बढ्दै गएको उनको भनाइ छ। गत एक सातायतादेखि बिरामीकोे चाप बढ्दै गएको हो। अस्पतालमा आएका बिरामीमध्ये अधिकांश दुईतीन दिनदेखि उच्च ज्वरो आएका रहेका छन्। यस्तै भाइरल ज्वरोका बिरामी बालबालिकाको संख्या पनि अहिले उच्च छ। अस्पतालमा आउने बालबालिकामध्ये ७० देखि ८० प्रतिशत भाइरल ज्वरोका बिरामी छन्। बालबालिकामा पनि अहिले उच्च ज्वरो, निमोनिया र रुघाखोकीको समस्या देखिएको अस्पतालले जनाएको छ। पाँच वर्षमुनिका बच्चामा ज्वरो र मौसमी रुघाखोकीको समस्या बढी देखिएको अस्पतालका बालरोग विशेषज्ञ डा युवानिधि बशौैलाले जानकारी दिए। कोभिडका कारण बालबालिकालाई पूर्णखोप लगाउन नपाउँदा यस्तो समस्या देखिएको उनको भनाइ छ। अहिलेको समयमा झोलिलो पदार्थ, सागपात, फलफूलजस्ता पोषणयुक्त खानेकुरामा बढी जोड दिन चिकित्सकले सुझाएका छन्।"
टिभिएस अपाचे आरटीआर २०० फोरभी सार्वजनिक,"काठमाडौं : टिभिएस माेटर कम्पनीकाे नयाँ मोडलको मोटरसाइकल सार्वजनिक गरेको छ। विश्वव्यापी रुपमा टूह्वीलर तथा थ्रीह्वीलरको ख्याति प्राप्त निर्माता कम्पनी, टिभिएस मोटर कम्पनीको नेपालका लागि आधिकारिक वितरक, जगदम्बा मोटर्सले बिहीबार टिभिएस अपाचे आरटीआर २०० फोरभीको फर्स्ट इन्क्लास राइडिङ्ग मोड्ससँगै बीएसभीआई र एबिएससहितको नयाँ मोडल सार्वजनिक गरेको हो। टिभिएस अपाचे आरटीआर २०० फोरभी विथ फर्स्ट इन्क्लास राइडिङ्ग मोड्समा ठाउँ, सडक र मौसम अनुसार राइडिङ् मोड परिवर्तन गर्न मिल्ने अत्याधुनिक फिचर्स रहेको छ। यसको सिस्टममा स्पोर्ट, अर्बान र रेनमोडगरेर तिन वटा मोडहरु रहेका छन्। जसलाई चालकले सहजता र परिस्थितिको आधारमा मोटरसाइकल कुदाउँदा परिवर्तन गर्न सक्नेछन्। यस फिचर्सले चालकको राइडिङ् अनुभवलाई थप सहज र सुरक्षित गर्ने देखिन्छ। कार्यक्रममा टिभिएस मोटर कम्पनीका अन्तर्राष्ट्रिय व्यापार अध्यक्ष, आर दिलीपले टिभिएस अपाचे श्रृंखला संसारभरी रहेका ग्राहक र रेसिँग उत्साहीहरुका लागि नयाँ प्रविधिको कौशल प्रदान गर्ने प्रतिबद्धताको प्रमाण रहेको बताए। त्यसैको निरन्तरतास्वरुप फर्स्ट इन सेगमेन्ट फिचर्स र प्रविधियुक्त रहेको नयाँ टिभिएस अपाचे आरटीआर २०० फोरभी मोटरसाइकल नेपालमा प्रस्तुत गर्न पाउँदा अत्यन्तै उत्साहित रहेको उनको भनाइ छ। 'आशा गर्दछौं कि यस नयाँ मोडलले हाम्रा नेपाली ग्राहकहरुलाई थप उत्साहित र खुशी बनाउनेछ, उनले भने।"
"सत्ता गठबन्धनको बैठक सकियो, साँझ ६ बजे फेरि बस्ने","काठमाडौं : साँझ ६ बजे बस्नेगरी सत्ता गठबन्धनको बैठक सकिएको छ। शुक्रबार बिहान मन्त्रिपरिषद् विस्तार र एमसीसी पारित गर्नेनगर्ने बारे साझा धारणा बनाउन प्रधानमन्त्री निवास बालुवाटारमा गठबन्धनको बैठक बसेको थियो। बैठकले खासै निर्णय गर्न नसकेपछि बेलुका ६ बजे फेरि बस्ने गरी स्थगित भएको बालुवाटार स्रोतले जनाएको छ। बैठकमा प्रधानमन्त्री शेरबहादुर देउवा, नेकपा (एकीकृत समाजवादी)का अध्यक्ष माधवकुमार नेपाल, माओवादी केन्द्रका अध्यक्ष पुष्पकमल दाहाल ,जनता समाजवादी पार्टीका अध्यक्ष उपेन्द्र यादव र राष्ट्रिय जनमोर्चाकी उपाध्यक्ष दुर्गा पौडेल सहभागी थिए। बैठकमा केही दोस्रो वरियताका नेताहरुको समेत सहभागिता रहेको छ । अमेरिकी सहयोग नियोग मिलेनियम च्यालेन्ज कर्पोरेसन(एमसीसी) संसदबाट पारित गर्ने वा नगर्ने भन्ने विषयमा साझा धारणा बनाउन शीर्ष नेताहरु छलफलमा जुटेका छन् । बिहीबार बेलुकी प्रधानमन्त्री निवास बालुवाटारमा बसेको सत्तारुढ दलको बैठक विना निष्कर्ष टुंगिएको थियो । एमसीसी पारित गर्ने वा नगर्ने विषयमा वहस भइरहेका बेला पछिल्लो अवस्था बुझ्न वासिङटन डीसीबाट एमसीसी उपाध्यक्ष फातिमा सुमार बिहीबार बिहान काठमाडौँ आएकी छन् । उपाध्यक्ष सुमारले शुक्रबार अपरान्ह प्रधानमन्त्री देउवासँग भेट गर्दैछिन । उपाध्यक्ष सुमारले शीर्ष नेताहरुसँगको छलफलमा एमसीसी अमेरकाको कुनै पनि सैन्य रणनीति नभएको बताएकी छन् ।"
राष्ट्रिय सुरक्षा परिषद्को बैठक बालुवाटारमा जारी,"काठमाडौं : राष्ट्रिय सुरक्षा परिषद्को बैठक प्रधानमन्त्री निवास बालुवाटारमा जारी छ । केहीबेर अघिबाट सुरु भएको बैठकमा गृहमन्त्री बालकृष्ण खाँण, सरकारका मुख्य सचिव शंकरदास वैरागी, प्रधानसेनापती प्रभुराम शर्मा लगायत सहभागी छन् ।"
प्रतिनिधिसभा बैठक (लाइभ),काठमाडौं : प्रतिनिधिसभाको ९ औं अधिवेसनको दोस्रो बैठक सुरु भएको छ। बैठकमा ८ वटा अध्यादेश पेश हुने कार्यसूची छ। बैठकमा अर्थ मन्त्री जनार्दन शर्मा प्रभाकरले आर्थिक अध्यादेश २०७८ लाई स्वीकृत गरियोस् भनी प्रस्ताव पेश गर्नेछन्। उनले यसअघि संसदमा प्रस्तुत गरेको मुलुकको आर्थिक अवस्थाको यथार्थ पत्र मा प्रतिस्थापन विधेयक मार्फत अध्यादेशबाट प्रस्तुत गरिएको बजेटलाई प्रतिस्थापन गरिने बताएका थिए। यसैगरी दुईवटा शोक प्रस्ताव पारित हुने जनाइएको छ।
मन्त्रिपरिषद् बैठक बालुवाटारमा जारी,काठमाडौं : मन्त्रिपरिषद् बैठक प्रधानमन्त्री निवास बालुवाटारमा जारी छ। बैठकमा एमसीसीलगायत समसामयिक विषयमा छलफल हुने जनाएको छ। यसअघि शुक्रबार बिहान बसेको सत्ता गठनबन्धनको बैठकमा प्रधानमन्त्री शेरबहादुर देउवाले गठबन्धनका नेताहरुसँग मन्त्रीहरुको नामावली छिट्टै दिन आग्रह गरेका थिए। प्रधानमन्त्रीमा नियुक्त भएको दुई महिना वितिसक्दा पनि देउवाले मन्त्रिमण्डल विस्तार गर्न सकेका छैनन्। मन्त्रिमण्डल विस्तार नहुँदा सरकारका कामकारवाही प्रभावित हुँदै आएका छन्।
"प्रतिनिधिसभा बैठक बस्दै, के के छन् एजेन्डा ?",काठमाडौं : प्रतिनिधिसभाको ९ औं अधिवेसनको दोस्रो बैठक बस्दैछ । संघीय संसद सचिवालयका महासचिव डा भरतराज गौतमका अनुसार शुक्रबार १ बजे बस्ने बैठकमा आर्थिक अध्यादेशस पेशहित २९ वटा सम्भावित कार्यसूची छन्। बैठकमा अर्थ मन्त्री जनार्दन शर्मा प्रभाकरले आर्थिक अध्यादेश २०७८ लाई स्वीकृत गरियोस् भनी प्रस्ताव पेश गर्ने कार्यसूची रहेको छ । उनले यसअघि संसदमा प्रस्तुत गरेको मुलुकको आर्थिक अवस्थाको यथार्थ पत्र मा प्रतिस्थापन विधेयक मार्फत अध्यादेशबाट प्रस्तुत गरिएको बजेटलाई प्रतिस्थापन गरिने बताएका थिए। यसैगरी दुई वटा शोक प्रस्ताव पारित हुने जनाइएको छ।
सोमप्रसाद पाण्डे रिटको सुनुवाइ न्यायाधीश भट्टराईको इजलासमा,काठमाडौ : नेकपा एकीकृत समाजवादीमा अद्यावधिक गराउनुपर्ने माग गर्दै प्रतिनिधिसभा सदस्य सोमप्रसाद पाण्डे र राष्ट्रियसभा सदस्य शारदादेवी भट्टले सर्वोच्च अदालतमा दायर गरेको रिटमाथि शुक्रबार सुनुवाइ हुँदैछ । न्यायाधीश आनन्दमोहन भट्टराईको एकल इजलासमा पाण्डे र भट्टको रिटको सुनुवाइ हुन लागेको हो । दुवैजनाले नेकपा एकीकृत समाजवादीमा समावेश हुन पाउ भन्दै निर्वाचन आयोगलाई विपक्षी बनाइ गत मंगलबार सर्वोच्चमा रिट दायर गरेका थिए । गत बुधबार न्यायाधीश अनिल सिन्हाको इजलासमा रिटमाथि पेशी तोकिएपनि हेर्न नभ्याइने सूचिमा राखिएको थियो । नेकपा एकीकृत समाजवादीमा सनाखत गर्न खोज्दा निर्वाचन आयोगले आफूहरुको विवरण नपठाएको उनीहरुको आरोप छ ।
मोटरसाइकलको ठक्करबाट महिलाको मृत्यु,जनकपुरधाम : धनुषामा मोटरसाइकलको ठक्करबाट एक महिलाको मृत्यु भएको छ। धनुषा विदेह नगरपालिका६ एकराहीमा बिहीबार राति ११ः३० बजे मोटरसाइकलको ठक्करबाट ४० वर्षीया दलितिया देवी महराको मृत्यु भएको हो। प्रहरीका अनुसार बिहीबार राति ज७प ९८१२ नम्बरको मोटरसाइकलले पैदल हिँडिरहेकी महरालाई ठक्कर दिँदा उनी गम्भीर घाइते भएकी थिइन्। उनको प्रादेशिक अस्पताल जनकपुरमा उपचारको क्रममा राति १ बजे मृत्यु भएको जिल्ला ट्राफिक प्रहरी कार्यालय धनुषाले जनाएको छ। ठक्कर दिने मोटरसाइकल र चालक हँसपुर८ का चन्दे साहलाई प्रहरीले नियन्त्रणमा लिएको छ।
निशानले दक्षिण एशियामा ग्रीन मिशन सेसन आयोजना गर्ने,"काठमाडौं : विश्वविद्युतीय गाडी दिवसको उपलक्ष्यमा निशान कम्पनीले नेपाल, भुटान र श्रीलंकाको बजारमा विद्युतीय सवारी साधनको सहज उपलब्ध गराउन र भविष्यमा दिगो वातावरणीयस्थिति कायम राख्न भर्च्युल सेसनको आयोजना गरेको छ। नेपाल र भुटानमा पर्याप्त जलविद्युतको उपलब्ध भएकोले वातावरणीय एवं आर्थिक पक्षमा दरिलो वातावरण संरक्षणको सम्भावना छ। निशानको उद्देश्य यस क्षेत्रको अधिकतम जनताका लागि उपयुक्त सवारी साधन उपलब्ध गराउने, सामाजिक आर्थिक लाभ दिलाउने र दिगो पनि हुने देखिन्छ। नेपाल सरकारको अग्रगामी चिन्तनको निति अनुरुप कार्वन उत्सर्जन कम गर्ने र विद्युतीय सवारी साधनलाई अधिकतम उपयोग गर्ने रहेको छ। निशानले नेपालका लागि हालै मात्र शून्य प्रदूषणमा आधारित लिफ ईभीनिसान कार प्रारम्भिक चरणमा विशेष छुट मूल्य अर्थात ५९ लाख ९९ हजार रुपैयाँ उपलब्ध गराएको छ। निशान लिफ ई भी विद्युतीय सवारी साधन सन् २०१० मा उत्पादन भएको थियो । निसशान लिफ गाडीले समग्रमा २५ विलियन किलो लिटरको यात्रा तय गरिसकेका छन्, जसले १२ मिलियन टन कार्वन घटाउन मद्दत पुर्याई सकेको छ। यसको तुलना गर्दा ९ करोड रुखबाट पाईने अक्सिजनसँग गर्न सकिन्छ।"
"विदेशी सहायता, दाताकै रजगज","काठमाडौं : अन्तर्राष्ट्रिय विकास सहायता परिचालन नीतिले भन्छ वैदेशिक सहायता राष्ट्रिय बजेटमार्फत मात्र खर्च गर्नुपर्छ। तर, महालेखापरीक्षकको प्रतिवेदनले सहायताको ४७ प्रतिशत रकम सरकारी कोषभन्दा बाहिरबाट खर्च भएको देखाउँछ। नेपालले नै सहायता रकम परिचालन गर्नुपर्ने हो। तर, उल्टै सहायताले नेपाललाई परिचालन गरिरहेको यसबाट देखिन्छ। यस्तो खर्च पारदर्शी पनि छैन। न बजेटरी प्रणालीमा आउँछ। दातृनिकायले राज्यको लेखा प्रणालीमा नआई आफूखुसी खर्च गर्छन्। यस्तो रकम दुरुपयोग हुने गरेको पाइएको छ। बजेटरी प्रणालीमा समावेश नभएको सहायता कहाँ कसरी खर्च भइरहेको छ भन्ने कसैलाई थाहा नहुने अर्थविद् केशव आचार्य बताउँछन्। आचार्यका अनुसार दातृ निकायले पेरिस सम्मेलन गरी सम्बन्धित देशको खातामै रकम पठाइदिने, उनीहरूले नै अनुगमन गर्ने घोषणा गरे पनि कार्यान्वयन हुन सकेको छैन। सरकारी बजेटमा आए कति खर्च भयो भन्ने थाहा हुन्छ, अर्थविद् आचार्य भन्छन्, तर, दातृ निकायले आफ्नो स्वार्थअनुकूल खर्च गर्न राष्ट्रिय बजेटमा समावेश गर्दैनन्। त्यो अवस्थामा जति खर्च गर्दा पनि राज्यलाई थाहा हुँदैन। यति मात्रै होइन, उनीहरूले परामर्शलगायत विविध शीर्षकमा २५ प्रतिशतभन्दा बढी रकम बाहिरै लैजाने गरेका छन्। यस्तै, वस्तुगत (जिन्सी) सहायता पनि गैरबजेटरीमार्फत आउने गरेको छ। यस्ता बेथितिका कारण नेपालमा वैदेशिक सहायताप्रति वितृष्णा देखिँदै आएको छ। सरकारले २०७६ सालमा नीति बनाए पनि अझै कार्यान्वयन नभएको महालेखाको प्रतिवेदनमा उल्लेख छ। नीतिले राष्ट्रिय हित र प्राथमिकतालाई ध्यानमा राखी सहायता लिने र राष्ट्रिय बजेटमार्फत पारदर्शी रूपमा खर्च गर्नुपर्ने व्यवस्था गरेको छ। तर, विभिन्न दातृ निकाय र आईएनजीओले २०७६७७ मा बजेट छलेर ४६ करोड १८ लाख डलर (करिब ५० अर्ब ८० करोड रुपैयाँ) खर्च गरेका छन्। सरकारले २०७६७७ मा १ खर्ब ५७ अर्ब ५ करोड सहायता मात्रै परिचालन गरेको छ। यो कुल सरकारी खर्चको १४३९ प्रतिशत हो। दातृ निकायले आफ्नो स्वार्थअनुकूल रकम खर्च गर्दै आएका छन्। नेपालको आवश्यकता एकातिर तर सहयोग अर्कैतिर हुने गरेको छ। गरिबी निवारण, आर्थिक विकास तथा रोजगारी सिर्जनामा केन्द्रित गर्नुपर्ने सरकारी नीति छ। तर, सरकारको नियन्त्रणबाहिर खर्च भइरहेको छ। बजेटरी प्रणालीमा आउने ५३ प्रतिशत सहायता पनि दातृ निकायको स्वार्थ गाँसिएर अनेक सर्त तेस्र्याउने गरेको पाइएको छ। जसका कारण नेपालको प्राथमिकता र हितभन्दा विदेशी रिझाउनमै खर्च भइरहेको छ। दातृ निकायहरूले आर्थिक कार्यविधि नियमावली २०६४ र सहायता परिचालन नीतिविपरीत राजनीतिक सशक्तीकरण, ससाना आयोजना, छुवाछूत अन्त्य, मानव अधिकारका क्षेत्रलगायतमा खर्च गरिरहेका छन्। यसबाट पुँजी निर्माण र रोजगारी सिर्जनामा कठिनाइ भइरहेको छ। राष्ट्रिय बजेट छलेर खर्च गर्न नपाउने व्यवस्था भए पनि उनीहरूले मनपरी गर्दै आएका छन्। उनीहरूले गैरबजेटरी रकम नेपालमा ल्याउन रोकेका छैनन्। सरकारले कडाइका साथ त्यसलाई रोक्न सकिरहेको देखिँदैन। गैरबजेटरी खर्चले दोहोरोपना आउने अनि लक्षित वर्गले फाइदा नपाउने समस्या हुन्छ। यसले आर्थिक प्रणालीमा अराजकता ल्याउने अर्थविद्को बुझाइ छ। कहीँकहीँ एकै ठाउँमा धेरै दातृ निकाय आइरहेका हुन्छन्, कतै शून्य। त्यहाँ राज्य पनि पुगेको हुँदैन, आचार्य भन्छन्, यसले बजेट अनुशासन पनि कायम हुँदैन। सरकारी खर्च सार्वजनिक खरिद ऐन तथा नियमावलीमा टेकेर हुन्छ। तर, दातृ निकायको खर्चमा बेइमानी भइरहेको छ। उनीहरूले नियम मान्ने प्रतिबद्धता जनाए पनि उल्लंघन गर्ने गरेको आचार्य बताउँछन्। अर्थविद् डिल्लीराज खनाल सहायतासम्बन्धी नीति राम्रो भए पनि कार्यान्वयन पक्ष फितलो देखिएको बताउँछन्। दाता नेपालका अधिकांश आयोजनापरियोजना केन्द्रित छन्। ससाना, खुद्रा परियोजना पनि उल्लेख्य मात्रामा छन्। त्यसमध्ये एकतिहाइको लेखापरीक्षण हुँदैन। यस्ता परियोजनाको नेपालबाटै अग्रिम भुक्तानी गरिदिने चलनसमेत छ। दातृनिकायले प्रतिबद्धताअनुसार तिर्नुपर्ने वा शोधभर्ना गर्नुपर्ने भए पनि त्यसो नगरेको पाइएको छ। त्यस्ता आयोजनाको दुवै पक्षबाट लेखापरीक्षण हुँदैन। दातृ निकाय तथा विकास साझेदार दुवै पक्ष पारदर्शितामा कमजोर देखिएको अर्थविद् खनाल बताउँछन्। भन्छन्, अपनत्व, स्वामित्व, पारदर्शितादेखि प्रभावकारिता बनाउने भन्ने थियो। केही सुधारका प्रयत्न पनि भए। कतिपय वैदेशिक सहायता नीतिमा पनि आए। तर, अहिले पनि ५६ वटा समस्या छन्। पूर्वअर्थमन्त्री सुरेन्द्र पाण्डे दातृ निकायबाट हुने खर्चलाई बजेट प्रणालीमै समावेश गर्न पहल गर्नुपर्ने बताउँछन्। आफ्नै एजेन्सी तथा निकायबाट खर्च हुने रोक्नुपर्छ, नेता पाण्डे भन्छन्, नेपालको सिस्टममा छिर्न नसक्नु ठूलो समस्या छ। गैरबजेटरी खर्च प्रणालीका कारण नेपालले वैदेशिक सहायताबाट लाभ लिन सकेको छैन। दातृ निकायले पैसा दिएको ठानिने तर उताकै एजेन्सीबाट खर्च हुने हुँदा धेरै रकम बाहिरिएको छ, उनी भन्छन्, यसबाट नेपालले लाभ लिन सकेको छैन। गैरबजेटरी रकम धर्म प्रचारका नाममा आएको हुन सक्ने अर्थविद् आशंका गर्छन्। पूर्वअर्थसचिव कृष्णहरि बाँस्कोटा गैरबजेटरी खर्च घटाउन प्रयास गरे पनि सरकारले नसकेको बताउँछन्। बरु बढ्दै गएको बाँस्कोटाको बुझाइ छ। गैरबजेटरी रकम राज्यको नीति तथा प्राथमिकताभन्दा बाहिर पनि खर्च हुन सक्छ, उनी भन्छन्, त्यसकारण राज्य प्रणालीबाटै खर्च गर्ने व्यवस्था अनिवार्य कार्यान्वयन हुनुपर्छ। दातृ निकाय दुई देशका सरकारलाई थाहै नदिई प्रत्यक्ष एजेन्सीमार्फत खर्च गर्न चाहन्छन्। यसले पनि गैरबजेटरी खर्च बढाउने विज्ञ बताउँछन्। कतिपयले राज्य प्रणालीलाई भ्रष्टाचार गरेको तथा मानवअधिकारका क्षेत्रमा राम्रो काम नगरेको विषय उठाएर बेवास्ता गर्दै जनतालाई प्रत्यक्ष सहयोग गर्न खोज्छन्। पूर्वअर्थसचिव बाँस्कोटा त्यसरी खर्च गर्दा झन् भ्रष्टाचार हुने, अनियमितता हुने ठान्छन्। राज्य प्रणालीलाई रोक्न सकिँदैन। एउटा सरकारले भ्रष्टाचार गरे अर्को आउँछ, उनी भन्छन्, त्यसकारण दातृ निकायले आफ्नो ढंगभन्दा बजेट प्रणालीबाटै खर्च गर्नुपर्छ। व्यक्तिगत सहायता सरकारले स्वीकार गर्दैन। नीति नियममा नपाइने चिज गैरबजेटरीमा पाइने भएकाले त्यस्तो प्रक्रिया चाहेर पनि निर्मूल पार्न नसकिने बाँस्कोटा बताउँछन्। देशको उद्देश्यविपरीत गैरबजेटरी रकम आउन दिनुहुन्न, उनी भन्छन्, यसले देशको अहित गर्छ। वैदेशिक सहायता अनुदान र ऋण दुवै हुन्छ। अनुदानभित्र नगद (बजेटरी सहयोग) सरकारले खर्च गर्न पाउँछ। यसमा कुनै आयोजनाका लागि हुँदैन। सरकारले आफ्नो प्राथमिकताका आधारमा खर्च गर्न पाउँछ। त्यस्तै आयोजनामा आधारित अनुदान हुन्छ। यसमा निश्चित आयोजनाभन्दा अरूमा खर्च गर्न पाइँदैन। वस्तुगत र प्राविधिक सहायता पनि दातृ निकायले उपलब्ध गराउँछन्। वस्तुगत सहायतामा घोटाला वस्तुगत सहायतामा झनै घोटाला हुने गरेको पाइएको छ। गैरबजेटरीमार्फत वस्तुगत सहायता आउने क्रम बढेको छ। औषधि, खाद्यपदार्थ, फलामलगायत विविध सामान वस्तुगत सहायतामार्फत आउने गरेको छ। महालेखा परीक्षकको कार्यालयका सहप्रवक्ता नेत्रप्रसाद पौडेल वस्तुगत सहायताबारे बजेटमा समावेश गर्ने गरिए पनि आएकोनआएकाबारे यकिन आर्थिक विवरण उपलब्ध नगराएको बताउँछन्। कतिपयले दातृ निकायबाट आएको सामान प्राप्त भएको जनाए पनि कति मूल्यको भनेर नखुलाउने प्रवृत्ति छ, सहप्रवक्ता पौडेल भन्छन्, बजेटमा समावेश भएकोमा पनि यस्तो समस्या देखिएको छ। वार्षिक बजेट कार्यक्रममा उल्लेख भएअनुसार मन्त्रालगायत रूपमा लिएको सहायताको हिसाव किताब राखिएको हुँदैन। पौडेल भन्छन्, वैदेशिक सहायता सरकारको सम्पत्ति हो। यसको पारदर्शी हिसाब नहँुदा राज्यको सम्पत्ति कति हो, वस्तुगत वैदेशिक सहायता प्राप्त भएको कति हो भनेर बुक अफ अकाउन्टेन्ट रिलायबल भएन। बजेटमा पनि समावेश नभएको, मन्त्रालयहरूले पनि पायौं भनेर जानकारी नगराएको तर राज्यको नामबाट प्राप्त सामान अपचलन तथा दुरुपयोग हुने गरेको छ। यस्ता सामानको अभिलेख नहुने भएकाले दुरुपयोग हुने गरेको पौडेल बताउँछन्। मन्त्रालयले अघिल्लो वर्ष के कति वस्तुगत सहायता पाए भनेर लिखत नभएकाले यकिन थाहा नहुने महालेखाले जनाएको छ। पारदर्शी भएर हिसाब देखाउन मन्त्रालयले जिन्सी, राजस्व आम्दानी, विनियोजन बजेट खर्चका विषयमा बुक अफ अकाउन्ट तयार गरेर विवरण पेश गर्नुपर्ने हो। तर, यसो गरेको पाइएन, उनी भन्छन्। वस्तुगत सहायता सही ढंगले वितरण हुँदैन। परामर्शमै मनपरी दातृ निकायबाट आएको रकम परामर्शका नाममा मनपरी खर्च हुने गरेको पाइएको छ। पूर्वअर्थमन्त्री पाण्डे भन्छन्, नेपाललाई सहायता गरेजस्तो देखिए पनि दातृ निकाय तथा उनीहरूका एजेन्सी नै मोटाउने काम भएको छ। यस हिसाबले परामर्शदाताले ठूलो धनराशि लैजान्छन्। महालेखाले हरेक वर्ष परामर्शका नाममा कति खर्च गर्ने भनेर सुझाव दिए पनि कार्यान्वयन हुन सकेको छैन। दातृ निकायबाट प्राप्त हुने रकमको २५ प्रतिशतभन्दा बढी परामर्शलगायत विविध शीर्षकमै बाहिरिने गरेको छ। गैरबजेटरी रकम स्वदेशी र विदेशी परामर्शदाताको तलब भत्ता र उनीहरूलाई दिने सुविधामा बढी खर्च भइरहेको छ। परामर्शमा स्वदेशी केही सहयोगी मात्रै हुने गरेका छन्। विकास आयोजनाका सम्भाव्यता र विस्तृत परियोजना अध्ययनमा परामर्शका नाममा उत्तै पैसा जान्छ। प्राविधिक सहयोगमा ८० प्रतिशतभन्दा बढी रकम बिदेसिने गरेको छ। दातृ निकाय तथा उनीहरूका एजेन्सीले सशक्तीकरण, मानव अधिकार, नारीको अधिकार, खानेपानी, छुवाछूत अन्त्यलगायत शीर्षकमा अधिक खर्च गर्छन्। कसरी रोक्ने गैरबजेटरी खर्च ? सरकारले आर्थिक कार्यविधि नियमावली २०६४ र अन्तर्राष्ट्रिय विकास सहायता परिचालन नीति २०७६ कार्यान्वयनमा कडाइ गर्नुपर्छ। दातृ निकायको स्वार्थ अनेक हुने भएकाले नीतिअनुसार हिँडाउन सक्नुपर्ने अर्थविद्हरू बताउँछन्। अर्थविद् केशव आचार्यका अनुसार अर्थ मन्त्रालय, ज्येष्ठ नागरिक, महिला, बालबालिका तथा समाजकल्याण मन्त्रालय र जिल्ला प्रशासन कार्यालयबीच समन्वय हुन सके दातृ निकायलाई नियन्त्रण गर्न सकिन्छ। योजना आयोगको संयोजनमा बारम्बार बैठक बसी सरकारको नीति नमान्नेलाई कारबाही गर्न सक्नुपर्ने आचार्य बताउँछन्। वैदेशिक सहायताको चेपुवामा सरकार पर्न हुन्न, उनी भन्छन्, गडबडी रोक्न सरकार सचेत हुनुपर्छ। सरकारले नीति बनाए पनि कस्तो क्षेत्रमा सहयोग लिने भन्ने विषयमा अनुगमन अपरिहार्य छ। गैरसरकारी संस्था (एनजीओ)माथि फितलो अनुगमनका कारण पनि मनपरी खर्च हुने गरेको उनको बुझाइ छ। अर्थ मन्त्रालयका प्रवक्ता महेश आचार्य गैरबजेटरी खर्च घट्दै गएको बताउँछन्। अघिल्ला वर्षको तुलनामा त्यस्तो खर्च घट्दै गएको छ, प्रवक्ता आचार्य भन्छन्, वैदेशिक सहायता बजेटरी प्रणालीमा ल्याउने सरकारको नीति छ। गैरबजेटरी खर्च आईएनजीओएनजीओको बढी हुने गरेको मन्त्रालयले जनाएको छ। दातृ निकायहरूले अनुदान, ऋण सहायता (परियोजन)मा खर्च गर्ने भएकाले गैरबजेटरी खर्च कम हुने गरेको उनी बताउँछन्।"
मन्त्रिपरिषद् विस्तार र एमसीसीबारे छलफल,"काठमाडौं : सत्तारुढ गठबन्धनको बैठक प्रधानमन्त्री निवास बालुवाटरमा बस्ने भएको छ। अमेरिकी अनुदान सहयोग परियोजना एमसीसीलगायतका विषयमा छलफल गर्न शुक्रबार बिहान ९ बजे बैठक बस्न लागेको स्रोतले बताएको छ। बैठकमा एमसीसीसँगै मन्त्रिपरिषदको पूर्णता, संसद निरन्तर चलाउने र नयाँ राजनीतिक घटनाक्रमबारे छलफल हुने बुझिएको छ। नेपालमा एमसीसीका बारे पक्ष विपक्षमा बहस भइरहेका बेला बिहीबार एमसीसीकी उपाध्यक्ष फातिमा सुमार नेपाल भ्रमणमा आएकी छिन्। एमसीसीको प्रगति विवरणबारे बुझ्न आएकी सुमारले शीर्ष नेतृत्वसँगको भेटलाई तीव्रता दिएकी छिन्। उनले बिहीबार नेकपा एमालेका अध्यक्ष केपी शर्मा ओली, नेकपा एकीकृत समाजवादीका अध्यक्ष माधव कुमार नेपाल र जनता समाजवादी पार्टी जसपाका अध्यक्षद्वय उपेन्द्र यादव र डा बाबुराम भट्टराईसँग भेट गरिसकेकी छिन्। भेटमा भएको छलफलमा एमसीसी कुनै सैन्य रणनीतिसँग सम्बन्ध नभएको सुमारले बताएकी छिन्। सत्तारुढ दलका नेताहरूले भने गठबन्धन दलको निर्णयअनुसार अघि बढ्ने बताएका छन्।"
उद्योगले नै लुकायो पाँच मजदुरको मृत्यु,"वीरगन्ज : वीरगन्जस्थित सर्वोत्तम स्टिल उद्योगले ५ जना मजदुर मृत्युको घटना एक सातासम्म लुकाएको रहस्य खुलेको छ। भदौ १० गते फलाम गलाउने क्रममा उद्योगको भट्टी पड्किएर १५ मजदुर घाइते भएका थिए। तीमध्ये ५ जनाको मृत्यु एक साताअघि नै भएको खुलेको हो। तर, उद्योगले त्यसबारे औपचारिक जानकारीसमेत दिन मानेको छैन। उद्योग व्यवस्थापनले सख्त घाइते ६ जनालाई भदौ १० गते रातारात भारतको पटनास्थित एपोलो अस्पताल पठाएको थियो। त्यसमध्ये ५ मजदुरको मृत्यु भएको जानकारी पर्सा प्रहरीले बिहीबार मात्र पाएको छ। मृत्यु हुनेमा भारत बिहारका ५२ वर्षीय विनोद पाण्डे र २७ वर्षीय गगन नायक उत्तर प्रदेशका ३२ वर्षीय धिरु सहनी, लखनउका ३७ वर्षीय मानस परिदा र ३० वर्षीय रामपुकार यादव छन्। पटनाको एपोलो अस्पतालमा उपचारका क्रममा ३ जनाको भदौ १६ गते र २ जनाको भदौ १८ गते मृत्यु भएको जानकारी बिहीबार मात्र पाएको पर्साका एसपी बेलबहादुर पाण्डेले बताए। ५ जनाको मृत्यु भएको रहेछ, एसपी पाण्डेले अन्नपूर्णसँग भने, तर, यो जानकारी बिहीबार मात्रै पाएका हौं। वास्तविकता लुकाउने उद्योगको प्रयास उद्योग व्यवस्थापन पक्षले ५ जना मजदुरको मृत्युबारे आधिकारिक जानकारी नै दिन मानेको छैन। भट्टी बिस्फोटको घटना उद्योगले सुरुदेखि नै ढाकछोपको प्रयास गरेको थियो। उद्योगका महाप्रबन्धक गुरुप्रसाद चौधरीसँग बिहीबार साँझ प्रतिक्रिया लिन खोज्दा उनी सम्पर्कमै आउन चाहेनन्। उनको मोबाइल नं ९८५१२३७१८७ मा पटकपटक फोन गर्दा नउठाइ काटेका छन्। घटना भएको दिन पनि सञ्चारकर्मीलाई घटनास्थलमा जान बन्देज गरियो। व्यवस्थापनले उद्योगको मूल गेटबाटै सञ्चारकर्मीलाई फर्काएको थियो। वीरगन्जमै सुविधासम्पन्न ठूला अस्पताल भए पनि घटनाको वास्तविकता बाहिर आउन नदिन व्यवस्थापनले ६ जना घाइते मजुदरलाई रातारात भारतको पटना लगेको थियो। घटना भएकै दिन वीरगन्जमा उपचाररत मजदुरले उद्योगकै लापरबाहीका कारण भट्टी पड्किएर आगो लागेको बताएका थिए। त्यही दिन ६ जनासहित अरू घाइतेलाई रातारात पटना लगिएको थियो। उद्योगले पुराना कवाडी संकलन गरेर ल्याएको सिलिण्डर भट्टीमा पर्दा दुर्घटना भएको घाइते मजदुरले बताए। तर, उद्योग व्यवस्थापनले भने फ्रेस फलाम जन्य कच्चा पदार्थबाट मात्र बिलेट उत्पादन गरिरहेको दाबी गरिरहेको छ। भदौ १० गते घटना बारे सञ्चारकर्मीलाई जानकारी दिने क्रममा घाइते मजदुरले उद्योगले बजारबाट संकलन गरी पुराना खिया लागेका पुराना स्क्रेप (कबाडी फलाम) खरिद गरेर बिलेट र डण्डी उत्पादन गर्दै आएको खुलासा गरेका थिए। भट्टामा फलामजन्य कवाडहरू हाल्यौं। त्यसमा ग्यासको सिलिण्डर पनि रहेछ, घाइते मजदुरले भनेका थिए, सिलिण्डर पड्किएर भट्टा बिस्फोट भयो। आगोको लप्कामा हामी पर्यौं। फलामजन्य कवाडमा सिलिण्डर पनि मिसिएको र उक्त सिलिण्डरमा ग्यास भए, नभएको आफूहरूलाई जानकारी नदिइएको ती मजदुरले बताए। अरू स्टिल उद्योगले बिलेट आयात गरेर फलामको डण्डी उत्पादन गर्दै आएका छन्। घटनाको वास्तविकता लुकाउने उद्योग व्यवस्थापनको प्रयासलाई स्थानीय प्रशासनले पनि साथ दिएको आशंका गरिएको छ। साताअघि नै ५ जना मजदुरको मृत्यु भए पनि स्थानीय प्रशासनले भने त्यसबारे जानकारीसमेत राखेको छैन। पर्साका प्रमुख जिल्ला अधिकारी पिताम्बर घिमिरेले ५ जना मजदुरको मृत्यु भएको जानकारी आधिकारिक रूपमा नआएको बताए। मैले पनि मौखिक रूपमा मात्रै सुनेको छु। उद्योग व्यवस्थापनसंग बुझ्छु, उनले भने।"
वैदेशिक लगानी २ खर्ब,"काठमाडौं : नेपालमा वैदेशिक लगानी भित्रिने क्रम बढेको छ। पछिल्ला वर्षहरूमा वैदेशिक लगानी बढ्दै गएको देखियो। सरकारले लगानीसम्बन्धी कानुन खुकुलो तथा सहज बनाएसँगै प्रत्यक्ष वैदेशिक लगानी बढ्न थालेको हो। नेपाल राष्ट्र बैंकको अध्ययनअनुसार आर्थिक वर्ष २०७६०७७ मा अघिल्लो वर्षको तुलनामा ८५ प्रतिशतले वैदेशिक लगानी बढेको छ भने हालसम्म १ खर्ब ९८ अर्ब ५२ करोड रुपैयाँ प्रत्यक्ष वैदेशिक लगानी भित्रिएको छ। प्रतिबद्धताको निकै कम मात्रै वैदेशिक लगानी आउने गरेको छ। उद्योग विभागमा लगानी प्रतिबद्धता उल्लेख्य मात्रामा आउने गरे पनि त्यसको एक तिहाइ मात्रै लगानी भित्रिने गरेको छ। राष्ट्र बैंककै अघिल्लो अध्ययनले प्रतिबद्धताको ३५ प्रतिशत मात्रै लगानी आएको देखाएको थियो। बर्सेनि उद्योग विभागमा विदेशी लगानीकर्ताले अर्बौैंको प्रतिबद्धता गर्छन्। हजारौंलाई रोजगारी दिने घोषणा गर्छन्। तर त्यस अनुरूप लगानी भिœयाएको पाइँदैन। आर्थिक वर्ष २०७७०८८ मा वैदेशिक लगानी प्रतिबद्धता ३८ अर्ब थियो। नेपाल राष्ट्र बैंकको प्रत्यक्ष वैदेशिक लगानीसम्बन्धी सर्भेक्षण प्रतिवेदनअनुसार आर्थिक वर्ष २०७६०७७ मा ५२ देशबाट प्रत्यक्ष वैदेशिक लगानी भित्रिएको छ। ५२ देशबाट १ खर्ब ९८ अर्ब ५२ करोड रुपैयाँ लगानी भित्रिएको बिहीबार राष्ट्र बैंकले सार्वजनिक गरेको प्रतिवेदनमा उल्लेख छ। प्रतिवेदनअनुसार भारतबाट सबैभन्दा धेरै लगानी भित्रिएको छ। त्यसपछि चीन, सेन्ट किस्टस एन्ड नेभिस, आयरल्यान्ड, सिंगापुरबाट लगानी भित्रिएको छ। त्यसपछि अस्ट्रेलिया, दुबई, दक्षिण कोरिया, बंगलादेशबाट उल्लेख्य मात्रामा वैदेशिक लगानी भित्रिएको राष्ट्र बैंकको अध्ययनले देखाएको छ। भारतबाट मात्रै २०७७ असारसम्ममा ६२ अर्ब ४५ करोड रुपैयाँ प्रत्यक्ष वैदेशिक लगानी भित्रिएको छ। दोस्रोमा चीनबाट ३० अर्ब १७ करोड रुपैयाँ लगानी भित्रिएको छ। त्यस्तै लगानी भिœयाउने तेस्रो मुलुक सेन्ट किस्टस एन्ड नेभिस हो। यहाँबाट १५ अर्ब २७ करोड रुपैयाँ भित्रिएको छ। आयरल्यान्डबाट १२ अर्ब ९३ करोड, सिंगापुरबाट १२ अर्ब ४३ करोड रुपैयाँ प्रत्यक्ष वैदेशिक लगानी भित्रिएको छ। अध्ययनअनुसार अस्ट्रेलियाबाट १० अर्ब ८२ करोड, दुबईबाट ७ अर्ब १६ करोड, दक्षिण कोरियाबाट ७ अर्ब ९ करोड लगानी भित्रिएको छ। अमेरिकाबाट ६ अर्ब ९ करोड र बंगलादेशबाट ५ अर्ब ३ करोड रुपैयाँ लगानी आएको राष्ट्र बैंकले जनाएको छ। सबैभन्दा धेरै लगानी औद्योगिक क्षेत्रमा आएको छ। ५६ प्रतिशत औद्योगिक क्षेत्रमा र ४३९ प्रतिशत सेवा क्षेत्रमा वैदेशिक लगानी भित्रिएको अध्ययनले देखाएको छ। औद्योगिक क्षेत्रमध्ये २८३ प्रतिशत उत्पादनमूलक र २७५ प्रतिशत लगानी ऊर्जा क्षेत्रमा आएको छ। कुल वैदेशिक लगानीमध्ये २७३ प्रतिशत लगानी बैंक तथा वित्तीय संस्था र बिमा कम्पनीमा रहेको प्रतिवेदनमा उल्लेख छ। कुल वैदेशिक लगानीमध्ये चुक्ता पुँजीको अंश ५४४ प्रतिशत छ। रिजर्भ ३८८ र कर्जाको अंश ११८ प्रतिशत छ। चुक्ता पुँजीको अंश २६६ प्रतिशतले बढेकाले कुल प्रत्यक्ष वैदेशिक लगानी बढेको छ।"
राष्ट्रिय सहमतिपछि मात्र एमसीसी : प्रचण्ड,"काठमाडौं : नेकपा माओवादी केन्द्रका अध्यक्ष पुष्पकमल दाहाल प्रचण्डले राष्ट्रिय सहमतिपछि मात्र अमेरिकी मिलेनियम च्यालेन्ज कर्पोरेसन्स्ए (एमसीसी) पारित हुने बताएका छ्। नेपाल भ्रमणमा रहेकी एमसीसीकी उपाध्यक्ष फातिमा सुमारसँगको भेटमा शुक्रबार अध्यक्ष प्रचण्डले यस्तो बताएका हुन्। अध्यक्ष प्रचण्डले राष्ट्रिय मुद्दा भइसकेको अवस्थामा सत्तारुढ गठबन्धन र प्रतिपक्षी दलहरूको समेत सहमतिमा मात्र संसदबाट एमसीसी अनुमोदन हुने सुमारलाई भनेका थिए। प्रचण्डले सत्ता गठबन्धन दलहरूबीच छलफल गरेर निर्णयमा पुग्ने बताएका थिए। उपाध्यक्ष सुमारले एमसीसी कुनै सैन्य गठबन्धनसँग सम्बन्धित नभएको भन्दै नेपालको हितमा रहेको बताएकी थिइन्। उनले अध्यक्ष दाहालसँग एमसीसी अमेरिकी सैन्य रणनीतिसँग सम्बन्धित नरहेको स्पष्ट पारेकी थिइन्। उपाध्यक्ष सुमारले शुक्रबार अपरान्ह प्रधानमन्त्री शेरबहादुर देउवासँग भेट गर्दैछिन्। यसअघि उनले बिहीबार नेकपा एमालेका अध्यक्ष केपी शर्मा ओली, नेपामा (एकीकृत समाजवादी) का अध्यक्ष माधवकुमार नेपाल र समाजवादी पार्टीका अध्यक्ष उपेन्द्र यादव र डा बाबुराम भट्टराईसँग भेटेकी थिइन्।"
माओवादी अध्यक्ष दाहाल र एमसीसी उपाध्यक्ष सुमारबीच भेट,काठमाडौं : नेपाल भ्रमणमा रहेकी अमेरिकी मिलेनियम च्यालेन्ज कर्पोरेसन्स्(एमसीसी)की उपाध्यक्ष फातिमा सुमारले माओवादी केन्द्रका अध्यक्ष पुष्पकमल दाहालसँग भेट गरेकी छन्। उपाध्यक्ष सुमार शुक्रबार विहान दाहाल निवास खुमलटार पुगेकी थिइन्। झण्डै एक घण्टा भएको छलफलमा उपाध्यक्ष सुमारले एमसीसी नेपालको हितमा रहेको बताएकी थिइन्। उनले अध्यक्ष दाहालसँग एमसीसी अमेरिकी सैन्य रणनीतिसँग सम्बन्धित नरहेको स्पष्ट पारेकी थिइन्। जवाफमा अध्यक्ष दाहालले सत्ता गठबन्धनको बैठकबाट एमसीसी पास गर्ने वा नगर्नेबारे साझा धारणा बनाउने जानकारी गराएका थिए। उपाध्यक्ष सुमारले शुक्रबार अपरान्ह प्रधानमन्त्री शेरबहादुर देउवासँग भेट गर्दैछिन्।
नक्कली गरिबले बेचे सक्कलीको जग्गा,"बुटवल : लुम्बिनी सांस्कृतिक नगरपालिका वडा नम्बर १० मधुवनी स्थायी घर भएका ७० वर्षीय गरिब कोहार आफ्नो जग्गा धितो राखेर ऋणका लागि वडा कार्यालयमा सिफारिस लिन पुगे। ऋण निकाल्न चार किल्ला सिफारिस लिन पुगेका कोहारले वडाबाट सिफारिस पाएनन्। वडा अध्यक्ष रमजान अलि मियाँले आफूलाई सिफारिस दिन नमानेको कोहार सुनाउँछन्। सिफारिस नपाएपछि निरास भएर वडा कार्यालयबाट फर्किए। आफ्नै जग्गाको सिफारिस लिन खोज्दा वडाले किन दिएन ? उनको मनमा कौतुहल्ता जाग्यो। कुरा बुझ्दै गए। छिमेकी र जानेबुझेकासित उनले आफ्नो पीडा पोखे। रहस्य बुझ्दै जाँदा कोहारले थाहा पाए आफ्नो जग्गा नक्कली नागरिकता बनाएर बिक्री भइसकेछ। खबर सुन्दा कोहार छाँगाबाट खसेजस्तो भए। लुम्बिनी सांस्कृतिक नगरपालिका वडा नम्बर १० महिलवार बजारदेखि १ किलोमिटर दक्षिणतर्फ उनको १० कठ्ठा १६ धुर जग्गा छ। कित्ता नम्वर ४८८ मा ९ कठ्ठा १ धुर र कित्ता नम्बर ५०७ मा १ कठ्ठा १६ धुर जग्गा कोहारको नाममा छ। हाल उक्त क्षेत्रमा प्रति कठ्ठा ३० लाख रुपैयाँमा जग्गा बिक्री भइरहेको स्थानीय बताउँछन्। जग्गाको धनीपूर्जा । नक्कली गरिब कोहारले योजनाबद्ध रुपमा उक्त जग्गा बिक्री गरेको पाइएको छ। वडा कार्यालयले नक्कली गरिबलाई २०७७ माघ २५ गते जग्गाधनी प्रमाणपत्रको प्रतिलिपि दिनु भनि मालपोत कार्यालय सिद्धार्थनगर रुपन्देहीलाई फोटो टाँसेर सिफारिस दिएको छ। २०७७ फागुन १८ गते वडा कार्यालयले चारकिल्ला र नागरिकता प्रतिलिपी सिफारिस दिएको छ। प्रतिलिपी निकालेर उक्त जग्गा नक्कली गरिबले २०७७ फागुन १८ गते मदनपोखरा ४ पाल्पा निवासी सन्दिप कार्कीलाई बिक्री गरेका छन्। सन्दिपले १९ लाख ६७ हजार रुपैयाँ मालपोत कार्यालयमा थैली राखेर जग्गा खरिद गरेका छन्। सोही जग्गा सन्दिप कार्कीले दुई महिना नबित्दै २०७८ वैशाख १२ गते यशोधरा गाउँपालिका ८ कपिलवस्तु निबासी गोविन्दप्रसाद मल्लाहलाई १ करोड ९५ लाख रुपैयाँको थैली राखेर बिक्री गरेका छन्। गोविन्दले ऋण निकाल्नका लागि जग्गा बैंकमा धितो राख्ने उद्देश्यले थैली धेरै राखेको बुझिएको छ। २०७८ साउन १२ गते गोविन्दले जग्गा धितो राखी १ करोड ५० लाख रुपैयाँ ग्लोबल आइएमई बैंक तौलिहवा शाखाबाट ऋण लिएका छन्। तर, नक्कली नागरिकता बनाउने गरिब कोहार को हुन् ? अझै पत्तो लागेको छैन। उनको फोटो वडाले दिएको सिफारिस र नागरिकतामा देखिएपनि स्थानीयबासीले समेत उनको पहिचान गर्न सकेका छैनन्। गरिबको कोहारको सक्कली र उनले थाहै नपाई बनाइएको नक्कली नागरिकताको प्रतिलिपी। किर्ते गर्ने व्यक्तिको पहिचान र सिफारिस दिने वडा अध्यक्षको खोजी भइरहेको जिल्ला प्रहरी कार्यालय रुपन्देहीका प्रवक्ता एवं प्रहरी नायव उपरीक्षक सत्यनारायण थापाले जानकारी दिए। अनुसन्धान चलिरहेको छ, उनले भने, किटानी जाहेर भएका व्यक्तिहरुलाई सम्पर्कमा ल्याउने प्रयास गरिरहेका छौँ। आफ्नो जग्गा अर्कैले नागरिकता नक्कली बनाएर बिक्री गरी बैंकबाट ऋण लिदासमेत बेखबर बनेका कोहारले आवश्यक छानबिन गरी दोषीलाई कारवाहीको माग गर्दै मालपोत कार्यालय भैरहवा र जिल्ला प्रहरी कार्यालयमा किटानी जाहेरी सहित उजुरी दिएका छन्। गरिब कोहोरको नागरिकता । उनको जोहरीमा आफ्नो जग्गा बिक्री गर्ने मुख्य योजनाकार वडा अध्यक्ष रमजान अलि मियाँलाई दोषी लगाइएको छ। कोहारको ससुराली नेपाल भारत सिमानाका कालीदहदेखि १० किलोमिटर कोहरपुरवामा पर्छ। उनी विगत १५ वर्षदेखि ससुराली र घर आउनेजाने गर्छन्। नियमित घरमा नबसेको देखेपछि जग्गा खरिद बिक्री गर्न वडा अध्यक्षले चलखेल गरेको कोहारको आरोप छ। मेरो जग्गा बेचिदिने वडा अध्यक्ष रामजान अलि मियाँ हो, कोहारले भने, मलाई सिफारिस दिएन, बुझ्दै गएपछि थाहा भयो जग्गा बिक्री भइसकेको रहेछ। उसलाई कारबाही हुनुपर्छ। नक्कली गरिब कोहारको नागरिकताको प्रतिलिपी। पीडित कोहारले भदौ २० गते जिल्ला प्रहरी कार्यालय रुपन्देहीमा किर्तेमा संलग्न भएको भन्दै सात जना विरुद्ध किटानी सहित जाहेरी गरेका छन्। वडा अध्यक्ष रमजान अलि मियाँ, तानसेन नगरपालिका वडा नम्वर ८ साविक मदनपाखेरा ४ निवासी ३१ वर्षीय सन्दिप कार्की, सियारी गाउँपालिका १ सोनारत निवासी ६० वर्षीय भागवत प्रसाद उपाध्याय, विहादी गाउँपालिका ५ पर्वत निवासी २७ वर्षीय सुरज आचार्य, सियारी गाउँपालिका १ रुपन्देही निवासी २५ वर्षीय राजन तिवारी, सिद्धार्थनगर नगरपालिका १२ निवासी मालपोत कार्यालयमा कार्यरत ४५ वर्षीय डण्डपानी न्यौपाने र यशोधरा गाउँपालिका ८ कपिलवस्तु निवासी ४० वर्षीय गोविन्द प्रसाद मल्लाहका नाममा किटानी जाहेरी दिइएको छ। प्रहरीले लेखापढी व्यवसायी भागवतप्रसाद उपाध्याय र जग्गा खरिद गर्ने गोविन्दप्रसाद मल्लाहलाई नियन्त्रणमा लिई अनुसन्धान थालेको छ। उपाध्याय लेखापढी व्यवसायी भैरहवा इकाइ समितिका अध्यक्ष समेत हुन्। किर्ते गर्नेमा सबैभन्दा मुख्य योजनाकारको रुपमा वडा अध्यक्षकै संलग्नता रहेको स्थानीयले आरोप लगाएका छन्। वडा अध्यक्षले आफ्ना नागरिक को सक्कली, को नक्कली भन्ने पनि नचिन्ने हुन्छ ?, स्थानीय एवं लुम्बिनी होटल एशोसियसनका सदस्य घनश्याम गुप्ताले भने, यसमा सबै चलखेल वडा अध्यक्षको हो। प्रहरी प्रशासनले निष्पक्ष छानबिन गरेर कारबाही गर्नुपर्छ। उनी गरिब कोहारका सँधियार समेत हुन्। वडाले चारकिल्ला सिफारिस दिँदा उनको नाम र कित्ता नम्बर समेत राखेको छैन। वडाले जग्गा धनीपूर्जाको प्रतिलिपीका लागि गरेको सिफारिस । वडा अध्यक्ष मियाँ दुई दिनदेखि सम्पर्क विहिन रहेको स्थानीयले बताए। किटानी सहित जाहेरी दिँदा समेत प्रहरीले वडा अध्यक्षलाई प्रक्राउ गर्न आनाकानी गरेको पीडितको आरोप छ। वडा अध्यक्ष मियाँ नेपाली कांग्रेसको वडा सभापतिमा भर्खरै निर्वाचित भएका छन्। बिहीबार कार्यालय समयभित्र वडा कार्यालयमा पुग्दा वडा अध्यक्ष कार्यालयमा थिएनन्। कार्यालयमा ताल्चा लागेको थियो। वडा सचिव महाशर्माले वडा अध्यक्ष आफूहरुको सम्पर्कमा नभएको जानकारी गराए। कहाँ हुनुहुन्छ मलाई कुनै खबर छैन्, उनले भने, वडाबाट सिफारिसका कामहरु भएका छैनन्, भोलि नगरपालिकामा गएर समस्या राख्छु। मालपोत कार्यालय भैरहवाका मालपोत अधिकृत नारायण घर्तीले कानुन अनुसार कागजात पुरा गरेपछि जग्गा पास र रोक्का गरिएको प्रतिक्रिया दिए। प्रतिलिपी निकालिएको नागरिकतामा कुनै पनि विवरण गलत देखिदैनन, घर्तीले भने, कार्यालयले शंका गर्ने र काम नगरिदिने ठाउँ नै भेटिदैन। पछि किर्ते गरेको भन्ने थाहा पाएपछि चकित परेका छौँ। उनले नागरिकता नक्कली र सक्कली थाहा पाउने प्रविधि कार्यालयमा नहुँदा समस्या भएको गुनासो गरे। सक्कली गरिब कोहार ७० वर्षका भए। तर, नक्कली गरिब कोहारको वडाले दिएको सिफारिसको फोटोमा अन्दाजी ३४३५ वर्षको देखिन्छन्। जिल्ला प्रशासन कार्यालय रुपन्देहीबाट अर्कै फोटो टाँसेर गरिब कोहारकै नाममा प्रथम प्रतिलिपी नागरिकता जारी भएको छ। उक्त नागरिकतामा प्रशासकीय अधिकृत तोयनारायण अर्यालको हस्ताक्षर छ। तर, प्रशासनमा भने नागरिकताको प्रतिलिपी लिइएको विवरण नभएको बताइएको छ।"
"प्रेम चल्छ, जात चल्दैन","घटना१ सप्तरी सुरुंगा नगरपालिका ७ पोखरियाकी २० वर्षीया दलित युवती ज्योति पासवानले घरमा झुन्डिएर आत्महत्या गरिन्। उनले स्थानीय मधेसी बाहुन युवक कृष्ण मिश्रासँग भागी विवाह गरिन्। चार महिना उनीहरू सँगै बसेका थिए। जातकै कारण युवक पक्षको परिवारले उनीहरूको प्रेमसम्बन्धलाई स्वीकारेको थिएन। एक दिन युवकले उनलाई कोठा खोज्ने बहानामा होटेलमा छोडेर भागे। त्यसपछि युवती माइतीमा बस्दै आएकी थिइन्। जात नमिलेकै कारण उनी बिछोडको तनावमा थिइन्। घटना२ सिरहाको लहान नगरपालिका२२ बर्छवाका २२ वर्षीय राजु विश्वकर्मा (नाम परिवर्तन) ले स्थानीय २१ वर्षीया माया यादवसँग (नाम परिवर्तन) भागी विवाह गरे। दुईबीच स्कुलदेखि प्रेमसम्बन्ध थियो। राजु र मायाले प्रेमलाई भागेरै पूर्णता दिए। यतिसम्म कि उनीहरूले उमेर पुगेको आधारमा जिल्ला प्रशासन कार्यालयमा गएर कानुनी रूपमा विवाह दर्तासमेत गरेका थिए। कोभिड१९ को लकडाउन सुरु भएपछि युगल जोडी आफ्नो घर आइपुगेका थिए। केटीपक्षले उनीहरू आएको थाहा पाएपछि राति गुन्डागर्दी शैलीमा युवतीलाई खोसेर लगे। केटा कथित दलित कामीको छोरा र केटी यादवकी छोरी। केटी पक्षले केटीलाई दबाबमा पारेर अदालती प्रक्रियाबाट सम्बन्धबिच्छेद गराए। पीडितले उल्टै पीडकसँगै माफी माग्नुपर्ने अवस्था छ। यो कानुनी राज्यको असफलताको संकेत हो। समाज परिवर्तनका लागि गम्भीर चिन्ताको विषय हो यो। घटना३ घटना अलि मार्मिक छ। अर्घाखाँची शीतगंगा नगरपालिका२ झिर्राकी २१ वर्षीया सिर्जना सुनार कोठामा झुन्डिएर आत्महत्या गरिन्। त्यसअघि उनले सुसाइड नोट लेखेकी थिइन्। नेपाली सेनामा कार्यगत २३ वर्षे युवक सुमन क्षेत्रीसँग दुई वर्षदेखि प्रेम सम्बन्धमा थिइन्। सिर्जनाको पेटमा प्रेमको निशानी ८ महिनाको गर्भ थियो। युवतीले विवाह गर्न अनुरोध गरिन्। तर, जातको बहाना बनाएर सुमन पन्छिन खोजे। युवतीले प्रहरीमा उजुरी दिन्छु भनेपछि युवक सम्पर्कमा आए। त्यही दिन उनीहरूको झगडा भयो। युवकले उनलाई अस्पताल भर्ना गरेर गर्भ तुहाइदिए। सिर्जनाले प्रहरीमा उजुरी दिइन्। विवाह गर्ने सहमतिमा मिलापत्र भयो। विवाह पनि भयो। बुटवलमा कोठा भाडामै राखे। युवती कक्षा १२ पास गरेर जापान जाने तयारीमा बुटवल झरेकी थिइन्। २१औं शताब्दीमा नेपाली समाजमा आजसम्म जातकै कारणले यस्ता थुप्रै घटना भएका छन्। जातको पर्खाल लगाइदिएर घरपरिवार र समाजबाट कैयौं युवायुवतीको प्रेमसम्बन्ध असफल पारिँदै आएको छ। जबर्जस्ती छुटाएर बिछोडमा रूपान्तरण गरिन्छ। त्यति मात्रै होइन, ज्यानै लिने हिंसामा ती पवित्र प्रेमसम्बन्धहरू बदलिरहेका छन्। लोकतान्त्रिक र वैज्ञानिक युगमा समाजलाई कलंकित बनाउने यस्ता व्यवहार किन भइरहेका छन् ? प्रेमसम्बन्धसँग यतिसम्मको खेलवाड किन हुन्छ ? कथित दलितको छोरा छोरी गैरदलित केटाकेटीसँग प्रेमविवाह गर्दा समाजले किन स्वीकार्दैन ? प्रेम चल्छ, जात चल्दैन, मन मिल्छ, जात मिल्दैन। उनीहरूका लागि देशमा कहिले आउँछ लोकतन्त्र ? अझैसम्म पनि अछूतकै नजरले हेरिन्छ। अहिलेको लोकतान्त्रिक वैज्ञानिक युगमा पनि मान्छे, मान्छेबाटै अछूत छन्। यसले समाजको ठुलो समूहलाई नारकीय जीवन भोग्न बाध्य बनाइरहेको छ। मुलुक छुवाछूतमुक्त राष्ट्रको घोषणा भएको वर्षौं बित्यो। तर त्यो प्रभावकारी कार्यान्वयन पक्ष निकै कमजोर देखिन्छ। लक्षित वर्गले स्वतन्त्र समाजको अनुभूति गर्न पाएको छैन। खासगरी राज्यपक्ष र सरकारी अधिकारीहरू जातीय विभेद र न्यायका सन्दर्भमा मूकदर्शक रहँदै आएका छन्। यसविरुद्धमा लाग्यो भने आफैं फसिन्छ कि, आफ्नो भाग नै खोसिन्छ कि भनेर मौनतामा बसेका छन्। कमजोर वर्ग जातीय विभेदको जाँतोमा हजारौं वर्षदेखि पिल्सिँदै आएका छन्। राजनीतिक नेतृत्वहरू ठूला भाषणमा मात्र रमाएका छन्। केवल भोट बैंकको प्रयोगवादी राजनीतिमा फस्दै आएका छन्। विभेद र उत्पीडन नभोग्नेलाई पीडाको महसुस कसरी हुन्छ ? जसलाई अहिलेको व्यवस्थाको खाँचो छैन, उनीहरूले यो व्यवस्थाको ड्राइभर छन्। अनि कसरी सामाजिक विकृति, विसंगति र कुरीतिको अन्त्य हुन्छ ? यसरी समाजको आमूल परिवर्तन कसरी सम्भव छ ? रैथाने मूलवासी शिल्पी (कथित दलित) हरूले पाइलापाइलामा विभेदको प्रहार खेपिरहेका छन्। राम्रोसँग घरव्यवहार चलेको परिवारहरूमा पनि जातीय विभेदको तनाव उस्तै छ। जात व्यवस्थाले मानिसको मनोविज्ञानमा यति धेरै असर गरेको छ कि यसको वर्णन गरिसाध्यै छैन। मुलुकमा लोकतन्त्र, गणतन्त्र आइसक्दा पनि जातीय विभेद अझै अन्त्य भएको छैन। जातकै कारण दिनहुँ अमानवीय घटना भइरहेका छन्। कयौं घटना सार्वजनिक हुन पाएका छैनन्। यसको भागिदार को ? विभेदकारी वर्ग आफ्नो गलत तर्कले कमजोर समुदायलाई दबाइरहेको हुन्छ। व्यक्तिगत दोषमा समेत सामूहिकीकरण हुन थालेको छ। कानुन हातमा लिने प्रवृत्ति बढेको छ। पीडितले उल्टै पीडकसँगै माफी माग्नुपर्ने अवस्था छ। यो कानुनी राज्यको असफलताको संकेत हो। पीडकभन्दा पीडितकै कुरा समाजमा नाजायज लाग्न थालेको छ। समाज परिवर्तनका लागि गम्भीर चिन्ताको विषय हो यो। खासगरी यसको मारमा सबैभन्दा धेरै दलित समुदाय र महिला पर्दै आएका छन्। महिलामा पनि कथित दलित महिला धेरै प्रताडित भइरहेका छन्। कथित जात व्यवस्था कसले निर्माण गर्यो ? किन निर्माण गर्यो ? यसको अन्त्यका लागि के गर्नुपर्छ ? कसैको खोजीको विषय बन्न सकेको छैन। विभेदको जरो चारैतिर छ। सुरुमा जात र पछि पेसाका आधारमा जात निर्धारण संस्थागत रूपमै गरियो। उतिबेला शासकहरूले अर्कै हिसाबले गरेका थिए। तर यसले आजसम्म निरन्तरता पाएको छ। यसबीचमा धेरै जातीय विभेदको संक्रमणले देश पूरै दुर्गन्धित भएको छ। समग्र सोचमा परिवर्तन जरुरी छ। सत्य र समानताको खोजी हुनुपर्दछ। समाज परिवर्तनका ठूला बहस पनि हामी यही मुखले गर्ने गर्छौं। मानव जीवनमा जन्म, विवाह र मृत्यु समाजका अनिवार्य जस्तै सर्त हुन्। तर हाम्रो समाज र कानुनले समेत यसमा बिनाचेतना फरक ढंगले अंकुश लगाएको छ। कर असुल्ने प्रवृत्ति बढेको छ। कमाइ खाने भाँडो बनाइएको छ। यसरी खनिएका खाडलहरू मानवअधिकार विरोधी कार्य हुन्। यस्ता प्रवृत्तिले मानवअधिकारको रक्षा गर्न सक्दैन। एउटा युवाले एउटी युवतीसँग र एउटी युवतीले एउटा युवासँग प्रेम गर्नु, मन पराउनु अपराध होइन। यसलाई उनीहरूले जीवनको अन्त्यसम्मको हतियार बनाउनु समाज परिवर्तनको ठूलो आधार हो। तर हामीले यसलाई पुरस्कृत गर्नुभन्दा पुरातनवादी चेतको हिसाबले दण्डित गरिरहेका छौं। सामाजिक विकृति र विसंगतिको रूपमा यस किसिमका प्रेमलाई लिन्छौं। समाज र मानवताविरोधी संस्कारलाई ठूलो धर्मको रूपमा मानिरहेका छौं जुन सबैभन्दा ठूलो भ्रम हो। हामी विज्ञानका हरेक कुरालाई मान्न तयार छौं। २०६५०६६ सालमा अर्थमन्त्री डा बाबुराम भट्टराईले दलित र गैरदलितबीचको अन्तरजातीय विवाहलाई प्रोत्साहन गर्न एक लाख रुपैयाँ अनुदान दिने घोषणा गरेका थिए। दुई सय पाँच जना जोडीहरूले अनुदान पनि पाए। सरकारले दाइजो दिन थाल्यो र जातीय सम्प्रदाय भड्काउन थाल्यो भनेर दलित र गैरदलित समुदायभित्रका बिजातीय वर्गले अनावश्यक होडबाजी गरे। कार्यक्रम कार्यविधिमा कमजोरी र बजेट निकासीमा विभेद भएपछि यो कार्यक्रम ६ वर्षपछि बन्द भयो। यो प्रभावकारी कार्यक्रमलाई भ्रूणमै हत्या गर्ने दुस्साहस गरियो। हिजोका दिनमा शिल्पीदलितहरूको शिल्पकौशल विज्ञानको जगमा बनेको वर्तमान सामग्रीहरू दैनिक जीवनमा उपयोग गर्छौ। त्यही ज्ञानविज्ञान जीवनमा प्रवेश गर्छन्। तर हामी त्यसलाई निषेध गर्नतिर लाग्छौं। त्यति मात्रै होइन, वर्तमान नेपाली समाजमा आम रैथाने शिल्पीदलित, शिल्पकौशल, संस्कृति, सम्पदा र सभ्यताका मूलआधारशीला पनि हुन्। यसलाई नेपाली राज्य, नेतृत्व, बौद्धिक जगत् र प्राज्ञिक क्षेत्रले पनि अन्देखा गर्दै आएको छ कथित दलितीकरण गरिएका जातिहरूको गौरवशाली र शक्तिशाली इतिहास हुँदाहुँदै पनि वर्तमानमा कमजोर र निरीह बनाइएका छन्। जसले मनोवैज्ञानिक रूपमा थप युवाको प्रेमलाई बहिस्कृत गरेको छ। एक शब्दको प्रेमलाई जात व्यवस्थाले कलंकित बनाइरहेको छ। यसर्थ हामीले प्रेम तथा हरेक अन्तरजातीय विवाहलाई पुरस्कृतका साथै प्रोत्साहन गर्नु पर्दछ। हाम्रै जीवनकालमा विभेदरहित मानव समाजको निर्माण गर्न सक्छौं। सक्छौं भने अझै पनि हाम्रो समाजमा प्रेम चल्छ जात चल्दैन। माया मिल्छ जात मिल्दैन। किन ? सबैले आजै सोच बदलौं, समाज आफैं बदलिनेछ। के यसका लागि हामी तयार छौं ?"
परामर्शले रोक्न सकिन्छ आत्महत्या,"काठमाडौं : मानसिक स्वास्थ्यसम्बन्धी समस्याका कारण आत्महत्याको प्रयास बढी भएको देखिन्छ। यसलाई रोक्न बेलैमा परामर्श लिन जरुरी छ। महिलाले आत्महत्याको प्रयास बढी गरेको देखिन्छ। तर, तुलनात्मक रूपमा आत्महत्याबाट ज्यान गुमाउनेमा पुरुषको संख्या अधिक छ। यसलाई रोकथामका लागि मानसिक रोग विशेषज्ञहरू भन्छन, बेलैमा घरका सदस्य वा साथीलाई सचेतता अपनाउने हो भने आत्महत्याको प्रयास रोक्न सकिन्छ। मानसिक स्वास्थ्यसम्बन्धी समस्याका कारण नै आत्महत्याको प्रयास हुने गर्छ, वरिष्ठ मानसिक रोग विशेषज्ञ डा कपिलदेव उपाध्याय भन्छन्, पश्चिमी जीवनशैली जीउन खोज्ने प्रवृत्ति छ। अपेक्षाअनुसारको जीवनशैली अपनाउन नसक्दा तनाव, चिन्ता बढ्छ। अभिभावकहरूले सन्तानको इच्छा, चाहना बुफ्न नसक्नु, कठोर व्यवहार देखाउने, पे्रेम सम्बन्धमा धोका, एक्लोपनाका कारण पनि व्यक्ति आत्महत्या गर्न सक्ने डा उपाध्याको भनाइ छ। परिवारभित्रको समस्या र अल्कोहल एवं दुव्र्यसनका कारण पनि मानसिक तनावमा आएर आत्महत्याको प्रयास गरेको पाइएको छ, उनले भने।मुलुकमा हरेक वर्ष आत्महत्याको प्रयासका घटना बढिरहेको पाइएको छ। नेपाल प्रहरीबाट प्राप्त तथ्यांकअनुसार, आर्थिक वर्ष २०७७७८ मा ७११७ जनाले आत्महत्याको प्रयास गरेका थिए। त्यस्तै २०७६ ७७ मा ६२४९ जनाले आत्हत्या गर्ने कोसिस गरेका थिए। आत्महत्याको प्रयास गर्नेको संख्यामा नेपाल दक्षिण एसियामै अगाडि रहेको विज्ञहरू बताउँछन्। मानसिक अस्पताल पाटनका वरिष्ठ कन्सल्टेन्ट साइक्याट्रिस्ट डा वासुदेव कार्कीका अनुसार, तनाव चिन्ता लिएको व्यक्तिलाई समयमै परिवार, साथीहरू एवं छिमेकीले पनि चासो दिने हो भने आत्महत्याको प्रयासलाई रोक्न सकिन्छ। आत्महत्याको निर्णय लिनुपूर्व व्यक्तिले कैयन संकेतहरू छोड्ने गर्छन्। कुनै व्यक्तिले अकस्मात निर्णय गरी आत्महत्या गर्न सक्छ, डा कार्कीले भने, लामो समयदेखि झोक्य्राइरहेको, चिन्तित व्यक्तिलाई घरपरिवारका सदस्य, साथी वा छिमेकीले परामर्श गर्ने हो भने आत्महत्या रोकथाम गर्न सकिन्छ। उनका अनुसार घरपरिवार, समाज, विद्यालयकलेज वा समुदायमा पनि सामाजिक परामर्श दिन दिन सकिन्छ। संसारभर नै महामारीका बेला आत्महत्याको दर बढ्ने गरेको पाइएको छ। कोरोना संक्रमण सुरु भएयता पनि आत्महत्या गर्नेहरू वृद्धि भएको पाइएको छ।"
सवारी दुर्घटनामा सहचालकको मृत्यु,खाँदबारी : संखुवासभामा भ्याकलोडर दुर्घटना हुँदा एक जनाको मृत्यु भएको छ । खाँदबारीकिमाथाङ्का सडक खण्डको मकालु गाउँपालिका३ समटारमा विहिर रौता कन्स्ट्रक्सनको को ज १ क ४१२ नम्बरको भ्याकलोडर दुर्घटना भएको हो । दुर्घटनामा खाँदबारी नगरपालिका६ का अन्दाजी २४ वर्षीय श्याम विकको घटनास्थलमै मृत्यु भएको अस्थाई ट्राफिक प्रहरी कार्यालय संखुवाभाले जनाएको छ । चालक घर विदामा बसेकाले सहचालक विकले भ्याकलोटर चलाएका थिए । सडकबाट अन्दाजी सय मिटर तल भ्याकलोडर खसेको प्रारम्भिक अनुसन्धानबाट खुलेको छ । मृतक सहचालक विक यसअघि ट्रयाकटर ड्राइभर थिए। विकको शव पोष्टमार्टमका लागि जिल्ला अस्पताल खाँदबारी ल्याइदैछ ।
मादी हत्या प्रकरण : असहज हुँदै अनुसन्धान,"विराटनगर : संखुवासभाको मादीमा भएको क्रुर हत्याको अनुसन्धान झन् असहज बनेको छ। घटनाको चुरो पत्ता लाग्नै सकेको छैन। भौगोलिक विकटता, निरन्तर वर्षा, वनजंगल, सञ्चार र यातायातको असुविधा लगायतका कारणले प्रहरीको अनुसन्धान प्रभावकारी बन्न सकिरहेको छैन। प्रहरीका ५ वटा कार्यालयबाट दक्ष, अनुभवी अनुसन्धानकर्ताको टिम अनुसन्धानमा खटिए पनि घटना प्रमाणविहीन बनेको छ। जसका कारण हत्याराको पहिचान र पक्राउ मुस्किल बनिरहेको छ। घटनाको अनुसन्धान र हत्यारा पक्राउ गर्न नेपाल प्रहरीको केन्द्रीय अनुसन्धान ब्युरो (सीआईबी), प्रदेश १ प्रहरी कार्यालय विराटनगर, संघीय इकाई प्रहरी कार्यालय धरान, जिल्ला प्रहरी कार्यालय संखुवासभा र इलाका प्रहरी कार्यालय चैनपुरको टोली खटिएका छन्। तर घटना भएको ५ दिन भइसक्दासम्म अनुसन्धानले सही दिशा लिन सकेको छैन। अनुसन्धानमा सहजीकरण गर्न प्रदेश १ प्रहरी प्रमुख डीआईजी अरुणकुमार बीसीसमेत खटिएका छन्। उनी बुधबारसाँझ ७ बजेतिर घटनास्थल पुगेका हुन्। बीसीले प्रहरीलाई विभिन्न कोणबाट घटना केन्द्रित गराएका छन्। निरन्तरको वर्षाले प्रमाण नष्ट गरिदिँदा अनुसन्धानमा अप्ठेरो भएको प्रहरी अधिकारीले बताए। अविरल वर्षाले तालिम प्राप्त कुकुरको प्रयोग प्रभावकारी भएन। साथै भौगोलिक विकटता अर्को समस्या छ। एक ठाउँबाट अर्को ठाउँमा तत्काल पुग्न सकिँदैन। घटना भएपछि गत सोमबार बिहान लगभग ९ः३० बजेतिर प्रहरीले थाहा पायो। तर गाउँमै भएको चौकीबाट प्रहरीलाई पैदल हिँडेर घटनास्थल पुग्न २ घण्टा समय लाग्यो। भौगोलिक विकटता छिचोल्दै इलाका प्रहरी कार्यालय चैनपुरबाट इन्सपेक्टर योगराज खतिवडा नेतृत्वको टोली दिउँसो ३ः३० बजे र सदरमुकाम खाँदबारीबाट डीएसपी लालध्वज सुवेदी नेतृत्वको टोलीले साँझ ५ बजेतिर मात्रै घटनास्थल पुग्न सफ भएको हो। जिल्लाको प्रहरीले घटनास्थलको सुरक्षा दिँदै सम्भावित स्थानको निगरानी बढाएर हत्यामा संलग्नको खोजी थालेको थियो। संघीय इकाई प्रहरी कार्यालय धरानबाट एसपी भीम दाहाल नेतृत्वको टोली राति मात्रै पुग्यो। वृहत अनुसन्धान भोलिपल्ट बिहान अर्थात घटना भएको २४ घण्टापछि मात्रै सुरु भयो। त्यतिबेलासम्ममा घटनास्थलका धेरै प्रमाणहरु लोप भइसकेका थिए। समयमा घटनास्थलमा पुगेर सम्भावित स्थानमा खोजी गर्न नपाउँदा हत्यामा संलग्नहरुले भाग्ने मौका पाएको हुनसक्ने प्रहरीकै भनाइ छ। वरपर आश्रय लिएर बसेका हत्यारालाई जंगल छिरेपछि लुक्न र उम्कन सहज भएको आशंका छ। घटनास्थलसम्म यातायातको सहज पहुँच नभएको वडाध्यक्ष खेमराज कटुवालले बताए। कच्ची सडक त गाउँसम्म आइपुगेको छ। तर बर्खाका बेला बाटो बिग्रिएर गाडी चल्दैनन, उनले भने, घटनास्थलसम्म पुग्न पैदल हिँड्नुको विकल्प छैन। प्रहरीले एक ठाउँबाट अर्को ठाउँमा जानलाई पैदल हिँडेर धेरै समय खर्चनुपर्ने अवस्था छ। वरपरका डाँडा र पाखाको अवरोधले घटनास्थलमा संचार सुविधा कमजोर छ। कटुवालका अनुसार मोबाइलको नेटवर्कले प्रभावकारी काम गर्दैन। कुनै कुराको तत्काल सञ्चार गर्न र सूचना पुयाउन सम्भव नै नहुने उनले बताए। प्रहरी तत्काल पुगेर अनुसन्धान अघि बढाउन नसक्दा हत्यारालाई भाग्न समय पर्याप्त मिलेको कटुवालको भनाइ छ। घटनापछि शोक र त्रासमा डुबेको गाउँमा आतंक छाएको वडाध्यक्ष कटुवालले बताए। गाउँलाई सामान्य अवस्थामा ल्याउनका लागि अपराधीलाई जतिसक्दो चाँडो पक्राउ गर्नुको विकल्प नभएको उनको भनाइ छ । भौगोलिक जटिलता, निरन्तरको वर्षा, यातायातको असुविधा, संचारको कमजोर उपलब्धताले अनुसन्धानलाई असर गरिरहेको छ, अन्नपूर्णसँगको टेलिफोन सम्पर्कमा प्रदेश प्रहरी प्रमुख डीआईजी बीसीले भने, तर रेनकोट ओढेर र गम्बुट लगाएर रुझ्दैभिज्दै भए पनि प्रहरीले मिहिनेत गरेर अनुसन्धानका सबै पाटोलाई केलाइरहेको छ । घटना प्रहरीको पहिलो एवं उच्च प्राथमिकतामा परे पनि अहिलेसम्म परिवारै सखाप बनाउनुपर्ने कुनै कारण नभेटिएको उनको भनाइ छ। संवेदनशिल घटनालाई निस्कर्षमा पुयाउन समय लाग्ने हुँदा धैर्य हुन र संवेदनशिल बन्न उनले सबैमा आग्रह गरेका छन्। सबै विधिको प्रयोग गर्दै विभिन्न कोणबाट मिहीन ढंगले अनुसन्धान भइरहेकाले आशावादी हुने अवस्था रहेको बीसीले बताए । विभिन्न हिसाबले प्रमाणहरु जुटाउने काम हुँदैछ, उनले भने, दुर्गम एवं विकट क्षेत्रमा घटना भएकाले समय लागे पनि जतिसक्दो चाँडो अनुसन्धान टुंग्याएर उपलब्धिलाई सार्वजनिक गर्ने छौँ । संवेदनशिल एवं दर्दनाक घटनामा मौसमदेखि भूगोलले पनि साथ नदिँदा अनुसन्धानमा केही अलमल भइरहेको उनले बताए। घटना जटिल र निक्कै गम्भीर छ। अहिलेसम्म कुनै निस्कर्ष निस्कन सकेन, बीसीले भने, धैर्यता र संयमता अपनाऔं। जतिसक्दो चाँडो हत्यारा पत्ता लगाएर घटनाको यथार्थ सार्वजनिक गरिने छ । सुरक्षा व्यवस्थामा चुनौती थपिने भएकाले यस्ता जघन्य अपराधको अनुसन्धान प्रहरीको उच्च प्राथमिकतामा पर्ने उनले बताए। अनुसन्धान शून्यबाट सुरु हुन्छ। सतप्रतिशत नतिजा नआएसम्म केही भन्न सकिँदैन, बीसीले भने । नेपाल प्रहरीका पूर्व डीएसपी रामजी कटुवाल हत्यारा लुक्नसक्ने सम्भावित क्षेत्रमा प्रहरीको पहुँच तत्काल पुग्नुपर्ने बताउँछन्। प्रहरीले अनुसन्धानमा प्रविधिको व्यापक सहारा लिनुपर्छ। सोधपुछ र अनुसन्धानको दायरालाई फराकिलो बनाउनुपर्छ, उनले भने, जनप्रतिनिधि र स्थानीयको साथले प्रहरीलाई ठूलो सहयोग पुग्छ। जघन्य अपराधमा प्रहरीले बढो संवेदनशिल हुनुपर्छ । कटुवालका अनुसार घटनाको संलग्नताको पाटोले ठूलो महत्व राख्छ। बाहिरका वा वरपरकै मान्छेका संलग्नता छभन्ने कुराको पहिचान हुनसक्यो भने अनुसन्धान चाँडो निस्कर्षमा पुग्छ, उनले भने, बाहिरका मान्छे हुनसक्ने सम्भावना भएमा राजमार्गका प्रहरी युनिटले राखेका गाडीका रेकर्डको पनि विश्लेषण गरिनुपर्छ । त्यसरी विश्लेषण गर्दा कुन गाडी के कामले कहाँसम्म गएका हुन्भन्ने पत्ता लाग्ने उनले बताए। राजमार्गका ठूला बजारमा जडान गरिएका सीसी क्यामेरा फुटेजको मद्धतले पनि त्यस्ता सवारी साधनको प्रवेशलाई नियाल्न सकिने कटुवाल बताउँछन् । शंका लागेका व्यक्तिका बारेमा तत्काल खबर गर्नसक्ने गरी सबैको पहुँचमा पुग्नलाई अनुसन्धानकर्ताहरुको सम्पर्क नम्बर पनि सार्वजनिक गरिनुपर्ने उनको विश्लेषण छ। साथै प्रमाण संकलनलाई बढी ध्यान दिँदा अनुसन्धान चाँडो निस्कर्षमा पुग्न सक्ने कटुवालले बताए । मादी नगरपालिका१ खोलागाउँको उम्लिङमा भएको उक्त हत्याकाण्ड अहिले देशभरी नै चासो र चर्चाको विषय बनेको छ। ८५ वर्षीय बौदमान कार्कीको परिवार नै सखाप बनाउने गरी दर्दनाक घटना गराइएको छ। घरमा रहेका ७ जनामध्ये वृद्ध अवस्थाका उनी मात्रै सकुशल भेटिएका छन्। बौदमानकी पत्नी ८४ वर्षीया पार्वता कार्की, छोरा ५८ वर्षीय तेजबहादुर कार्की र तेजबहादुरकी पत्नी ५२ वर्षीया कमला कार्की, बुहारी ३२ वर्षीया रञ्जना कार्की र नातिनातिना ११ वर्षीय दीपेन र ७ वर्षीया गोमा कार्कीको हत्या भएको हो। गत सोमबार बिहान घर आसपासमा छरपस्ट शवहरु भेटिएका थिए। बर्बरतापूर्वक घटना कति बेला गराइएको हो भन्ने थाहा पाउन पोष्टमार्टम रिपोर्ट नै कुर्नुपर्ने भएको छ। घटनास्थलको प्रकृति हेर्दा लखेटीलखेटी हत्या गरेजस्तो देखिने प्रहरीले जनाएको छ। सबै मृतकको टाउकोमा पछाडिबाट कुनै बस्तुले जोडले प्रहार गरिएको पाइएको प्रहरीले बताएको छ । घटनामा प्रहरीको अनुसन्धान र स्थानीयको आशंकाले पनि मेल खाएन। बौदमानको परिवारले झापामा जग्गा किनेर पास गराउने तयारी गरेको खुलेको छ। हत्या गरेर जग्गा किन्न घरमा राखिएको पैसा डकैती गर्न खोजिएको शंका स्थानीयको थियो। तर आठ लाख ८८ हजार रूपैयाँ नगद र गरगहना घरभित्रै सुरक्षित फेला परेपछि आर्थिक पाटोबाट गरिएको शंकासँग अनुसन्धान मेल नखाएको बताइन्छ। यद्यपि आर्थिक एवं विभिन्न प्राविधिक पाटोबाट अनुसन्धान तथा हत्याराको खोजी जारी राखिएको बीसीले बताए । संखुवासभा हत्या प्रकरण : शव पोस्टमार्टमका लागि धरान ल्याइँदै संखुवासभामा हत्या गरिएका ६ जनाको शव घटनास्थलबाट उठाइयो नगद र गरगहना सुरक्षित, हत्या रहस्यमय संखुवासभा हत्या प्रकरण : घटनास्थलतर्फ जाँदै डीआईजी बीसी संखुवासभा हत्या प्रकरण : ६ जनाकै पोष्टमार्टम सकियो संखुवासभामा हत्या गरिएका ६ जनाको इटहरीमा दाहसंस्कार संखुवासभा हत्या प्रकरणः उपलब्धिविहीन अनुसन्धान प्रमाण जोगाऔं हत्यारा समाऔं"
पृथ्वीमा जीवनको कथा,"वैज्ञानिकत्रयले जीवनको उदयका लागि सुक्खाओसिलो चक्र अत्यावश्यक वातावरणीय अवस्था हो भनेका छन् । पृथ्वीमा प्रकृतिको एउटा सुन्दर सिर्जना हो, जीवन। तर प्रकृतिको यो सुन्दर सिर्जनाको प्रत्यक्ष अनुभवबाहेक पृथ्वीमा जीवनको कथा कहाँबाट, किन र कसरी सुरु भयो ? कमैले बुझेका छौं। लामो समयदेखि वैज्ञानिकहरूले यो रहस्य सुल्झाउने प्रयत्न गरिरहेछन्। पृथ्वीमा जीवनका लागि दुई महत्त्वपूर्ण तत्त्व छन्, पानी र हावा। तर प्रारब्धमा जब जीवनको सुरुआत भयो पानी महत्त्वपूर्ण रह्यो, हावाको कुनै अस्तित्व थिएन। अहिले पृथ्वीमा विभिन्न माध्यमबाट भएको वायुमण्डल दोहनका कारण जीव अस्तित्व संकटमा छ, तर जब जीव अस्तित्व सुरु भयो यो धर्तीमा त्यो बेला न त आजको जस्तो वायुमण्डल थियो न वातावरण नै। आदिम पृथ्वी नांगो ग्रहका रूपमा थियो भनेर धेरै विद्वानले भन्ने गरेका छन्। यसैले हाडियन जीव विज्ञानीहरूले पृथ्वीलाई पहिलो रचना हुँदा समुद्रसँगै वायुमण्डल नभएको ग्रह भनी वर्णन गर्छन्। जीवनको उत्पत्तिका सन्दर्भमा सन् २०१९ मा जियोसाइन्स फ्रन्टियर नामक जर्नलमा प्रकाशित लेखमा शिगेनोरी मारुयामा, केन्कुरोकावा एन डी र तोसिकाजु एबिसुसाकीले भनेका छन् लगभग ४३७ अर्ब वर्षअघि पृथ्वीलाई आकाशीय क्षुद्र ग्रहलगायत असंख्य खगोलीय पिण्डहरूले लगातार प्रहार गरे। त्यस क्षुद्र ग्रह र खगोलीय पिण्डहरूको कारण तरल पानी र वायुमण्डल भएपछि पृथ्वीमा जीवोत्पत्तिका लागि महत्त्वपूर्ण आधार बन्यो। जीवनको विकास र परम्पराका लागि दिन र रातको चक्र अर्को अत्यावश्यक अवस्था हो। जीवनलाई उभ्याउन विविध वातावरण आवश्यक छ भनेर वैज्ञानिकहरूले भनेका छन्। वैज्ञानिकहरूले जीवहरूलाई परपोजीवी (हेटेरोट्रोपिक) र स्वोपजीवी (अटोट्रोफिक) गरी दुई रूपमा बाँडेका छन्। तर यी दुई प्रकारका जीवनमध्ये कुन चाहिँ जीवन सरल छ ? प्रारम्भिक पृथ्वीमा कुन चाहिँ जीवन पहिले उत्पन्न भयो ? यी महत्त्वपूर्ण प्रश्नहरूको जवाफ अझै ज्ञात भइसकेको छैन। सन् २०१५ मा प्रकाशित एडभान्सेस इन् केमिकल फिजिक्स नामक पुस्तकमा जीवन उत्पत्तिका बारेमा व्याख्या गर्दै वैज्ञानिक सिड्नी लिचले आदिम समयमा सरल जीवन हुनुको कारण पृथ्वीको उतिबेलाको विषम परिस्थिति नै भनेका छन्। जीवोत्पत्तिका कतिपय मान्यताहरू पुष्टिविहीन छन् भने कतिपय मान्यता अत्यन्त रोचक र सही पनि छन्। आदिम पृथ्वीमा जीवन कसरी सुरु भयो भन्नेबारे जान्नुअघि जीवोत्पत्तिका लागि आधारभूत आवश्यकता के के हुन् ? बुझ्नु अत्यन्त महत्त्वपूर्ण छ। सन् १८७१ मा जोन डाल्टनलाई लेखेको अत्यन्तै चर्चित पत्रमा चाल्र्स डार्बिनले न्यानो सानो पोखरीको प्रस्ताव गर्दै त्यहाँ सबै प्रकारका एमोनिया र फस्फोरिक लवण, प्रकाश, ताप, बिजुली आदिको उपस्थिति थियो भन्ने परिकल्पना गरेका थिए। त्यो प्रस्तावित पोखरीमा एउटा प्रोटिन यौगिक जन्मियो। रासायनिक रूपमा अझै जटिल परिवर्तनहरू पार गर्न तयार भएको थियो भनेर व्याख्या गरे। डार्बिनको यो परिकल्पना पछि पृथ्वीमा पहिलो जीवन स्रोतको आधार र मूलभूत मान्यतालाई कसरी बुझ्ने ? सन् २०१७ मा जियोसाइन्स फ्रन्टियर नामक जर्नलमा प्रकाशित अनुसन्धान पत्रमा वैज्ञानिकद्वय नोरियो कितादै र सिगेनोरी मारुयामाले समकालीन वैज्ञानिक जगत्ले जीवनको उत्पत्तिका लागि मुख्यगरी समुद्र, ताल, खाडी, ज्वारीय पोखरी, समुद्री गहिराइमा हुने जलतापीय प्रणालीलाई उपयुक्त सजीवस्थलको प्रस्ताव गरेका छन्। तर कुनै एउटा मात्रै अवस्थाले जीवनका लागि पर्याप्त रासायनिक तथा भौतिक विविधता प्रदान गर्न सक्दैन भन्ने कुरा सन् २०१३ मा वैज्ञानिक यीयी स्टुकेनको समूहले गरेको अध्ययनले बताउँछ। अहिले पृथ्वीमा जीवनको सुरुआतबारे अधिकांश वैज्ञानिकले प्रयोग गर्ने प्रचलित परिभाषामा मुख्यगरी मेटाबोलिज्म, वृद्धि वा प्रजनन (प्रतिकृति उत्पादन प्रणाली) र उद्विकाश गरी तीन अवधारणा समावेश गरिएको पाइन्छ। यसैगरी, जीवन प्रणालीमा रचनात्मक र विनाशकारी गरी दुई प्रकारका मेटाबोलिज्म प्रायः विशिष्ट हुन्छन् भनेर जीवन उत्पत्तिको सन्दर्भमा सन् २०१५ मा प्रकाशित पुस्तकमा वैज्ञानिक सिड्नी लिचले पनि भनेका छन्। रचनात्मक मेटाबोलिज्ममा प्रोटिन, कार्बोहाइड्रेट र चिल्लो पदार्थको संश्लेषण आवश्यक हुन्छ। ऊर्जा र पदार्थीय स्रोतहरू अवशोषण गर्न सक्नेलगायत तापआयमिक समतुल्यताबाट टाढा रहन सक्ने क्षमता मेटाबोलिज्ममा पर्छन् भनेर वैज्ञानिकद्वय नोरियो कितादै र शिगेनोरी मारुयामाले अनुसन्धानमा छ। सामान्यतः यी सबै कार्य डीएनए, आरएनए, प्रोटिन र फोस्फोलिपिडस्जस्ता बायोपोलिमरद्वारा सञ्चालित हुन्छन् भनेर उनीहरू भन्छन्। उद्विकाश पृथ्वीको इतिहासको दौडानमा विभिन्न प्रकारका जीवहरू पहिलेको रूपबाट विकसित र विविध भएको व्याख्या गर्न सकिने एउटा वैज्ञानिक पद्धति हो। प्रतिकृति उत्पादन, कुनै वस्तुको प्रतिलिपि वा प्रतिकृति पुनः उत्पादन गर्ने कार्यसँगै वंशाणुगत गुण वा जीवित जीवले आफूले आफैंलाई नक्कल गरी अर्को संख्या तयार पार्ने प्रक्रिया हो भनेर सिड्नी लिच भन्छन्। सन् २००४ मा प्रकाशित इभुलुसन द फस्र्ट फोर बिलियन यियर्स नामक पुस्तकको द ओरिजन अफ लाइफ शीर्षकको एक खण्डमा वैज्ञानिकद्वय जेफ्री एल वडा र एन्टोनियो लाजकानोले भनेका छन् दुर्भाग्यवश, जीवनको उत्पत्तिको समयमा प्रारम्भिक पृथ्वीमा वातावरणीय अवस्था कस्तो थियो भन्ने बारेमा बुझ्न भौगोलिक प्रमाण छैन, न त भौतिक अवशेषको आणविक संरचना संरक्षित भएको प्रमाण नै। प्रारम्भिक जीवाश्म रेकर्डमा फेला परेको पहिलो कोषीय जीवहरूको उपस्थिति भन्दाअघिको विकास प्रक्रियाको बारेमा जानकारी प्रदान गर्न सक्ने महत्त्वपूर्ण प्रमाण पनि छैन। यद्यपि प्रारम्भिक पृथ्वीको वातावरणीय अवस्था र वस्तुहरूको चरित्र अजैविकबाट (एबायोटिक) जैविक (बायोटिक) रसायनशास्त्रमा कसरी रूपान्तरण हुन सक्छ ? यसबारे प्रगति भने भएको दुवैले स्विकारेका छन्। पृथ्वीमा जीवन रचनाका लागि नौ निश्चित अवस्था हुनुपर्छ भन्ने मान्यता उनीहरूको छ। जेएम दोहम र एस मरुयामाले सन् २०१५ मा बस्नयोग्य वातावरणसँग सम्बन्धित नयाँ अवधारणा प्रस्ताव गरे। यसलाई बासस्थानयोग्य त्रिरूपीय अवधारणाका रूपमा व्याख्या गरियो। यस्तो अवधारणामा सहअस्तित्वमा आएको सूर्यद्वारा सञ्चालित उनीहरूबीच निरन्तर भौतिक (पदार्थीय) प्रसार भएको तीन रूप वायुमण्डल, पानी र भूभाग समावेश छ। यो अवस्था जीवन उदयका लागि न्यूनतम आवश्यकतामध्ये एक हो। शरीरयुक्त जीवनका तत्त्वहरू वायुमण्डल, पानी र भूपिण्डजस्ता तीन घटकसँग गाँसिएका छन् भन्ने मान्यता पनि छ। सूर्यको शक्तिले मात्र नाइट्रोजन, कार्बनडाइअक्साइड र पानीजस्ता अकार्बनिक यौगिकहरूलाई तोड्न र जटिल जैविक अणुहरूमा परिणत गर्न पर्याप्त छैन। तीनैजनाले भनेका छन् पृथ्वीमा जीवन कार्बन, नाइट्रोजन, हाइड्रोजन र अक्सिजनजस्ता तत्त्वहरू भएका यौगिकवरपर सुरु भएको हुनुपर्छ। वास्तवमा यिनै तत्त्वहरूका जटिल क्रमले जीवनको मुख्य भाग बन्छ। जसमा चिनी, इन्जाइम, प्रोटिन र डीएनएजस्ता अत्यावश्यक जैविक अणुहरू हुन्छन्। तथापि, यी जैविक अणुहरू हाडियन युगिनको पहिलो जीवोत्पत्तिको समयमा प्राकृतिक रूपमा अस्तित्वमा थिएनन्। दोस्रो, प्रमुख तत्त्वहरूको आपूर्ति जीवन निर्माणका लागि अर्को सर्त हो। पृथ्वीका अधिकांश जीव कार्बन, हाइड्रोजन, अक्सिजन र नाइट्रोजनबाट बनेका हुन्छन्। तेस्रो अवस्थामा जैविक यौगिकको निर्माण खण्डहरू बन्ने तत्त्वहरूका साथै जीवन धान्ने पोषक तत्त्वहरू पनि आपूर्ति वा तयार हुनुपर्छ भन्ने नै हो। चौथो सर्तमा एमोनिया र मिथेनजस्ता यौगिकहरू भएका ग्याँसहरूको उच्च गाढापन अर्को प्रमुख आवश्यकता हो। पाँचौंमा वैज्ञानिकत्रय मारुयामा, केन्कुरोकावा र एबिसुसाकीले जीवनको उदयका लागि सुक्खाओसिलो चक्र अत्यावश्यक वातावरणीय अवस्था हो भनेका छन्। किनकि आरएनए र अन्य अणुहरूको स्वनक्कल गर्ने सेटहरू नै पहिलो चोटि पृथ्वीमा देखा परे। छैटौं मान्यता के छ भने जीवन सुरु गर्न सफा पानी हुनुपर्छ। आदिम पृथ्वीका समुद्रहरू असाध्यै अम्लीय र एकदमै लवणयुक्त थिए। यसले के देखाउँछ भने पोखरी वा ओसिलो जमिनजस्ता वा पानीले भरिपूर्ण जमिनको वातावरण जीवनअनुकूल थियो। पानीमा सोडियम कमजोर र पोटासियम प्रशस्त हुनुपर्छ भन्ने सातौं मान्यता छ। आठौं मान्यतामा जीवनको विकास र परम्पराका लागि दिन र रातको चक्र अर्को अत्यावश्यक अवस्था हो। नवौं अर्थात् अन्तिम मान्यतामा जीवनलाई उभ्याउन विविध वातावरण आवश्यक छ भनेर वैज्ञानिकहरूले भनेका छन्। तीनैजनाको धारणालाई मान्ने हो भने जीवनका लागि सबै अवस्था पूरा गर्ने एक मात्र प्रस्तावित स्थान आणविक उष्णजल स्रोत प्रणाली हो। समुद्रभित्र प्रारम्भिक जीवनको सम्भावनालाई संकेत गर्दै सन् २००८ मा न्यु साइन्टिस्ट पत्रिकामा माइकल जे बेन्टनले भनेका छन् क्षारीय तातो पानीका निकासहरू प्रारम्भिक समुद्रहरूमा पनि हुन्थे। एमजे रसल र डब्लू मार्टिनको विचारमा यी प्राचीन तापीय भट्टीहरूभित्र जीवनका आधारशिलाहरू स्वतः निर्माण भएको हुनुपर्छ। किनकि कम्तीमा पनि पृथ्वीमा जीवन धान्ने प्रमुख अणु पानी नै हो। आमवैज्ञानिक मान्यताले पृथ्वीमा जीवनको कथा आरएनएबाटै सुरु भएको भनेर प्रस्ट पार्दछ। डाकट्टेल चाइनिज एकेडेमी अफ साइन्सेस, बेइजिङमा सहप्राध्यापक छन्।"
बजेट र एमसीसीमा राजनीतिक गाँठो,"काठमाडौं : संसदको नवौँ अधिवेशनका दुई प्रमुख एजेण्डा छन्। पहिलो बजेट अध्यादेश प्रतिस्थापन गर्ने। दोस्रो, अमेरिकी सहयोग मिलेनियम कर्पोरेसन (एमसीसी) सम्बन्धी निर्णय लिने। राजनीतिक दलबीचको द्वन्द्व र सत्तागठबन्धन भित्रको किचलोले यी दुवै एजेण्डा अन्योलमा छन्। बुधबारबाट सुुरु भएको संसद्को अधिवेशनमा सभामुख अग्नि सापकोटाको भूमिकामाथि नै प्रश्न उठाएर विपक्षी एमालेले अवरोध सुरु गरिसकेको छ। संसद्कै नेताको भूमिकामथि उठेको प्रश्नको निरुपण नभई बजेट अध्यादेश र एमसीसीबारे निर्णय प्रक्रिया सुरु हुन सक्दैन। एमालेले सभामुखमाथि गम्भीर प्रश्न उठाएकाले सबैभन्दा पहिले त्यसको निरुपण जरुरी छ। आफ्नो दल फुटाउन सभामुख सापकोटाले सहयोगी भूमिका खेलेको भन्दै एमालेले त्यसको निरुपण हुनुपर्ने माग गरेको छ। पूर्वसभामुख दमननाथ ढुंगानाले सभामुख सापकोटामाथि गम्भीर प्रश्न उठिसकेकाले अब उनलाई बैठकको अध्यक्षता गर्न नै गाहे हुने टिप्पणी गरेका छन्। सत्ता गएको चोट एमालेलाई पर्नु स्वाभाविक हो, संविधानविद् एवं कांग्रेसका राष्ट्रियसभा सांसद राधेश्याम अधिकारी भन्छन्, एमालेले सभामुखमाथि जुन आरोप लगाएर अवरोध गरेको छ, त्यो राम्रो भएन। देश र जनतालाई केन्द्रमा राखेर निर्णय गर्नुपर्छ। एमालेले सभामुखमाथि जुन आरोप लगाएर अवरोध गरेको छ, त्यो राम्रो भएन । देश र जनतालाई केन्द्रमा राखेर निर्णय गर्नुपर्छ। राधेश्याम अधिकारी, राष्ट्रियसभा सांसद भदौ ३० भित्र बजेट पारित होला त ? महालेखा परीक्षकको कार्यालयले तलब सेवा सुविधाबाहेक अरू योजनामा बजेट खर्च रोक्न पत्राचार गरेको छ। पूर्ववर्ती सरकारले अध्यादेशबाट ल्याएको बजेटमा नयाँ सरकारले संशोधन र परिमार्जन गर्ने महालेखाको बुझाई छ। भदौ ३० भित्र या त संसद्बाट बजेट प्रतिस्थापन गरिसक्नुपर्छ, या त सरकारले अर्को अध्यादेश जारी गर्नुपर्छ। संसदको आठौं अधिवेशनका क्रममा साउन ३ गते पेश भएको अध्यादेशको समयसीमा भदौ ३० गते सकिँदैछ। संसद्मा पेश भएको ६० दिनभित्र प्रतिस्थापन नभए अध्यादेश स्वतः निष्क्रिय हुन्छ। बजेट पारित हुन संसद्को अवरोध हट्नुपर्छ। अवरोध हटे पनि ५ दिनमा दुवै सदनबाट पारित हुन समय अपुग हुन्छ। राजनीतिक दलबीच सहमति भए बजेट प्रतिस्थापन विधेयकमा संशोधन राख्ने ७२ घण्टाको समयलाई कम गर्न संसद नियमावलीका नियम निलम्बन गर्नुपर्ने हुन्छ। नियम निलम्बन गर्न सत्तापक्ष र प्रतिपक्ष दलबीच सहमति अनिवार्य हुने संसद सचिवालयका कर्मचारीहरू बताउँछन्। भदौ ३० भित्र बजेट प्रतिस्थापन विधेयक पारित गर्न संसद्को अवरोध हटेर मात्र पुग्दैन, सचिवालयका एक उच्च अधिकारीले भने, नियम निलम्बनमा पनि दलीय सहमति चाहिन्छ। अवरोध हटाउन एमाले तयार नभए अधिवेशन अन्त्य गरेर सरकारलाई अर्को अध्यादेश जारी गर्ने बाटो खुल्ने सचिवालयका कर्मचारीहरू बताउँछन्। संसदमा यस्तो स्थिति देखिएको छ कि, एमालेले अवरोध जारी राखे सरकारलाई अध्यादेश जारी गर्ने सजिलो बाटो खुल्छ। अवरोध हटाए ५ दिनमा विधेयक पारित गर्न सरकारलाई अप्ठ्यारो हुने स्थिति छ। एमालेले जस्तो नीति लिन्छ, त्यसअनुसार बजेट अघि बढ्ने अवस्था छ। एमसीसीको लफडा सरकारले अमेरिकी मिलेनियम च्यालेञ्ज कर्पोरेसन (एमसीसी)लाई संसदबाट अनुमोदन गर्ने कि नगर्ने भन्नेमा राजनीति तरंगित छ। एमसीसीकी उपाध्यक्ष फतिमा सुमार नेपाल भ्रमणमा आएर दलका शीर्ष नेताहरूसँग भेटघाट तीव्र पारेकी छिन्। तर, दलीय द्वन्द्व र प्रतिष्ठाको लडाइँले एमसीसी संसदबाट सजिलै अनुमोदन हुन कठिन छ। सत्ताको नेतृत्व गरिरहेको कांग्रेसभित्र केही सांसदहरूले एमसीसी पारित गर्न नहुने धारणा सार्वजनिक गरिसकेका छन्। सत्तागठबन्धनका माओवादी र नेकपा (एकीकृत समाजवादी) मा पनि एमसीसीबारे समान धारणा बनिसकेको छैन। विगतमा माओवादी अध्यक्ष प्रचण्ड र समाजवादीका अध्यक्ष माधव नेपाल संशोधन नभई एमसीसी पारित गर्न नहुने अडानमा थिए। विपक्षी एमाले अध्यक्ष केपी ओली एमसीसी पारित गर्ने पक्षमा देखिए पनि सत्ता गठबन्धनको निर्णय पर्खने पक्षमा छन्। एमसीसीकै कारण सत्ता गठबन्धनमा भने हलचल पैदा भएको नेताहरू बताउँछन्।"
प्रमाण जोगाऔं हत्यारा समाऔं,"संखुवासभाको मादीमा एकै परिवारका ६ जनाको क्रूरतापूर्वक हत्याले गाउँले त्रसित छन्। घटना रहस्यमय छ। अनुसन्धानमा खटिएको प्रहरीले कुनै उपलब्धि हात पार्न सकेको छैन। उच्च अधिकारीसहित प्रहरीको चार समूहले अनुसन्धान गरेको चार दिन भयो। तर, घटनामा संलग्नको पहिचान नहुँदा अन्योलता बढ्दो छ। गाउँमा असुरक्षा बढेको महसुस गरेका स्थानीय गाउँ छाड्न थालेका छन्। प्रहरी प्रशासनले अझै स्थानीयलाई सुरक्षाको प्रत्याभूति दिलाउन सकेको छैन। गाउँको एकान्तमा भएको घरमा आइतबार साँझ वा सोमबार बिहान हत्या भएको हो पुष्टि छैन। २४ घण्टामा घटनास्थल पुगेको प्रहरीले तालिम प्राप्त कुकुर घुमाएर अनुसन्धान सुरु गर्यो। रातभर पानी परेकाले धेरै प्रमाण नष्ट हुने हुँदा चाँडो उपलब्धि हात नपरेको प्रहरीको तर्क छ। भौगोलिक अवस्था, प्रविधिको कम प्रयोग भएको स्थान र सामान्य खेती किसानी गर्ने परिवारकै हत्या हुँदा विभिन्न कोणबाट अध्ययन गर्नेपर्ने चुनौती प्रहरीलाई छ। त्यसमाथि त्रासमा रहेका गाउँलेलाई सुरक्षाको प्रत्याभूति पनि उत्तिकै आवश्यक छ। परिवारकै हत्याको घटना पहाडी क्षेत्रमा धेरै भएका छन्। एक घरबाट अर्को घरको दूरी टाढा हुन्छ। एउटा घरको घटना अर्को घरमा ढिला मात्रै थाहा हुन्छ। त्यसैले परिवारका सबै सदस्यको हत्या हुँदा पनि ढिला मात्रै घटना सार्वजनिक हुन्छन्। संखुवासभाको मादीमा पनि सोही भएको हो। घरमा भएका एक वृद्ध जो कान राम्रो सुन्दैनथिए र आँखा पनि राम्रो नदेख्ने भएर बचे, अरू सबैको हत्या भयो। छिमेकीले सोमबार बिहान मात्रै थाहा पाए। यसअघि २०७६ जेठ ६ मा पाँचथरको आरुबोटेमा दुई परिवारका ९ जना हत्याको घटना पनि अझै रहस्यमय छ। दुई वर्षदेखिको अनुसन्धान अझै निचोडमा पुगेको छैन। झुन्डिएको अवस्थामा मृत भेटिएका एक सदस्यको थाप्लोमा घटनाको दोष थोपरिएको छ। ससाना बच्चासहितको परिवार नै हत्या गर्ने क्रम बढ्दै छ। तर, यस्ता ठूला घटनामा संलग्न कमै मात्र पक्राउ परेका छन्। पहाडी क्षेत्रमा भएका यस्ता घटना अनुसन्धान अभावमा अधिकांश ओझेलमा पर्छन्। परिवार भित्रैबाट हत्या भएका केही घटनाका दोषी पक्राउ गर्न बाहेक अझै केही ठुला घटना रहस्यको गर्भमा छन्। प्रदेश १ कै ताप्लेजुङ, पाँचथर, भोजपुर र झापाका केही ठूला हत्याका घटनाको अनुसन्धान अझै सकिएको छैन। घटना पुरानो हुँदै जाँदा जिल्लामा परिवर्तन भइरहने प्रहरी अधिकृतको चासोमा ती विषय नपर्दा पनि अनुसन्धान ओझेलमा परेको हो। अनुसन्धानमा पोख्त अधिकृत केन्द्र र क्षेत्रमा मात्रै हुने हुँदा दूरदराजका घटना सेलाउँछन्। अनुसन्धान सूक्ष्मरूपमा पूर्ण हुनुपर्ने भएकाले पनि समय लाग्छ। प्रमाण सबै जुटाउनुपर्दा घटनाको अनुसन्धान गर्न वर्षौं लागेका धेरै उदाहरण छन्। दोषी उम्कियोस् तर निर्दोष पक्राउ नपरोस् भन्ने भनाइ नै छ। यसो भन्दैमा प्रहरी प्रशासनले घटनालाई सामान्य रूपमा लिएर समय लगाउनु हुँदैन। दक्ष अनुसन्धान अधिकृत समयमा खटाउनु पर्छ। एउटा घटनाले परिवार मात्रै नभई समाज र सिंगो देशको सुरक्षाको अवस्था देखाउँछ। घटनाको दोषीनजिक प्रहरीलाई पुर्याउन नागरिकले पनि साथ दिनुपर्छ। नागरिकको सुरक्षाको प्रत्याभूति गराउने मुख्य दायित्व सरकारको हो। जुन व्यवस्था संविधानमै छ। हत्याहिंसाको घटना बढ्नु हुँदैन। सरकारले नागरिकलाई सुरक्षित रहेको महसुस दिलाउनु पर्छ। संखुवासभा हत्याकाण्डमा संलग्न चाँडो सार्वजनिक हुन्। गाउँलेले असुरक्षाका कारण गाउँ छाड्ने अवस्था नआओस्।"
ग्लोबल रीचको ३० औं वार्षिकोत्सव सम्पन्न,"काठमाडौं : ग्लोबल रीचले आफ्नो ३० औं वार्षिकोत्सव काठमाडौं कार्यालयमा मनाएको छ । वार्षिकोत्सव समारोह         ,            , विश्वविद्यालय प्रतिनिधिहरु, अभिभावक, विद्यार्थी र मिडियाको उपस्थिति मा आयोजित भएको थियो। ग्लोबल रीचका नेपाल सल्लाहकार नारायण बजाजले ग्लोबल रीच को बारेमा जानकारी दिए ग्लोबल रीच केहि परामर्शदाताहरु मध्ये एक हो जो सबै अष्ट्रेलिया र न्यूजील्याण्ड विश्वविद्यालयहरु को प्रतिनिधित्व गर्दछ। अष्ट्रेलिया, भारत, बंगलादेश, भुटान, श्रीलंका र नेपाल मा आफ्नो उपस्थिति को माध्यमबाट ग्लोबल रीच ४० भन्दा बढी शाखाहरको नेटवर्क छ। ग्लोबल रीच सन् २०१९ मा बेलायत मा प्रतिष्ठित ूबर्ष को सर्वश्रेष्ठ शिक्षा परामर्शू पुरस्कार सँग सम्मानित गरिएको थियो।"
सर्सी अमेरिकामा लट्ठ नेपाली,"अमेरिकामा नेपाली सुखी छन् तर खुसी छैनन् । भित्र कतै नेपाल फर्किन पाए हुन्थ्यो भन्ने छ । अमेरिका सर्सी हो भने अमेरिकी सपना खोज्दै त्यहाँसम्म पुगेका नेपाली अनौठा प्राणी हुन् जो सर्सीको टुनामुना र जादुमा लट्ठ छन्। यद्यपि उनीहरूको आत्मा नेपालमै छ, तर देह अमेरिकामा। उनीहरू स्वतन्त्रताको देशमा छन् वा सर्सीको महाद्वीपमा छन् तर पनि उनीहरूले स्वतन्त्रताको अनुभूत गर्न सकेका छैनन्। आफू जन्मँदा, हुर्कंदाको सुहाउँदिलो माटोमा झैं। उनीहरूलाई कति पनि मन छैन अमेरिकामा वा सर्सीसँग बस्ने तर पनि। त्यसै लट्ठ र मस्त छन्। सर्सीको रूपसँग, सर्सीले पस्केर दिने भोजसँग, सर्सीले गर्ने व्यवहारसँग। सर्सी एक प्राचीन ग्रिक मिथिकल पात्र हुन्। उनी एक जादुगर हुन्। उनलाई ग्रिक मिथोलोजीमा एक देवीको रूपमा पनि मानिन्छ। उनलाई विभिन्न औषधि र जडीबुटीको धेरै ज्ञान भएको भनेर पनि चिनिन्छ। उनी आफ्नो ज्ञान र जादुले सत्रुहरू जसले उनको कुभलो चिताउँथे वा नराम्रो गर्थेलाई जनावरमा रूपान्तरण गर्थिन्। आफूले मन पराएको व्यक्ति ग्यालिअसले दिदी स्क्यालियालाई मन पराएको थाहा पाएपछि त्यो ईष्र्यामा सर्सीले नुहाउँदै गरेकी रूपवती दिदीलाई बाथटबमा विष मिसाएर डरलाग्दो राक्षसजस्तो विरूप बनाएकी थिइन्। त्यसकारण सजायस्वरूप सर्सीले आइया नामक उपत्यकामा धेरै वर्ष बिताउनु परेको थियो। त्यही क्रममा उनी भए ठाउँ आइपुग्ने जो कसैलाई पनि सर्सी आफ्नो सम्मोहनमा पार्थिन्। रूपमा अति नै सुन्दरी उनी, उनलाई देखेपछि जुनै पुरुष पनि त्यसै लट्ठ भइहाल्थे। सर्सीको आइल्यान्डमा फसेजस्तो नेपाली अमेरिकाभित्र कतै फसेका छन्। उनीहरू भावनात्मक रूपमा खुसी हुन सकेका छैनन्। न चटक्क छोडेर स्वदेश फर्किन सकेका छन्। मानौं सर्सी अमेरिकाले उनीहरूलाई टुना लगाएको छ। सर्सीको नाम लिएर वा त्यसलाई सन्दर्भ बनाएर विश्वमा विभिन्न पेन्टिङ, लेखरचना, पुस्तक र साहित्य जन्मिएका छन्। रोमन कवि ओभिडले लेखेको मेटामोर्फोसिस माहोस् वाहोमरको ओडेसी वा भर्जिलको एनिएड वा बोकासियोको फेमस उमन आदि। पुनर्जागरणकालका इटालियन पेन्टर डोसो डोसीले सर्सी र उनका प्रेमी नामक एउटा पेन्टिङ नै बनाए। त्यसैगरी ब्रिटिस पेन्टर तथा लेखक जोन कोलियरले सर्सी नामक पेन्टिङ बनाए जसमा सर्सीको पछाडिको भाग सम्पूर्ण नांगो देखिन्छ। उनले अँगालो मारेको बाघ उनीप्रति बफादार भएर बसेको देखिन्छ। मानौं सर्सीको मस्त जवानीमा लट्ठ परेर जंगली जनावरहरूसमेत बफादार छन्, मोहित छन्। यसरी पछि सर्सी विम्बहरू विभिन्न पुस्तकका कभर पेज पनि भए। अनगिन्ती रूपमा सर्सी विम्बहरू विभिन्न पेन्टिङ, नाटक, गीत, नाचमा आए एउटा अर्थ बोकेर, ज्ञान बोकेर, दर्शन, साहित्य र सन्दर्भ बोकेर। पछि न्युयोर्क टाइम्स बेस्ट सेलर लेखिका म्याडिलन मिलरले सर्सी नामक उपन्यास नै लेखिन् जसमा उनले सर्सीलाई स्टोरी टेलरका रूपमा उभ्याइन्। भारतीय लेखक निरद सी चौधरीले एउटा पुस्तक नै लेखे दि कन्टिनेन्ट अफ सर्सी अर्थात् सर्सीको महाद्वीप। उनले त्यस पुस्तकमा सर्सी पनि त्यही सन्दर्भका लागि ल्याएका थिए कि सर्सीको जादुजस्तै गरी भारतको असर त्यहाँ आउने आर्यनहरूमा पर्यो। जब आर्यनहरू बसाइँ सर्दै भारतमा आए त्यहाँको वातावरणले उनीहरूलाई यस्तरी तान्यो कि आफ्नो उद्गमस्थलको सारा सम्पत्ति उतै छोडेर उनीहरू भारतमै बसोबास गर्न थाले। उनीहरूलाई आफू जन्मेको देशभन्दा बसाइँ सरेको भारतले नै बढी तान्यो। मानौं भारत एक सुन्दरी सर्सी हो। आज हरेक नेपालीका लागि अमेरिका सर्सी भएको छ। सर्सीले झैं टुनामुना र जादु लगाएको छ। हरेक नेपालीलाई मनैबाट अमेरिका बस्न मन छैन तर पनि अमेरिका नै सपना भएको छ। भवनभित्र चर्को स्वरमा गीत बजिरहेको हुन्छ। नेपाली महिलाहरू प्रायः सारीचोलोमा शृंगारसहित हुन्छन्। पुरुषहरू भने जिन्स पाइन्ट, टिसर्ट र दौरासुरुवाल टोपीमा हुन्छन्। स्टेजमा नेपालबाट बोलाइएका कलाकारले गीत गाउँदै हुन्छन्। सबैले रमाइलो गरिरहेकै छन् त्यहाँ। उमेर, लिंग, जातपात, वर्ण केहीको आधारमा भेदभाव छैन, रोकतोक छैन। एकअर्कोलाई अँगालोमा हालेर स्वागत गर्छन्। एक युवक भर्खरै विद्यार्थी भिसामा अमेरिका आएका छन्। खुसी छन्। दिउँसो रेस्टुरेन्टमा काम गर्छन्। के गर्ने ट्युसन फि तिर्न परिगो, उनी भन्छन्। बिजनेस भिसामा आएर अमेरिकामै भासिएको पाँच वर्ष भइसकेको छ। आएपछि गइएन नेपाल उनी भन्छन्। अहिले उनको ग्रिनकार्ड भइसकेको छ। अर्को साथी भने डीभी परेर परिवारसहित भर्खरै आएको। जसको कहानी रोचक छ। उनी चाहिँ गैरकानुनी हिसाबले लुक्दै भाग्दै मेक्सिकन मुलुक हुँदै त्यतैतिरको खाडीबाट अमेरिका आएर, काला जातिकी एउटी महिलासँग यतै बिहे गरेर यतैको नागरिक भइसकेको छ। अहिले १५ वर्ष भइसकेको छ अमेरिका बस्न थालेको। अमेरिका आएर यतै पढेर डाक्टर, वकिल, इन्जिनियर भएर बसेकाहरू छन्। हुन् त पढाइ सकेर नेपाल फर्किन्छु। आफ्नै देशमा गएर केही गर्छु भनेर भिसा लगाएर आएको अब को जान्छ ?, उनीहरू भन्छन्। आफू त गइँदैन। बरु यहीँको ग्याँस स्टेसनमा कि रेस्टुरेन्टमा काम गर्दा नै म खुसी छु, अर्को युवक भन्छ। के गर्ने यार, भाँडा नमाझी यहाँ केही हुन्न, अर्का युवक अलिक भावुक हुँदै भन्छन्। यति हो यहाँ चक्काजाम हुँदैन, चिल्लो कारमा आफैंले गाडी हाँकेर अमेरिकाका फराकिला बाटामा कुद्न पाइन्छ। भौतिक सुविधा छ, त्यही मात्र हो। नत्र यो देशमा के छ र ? मन त मेरो नेपालमै छ। अर्कोले थप्छ, नेपालमा के छ, ट्राफिक जाम, धुँवाधुलो अनि लोडसेडिङ। आनन्दको जीवन त छ यहाँ दुःख गरे पनि। चाहेको कुरा गर्न सकिन्छ। यस्तो परिदृश्य देखिन्छ कि अमेरिकामा नेपाली सुखी छन् तर खुसी छैनन्। भित्र कतै नेपाल फर्किन पाए हुन्थ्यो भन्ने छ। सर्सीको आइल्यान्डमा फसेजस्तो उनीहरू अमेरिका देशभित्र कतै फसेका छन्। उनीहरू भावनात्मक रूपमा खुसी हुन सकेका छैनन्। न चटक्क छोडेर स्वदेश फर्किन सकेका छन्। मानौं सर्सी अमेरिकाले उनीहरूलाई टुना लगाएको छ। ऊ रात र दिन खट्छ मानौं सर्सी अमेरिकाले उसलाई गधामा रूपान्तरण गरेकी छ। स्वतन्त्रताको देशभित्र ऊ समयको बन्दी छ। घण्टामा मोलतोल हुन्छ उसको जीवनको परिश्रम। उसको अमेरिकासँग घृणा र मायाको सम्बन्ध छ। पेण्डुलम घडीझैं अल्मलिएको छ। आफैं ठोकिन्छ घडीको घरि वल्लो छेउ र घरि पल्लो छेउ। आफैंलाई जनाउ दिन्छ समयको। माइकल ओन्दाजेको रनिङ इन द फेमिलीको पात्रले झैं मस्तिष्कमा आफ्नो जन्मदेशको नक्सा बनाउँछ। त्यहाँ आफूलाई डुलाउँछ। आफन्त, परिवार, नातागोता र साथीभाइ सम्झिन्छ, ओडेसीले सर्सीसँग रहँदा आफ्नी श्रीमतीलाई सम्झेजस्तै। यति हुँदाहुँदै पनि ऊ अमेरिकी लडिबुडी चाहन्छ। यतैको वासी हुन तल्लीन छ। अमेरिका सर्सीको केशजस्तै फुकेको छ विशाल, सुन्दर र मनमोहक। सर्सीको जवानीझैं मस्त र लोभलाग्दो छ। अमेरिकाले पस्केर दिने भोज सर्सीको भन्दा कम छैन। उसले जे चाह्यो त्यही पाउँछ क्रेडिट कार्ड, कार, घर तर असल व्यवहार गर्न जान्नु पर्यो। यी सबै कुरा दिएर सर्सीले झैं अमेरिकाले उसलाई एउटा बन्धनमा राख्छे। महिना नमर्दै फेरि सबै कुरा लिन्छे, क्रेडिट कार्डको ब्याज, घरको मोर्ट्गेज, फोनको बिल, कारको किस्ता। त्यसैका लागि ऊ खट्छ रातदिन। सर्सी अमेरिकाको टुनामा लट्ठ हुँदाहुँदै पत्नी र सन्तानलाई दिने समय हुँदैन उसँग। मानौं स्वयंलाई थाहा हुँदैन त्यो खटाइमा ऊ जनवारमा रूपान्तरण भइसकेको छ। सर्सी अमेरिकाले उसलाई मानवयन्त्र बनाइसकेकी छे एउटा कृत्रिम खुसी दिएर, कृत्रिम भोज दिएर, कृत्रिम सुन्दरता दिएर, कृत्रिम जवानी दिएर, कृत्रिम लोभ दिएर। उसका आफन्त र परिवार मक्ख छन्, वर्षौं भेट हुन नपाए पनि उनीहरूले भन्न पाएका छन् मेरा छोराबुहारी, छोरीज्वाइँ सर्सीको देशमा छन् भनेर। उनीहरूलाई थाहा छैन त्यही भ्रम पाल्दापाल्दै सन्तानको अनुहार हेर्न नपाई कुन दिन फुस्लुक्क जाने हो जिन्दगी भनेर। सन्तान भने अमेरिकामा हुनुको फुस्रो आदर्श र घमण्डमा बाँचेका छन्। अमेरिकामा सबै खुसी देखिन्छन् तर त्यहाँभित्रको पीडा हतपत कसैले देख्दैन। कसैले देख्दैन वेदना, विरक्तिपना, पछुतोपना, दिक्दारी। जब नेपाललाई माया गर्ने नेपाली बग्रेल्ती अमेरिकामा भेटिन्छन् तब उनीहरूको नेपालप्रतिको माया देखेर ढुंगो पनि रसाउँछ। लाखौं नेपाली अमेरिकामा छन्। उनीहरूलाई यो देशको भन्दा बढी माया नेपालको लाग्छ। नेपालको राजनीति बिग्रिँदा उनीहरूको मन दुख्छ। नेपालमा बाढीपहिरो जाँदा उनीहरूको हृदयमा पहिरो जान्छ। आँसुको भेल बग्छ। केही सहयोग गरौं भन्ने भावना भित्रैबाट आउँछ। देशप्रेमले उनीहरूको छाती धड्किन्छ। चाँडै नेपाल जान्छु भन्दाभन्दै उनीहरूको यतै सानो नेपाली गाउँ भइसक्यो। धेरै ढिलो हुनुपहिले नै सोचौं कि हामी सर्सी अमेरिकाको माया जालमा छौँ। त्यसैले त्यो सम्मोहनबाट छुटकारा समयमै पाएनौं भने सर्सीकै मैदानमा सन्तति जन्मिनेछन्। तिनीहरूले नेपाली माटोको सुवास कहिल्यै थाहा पाउने छैनन्। सर्सीले बाघ र सिंहलाई वशमा राखेर मान्छेलाई सुँगुरमा रूपान्तरण गरेजस्तै हुन सक्छौं हामी पनि।"

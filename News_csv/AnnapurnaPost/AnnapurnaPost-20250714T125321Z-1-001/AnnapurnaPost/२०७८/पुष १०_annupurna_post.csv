शीर्षक,विवरण
एकैदिन दुई लाख ५५ हजार नागरिकले लगाए कोरोनाविरुद्धको खोप,काठमाडौं : नेपालमा एकैदिन दुई लाख ५५ हजार नागरिकले कोरोनाविरुद्ध खोप लगाएका छन्। स्वास्थ्य मन्त्रालयका अनुसार पछिल्लो २४ घण्टामा २ लाख ५५ हजार ४५८ जनाले कोरोनाविरुद्ध खोप लगाएका हुन्। हालसम्म २ करोड ३० लाख ९५ हजार ६४७ मात्रा कोरोनाविरुद्धको खोप लगाइसकिएको छ। जसमध्ये ९९ लाख ८५ हजार ५६८ जनाले पूर्ण मात्रा र १ करोड ३१ लाख १० हजार ७९ जनाले कम्तीमा एक मात्रा खोप लगाएको स्वास्थ्य मन्त्रालयले जनाएको छ।
उद्यमशीलता बढाउन जोड,"काठमाडौं : बागमती प्रदेशका खानेपानी, उर्जा तथा सिंचाइ मन्त्री बसन्त मानन्धरले सहकारीमार्फत उत्पादनमा जान जोड दिएका छन्। शुक्रपथ बहुउद्देश्यीय सहकारी संस्थाको ११ औं वार्षिक साधारणसभाका अवसरमा बोल्दै मन्त्री मानन्धरले कृषिमा यान्त्रीकरण भित्र्याएर उद्यमशीलता बढाउन जोड दिए। कृषि उत्पादन बढाउन प्रदेश सरकारले सिंचाइ व्यवस्था गर्न लागेको उनले बताए। सहकारीमार्फत रोजगारी सिर्जना र उत्पादन बढाउन जोड दिनुपर्ने उनको भनाइ छ। राष्ट्रिय सहकारी महासंघका सञ्चालक टेकप्रसाद चौलागाईंले सहकारीलाई उत्पादनमा जान ४७ वटा ऐन बाधक रहेको बताए। सहकारीले विद्युत उत्पादन गर्न, स्कुल सञ्चालन गर्न चाहन्छ, उनले भने,तर ऐनले सहकारी नचिन्दा काम गर्न गाह्रो छ। सहकारीमा लागेर सदस्यको आर्थिक उन्नती कति भयो भन्ने विषय मुख्य रहेको उनले बताए। सिभिल सहकारी जोगाउन प्रयास गरिए त्यसको नेतृत्वसँग बारम्बार छलफल गर्दा पनि गम्भीर नभएको बताए। निदाएको अभिनय गर्नेलाई उठाउन सकिंदैन, उनले भने। संस्थाबारे सदस्यले बारम्बार जानकारी लिने गरेमा सहकारी समस्या नपर्ने उनले बताए। काठमाडौं महानगरपालिका वडा नम्बर १४ का अध्यक्ष शोभा सापकोटाले २ वटा सहकारीको बदमासीले सिंगो सहकारी बदनाम हुन नहुने बताइन्। पलायन भइरहेका दक्ष जनशक्तिलाई सहकारीले रोक्नुपर्छ, उनले भनिन्। राष्ट्रिय सहकारी बैंकका सञ्चालक तथा काठमाडौं जिल्ला सहकारी संघका अध्यक्ष ज्ञानबहादुर तामाङले सहकारीले रोजगारी र उद्यमशीलतामा जोड दिनुपर्ने बताए। केन्द्रीय बहुउद्देश्यीय सहकारी संघका महासचिव माधव तिमल्सिनाले बहुउद्देश्यीय सहकारीले बहुआयामिक परियोजना सञ्चालन गर्नुपर्ने बताए। सहकारी ऐनमा कुन पुँजीबाट ७०३० को कारोबार गर्ने भन्ने स्पष्ट व्यवस्था नभएकाले सहकारीले काम गर्न नसकेको उनले बताए।"
राष्ट्रिय सम्मेलनलाई महाधिवेशनमा रुपान्तरण गर्ने माओवादीको निर्णय,काठमाडौं: नेकपा माओवादी केन्द्रले आइतबारदेखि सुरु हुने राष्ट्रिय सम्मेलनलाई महाधिवेशनमा रुपान्तरण गर्ने निर्णय गरेको छ। शनिबार बसेको स्थायी कमिटी बैठकले यस्तो निर्णय गरेको हो। पार्टी प्रवक्ता कृष्णवहादुर महराले राष्ट्रिय सम्मेलनप्रति आकर्षण बढेकाले यसलाई महाधिवेशनमा परिणत गर्ने निर्णय भएको बताए। ९ महिनापछि महाधिवेशन गर्नैपर्ने भएकाले यो राष्ट्रिय सम्मेलनलाई नै महाधिवेशनमा परिणत गर्ने निर्णय भएको एक नेताले जानकारी दिए। राष्ट्रिषय सम्मेलन सुरु हुनुअघि पार्टीको केन्द्रीय कार्यसमिति बैठक बस्दै छ। बैठकले यसबारे औपचारिक निर्णय गर्ने ती नेताले बताए।
पीटीआई नेताको गोली हानी हत्या,इस्लामाबाद: पाकिस्तान तेहरेकएइन्साफ (पीटीआई)का स्थानीय नेतालाई पञ्जाब प्रान्तको कराची शहरमा शुक्रबार अज्ञात सशस्त्र मानिसहरूको एक जत्थाले गोली हानी हत्या गरेको द न्युज इन्टरनेशनलले लेखेको छ। घटना दिउँसोको समयमा भएको बताइएको छ। उक्त घटनामा पीटीआई नेताको मृत्यु भएको र थप एक जना सख्त घाइते भएका बताइएको छ। रिपोर्टअनुसार क्यदाबाद क्षेत्रको मुर्गीखाना बिसौनी नजिकै एक विवादित जमिनका बिषयलाई लिएर उनको हत्या गरिएको स्थानीय सञ्चारमाध्यमहरूले जनाएका छन्। घटनामा सम्लग्न व्यक्तिहरू आक्रमणपछि भागेको र प्रहरीले उनीहरूको खोजी गरिरहेको जनाएको छ। आक्रमणमा घाइते भएका पीडितहरूलाई नजिकैको अस्पतालमा लगी उपचार भइरहेको छ। पीटीआई नेता गैरकानुनीरूपमा ओगटिएको जग्गाका विषयमा स्थानीय अदालतमा सुनुवाइपछि घर फर्कंदै गर्दा उनीमाथि आक्रमण भएको हो। पीटीआई नेतृत्वले घटनाको निन्दा गर्दै दोषीलाई तत्काल पक्राउ गर्न माग गरेको छ। घटनाबारे थप जानकारी विस्तृत अनुसन्धानपछि मात्र दिन सकिने प्रहरीले बताएको छ।
मोडर्ना खोप लगाउन सुरु,"म्याग्दी: म्याग्दीका १२ देखि १८ वर्षमुनिका किशोरकिशोरीलाई कोरोना भाइरसविरुद्धको मोडर्ना खोप लगाउन सुरु गरिएको छ। पुस १४ गतेसम्म छ वटा स्थानीय तहका १२ हजार ६८६ किशोरकिशोरीलाई मोडर्ना खोप लगाउने लक्ष्य राखिएको स्वास्थ्य कार्यालय म्याग्दीले जनाएको छ। कार्यालयका निमित्त प्रमुख एकनारायण लम्सालले अधिकांश विद्यार्थी भएकाले उनीहरुलाई विद्यालय र स्थानीय स्वास्थ्य संस्थासँग समन्वय गरी खोप लगाउन थालिएको जानकारी दिए। अभियान सुरु गर्नुअघि कार्यालय, स्थानीय तहका स्वास्थ्य शाखा र चौकीहरूले मोडर्ना खोप लगाउने लक्षित समुदायको तथ्याङ्क सङ्कलन गरेका थिए। बेनी नगरपालिकाका पाँच हजार ५३२, मालिकाका दुई हजार २८, धवलागिरिका एक हजार ४६५, मङ्गलाका एक हजार ४४५, रघुगङ्गाका एक हजार ११४ र अन्नपूर्णका एक हजार १०२ जनालाई मोडर्ना खोप लगाउने लक्ष्य छ। खोप लगाउनका लागि ८६ खोप केन्द्र कायम गरिएको छ । एक हजार ३०४ भाइल भ्याक्सिन आएको छ। धवलागिरि, मालिका, मङ्गला गाउँपालिका र बेनी नगरपालिकामा पुस ९ देखि १४ र बेनी नगरपालिका, रघुगङ्गा र अन्नपूर्ण गाउँपालिकामा पुस ११ देखि १४ गतेसम्म खोप लगाउने समयतालिका बनाइएको छ। म्याग्दीका ३९ हजार ३९९ जनाले कोरोनाविरुद्धको पूर्ण खोप लगाएका छन्। थप १० हजार १७८ जनाले पहिलो डोज खोप लगाएका छन्। पूर्ण डोज खोपमा कोभिशिल्ड, भेरोसेल र एक डोज मात्र लगाउने जोन्सन एण्ड जोन्सनसमेतका खोप समावेश छन्। लक्षित ७२ हजार ९७३ जनसङ्ख्यामध्ये २३ हजार ३९६ अर्थात् ३२ प्रतिशतले अझै कोरोनाविरुद्धको खोप पाएका छैनन्।"
"मौसम फेरबदल भइरहेको छ, चिसो अझै बढ्न सक्ने : मौसमविद्","काठमाडौं : पछिल्ला दिनमा काठमाडौं उपत्यकासहित देशैभर चिसो बढिरहेको छ । दिउँसो मधुरो घाम लागे पनि अधिकतम र न्यूनतम तापक्रममा फेरबदल भइरहेकाले चिसो अझै बढ्नसक्ने विज्ञले औँल्याएका छन् । गत एक सातामा न्यूनतम तापक्रम घटे पनि घाम लागेकाले तुलनात्मकरुपमा कम चिसो महशुस हुँदा दुई दिनयता राजधानीसहित देशभर बढी चिसो महशुस गरिएको छ । मौसम पूर्वानुमान महाशाखाको विवरणमा एकसाताको अवधिमा न्यूनतम दुईदेखि चार डिग्री र अधिकतम तापक्रम १६, १८ तथा २० हाराहारी थियो । आज काठमाडौंको न्यूनतम चार दशमलव चार र अधिकतम १८ डिग्री सेल्सियस रहेको छ । अबका दिनमा मौसम फेरबदल भइरहने छ । अझै चिसो बढ्ने सम्भावना रहेकाले आवश्यक सतर्कता अपनाउन मौसमविद् शान्ति कँडेलले आग्रह गरिन् । 'अबका दिनमा मौसम फेरबदल भइरहन्छ, हल्का वर्षा र हिमपातको सम्भावना रहन्छ,' उनले भनिन्, 'अधिकतम तापक्रम एकरदुई डिग्री सेल्सियस बढे पनि न्यूनतम तापक्रम घट्ने र बदलीसँगै घाम कमजोर हुने हुनाले चिसो क्रमशः बढ्ने देखिन्छ, तापक्रम माइनस पुग्छ पुग्दैन अहिले भनिहाल्ने अवस्था छैन ।' कँडेलका अनुसार अहिले नेपालमा उल्लेखनीय मौसमी प्रणाली छैन । तथापी पश्चिमी वायुको सामान्य प्रभाव रहेको उनले बताइन् । उनका अनुसार अहिले देशभर आंशिकदेखि सामान्य बदली रहेको छ । उच्च पहाडी भेगमा हल्का हिमपात र एकरदुई स्थानमा हल्का वर्षाको सम्भावना छ । मौसम पूर्वानुमान महाशाखाले तीन दिनको मौसम पूर्वानुमान गर्ने गरेको छ । महाशाखाको विवरणमा पहाडी भूभागमा आंशिकदेखि सामान्य बदली रही बाँकी भूभागमा सामान्यतया मौसम सफा रहेको छ । प्रदेश नं १ र बागमती प्रदेशको पहाडी भूभागका एकरदुई स्थानमा हल्का वर्षाको सम्भावना छ । देशका उच्च पहाडी तथा हिमाली क्षेत्रका थोरै स्थानमा हल्का हिमपातको सम्भावना छ । यस्तै सुदूरपश्चिम प्रदेश तथा अन्य प्रदेशका पहाडी भूभागमा आंशिकदेखि सामान्य बदली रही बाँकी भूभागमा सामान्यतया मौसम सफा रहनेछ । देशका उच्च पहाडी र हिमाली क्षेत्रका थोरै स्थानमा हल्का हिमपातको सम्भावना छ । महाशाखाले तराईका भूभागमा बिहानको समयमा बाक्लो हुस्सु तथा कुहिरो लागुका साथै देशभर चिसो बढ्ने क्रममा रहेकाले चिसोबाट बच्न आवश्यक सुरक्षारसतर्कता अपनाउनसमेत अनुरोध गरेको छ ।"
"सुनिल बलको गोलले मनाङ स्तब्ध, मछिन्द्र शीर्ष स्थान उक्लियो",काठमाडौं: शीर्षस्थानमा रहेको मनाङ मर्स्याङ्दी क्लबलाई पराजित गर्दै मछिन्द्र फुटबल क्लब सहिद स्मारक ए डिभिजन लिगको शीर्षस्थानमा उक्लिएको छ। शनिबार भएको खेलमा मनाङ मर्स्याङ्दी क्लबलाई १० गोल अन्तरले हराउँदै मछिन्द्र शीर्ष स्थानमा उक्लिएको हो। दशरथ रंगशालामा भएको रोमान्चक खेलमा मछिन्द्रलाई जित दिलाउन सुनिल बलले निर्णायक गोल गरे। सुनिलले खेलको इन्जुरी समयमा फ्रिकिकबाट सुन्दर गोल गर्दै मछिन्द्रलाई महत्वपूर्ण ३ अंक दिलाएका हुन्। जितसँगै मछिन्द्रले ६ खेलमा १४ अंक जोडेको छ भने मछिन्द्र मनाङभन्दा एक अंकले अघि रहेको छ। दोस्रो स्थानमा झरेको मनाङले ५ खेलमा १३ अंक जोडेको छ।
आइतबार माओवादी केन्द्रको केन्द्रीय समिति बैठक बस्ने,काठमाडौं: नेकपा (माओवादी केन्द्र)को केन्द्रीय समितिको बैठक भोलि बस्ने भएको छ। आइतबार बिहान ८ बजे पार्टी केन्द्रीय कार्यालयमा केन्द्रीय समितिको बैठक बस्ने प्रवक्ता कृष्णबहादुर महराले जानकारी दिए। आइतबारदेखि माओवादीको प्रथम राष्ट्रिय सम्मेलन हुँदैछ। सम्मेलन राजधानीको कमलादीस्थित नेपाल प्रज्ञा प्रतिष्ठानमा हुनेछ। प्रवक्ता महराले आइतबार अपराह्न १ बजे सम्मेलन सुरु हुने जानकारी दिए। सम्मेलनको तयारीस्वरुप आज अपराह्न बसेको स्थायी समिति बैठकमा सहभागी हुने प्रतिनिधिका सम्बन्धमा छलफल भएको उनले बताए।
लागूऔषधसहित देशभरका विभिन्न ठाउँबाट ६ जना पक्राउ,"काठमाडौं : प्रहरीले लागूऔषधसहित देशभरका विभिन्न ठाउँबाट ६ जना पक्राउ गरेका छ । यसरी पक्राउ पर्नेमा सोलखुम्बु जिल्ला नागार्जुन नगरपालिका१० स्युचाटारका १८ वर्षीय किशोरलाई करिब ४ सय ग्राम अवैध लागूऔषध पोल्याण्ड जस्तो देखिने वस्तु र १ सय २० पिस नाइट्राभेट ट्याब्लेट सहित शुक्रबार राति प्रहरीले पक्राउ गरेको छ । यस्तै झापाको दमक नगरपालिका१ वरगाछीस्थित रतुवा खोलाको बगरबाट करिब ८ केजी १ सय ६० ग्राम अवैध लागूऔषध गाँजा सहित ईलाम माङसेवुङ गाउँपालिका६का४६ वर्षीय विर कुमार राईलाई शनिबार बिहान पक्राउ गरेको प्रहरीले जनाएको छ । कास्कीको पोखरा महानगरपालिका३२ सातमुहानेबाट करिब १ केजी २ सय ३० ग्राम अवैध लागूऔषध चरेस जस्तो देखिने पदार्थसहित २ जनालाई पनि शुक्रबार दिउँसो प्रहरीले पक्राउ गरेको छ । पक्राउ पर्नेहरूमा सोही ठाउँ डेरा गरी बस्ने रुकुम भुमे गाउँपालिका२ घर भएकी ५६ वर्षीया कुमारी बुढा मगर र पोखरा महानगरपालिका३२ खुदिखोला बस्ने २९ वर्षीय बिकास थापा रहेका छन् । जिल्ला प्रहरी कार्यालय कास्कीबाट खटिएको प्रहरी टोलीले उनीहरूलाई लागूऔषध सहित पक्राउ गरेको हो । यस्तै सप्तरी, हनुमाननगर कंकालिनी नगरपालिका१ बाट करिब ८ ग्राम ५ सय ५० मिलिग्राम खैरो हेरोइन जस्तो देखिने पदार्थ सहित २ जनालाई शुक्रबार दिउँसो प्रहरीले पक्राउ गरेको छ । पक्राउ पर्नेहरूमा सिरहा लक्ष्मीपुर पतारी गाउँपालिका३ महेशपुर २८ वर्षीय प्रमान्नद साह र सिरहा धनगढीमाई नगरपालिका११ शान्तिपुर बस्ने २८ वर्षीय दिपेन्द्र कुमार महतो रहेको प्रहरीले बताएको छ ।"
"मोटरसाइकल दुर्घटनामा एकको मृत्यु, दुई जना घाइते",झापा: कचनकवल गाउँपालिका२ स्थित सडकखण्डमा भएको सवारी दुर्घटनामा परी आज एक जनाको मृत्यु भएको छ भने दुई घाइते भएको प्रहरीले जनाएको छ। मृत्यु हुनेमा सो पालिका वडा नम्बर ४ का ४० वर्षीय शेषलाल राजवंशी रहेका छन् भने घाइते हुनेमा सोही वडाका २७ वर्षीय शिवलाल माझी र ४४ वर्षीय सजन राजवंशी रहेका छन्। घाइते दुवैको ओमसाई पाथीभरा अस्पताल भद्रपुरमा उपचार भइरहेको छ। मे४प ९५०० नम्बर र डब्जु वी ७४ पी ९७१७ नम्बरको मोटरसाइकल एकापसमा जुध्दा सो दुर्घटना भएको थियो। घटनाबारे जिल्ला प्रहरी कार्यालयले अनुसन्धान गरिरहेको जनाएको छ। त्यसैगरी दमक नगरपालिका१ स्थित रतुवा खोलाको बगरबाट आठ केजी गाँजासहित एक व्यक्तिलाई आजै प्रहरीले पक्राउ गरेको छ। पक्राउ पर्नेमा इलाम माङसेबुङ गाउँपालिका६ का ४६ वर्षीय वीरकुमार राई रहेको जिल्ला प्रहरी कार्यालयका प्रवक्ता वसन्त पाठकले बताए। उनलाई इलाका प्रहरी कार्यालय दमकको हिरासतमा राखी अनुसन्धान प्रहरीले अनुसन्धान गरिरहेको छ।
राष्ट्रियसभा सदस्य निर्वाचनका लागि १२ राजनीतिक दल दर्ता,"काठमाडौं : राष्ट्रियसभा सदस्यको आगामी माघ १२ गते हुने निर्वाचनमा १२ राजनीतिक दलले भाग लिने भएका छन् । राष्ट्रियसभा सदस्य निर्वाचनको प्रयोजनका लागि १२ राजनीतिक दल दर्ता भएको निर्वाचन आयोगका प्रवक्ता शालीग्राम शर्माले जानकारी दिए । उक्त निर्वाचनमा नौ राजनीतिक दलले सबै प्रदेशमा र तीन राजनीतिक दलले कुनै प्रदेश विशेषमा मात्र भाग लिने गरी दल दर्ता गराएका हुन् । आयोगका अनुसार, नेपाली कांग्रेस, नेकपा (एमाले), नेकपा (माओवादी केन्द्र) नेकपा (एकीकृत समाजवादी), राष्ट्रिय जनमोर्चा, नेपाल लोकतान्त्रिक पार्टी, जनता समाजवादी पार्टी, राष्ट्रिय प्रजातन्त्र पार्टी र नेपाल परिवार दलले सबै प्रदेशमा भाग लिनेछन् । लोकतान्त्रिक समाजवादी पार्टी प्रदेश नम्बर२ र सुदूरपश्चिम प्रदेश, नेपाल मजदुर किसान पार्टीले वाग्मती र ऐतिहासिक प्रजातान्त्रिक जनता पार्टी नेपालले प्रदेश२ मा मात्र भाग लिने जानकारी दिइएको छ । आयोगले राष्ट्रियसभा सदस्य निर्वाचनका लागि राजनीतिक दललाई पुस १ देखि आजसम्म दल दर्ताका लागि समयावधि प्रदान गरेको थियो । प्रत्येक निर्वाचन प्रयोजनका लागि राजनीतिक दल दर्ता गर्नपर्ने संवैधानिक व्यवस्था छ । उक्त निर्वाचनका लागि यसअघि नै निर्वाचन अधिकृतको नियुक्ति तथा मतदानस्थल र मतदान केन्द्र तोकिसकिएको छ । निर्वाचनका लागि प्रदेशसभा सदस्य तथा पालिका प्रमुख र उपप्रमुख गरी दुई हजार २५ मतदाता कायम छन् । निर्वाचनमा प्रदेशसभा सदस्यको मतभार ४८ र पालिका प्रमुख र उपप्रमुखको मतभार १८ हुनेछ । १९ पदका लागि हुने उक्त निर्वाचनमा स्थानीय तहका एक हजार ४९३ र प्रदेशसभाका ५३२ मतदाता रहनेछन् । आगामी यस निर्वाचनबाट सात महिला, तीन दलित, दुई अपांगता भएका व्यक्ति वा अल्पसंख्यक र सात अन्य समूहका उम्मेदवार निर्वाचित हुनेछन् । आगामी फागुन २० गते नेकपा (एमाले)का आठ, नेकपा (एकीकृत समाजवादी)का चार, नेकपा (माओवादी केन्द्र)का चार र नेपाली कांग्रेसका तीन राष्ट्रियसभा सदस्यको पदावधि सकिँदै छ । विज्ञका रूपमा मनोनीत रामनारायण बिडारीको कार्यकाल पनि सोही मितिमा पूरा हुनेछ । प्रबुद्ध वर्गको प्रतिनिधित्व रहने ५९ सदस्यीय राष्ट्रियसभाका एकतिहाइ सदस्यको प्रत्येक दुई वर्षमा पदावधि समाप्त हुने संवैधानिक व्यवस्था छ । राष्ट्रियसभा सदस्यको पदावधि ६ वर्ष भए पनि पहिलोपटक गोलाप्रथाद्वारा कार्यकाल निर्धारण गरिएको थियो । राष्ट्रियसभाका एकतिहाइ सदस्यको पदावधि समाप्त हुनु ३५ दिनअघि नै निर्वाचन गर्नुपर्ने प्रावधान छ । उक्त निर्वाचनका लागि पुस २० गते उमेदवारको मनोनयन दर्ता हुनेछ भने पुस २५ गते उमेदवारलाई निर्वाचन चिह्न प्रदान गरिनेछ । सोही दिनदेखि निर्वाचन आचारसंहित सबैका लागि लागु गराउने आयोगले सोच बनाएको छ ।"
यातायात क्षेत्रका दुई लाख मजदुर बेरोजगार,"बुटवल : यातायात क्षेत्रमा काम गर्ने करिब दुई लाख मजदुर बेरोजगार बनेका छन् । कोरोना महामारीले यातायात क्षेत्रमा मन्दी लागेपछि मजदुरहरुको जागिर खोसिएको हो । यातायात क्षेत्रमा अहिले करिव ११ लाख मजदुर कार्यरत थिए । अधिकांशको पारिश्रमिक घटेको छ भने केही मजदुर पेशाबाटै बिमुख भएका हुन् । मजदुरको रोजगारी ग्यारेन्टी नहुदा मारमा पर्नुपरेको भन्दै नेपाल यातायात स्वतन्त्र मजदुर संगठनले सरकारसंग यातायात क्षेत्र पुर्नस्थापनाको माग गरेको छ । कोभिडका कारण लामो समय सार्वजनिक यातायात सञ्चालनमा आएनन् । केही लगानीकर्ता समेत व्यवसायबाट पलायन भएका छन् । थोरै ज्यालामा काम गरिरहेका मजदुरहरु झन संकटमा परेका हुन् । मजदुर र व्यवसायकै संरक्षणका लागि राज्यले पुर्नस्थापना प्याकेज ल्याउनुपर्छ, स्वतन्त्र मजदुर संगठनका केन्द्रीय अध्यक्ष भीमज्वाला राईले भने । यातायात क्षेत्रमा १० खर्ब लगानी रहेको भन्दै उनले लगानी सुरक्षा र मजदुरलाई सामाजिक सुरक्षा कार्यक्रममा जोड्न राज्यबाट विशेष प्याकेज ल्याउनु पर्ने माग गरे । मुलुकमा रोजगारी गुम्दा करिब ३ लाख चालकहरु खाडी मुलुक कतारमा मात्रै पुगेको संगठनले जनाएको छ । यातायात क्षेत्रको समस्या समाधानका लागि अधिकार सम्पन्न यातायात प्राधिकरण स्थापना हुनुपर्ने माग छ । बुटवलमा शनिबार सम्पन्न नेपाल यातायात स्वतन्त्र मजदु्र संगठनको ११ औं राष्ट्रिय महाधिवेशनले श्रमिकको पुर्नस्थापना र सुरक्षा मागसहित ५ बुँदे प्रस्ताव पारित गरेको छ । महाधिवेशनले यातायात क्षेत्रको लगानी संरक्षणमा विशेष प्याकेज, दुर्घटना न्यूनिकरणमा सचेतना अभियान, उपचारमा पहुँच, यातायात प्राधिकरणको स्थापनाका लागि सरकारलाई दवाव दिने प्रस्ताव पारित गरेको हो । महाधिवेशनले नयाँ नेतृत्व समेत चयन गरेको छ । भीमज्वाला राईको अध्यक्षतामा सर्बसम्म नेतृत्व चयन भएको हो । जसको पाँच जना उपाध्यक्षमा नवराज घिमिरे, जितबहादुर मल्ल, विष्णु लामा, सुरेन्द्र शाह, ठाकुरप्रसाद गैरे रहेका छन् । महासचिवमा केशव थापा (निरु), उपमहासचिवत्रयमा देवि भट्टराई, विष्णु पराजुली, खगेन्द्रबहादुर ओली छन् । त्यस्तै सरस्वती रिजाल, शंकर थापा, टिका भट्टराई, विष्णुबहादुर खत्री, राम कुमार ढुंगाना सचिव रहेको ३७ सदस्यीय केन्द्रीय कमिटि सर्बसम्मत रुपमा चयन गरेको छ । महाधिवेशन पुस ८ गतेदेखि १० गतेसम्म बुटवलमा भएको हो ।"
क्रिसमसको दिन चार हजार पाँच सय बढी उडान रद्द,काठमाडौं: विश्वका धेरै देशमा मनाइने क्रिसमस पर्वको दिन चार हजार ५०० भन्दा बढी विमान उडान रद्द भएका छन्। अत्यधिक धेरै यात्रा हुने दिनका रुपमा समेत चिनिने क्रिसमसका दिन शनिबार यति धेरै विमान सेवा रद्द भएको अधिकारीले जनाएका छन्। कोरोनाभाइरसको नयाँ भेरियन्टका रुपमा देखिएको ओमिक्रोनको सङ्क्रमण थप फैलिने डरले क्रिसमसकै दिनको उडान पनि रद्द भएको हो। त्यसैगरी अरु हजारौं उडानमा ढिलाइ पनि भएको उडानसम्बन्धी सूचना प्रवाह गर्ने वेवसाइड फ्लाइट अवेर डटकममा उल्लेख गरिएको छ। उडान रद्द तथा ढिलाइ हुँदा अमेरिकी राष्ट्रपति जो वाइडेनसहित विश्वका प्रभावशाली व्यक्तिसमेतलाई असर परेको छ। यसअघि गत शुक्रबार मात्रै २४ सयभन्दा बढी उडान रद्द भएका थिए भने ११ हजारभन्दा बढी उडानमा ढिलाइ भएको थियो। यो समाचार तयार पार्दासम्ममा आगामी आइतबारका लागि तय भएका ६०० भन्दा बढी उडान पनि रद्द भइसकेका र अरु पनि धेरै रद्द हुनसक्ने बताइएको छ।
काबुलको विमानस्थल सञ्चालन गर्न तालिवानसँग टर्की र कतारको सम्झौता,"काबुल: टर्की र कतारले काबुलको अन्तर्राष्ट्रिय विमानस्थल र अफगानिस्तानका अन्य चार विमानस्थलको व्यवस्थापनका लागि तालिवानसँग सम्झौता गरेको स्पुतनिकले जनाएको छ। उक्त वार्ता प्रभावकारी रहेको र जसमा उनीहरू आगामी दिनमा सञ्चालनको विवरणमा काम गर्न प्राविधिक समूह सिर्जना गर्न सहमत भएका छन्। 'दोहा र अंकाराले संयुक्तरूपमा काबुल अन्तरराष्ट्रिय विमानस्थल सञ्चालन गर्न सहमत भएका छन्,' स्रोतहरूले भने। टर्कीकतारी प्रतिनिधिमण्डलले संयुक्त कार्यलाई निरन्तरता दिन छिटै काबुल भ्रमण गर्ने पनि स्पुतनिकले रिपोर्ट गरेको छ। यसअघि अगस्ट ३१ मा अमेरिकी सेना फिर्ता भइसकेपछि कतारको प्राविधिक टोलीले काबुल अन्तर्राष्ट्रिय विमानस्थल मर्मत गरेको थियो। अगस्टको मध्यमा तालिबानले सत्ता कब्जा गरेपछि काबुलको अन्तर्राष्ट्रिय विमानस्थल र अफगानिस्तानभरि अन्तरराष्ट्रिय र स्थानीय उडानहरू स्थगित गरिएको थियो।"
प्रचण्डको ठाउँ लिन माओवादीमा कोही किन तयार छैनन्?,"प्रशान्त वलीराजकरण महतो काठमाडौंः राप्रपामा कमल थापालाई चुनावी मैदानमा पराजित गरेर राजेन्द्र लिङ्देन पार्टी अध्यक्ष बने। त्यही भएर होला उनको चर्चा चुलिँदो छ। कांग्रेस महामन्त्री पदको दौडमा गगन थापा र विश्वप्रकाश शर्माले बाजी मारे। उनीहरुले त झन् विपक्षी पार्टीका नेताहरुबाटसमेत वाहवाही पाए। सभापतिमा भने कांग्रेसले शेरबहादुर देउवामा चित्त बुझायो। यतिबेला माओवादी केन्द्रको राष्ट्रिय सम्मेलनको चर्चा छ, जसको उदय १२ वर्षे जनयुद्धबाट सुरु भएको थियो। के माओवादी केन्द्रको नेतृत्वमा नयाँ अनुहारले स्थान पाउँछन्? पदाधिकारीमा कतै पुरानै अनुहारको रजगज त हुने छैन? यस्तै चर्चाले चिसिदो मौसममा राजनीतिक वृत्त तातिँदो छ। जनयुद्धपछि मूलधारको राजनीतिमा आएपछि विसं २०६४ को संविभानसभाको निर्वाचनमा माओवादी पार्टी पहिलो बन्यो। जनयुद्धमा माओवादीको जति रापताप थियो, शान्ति प्रक्रियामा आएपछि भने माओवादी चिसिँदै गयो। पार्टीका शीर्ष नेताहरु छिन्न भिन्न भए। केहीले एमाले र केहिले कांग्रेसको बैशाखी टेके। आफूले गरेको गल्तीलाई सच्याउन माओवादी नेतृत्वले चिसोमा हिटर बालेर विमर्शमा जुटेका छन्। ठूलै विचार विमर्श गर्दा पनि नेताहरुले प्रचण्डको विकल्प देखेका छैनन्। अढाइ दसक माओवादीको नेतृत्व गरिसकेका प्रचण्डको विकल्प किन देखिरहेका छैनन् माओवादी नेताहरुले? प्रचण्डले पटकपटक आफू रिटार्यड हुन चाहेको बताइरहेका छन्। माओवादीको जिम्मेवारी सुम्पिएर आफू 'रिल्याक्स' गर्ने अभिव्यक्ति दिइरहेका छन्। यतिका बावजुद पनि कोही किन आफूलाई नेतृत्वमा ल्याउन डराइरहेका छन्? यी प्रश्नहरुको सबालजवाफ पनि राजनीति वृत्तमा चर्कै बहसको विषय बनेको छ। यी प्रश्नहरुको जवाफ माओवादी नेतृत्वकर्ताहरुले आफूलाई सोध्न जरुरी छ। कि प्रचण्डको बाहिरी अभिव्यक्ति जेजस्तो भए पनि उनकै भित्री चाहनाले उनी पटकपटक माओवादीको 'सुप्रिमो' बनिरहेका छन्। त्यसो हो भने राजनीति वृत्तमा भइरहेका बहसको कुनै तुक देखिँदैन। अब माओवादी राष्ट्रिय सम्मेलन केन्द्रीत भएर कुरा गरौं। काठमाडौंमा आइतबारदेखि तीन दिन चल्ने सम्मेलनलाई प्रचण्ड आफैँले वैचारिक सम्मेलनको संज्ञा दिएका छन्। त्यही भएर राजनीतिक प्रतिवेदनसमेत उनी आफैँले तयार पार्दैछन्। प्रचण्डको राजनीतिक प्रतिवेदनले कतिको महत्व पाउने हो, आगामी दिनमा थाहा पाउने नै छौं। यस्तो बन्नेछ नयाँ कार्यसमिति पार्टीको केन्द्रिय विधानअनुसार केन्द्रीय समिति, पोलिटव्युरो र स्थायी समितिमा अध्यक्ष, उपाध्यक्ष, महासचिव, उपमहासचिव र सचिवसहित २९९ सदस्यीय रहने उल्लेख छ। केन्द्रीय समितिको पदाधिकारी संख्या कति हुने भन्ने अझै एकीन छैन। पदाधिकारी संख्याबारे अन्तरिम विधान २०७८ ले पनि स्पस्ट पारेको छैन। पदाधिकारीमा कसको दाबी? माओवादी केन्द्रका केही नेताहरुले पदाधिकारीमा दाबी गर्न थालेका छन्। अध्यक्ष पदबाहेक पदाधिकारीमा नारायणकाजी श्रेष्ठ, कृष्णबहादुर महरा, वर्षमान पुन, जनार्दन शर्मा, गिरिराजमणि पोखरेल, देवेन्द्र पौडेल, पम्फा भुसाल दाबेदार हुन्। तर प्रचण्डपछि दोस्रो नम्बरमा नारायणकाजी श्रेष्ठको नाम आउँछ। तर जनयुद्धमा सहभागी नभएर होला अन्य नेतृत्वकर्ताहरुले उनला२ होच्याउँदै आएका छन्। नारायणकाजी आफ्ना कुरा सधैं स्पष्टरूपमा राख्छन्। उनी समाजवादी क्रान्तिको वकालत पनि गर्छन्। उपप्रधान तथा विभिन्न मन्त्रालयको जिम्मेवारी सम्हालिसकेका उनीसँग अनुभव छ। पदाधिकारीका प्रमुख दाबेदारमध्ये कृष्णबहादुर महरा पनि एक हुन्। पार्टीको बहुपदीय संरचनाअनुसार उनीसँग महासचिवको अनुभव छ। महरा सरकारमाओवादी वार्ताकालमा संलग्न थिए। पार्टी प्रवक्ता, सरकारमाओवादी वार्ता टोलीका संयोजक, सभामुख, उपप्रधान तथा विभिन्न मन्त्रालयको जिम्मेवारी सम्हालिसकेका छन्। त्यस्तै माओवादी केन्द्रका महासचिव पदका अर्का आकांक्षी हुन् वर्षमान पुन। पटकपटक मन्त्री बन्ने अवसर पाएका वर्षमान प्रचण्डका विश्वासपात्र हुन्। प्रचण्डलाई अफ्ठ्यारो परेको बेला पनि साथ दिएको उनलाई नजिकबाट चिन्नेहरु बताउँछन्। नेता पुनको स्वास्थ्यमा समस्या आएपछि उपचारत छन्। सरकारका अर्थमन्त्री तथा पार्टी स्थायी कमिटी सदस्य जनार्दन शर्मा पनि महासचिवका लागि आफू योग्य रहेको दाबी गरेका छन्। उनी हालः संगठन विभागको प्रमुख छन्। जनमुक्ति सेना नेपालका चार जना डेपुटी कमाण्डरमध्ये उनी एक हुन्। जनार्दनले पार्टी विभाजनका क्रममा पनि प्रचण्डको साथ छाडेका छैनन्। महासचिवमा स्थायी समिति सदस्य देवेन्द्र पौडेलले लविङ गरिरहेका छन्। पौडेल प्रचण्ड निकट हुन्। उहाँको पहिलो दाबी महासचिवमा रहन्छ, स्रोतले भन्यो, महासचिव त्याग्नुपरेमा उपाध्यक्षको स्वतः हकदार हो। अखिल (क्रान्तिकारी)बाट विद्यार्थी राजनीति सुरू गरेका पौडेल संगठनको कोषाध्यक्ष, महासचिव, उपाध्यक्ष हुँदै अध्यक्षसम्म पुगेका थिए। माओवादी जनयुद्धमा सुरूवाती चरणदेखि सहभागी पौडेल २०४२ देखि ०४४ सम्म करिब १८ महिना धनगढी जेल बसेका थिए। त्यस्तै ६ महिना सदरखोरमा थुनामा पनि परेका थिए। राजनीति शास्त्रमा स्नातकोत्तर गरेका पौडेल २०६८ मा बाबुराम भट्टराई प्रधानमन्त्री हुँदा उनको राजनीतिक सल्लाहकार भएर काम गरेका थिए। भट्टराईले तत्कालीन एकीकृत माओवादीबाट विद्रोह गरी नयाँ शक्ति बनाउँदा उनीसँगै गएका पौडेल पछि माओवादीमै फर्किएर अध्यक्षनिकट भएर काम गरे। पार्टीका स्थायी समिति सदस्य गिरिराजमणि पोखरेलले पनि पदाधिकारीमा दाबी गरेका छन्। तर कुन पदमा उठ्ने अझै सार्वजनिक गरेका छैनन्। पोखरेल नारायणकाजी श्रेष्ठ निकट मानिन्छन्। उनले लगातार महोत्तरीबाट निर्वाचन जित्दै आएका छन्। पोखरेल जनयुद्धमा होमिएका थिएनन्। त्यस्तै माओवादी केन्द्रकी नेतृ पम्फा भुसाल पनि पदाधिकारीमा आउन लबिङ गरिरहेकी छिन्। ऊर्जा मन्त्रीको जिम्मेवारीमा रहेकी भुसालले यसअघि पार्टी प्रवक्ताको जिम्मेवारी निभाएकी थिइन्। उनी प्रचण्ड र मोहन वैद्य विभाजन हुँदा वैद्यलाई साथ दिएकी थिइन्। पछि रामबहादुर थापासँगै एकीकरणमार्फत् आएकी नेतृ हुन्। भुसाल माओवादी आन्दोलनमा सरिक भएकी नेतृ हुन्। उनले आफू पनि नेतृत्व दिए जिम्मेवारी सम्हाल्न सक्ने दाबी गर्छिन्। यसैबीच, माओवादी केन्द्रले राष्ट्रिय सम्मेलनमा सहभागी हुने प्रतिनिधिको संख्या बढाएको छ। यसअघि करिब १५०० प्रतिनिधि सहभागी हुने भनिए पनि अन्तिम समयमा संख्या बढाइएको हो। स्थायी कमिटी बैठकको निर्णयबारे जानकारी दिँदै प्रवक्ता कृष्णबहादुर महराले राष्ट्रिय सम्मेलनमा १६३१ जना सहभागी हुने बताए। माओवादी केन्द्रका स्थायी समिति सदस्य देवेन्द्र पौडेलले आफूलाई महासचिव पद दिए हाँक्नसक्ने बताए। 'पार्टीमा लामो समयदेखि योगदान गरेको छु। पार्टीले विश्वास गरे महासचिव चलाउँछु, उनले भने। माओवादी केन्द्रका केन्द्रीय सदस्य राजु खड्काले मुख्य नेतृत्व परिवर्तन गर्न नहुने बताए। नेतृत्व विचारसँग जोडिएको कुरा हो। विचार विनाको नेता हुँदैन। वैचारिक नेता भनेकै प्रचण्ड हो। अन्य नेताले नयाँ विचार ल्याउनुभएको छैन, उनले भने। माओवादी केन्द्रका केन्द्रीय सदस्य भरत शाहले मधेसका मुद्दालाई उठान गर्ने बताए। प्रदेश नम्बर २ को आन्तरिक मामिला तथा सञ्चार मन्त्रीसमेत रहेका शाहले भने, 'मधेसका मुद्दाहरुलाई उठान गर्छौं। पहिचानको आवाज उठाउँछौं। मुख्यतः पहिचान र अधिकारलाई आधार बनाएर संविधान संसोधन गर्नुपर्छ भन्ने कुरालाई उठान गर्छौं। उनले पार्टीको सम्मेलनमा मधेस स्वायत्तः प्रदेशको आवाज उठाइने बताए। माओवादी केन्द्रका नेता धर्मशिला चापागाईँले नेतृत्वमा प्रचण्डको विकल्प नभएको बताए। उनले भनिन्, प्रचण्डबाहेक पदाधिकारीमा अरु आउनुहुन्छ। पार्टीलाई चलायमान बनाउन समावेशितालाई ख्याल गर्नुपर्ने कुरामा जोड दिएका छौं।"
पुस १३ गते विभिन्न पार्टीसँग एकता गर्ने माधव नेपालको उद्घोष,"तुल्सीपुर: नेकपा (एकीकृत समाजवादी)का अध्यक्ष माधवकुमार नेपालले पाँच दलीय गठबन्धन चुनावसम्मै जाने बताएका छन्। दाङको भालुवाङमा शनिबार भएको पार्टीको लुम्बिनी प्रदेश बृहत् कार्यकर्ता भेलालाई सम्बोधन गर्दै उनले भने, 'हामी पाँच दलीय गठबन्धले नै राष्ट्रियसभामा साझा उम्मेदवार बनाएर जानेछौं। स्थानीय तहदेखि अन्य निर्वाचनमा पनि सँगै जानेछौं।' कुनै पनि एक दलको एकल बहुमत आउने सम्भावना कम रहेको भन्दै गठबन्धन गर्न आवश्यक रहेकोसमेत उनले बताए। अहिले एकीकृत समाजवादीलाई माओवादीमा विलय हुने भनी आरोप लाग्ने गरेको भन्दै त्यो कुरा सत्य नभएको समेत बताए। उनले अबको केही समयमा ससाना वामपन्थी पार्टीबीच एकता हुनेसमेत बताए। 'तत्काल कुनै पनि ठूला कम्युनिष्ट पार्टीसँग एकताको सम्भावना छैन। तर साना केही दलसँग केही दिनमा एकता भएको सुन्नुहुनेछ, हामीले यही १३ गते काठमाडौंमा विभिन्न साना पार्टीसँग एकताको घोषणा गर्दैछौं,' उनले भने। उनले एमसीसी हुबहु पारित गर्न नहुनेसमेत बताए। 'हामी कुनै पनि यस्ता कुरालाई स्वीकार गर्न सक्दैनौं। देशको स्वाभिमानमा आँच पुगोस्, जसले नेपालको आन्तरिक मामिलामा अरुले हस्तक्षेप गर्ने ढोको खोलोस्, छिमेकीलाई सशङ्कित बनाओस्, अरुको शैन्य गठबन्धनमा बाध्ने स्थिति बनोस्। हामी स्वतन्त्र ढङ्गले बाँच्न चहान्छौं,' उनले भने। उनले निःसर्त, शैन्य र सुरक्षाका कुरासँग नजोडिने विषयमात्रै स्वीकार्य हुनेसमेत बताए। अध्यक्ष नेपालले सङ्घीयता, गणतन्त्रबाट पछि हट्न नसकिनेसमेत बताए। बरु संविधान तथा सङ्घीयतालाई आवश्यकताअनुसार संशोधन गर्न सकिने र अहिलेको निर्वाचन प्रणालीलाई पनि सुधार गर्नुपर्ने अध्यक्ष नेपालले बताए।"
"मैले प्रधानमन्त्रीलाई भनेको छु, ओली आउनुहुन्न हामी नै बालकोट जाउँ : प्रचण्ड","काठमाडौंः नेकपा माओवादी केन्द्रका अध्यक्ष पुष्पकमल दाहाल 'प्रचण्ड'ले प्रमुख प्रतिपक्षी दल नेकपा एमालेका अध्यक्ष केपी शर्मा ओलीलाई भेट्न उनकै निवास बालकोट जाने प्रस्ताव प्रधानमन्त्रीसमक्ष राखेका छन्। राजनधानीमा सम्पादकहरुसँगको छलफलमा प्रचण्डले यस्तो बताएका हुन्। 'प्रतिपक्षी दलले संसदमा विरोधमा उत्रिरहेको छ। सदनमा तमासा भइरहेको छ। त्यही भएर मैले त प्रधानमन्त्रीज्यूलाई उहाँ आउनु हुन्न, तपाईँ र म बालकोट नै जाउँ भनेको छु,' उनले भने। उनले ओलीलाई भेटेरै सदन नरोकिदिन आग्रह गर्न प्रधानमन्त्रीलाई भनेको बताए। 'प्रधानमन्त्रीज्युले कांग्रेसको महाधिवेशनपछि भन्नुभएको थियो। हाम्रो राष्ट्रिय सम्मेलनपछि उहाँ आउन नमान्ने हो भने हामी नै जाने सोँचमा छौं, उनले भने। प्रचण्डले राष्ट्रिय सम्मेलन पार्टीको समीक्षा र विश्लेषणमा केन्द्रीत हुने बताए। पार्टीको क्रान्तिकारी रुपान्तरण किन हुन सकेन? खोज्छौं। धेरैले हामीलाई साथ दिए तर त्यो भावना पक्रन नसक्नुको कारणबारे पनि समीक्षा गर्छौं, उनले भने। उनले एमसीसीको विषयमा पूर्वप्रधानमन्त्री डा बाबुराम भट्टराईले लिएको अडानले आफू आश्चर्यचकित भएको बताए। 'उहाँ (बाबुराम भट्टराई)ले सर्वदलीय बैठकमा एमसीसी मेरै पालामा अघि बढेको हो र पास गर्नेपर्छ भनेर जिम्मेवारी लिएको देख्दा हामी त हेरेको हेरै भयौं। बाबुरामजीले किन एमसीसीको स्वामित्व लिन खोज्नुभएको बुझ्न सकिएको छैन,' उनले भने।"
एसएसपी यादव मृत्यु प्रकरण : घटनाको अनुसन्धान रुपन्देही प्रहरीले नै गर्ने,"भैरहवा : संघीय प्रहरी ईकाइ कार्यालय भैरहवाका एसएसपी सुशीलकुमार यादवको मृत्युको घटनाको अनुसन्धान जिल्ला प्रहरी कार्यालय रुपन्देहीले गर्ने भएको छ। हालसम्म एसएसपी यादवको मृत्युको घटनाको अनुसन्धानछानबिनका लागि गृह मन्त्रालय वा प्रहरी प्रधान कार्यालयबाट कुनै उच्चस्तरीय टोली गठन गरिएको छैन। घटनास्थल रुपन्देही प्रहरीको क्षेत्र भएकोले घटनाको अनुसन्धान रुपन्देही प्रहरीले नै गर्ने लुम्बिनी प्रदेशका डिआईजी प्रकाश अधिकारीले बताए। उनले घटनाको अनुसन्धानका लागि माथिल्लो निकायबाट कुनै उच्चस्तरीय टोलीको गठन नभएको बताए। समान्यता हाईप्रोफाइलव्यक्तिको मृत्यु हुँदा तल्लो तहबाट हुने घटनाको अनुसन्धानमा लापरवाही हुन नदिनका लागि उच्चस्तरीय तहबाट घटनाको अनुसन्धानछानबिन हुने गर्दछ। एसएसपी यादवको ह्यांगगिङ्ग(झुन्डी आत्महत्या) ले मृत्यु भएकोले रुपन्देही प्रहरीले नै घटनाको अनुसन्धान गर्ने भएको बुझिएको छ। तल्लो तहबाट अनुसन्धान गर्दा घटना जटिल लाग्यो भने हामीलाई भन्छ र हामीले पनि त्यसलाई हेर्छौँ डीआइजी अधिकारीले अन्नपूर्णसँग भने, हामीलाई पनि उच्चस्तरबाट अनुसन्धान गर्नुपर्ने जस्तो लाग्यो भने हामी त्यो गर्छौँ। शुक्रबार दिउँसो कार्यालयको क्वाटरमा एसएसपी यादव झुण्डिएको अवस्थामा मृत फेला परेका थिए। झुण्डिएको अवस्थामा एसएसपी सुशील यादव मृत फेला एसएसपी यादव मृत्यु प्रकरण : श्रीमती आएपछि मात्र शव निकालिने एसएसपी यादव मृत्यु प्रकरण : घटनास्थल पुगे पूर्वआइजीपी प्रधान एसएसपी मृत्यु प्रकरण : घटनास्थल पुगिन् श्रीमती, अब मुचुल्का उठाइने एसएसपी यादव मृत्यु प्रकरण : अनुसन्धान गर्न गृहमन्त्री खाँणको निर्देशन एसएसपी यादवको पोस्टमार्टम रिपोर्ट : ह्यांगगिङ्गले मृत्यु"
कांग्रेस केन्द्रीय समिति बैठक सकियो,काठमाडौंः कांग्रेस केन्द्रीय समितिको बैठक पार्टी कार्यालय सानेपामा बसेको छ। १४औं महाधिवेशनबाट निर्वाचित नयाँ कार्यसमितिको बैठक करिब १५ मिनेट बसेको हो। बैठकले पार्टीको महाधिवेशनलाई सम्पन्न गराउन भूमिका खेल्ने सबैलाई धन्यवाद दिने निणर्य गरेको छ। त्यस्तै बैठकले राष्ट्रिय सभा सदस्यको निर्वाचनमा पार्टीका उम्मेदवारका लागि सभापति शेरबहादुर देउवाको हस्ताक्षर प्रयोग गर्ने र निर्वाचन आयोगमा पार्टीको दर्ता अद्यावधिक गर्ने र राष्ट्रिय सभा निर्वाचनका लागि दल दर्ता गर्न मुख्यसचिव कृष्णप्रसाद पौडेललाई जिम्मेवारी दिने निर्णय गरेको छ।
नेपालमा थप १६७ जनामा कोरोना संक्रमण,काठमाडौं: नेपालमा थप १६७ जनामा कोरोना संक्रमण पुष्टि भएको छ। देशभरि ६४४७ जनाको नमूना परीक्षण गर्दा पीसीआरबाट १५७ र एन्टिजेन परीक्षणबाट १० जनामा संक्रमण देखिएको स्वास्थ्य मन्त्रालयले जनाएको छ। त्यस्तै पछिल्लो २४ घन्टामा थप २२६ जना संक्रमित कोरोनामुक्त भएका छन् भने थप एक जना संक्रमितको मृत्यु भएको छ। नेपालमा हालः ४९७८ जना सक्रिय संक्रमित रहेका छन्।
शेखर कोइरालाको वरियता २०औँ नम्बरमा,"काठमाडौं : नेपाली कांग्रेसका नेता शेखर कोइरालाको वरियता २०औँ नम्बरमा तोकिएको छ। कांग्रेस सभापति शेरबहादुर देउवाले सभापतिमा पराजित भएका कोइरालाको वरियता २०औँ नम्बर कायम गरेका हुन्। सभापति देउवाले तोकेको वरियताअनुसार पार्टीका पदाधिकारी र पूर्वपदाधिकारीपछि शेखर कोइरालालाई राखिएको हो। नयाँ वरियताअनुसार सभापति देउवा र पार्टीका उपसभापति, महामन्त्री र सहमहामन्त्रीहरु छन्। त्यसपछि पूर्वउपसभापति गोपालमान श्रेष्ठ, पूर्वमहामन्त्री शशांक कोइराला, पूर्वकोषाध्यक्ष चित्रलेखा यादव, पूर्वसहमहामन्त्रीहरु अर्जनुनरसिंह केसी, रामशरण महत र सुनील थापा रहेका छन्।"
एकैदिन दुई लाख ५५ हजार नागरिकले लगाए कोरोनाविरुद्धको खोप,काठमाडौं : नेपालमा एकैदिन दुई लाख ५५ हजार नागरिकले कोरोनाविरुद्ध खोप लगाएका छन्। स्वास्थ्य मन्त्रालयका अनुसार पछिल्लो २४ घण्टामा २ लाख ५५ हजार ४५८ जनाले कोरोनाविरुद्ध खोप लगाएका हुन्। हालसम्म २ करोड ३० लाख ९५ हजार ६४७ मात्रा कोरोनाविरुद्धको खोप लगाइसकिएको छ। जसमध्ये ९९ लाख ८५ हजार ५६८ जनाले पूर्ण मात्रा र १ करोड ३१ लाख १० हजार ७९ जनाले कम्तीमा एक मात्रा खोप लगाएको स्वास्थ्य मन्त्रालयले जनाएको छ।
पार्टीमा सबैको भावना समेटेर अघि बढ्छु : देउवा,"काठमाडौं : कांग्रेस सभापति शेरबहादुर देउवाले सबैको भावना समेट्ने गरी अघि बढ्ने बताएका छन्। शनिबार पार्टीमा निर्वाचित पदाधिकारी र केन्द्रीय सदस्यलाई प्रमाणपत्र वितरण कार्यक्रमलाई सम्बोधन गर्दै सभापति देउवाले पार्टीमा निष्पक्ष ढंगले काम गर्ने धारणा राखेका हुन्। उनले भने, भोट आफूलाई हाल्यो हालेन नभनी सबैको सभापति बन्छु। म सबैलाई समावेश गरेर सबैको सभापति बनेर, पार्टीमा सबैको भावना समेटेर हिँड्छु। प्रधानमन्त्रीसमेत रहेका देउवाले आउने निर्वाचनमा देशको पहिलो पार्टी बनाउने गरी आफू लागि पर्ने उद्घोष गरे। देउवाले भने, कांग्रेस समावेशी पार्टी हो। सबैलाई मिलाएर लैजान्छौं।उनले तल्लोतहबाटै कांग्रेसले महिला नेतृत्वलाई अगाडि बढाएको बताए। उनले काङ्ग्रेसमा जस्तो प्रजातान्त्रिक अभ्यास अरु पार्टीमा नभएकोसमेत दाबी गरे।"
पोखराको हेम्जाबाट पर्वत पातीचौर सुरुङ मार्ग बनाए १५ मिनेटमै !,"पोखरा : पर्वत, बागलुङ, म्याग्दी र मुस्ताङ जान पोखराबाट हेम्जा हुँदै उकालो र घुमाउरो सडकको यात्रा गर्नुपर्छ । तर हेम्जाबाट कास्कीकै नयाँपुल र पर्वतको पातीचौरसम्म सुरुङ मार्ग बनाउने हो भने उकालोओरालो र घुमाउरो सडकको यात्रा गर्नुपर्दैन । नेपाल सरकारले यो वर्षको बजेटमा हेम्जानयाँपुलसम्म सुरुङ मार्ग निर्माणको अध्ययनका लागि भनेर बजेट पनि राखेको छ । पोखरा र धौलागिरि क्षेत्रका जिल्लाहरु जोड्न हेम्जादेखि सुरुङ मार्ग निर्माण सम्भव छ त ? त्यो सम्भावनाको औपचारिक अध्ययन भएको थाहा छैन । तर विज्ञ भने त्यो सम्भव भएको बताउँछन् । नर्वेको ओस्लोको एक विश्वविद्यालयमा प्राध्यापनरत नेपाली प्राध्यापक डा कृष्णकान्त पन्थीले हेम्जादेखि पातीचौरसम्म सुरुङ मार्ग बनाउन सकिने सुनाए । उनकै भनाइमा सुरुङ मार्ग बनाउँदा उक्त दुरी १५ मिनेटको यात्रामा छोटिन्छ । अहिले भने डेढ घन्टासम्म लाग्छ । प्राध्यापक डा पन्थी पोखरामा इन्जिनियरिङ अध्ययन संस्थान पश्चिमाञ्चल क्याम्पसद्वारा शुक्रबार साँझ आयोजित गोष्ठीमा नर्वे र नेपालमा सुरुङ निर्माणको अनुभव र सम्भावना प्रष्ट्याउँदै थिए । उनले हेम्जाबाट पातीचौर सुरुङमार्ग १३ किलोमिटर हुने पनि सुनाए । नयाँपुलसम्म भन्दा २ किलोमिटर परै पातीचौरसम्म सुरुङमार्ग बनाउन सकिने उनको भनाइ थियो । नयाँपुलसम्म जानु जोखिम हुन्छ, २ किलोमिटर धेरै भए पनि पातीचौरसम्म सुरुङ मार्ग बनाउनु राम्रो हुन्छ, उनले भने । कुनै पनि ठाउँमा सुरुङ मार्ग निर्माण गर्दा त्यहाँको चट्टानको अध्ययन गरिनुपर्ने जानकारी पन्थीले दिए । आफ्ना विद्यार्थीशोधार्थीहरुले हेमजापातीचौर सुरुङ मार्गको सम्भावनाका लागि त्यहाँका पहाडहरुको चट्टानको अध्ययन लगाउने योजना पनि उनले सुनाए । प्राध्यापक पन्थीका भनाइमा सुरुङ मार्ग निर्माण नेपाललाई अपरिहार्य छ । उनले नेपालजस्तै नर्वेमा पनि धेरै पहाडहरु भएको हुँदा सुरुङ मार्ग निर्माण गरिएको जानकारी दिए । नर्वेमा ४५ सय किलोमिटर सुरुङमार्ग सडक छ, उनले भने, हाइड्रो पावरहरुमा २५ सय किलोमिटर छ । तर नेपालमा भने अहिलेसम्म हाइड्रोपावर लगायतमा गरी केवल २५० किलोमिटर सुरुङ निर्माण भएको जानकारी प्राध्यापक पन्थीले दिए । नर्वे वा अरु कुनै पनि देशको सुरुङ मार्ग निर्माणको पूरापूर अनुभव नेपालमा नक्कल गर्न नसकिने प्राडा पन्थीले बताए । उनले भने, हाम्रो आफ्नै भौगर्भिक संरचना छ, जुन अरु देशसँग मिल्दैन, नर्वेमा हाम्रोमा भन्दा कडा चट्टान छ । नेपालमै सुरुङ शिक्षा लिने र यहीं व्यवहारिक अभ्यास गर्ने गरी जनशक्ति तयार पार्नुपर्ने उनले सुझाए । अहिले डब्लुआरसीमा सुरुङ इन्जिनियरिङ सम्बन्धमा स्नातकोत्तरको पढाइ पनि भइरहेको छ । जसको सुरुआतका लागि प्राडा पन्थीले पहल गरेको गोष्ठीमा सुनाइयो । नर्वबाट नोरहेड प्रोजेक्टलेसमेत उक्त पढाइलाई सघाइरहेको छ । गण्डकी प्रदेश सरकारले पनि साथ दिएको छ । नोरहेड प्रोजेक्टमार्फतै २ जना प्राध्यापकलाई सुरुङ इन्जिनियरिङमा विद्यावारिधिका लागि नर्वे लैजाने जानकारी प्राडा पन्थीले दिए । प्राडा पन्थीले सुरुमा ठूलो लगानी लाग्ने भए पनि सुरुङ मार्ग सडक टिकाउ, दीर्घकालका लागि सस्तो र सुरक्षित हुने बताए । एकपटक सुरुङ निर्माण गरेपछि सयौं वर्षलाई हुने जानकारी उनले दिए । सुरक्षित पनि हुन्छ, २०७२ सालको भूकम्प जाँदा हाम्रो नेपालका कहिँका सुरुङमा पनि केही भएन नि, उनले भने । गण्डकी प्रदेशका भौतिक पूर्वाधार विकास तथा यातायात व्यवस्था मन्त्री कुमार खड्काले सुरुङ मार्ग आवश्यक भए पनि प्रदेश सरकारको आर्थिक हैसियतले नभ्याउने वास्तविकता रहेको सुनाए । तर नपालको भूगोललाई हेर्ने हो भने सुरुङ मार्ग अन्तिम र निर्विकल्प हो, उनले भने । ऊर्जा तथा सिँचाइ मन्त्रालयका सचिव इन्जिनियर रामकुमार श्रेष्ठले मेलम्ची आयोजनामा सुरुङ बनाउँदा २६ किलोमिटरका लागि ३० अर्ब लागेको सुनाए । उनले अब लार्के र याङ्ग्री खोलाको पानी मेलम्चीमा ल्याउन ९ किलोमिटर सुरुङ निर्माणका लागि ११ देखि १६ अर्ब लाग्ने देखिएको पनि उनले बताए । तर प्राडा पन्थीले व्यवस्थापन कमजोर हुँदा त्यति महँगो पर्ने गएको भन्दै अझै धेरै सस्तोमा सुरुङ मार्ग निर्माण गर्न सकिने बताए । कुन उपायले खन्दा किफायती हुन्छ भनेर बुझ्न जरुरी छ, उनले भने, प्राडा पन्थीले सुरुङ मार्ग सडकबाहेक अरु थुप्रै कामका लागि पनि जमिनमुनिको भूभाग प्रयोग गर्न सकिने नर्वेली अनुभव बाँडे । उनले डाटा भण्डारणका लागि नर्वेमा सुरुङ खनेर जमिनमुनिको भाग प्रयोग गर्ने गरिएको र चीन लगायत देशहरुले नर्वेमा डाटा भण्डार गर्न पैसा खर्चिएको सुनाए । १५२० मिटर जमिनभित्र गएपछि त्यहाँ औसत तापक्रम हुन्छ, त्यहाँ थोरै ऊर्जाबाट पनि डाटा भण्डार गर्न सकिन्छ, उनले भने, फलफूल भण्डारण पनि गर्न सकिन्छ, अब जमिनमाथिको ठाउँ कम भइरहेको बेला भूमिगत ठाउँ उपयोग गर्नु उपयुक्त हुन्छ । प्राडा पन्थीले कडा चट्टान नभई माटैमाटोमात्रै भएको रसियाको राजधानी मस्को सहरमा समेत सुरुङ मार्ग बनाएर रेल कुदाउन सम्भव भएको उदाहरणसमेत दिएका थिए । इन्जिनियरिङ अध्ययन संस्थानका डीन शशिधरराम जोशीले सुरुङ इन्जिनियरिङ सम्बन्धी शोध केन्द्र डब्लुआरसीमा राखिनुपर्ने सुझाए । डब्लुआरसी प्रमुख निर्मल बरालले स्नातकोत्तर तहका ५ वटा र स्नातकका ७ वटा कार्यक्रम सञ्चालन भइरहेको जानकारी दिए । प्रोजेक्ट कोअर्डिनेटर रामप्रसाद पौडेलले नेपाल पहाडै पहाडको मुलुक भएको जथाभावी निर्माणले विनास निम्त्याउने हुँदा सुरुङ मार्ग अपरिहार्य भएको बताए ।"
एसएसपी यादवको पोस्टमार्टम रिपोर्ट : ह्यांगगिङ्गले मृत्यु,"भैरहवा : संघीय प्रहरी ईकाइ कार्यालय भैरहवाका प्रमुख एसएसपी सुशीलकुमार यादवका मृत्यु ह्यांगगिङ्ग(झुन्डी आत्महत्या) ले भएको छ। शुक्रबार राति नै स्थानीय भीम अस्पतालमा गरिएको शवको पोस्टमार्टम अनुसार उनको मृत्यु ह्यांगगिङ्गले भएको जिल्ला प्रहरी कार्यालय रुपन्देहीका निमित्त प्रमुख डीएसपी नवरत्न पौडेलले जानकारी दिए । लुम्बिनी प्रादेशिक अस्पताल बुटवलको फरेन्सिक विज्ञ डा आहना श्रेष्ठले शवको पोस्टमार्टम गरेकी थिइन् । पोस्टमार्टमपश्चात शनिबार बिहान मृतक यादवका वुवा शिवप्रसाद यादवले उनको शव बुझेका छन् । शवको दाहसंस्कारका लागि गृहजिल्ला नवलपरासीमा लगिएको बताइएको छ । झुण्डिएको अवस्थामा एसएसपी सुशील यादव मृत फेला एसएसपी यादव मृत्यु प्रकरण : श्रीमती आएपछि मात्र शव निकालिने एसएसपी यादव मृत्यु प्रकरण : घटनास्थल पुगे पूर्वआइजीपी प्रधान एसएसपी मृत्यु प्रकरण : घटनास्थल पुगिन् श्रीमती, अब मुचुल्का उठाइने एसएसपी यादव मृत्यु प्रकरण : अनुसन्धान गर्न गृहमन्त्री खाँणको निर्देशन"
प्रमोद खरेलको स्वरमा रहेको गीत आँशु दिएर बजारमा,"काठमाडौं : गायक प्रमोद खरेलको स्वरमा रहेको नयाँ गीत आँशु दिएर सार्वजनिक भएको छ । देवेन्द्र कुँवरको निर्देशनमा रहेको भएको गीतमा लक्ष्मण पोखरेलको शब्द र संगीत रहेको छ । हाइ नोट नामक युट्युब च्यानलमार्फत सार्वजनिक गरिएको उक्त गीतको म्युजिक भिडियोमा रुपेशराज खड्का, प्रेम लामा र अस्मिता राउतलाई फिचरिङ गरिएको छ । मनोज चौंलागाईंले एरेन्ज गरेको गीत एक्वेस्टिक स्टुडियोमा रेकर्डिङ गरिएको हो । गीतको रेकर्डिङ्ग राजबाबु थारु हुन् भने मिक्सिङ मास्टरिङ प्रकाश मिश्रले गरेका छन् । गीतको म्युजिक भिडियोमा नरोत्तम पाण्डे र श्याम कार्कीकोे सम्पादन र रंग संयोजन रहेको छ ।"
कान्तिपुरी नगरी काष्ठकलाको अलकापुरी,"वैज्ञानिक प्रविधि, उपकरण र कलकारखानाका होडमा हाम्रा पौराणिक हस्तकलालाई यथावत् जगेर्ना गरिराख्न कठिन साध्य बनेको यथार्थ हो। नेपाली काष्ठकारिगरी काठमाडौं उपत्यकाका तीनवटै सहरको गौरव मानिन्छन्। यी काष्ठकारिगरी खासगरि नेपाल र नेपालीका लागि गौरवशाली गरिमाका संवाहक पनि बनेका छन्। यस गरिमाको ऐतिहासिक पृष्ठभूमि लिच्छविकालीन सभ्यतासित जोडिएको पाइन्छ। यसको प्रत्यक्ष प्रामाणिक इतिहास विश्वविख्यात चाँगुनारायणको मन्दिर हो। जुन भक्तपुर जिल्लाको उत्तरपश्चिममा छ। यो मन्दिरमा जडित काष्ठकारीपूर्ण झ्यालढोका, टुँडाल र अनेक प्रकारका चित्रकारी आँखीझ्याल खासगरि बाह्य पर्यटकका आँखामा गढ्ने गरेका छन्। नेपाली काष्ठकारिगरी सहरकै गौरवशाली गरिमाका संवाहक बनेको छ। यो गरिमाको ऐतिहासिक पृष्ठभूमि लिच्छविकालीन सभ्यतासित जोडिएको छ। यसको प्रत्यक्ष प्रामाणिक इतिहास भक्तपुर जिल्लाको उत्तरपश्चिममा रहेको विश्वविख्यात चाँगुनारायणको मन्दिर रहेको छ। यो मन्दिरमा जडित काष्ठकारीपूर्ण झ्यालढोका, टुँडाल, अनेक प्रकारको चित्रकारी आँखीझ्याल रहेका छन्। संस्कृत वाङ्मयमा चाँगुनारायणलाई चम्पक नारायण भनिन्छ। तत्कालीन अवस्थामा चाँगुनारायण स्थानमा चाँपको घना जंगल थियो। चम्पक वर्तमान नेपाली वाङमयमा चाँप नै हो। चाँप शब्द लिच्छवि भाषाबाटै हाम्रो वाङमङ नेपालीमा प्रवेश भएको थियो। भनिन्छ, चाँपको काठ नितान्त कमलो हुन्छ। काष्ठकारिगरी गर्नेका लागि अत्यन्त नै उपयुक्त आधार वस्तु। काष्ठकारिगरी भन्नु काठमा बुट्टा कुँदेर कलावस्तु बचाउनु नै त हुँदो हो। मात्र चाँपको काठलाई पानीले जोगाउन पर्नै हुन्छ। झरी पानीले यसलाई भसक्कै निमित्यान्न पार्दो हुन्छ। कमलो काठमा बुट्टागरी सुगम पर्दो हुन्छ। उत्तम वस्तु भएरै चाँपलाई काठका राजा भनिन्छ। मेरै जीवनकालमा भक्तपुर, ललितपुर, कान्तिपुरका मन्दिर र अरू कलावस्तु संग्रहालयमा चाँपका काष्ठकारिगरी यथावत् रहेका छन्। काष्ठकारीपूर्ण कलावस्तुहरू बनेपा, धुलिखेल, खोपासी, पनौती, डोटी, सिलगढी दार्जीलिङका मन्दिरहरूमा पनि देखेको हुँ। जंगबहादुरका भाइ धीरशमशेरले त झन्डै भक्तपुरका पाँचतले, ललितपुरको बगलामुखी जस्तै कलाकृतिपूर्ण भव्य मन्दिर धीरधामै बनाउन लगाएको रहेछ। नेपाली मौलिक कलाशैलीमा धीरधाम अझै अध्यावधिक तन्दुरुस्त छ। नेपाल राज्यको अमित सांस्कृतिक सीमा स्तम्भको प्रतिमूर्ति झैं लाग्छ हाम्रो सांस्कृतिक स्तम्भ समान त्यो। अचेल हाम्रा जीवन्त जमानाले बनेपा भन्ने गरेको काभ्रे जिल्लाको एक नगर लिच्छविकालका आधार भूमि रहेको थियो। त्यहाँ अचेल भरी चण्डेश्वरी माईको भव्य मेला लाग्छ। चण्डेश्वरी जात्रामा स्थानीय युवा पुस्ताले माईको रथ काँधमा बोकी झुलाउँछन्। झुलाउने अवसरमा जुरुकजुरुक उचाल्ने अवसरमा ल्ह्वाकायो मायन ल्ह्वाकायो भन्ने प्रचलन छ। प्रफुल्ल उमंग अवस्थामा अनायासका उल्लास यो। चण्डेश्वरीका मन्दिर पीठमा चाँपको बोट थियो। त्यसै बोटको जरोमा चण्डेश्वरी माईको आगम रहेकाले चण्डेश्वरीको आवास गृह मान्छन्, अद्यावधिक बनेपाली बन्धुहरू। काठमाडौं वसन्तपुरस्थित नौतले दरबारको कलात्मक झ्याल । लिच्छविकालीन नेपालको आधारभूमि सम्भवतः बनेपा थियो। चण्डेश्वरी माई मन्दिर परिसर पनि अति प्राचीन अवस्थाको काष्ठकारीपूर्ण रहेको छ। चण्डेश्वरी स्थलमा उसबेला चाँपको घना जंगल रहेको धारणा राख्दछन्। इतिहासको एक कालखण्डमा लुम्बिनी एकीकृत ग्रामीण विकास परियोजनाको परिकल्पना गरिएको थियो। जापानका विभिन्न प्रिफेक्चरमा स्थापितनिर्मित बुद्धका पावनस्थलहरू अवलोकन भ्रमणमा जाँदा बुत्सु बुत्सु पुकारेको सुनेथें। त्यहाँका पैगोडा शैलीमा निर्मित बुद्धस्थलका काष्ठकारी पनि आफ्नैपन झल्काउने खालका आकर्षण रहेथे। टोकियोको आशाकुशा स्राइनमा त भव्य हीरामोती नवरत्न जडित बुद्धको आकृति अवलोकन नितान्त आल्हादक रहेथ्यो। स्राइनभित्रको बुत्सु दर्शनार्थ बनाईका ठूलाठूला ढोकाका गाह्रोमा सुनौलो यामानका सोनापत्र टाँगिएको पाएँ। मेरो पथप्रदर्शक महाशयसित जिज्ञासा राखें, यो के हो ? मित्सुकी साँ ? उहाँले भन्नुभयो, यसको पूर्ण जानकारी मसित पनि छैन। तपाईंहरू तिरबाटै आएको भनेकोसम्म सुनिजानेको छु। म ढुक्क भएँ अब यो हाम्रै नेपालको हो। यसलाई नेपाल भाषाको रञ्जना लिपिको कुत्ताक्षर भनिन्छ। रञ्जना लिपि संयुक्त राष्ट्रसंघमा दर्ता भएको नेपाल राष्ट्रकै मौलिक लिपि हो। स्वर्गीय राजा महेन्द्रका पालामा २०१३ सालमा संयुक्त राष्ट्र संघको सदस्यता निमित्त हाम्रा चलनचल्तीका देवनागरी लिपि उल्लेख गरेकोमा यो त भारतको हो। नेपालको हो भने त्यसपछि काठमाडौंमा विज्ञजनबीच साहुती गरियो। अनि नेपाल भाषाको सुन्दर कलात्मक रञ्जना लिपि संयुक्त राष्ट्रसंघमा दर्ता भएको थियो। रञ्जना लिपिमा अभिलिखित सोनापत्र, ताम्रापत्र आदि काष्ठकारिगरितापूर्ण मन्दिर, स्मारक स्थलहरूमा जडित पाइन्छन्। यत्रतत्र अझै। भक्तपुरस्थित न्यातापोल मन्दिर अन्तरमनले गुनगुनाए, हाम्रामा पनि यति भव्य लिच्छवि र मल्लकालीन उत्कृष्ट प्रस्तर, काष्ठ, धातु मूर्तिहरू टुट्ने फुट्ने नगरी कुनै अत्याधुनिक आवरण दिएर सुरक्षित राख्नु परिष्कृत हुँदो हो। सरोकारी वर्गका ध्यानाकर्षण गर्ने चेष्टा जागिरहन्छ। यस्तो चेष्टा जाग्नुको अन्तर्य हाम्रा ती अनमोल कलासाधनाहरू वैज्ञानिक उपचारबिना लापरवाह यत्रतत्र परिरहेका छन्। त्यसो त हाम्रो प्राचीनपौराणिकतान्त्रिक विधिमा प्रस्तर मूर्तिहरूमा दूध, दही, सखर, मह, घिउ समानुपातिक मिसावट मिसाएर लेपन गर्ने प्रविधि नभएको होइन। यस विधिलाई पञ्चामृत लेपन विधि भनिन्छ। काष्ठकारिगरीलाई घामपानीबाट जोगाउन प्राकृत जडीबुटीलाई बेसरी पकाएर लेपन गर्ने प्रविधि नभएको होइन। कालान्तरमा बार्नेस, इनामेल पोलिसिङले बजार पाएपछि हाम्रा मौलिक वस्तुगत प्रविधिहरू अन्तरध्यान हुन पुगेका हुन्। वैज्ञानिक प्रविधि, उपकरण र कलकारखानाका होडमा हाम्रा पौराणिक हस्तकलालाई यथावत् जगेर्ना गरिराख्न कठिन साध्य बनेको यथार्थ हो। २०१३ सालको फागुन बाह्रबिसे माथि फुलपिङ कट्टी पुग्दा वनस्पति जडीबुटीहरू ठूल्ठूला खर्खण्डोमा इनामेल जस्तै बनाइएको ग्रामीण परिपाटी प्रत्यक्ष दर्शन गर्न पाएथें। जेसुकै भए पनि मौलिक काष्ठकारिगरी यति वैविध्यविविधतापूर्ण छ यो छोटो प्रस्तुतिमा वर्णन गर्न साध्य हुन्न। यहाँ छोटो मिठो ढंगमा आँखेझ्यालको प्रसंग जोड्ने जमर्को गर्न चाहेको छु। आँखेझ्याल साना, ठूला, सादा, बुट्टेदारहरू छन्। भक्तपुर दत्तात्रय स्थानको पुजारी मठको पूर्व दिशाभिमुख मयूरझ्याल विश्वविख्यात छ। यति कलात्मक झ्याल मात्र त्यही नै रहेको छ। आँखीझ्यालको चारैतिर ससाना मयूरहरू झरर् उड्ला जस्तै जीवन्त ढाँचामा कुुँदिएका छन्। यति धेरै पर्यटकहरू आगमन भइरहन्छन् कि क्युरियो सामग्रीहरू, मृत्तिकाका मकुण्डोजडित पुतलीहरू आदि आकर्षण विन्दु बनेका छन्। आँखेझ्याललाई नेपालभाषामा तिकिझ्याल, आङ्लोमा पिपिङ विन्दोल्यातिस भनिन्छ। केही नदेखिने भाव बोधक हुन्छ आलेख। यसले कोठाभित्रबाट बाहिर चियाउन मिल्ने अर्थबोध हुन्छ। बाहिरबाट भित्र केही नदेखिने भावबोधक यथार्थ बनेको छ। यसको प्रयोजन समय, युग, प्राकृतिक, सामाजिक, सांस्कृतिक पर्यावरण र संस्कार अनुरूप भएका छन्। समय युगानुकूल हुन्छ। युग प्रकृति र पर्यावरणमा चल्छ, चलेको हुन्छ। आँखेझ्याल कालखण्डमा प्राकृतिक परिवेश खुला चकमन्न अवस्थाको आविष्कार थियो। हावाको झोक्काको बेग अचेलको हुरीबतास जस्तै बेगवान हुन्थ्यो। मेरो बाल्यकालको अवस्था र वर्तमान स्थिति एक समान छैन, भएन। सामाजिक परिवेश अहिले झैं खुला, स्वच्छन्द थिएन। मात्र प्राकृतिक परिवेश खुल्ला उन्मुक्त थियो। हाम्रो नेपाली काष्ठकला र सीप युगानुरूप विकसित भएर नैरन्तर्य चलिरहेका छन्। अब त विश्व पर्यटन र पर्यावरणका बहँदो छ्यानका कारण नेपाली काष्ठकारिगरी विश्वव्यापी फैलँदै छ। कतिपय अन्तर्राष्ट्रिय पर्यटकहरू हाम्रामा रुमलेर विश्वभरि फैलाइरहेका छन्। हाम्रा सबैसबै प्रकारका काष्ठकारिगरी फैलाउन सहयोग गरिरहेका छन्। हल्का फुल्का हलुँगा चाँपका काठ अहिले दुर्लभ भएर कालजयी काष्ठकारी साधना दुर्लभ छन्। टुँडालमा शृंगारिक कला काष्ठकारिगरीका अनेक विधा छन्। तिनमध्ये अहिले तोरण कला साधनाका संक्षिप्त प्रसंग जोड्न चाहेँ। तोरण ढोका, झ्याल, आँखीझ्याल आदि माथि शोभायमान गरी जडेका यत्रतत्र देवालय, मठ, आँगम घरहरू आदिमा जडित देखिन्छन्। आँगम घर नेवारहरूका कुलायन देवीदेवताका पारिवारिक गोप्य घर हो। तोरण मन्दिर मठ, बौद्ध बिहारहरूमा सजाइने एक प्रकारका शृंगारिक वस्तु साधना हुन्। जुन देवदेवी, बुद्ध र महामानवालय आदिको मूल प्रवेशद्वार माथि जडिएका हुन्छन्। तिनका मुख्य बीच भागमा मूल देवता मूर्ति जडिएका हुन्छन्। तोरणका तिनैतिर ध्यान मुद्राहरू जडित हुन्छन्। तिनमा ध्यान मुद्राका तन्त्र मूर्ति साधना गरिएर स्थापित भएका छन्। यथार्थमा तोरण अर्ध अन्डाकार गोलाद्र्ध हुन्। अन्डाकार बीर्य सञ्चय कोष हुन्। बीर्य प्रजननका बिउ भण्डार हुन्। यो प्रतीकात्मकताभित्र शाश्वत सत्य निहित यथार्थ हो। भक्तपुरस्थित पचपन्न झ्याले दरबार यसैगरी प्राणी मात्रका मातृकोषगर्भाशय पनि जीवनविज्ञानको शाश्वत सत्य हो। विश्व ब्रम्हाण्ड दार्शनिक भावधारायुक्त छ। अर्को शब्दमा यसभित्र सत्यार्थका प्रकाश अन्तनिहित छ। हाम्रा विवेकब्रह्ममा अटेसमटेस रहेका हुन्छन् यो ब्रह्म विवेक। अनन्त आविष्कारका अन्तर खानी यिनै विवेक ब्रह्म मान्नुपर्छ। काष्ठकारिगरीका छोटो विवेचनाले यहाँसम्म डोर्याइएछु। काष्ठकारिगरीकर्मीहरू पनि यस विधाका कुलायनधर्मी शिक्षाका अन्तरमुख दीक्षा मन्त्र दान गरिएका हुन्छन्। त्यस्ता कुलायन धर्मको मन्त्रदान पद्धतिलाई दीक्षा भनिएका छन्। कुलायन धर्म हरएक कुलले पालना गर्ने साधनालाई कुलायन धर्म भनिएका छन्। यस दिशाउन्मुख तन्त्रलाई कुलायन तन्त्र साधना भनिएका छन्। यस दिशातिर उन्मुख उहिल्यै राणाकालीन शासन व्यवस्थाको ब्रिगेडिएर जनरल स्व धनशमशेर जबराले कुलायन तन्त्रमा उल्लेख गरेका छन्। काष्ठकारिगरीका यी साधनाका साधकहरूले गरेका यी शिल्पकला मनखुसीका उपज होइनन्। मन्त्रतन्त्र साधनायुक्त छन्। काष्ठकारिगरीका महिमा अपरम्पार छन्। काष्ठकारिताका क्षेत्रफल यति विस्तृत छन्। यस छोटो रचनामा अँगाल्न सम्भव छैन। दत्तात्रयधाम परिसरमा रहेका मयूरझ्याल जस्तै काठमाडौं नरदेवी यटखाटोलको देशेमरु झ्याल, ललितपुर दरबारको सुनौलो झ्याल अत्यन्त उल्लेखनीय छन्। झ्यालकै प्रकरणका सम्बन्धमा चर्चा गर्दा यिनका विविध प्रकरण छन्। विमानझ्याल, फलेझ्याल, सूर्यझ्याल, पासुकाझ्याल साथै अरू धेरै किसिमहरू छन्। पाटनस्थित मन्दिरको कलात्मक काष्ठकला । यसमै अर्को प्रसंग जोडेर रचना गर्नु उपयुक्त हुन्छ। अन्त्यमा संस्कृति र सांस्कृतिक सम्पदाले हाम्रा जीवनका आमूल क्षेत्र अँगालेका छन्। काष्ठकारिगरी पनि सांस्कृतिक सम्पदाका एक कवल एक फाँट अवश्य नै हो। झ्यालहरूको सिलसिलामा एक प्रकरण सँझ्याल हो। सँझ्यालको सन्र्दभमा प्रसंग जोड्दा दुई बिम्बात्मक अर्थ बोध हुन्छ। सँ को अर्थ जोड्ने हुन्छ। यस झ्यालका विभिन्न झ्यालहरू अनेक जोड्नीहरू जोडेर सिँगो आकारस्वरूप बनाइएका हुन्छन्। दोस्रो अर्थमा नेपालभाषामा सँ भन्नाले भोट (तिब्बत) हुन्छ। भोटमा यस्तै किसिमका झ्यालहरू भएर सँ झ्याल भनिएका हुन्। नेपाली काष्ठकला र सीप युगानुरूप विकसित भएर नैरन्तर्य चलिरहेका छन्। अब त विश्व पर्यटन र पर्यावरणका बहँदो छ्यानका कारण नेपाली काष्ठकारिगरी विश्वव्यापी फैलँदै छ। राष्ट्रकवि माधवप्रसाद घिमिरेले जितेन्द्र रसिकको अलकापुरी भक्तपुर मा शुभेच्छा यसरी प्रकट गर्नुभएको छ, मलाई राष्ट्रकविको उपाधि भक्तपुरकै सँझ्याभित्र सुसजित छ। सँझ्या नभए म अपूर्ण हुन्छु। भक्तपुर काठैकाठको अलकापुरी हो। यो कलाको महासागरभित्र रहेको सम्पदाबारे लेख्नु अति कठिन कार्य हो। राष्ट्रकविको यस्तो मार्मिक अभिव्यक्तिले विभोर बनें। सँझ्याको मर्म कोर्न मन पराएँ। राष्ट्रकविज्यूमा अर्पित राष्ट्रिय अभिनन्दन तिनमै सजाएर तत्कालीन प्रधानमन्त्री स्व सूर्यबहादुर थापाले समर्पेका हुन्। भक्तपुरको सांस्कृतिक सम्पदाका साना छेस्कै भए पनि राष्ट्रकवि माधवप्रसाद घिमिरेज्यूको इच्छापूर्तिमा उपहार बनाउन सघाउन पाउँदा अलकापुरी नगरी भक्तपुर गौरवान्वित ठान्छ। भक्तपुरको नवदुर्गा मन्दिरको तोरण र झ्याल । तस्बिर : अशोक दुलाल"
"पोखरा सडक महोत्सव : सडकमै खाउँ, सडकमै रमाउँ","पोखरा : रेस्टुरेन्ट एन्ड बार एसोसियसन (रेवान) पोखराको आयोजनामा पोखराको फेवाताल किनार लेकसाइडमा 'सडकमै खाउँ, सडकमै रमाउँ' भन्ने उद्धेश्यका साथ सडक महोत्सव हुँदैछ । हरेक वर्ष हुँदै आएको रेवानको यो २३औं महोत्सव हो । अंग्रेजी नयाँ वर्ष सन् २०२२ लाई स्वागत गर्दै पर्यटन क्षेत्रमा ढलेको व्यवसाय र सुस्ताएको व्यवसायीलाइ उत्साह जगाउन महोत्सव गर्न लागिएको रेवानले जनाएको छ । डिसेम्बरको ३०, ३१ र नयाँ वर्ष २०२२ को पहिलो दिन अर्थात नेपाली महिनाको पुस १५ गतेदेखि १७ गतेसम्म हुने महोत्सवको सम्पूर्ण तयारी पूरा भएको शनिबार काठमाडौंमा पत्रकार सम्मेलनमा रेस्टुरेन्ट एन्ड बार एसोसियसन (रेवान) पोखराका अध्यक्ष लक्ष्मण बरालले बताए । लेकसाइडका ३ किलोमिटर क्षेत्रमा सवारी साधन बन्द गरि सडकमा तीन दिनसम्म हुने यस महोत्सवले थलिएको पर्यटन क्षेत्रलाइ उकास्न केहि सहयोग पुग्ने अध्यक्ष बरालको भनाइ रहेकोछ । महोत्सवमा स्वास्थ्य सम्बन्धि सबै प्रोटोकलका मापदण्ड पूरा लागु गरिनेछ । पोखराक्षेत्र वा बाहिरबाट महोत्सवमा आउने पर्यटकलाइ विभीन्न होटलहरुले खान बस्न प्याकेजको व्यवस्था छ । अध्यक्षका अनुसार २ देखि ३ लाख आन्तरिक वा बाह्य पर्यटकले महोत्सवको अवलोकन गर्ने अनुमान गरिएको छ । पोखराको लेकसाइडमा २५ देखि ३० हजार बेड र अन्य क्षेत्रमा १५ देखि २० हजार गरि ४५ देखि ५० हजार बेडसम्म उपलब्ध हुने र ३३ प्रतिशतसम्म छुट दिने व्यवस्था छ । रेवानका केन्द्रिय अध्यक्ष अरनिको राज भण्डारीले थलिएको पर्यटन क्षेत्रमा उकास्न महोत्सव आयोजना गरि रेवान पोखराले गरेको काम उपलब्धि मुलक गरेको बताए । उनले भने, रेवानले पोखराले गरेको उपलब्धिलाई धन्यवाद दिन चाहान्छु । पर्यटन क्षेत्र खस्किदा सबैकोे सहानुभूती रहेपनि, अब सहानुभूतीले पुग्दैन् एक्सनमा जानुपर्छ,। भण्डारीले पोखराले गर्दै आएको सडक महोत्सव फेस्टिबल जस्तै भैसकेको बताउँदै यस महोत्सव अवलोकन गर्ने अवसर नगुमाउन सबैलाइ आग्रह गरे । सडक महोत्सवले पोखरा खुल्ला छ भन्ने सकारात्मक सन्देश प्रवाह गरि 'अंग्रेजी नयाँ वर्षको गन्तव्य स्थल'को रुपमा प्रवद्र्धन गर्ने उद्धेश्य रहेको सडक महोत्सवका संयोजक नरेश भट्टराइले बताए । उनका अनुसार विभीन्न ठाँउमा हेल्थ डेस्कको व्यवस्था गरि कोभिड खोप र एन्टिजेन जाँच समेतको व्यवस्थाका लागि पहल भैरहेको छ । पोखरा पर्यटन परिषद्का अध्यक्ष गोपी भट्टराईले कोभिड पछि निराश व्यवसायीलाइ महोत्सवले केहि राहत पुग्ने बताए । उनले ११ वटा पर्यटन सम्बन्धि संस्थाहरुसंग सहकार्य गरेकोले कुनै प्रकारको समस्या नहुने स्पष्ट पारे । २२ खर्व लगानी रहेको पोखराको पर्यटन क्षेत्रमा दैनिक १७ करोड घाटा भैरहेको बताउँदै महोत्सवले स्टाफ खर्च वा भाडा तिर्न सम्म राहत हुने अपेक्षा गरे । महोत्सवमा नेपाली मौलिक संस्कृतिको साथै पोखरामा रहेका विदेशीहरूको सांस्कृतिक कार्यक्रमसमेत हुने भएकाले सडक महोत्सव स्वदेशी तथा विदेशी पर्यटकका लागि विशेष आकर्षक रहने अपेक्षा गरिएको छ । महोत्सवमा ख्याति प्राप्त कलाकारहरूको दोहोरी, हास्य प्रर्दशन र साँझमा लाइभ कन्सर्ट पनि आयोजना हुने आयोजकले जनाएको छ । मौलिक भेषभूषा, ग्रामीण जनजीवन र किसानका उत्पादन, नेपाली कला, संस्कृति, खानाका परिकार र खेलकुदका गतिविधि सडक महोत्सवमा हुनेछ ।"
माओवादी केन्द्रको राजनीतिक प्रतिवेदनमा जलवायु परिवर्तनको मुद्दा,"काठमाडौं : नेकपा माओवादी केन्द्रको प्रथम राष्ट्रिय सम्मेलनमा पार्टी अध्यक्ष पुष्पकमल दाहाल (प्रचण्ड)ले जलवायु परिवर्तनको मुद्दालाई राजनीतिक प्रतिवेदनमा समेटेका छन्। शुक्रबार बसेको पार्टीको बैठकमा अध्यक्ष प्रचण्डले छलफलका लागि राजनीति प्रतिवेदनका मुख्य विषय पेश गरेका थिए। जलवायु परिवर्तनले विश्वलाई नै प्रभावित बनाएकाले यसको असर नेपाली जनताले पनि भोग्न थालेको माओवादीको निष्कर्ष छ। विज्ञान र प्रविधिको जुन ढंगको विकास भएको छ। त्यसलाई नपक्रेसम्म क्रान्ति सफल हुँदैन,स्थायी कमिटीका सदस्य गिरिराजमणी पोखरेलले अन्नपूर्णसँग भने,भूमण्डलीकृत सम्राराज्यवादको विशेषताको बारेमा कुरा पनि अध्यक्षजीले कुरा राख्नुभएको छ। प्रचण्डले प्रस्तुत गरेको राजनीतिक प्रतिवेदन सम्मेलनमा मात्रै सार्वजनिक गरिने छ। राजनीतिक प्रतिवेदन वैचारिक, राजनीतिक, संगठनात्मक कोणमा केन्द्रीत छ,उनले भने,नेपाली समाजवादी क्रान्तिको मोडेल कस्तो हुन्छ ? भन्ने बारेमा समकालिन मुद्दाहरु पेश गरिएको छ। नेकपा माओवादी केन्द्रको राष्ट्रिय सम्मेलन आइतबारदेखि काठमाडौंमा हुँदैछ। मार्क्सदेखि माओसम्म मात्रै पढेर अहिलेको विश्व बुझ्न नसकिने बैठकमा प्रचण्डले निष्कर्ष निकालेका छन्। २००६ सालको कम्युनिष्ट पार्टी, जनयुद्ध, जनआन्दोलन, शान्ति प्रक्रिया, एमालेसँगको पार्टी एकता भंग हुनेको कारणलाई केलाइएको छ,स्कूल विभागका प्रमुख समेत रहेको नेता पोखरेलले भने। परिवर्तनका एजेन्डा जोगाउने माओवादी उद्घोष राष्ट्रिय सम्मेलनबारे छलफल गर्न माओवादी स्थायी कमिटीको बैठक बस्दै"
गृह प्रदेशमै विमलेन्द्र निधिको प्यानल पदाधिकारीमा 'क्लिन स्वीप',"जनकपुरधाम : नेपाली कांग्रेस प्रदेश २ को नयाँ नेतृत्वका लागि भएको निर्वाचनमा पदाधिकारीको मतदान सम्पन्न भएको छ । निर्वाचनको मतपरिणाम अनुसार पार्टीका सभापति एवं प्रधानमन्त्री शेरबहादुर देउवा प्यानलका सबैजनाले पदाधिकारीमा जित हासिल गरेका छन् । पार्टीका नेता विमलेन्द्र निधिको गृह प्रदेश भए पनि उनको प्यानलबाट पदाधिकारीमा कसैले जित हासिल गरेनन् । प्रदेश सभापतिमा कृष्णा यादव विजयी भएका छन् भने उपसभापति, महामन्त्री, सहमहामन्त्रीमा समेत उनकै प्यानलबाट सबैले जित हासिल गरेका छन् । विमलेन्द्र निधिशेखर कोइरालाको समूहबाट सभापतिमा उम्मेदवारी दिएका रामसरोज यादवलाई १ सय ४१ मतान्तरले देउवा समूहका कृष्ण यादवले शुक्रवार बिहान विजयी हासिल गरेका थिए भने बाँकी पदको मतगणनामा समेत उनकै प्यानलका उम्मेदवार विजयी भएका छन् । उपसभापतिमा कृष्ण यादवको प्यानलका वीरेन्द्रप्रसाद सिंह र चन्द्रशेखर यादव विजयी भएका छन् । सिंहले १ हजार १९ र यादवले ८९५ मत ल्याएर विजयी भएका हुन् । कोइरालनिधि पक्षका धनलाल ठोकरले ६ सय ३६ र बिनोद कुमार खनालले ७ सय ४० मत प्राप्त गरेका हुन् । उपसभापतिकै उम्मेदवार राधा प्रसाद यादवले १ सय २४ मत ल्याएका छन् । महामन्त्री पदमा कृष्णका प्यानलबाट उपेन्द्रकुमार यादव र बृहस्पति कृष्ण श्रेष्ठ विजयी भएका हुन् । उपेन्द्रले ९५९ र वृहस्पतिले ७८८ मत ल्याएर विजयी भएका हुन् । उनका प्रतिद्धन्द्धी नरेश यादवले ७७५, हरेश प्रसाद महतोले ७०३ र बिनोद चौधरिले १९५ मत ल्याएको प्रदेश निर्वाचन समितिले जनाएको छ । महामन्त्रीमा पराजित भएको भनिएका नरेश यादवले मतपरिणामप्रति आपत्ति जनाउँदै उजुरी दिएका छन् । प्रदेश निर्वाचन समितिले यादवलाई पहिले विजयी भएको घोषणा गरेपनि पछि उनको स्थानमा बृहस्पति कृष्ण श्रेष्ठ निर्वाचित भएको घोषणा गरेका हुन् । सहमहामन्त्री खुल्लातर्फ जय नारायण प्रसाद यादव र परशुराम चौधरी विजयी भएका छन् भने सहमहामन्त्री महिलातर्फ बिन्दु कुमारी यादव विजय हासिल गरेकी छन् । कृष्ण प्यानलका जय नरायणले ८७९ र प्रशुरामले ८२२ मत ल्याएर जित हासिल गरेका हुन् । उनका प्रतिद्वन्द्धी नारायण चौधरिले ६०१, अरबिन्द अमात्यले २५७, बिनोद कुमार यादबले ६९१ र रामनारायण महासेठले ९७ मत प्राप्त गरे। महिलातर्फ सहमहामन्त्रीमा बिन्दु कुमारी यादबले ८८९ मत प्राप्त गरि विजयी भएकी छिन् उनका प्रतिद्धन्द्धी भिमादेवी शर्माले ५३२, रिता यादबले १५६ र रेखादेबि महरानले ७६ मत ल्याएकी छन् ।"
चौधरी फाउण्डेसनले कान्ती बाल अस्पतालको इमरजेन्सी वार्ड स्तरोन्नति गर्ने,"काठमाडौं : चौधरी फाउण्डेसनले कान्ति बाल अस्पतालमा इमरजेन्सी वार्डको स्तरोन्नति गर्ने भएको छ। शुक्रबार फाउण्डेसन र अस्पतालबीच हालको १२ शय्यालाई विस्तार गरी २५ शय्याको इमरजेन्सी वार्ड निर्माण गर्ने सम्झौता भएको हो। अस्पतालमा आयोजित एक कार्यक्रमबीच फाउण्डेसनका तर्फबाट उपाध्यक्ष निर्वाण चौधरी र अस्पतालका तर्फबाट निर्देशक प्राडाअजित रायमाझीले सम्झौतापत्रमा हस्ताक्षर गरेका हुन्। हाम्रा बालबालिकाको भविष्य सुनिश्चित गर्नु हाम्रो कर्तव्य हो, चौधरी फाउण्डेसनका अध्यक्ष विनोद चौधरीले भने, त्यसैले हामीले बालबालिकाको स्वास्थ्य र शिक्षामा विशेष ध्यान दिनुपर्छ। अध्यक्ष चौधरीले दूरदराजसम्मका सर्वसाधरण र निम्न आर्थिकस्तर भएका नागरिकका सन्तानले पनि सर्वसुलभ र गुणस्तरीय उपचार सेवा पाउन भन्ने ध्ययले आफूहरुले कान्ती बाल अस्पताललाई सहयोग गरेको बताए। अस्पतालका तर्फबाट बोल्दै निर्देशक प्राडा अजित रायमाझीले चौधरी फाउण्डेसनले गरेको सहयोगका लागि कृतज्ञता व्यक्त गरे। उनले चौधरी फाउण्डेसनबाट आगामी दिनमा पनि निरन्तर सहयोग पाउनेमा विश्वस्त रहेको बताए। फाउन्डेशनले कान्ति बाल अस्पतालका अतिरिक्त सोलुखुम्बु जिल्लाको नाम्चे स्थित माउन्टेन मेडिकल इन्सटिट्युटलाई सहयोग गर्ने पनि बताएको छ।"
थापाको पुस्तक मुठीभरको योगदान विमोचन,"काठमाडौं : शहरी विकास तथा भवन निर्माण विभागका पूर्व महानिर्देशक इन्जिनियर शशिबहादुर थापाद्वारा लिखित मुठीभरको योगदान पुस्तक विमोचन भएको छ। पुस्तक विमोचन पूर्व प्रधानन्यायाधीश दिलिप पौडेल, शताब्दी पुरुष सत्यमोहन जोशी, पूर्वमन्त्री बुद्धिराज बज्राचार्य, प्रधानमन्त्री कार्यालयका सचिव शिशिर ढुंगाना, प्राडा रमेशचन्द्र अधिकारीले संयुक्त रुपमा विमोचन गरेका हुन्। विमोचन कार्यक्रममा प्रमुख अतिथि एवं पूर्व प्रधानन्यायाधीश पौडेलले लेखक थापाले सरकारी सेवामा गरेको योगदानको प्रशंसा गरे। उनले सोही विषय समावेश गरी लेखिएको पुस्तक प्रेरणादायी र यथार्थपरक रहेको बताए। त्यस्तै संस्कृतिविद् सत्यमोहन जोशीले इन्जिनियर थापाले पुस्तकमा उल्लेख गरेका सबै काम प्रशंसा गर्न योग्य रहेको बताए। टुँडिखेलदेखि रत्नपार्कसम्मको बाटो बिस्तार गरी घेराबार लगाउने, २०४५ सालको भूकम्पपछिको पूनःनिर्माणमा इन्जिनीयर थापाले गरेको काम प्रशंसा गर्न योग्य रहेको बताए। विमोचन कार्यक्रममा लेखक थापाले आफूले २ वर्ष लगाएर तयार गरेको पुस्तक बाल्यकाल, अध्ययन र कामको शिलशिलामा गरेका विषयलाई केन्द्रीत गरेर लेखेको बताए। पुस्तकमा कामको खोजी, राजा बिरेन्द्रको निवास र कार्यालय भवन निर्माण, भूकम्प पिडीत क्षेत्र निर्माण र पूर्नःस्थापना लगायतका विषय समावेश गरिएको छ।"
ओमिक्रोनको त्रासले अमेरिकामा सयौं उडान रद्द,वासिङटन डिसी : कोरोना भाइरसको नयाँ भेरियन्ट ओमिक्रोन बढेपछि अमेरिकामा सयौं उडानहहरु रद्द भएका छन् । क्रिसमस मनाउन अन्य स्थानका लागि टिकट लिएकाहरुले ओमिक्रोन त्रासका कारण उडान रद्द गरे पछि हवाइ कम्पनीहरु मारमा परेका छन् । शुक्रबार मात्र विश्वभर ४ हजार उडानहरु रद्द भएका छन् । जसमा सवै भन्दा बढी अमेरिकी उडानहरु रद्द भएको बीबीसीमा समाचार छ । अमेरिकामा पनि ओमिक्रोनको संक्रमण बढदै गएको छ । दक्षिण अफ्रिकाबाट सुरु भएको ओमिक्रोन हाल विश्वका अधिकांश मुलुकमा फैलिसकेको छ ।
"एसएसपी यादवको अन्त्येष्टि, १५ वर्षीय छोराले दिए दागबत्ती","भैरहवा : संघीय प्रहरी इकाई कार्यालय भैरहवाका प्रमुख एसएसपी सुशील कुमार यादवको नवलपरासीमा शवयात्रासहित अन्त्येष्टि गरिएको छ। नवलपरासीको त्रिवेणीधाम घाटमा शवलाई यादवका १५ वर्षीय छोराले दागबत्ती दिएको स्थानीय शिवशंकर उपाध्ययले बताए। शनिबार नवलपरासी रामग्राम नगरपालिका५ स्थित घरबाट शवयात्रा गरी उनको शवलाई त्रिवेणीधामको घाटसम्म पुर्याइएको थियो। शव यात्रामा प्रहरीका उच्च अधिकारीहरु सहित आफन्त, नगरवासी लगायतको सहभागिता रहेको रामग्राम नगरपालिकाका प्रमुख नरेन्द्र गुप्ताले बताए। घाटमा प्रहरीद्वारा उनको शवलाई शोक सलामी दिइएको थियो। शुक्रवार दिउँसो कार्यालयको क्वाटरमा एसएसपी यादव झुण्डिएको अवस्थामा मृत फेला परेका थिए।"
एमसीसी हाउसमा लान साइत हेरिरहनु पर्दैन : गृहमन्त्री खाँण,"गोरखा : मिलेलियन च्यालेञ्ज कर्पोरेशन(एमसीसी) संसदबाट अनुमोदन गर्न साइत हेरिरहनु नपर्ने गृहमन्त्री बालकृष्ण खाँणले दाबी गरेका छन्। सरकारमा रहेका दलहरुसँग छलफल गरी कुनैपनि बेला संसदमा लैजाने उनले तर्क गरे। एमसीसी हाउसमा लैजान साइत हेरिरहनु पर्दैन, गोरखाका पत्रकारसँगको भेटमा गृहमन्त्री खाँणले भने, सदनबाट पास गर्ने प्रावधान नेपाल सरकारले नै राखेको हो त्यसैले यो पास हुनुपर्छ र टुंगो लाग्नुपर्छ। हिजो एमसीसी भित्र्याउने बेला पनि अहिलेको गठबन्धनका दलहरु सबै थियौं। अहिले पनि हामी सबै छौं। अनुमोदनका विषयमा गठबन्धनभित्रै समझदारी बन्न नसकेमा के गर्ने भन्ने विषय छलफलमै रहेको तर टुंगो लागिनसकेको उनले बताए। एमसीसी नेपालले प्रस्ताव गरी अमेरिकी सरकारले स्वीकृत गरेको विकास परियोजना भएकाले यसमा विवाद गर्न नहुने गृहमन्त्री खाँणको तर्क छ। एमसीसी नेपालले नै प्रस्ताव गरेको विकास परियोजना हो त्यसैले हामी सबै यसमा सकारात्मक रहनुपर्दछ, उनले भने, विद्युत ट्रान्समिसन निर्माण, सडक निर्माण, गरिबी निवारण र रोजगारीका लागि यो परियोजना नेपाल सरकारले प्रस्ताव गरेको र अमेरिकाले स्वीकृत गरेको मात्र हो। यो कुनै सैन्य गठबन्धन होइन। अमेरिकी नागरिकको करबाट प्राप्त अनुदानको सही सदुपयोग होओस् भनेर अमेरिकाले गरेको चासो र चिन्तालाई अन्यथा अर्थ लगाउन नहुने उनको दाबी छ। श्रृङ्खलावद्ध निर्वाचन गर्न आयोग तयार रहेमा समुचित प्रवन्ध गर्न सरकार तयार रहेको उनले बताए। स्थानीय तह र आमनिर्वाचनका लागि पनि चर्चा चलिरहेको छ तर निर्क्यौल निक्लिएको छैन। निर्वाचन आयोगले भनेको जसरी नै निर्वाचनको तयारी र पूर्वतयारी गर्न सरकार तयार छ। निर्वाचन आयोगले प्रस्ताव गरेअनुसार व्यवस्थापन गर्न र सुरक्षा प्रदान गर्न सरकार सक्षम रहेको उनले बताए। शनिबार गोरखा आएका गृहमन्त्री खाँडले गोरखा उद्योग वाणिज्य संघको सोह्रौं अधिवेशनको उद्घाटन गरेका छन्। यसअघि नेपाली कांग्रेसका अगुवा कार्यकर्तासँग अन्तरक्रिया समेत गरेका थिए।"
मास्क लगाएरै कांग्रेस नेताले गरे प्रमाणपत्र ग्रहण (फोटोफिचर),"काठमाडौं : कोभिड१९ कोरोना भाइरसको संक्रमणलाई मध्यनजर गरी सत्तारुढ दल कांग्रेसका नेताहरुले मास्क लगाएरै प्रमाणपत्र ग्रहण गरेका छन्। १४ औं महाधिवेशनबाट निर्वाचित नेपाली कांग्रेस पदाधिकारी र केन्द्रीय सदस्यले शनिबार आफू निर्वाचित भएको प्रमाणपत्र ग्रहण गरेका हुन्। केन्द्रीय निर्वाचन समितिका संयोजक गोपालकृष्ण घिमिरेले पार्टीको केन्द्रीय कार्यालय सानेपामा शनिबार आयोजित समारोहमा सभापति शेरबहादुर देउवा, महासचिव विश्वप्रकाश शर्मा, गगनकुमार थापालगायत पदाधिकारी र केन्द्रीय सदस्यहरुलाई प्रमाणपत्र हस्तान्तरण गरे। मंसिर २४ गतेदेखि २७ सम्म भएको कांग्रेसको १४ औं महाधिवेशनबाट १ सय ३४ सदस्यीय केन्द्रीय कार्यसमिति निर्वाचित भएको थियो। तस्बिर : रासस"
चुनावसम्मै संसद अवरोध हुन्छ : ओली,"विराटनगर: नेकपा (एमाले)का अध्यक्ष केपी शर्मा ओलीले एमसीसीका विषयमा सरकारको धारणा स्पष्टरुपमा आउनुपर्ने बताएका छन्। विराटनगर विमानस्थलमा सञ्चारकर्मीसँग सङ्क्षिप्त कुराकानीका क्रममा उनले भने, 'एमसीसीका विषयमा व्यक्तिगतरुपमा कुरा गरेर हुँदैन, सरकारको धारणा के हो? स्पष्ट हुनुपर्छ।' उनले निर्वाचन गर्नुको विकल्प नरहेको उल्लेख गर्दै एमालेले निर्वाचनसम्म शक्ति संघर्ष गरिरहने बताए। 'आफूहरूले पार्टीबाट 'निष्कासन गरेका मान्छेहरू'लाई राखेर सरकारले बोलाएको सर्वदलीय बैठकमा पनि जाँदैनौं। संसदमा सहभागी भए अवरोध पनि जारी रहन्छ,' उनले भने।"
कवि अगमसिंह गिरी एक पुनर्पठन,"४४ वर्ष पुग्दानपुग्दै, मरणको एक चहकिलो मध्याह्न, एउटा युवक मृत्य मर्ने कवि गिरीले भारतेली नेपाली कवितामा यौटा सिंगो युग नै बोकेका थिए। नेपाली भाषी भारतीय समाजमा कवि भानुभक्त आचार्यपछि सर्वाधिक चिनिएका र पुजिएका कवि हुन् अगमसिंह गिरी। नेपाली सांस्कृतिक जागरणकै प्रतीकात्मक रूपमा भारतमा कवि भानुको जन्मजयन्ती प्रतिवर्ष विशेष उत्साहका साथ मनाउने परम्परा साढे सात दशकअघि दार्जीलिङले नै बसाएको हो। नेपाली जातीय संवेदनाका अनन्य गवैया कवि अगमसिंह गिरीको जन्मजयन्ती मनाउने प्रथा पनि गत तीन दशकअघिदेखि दार्जीलिङबाटै थालिएको हो। कवि गिरीको पहिलो अर्धकद सालिक युग परिबोध, दार्जीलिङको प्रयासमा दार्जीलिङ नगरपालिका परिसरमा ईशाब्द (सन्) १९८५मा अनावरण भएको थियो। त्यसको ठीक ९ वर्षपछि, तत्कालीन नवसंस्थापित अर्धस्वायत्त व्यवस्था दार्जीलिङ गोर्खा पार्वत्य परिषद्को तत्परतामा कवि गिरीको पूर्णकद सालिक दार्जीलिङको लुइस जुब्ली प्राङ्गणमा खडा गरिएपछि नै हो दार्जीलिङ सहरमा आधिकारिक तौरतरिकाले गिरी जयन्ती मनाउन थालिएको। गिरी जयन्तीले आज भारतका विभिन्न ठाउँमा नेपाली भाषासंस्कृतिप्रेमीमाझ एक उत्सवकै रूप लिइरहेछ। गिरीलाई नपढेका तथा नपढ्नेहरूले पनि गिरी पूज्य कविका रूपमा जान्दछन्। नेपाली भाषी भारतेलीको जातीय व्यथा, अग्घोर जातिप्रेम गिरीय काव्यसृजनको एक प्रमुख स्वर भएकैले उनी यहाँका जातीय कवि दरिए। योबाहेक उनको अर्को मुख्य स्वर हो, उनको अन्तरमा गढेर, चेतनालाई ढाकेर बसिरहने यौटा अव्याख्येय दु:ख। यी दुई स्वरको अतीव कोमल काव्यिक अभिव्यक्ति स्वाच्छन्दिक (रोम्यान्टिक) परिपाटीमा दिए कविले। यता भारतेली नेपाली साहित्यमा स्वच्छन्दतावादी प्रवृत्तिका काव्य प्रणेताहरूमा अगमसिंह गिरी उत्कर्ष हुन्। ईशाब्द १९५५ मा याद खण्डकाव्य र १९५९ मा आत्मव्यथा (कविता संग्रह) देखि जीवन गीत (कविता संग्रह, सन् १९६१) र आँसु (गीतिकाव्य, सन् १९६८) हुँदै सन् १९७० मा युद्ध र योद्धा (खण्डकाव्य) अनि मरणोपरान्त प्रकाशित कविता संग्रह जलेको प्रतिबिम्ब : रोएको प्रतिध्वनि (सन् १९७८) सम्मकै कविताहरूमा यही प्रवृत्तिका विविध रूप पाइन्छन्। अगमसिंहका दौतरीद्वय वीरेन्द्र अनि ओकिउयामा ग्वाइनका स्वाच्छन्दिक काव्यप्रणयन भिन्दाभिन्दै धारमा बगेको थियो। अघिल्लोमा प्रगतिवादी चेत प्रखर पाइन्छ भने पछिल्लोमा रहस्यवादी दार्शनिकता। गिरीको जातिप्रेम केवल सामयिक संवेग तथा अस्थायी आवेग थिएन। थियो त्यो उनको हृदयमा निरन्तर ढुक्ढुकाइरहने प्राणतत्त्व। त्यै ढुकढुकीको आरोहअवरोह सुरुदेखि नै उनका अधिकतर कवितामा सुनिन्छ। यसरी ढुकढुकिरहने जातिप्रेम भावी सन्ततिमा पनि तरंगित भइरहोस् भन्ने चाहन्थे उनी। त्यसैले, मृत्युअघि सल्बलाउँछ जातित्वमा लेखे भनिराख्छु मेरो छोरालाई प्यारो यो जातित्वको माया नेपालीत्वको सुन्दर अभिमान यहाँ नेपाली केवल नेपाली बन्नुको गर्व जीवनको एउटै केवल एउटै असीमित सार्थकता यिनै हुन् ज्यथा, हुन् यिनै सम्पत्ति नेपाली जातिको दीनताहीनताले अचाक्ली दुख्दै पनि तर नेपाली हुनुको गर्व छ कवितामा। उनको हृदयमा नेपाली जातिको माया यति अगाध कि नेपाली आमाको गर्भमा फेरि आउनेएक धमिलो प्रलोभन पुनर्जन्मको यस्तो उत्कट चाहना अभिव्यक्त छ, पूर्वोद्धृत कवितामा। नेपाली जातिप्रति यतिविधि अनुरागले हरहमेशा द्रवित भइरहने कवि गिरीभन्दा अघि या पछि भारतेली नेपाली साहित्यमा विरलै देखिन्छ। नेपाली जातिप्रति कविको यो प्रगाढ प्रेमले भौगोलिक साँध मेट्न खोज्थ्यो। त्यो भौगोलिक साँध जुन इतिहासको यौटा कथाले कोरेको थियो भारतेली नेपालीको निधारमा। त्यसैले उनले गाए राष्ट्रियताको राजनीतिक विवेकभन्दा माथि उठेर जातीय भावना छपछप भिजेका पंक्तिहरू। जसबाट सुरहरू निस्के विरह र विक्षोभका, आक्रोशअठोट र आशाका, अनि कहिले हरेस र हतासका। बिडम्बना नै बनेको यौटा ऐतिहासिक घटनाले पूर्वजभूमिबाट पृथक्याएर अर्कै बासभूमिमा परेको यथार्थ गिरीको छातीमा गिर्खा जस्तै बिझाइरहन्थ्यो। घरको माया बिर्सेर किन पो यहाँ आयौ नि? यो प्रश्न उनको मेचीवारिका सारा नेपाली (नेपालीभाषी भारतेली)लाई। कविता सम्चार यही भन्दिनू टुंग्याउँदै सोद्धै खोज्दै देवराली डाँडा पारी पुग्नेछुधरराका वरिपरि तीनै सहर हेर्नेछु भने। तर पनि नेपाली तन लिई प्रवास पथमा व्यर्थै म जन्में किन? सम्म उनले भनेको पाइन्छ। पछि रेडियो नेपालबाट पुष्प नेपालीले फर्क हे फर्क नेपाली तिमीलाई डाक्छ हिमालआमाको माया बराबर तिम्रै हो तिम्रै हो नेपाल उज्ज्वल मर्मस्पर्शी धुनमा गाए। जसले प्रवासिएका नेपालीलाई आह्वान गरे। यताबाट अगमसिंह गिरीले प्रत्युत्तर दिए नडाक हिमाल हामीलाई अस्तित्व हाम्रो बिलाउँछ नडाक पहाडपखेरो जातित्व हाम्रो निदाउँछ आँसुको माया छरेर गण्डकीकोसी नडाक लेकाली डाँडा नडाक महाकाली मेची नडाक हामीले यहाँ हेर्नुछ ब्युँझेको नौलो बिहानी सुन हे सुन नेपाली उसबेला अम्बर गुरुङको स्वरसंगीतमा लोकप्रिय बनेको २२ पंक्तिको यो गीतमा आफू बसेको यो ठाउँ छोड्न नसक्नुको अरू धेरै भावनात्मक कारणहरू देखाइएका छन्। ऐतिहासिक प्रारब्धले पारिदिएको जुन बासभूमि छ त्यहीनेर ब्युँझेको नौलो बिहानी हेर्ने आकांक्षा पालिएको पाइन्छ। अब यहाँका पाखापखेरा, चियाबारीबाँसघारी, सयपत्रीचाँपगुराँससितै जीवन हुर्किरहेको छ। त्यसैले, अर्को गीत मायालु पाखा चियाबारीमा उनले फेरि भने नजाऊ फर्की नेपाल उठेर भन्छ देउराली। पुर्खाको लास यहीं छ चियाबारीमाझ रोपेकोचिनारु खोज मुग्लानमै स्याउलाले कहीं छोपेको। उनको स्वच्छ जातीय भावना सिर्जनात्मक उत्कर्षमा उठेको छ खण्डकाव्य युद्ध र योद्धामा। विश्वयुद्धमा विसर्जित भई वैश्विक ख्याति कमाएका वीरको वीरत्व तर अब कविद्वारा प्रसंशित छैन यहाँ। बरू बारम्बार धिक्कारिएको छ, त्यो सौर्य स्वजातीय स्वाभिमानको निमित्त नभएर अरूका निमित्त खर्च गरिएकोमा। अमरसिंह, बलभद्र, भक्ति थापाजस्ता स्वाभिमानी योद्धाहरू चाहिएको हो जातिलाई। चाहिएको होइन अरूका निमित्त लडिदिने स्वाभिमानहीनहरू। भिक्टोरिया क्रस र अरू अनेक तक्माहरूले वैश्विक ख्यातिमा उचालेको गोर्खा वीरत्वप्रति गर्वित हुने अर्थात् त्यसलाई गौरवीकरण गर्ने, मिथकीकरण र रूमानीकरण गर्ने पारम्परिक भाव तथा दृष्टिको यस्तो मूर्तिभञ्जक अपारम्परिक विपठन युद्ध र योद्धाभन्दा अघि कुनै नेपाली कवितामा भएको थिएन। बिडम्बनै भएझैं, पूर्णतया रोम्यान्टिक कवि गिरीले नै गोर्खा वीरत्वको रुमानीकृत रूपलाई विरुमानीकृत गरिदिए। विश्वद्वारा प्रशंषित जातीय सौर्यलाई परबाट नियालेर तथा यस सौर्यको उपयोगको औचित्यअनौचित्यमाथि यस किसिमको विवेचनात्मक आख्यान काव्यिक तहमा सिर्जना भएको पहिलो काव्य हो, युद्ध र योद्धा। यस काव्यको वस्तु तत्त्वले शिवकुमार राईको कथा फ्रन्टियरको सम्झना गराउँछ। वजिरिस्तानको सीमामा पठान केटी शलिमाले गोर्खा सिपाहीको चेतनालाई बेस्सरी झक्झकाउने शब्दहरू दाह्रा किट्दै बोलेकी थिई। उसले भनेकी थिई, थुक्क तिमीहरूको जुनी ! सफेद चमडाका गुलामहरू। आफ्नो देशको रक्षा त कहाँ छ कहाँ, दस रुपैयाँमा गुलामी गरी अर्काको घर फोर्न हिँड्ने ! हामी पठान हौं। एउटै मात्र पठान जिउँदो रहुञ्जेलसम्म पनि हामी यी सेता सुँघुरहरूलाई घरभित्र पस्न दिन्नौं। अनि कथाको मूल पात्रको मनमा कुरा खेल्छ अमरसिंह र बलभद्रजस्ता वीर पुर्खाहरूले घरको रक्षा गरेका थिए, तर तिनै वीर पुर्खाका सन्तान म चाहिँ के भनेर अर्काको घर फोर्न तम्सें हुँला। अनि फेरि भन्छ आत्मग्लानी र क्षोभले म एकछिन पनि शलिमाको अघि टिक्न नसक्ने भएँ। फ्रन्टियर (ई १९५१) कथाकी शलिमाका यिनै शब्दहरूमा बीज भेट्टाएर युद्ध र योद्धा (ई १९७०)को काव्यिक वृक्षले यो रूप लिएको हो कि ? पाठकले यस्तो अनुमान लाउनै सक्छ। प्रभावकारी काव्यिक संरचनामा यौटा महत् वैषयिक माध्यम काव्यिक जीवन्ततामा तरंगित भइउठेकाले नै यो काव्यकृति वैशिष्ट्यको उपल्लो तहमा उक्लेको छ। पहाडको उपत्यका माझबाट एक रफ्तारको बेगले आफ्नै छुट्टै आवाज उपत्यकाभरि गुञ्जाउँदै बगिरहेको खोला जस्तो छ, यसको काव्यिक गति। सुरुदेखि अन्त्यसम्मै यस खण्डकाव्य यस्तरी प्रवाहित छ कि त्यो प्रवाहसितै पाठक स्वत: हेलिँदै जान्छ। नेपाली काव्यविधामा गिरीको युद्ध र योद्धालाई एक विशेष उपलब्धि मान्न सकिन्छ। जातिप्रेमले ओतप्रोत अगमसिंहका कविता र गीतहरूले भारतेली नेपाली समाजको संवेदनालाई स्वीकारेका छन्। जातीय जागरण अझ माथि उकास्न, अर्थात् सुस्ताउन खोजेको जातीय चेतनालाई ब्युँझाउनमा महत्त्वपूर्ण भूमिका खेलेका छन् भनेर निर्धक्क भन्न सकिन्छ। गिरीका कविताहरूमा पाइने लुटिएको, पिल्सिएको, ठगिएको, हेपिएको, जीर्ण, विदीर्ण, गरिब, निमुखा, शोषितजस्ता शब्दहरू पनि तत्कालीन अधिकतर निम्न र केही निम्नमध्यवित्त वर्गले निर्मित भारतेली नेपाली समाजकै दुर्दशाका चित्रण हुन्। तीप्रतिका टिठ्याइँ हुन्, आफ्नो जातिको माया व्यक्तिएका हुन्। त्यसभन्दा पर ती शब्दको अरू कुनै अतिरिक्त अर्थ छैन। गिरीय कविताको अर्को उत्तिकै टड्कारो स्वर हो, कविको अन्तर्तहबाट ध्वनित भइरहने दु:ख। खण्डकाव्य याद (ई १९५५) अनि आँसु (ई १९६८) यही आन्तरिक दु:खाभिव्यञ्जनाका धारा हुन्। युद्ध र योद्धा पनि बेग्लो सुरमा सुनाइएको त्यही स्वर हो। यी बाहेक उनका फुटकर कविताहरूमा पनि यो आर्त र आर्द्र स्वर पर्याप्त सुन्न पाइन्छ। विगतप्रतिको विव्हलता, आँसु, रोदन, प्रकृति, एकान्तताजस्ता कुराहरू स्वाच्छन्दिक स्वभावलाई सहजै समात्ने तत्त्वहरू त हुँदै हुन्। कहिल्यै नफर्कने गरी बितेर गएको शैशव, संघर्षमय यौवनको अधुरो प्रेम, एक्लो जीर्ण बुढेसकालको कल्पना जीवनका यी तीन अवस्थाको लयात्मक, गेयात्मक, अतीव कोमल काव्यिक प्रस्फुटन छ याद खण्डकाव्य। उनको कविता संग्रह आत्मव्यथा (ई १९५९)मा संकलित कविता शैशव स्मृति याद भन्दा अघि लेखिसकिएको थियो कि ! अनि त्यसकै विस्तारित रूप पो हो कि यो खण्डकाव्य ! यस्तो अड्कल काट्न सकिन्छ। यादको तेस्रो पद (चौध पंक्तिको) मा रहेको आठ पंक्तिलाई नै शैशवस्मृति कविताको प्रारम्भिक पदको रूपमा कुनै हेरफेर नगरी जस्ताको तस्तै राखिएको छ। यादमा पदैपिच्छे पुनरावृत्त पंक्ति छ जीवन क्षणको स्वप्न जगाउँदैआयो निर्मम याद। शैशवस्मृतिमा यस्तो रिफ्रेनको पंक्ति छ आज बितेको स्मृतिले छुपछुप मेरो नयन रुझायो। तर, यस कविताको दोस्रो पदको अन्त्यमा रिफ्रेनको रूपमा प्रयुक्त पंक्ति र त्यसको अघिल्लो जोडी पंक्ति नै यादको चौथो पदमा फेरि जस्ताको तस्तै राखिएको देखिन्छ (हेर्नुहोस् पाँचौंदेखि आठौं पंक्ति)। उसरी नै यादको पाँचौं पदको आरम्भिक चार पंक्ति दुरुस्तै शैशवस्मृतिमा अन्तिम पदको रूपमा राखिएको छ। खण्डकाव्यलाई खण्डित गरी फुटकर बनाउने सम्भाव्यताभन्दा फुटकर कवितालाई नै विस्तार गरी खण्डकाव्य बनाइएको भन्ने अनुमान बढी बलियो बुझ्न सकिन्छ। जे होस्, यी कुरामा कविको काव्यिक कसरतको झल्को देखिन्छ। गिरीको अर्को खण्डकाव्य, (कविले गीतिकाव्य भनेका), आँसु (ई १९५६ मै लेखिएको तर १९६८ मा मात्र प्रकाशित) उपसंहारसहित चार खण्डमा छ। जुन यी शीर्षकसित प्रात:लाई चुवाएको आँसु, साँझलाई चुवाएको आँसु, रातलाई चुवाएको आँसु अनि उपसंहार। एक दिन (चौबिस घण्टा)को तीन अवस्था मात्र देखाइएको छ प्रात:, साँझ, रात जसका निम्ति आँसु चुहाइएको छ। प्रात: अनि साँझको माझमा आउने दिन (दिउँसो)लाई बाहेक गरिएको छ यहाँ। किन होला ? प्रश्न उठ्न सक्छ। आँसु त्यो संवेदनको मौन तरल रूप प्रात:कालको शान्त परिवेश र त्यसबेलाको मौन शीतविन्दु जस्तै। आँसु त्यो मनस्थितिको निस्तेज घुर्मैलो रूप दिन र रातको दोसाँधमा पस्रिएको साँझ जस्तै। आँसु त्यो एक्लोपनको अँध्यारो रात जस्तै चिसो भिजेको रूप। स्वाच्छन्दिक भावनाले भिजेको मन चुहिनलाई यिनै शान्त एकान्त प्रहर बढी अनुकूल भइदिन्छ स्वभावैले। दिउँसोको प्रहर स्वभावत: त्यो व्यस्तता, लोकाचार तथा व्यावहारिक संघर्षको प्रतीकरूप टड्कारो देखिनाले त्यहाँ कोमलता, संवेदनशीलता जस्ता सूक्ष्म कुराहरू उदांगो दिनको प्रतिकूलताद्वारा पाखा पारिनु अस्वाभाविक होइन। त्यसैले, रोम्यान्टिक प्रवृत्तिका रचनामा प्रातसाँझरातको एकान्तिक सौम्यता तथा रम्यताको चित्रण जति देखिन्छन्, दिनको बेफुर्सद व्यावहारिकता त्यति चित्रित भएको देखिँदैन। सामान्यत: प्रात: त प्रतीक हो पीडान्तको, नवस्फुरणको, नवजागरणको, नवोत्साहको। तर गीतिकाव्य आँसुमा प्रात: नै साँझ र रातभन्दा तीन गुणा बढी आँसुले भिजेको छ। आशा र उत्साहको होइन तर उदासीनताको उठान भइदिएको छ प्रात: कविको दृष्टिमा। नैराश्य निचोरिएर चुहिएको छ, प्रात:मै प्रचुर, झन्नै निख्रिनै खोजेर। त्यसैले, साँझ र रातका निमित्त, औदास्य र विरहलाई ती समय अझ बढी अनुकूल भए तापनि, अश्रुअभिव्यक्ति धेरै कम भएर गएको छ। आँसु उमार्ने मार्मिक घटना वा स्थिति काव्यमा स्पष्ट देखाइएको छैन। तर कवि देख्छन्, सबथोक अश्रुसिक्त। जीवन, जगत्, प्रकृति सबै सबै रोदनमय। अनि भन्छन् रोदन सत्य हाँसो मिथ्याअश्रु अमृतकण हो। अनि कविलाई आँसु नै प्रिय लागेको तथा रोदनप्रति आफ्नो अधिक आसक्ति रहेको आत्मस्वीकृति काव्यभरि भेटिन्छ। दृष्टान्त केही प्रिय मलाई लाग्दछ रोदनचिर दिनको हो आँसु। हेर्नलाई यस्ता धेरै पंक्ति भए तापनि दुई पद मात्रले पनि कविको यस प्रवृत्तिबारे यहाँ थप कुरा राख्नलाई पर्याप्त हुन्छ मार्मिक गहनै लाग्दछ प्यारो आँसु हरदम छाएको अन्तर प्यारो लाग्दछ किन हो व्यथा नवनव पाएको समस्त सुखको हाँसो दिन्छु आँसु मलाई देऊ मेरो मनमा तप्त व्यथाको घाउ मलाई देऊ आँसुुलाई गहना देख्ने, व्यथा नवनव पाएको अन्तर (हृदय) प्यारो लाग्नु, समस्त सुखको हाँसो दिएर सट्टामा आँसुु चाहने, तप्त व्यथाको घाउ मलाई देऊ भन्नु यो असामान्य स्वभाव तथा मनोग्रन्थीको संकेत हो। जुन एक मनोवैज्ञानिक समस्या स्वपीडनको परिधिभित्र पर्छ। आफैंलाई पीडा दिएर अथवा स्वेच्छाले कसैमार्फत् पीडा प्राप्त गरेर एक प्रकारको यौनिक आनन्द अनुभूत गर्ने असामान्य मनोग्रन्थी। त्यसो त प्राय: सबै सामान्य मानिसमा पनि कुनै न कुनै रूपमा, आंशिक मात्रामा भए पनि, स्वपीडन ग्रन्थी रहेको हुन्छ नै। जस्तो कि यसैको विपरीत ध्रुवमा देखिने परपीडन ग्रन्थी। र, यी ग्रन्थी विभिन्न छद्मरूपमा नजानिँदो प्रकारले प्रकट भइरहेका हुन्छन्; स्वभावका यस्ता छद्मरूप अरूलाई तथा समाजलाई बिझाउने नभएसम्म ती कुरालाई उस्तो वास्ता गरिँदैन। हुस्सेजस्तो अस्पष्ट दु:खप्रति निरन्तर आसक्त भइरहने मनाग्रहकवि गिरीमा सुरुदेखि नै पाइन्छ। सौन्दर्यबोधको दृष्टिमा यो उनको स्वच्छन्दतावादी आग्रहकै एक रूप हो। मनोवैज्ञानिक दृष्टिमा भने यसलाई म्यासोकिज्म (स्वपीडन) मनोग्रन्थीको यौटा रूप मानेर अध्ययन गर्न पनि मिल्छ। आँसुु गीतिकाव्यको दार्शनिक निचोड हो : सुख (हाँसो) भन्नु मिथ्या (अनित्य), आँसुु (दु:ख) नै सत्य (नित्य)। अनि यही सत्यलाई अँगाल्न कवि नजानिँदो किसिमले उनको अवचेतनको गव्हर (गहिराई)बाट उत्प्रेरित भई स्वपीडक (म्यासोकिस्ट) बनिसकेका हुन्छन्। सायद गिरीको कवितामा थाहा गरिने अव्याख्येय दु:खको मूल खोज्न परे उनको अवचेतनको अँध्यारो गुफामा रहेको स्वपीडन ग्रन्थीमा पुग्न पर्छ। कविले यदि सुखझैं दु:ख पनि अनित्य अर्थात् सुखदु:ख दुवै नै मिथ्या हुन् मानेका भए उनको कविता सम्भवत: आध्यात्मिक चिन्तनतिर मोडिन्थ्यो। फेरि अर्को सम्भाव्यता दु:ख पराजेय, सुख प्राप्तेयमाथि विश्वास दृढ उभिँदो हो त कविको काव्यिक धार निश्चयत: अर्कै हुने थियो ! ई १९६३ देखि थालिएको आयामेली लेखन आन्दोलनले आफ्नो थर्किँदो पदचाप दार्जीलिङको सडकमा सुनाएर नितान्त नौलो र भिन्दै साहित्यिक हलचल मच्चाइरहेको बेला थियो। त्यसैबेला कवि गिरीले ई १९६८ मा आँसु प्रकाशित गरेर सायद आफ्नो यो गीतिकाव्य आफूलाई निकै नै प्रिय लागेको संकेत दिइरहेका थिए। यति प्रिय कि आयामेली लेखनको दुन्दुभीले यसलाई हल्लाउन सकेन। र त्यो, उनको आफ्नो कवित्वप्रति रहेको दह्रिलो आत्मविश्वासकै प्रकाशन पनि थियो भन्न सकिन्छ। उक्त दुवै काव्य याद अनि आँसुमा गिरीको जुन अतीव कमनीय, कोमल, लयात्मक, सुललित भाषा छ। त्यसले पाठकलाई सहजतासित खिचेर लगिरहेको हुन्छ। युद्ध र योद्धा जस्तो अर्कै धारको काव्यमा पनि यो गिरीय काव्यिक लालित्य लगभग उस्तै छ। ४४ वर्ष पुग्दानपुग्दै, मरणको एक चहकिलो मध्याह्न, एउटा युवक मृत्य मर्ने कवि गिरीले भारतेली नेपाली कवितामा यौटा सिंगो युग नै बोकेका थिए। जबसम्म भारतमा नेपाली भाषासित, नेपाली संवेदनासित नेपाली जाति रहला, तबसम्म कवि अगमसिंह गिरीको सान्दर्भिकता सधैं टड्कारो रहिरहनेछ। नचिनिने भएछौ !  अगमसिंह गिरी तिमी ता यहाँ नचिनिने भएछौ। गालाका रगतहरू सुकिसकेछन् आँखाका ज्योति सब हराइसकेछन् तिमी ता रुँदारुँदै निदाएको बालक जस्तो कठोर कारागारको यातना भोगी विरक्त बन्दी जस्तो गाँस खोसिएको बास लुटिएको विह्वल हतभागी जस्तो कस्तो कस्तो भएछौ ! तिमी ता यहाँ नचिनिने भएछौ ! अतीत गौरवले धपक्क बलेको अघिको चहकिलो अनुहारमा ग्लानिका विषाक्त रेखाहरू कोरिएछन् पहाडका वैशाखी बनमा तिमी जङ्गली फूलझैं हँसिलो देखिन्थ्यौ तर अब ता चेहरामा तिम्रा विषादका काला धर्साहरू कोरिएछन् चोटमा भुक्नु होइन, बरु सहनु सिकेछौ अब ता अर्कै अर्कै जस्तो भएछौ तिमी ता यहाँ नचिनिने भएछौ ! तिमी को हौं चिनाउन आएको होइन म बितेको गौरवगाथा कहन आएको होइन म तिम्रा संतप्त छातीका पीरहरू उखेल्न आएको होइन म सजिलै खोसिएको गाँस हलुकै लुटिएको बास दिलाउन आएको होइन म छातीको त्यो गहिरो खोपिल्टा पूर्न आएको होइन म निर्धा आँसुका धारा हेर्न आएको होइन म केवल तिमी तिमी नै हौ कि चिन्न आएको म तर, तिमी ता यहाँ नचिनिने भएछौं !"
हेटौंडामा गाँजासहित दुई जना पक्राउ,मकवानपुर : हेटौंडामा लागूऔषध गाँजासहित दुई जना पक्राउ परेका छन् । हेटौंडा उपमहानगरपालिका१५ रातोमाटेबाट ३० किलो ५ सय ग्राम अवैध लागूऔषध गाँजासहित दुई जनालाई शुक्रबार बिहान प्रहरीले पक्राउ गरेको हो । पक्राउ पर्नेमा धनुषा नगराईन नगरपालिका२का ३४ वर्षीय सुबोध मण्डल र पर्सा पटेरवा सुगौली गाउँपालिका३का ३९ वर्षीय मुकेश राउत थारु रहेका प्रहरीले जनाएको छ । हेटौंडाबाट वीरगंजजाँदै गरेको एनएल ०१ सी ३६५४ भारतीय नम्बर प्लेटको गाडीलाई चेकजाँच गर्ने क्रममा ३ वटा पोकामा गाडीको सिटमुनि लुकाई ल्याएको गाँजासहित गाडी चालक मण्डल र सवार थारुलाई पक्राउ गरेको हो । उनीहरुमाथि आवश्यक अनुसन्धान भइरहेको जिल्ला प्रहरी कार्यालय मकवानपुरले जनाएको छ ।
मोरङमा एकैदिन दुई जनाको मृत्यु,"मोरङ : मोरङमा एकैदिन दुई जनाको मृत्यु भएको छ । मोरङको जहदा पोखरीमा डुबेर र केराबारीमा रुखको हाँगाले लागेर दुई जनाको मृत्यु भएको हो । घटनामा वृद्धा महिला र एक जना पुरुषको मृत्यु भएको हो । नेपालभारत सीमा क्षेत्रको दशगजा नजिकमा रहेको पोखरीमा डुबेर जहदा गाउँपालिका१ की ८५ वर्षीया वृद्धा गोलियादेवी वैठाको मृत्यु भएको छ । भेडियारीस्थित छोरीको घर जान्छु भनेर हिँडेकी वैठाको शव शुक्रबार साँझ पोखरीमा डुबेर मृत्यु भएको अवस्थामा भेटिएको मोरङ प्रहरी प्रवक्ता डीएसपी दीपक श्रेष्ठले जानकारी दिए । प्रवक्ता श्रेष्ठका अनुसार छोरीको घर नपुगेकी वृद्धाको खोजी गर्ने क्रममा शुक्रबार साँझ ६ः५० बजेतिर पोखरीमा डुबेको अवस्थामा शव भेटिएको हो । शव पोस्टमार्टमका लागि विराटनगरस्थित कोसी अस्पताल ल्याएर घटनाको अनुसन्धान सुरु गरिएको डीएसपी श्रेष्ठले बताए । यस्तै रुखको हाँगाले लागेर मोरङकै केराबारी गाउँपालिका७ का ४८ वर्षीय नेत्र राना मगरको मृत्यु भएको छ । सुँगुरलाई चारो खोज्न जंगलमा गएका बेला रुखको हाँगाले लागेर उनी गम्भीर घाइते भएका थिए । मगर सुँगुरलाई चारो खोज्नका लागि घरनजिक रहेको त्रिवेणी सामुदायिक वनमा शुक्रबार बिहान ८ बजेतिर साथीहरुसँग गएका थिए । त्यस क्रममा आफैले काटेको रुखको हाँगाले लाग्दा उनी गम्भीर घाइते भएका थिए । मोरङ प्रहरी प्रवक्ता श्रेष्ठका अनुसार उपचारका क्रममा धरानस्थित बिपी कोइराला स्वास्थ्य विज्ञान प्रतिष्ठानमा मगरको मृत्यु भएको हो । प्रहरीका अनुसार भाग्दाभाग्दै रुखको हाँगाले लागेर घाइते भएका मगरलाई उद्धार गरेर उपचारका लागि लैजान ढिलो गरिएको पाइएको छ । घना जंगल क्षेत्रमा घटना भएकाले त्यहाँबाट उद्धार गरेर उपचारका लागि लैजान ढिलो भएका कारण उनको ज्यान गएको प्रहरीको भनाइ रहेको छ । बिहान ८ बजेतिर घाइते भएका उनलाई उपचारका लागि दिउँसो १ बजेतिर मात्रै अस्पताल पुर्याइएको थियो । अस्पतालमा भर्ना गरेको केही बेरमै मगरको मृत्यु भयो, डीएसपी श्रेष्ठले भने, प्रहरीले अहिले घटनाका बारेमा अनुसन्धान थालिरहेको छ ।"
पेरिसडाँडामा के गर्दैछन् माओवादी कार्यकर्ता ? (फोटोफिचर),"काठमाडौं : नेपाल कम्युनिष्ट पार्टी (माओवादी केन्द्र) को प्रथम राष्ट्रिय सम्मेलन आइतबार कमलादीस्थित प्रज्ञा भवनमा सुरु हुँदैछ। शीर्ष नेताहरु आइतबारदेखि काठमाडौंमा गर्ने राष्ट्रिय सम्मेलनको अन्तिम तयारीमा जुटेका छन्। माओवादीले नयाँ क्रान्तिकारी विचार र क्रान्तिकारी पार्टी निर्माणका लागि ऐतिहासिक प्रथम राष्ट्रिय सम्मेलनभन्ने नारा तय गरेको छ। सम्मेलनमा भाग लिन सम्मेलनको अघिल्लो दिन जिल्लाजिल्लाबाट नेता कार्यकर्ता प्रतिनिधिका रूपमा राजधानी आउने क्रम जारी छ। एमालेसँगको एकता भंग भएपछि हुन लागेको माओवादीको सम्मलेनमा आएका कार्यकर्ताहरु उत्साहित देखिएका छन्। राजधानी आइपुगेका नेताकार्यकर्ताको भीड शनिबार पार्टी केन्द्रीय कार्यालय पेरिसडाँडामा लागेको छ। पेरिसडाँडा पुगेका ती नेताकार्यकर्ता के गर्दैछन्, हेर्नुहोस् तस्बिरमा।"
मेगा बैंकले ल्यायो अत्याधुनिक मोबाइल बैंकिङ्ग सेवा,"काठमाडौं : मेगा बैंक नेपाल लिमिटेडले ओम्नीच्यानल प्रणालीमा आधारित डिजिटल बैंकिङ्ग सेवाको सुरुवात गरेको छ । बैंकले शुक्रबार एक विज्ञप्ति जारी गर्दै बैंकिङ्ग एप मेगा स्मार्ट बैंकिङ र बैंकको कारोबार गर्न मिल्ने वेबसाइटबाट सेवा प्राप्त हुने जनाएको छ । डिजिटल बैंकिङ सेवालाई अझ सरल, सुरक्षित तथा उत्कृष्ट बनाउँदै बैंकमा खाता भएकानभएका ग्राहकहरुलाई समेत लक्षित गर्दै बिना चेक नगद निकाल्नपठाउन मोबाइल क्यास, रकम जम्मा गर्न मोबाइल भौचरलगायतका सुविधासमेत थप गरेको जनाएको छ । यस्तै बैंकले समानरुपमा डिजिटल बैंकिङ्ग सेवा प्रदान गर्ने उद्देश्यले मेगा स्मार्ट बैंकिङ्ग मोबाइल एपको पनि स्तरोन्नति गरेको जानकारी दिएको हो । मेगा स्मार्ट बैंकिङ्ग मोबाइल एपको स्तरोन्नति भएसँगै बैंकका ग्राहकहरुले बैंकका सेवाहरु सम्बन्धी जानकारी, आफ्नो खाताको विस्तृत विवरण, मुद्दति खाता खोल्न, कार्ड आवेदन गर्न, रकमान्तर गर्न, क्यूआर कोड मार्फत भुक्तानी गर्न, अनलाइन रकम भुक्तानी गर्नका साथै डिजिटल बैंकिङ सम्बन्धी समस्या परेमा उजुरी दिन सक्ने जस्ता सेवाहरुको लाभ मोबाइल बैंकिङ्ग एप र वेबको माध्यमबाट उठाउन सकिने पनि बैंकले जनाएको छ ।"
"खोप छ, तर पाइँदैन","दिनेश गौतमकाठमाडौं, शिवराज भट्टधनगढी, मनिका झाजनकपुरधाम, केशवशरण लामिछानेपोखरा, कृष्ण सारु मगरहेटौंडा, ललितबहादुर बुढासुर्खेत, हरिबहादुर लम्जेलधनकुटा, गंगा खड्काबुटवल गत साउन २४ गते नै सरकारले असोजसम्ममा एक तिहाइ नागरिकलाई खोप लगाउने घोषणा गर्यो। चैत मसान्तसम्ममा खोप लगाउन योग्य सबैले निःशुल्क पाउने अर्को बुँदा सरकारको निर्णयमा थियो। तर, असोज सकियो। चैत आउन लागेको छ। संयुक्त सरकारको साझा कार्यक्रमको घोषणाअनुसार नागरिकले खोप पाएनन्। दुई तिहाइभन्दा बढीले अबको तीन महिनाभित्र खोपको पूर्ण मात्रा लगाउन पाउने सम्भावना ज्यादै न्यून छ। खोपसँगै सिरिन्जको कमी छ। सरकार यो विषयमा अझै गम्भीर छैन। झन्डै ११ महिनाको अवधिमा पूर्णमात्रा खोप लगाउनेको संख्या ३२ दशमलव १ प्रतिशत मात्र रहेको स्वास्थ्य तथा जनसंख्या मन्त्रालयको तथ्यांकमा उल्लेख छ। ४० दशमलव १ प्रतिशतले एक डोज लगाएका छन्। २०७७ माघ १४ गतेदेखि खोप अभियान सुरु भएको थियो। छिमेकी भारतले सहयोगमा दिएको १० लाख मात्रा कोभिसिल्ड स्वास्थ्यकर्मीहरूलाई लगाएर पहिलो चरणको खोप अभियान सुरु गरिएको थियो। आयात द्रुत मुलुकमा कोभिसिल्ड, भेरोसेल, जापानिज एस्ट्राजेनेका र स्विडिस एस्ट्राजेनेका, जोन्सन एन्ड जोन्सन, फाइजर र मोडेर्ना खोप अभियानमा लगाइएको छ। स्वास्थ्य सेवा विभाग, बाल स्वास्थ्य तथा खोप शाखा प्रमुख सागर दाहालका अनुसार, हालसम्म खरिद र अनुदानको गरी ३ करोड ८५ लाख ३९ हजार ३ सय ६७ डोज प्राप्त भइसकेको छ। थप, १ करोड ८० लाख डोज प्राप्त गर्ने क्रममा छ। १ करोड ५५ लाख ४९ हजार डोज खोप सरकारले खरिद गरेको छ। बाँकी, २ करोड २९ लाख ९० हजार ३ सय ६७ डोज खोप अनुदानमा प्राप्त भएको हो। खोप शाखा प्रमुख दाहालका अनुसार, अहिले खोप प्रशस्त छ। खोप आउने क्रम जारी छ। हिजो मात्र ३० लाख डोज खोप प्राप्त भएको छ। अब खोप आउने क्रमसँगै खपत पनि बढ्छ। उनले भने। ३२ प्रतिशतलाई पूर्ण खोप स्वास्थ्य मन्त्रालयका अनुसार १८ वर्षमाथिका खोप लगाउने लक्षित जनसंख्या १ करोड ९९ लाख २२ हजार १ सय ६४ हो। जसमध्ये झन्डै ६१ प्रतिशतले मात्र कम्तीमा एक मात्रा खोप लगाएका छन्। पूर्ण मात्रा खोप लगाउनको संख्या झन्डै ४९ प्रतिशत छ। स्वास्थ्य मन्त्रालयले केन्द्रीय तथ्यांक विभागको विवरणलाई आधार लिँदै कुल जनसंख्या ३ करोड ३ लाख ७८ हजार ५५ रहेको जनाएको छ। यद्यपि, पछिल्लो जनगणना अनुसार जनसंख्या वृद्धि भएकोले खोप लगाउने लक्षित संख्यामा पनि वृद्धि हुने विज्ञहरू बताउँछन्। हालसम्म कुल जनसंख्याको ४० दशमलव ३ प्रतिशतले मात्र कम्तीमा एक मात्रा खोप लगाएका छन्। पूर्णमात्रा खोप लगाउनेको संख्या ३२ दशमलव १ प्रतिशत रहेको स्वास्थ्य मन्त्रालयले जनाएको छ। भण्डारमा खोप थुप्रिने तर नागरिको पहुँचमा नपुग्ने समस्या काठमाडौंलगायत विभिन्न जिल्लामा पाइएको छ। जनस्वास्थ्यविज्ञ डा बाबुराम मरासिनीका अनुसार अहिलेसम्म सबै नागरिकलाई एक डोज दिइसक्नु पर्नेमा ढिलाइ भएको बताउँछन्। सरकारले मुलुकका ५७ जिल्लामा १२ देखि १७ वर्ष उमेरसम्मका बालबालिकालाई पुस ४ गतेदेखि पहिलो मात्रा खोप दिन सुरु गरेको छ। पुस १४ गतेसम्म बालबालिकालाई पहिलो मात्रा खोप लगाइने खोप शाखा प्रमुख दाहालले जानकारी दिए। माघ २ गतेदेखि १२ गतेसम्म दोस्रो मात्रा मोर्डना खोप दिइनेछ। स्वास्थ्य सेवा विभाग, परिवार कल्याण महाशाखा निर्देशक डा विवेककुमार लाल भन्छन्, खोपहरू पूर्ण मात्रामा सुरक्षित छन्। त्यसैले निर्धक्क भई बालबालिकालाई खोप लगाउन प्रेरित गर्नुपर्छ। खोप शाखा प्रमुख दाहालका अनुसार, ५ देखि ११ वर्ष उमेरसमूहका बालबालिकालाई पनि कोरोनाविरुद्धको खोप लगाउने कार्यबारे छलफल भइरहेको छ। स्वास्थ्य सेवा विभाग, परिवार कल्याण महाशाखाका निर्देशक डाविवेककुमार लालका अनुसार भण्डारमा रहेको खोपलाई जतिसक्दो छिटो लगाउने चुनौती छ। डा मरासिनीका अनुसार, विगतमा खोप लगाउन गरिएको ढिलासुस्तीले अहिले झमेला बढेको छ। हिमाली क्षेत्रमा हिउँ परिसकेको छ। खोप लगाउन जान सक्ने अवस्थासमेत नहुन सक्छ। बुटवल उपमहानगर१९ स्थित सहरी स्वास्थ्य केन्द्र मोतीपुरमा खोप लगाउन आएका वृद्धवृद्धा ।बुटवल उपमहानगर१९ स्थित सहरी स्वास्थ्य केन्द्र मोतीपुरमा खोप लगाउन आएका वृद्धवृद्धा । तस्बिर : गंगा खड्का लगाउन छैन उत्साह प्रदेश १ मा लक्षित जनसंख्यामध्ये ४५ प्रतिशतले मात्रै खोप लगाएका छन्। यो पूर्ण खोप लगाउनेको संख्या हो। प्रदेशस्तरको स्वास्थ्य निर्देशनालय धनकुटाको तथ्यांकअनुसार प्रदेश १ मा १८ वर्ष वा सोभन्दा माथिका खोप लगाउन योग्य जनसंख्या ३२ लाख ७५ हजार ८ सय ७७ छ। तीमध्ये १७ लाख ४५ हजार ६ सय ५४ जनाले पहिलो डोज लगाएका छन्। पहिलो लगाएकामध्ये १४ लाख ७९ हजार ६ सय १५ ले दोस्रो लगाएको निर्देशनालयका खोप अधिकृत उदेश श्रेष्ठले बताए। अब २ लाख ५६ हजार ३९ जना दोस्रो लगाउन बाँकी छन्। दीर्घरोगी तथा १२१७ वर्ष उमेरसमूहका ५ हजार ९ सय ६९ जनाले पहिलो डोज लगाए। पहिलो डोज लगाएकामध्ये ४ हजार ५ सय ३ जनाले दोस्रो डोज लगाएका छन्। प्रदेशमा खोपको पर्याप्त मौज्दात रहेको श्रेष्ठ बताउँछन्। १२१७ वर्ष उमेर समूहका विद्यार्थीलाई विद्यालयमा नै खोप लगाउने व्यवस्था छ। खोप अभियान अहिले चलिरहेको श्रेष्ठले बताए। प्रदेश २ मा हालसम्म ३३२१ प्रतिशतले खोप लगाए। यहाँको कुल जनसंख्या ५४ लाख ४१ हजार ४५ हो। स्वास्थ्य निर्देशनालयको तथ्यांकअनुसार १८ वर्षभन्दा माथिका ४१ लाख ६० हजार ४ सय २७ जनालाई खोप दिने लक्ष्य राखिएको छ। तर, हालसम्म १३ लाख ८१ हजार ५ सय ९५ जनाले मात्रै पूर्ण खोप लगाए। प्रदेशका प्रत्येक जिल्लामा कोरोनाविरुद्धको खोप पर्याप्त मात्रामा भए पनि सर्वसाधारले खोप लिन चासो नै नदेखाएको प्रदेश २ स्वास्थ्य निर्देशनालयका निर्देशक विजय झा बताउँछन्। बागमती प्रदेशका १८ वर्ष उमेर माथिका २० प्रतिशत नागरिकले अझै पहिलो खोप पाएका छैनन्। प्रदेशको स्वास्थ्य मन्त्रालयको तथ्याकंअनुसार १८ वर्षमाथिका ८ लाख ५९ हजार ६३ जनालाई कोरोनाविरुद्धको पहिलो मात्रा लगाउन बाँकी छ। प्रदेशका ७१ प्रतिशत अर्थात् ३० लाख ८ हजार ९ सय १५ जनाले पूरा खोप लगाएको मन्त्रालयका प्रवक्ता बसन्त अधिकारी बताउँछन्। पहिलो मात्रा खोप लगाउनेको संख्या ९ प्रतिशत छ। मन्त्रालयले लक्षित वर्गका सबैलाई खोप लगाउन उत्प्रेरित गरिरहेको र यसका लागि मन्त्रालयअन्तर्गतका सबै स्वास्थ्य संस्थालाई परिचालित हुन निर्देशन दिएको स्वास्थ्यमन्त्री निमा लामाले बताए। संघीय सरकारको अभियानअन्तर्गत बागमती प्रदेशमा १२ देखि १७ बर्ष उमेर समूहका दुई लाख २ हजार २ सय ८७ बालबालिकालाई कोरोनाविरूद्धको मोडर्ना खोप लगाइँदैछ। यसका लागि २ लाख ७ हजार ३ सय ८० डोज खोप उपलब्ध गराइएको बागमती प्रदेश स्वास्थ्यमन्त्री निमा लामाले बताए। कर्णालीमा खोप अभियान सुस्त छ। आधाभन्दा बढी नागरिकले खोप पाएका छैनन्। कर्णाली प्रदेश स्वास्थ्य निर्देशनालयका अनुसार हालसम्म प्रदेशभर ४५ प्रतिशत नागरिकले मात्र खोप पाएका छन्। यहाँ ६ लाख ६५ हजार १८ जना नागरिक अहिले पनि खोपको पर्खाइमा छन्। कर्णालीको कुल जनसंख्या १७ लाख ९६ हजार ८ सय २२ छ। जसमध्ये १२ लाख ३ हजार २ सय ८८ जनालाई कोरोनाविरुद्धको खोप आवश्यक छ। तर, स्वास्थ्य सेवा निर्देशनालयको तथ्याकंअनुसार हालसम्म जम्मा ४५ प्रतिशत अर्थात ५ लाख ३८ हजार २ सय ७० जनाले मात्रै खोप पाएका छन्। त्यसमध्ये १ लाख ६४ हजार ६ सय ५२ जनाले कोरोनाविरुद्धको खोपको दोस्रो डोज लगाउनै बाँकी छ। निर्देशनालयको तथ्याकंअनुसार २१ प्रतिशत नागरिकले मात्रै पूर्णखोप अर्थात खोपको दुवै डोज लगाएका छन्। स्वास्थ्य निर्देशनालयका निर्देशक डारविन खड्काले हालसम्म प्रदेशभर ३ लाख ७३ हजार ६ सय १८ जनाले मात्र खोपको दुवै मात्रा पाएको बताए। धनकुटा छथरजोरपाटी गाउँपालिकास्थित स्वास्थ्यचौकीमा खोप लगाउँदै ज्येष्ठ नागरिक। तस्बिर : हरिबहादुर लम्जेल सुदूरपश्चिम प्रदेशमा ६१ प्रतिशत जनसंख्याले खोप पाएका छैनन्। सामाजिक विकास मन्त्रालयले दिएको जानकारीअनुसार मंसिर १६ गतेसम्म ७ लाख ५१ हजार ८११ ले मात्रै खोप पाएका छन्। सुदूरपश्चिमका लागि १८ वर्षभन्दा माथि उमेर समूहको जनसंख्या १९ लाख ४८ हजार ३ सय ८८ हो। यसमध्ये खोपको पहिलो मात्रा ९ लाख ६ हजार १ सय ७४ र दुवै मात्रा ७ लाख ५१ हजार ८११ जनाले लगाएको मन्त्रालयका प्रवक्ता नरेन्द्रसिंह कार्कीले बताए। प्रतिशतमा भन्ने हो भने यो कुल लक्षित जनसंख्याको ३९ प्रतिशत मात्रै हो, खोप पर्याप्त छ तर लगाउने मान्छे आउँदैनन्, उनले भने। जिल्ला स्वास्थ्य कार्यालय कैलालीका प्रमुख लालबहादुर धामीले अहिले १८ वर्षभन्दा माथिका सबैका लागि खोप पर्याप्त रहेको बताए। तर, स्थानीय तहहरूले खासै चासो नलिएको धामी बताउँछन्। यहाँ ५ लाख बालबालिका १२ वर्षदेखि १८ वर्ष उमेर समूहका छन्। उनीहरूका लागि फाइजर र मोडर्ना खोप आएको सामाजिक विकास मन्त्रालयका प्रवक्ता नरेन्द्रसिंह कार्कीले जानकारी दिए। हेटौंडा४ स्थित भुटनदेवी माविका विद्यार्थीलाई खोप लगाइँदै। तस्बिर : कृष्ण सारु मगर लुम्बिनी प्रदेशमा हालसम्म ४१ प्रतिशतलाई मात्र पूर्ण खोप लगाइएको छ। यहाँको कुल जनसंख्या ५१ लाख ६४ हजार ८ सय १९ हो। कुल जनसंख्यामध्ये १४ लाख ९ हजार ३ सय ४३ जनालाई दुवै डोज लगाइएको स्वास्थ्य निर्देशनालय लुम्बिनी प्रदेशका प्रवक्ता वरिष्ठ जनस्वास्थ्य प्रशासक रोशनलाल चौधरीले बताए। सबैभन्दा धेरै अर्घाखाँचीमा ५७ प्रतिशत र कम कपिलवस्तुमा ३२८ प्रतिशतले मात्र खोप लगाएका छन्। हाल ८ जिल्लामा भेरोसेल खोप लगाउने अभियान चलिरहेको छ। गण्डकी प्रदेशमा अहिलेसम्म १४ लाख ७८ हजार ३ सय ८२ जनाले खोप लगाएका छन्। यो ११ जिल्लाको तथ्यांक हो। त्यसमध्ये ११ लाख ३० हजारभन्दा बढीले दोस्रो डोज पनि पाए। हिमाली जिल्ला मुस्ताङ र मनाङ पूर्ण खोपयुक्त भएका छन्। त्यहाँ लक्ष्यको १७५ प्रतिशतमा खोप पुगेको निर्देशनालयको तथ्यांकमा छ। ती जिल्लामा जनसंख्या अति न्यून छ। मुस्ताङमा १३ हजार ५ सय ९१ जनाले दुवै डोज खोप लगाइसकेका छन्। प्रदेशभरिकै तथ्यांकअनुसार सबै ११ जिल्लाका ८८ प्रतिशतले पहिलो खोप पाइसकेको प्रदेश निर्देशनालयले जनाएको छ। निर्देशनालयका प्रमुख डा खिमबहादुर खड्काले जिल्लाहरूमा मागअनुसार खोप आपूर्ति भइरहेको बताए। उनी भन्छन्, खोपको कुनै अभाव छैन, दिनदिनैजसो लगाइरहेका छौं, बालबालिकालाई खोप लगाउन सुरु गरिसकिएको छ। स्याङ्जा, पर्वत, मुस्ताङ, बागलुङ, म्याग्दीलगायतमा बालबालिकाका लागि पनि खोप सुरु भएको खड्काले जनाए। ००० छैन सिरिन्ज खोप भण्डारणमा १ करोड २० लाख डोज खोप मौज्दात छ। तर, खोप लगाउँदा प्रयोग हुने सिरिन्ज भने करिब एक सातालाई मात्र पुग्ने मौज्दात छ। अर्थात्, १६ लाख सिरिन्ज मात्र मौज्दात छ। स्वास्थ्य सेवा विभाग, बाल स्वास्थ्य तथा खोप शाखा प्रमुख सागर दाहालका अनुसार, एक सातासम्म खोप अभियान सञ्चालन गर्न पुग्ने सिरिन्ज मात्र मौज्दात छ। कोभ्याक्स सुविधाअन्तर्गत झन्डै ३० लाख सिरिन्ज आइसकेको छैन। युनिसेफले प्रतिबद्धता जनाएअनुसार ५० लाख सिरिन्ज पनि आइसकेको छैन। दाहालले भने, युनिसेफले दिने सिरिन्ज कोलकातामा आइपुगिसकेको जानकारी पाएका छौं। तीनचार दिनभित्रमा प्राप्त गर्छौं। कोभ्याक्स सुविधाअन्तर्गत उपलब्ध हुने सिरिन्ज कहिले आइपुग्छ। यकिन छैन। सिरिन्जको खरिद प्रक्रिया पनि अघि बढाइएको छ। ६० लाख सिरिन्ज खरिदको लागि भुक्तानी गरिसकिएको स्वास्थ्य सेवा विभागले जनाएको छ। दाहालले सिरिन्जको विश्वभर नै अभाव भएकोले चाहेको समयमा खरिद एवं अनुदानमा प्राप्त हुन नसकेको बताए।"
एसएसपी यादव मृत्यु प्रकरण : अनुसन्धान गर्न गृहमन्त्री खाँणको निर्देशन,काठमाडौं : गृहमन्त्री बालकृष्ण खाँणले शुक्रबार झुण्डिएको अवस्थामा मृत फेला परेका एसएपी सुशीलकुमार यादवको घटनालाई सूक्ष्मरुपले अनुसन्धान गर्न प्रहरीलाई निर्देशन दिएका छन् । शुक्रबार साँझ घटनास्थलमै पुगेर गृहमन्त्री खाँणले यादवको परिवारसँग पनि भेटघाट गरेका थिए । भेटघाटकै क्रममा गृहमन्त्री खाँणले घटनाको सत्यतथ्य सहित सूक्ष्मरुपमा अनुसन्धान गर्न प्रहरीलाई निर्देशन दिएका हुन् । एसएपी यादव शुक्रबार आफ्नै कार्यालयको क्वार्टरमा दिउँसो १२:४५ बजेतिर झुण्डिएको अवस्थामा फेला परेका थिए । यादव नवलपरासी रामग्राम नगरपालिका२ निवासी हुन्। उनी २०४९ सालमा सेवा प्रवेश गरेका र ५५ वर्षे उमेर हदका कारण आगामी माघ १५ गते अवकाश हुने तयारीमा रहेका थिए।
इजरायललाई चेतावनी दिन इरानले प्रहार गर्यो मिसाइल,"तेहरान : इजरायललाई चेतावनी दिन इरानले १६ वटा मिसाइल प्रहार गरेको छ। इरानको अर्धसैनिक बल इस्लामिक रिभोल्युशनरी गार्ड कोप्र्सले पाँच दिनको अभ्यासको अन्त्यमा मिसाइल प्रहार गरेको हो। मिसाइलले सतहदेखि सतहमा मार हान्न सक्ने रहेको बताइएको छ। सैन्य अभ्यासका क्रममा प्रहार गरिएको मिसाइल पूर्ण रूपमा सफल रहेको स्थानीय सञ्चारमाध्यमले समाचार लेखेका छन्। मिसाइल प्रहार गरिरहेको दृश्य राष्ट्रिय टेलिभिजनबाट प्रशारण गरिएको अलजजिराले जनाएको छ। मिसाइल प्रहारपछि इरानी सेनाले प्रतिक्रिया दिँदै सो प्रहार यहुदी शासकलाई चेतावनी रहेको बताएको छ। यी अभ्यासहरू भर्खरै यहुदी शासकले दिएको धम्कीको प्रतिक्रिया स्वरूप हुन्, इरानको सशस्त्र बलका प्रमुख मेजर जनरल मोहम्मद बाघेरीले भने। उनले प्रहार गरिएको मिसाइलले कुनै पनि देशलाई तहसनहस पार्न सक्ने बताए। इरानमाथि कसैले आक्रमण गरे त्यसको जवाफ ती मिसाइलले दिने उनले चेतावनी समेत दिए। इजरायली प्रधानमन्त्री नाफ्ताली बेनेटले बुधबार अमेरिकी रक्षा सल्लाहकारलाई भेट्ने क्रममा इरान परमाणु ब्लाकमेल मा लागेको आरोप लगाएका थिए। त्यस्तै उनले त्यसबाट प्राप्त भएको राजश्वले इरान इजरायलीविरुद्ध हतियार उत्पादनमा लाग्ने खतरा रहेको बताएका थिए। त्यससँगै इजरायली नेताहरूले इरानमाथि कारबाही गर्न सकिने सङ्केत गरेका थिए।"
प्रजनन केन्द्रमा हुर्किएका पन्ध्र सय गोही नदीमा छोडियो,"नवलपुर : सङ्कटापन्न अवस्थामा पुगेको घडियाल गोही संरक्षणका लागि चितवन राष्ट्रिय निकुञ्जमा घडियाल संरक्षण तथा प्रजनन केन्द्र स्थापना गरिएको छ। जनसङ्ख्या वृद्धिसँगै बढ्दै गएको मानवीय चाप तथा शहरीकरण एवं औद्योगिकीकरणबाट सृजित जलप्रदूषणलगायत कारणबाट घडियाल गोहीको सङ्ख्या घट्दै गएपछि विसं २०३५ मा कसरामा घडियाल संरक्षण तथा प्रजनन केन्द्र स्थापना गरिएको थियो। घडियाल गोहीलाई बगेको सफा पानी तथा आहारको लागि माछा आवश्यक हुनु, सामान्य खालको दबाब पनि सहन गर्न नसक्नु, घडियालको अण्डा तथा बच्चालाई मगर गोहीका साथै पानीमा विचरण गर्ने ठूला खाले कछुवालगायत, स्याल, कुकुरले समेत खाइदिने गर्दा गोहीको सङ्ख्या घटेपछि प्रजनन केन्द्र स्थापना भएको निकुञ्जका पूर्वसहायक संरक्षण अधिकृत एवं संरक्षणकर्मी बेदबहादुर खड्काले बताए। स्थापना कालमा नारायणी नदीको बगरबाट घडियालको अण्डा सङ्कलन गरेर यस केन्द्रमा बच्चा हुर्काइएको थियो। केन्द्रमा हुर्किएका घडियालले विसं २०५१ देखि नै निरन्तर रुपमा बच्चा कोरली रहेका छन्। केन्द्रमा हुर्किएका घडियाल तथा नारायणी नदी तथा राप्ती नदी किनारबाट ल्याइएका अण्डाबाट बच्चा हुर्किएपछि निकुञ्जले घडियाललाई खुला प्रकृतिमा लगेर छोड्ने गरेको खड्काले बताए। निकुञ्जले वर्षेनी नदी किनारमा गएर घडियालको गुँड खोज्ने तथा खतरा ठाउँमा रहेका अण्डा गुँडबाट झिकेर प्रजनन केन्द्रमा लैजाने गरेको छ। खोलाको छेउमै बालुवाको ढिस्कोमा पारेको अण्डा, पानीले गुँडको ढिस्को काट्दै गरेको, पानीको बहावले बगाउने खतरा रहेको, गुँड पानीको सतहबाट कम उचाइमा रहेका गुँड तथा हात्ती, गैँडा हिड्ने बाटोमा परेका गुँडबाट निकुञ्जले अण्डा सङ्कलन गर्ने गरेको खड्काको भनाइ छ। घडियालको अण्डाबाट बच्चा निस्कन ९० दिन लाग्छ। प्रजनन केन्द्रमा बच्चा कोरलेपछि हुर्किएका घडियाल गोहीलाई नारायणी, राप्ती, रिउ, कालिगण्डकी, कर्णालीसहितका विभिन्न नदीमा लगेर छोड्ने गरिएको छ। घडियाल प्रजनन केन्द्र स्थापनापछि विसं २०३९ देखि नै यहाँ हुर्काइएका घडियाललाई देशका विभिन्न प्रमुख नदीमा लगेर छोड्ने काम भइरहेको खड्काले बताए। केन्द्रमा हुर्काइएकामध्ये हालसम्म एक हजार ५१५ वटा गोही प्रकृतिमा लगेर छोडिएको चितवन राष्ट्रिय निकुञ्जका प्रमुख संरक्षण अधिकृत हरिभद्र आचार्यले जानकारी दिए। केन्द्रमा हुर्किएकामध्ये सबैभन्दा धेरै गोही निकुञ्ज हुँदै बग्ने राप्ती नदीमा छोडिएको आचार्यले बताए। आचार्यकाअनुसार हालसम्म राप्तीमा ८३५, नारायणीमा ३९९, बबईमा ११०, सप्तकोशीमा ९५, कर्णालीमा ४१ र कालीगण्डकीमा ३५ वटा गोही छोडिएका छन्। निकुञ्जले छोडेको गोहीलाई र्याफ्टिङ डुङ्गा तथा काठे डुङ्गाको सहायताले समय सयमा अनुगमन गर्ने गरिएको छ। हाल निकुञ्जको घडियाल संरक्षण तथा प्रजनन केन्द्रमा ५०२ वटा गोही रहेका छन्। प्रजनन केन्द्रमा एउटा मात्रै वयस्क भाले घडियाल गोही रहेको छ। केन्द्रमा १३ वटा वयस्क घडियाल रहेका प्रमुख संरक्षण अधिकृत आचार्यले जानकारी दिए। उनकाअनुसार केन्द्रमा उपवयस्क अवस्थाका १८, किशोरावस्थाका ३४३, साना बच्चा ६० र यस वर्ष जन्मिएका बच्चा ६८ वटा घडियाल गोही रहेका छन्। रासस"
शीर्ष नेतालाई केन्द्रीय समितिमा मनोनित गर्दै सभापति देउवा,"काठमाडौं : नेपाली कांग्रेस सभापति शेरबहादुर देउवाले शीर्ष तहका नेतालाई केन्द्रीय समितिमा मनोनित गर्ने भएका छन्। १४औं महाधिवेशनबाट नवनिर्वाचित कांग्रेस केन्द्रीय कार्यसमितिको शनिबार बस्ने पहिलो बैठकमा मनोनित गर्ने नेताहरुको प्रस्ताव पेस हुने जनाइएको छ। मंसिर २४ देखि २७ सम्म भएको कांग्रेसको १४ औं महाधिवेशनमा केन्द्रीय कार्यसमितिमा सभापति देउवा पक्षबाट दुईतिहाइभन्दा बढी निर्वाचित भएका छन्। १३ पदाधिकारीसहित १ सय ३४ जना निर्वाचित हुँदा सभापति देउवा प्यानलका १ सय १० जना छन्। बाँकी सभापतिका निकटतम प्रतिद्वन्द्वी डा शेखरप्रसाद कोइराला पक्षका हुन्। निर्वाचनका क्रममा प्रदेश २ बाट आनन्दप्रसाद ढुंगाना र रमेश रिजाल केन्द्रीय सदस्यमा निर्विरोध भएका थिए। कांग्रेस विधानको दफा ६५ बमोजिम सभापतिका निकटतम प्रत्यासी स्वतः केन्द्रीय सदस्य बन्छन्। विधानअनुसार अब सभापति देउवाले कोषाध्यक्षसहित ३३ जना मनोनीत गर्न पाउनेछन्। त्यससँगै केन्द्रीय कार्यसमिति १ सय ६७ सदस्यीय हुनेछ। देउवाले रामचन्द्र पौडेल, कृष्णप्रसाद सिटौला, प्रकाशमान सिंह, विमलेन्द्र निधिलगायतलाई मनोनित गर्ने तयारी गरेका छन्। ;सभापतिमा निर्वाचित हुन देउवालाई सिटौला,सिंह, निधिले साथ दिएका थिए।"
"क्रिसमसमा ओमिक्रोनको त्रास, भारतमा संक्रमितको संख्या ४१५ पुग्यो","नयाँदिल्ली : भारतमा कोरोना भाइरसको नयाँ भेरियन्ट ओमिक्रोनबाट संक्रमित हुनेको संख्या ४ सय १५ पुगेको छ । भारतका कतिपय राज्यले ओमिक्रोन फैलिन नदिन क्रिसमस र नयाँ वर्षलाई लक्षित गर्दै रात्रीकालिन क्लबहरु बन्द गराएका छन् । भारतमा कोरोनाबाट संक्रिय संक्रमितको संख्या ७७ हजार नाघेको त्यहाँका संचारमाध्यमहरुले जनाएका छन् । भारतका कतिपय राज्य क्रिसमस र नयाँ वर्ष मनाउन प्रतिबन्ध लगाएको छ । भारतको राजस्थान,महाराष्ट्र, हरियाणा लगायत स्थानमा ओमिक्रोनको जोखिम बढेको छ।"
देउवासहित पदाधिकारी र केन्द्रीय सदस्यले ग्रहण गरे प्रमाणपत्र,काठमाडौं : १४ औं महाधिवेशनबाट निर्वाचित नेपाली कांग्रेस पदाधिकारी र केन्द्रीय सदस्यले निर्वाचित भएको प्रमाणपत्र ग्रहण गरेका छन्। केन्द्रीय निर्वाचन समितिका संयोजक गोपालकृष्ण घिमिरेले पार्टीको केन्द्रीय कार्यालय सानेपामा शनिबार आयोजित समारोहमा सभापति शेरबहादुर देउवासहित पदाधिकारी र केन्द्रीय सदस्यहरुलाई प्रमाणपत्र हस्तान्तरण गरेका हुन्। अहिले केन्द्रीय सदस्यहरुले निर्वाचित भएको प्रमाणपत्र ग्रहण गरिरहेका छन्। मंसिर २४ देखि २७ सम्म भएको कांग्रेसको १४ औं महाधिवेशनबाट १ सय ३४ सदस्यीय केन्द्रीय कार्यसमिति निर्वाचित भएको थियो। १४औं महाधिवेशनबाट नवनिर्वाचित कांग्रेस केन्द्रीय कार्यसमितिको पहिलो बैठक शनिबार बस्दैछ। कांग्रेस विधानको दफा ६५ बमोजिम सभापतिका निकटतम प्रत्यासी स्वतः केन्द्रीय सदस्य बन्छन्। विधानअनुसार अब सभापति देउवाले कोषाध्यक्षसहित ३३ जना मनोनीत गर्न पाउनेछन्। त्यससँगै केन्द्रीय कार्यसमिति १ सय ६७ सदस्यीय हुनेछ।
शृंगारियो लेकसाइड,"पोखरा : पोखराको फेवाताल किनार लेकसाइडमा सन् २०२२ लाई स्वागत गर्न ध्वजापताका र ब्यानरले शृंगारिएको छ । पोखरालाई अंग्रेजी नयाँ वर्ष मनाउने गन्तव्यस्थलको रूपमा विकास गर्न रेस्टुरेन्ट एन्ड बार एसोसियसन (रेवान) पोखराको आयोजनामा विगत २२ वर्षदेखि फेवाताल किनारमा सडक महोत्सव हुँदै आएको छ । सन् २०२२ लाई स्वागत गर्न डिसेम्बर महिनाको ३०, ३१ र नयाँ वर्ष २०२२ को पहिलो दिनसम्म सडक महोत्सवको तयारी गरिएको हो । नेपाली महिनाको पुस १५ गतेदेखि १७ गतेसम्म हुने महोत्सवमा सन् २०२१ को अन्तिम दिन १२ गते विशेष कार्यक्रम गरी नयाँ वर्ष २०२२ लाई स्वागत गर्ने कार्यक्रम रहेको रेस्टुरेन्ट एन्ड बार एसोसियसन (रेवान) पोखराका अध्यक्ष लक्ष्मण बरालले जानकारी दिए । रेवान पोखराले राजनैतिक अस्थिरता, कोरोना महामारी, २०७२ सालको भूकम्प र भारतले लगाएको नाकाबन्दीजस्तो कठिन समयमा पनि पर्यटन प्रवद्र्धन गर्न सडक महोत्सवलाई निरन्तरता दिँदै आएको छ । गत वर्ष पनि कोरोना संक्रमण कम हुँदै गएको र लकडाउन हटेको समय परेकाले सन् २०२१ लाई स्वागत गर्न सडक महोत्सव रेवान पोखराले आयोजना गरेको थियो । यस वर्ष कोमागाने पार्कका सांस्कृतिक कार्यक्रमसहित महोत्सवको आयोजना हुने सडक महोत्सवका संयोजक नरेश भट्टराईले जानकारी दिए । नेपाल र पोखरा घुम्न आएका विदेशी पर्यटक अंग्रेजी नयाँ वर्ष नजिकिएसँगै नयाँ वर्ष मनाउन भारतको गोवा वा अन्य मुलुक जाने गर्दथे । पर्यटक नयाँ वर्ष मनाउनकै लागि अन्यत्र जाने अवस्थालाई रोक्न रेवान पोखराले फेवाताल किनारमा महोत्सवको आयोजना गर्दै आएको हो । महोत्सवमा मौलिक भेषभूषा, ग्रामीण जनजीवन र किसानका उत्पादन पस्कने उद्देश्यले महोत्सवको आयोजना गरिएको रेवानले जनाएको छ । तीन दिनसम्म हुने महोत्सव लेकसाइडका तीन किलोमिटर क्षेत्रमा हुनेछ । नेपाली मौलिक संस्कृतिको साथै पोखरामा रहेका विदेशीहरूको सांस्कृतिक कार्यक्रमसमेत हुने भएकाले सडक महोत्सव स्वदेशी तथा विदेशी पर्यटकका लागी विशेष आकर्षक रहने पोखरा पर्यटन परिषद्का अध्यक्ष गोपी भट्टराईले बताए । महोत्सवमा ख्याति प्राप्त कलाकारहरूको दोहोरी, हास्य प्रहसन र साँझमा लाइभ कन्सर्ट पनि आयोजना हुने रेवान पोखराका सचिव भीष्मराज पौडेलले बताए । नेपाली कला, संस्कृति, खानाका परिकार र खेलकुदका गतिविधि सडक महोत्सवमा हुनेछ । फेवाताल किनारमा सडक महोत्सव, लेकसाइड झकिझकाउ (फोटोफिचर) सन् २०२२ लाई फेवा किनारमा सडक महोत्सव गरी स्वागत गर्दै"
राष्ट्रिय सम्मेलनबारे छलफल गर्न माओवादी स्थायी कमिटीको बैठक बस्दै,"काठमाडौं : नेकपा (माओवादी केन्द्र)को स्थायी समिति बैठक शनिबार पनि बस्दैछ। दिउँसो १ बजे पार्टी कार्यालय पेरिसडाँडामा स्थायी कमिटीको बैठक बस्न लागेको हो। माओवादीले आइतबारदेखि काठमाडौंमा गर्ने राष्ट्रिय सम्मेलनको अन्तिम तयारीमा जुटेको छ। नयाँ क्रान्तिकारी विचार र क्रान्तिकारी पार्टी निर्माणका लागि ऐतिहासिक प्रथम राष्ट्रिय सम्मेलन भन्ने नारा तय गरेको छ। पार्टी कार्यालयका मुख्य सचिव श्रीराम ढकालकाअनुसार बैठकमा अध्यक्ष पुष्पकमल दाहाल प्रचण्डको राजनीतिक प्रतिवेदन, पार्टीले मनोनित गर्ने प्रतिनिधि र राष्ट्रिय सम्मेलनका बारेमा थप छलफल हुनेछ। शुक्रबार बिहान पार्टी कार्यालय पेरिसडाँडामा बसेको स्थायी कमिटीको बैठकमा प्रचण्डले राष्ट्रिय सम्मेलनमा पेस गर्ने राजनीतिक प्रतिवेदन पेश गरेका थिए। प्रचण्डले तयार गरेको राजनीतिक प्रतिवेदनमा स्थायी कमिटीका सदस्यहरुले सुझाव दिएपछि त्यसलाई समेत समेटेर सम्मेलनमा पेश हुने ढकालले बताए। राजनीतिक प्रतिवेदनमा विगतका कमी, कमजोरी सच्याउँदै शान्तिपूर्ण ढंगले सहकार्य गर्दै अघि बढ्नुपर्ने प्रचण्डले उल्लेख गरेका छन्। राजनीतिक प्रतिवेदनको पूर्ण अंश राष्ट्रिय सम्मेलनमा मात्र प्रस्तुत हुने माओवादी नेताहरूले बताएका छन्। यस अगाडि प्रचण्डले राजनीतिक प्रतिवेदनका मुख्य विषयमात्र बैठकमा राखेका थिए। संविधान निर्माण गर्दाका कतिपय मुद्दा थाँती रहेको भन्दै तिनीहरूलाई जनताका बीचमा लैजानुपर्नेमा उनको जोड छ।"
वैदेशिक रोजगारीमा जाने नेपालीका लागि जोन्सन एन्ड जोन्सनको खोप,"काठमाडौं : सरकारले वैदेशिक रोजगारीका लागि जाने नेपालीलाई सहजरुपमा कोरोना भाइरसविरुद्धको खोप दिने भएको छ। वैदेशिक रोजगारीमा जाने नेपालीलाई उपत्यकाका विभिन्न अस्पतालबाट जोन्सन एन्ड जोन्सनको खोप दिन सुरु गरेको हो। वैदेशिक रोजगारीमा जाने कामदारले सैनिक अस्पताल छाउनी, नेपाल प्रहरी अस्पताल महाराजगञ्ज, सशस्त्र प्रहरी अस्पताल बलम्बु र टेकु अस्पतालबाट खोप लगाउन पाउनेछन्। वैदेशिक रोजगार व्यवसायी तथा श्रमिकहरुले एक डोजमात्र लगाउँदा हुने जोन्सन खोप व्यवस्थापन गर्न श्रम, रोजगार तथा सामाजिक सुरक्षामन्त्री कृष्णकुमार श्रेष्ठसमक्ष आग्रह गरेका थिए। श्रेष्ठले वैदेशिक रोजगारीमा जाने नेपालीलाई कोरोना भाइरस विरुद्धको खोपमध्ये जोन्सन एण्ड जोन्सन कम्पनीको खोप लगाएकालाई मात्र प्रवेश दिने भएकोले पाँच लाख डोज खोप व्यवस्थापन गरिदिन स्वास्थ्य तथा जनसङ्ख्या मन्त्रालयलाई आग्रह गरेका थिए। जोन्सनको खोप एक डोजमात्र लगाउँदा हुने भएकोले विदेश जानेहरुले यो खोप लगाउने गरिएको छ। नेपालमा कोभिसिल्ड, भेरोसेल, जापानिज एस्ट्राजेनेका र स्विडिस एस्ट्राजेनेका, जोन्सन एन्ड जोन्सन, फाइजर र मोडेर्ना खोप लगाइएको छ। स्वास्थ्य सेवा विभाग, बाल स्वास्थ्य तथा खोप शाखा प्रमुख सागर दाहालका अनुसार, हालसम्म खरिद र अनुदानको गरी ३ करोड ८५ लाख ३९ हजार ३ सय ६७ डोज प्राप्त भइसकेको छ। थप, १ करोड ८० लाख डोज प्राप्त गर्ने क्रममा छ। १ करोड ५५ लाख ४९ हजार डोज खोप सरकारले खरिद गरेको छ। बाँकी, २ करोड २९ लाख ९० हजार ३ सय ६७ डोज खोप अनुदानमा प्राप्त भएको हो।"
भगौडा कैदी काण्ड : प्रहरी जवानलाई नै हिरासतमा राखेर अनुसन्धान सुरु,दाङ : दाङको घोराहीमा रहेको घोराही कारागारबाट कैदी भागेको विषय जटिलतातर्फ गएको छ । बिहीबार दिउँसो हराएका कैदी शुक्रबार बेलुकासम्म पनि नभेटिएपछि अनुसन्धानका लागि ड्युटीमा खटिएका प्रहरी र कारागार प्रशासन केन्द्रित गरिएको छ । उपचारका लागि अस्पताल लगिएका कैदी प्रहरीकै मोटरसाइकल लिएर फरार भएपछि घटना प्रहरीको मिलेमतो भएको आशंका गरिएको छ । कारागारबाट उपचारका लागि अस्पताल लगेको अवस्थामा भागेका राजपुर गाउँपालिका३ घर भएका २९ वर्षिय यमराज परियारको खोजी गर्नका लागि दाङ प्रहरीले डिएसपीको कमाण्डमा प्रहरी परिचालन गरेको जनाएको छ । अब उनको खोजी र अनुसन्धान डिएसपी नेतृत्वको टोलीले गर्नेछ । कर्तव्य ज्यान मुुद्धामा २० वर्ष कैद तोकिएका राजपुर गाउँपालिका३ घर भएका २९ वर्षिय परियार कारागारका बन्दी नाइके पनि हुन । छालाको उपचार गर्न राप्ती स्वास्थ्य बिज्ञान प्रतिष्ठान घोराहीमा लगिएको भनिएका परियार त्यहीँबाट भागेको प्रहरीको भनाई रहेको छ । उनी आफूलाई अस्पताल पुर्याएको प्रहरीकै मोटरसाईकल लिएर भागेका हुन् । परियारलाई उपचार गर्न लगेका प्रहरी जवान धनबहादुर चौधरीको लु ३१ प ४१० नम्बरको १५० सिसिको निलो कालो पल्सर मोटरसाईल सहित अस्पतालबाट भागेपछि उनको खोजीमा डिएसपी मुकुन्दप्रसाद रिजालको कमाण्डमा प्रहरी परिचालन भएको प्रहरी प्रमुख एसपी सुरेश काफ्लेले बताए। विभिन्न व्यक्तिहरुको मिलेमतोमै कैदी परियार भगाएको प्रहरीको प्रारम्भिक अनुसन्धानमा पाइएको छ । परियारलाई भगाउने उद्धेश्य अनुसार नै धेरै व्यक्तिहरुको घटनामा संलग्नता रहेकोे प्रारम्भिक अनुसन्धानले देखाएको एसपी काफ्लेले बताए । सुरक्षाको कुनै पनि मापदण्ड पालना नभएको भन्दै उनले उपचारमा लगेका प्रहरी जवानलाई हिरासतमा राखेर अनुसन्धान सुरु गरिएको जानकारी दिए । कारागारका जेलर युवराज परियारले सुरक्षा प्रशासनकै कमजोरीले कैदी भागेको दाबी गरेका छन् । आफूहरु अस्पताल र अदालत ल्याउने लैजाने गाडी नभएका कारण मोटरसाईकलमा लगेको भन्दै उनले सुरक्षा प्रशासनले कमजोरी गरेका कारण कैदी भागेको बताए । २० वर्ष कैद सजाय तोकिएका परियारले हालसम्म साढे सात वर्ष कैद सजाय भुक्तान गरिसकेका थिए । घटनाबारे प्रहरी जवान चौधरीले दिउँसो ४ बजे मात्रै जानकारी दिनु र चौधरीको मोटरसाईकल कैदीले लिएर जानुमा प्रहरीको मिलेमतो पनि देखिएको छ ।
"प्रधानमन्त्री देउवाले दिए क्रिसमसको शुभकामना, स्वास्थ्य मापदण्ड पालना गर्न आग्रह","काठमाडौं : प्रधानमन्त्री शेरबहादुर देउवाले क्रिसमसले सबै नेपालीबीच एक आपसमा विश्वास र बन्धुत्वको भावना कायम राख्न प्रेरणा प्रदान गरोस् भन्ने कामना गरेका छन्। देउवाले जिसस क्राइष्टको जन्मदिनको उपलक्ष्यमा इसाई धर्मका अनुयायीहरुले मनाउने क्रिसमस पर्वका अवसरमा सम्पूर्ण इसाई धर्मालम्बीहरुमा सुख, शान्ति, सुस्वाथ्य र दीर्घायुको शुभकामना व्यक्त गरेका छन्। प्रधानमन्त्री देउवाले चाडपर्व र संस्कृति राष्ट्रिय एकता, पारस्परिक सद्भाव र राष्ट्रिय मौलिक संस्कृतिको निर्माणका लागि महत्वपूर्ण रहँदै आएको उल्लेख गरेका छन्। शुभकामना सन्देशमा भनिएको छ, 'नेपाल बहुजातिय, बहुभाषिक, बहुधार्मिक र बहुसांस्कृतिक विविधताले भरिएको मुलुक भएको र जातिय, भाषिक, सांस्कृतिक तथा धार्मिक विविधता नेपालका लागि मात्र नभई विश्व समुदायकै लागि एक महत्वपूर्ण पूँजी रहँदै आएको छ। ' देउवाले कोभिड१९ को नियन्त्रण र व्यवस्थापनका प्रयास प्रभावकारी भएपनि नयाँ भेरियन्ट ओमिक्रोन सङ्क्रमणका सम्बन्धमा विज्ञहरूले चिन्ता व्यक्त गरिरहेकाले स्वास्थ्यका मापदण्डहरू पालना गर्दै सुरक्षितरूपमा पर्व मनाउन सबैमा अनुरोध गरेका छन्।"
"हुम्लामा हिमपात, जनजीवन कष्टकर (तस्बिर)",हुम्ला : हुम्ला जिल्लामा गएरातिदेखि हिमपात भइरहेको छ। हिमपातका कारण अत्यधिक चिसो बढेपछि सर्वसाधारणलाई कष्टकर भएको छ। हाल पश्चिमी वायुको आंशिक प्रभाव रहेको छ। देशको उच्च पहाडी तथा हिमाली क्षेत्रमा हिमपातको सम्भावना रहेको मौसम पूर्वानुमान महाशाखाले जनाएको छ। देशभर चिसो बढ्ने क्रममा रहेकोले चिसोबाट बच्न आवश्यक सुरक्षा एवं सतर्कता अपनाउन मौसमविद्ले आग्रह गर्दै आएका छन्। स्थानीय बासिन्दा हिमपातले बालीनाली सप्रने भएपछि खुसी भएका छन्। तस्बिर : रासस
"बागमतीमा १४ मन्त्रालय, १८ मन्त्री","हेटौंडा : बागमती प्रदेशमा तीन मन्त्री र तीन राज्यमन्त्री थपिएका छन्। मुख्यमन्त्री राजेन्द्र पाण्डेले चौथो पटक मन्त्रिपरिषद् विस्तार गर्दै नेपाली कांग्रेसका तर्फबाट ६ मन्त्री थपेका हुन्। कांग्रसका मिलनबाबु श्रेष्ठ उद्योग वाणिज्य तथा आपूर्ति मन्त्री, दिपेन्द्र श्रेष्ठ संस्कृति तथा पर्यटन मन्त्री र बलराम पौडेल भूमि व्यवस्था, सहकारी तथा गरिबी निवारण मन्त्री नियुक्त भएका हुन्। कांग्रेसबाट प्रदेशसभा सदस्य सन्तबहादुर चेपाङ भौतिक पूर्वाधार विकास राज्यमन्त्री, रजनी अमात्य जोन्छे उद्योग वाणिज्य तथा आपूर्ति राज्यमन्त्री र कल्पना नेपाली स्वास्थ्य राज्यमन्त्री नियुक्त भएका छन्। उनीहरूलाई मुख्यमन्त्री पाण्डेको उपस्थितिमा प्रदेश प्रमुख यादवचन्द्र शर्माले प्रदेश प्रमुखको कार्यालयमा शुक्रबार पद तथा गोपनीयताको सपथ खुवाएका हुन्। मुख्यमन्त्री पाण्डेले आठ मन्त्रालय विभाजन गरेर १४ बनाएपछि मन्त्रीको संख्या थपिएको हो। अब मुख्यमन्त्री, चार राज्यमन्त्रीसहित मन्त्रीको संख्या १८ पुगेको छ। संवैधानिक प्रावधान अनुसार एक सय नौ जना प्रदेशसभा सदस्य रहेको बागमती प्रदेशमा २२ जनासम्म मन्त्री बनाउन पाइने व्यवस्था छ। मन्त्रालय फुटाएर खर्चको भार बढाएको भन्दै आलोचना खेप्दै आएका मुख्यमन्त्री पाण्डेले सत्ता गठबन्धनमा भएको सहमतिअनुसार कांग्रेसको तर्फबाट मन्त्री थपेका हुन्। यसअघि मंसिर २८ गते गठबन्धनमा रहेको नेकपा माओवादी केन्द्र र नेकपा एकीकृत समाजवादीले प्राप्त गरेको मन्त्रालयमा एक राज्यमन्त्री र पाँच मन्त्री नियुक्त गरिएको थियो। पाण्डेले प्रदेश सरकारको सेवा प्रवाहलाई सहज बनाउन मन्त्रालयको संख्या बढाइएको बताएका छन्। प्रमुख विपक्षी दल नेकपा एमालेले मन्त्रालय फुटाउनु र गौरवका आयोजनाहरू कटौति गरिनुको औचित्य पुष्टि गर्न मागसहित प्रदेशसभा बैठक अवरुद्ध गर्दै आएको छ। थपिएकामध्ये पाँचमा छैनन् सचिव पाँच मन्त्रालयमा सचिव रिक्त छन्। उर्जा तथा सिँचाइ मन्त्रालयमा सचिव मोहनकुमार शर्मा आएका छन्। भूमि व्यवस्था, सहकारी तथा गरिबी निवारण मन्त्रालय, श्रम रोजगार तथा यातायात मन्त्रालय, संस्कृति तथा पर्यटन मन्त्रालय, उद्योग वाणिज्य तथा आपूर्ति मन्त्रालय र युवा तथा खेलकुद मन्त्रालयमा सचिव छैनन्। सचिवसँगै कर्मचारीको पनि अभाव रहेको भौतिक पूर्वाधार विकास मन्त्रालययका सचिव अशोककुमार साहले बताए। ५५ जनाको दरबन्दी रहेकोमा ३३ कर्मचारी थिए, उनले भने, यही कर्मचारीलाई तीनवटा मन्त्रालयमा खटाएर काम गरिरहेका छौं। मन्त्रालय धेरै हुँदा कामको बोझ कम हुने भए पनि कर्मचारी अभावले थप समस्या भएको उनको भनाइ छ। तत्कालीन भूमि व्यवस्था कृषि तथा सहकारी मन्त्रालयमा पनि ७३ जनाको दरबन्दीमा ३० मात्र कर्मचारी थिए। को हुन् बागमती प्रदेशका नवनियुक्त मुख्यमन्त्री पाण्डे ? प्रदेश १ मा गठबन्धनलाई भागवण्डा पुर्याउन मन्त्रालय फुटाइँदै"
पोखरामा भरुवा बन्दुकसहित दुई जना पक्राउ,कास्की : पोखरामा भरुवा बन्दुकसहित दुई जना पक्राउ परेका छन् । पोखरा महानगरपालिका३२ मजुवाबाट १ थान भरुवा बन्दुक सहित माच्छापुछ्रे गाउँपालिका५का ३४ वर्षीय गणेश गुरुङसहित दुई जनालाई बिहीबार दिउँसो प्रहरीले पक्राउ गरेको छ । तनहुँबाट पोखरातर्फ जाँदै गरेको ग १३ प ८२०० नम्बरको मोटरसाइकल चेकजाँच गर्ने क्रममा मोटरसाइकलमा सवार गुरुङको झोलाभित्र बन्दुक फेला पारेको प्रहरीले जनाएको छ । प्रहरीले गुरूङ र मोटरसाइकल चालक समेतलाई पक्राउ गरी थप अनुसन्धान गरिरहेको छ ।
सम्हालेर राखमा बुनुको स्वर,"काठमाडौं : अम्बर गुरुङ र शान्ति ठटालले गाएको सम्हालेर राख, संगालेर राख। फेरि फुल्ने हो कि होइन, जोवनको फूल मा गायिका बुनु श्रेष्ठले कभर सङको रूपमा गाएकी छन्। अम्बर गुरुङको शब्द र संगीतमा रहेको यो गीतलाई देबेन्द्र नेवाले रिएरेन्ज गरेका छन्। गीत स्टुडियो साउन्ड मिलले बजारमा ल्याएको हो।"
कांग्रेस केन्द्रीय समितिको पहिलो बैठक आज बस्दै,काठमाडौं : १४औं महाधिवेशनबाट नवनिर्वाचित कांग्रेस केन्द्रीय कार्यसमितिको पहिलो बैठक शनिबार बस्दैछ। केन्द्रीय कार्यालयका मुख्यसचिव कृष्णप्रसाद पौडेलले शनिबार ११ बजे बैठक बस्ने जानकारी दिए । नवनिर्वाचित पदाधिकारी र केन्द्रीय सदस्यलाई प्रमाणपत्र वितरण र कोषाध्यक्ष मनोनीत गर्ने विषयमा बैठकमा छलफल हुने पौडेलले बताए। मंसिर २४ देखि २७ सम्म भएको कांग्रेसको १४ औं महाधिवेशनबाट १ सय ३४ सदस्यीय केन्द्रीय कार्यसमिति निर्वाचित भएको थियो। कांग्रेस केन्द्रीय कार्यसमितिमा सभापति शेरबहादुर देउवा पक्षबाट दुईतिहाइभन्दा बढी निर्वाचित भएका छन्। १३ पदाधिकारीसहित १ सय ३४ जना निर्वाचित हुँदा सभापति देउवा प्यानलका १ सय १० जना छन्। बाँकी सभापतिका निकटतम प्रतिद्वन्द्वी डा शेखरप्रसाद कोइराला पक्षका हुन्। निर्वाचनका क्रममा प्रदेश २ बाट आनन्दप्रसाद ढुंगाना र रमेश रिजाल केन्द्रीय सदस्यमा निर्विरोध भएका थिए। कांग्रेस विधानको दफा ६५ बमोजिम सभापतिका निकटतम प्रत्यासी स्वतः केन्द्रीय सदस्य बन्छन्। विधानअनुसार अब सभापति देउवाले कोषाध्यक्षसहित ३३ जना मनोनीत गर्न पाउनेछन्। त्यससँगै केन्द्रीय कार्यसमिति १ सय ६७ सदस्यीय हुनेछ। यी हुन् केन्द्रीय सदस्य
डुंगा जोगाउँदै माझी समुदाय,"रामेछाप : माझी समुदायको रीतिरिवाज र संस्कृतिमा काठको डुंगा महŒवपूर्ण मानिन्छ। अहिले सडक विस्तारसँगै पुल निर्माण भएपछि डुंगा लोप हुँदै छ। अहिले यो समुदाय डुंगाको संरक्षणमा जुटेका छन्। नदी र माझीको साइनो परिवारजस्तै जोडिएको बताउने माझी समुदाय आफ्नो व्यवसाय नै बन्द हुने देखेपछि यसलाई जोगाउन लागि परेको बताउँछन्। आफ्नो पहिचानसँग जोडिएको डुंगा खियाउने व्यवसाय लोप हुँदै गएपछि रामेछाप सेलेघाटका माझी समुदाय डुंगा संरक्षणमा छुटेका हुन्। पाँच वर्ष पहिलेसम्म सञ्चालनमा रहेको डुंगा व्यवसाय बन्द भएपछि माझी समुदाय आफ्नो पेसाप्रति चिन्तित छन्। कोसी र डुंगासँग अन्योन्याश्रित सम्बन्ध रहेको बताउँदै यो आफ्नो संस्कार र संस्कृतिसँग पनि जोडिएको माझी अगुवा श्रीबहादुर माझी बताउँछन्। रामेछाप जिल्लामा यसअघि २७ वटा घाटमा डुंगा व्यवसाय सञ्चालन हुँदै आएकोमा विगत पाँच वर्षदेखि बन्द भएको छ। त्यसपछि स्थानीय माझी समुदाय डुंगा संरक्षणमा जुटेका हुन्। पुल, सडकलगायत यातायात सञ्चालनका लागि स्थायी संरचना निर्माण हुनु पहिले डुंगा खियाउने पेसा माझी समुदायको जीविकोपार्जनसँग जोडिएको थियो। राजा महेन्द्रको पालामा रामेछापमा पर्ने सुनकोसी र तामाकोसी नदी किनारका जमिन स्थानीय माझीलाई बिर्ता दिएको मानबहादुर माझीको भनाइ छ। नयाँ पुस्ताले आफ्नो संस्कार र संस्कृति नबिर्सिऊन् भन्नका लागि लोप भइसकेको डुंगा पुनः सञ्चालनमा ल्याएको उनी बताउँछन्। नदी किनारमा बसोबास गर्ने, डुंगा तार्ने र माछा मार्ने पेसा लोप हुँदै गएकाले आफ्नो संस्कृति र परम्परा संरक्षणको लागि रामेछापको माझी समुदाय एकजुट भएका छन्।"
७ करोडको सुन्तला उत्पादन,"सन्धिखर्क : अर्घाखाँचीको पाणिनि गाउँपालिकामा यस बर्ष करिब सात करोडको सुन्तला उत्पादन भएको छ। गाउँपालिका १ सिम्लेमा मात्र एकै गाउँमा ६७ घरका कृषकले व्यवसायीक सुन्तला उत्पादनमा गरेका छन्। उनीहरूले सुन्ताल बेचेर कम्तीमा प्रत्येक घरले तीन देखि २० लाख रुपैयाँसम्म आम्दानी गर्ने गरेको बताए। पाणिनि गाउँपालिकामा मात्र यस बर्ष ७ करोडको सुन्तला उत्पादन भएको गाउँपालिकाका अध्यक्ष अच्युत गौतमले बताए। गाउँपालिका १ पणेना, २ को पोखराथोक, ३ को खिदीम र ४ को पटौटीमा सुन्तला तथा सुन्तला जातका फलफुल बार्षिक ७ करोड रुपैयाँको भन्दा बढी उत्पादन हुने अध्यक्ष गौतमको दाबी छ। विगतका वर्षहरूमा यहाँ उत्पादन भएका सुन्तला कृषकले प्रति किलो ६० रुपैयाँ देखि ६५ रुपैयाँमा बुटबल, तानसेन र भैरहवाको बजारमा बिक्री गर्न बाध्य थिए। तर, यस बर्ष पाणिनि गाउँपालिकाले शित भण्डार बनाएपछि कृषकले शित भण्डारमा भण्डारण गरेका छन्। अहिले मौषमी रूपमा सस्तो मुल्यमा बेच्नु भन्दा शित भण्डारमा राखेर बैमौषमी समयमा महंगो दरमा सुन्तला बिक्री हुने भएपछि कृषक खुशी भएको अगुवा कृषक चन्द्रकान्त पौडेल बताउँछन्। सिम्लेमा वैदेसिक रोजगारीमा गएका युवा पनि रोजगारीबाट फर्किएर व्यवसायीक सुन्तला खेतीमा लागेका छन्। व्यवसायीक सुन्तला खेतीमा लागेका सिम्लेका हरि पौडेलको बगैचामा झण्डै तीन सय पचास सुन्तलाका रुख छन्। ती रुखहरूबाट बार्षिक १० देखि १२ लाख रुपैयाँ आम्दानी हुने गरेको उनी बताउँछन्। यस बर्ष शित भण्डारमा राखेको हुँदा बढी फाइदा हुने उनको अनुमान छ। सिम्लेकै अर्का सुन्तला कृषक चिरञ्जिबी पौडेलको बारीमा अहिले सात सय सुन्तलाका बोटहरू छन्। जसमध्ये ४ सय बोटहरूले उत्पादन दिएका छन्। गत बर्ष १२ लाख आम्दानी भएकोमा यस बर्ष झण्डै २० लाख रुपैयाँ आम्दानी हुने उनको भनाइ छ। सिम्लेमा अन्य पेशामा लागेका व्यक्तिहरूले पनि कृषि पेशालाई अंगालेका छन्। दाङको संस्कृत विश्व विद्यालयमा २० बर्षदेखि प्राध्यापन पेशा अंगालेका ध्रुब गौतमले सुन्तला खेतीलाई निरन्तरता दिएका छन्। पुख्र्यौली जग्गामा सुन्तला खेतीलाई निरन्तरता दिएका उनले बार्षिक झण्डै १० लाख रुपैयाँ आम्दानी हुने बताए। सुन्तला बिक्रीबाट मात्र नभइ सुन्तला र सुन्तला जातका बिरुबाको नर्सरी राखि त्यसका बिरुवाहरू बेचेर पनि सिम्लेका कृषक रेवतीराज पौडेलले वार्षिक ११ लाख रुपैयाँ कमाउने गरेका छन्। उनको बगैचामा अहिले सुन्तला, कागती, जुनार, इन्डियन किन्नु जातको सुन्तला, जापनीज उन्सु जातको सुन्तलाका बिरुबा रहेका छन्। उनले सुन्तला जातका बिरुबाहरू बिक्री गरेर झण्डै पाँच लाख रुपैयाँ आम्दानी हुने बताए। त्यसैगरी सुन्तला बेचेर उनले बार्षिक ११ लाख भन्दा बढी आम्दानी गर्ने गरेका छन्। २०२७ सालमा भारतमा सिपाहीको जागिर गर्दा खान नपाएर आएका नेपाली भन्ने असब्य शब्द सुन्नुपथ्र्यो सिम्लेका ७५ वर्षिय हुमनाथ पौडेललाई। यही कारण भारतीय पल्टनको जागिर चटक्कै छाडेर उनी स्वदेस फर्किएका थिए। तर अहिले उनी अर्घाखाँचीकै सफल नमुना सुन्तला कृषक बन्न सफल भएका छन्। उनी आफुले मात्र सुन्तला लगाएनन्। सारा गाँउका मानीसलाई नै सुन्तला खेती गर्न प्रेरित गरे। आफै डोकोमा बोकेर घरघरमा सुन्तलाका बिरुवा पुर्याए। पैसा हुनेलाई बिरुबा बेचे नहुनेसँग श्रम साटे। कसैसँग अन्न, डोको नाम्लो र दाउरा लिएर पनि सुन्तलाका बिरुवा दिए। कसैकसैलाई निशुल्क बिरुबा दिएर पनि सुन्तला खेती गर्न उनले प्रेरित गरे। उनले सुन्तला खेतीबाट बार्षिक ५ लाख रुपैयाँभन्दा बढी आम्दानी गर्ने गरेका छन्। यसपाली सुन्तला राम्रो फलेकाले ६ लाख भन्दा बढी आम्दानी हुने उनको अनुमान छ। उनको बगैचामा अहिले झण्डै साढे ५ सय सुन्तलाका बिरुवा छन्। बारी, खेत, खर्क सबैमा सुन्तला खेती गरेका छन्। एक ब्यक्तिको पहलमा २०२७ सालदेखि सुरु भएको खेतीले अहिले पाणिनि गाउँपालिका१ पणेना र वडा नम्वर २ पोखराथोकको प्रमुख उत्पादनको स्रोत सुन्तला बनेको छ। पणेनामा दुई सय र वडा न १ सिम्लेमा मात्रै झण्डै ६७ जना कृषकले अहिले सुन्तला खेतीबाट वार्षिक कम्तीमा एक लाख देखि बढीमा २० लाख रुपैयाँसम्म आम्दानी गरिरहेका छन्।"
परिवर्तनका एजेन्डा जोगाउने माओवादी उद्घोष,"काठमाडौं : माओवादी केन्द्रका अध्यक्ष पुष्पकमल दाहाल प्रचण्डले परिवर्तनका मुद्दामाथि आक्रमण भइरहेको बताएका छन्। त्यसको रक्षाका लागि सदन, सरकार र जनतालाई जोडेर अघि बढ्नुपर्ने उनी बताउँछन्। शुक्रबार बसेको पार्टीको स्थायी समिति बैठकमा अध्यक्ष दाहालले राजनीतिक प्रतिवेदनका मुख्य अंश प्रस्तुत गर्दै यस्तो बताए। गणतन्त्र, संघीयता, धर्म निरपेक्षता र समानुपातिक समावेशीलाई समाप्त गर्ने षड्यन्त्र भइरहेको भन्दै उनले भने, यिनीहरूको रक्षार्थ अघि बढ्नुपर्नेमा मेरो जोड छ, यसमा मुख्य भूमिका माओवादीले नै खेल्नुपर्छ। विगतका कमी, कमजोरी सच्याउँदै शान्तिपूर्ण ढंगले सहकार्य गर्दै अघि बढ्नुपर्ने पनि दाहालले राजनीतिक प्रतिवेदनमा उल्लेख गरेका छन्। राजनीतिक प्रतिवेदनको पूर्ण अंश राष्ट्रिय सम्मेलनमा मात्र प्रस्तुत हुने माओवादी नेताहरूले बताएका छन्। स्थायी समिति सदस्य देवेन्द्र पौडेलले भने, विगतका कमी, कमजोरी सच्याउँदै पार्टीलाई अब बिग्रन, भत्किन र फुटबाट जोगाउनुपर्ने अध्यक्षज्यूले उल्लेख गर्नुभएको छ। दाहालले राजनीतिक प्रतिवेदनका मुख्य विषयमात्र बैठकमा राखेका थिए। संविधान निर्माण गर्दाका कतिपय मुद्दा थाँती रहेको भन्दै तिनीहरूलाई जनताका बीचमा लैजानुपर्नेमा उनको जोड छ। २०७५ जेठ ३ मा सबै कम्युनिस्ट पार्टीको केन्द्र बनाउने उद्देश्यले एमालेसँग पार्टी एकता गरेको तर केपी ओलीका कारण एकता जोगिन नसकेको दाहालले बताएका थिए। स्थायी कमिटीमा प्रचण्डले पेश गरे राजनीतिक प्रतिवेदन क्रान्तिकारीहरूबीच एकता र ध्रुवीकरणको आवश्यकता छ, दाहालले त्यहाँ भने। मूल कुरा नेपाली समाजवादी क्रान्तिको मोडेल कस्तो हुन्छ ? भन्ने बारेमा अध्यक्षले समकालीन मुद्दाहरू पेस गर्नु भएको छ, स्थायी समिति सदस्य गिरिराजमणि पोखरेलले बैठकपछि सञ्चारकर्मीसँग भने, जलवायु परिवर्तनको मुद्दा, विज्ञान र प्रविधिको जुन ढंगले विकास भएको छ, त्यसको बारेमा पनि राख्नु भएको छ। कार्ल माक्र्सदेखि माओसम्म मात्रै पढेर अहिलेको विश्व बुझ्न नसकिने उल्लेख गर्दै पोखरेलले भने, सूचना प्रविधिको क्षेत्रमा भएको विकास र परिवर्तनका विशेषताहरूलाई पक्रेर पार्टीलाई अघि बढाउनुपर्नेमा दाहालले भनाइ राखेको पोखरेलले बताए। अर्का स्थायी समिति सदस्य शक्ति बस्नेतले अध्यक्ष दाहालको प्रतिवेदनमा एकसरो छलफल भएको जानकारी दिए। पार्टीको विधान संशोधन गरेर पदाधिकारी र केन्द्रीय सदस्यको निर्वाचनलाई पूर्ण समानुपातिक बनाउने विषयमा छलफल भएको बस्नेतले बताए। केन्द्रीय कार्यालय सचिव डोरप्रसाद उपाध्यायले सम्मेलनबाट माओवादीको विचार र राजनीतिमा क्रमभंग हुने बताए। अहिलेसम्म संसदीय राजनीतिको लयमा माओवादी गयो भन्ने छ, उनले भने, त्यसलाई हामी तोड्दै छौं। संविधानमा उल्लेख गरिएको समाजवादको एजेन्डा अघि बढाउँछौं। पार्टी प्रवक्ता कृष्णबहादुर महराले राष्ट्रिय सम्मेलनका प्रतिनिधि टुंग्याउने काम भएको जानकारी दिए। आयोजक, सल्लाहकार र प्रदेशबाट गरी १ हजार ४ सय ८३ प्रतिनिधि सहभागी रहनेछन्। महाधिवेशनमा १० प्रतिशत प्रतिनिधि अध्यक्षले मनोनीत गर्ने व्यवस्था गरिएको छ।"
प्याराग्लाइडिङ अघिअघि गिद्ध र चील पछिपछि,"पोखरा : पोखराको आकाशमा चरा झैं कावा खाँदै स्वदेशी तथा विदेशी पर्यटक रमाउने गर्छन्। यसरी प्यारामा उडेर अन्नपूर्ण, धौलागिरि, फेवाताल र पोखरा बजारको दृश्यावलोकन गर्ने मात्र होइन विश्वमै लोपोन्मुख गिद्धसँगै उडानसमेत भर्न पाउँदा पर्यटक दंग पर्ने व्यवसायी बताउँछन्। चरा त्यसमा पनि विश्वमै घट्दो क्रममा रहेका गिद्धले आकाशमा प्याराग्लाइडिङ गरिरहेको बोलामा पछ्याउँदा अद्भुत रमाइलो हुने नेपालकै पहिलो व्यावसायिक प्यारापाइलट राजेश बमजन सुनाउँछन्। विशेषगरी जाडो याममा मांशाहारी चरा गिद्ध, चील, महाचीललगायत पोखराको आकाश हुँदै बसाइँसराइ गर्ने गर्छन्। यही मेसोमा गिद्ध, चीलहरू पोखराको आकाशमा उडिरहेका प्याराग्लाइडरलाई पछ्याएर रमाउने गरेको बमजनले बताए। चरा र प्याराग्लाइडिङ दुवै तातो हावा थर्मललाई प्रयोग गर्दै उड्ने भएकोले कतातिर तातो हावा छ त्यतैतिर उडानका क्रमममा गिद्धले पनि प्याराग्लाइडरलाई पछ्याउने गरेको उनले सुनाए। यतिबेला पोखराको आकाशमा पाँच प्रजातिका गिद्धले प्याराग्लाइडरलाई पछ्याउने गरेको पनि उनले बताए। हिमाली, डंगर, सेतो गिद्धलगायतका गिद्धले उडानका क्रममा पछ्याएर उडानलाई झनै अद्भुत बनाउने गरेको उनले सुनाए। विदेशी र स्वदेशी पर्यटक यसरी गिद्ध र चीलले पछ्याउँदा निकै रमाउने पनि उनले बताए। हामीले सधैं जमिनबाट चरा देख्छौं। आकाशबाट आफूभन्दा तल र चरासँग उडान भर्दाको रमाइलो शब्दमा भन्न नसकिने उनले बताए। यसरी उडानको क्रममा गिद्ध साथी जस्तै भएर नजिकनजिक उडान भर्ने गरेको प्यारापाइलट बताउँछन्। आकाशबाट १५, २० थरीका चरा अवलोकन गर्न सकिने पनि उनले बताए। फेवाताल किनारमा अवतरणको क्रममा पानी चरासँग पनि साक्षात्कार हुने उनले बताए। यसरी पोखराको आकाशमा प्यारामा उडान भर्नु जस्तो रमाइलो विश्वको अरू कुनै कुनामा नहुने भएकोले पोखराको प्याराग्लाइडिङको छुट्टै विशेषता रहेको प्यारापाइलट दामोदर पराजुलीले सुनाए। पोखरामा यतिबेला अन्तरिक पर्यटक र भारतीय पर्यटकको आवागमन बढेको छ। अंग्रेजी नयाँ वर्ष नजिकिएसँगै पोखरामा आन्तरिक पर्यटकको चहलपहल बढेको हो। रेवान पोखराले अंग्रेजी नयाँ वर्षलाई स्वागत गर्न मनाउने सडक महोत्सवका कारण पनि पर्यटकको चहलपहल क्रिसमस सुरु सँगै हुने गर्दछ। यसैको प्रभावले यतिबेला पोखराको आकाशमा शुक्रबार मात्र चार सय प्याराग्इलाइडिङ उडान भइरहेको नेपाल हवाई खेलकुद संस्था (ना) का अध्यक्ष कृष्ण भण्डारीले बताए। पोखरामा ६४ वटा प्याराग्लाइडिङ कम्पनी दर्ता छन्। ३ सय ५० जना प्यारापाइलटले रोजगारी पाएका छन्। पोखरामा अन्तर्राष्ट्रिय विमानस्थल सञ्चालनमा आएपछि प्याराग्लाइडिङ व्यवसाय के हुने भन्ने बहस यतिबेला चलेको छ। नेपाल नागरिक उड्यान प्राधिकरणका अधिकारीले प्याराग्लाइडिङ र अन्तर्राष्ट्रिय उडान एकै समयमा हुन नसक्ने बताउँदै आएका छन्। व्यवसायीले भने अन्तर्राष्ट्रिय अभ्यासमा यो सम्भव भएकोले पोखराको प्याराग्लाइडिङलाई जोगाउनुको विकल्प नरहेको बताउँदै आएका छन्।"
"सुनिल बलको गोलले मनाङ स्तब्ध, मछिन्द्र शीर्ष स्थान उक्लियो",काठमाडौं: शीर्षस्थानमा रहेको मनाङ मर्स्याङ्दी क्लबलाई पराजित गर्दै मछिन्द्र फुटबल क्लब सहिद स्मारक ए डिभिजन लिगको शीर्षस्थानमा उक्लिएको छ। शनिबार भएको खेलमा मनाङ मर्स्याङ्दी क्लबलाई १० गोल अन्तरले हराउँदै मछिन्द्र शीर्ष स्थानमा उक्लिएको हो। दशरथ रंगशालामा भएको रोमान्चक खेलमा मछिन्द्रलाई जित दिलाउन सुनिल बलले निर्णायक गोल गरे। सुनिलले खेलको इन्जुरी समयमा फ्रिकिकबाट सुन्दर गोल गर्दै मछिन्द्रलाई महत्वपूर्ण ३ अंक दिलाएका हुन्। जितसँगै मछिन्द्रले ६ खेलमा १४ अंक जोडेको छ भने मछिन्द्र मनाङभन्दा एक अंकले अघि रहेको छ। दोस्रो स्थानमा झरेको मनाङले ५ खेलमा १३ अंक जोडेको छ।

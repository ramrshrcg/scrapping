शीर्षक,विवरण
विज्ञ भन्छन्ः सरकारले मृत्युको कारण खोज्नु पर्यो,"काठमाडौंः कोरोना भाइरस (कोभिड१९) संक्रमित मृतकको संख्या ह्वात्तै बढेको छ । दैनिक संक्रमित संख्या ओरालो लागेपनि मृत्यु हुने दर भने उकालो लागेको छ। जनस्वास्थ्य विज्ञहरुले ओमिक्रोन भेरियन्ट घातक नहुने बताए पनि माघको दोस्रो सातादेखि मृत्युदर उकालो लाग्ने क्रममा छ । पछिल्लो एक हप्तालाई विश्लेषण गर्दा कोरोनाबाट ८५ जना संक्रमितको मृत्यु भएको छ । गत बुधबार ५ जना, बिहीबार १५ जना, शुक्रबार १० जना, शनिबार ६ जना, आइतबार ३२ जना, सोमबार ८ र मंगलबार ९ जना संक्रमितको मृत्यु भएको हो । सरुवा रोग विशेषज्ञ डाशेरबहादुर पुनले यो मृत्यु डेल्टा वा ओमिक्रोन भाइरसका कारण बढेको हो वा अन्य कारणले छुट्याउन जरुरी रहेको बताए । उनले भने,'डेल्टा पनि अहिले हटिसकेको छैन । अहिले अधिकांशमा कोरोना पोजेटिभ देखिएको छ । अघिल्ला वर्षहरुको यहि माघ महिना र यो (माघ) महिनाको मृत्युदर अध्ययन गर्नुपर्ने देखिन्छ।' डापुनले भने, 'मृत्युको बारेमा हामीले ट्रेन्ड हेर्नैपर्ने हुन्छ । गतवर्ष वा केहि वर्ष अघि (कोरोनाकाल अघिसहित) को यो समयको मृत्युदर र अहिलेको मृत्युदरको ट्रेन्ड हेरेर विश्लेषण गर्नुपर्ने देखिन्छ । यो समयमा दमका, दीर्घ रोगी भएका मानिसहरुको मृत्यु हुने थियो की थिएन । र, अहिलेको तुलना गरेर हेर्नुपर्ने देख्छु । गत वर्ष पनि यो समयमा मृत्यु अलि बढी हुने रहेछ भने स्वभाविक रहेछ। ओमिक्रोन मात्र नभएर अरु पनि कारण रहेछ भन्ने बुझ्नुपर्यो । यदि मृत्युदर गत वर्षहरुमा यो समयमा कम रहेछ भने अलिक सोच्नुपर्ने हुन्छ ।' उनले थपे,'ओमिक्रोन छिटो फैलिने, छिटो लक्षण देखिने र छिटो निको हुन्छ । बढ्दै गएको ग्राफले युटर्न लिने सम्भावना धेरै देख्छु ।' त्रिवि शिक्षण अस्पतालमा कार्यरत छाति रोग विशेषज्ञ प्राडानीरज बमले ओमिक्रोन भेरियन्टबाट दीर्घरोगीहरु धेरै प्रताडीत भएको बताए । उनले अन्नपूर्णसँग भने,' जो पहिलेदेखि डायलासीसमा थिए । किड्नी डायलासिस गरेका, किड्नी ट्रान्सप्लान्ट गरेका, कलेजोमा समस्या देखिएका , दीर्घ खालका दम श्वासप्रश्वासका समस्या भएका वृद्ध वृद्धाहरु बढी छन् । युवा युवतीलाई ओमीक्रोन भेरियन्टले त्यति धेरै प्रभाव पारेको छैन । दीर्घ रोगीहरु नै ओमीक्रोनबाट प्रताडित भएको देखिन्छ । डेल्टा भइदिएको भए यो समयमा मृतकको संख्या धेरै नै बढ्थ्यो । रोगप्रतिरोधात्मक क्षमता कम भएका व्यक्तिलाई संक्रमणले असर गरेको देखिन्छ । स्वास्थ्य मन्त्रालयका प्रवक्ता डासंगिता कौशल मीश्रले भने संक्रमित मृतकको संख्या बढ्दै गएको बताइन् ।"
स्याङ्जा अक्सिजनमा आत्मनिर्भर,"स्याङ्जा : स्याङ्जा जिल्ला अस्पतालमा मंगलबारदेखि अक्सिजन प्लान्ट सञ्चालनमा आएको छ। उत्पादन सुरु भएसँगै स्याङ्जा अक्सिजन उत्पादनमा आत्मनिर्भर बनेको हो। दैनिक ७५ वटा अक्सिजन सिलिण्डर भर्न सक्ने क्षमताका प्लान्ट ६ महिनामा तयार बनाएर सञ्चालनमा ल्याइएको हो। प्रमुख जिल्ला अधिकारी राजुप्रसाद पौडेलले अक्सिजन प्लान्टको मंगलबारदेखि औपचारिक सुरुवात भएको जानकारी गराए । उनले बुष्टर मेशिन स्विच अन गर्दै भने, अक्सिजनका लागि जिल्ला आत्मनिर्भर बन्यो। अब अन्यत्र भर पर्नु पर्ने छैन। बिजुलीका लागि नयाँ ट्रान्सफर्मरसहित अक्सिजन प्लान्ट सञ्चालनमा आएका हुन्। जिल्लाबासीका लागि यो खुशीका कुरा हो। कार्यक्रममा अस्पताल प्रमुख रमेश आचार्यले अबदेखि अस्पतालमा अक्सिजनको अभावमा कसैले पनि ज्यान गुमाउन नपर्ने बताए। यहाँ उत्पादित अक्सिजनले स्याङ्जा जिल्लाभरको अक्सिजनको माग सहजै पूरा गर्छ। अब यसको दिगोपनाको खाँचो भएको उनको भनाइ छ। संघीय सरकारको १ करोड ३६ लाखको लागतमा प्लान्ट निर्माण सम्पन्न भएको अस्पतालले जनाएको छ। सरकारले गएको भदौमा अस्पतालमा अक्सिजन प्लान्टसहितका योजनाका लागि एक करोड ५० लाख छुट्याएपछि असारदेखि यसका प्रक्रिया सुरु भएको अस्पताल ब्यवस्थापन समितिका पूर्वअध्यक्ष लोकराज शर्माले जानकारी दिए। भदौदेखि प्लान्ट निर्माण सुरु गरिएकोमा सबैको साथ र सहयोगले समयमै निर्माण सम्पन्न भएको छ उनले भने। अक्सिजन प्लान्ट १५ एनएमक्युब क्षमताको छ। यहाँ प्रति घण्टा १५ हजार लिटर अक्सिजन उत्पादन हुन्छ। उत्पादित ग्यास सिधै अस्पतालतिर पठाउन र खाली सिलिण्डरमा भरेर राख्न पनि सकिन्छ। दैनिक सरदर ७५ वटा अक्सिजन सिलिण्डर भर्ने क्षमता राख्ने बायो मेडिकल इन्जिनियर सुदिप लामिछानेले बताए। उत्पादित अक्सिजनमध्ये ८ हजार लिटर प्रतिघण्टा अक्सिजन भर्न सकिन्छ। उनका अनुसार भरिएको प्रति सिलिन्डरमा ६ हजारदेखि ८ हजार लिटर अक्सिजन हुन्छ। प्रमुख जिल्ला अधिकारी लगायत जिल्ला कोभिड ब्यवस्थापन समितिको सक्रियतामा विद्युत प्राधिकरण शाखा, स्वास्थ्य कार्यालय, प्रहरी कार्यालयले महत्वपूर्ण भूमिका पूरा गरेको अस्पताल प्रमुखको भनाइ छ। स्याङ्जा सदरमुकामसँगै पुतलीबजार नगरपालिका ३ स्थित जिल्ला अस्पताल २५ शैय्याको छ। पछिल्ला समय सुबिधासम्पन्नोन्मुख बन्दै गएको र अस्पतालको गुणस्तरीय सुधारका लागि सबैसँग सहकार्य गर्दै अघि बढ्ने अस्पताल ब्यवस्थापन समितिका अध्यक्ष इन्द्रबहादुर गोदार भन्छन्। कोभिड संक्रमित हुन वा अन्य अवस्थाका बिरामीलाई पनि अक्सिजन अत्यावश्यक मानिन्छ। थप उपचारका लागि लैजाँदै गर्दा अक्सिजनका अभावका धेरै बिरामीका पनि ज्यान गएका छन्।"
सव इन्जिनियर यादवलाई कालो मोसो र जुत्ताको माला लगाउने ६ जना पक्राउ,सोलुखुम्बु : शिक्षा विकास तथा समन्वय इकाइ सोलुखुम्बुका सव इन्जिनियरलाई कालोमोसो दल्ने र जुत्ताको माला लगाउने ६ जनालाई प्रहरीले पक्राउ गरेको छ। कार्यालयका सव इन्जिनियर पवनकुमार यादवलाई सोमबार कालो मोसो र जुत्ताको माला लगाउने ९ जनामध्ये ६ जनालाई सदरमुकाम आसपासका क्षेत्रबाट पक्राउ गरिएको जिल्ला प्रहरी कार्यालय सोलुखुम्बुले जनाएको छ। प्रहरी निरीक्षक ऋषिराज ढकालका अनुसार पक्राउ पर्नेमा २४ वर्षीय मानव राईसहित अन्य ५ जना २० वर्षभन्दा कम उमेरका विद्यार्थी रहेका छन्। उनीहरु उपर अभद्र व्यवहार अन्तरगत मुद्धा चलाउने तयारी भइरहेको प्रहरीले जनाएको छ। घटनामा संलग्न अन्य ३ जना भने फरार रहेकाले खोजी भइरहेको प्रहरी निरीक्षक ढकालले बताए। नेत्र विक्रम चन्द(विप्लव) नेतृत्वको नेपाल कम्युनिष्ट पार्टी निकट विद्यार्थी संगठन अखिल नेपाल राष्ट्रिय स्वतन्त्र विद्यार्थी युनियन (क्रान्तिकारी)का ९ जना विद्यार्थीले सोमबार दिउँसो १ बजे कार्यालय परिसरमा यादवलाई हातपात गरेका थिए। जिल्लाको महाकुलुङ गाउँपालिकाको ६ वटा विद्यालय भवन पुनःनिर्माण गर्ने क्रममा सव इन्जिनियरहरु पवनकुमार यादव र नविनकुमार सिंहले आर्थिक भ्रष्टाचार गरेको उनीहरुको आरोप छ। रकम तत्काल फिर्ता गर्न पटकपटक ताकेता गर्दा समेत बेवास्था गरेकाले सांकेतिक कारबाही गरेको घटनापछि कार्यालय अगाडि टाँस गरिएको विज्ञप्तिमा भनिएको छ। साथै रकम फिर्ता नगरे थप भौतिक कारबाही गर्ने समेत चेतावनी दिइएको छ।
अनिवार्य कोरोना खोप कार्डविरुद्ध सर्वोच्चमा रिट,"काठमाडौं : सार्वजनिक सेवा प्राप्त गर्न कोभिड१९ विरुद्धको खोप कार्ड अनिवार्य गर्ने सरकारको निर्णय कार्यान्वयन नगर्न माग गर्दै सर्वोच्च अदालतमा रिट निवेदन दायर गरिएको छ। प्रधानमन्त्री तथा मन्त्रिपरिषद्को कार्यालयसहित सरोकारवाला निकायलाई विपक्षी बनाई मंगलबार अधिवक्ता सल्लु तिवारी र कानुनका विद्यार्थी सविन पोखरेलले उक्त आदेश माग गर्दै रिट निवेदन दायर गरेका हुन्। खोप कार्ड नभएकालाई सेवाबाट वञ्चित गर्ने सरकारी निर्णय गैरकानुनी रहेको उल्लेख गर्दै यही माघ ६ र गत पुस ३० गतेको निर्णय कार्यान्वयन नगर्न अन्तरिम आदेशको माग रिट निवेदनमा गरिएको छ। सर्वोच्च अदालतका प्रवक्ता बाबुराम दाहालका अनुसार रिट निवदेन दर्ता भएको र सुनुवाइका लागि बिहीबार तय भएको छ। कोभिड१९ सङ्कट व्यवस्थापन समन्वय केन्द्र (सीसीएमसीसी)ले सार्वजनिकस्थलमा प्रवेशका लागि कोरोनाविरुद्धको खोप कार्ड अनिवार्य गर्न सरकारलाई सिफारिस गरेको थियो। सरकारले यही माघ ७ गतेदेखि खोप कार्डबिना प्रवेश निषेध गर्ने व्यवस्था कार्यान्वयन गर्ने व्यवस्था सार्वजनिक तथा धेरै भीड हुने स्थान रेस्टुराँ, सिनेमाहल, रङ्गशालाजस्ता स्थानमा समेत खोप कार्ड अनिवार्य गर्ने व्यवस्था गर्न निर्देशन दिएको थियो। रासस"
"डिजिटल र क्रिप्टो करेन्सीलाई भारतले मान्यता दिँदै, म्यानमारमा गरिबी बढ्यो","नयाँ दिल्लीः भारत सरकारले डिजिटल र क्रिप्टो करेन्सीलाई चाडै नै वैधानिक मान्यता दिने भएको छ। भारत सरकारको आर्थिक वर्ष २०२२२३ को बजेट भाषणको अवसरमा सरकारले डिजिटल र क्रिप्टोकरेन्सीलाई चाडै नै वैधानिकता दिने बताएको हो। भारत सरकारकी वित्तमन्त्री निर्मता सीतारमणले मंगलबार आर्थिक वर्ष २०२२२३ को बजेट भाषणको अवसरमा सो घोषणा गरेको भारतिय मिडियामा खबर छ। स्थानीय मिडियामा प्रकाशित खबरअनुसार वित्तमन्त्री सीमारमणको घोषणाअनुसार केन्द्रिय रिजर्भ बैंक अफ इन्डियाले डिजिटल र क्रिप्टोकरेन्सीलाई मान्यता दिनेछ भने सो करेन्सीलाई विभिन्न प्रविधिमार्फत् जारी गर्नेछ। सो करेन्सीले वैधानिक मान्यता पाएपछि क्रिप्टोकरेन्सी कारोबार गरेबापत ३० प्रतिशत कर सरकारलाई बुझाउनुपर्ने बताइएको छ। डिजिटल करेन्सीले मान्यता पाएमा देशको अर्थव्यवस्थालाई लाभ मिल्ने भारत सरकारले अपेक्षा गरेको बताइएको छ। यद्यपि भारत सरकारले बजेट भाषणको क्रममा डिजिटल र क्रिप्टोकरेन्सीबारे कुनै पनि निर्देशन भने जारी नगरेको बताइएको छ। म्यानमारमा सैन्य कुपछि हिंसा र गरिबी बढ्यो बुर्माः म्यानमारमा सैन्य कू लागू भएको एक वर्षे अवधिमा देशभर हिंसा र गरिबी बढेको छ। विभिन्न रिपोर्टकाअनुसार सैन्य कू लागू भएको एक वर्षे अवधिमा देशभर हिंसा र गरिबी बढेको हो। नयाँ रिपोर्टअनुसार देशमा सेनाको शासन लागू भएपछि म्यानमारका ५ करोड ४० लाख मानिसले द्वन्द्व र आर्थिक पतनको सामना गरिरहेका छन्। सेनाको ज्यादतीको चपेटामा त्यहाँका आम नागरिकहरु परिरहेको बताइएको छ। गत वर्षको फ्रेब्रुअरी १ मा म्यानमार सेनाले अपदस्थ नेतृ आङ सान सुकीको पदच्युत गरी सत्ता कब्जामा लिएको थियो। सो समयदेखि हालसम्मको समयावधिमा त्यहाँको सेनाले अन्तर्राष्ट्रिय निकायबाट एक्लिनु परेको छ भने देशभित्र रहेका जनतामाथि सेनाको ज्यादती बढिरहेको विभिन्न रिपोर्टहरुले देखाएका छन्। सैन्य कूपछि म्यानमार सेनाले करिब १५ निर्दोष नागरिकको हत्या गरिसकेको छ भने ९ हजारभन्दा बढीलाई पक्राउ गरी हिरासतमा राखेको छ। लोकतन्त्र समर्थक पक्ष र त्यहाँको सत्ताधारी सदस्यबीच दैनिक झडप र हिंसाका घटना बढिरहेको बताइएको छ। सेनाको शासनपछि त्यहाँ भोकमरी र गरिबीले सीमा नाघेको समेत अन्तर्राष्ट्रिय मिडियाद्वारा जारी रिपोर्टमा उल्लेख छ। कोभिडजन्य फोहोरले स्वास्थ्य र वातावरण झनै जोखिममा रहेको डब्ल्युएचओको चेतावनी जेनेभाः हजारौं टन कोभिडजन्य फोहोरले मानव स्वास्थ्य र वातावरण झनै जोखिममा रहेको चेतावनी विश्व स्वास्थ्य संगठन डब्ल्युएचओले दिएको छ। डब्ल्युएचओको नयाँ रिपोर्टले कोभिड १९ महामारीका कारण थुप्रिएको फोहोरले मानव स्वास्थ्य र वातावरण झनै जोखिममा रहेको चेतावनी दिएको हो। कोभिड१९ को उपचारमा प्रयोग भएका सिरिन्ज, खोपका सिसी, पीपीई, टेस्ट किट र मास्कहरु आदिबाट थुप्रिएको फोहोरले जोखिम झनै थपेको डब्ल्युएचओको नयाँ रिपोर्टले देखाएको छ। कोभिड१९ को उपचारमा प्रयोग भएका सिरिन्ज, सुई, बोतल, पीपीई आदि जलाएर तथा डिस्पोजल गरेर नष्ट पारिए पनि त्यसबाट संक्रमण बढ्नसक्ने जोखिम कायमै रहेको डब्ल्युएचओले जनाएको छ। कोभिड१९ को समयमा प्रयोग भएका विभिन्न सामग्रीबाट संसारभर करिब ८० लाख टन प्लाष्टिकजन्य फोहोर निस्किएको केही समयअघि सार्वजनिक एक अध्ययनले देखाएको थियो। बिना शर्त वार्तामा आउन किमलाई बाइडेनको आग्रह वासिङ्टनः अमेरिकी राष्ट्रपति जो बाइडेनले उत्तर कोरियाली शासक किम जोङ उनलाई बिना शर्त वार्तामा आउन आह्वान गरेका छन्। उत्तर कोरियाले पछिल्लो समय गरेको मिसाइल परीक्षणपछि बाइडेनले किमलाई बिनाशर्त प्रत्यक्ष वार्तामा आउन आह्वान गरेका हुन्। उत्तर कोरियाले हालै गरेको चार वर्षयताकै लामो दूरीको क्षेप्यास्त्र प्रक्षेपणपछि अमेरिकी राष्ट्रपति बाइडेनले सो आह्वान गरेका हुन्। म उत्तर कोरियासँग बिनाशर्त प्रत्यक्ष वार्ता गर्न चाहन्छु। उत्तर कोरियाली शासकसँग प्रत्यक्षरुपमा गम्भीर वार्ता नगरी साध्य छैन, रिपोटरहरुसँग उनले भनेका छन्। पछिल्लो समय अमेरिकी राष्ट्रपति बाइडेनले चीनसँग मानवअधिकार हनन् र ताइवानविरुद्ध, रुससँग युक्रेन सम्बन्धमा र उत्तर कोरियासँग क्षेप्यास्त्र परीक्षणको सम्बन्धमा टाँङ अडाउँदै आएका छन्। चर्चका १४ प्रतिशत पादरीमाथि दुर्व्यवहारको आरोप वेलिङटनः न्युजिल्याण्डको क्याथोलिक चर्चका १४ प्रतिशत पादरीमाथि बाल दुराचार र यौन दुर्व्यवहार गरेको आरोप लागेको छ। सन् १९५० यता चर्चका १४ प्रतिशत पादरीहरुले बाल दुराचार र यौन दुर्व्यवहार गरेको आरोप लागेको हो। न्युजिल्याण्डको चर्चद्वारा मंगलबार जारी एक आँकडाले सो तथ्य देखाएको हो। सन् २०१८ मा न्युजिल्याण्डकी प्रधानमन्त्री जेसिज्डा आर्डेनले चर्चमा हुने गरेको बाल दुराचार र यौन दुर्व्यवहारमाथि अनुसन्धान गर्न गरेको अनुरोधपछि अध्ययन सुरु गरिएको थियो। सन् १९६० देखि हालसम्मको विभिन्न रेकर्डको आधारमा गरिएको सो अध्ययनले चर्चका पादरीहरुले बालबालिका एवम् किशोरकिशोरीमाथि गर्ने दुराचार एवम् यौन दुर्व्यवहारको घटना बढेको देखाएको हो। न्युजिल्याण्डमा करिब ९ सय वटा विभिन्न क्याथोलिक संघ संस्थाहरु छन्। शीतकालीन ओलम्पिकमा ५० प्रतिशत ठाउँ भरिने अनुमान बेइजिङः केही दिनपछि आयोजित चीनको शीतकालीन ओलम्पिक्स २०२२ मा ५० प्रतिशतमात्र ठाउँहरु भरिने अनुमान अधिकारीहरुले गरेका छन्। शीतकालीन बेइजिङ ओलम्पिक्स २०२२ का वरिष्ठ अधिकारीहरुले मंगलबार सो अनुमान गरेका हुन्। कोभिड१९ को त्रासका कारण ओलम्पिक्स खेलकुदमा ५० प्रतिशतमात्र उपस्थित हुन लागेको उनले बताएका छन्। पछिल्लो समय बढ्दो ओमिक्रोन संक्रमण त्रासका बीच चीनले शीतकालीन बेइजिङ ओलम्पिक्स २०२२ यहि फेब्रुअरी ४ देखि सुरु गर्ने भएको छ। सो खेलकुदमा भीडभाड हुन नदिन चीन सरकारले यसअघि साधारण नागरिकलाई टिकट नबेच्ने घोषणा गरेको थियो। सोही कारण पनि सो खेलकुदको लागि सजिएका त्यहाँका ठाउँहरु ५० प्रतिशले मात्र भरिभराउ हुने बताइएको छ। इक्वेडरको राजधानीमा बाढी, ११ जनाको मृत्यु क्वैटोः दक्षिण अमेरिकी मुलुक इक्वेडरमा भीषण बाढिका कारण कम्तीमा ११ मानिसको ज्यान गएको छ। इक्वेडरको राजधानी क्वैटोमा सोमबार राति आएको भीषण बाढीका कारण कम्तीमा ११ मानिसको ज्यान गएको हो। देशको उत्तरी जिल्ला ला गास्का र राजधानीमा भारी वर्षाले माटो, ढुंगा र काठसहितको लेदो बगाएर राजधानीसम्म पुग्दा सो क्षति पुगेको अधिकारीरुले मंगलबार जानकारी दिएका छन्। लेदोसहितको बाढीका कारण अन्य १५ मानिसहरु घाइते भएको र मृतकको संख्या अझै बढ्नसक्ने अनुमान अधिकारीहरुले गरेका छन्। सो क्षेत्रमा सोमबार भारी वर्षा भएको थियो। वर्षापछि आएको लेदोसहितको बाढिले थुप्रै घरहरुमा क्षति पुर्याएको बताइएको छ। त्यहाँको सेना र अन्य उद्धारकर्मीहरुले उद्धार कार्य जारी राखेको बताइएको छ। म्यानमार सेनाद्वारा थप ६ महिना आपतकालको घोषणा बर्माः म्यानमारको राष्ट्रिय रक्षा एवम् सुरक्षा परिषद्ले थप ६ महिनाको लागि आपत्कालीन अवस्था घोषणा गरेको छ। देशमा सैन्य कू लागू भएको एक वर्षे वार्षिकोत्सवको अवसरमा परिषद्ले सो घोषणा गरेको हो। यसअघि म्यानमार सेनाले सैन्य कू लागू गर्दै सन् २०२१ फेब्रुअरीमा देशमा आपत्कालीन अवस्थाको घोषणा गरेको थियो। त्यसपछि सोमबार सो निकायले आगामी ६ महिनासम्मका लागि नयाँ आपत्कालीन अवस्थाको घोषणा गरेको हो। यता सोही दिन अमेरिका, बेलायत र क्यानडाले भने म्यानमारमाथि नयाँ प्रतिबन्धको घोषणा गरेका छन्। जनताको शासन हत्याउँदै सैन्य कू लागू गरेको भन्दै ती मुलुकले म्यानमार सेनाका अधिकारी, विजनेस र अन्य व्यक्तिमाथि प्रतिबन्धको घोषणा गरेका हुन्।"
बाघको आक्रमणबाट एकजना घाइते,"रौतहट : बाघको आक्रमणबाट रौतहटमा एक युवा घाइते भएका छन्। मंगलबार दिउँसो चन्द्रपुर नगरपालिका वडा नं ५ घर भएका युवकलाई घाँस लिन जंगल जाँदा बाघले आक्रमण गरेको हो। २२ वर्षीय प्रदिप चौधरीलाई बाघले आक्रमण गरी घाइते बनाएको रंगपुर साझेदारी वन उपभोक्ता समितिका अध्यक्ष जितेन्द्र चौधरीले जानकारी दिएका छन्। चौधरीको हात र पेटमा चोट लागेको छ। गतवर्षको बाघ गणनामा जिल्लाको बन क्षेत्रमा ४ वटा बाघ फेला परेको थियो। बिगत ६ महिनामा आक्रमणबाट १ जनाको मृत्यू भएको छ भने ५ जना घाइते भएका छन्। पर्सा, बारा, मकवानपुर र रौतहटको बन क्षेत्रमा क्यामरा ट्रयापिङ गरिएको हो। यहि माघ ४ गतेदेखि सुरु भइ १५ दिनसम्म रौतहटको बनमा क्यामरा जडान हुने बन कार्यालयले जनाएको छ। उक्त अवधिमा वनक्षेत्रमा प्रवेश निषेध गरिएको बन कार्यालयले जनाएको छ। बाघ गणनाका लागि ठाउँ ठाउँमा क्यामरा जडान भएको हुँदा सो क्यामरा नचलाउन समेत आग्रह गरिएको छ। गत वर्ष पनि रौतहटको बनमा क्यामरा जडान गरि बाघको गणना गरिएको थियो। रौतहटमा ४ वटा वस्यक बाघ भेटिएको थियो। गत आवमा पनि बाघ गणना गर्न रौतहटमा धन्सर खोला पूर्व, गैंडाटार, जुडिबेला, चोचा, सिम्री , नुनथर लगाएतका बनक्षेत्रमा १७ जोर क्यामेरा जडान गरिएको थियो । यस बर्ष पनि बाघको आवतजावत हुने सम्भावित क्षेत्रमा क्यामरा जडान गरिएको रौतहटका डिएफओ अमरदेव यादवले जनाएका छन्।"
सुनसान लेकसाइडमा चिनियाँ नयाँ वर्ष,"पोखरा : कोरोना संक्रमण अघिको वर्षसम्म पोखरामा यति बेला चिनियाँ पर्यटकले भरिभराउ हुन्थ्यो। नयाँ वर्षको छुट्टीमा पोखरा चिनियाँ पर्यटकको गन्तव्यस्थल बन्दै गएपछि युरोपीयन, अमेरिकन पर्यटक कम आउने भएकोले अफसिजन मानिएको अंग्रेजी महिनाको जनवरी, फ्रेब्रुवरी, मार्च महिना चिनियाँ पर्यटकले चलायमान बन्न थालेको थियो। यसैले पोखराको लेकसाइडमा चिनियाँ पर्यटकलाई लक्षित गरी होटल, रेष्टुरेण्ट सञ्चालनमा चिनियाँ आकर्षण बढेको थियो। पोखरामा ११ वटा चिनियाँ लगानीका रेष्टुरेर र त्यति नै संख्यामा चिनियाँ लगानीका होटलहरु सञ्चालनमा थिए। कोरोना संक्रमण पछि पनि धेरै चिनियाँ पर्यटन व्यवसायीहरु पर्यटन उद्योगले पुन गतिलिने विश्वासमा होटल तथा रेष्टुरेण्ट सञ्चालन गरिरहेका छन्। कोरोना संक्रमण अघि चिनियाँ नयाँ वर्षमा पोखरामा नयाँ वर्ष महोत्सव नै हुने गरेको थियो। सुरुमा पोखरा उद्योग वाणिज्य संघको हलबाट सुरु भएको नयाँ वर्षको कार्यक्रम पछिल्लो समयमा लेकसाइडमा खुला रुपमा चिनियाँ सांस्कृतिक कार्यक्रम, नृत्य, गीत, संगीत गरेर नयाँ वर्ष मनाउने गरिन्थ्यो। नयाँ वर्ष महोत्सवको कार्यक्रम ओभरसिज चाइनिज एशोसियसनले गर्दै आएको थियो। पछिल्लो समयमा होटल संघ, रेवान पोखरा, टान, नाटा, पोखरा पर्यटन परिषद् लगायतका पर्यटन व्यवसायीका संघ संस्थाको सहकार्यमा चिनियाँ नयाँ वर्ष मनाउन थालिएको थियो। कोरोनापछि भने चिनियाँ पर्यटन व्यवसायी आफैँ साथीभाइ भेला भएर नयाँ वर्ष मनाउने गरेका छन्। सिमित संख्यामा साथी भाइ भेला भएर नयाँ वर्ष मनाउने गरेको ओभरसिज चाइनीज एशोसियसन पोखराका अध्यक्ष झानले बताए। कोरोना संक्रमण पछि फाट्टफुट्ट मात्रमा आन्तरिक पर्यटक रेष्टुरेण्टमा आउने बाहेक चिनियाँ पर्यटक शुन्य नै रहेको दि ओल्ड लनहुवा रेष्टुरेण्टका म्यानेजर दावा शेर्पाले बताए। कोरोनाअघि भने चिनियाँ पर्यटकले नै ८० जनासम्म अट्ने रेष्टुरेण्ट भरिभराउ हुने गरेको उनले बताए। अहिले भने चिनियाँ नयाँ वर्षमा नेपाली दाजुभाइ आए मात्र अरु विदेशी सुन्य जस्तै रहेको बताए। कोरोना संक्रमण नियन्त्रण गर्न दोस्रो पटक लगाइएको लकडान हटेपछि दशैंदेखि पर्यटन उद्योग चलायमान भएको र अंग्रेजी नयाँ वर्षको दुई दिन ८० प्रतिशतसम्म अकुपेन्सी रहेकोमा पछिल्लो समय फेरि नयाँ भेरियन्टका कोरोना फैलिएपछि पर्यटन उद्योग फेरि ठप्प भएको पोखरा पर्यटन परिषदका अध्यक्ष गोपी बहादुर भट्टराईले बताए। पछिल्लो समयमा अंग्रेजी महिनाको जनवरी १५ देखि पर्यटन उद्योग शुन्यमा झरेको रेवान पोखराका उपाध्यक्ष तथा होटल माउण्ट कैलाशका संञ्चालक नरेश भट्टराईले बताए। यो समय चिनियाँ पर्यटकल भरिभराउ हुने थालेको थियो। कोभिड पछि भने चिनियाँ पर्यटक विदेश यात्रा नै रोकेकोले सुनसान भएको उनले सुनाए। पर्यटन उद्योग फेरि चलायमान हुने र गतिलिने विश्वासमा २५ करोड लगानीमा थप २२ कोठा बनाउन लागेको भट्टराईले बताए। ५१ कोठाको होटल सञ्चालन गरिरहेका भट्टराईले थप सभाहल, अण्डरग्राउण्ड पार्किङ सहितको सेवा विस्तार गर्न लागको बताए। पोखरामा भूकम्प अघि चिनियाँ व्यवसायीको आकर्षण निकै बढेको थियो। नयाँ नयाँ चिनियाँ व्यवसायीहरु पनि लगानी गर्न होटल तथा रेष्टुरेण्टकालागि व्यवसायीक भवन खोजीरहेका थिए। भुकम्पपछि फर्केका चिनियाँहरु केभिड अगाडी फेरि लगानी गर्न खोजीरहेको बेलामा कोराना संक्रमणले विथोलिएको पर्यटन व्यवसायी बताउँछन्। चिनियाँ लगानीमा पोखरामा अन्तर्राष्ट्रिय विमानस्थल बन्दै गरेकोले पनि चिनियाँ व्यवसायी पछिल्लो समयमा व्यसायमा आकर्षित हुँदै गएको हुन सक्ने पोखराका व्यवसायीले बताएका छन्। पोखरामा प्याराग्लाइडिङ, अन्नपूर्ण पदायत्रा क्षेत्रमा जान र हनीमुनकालागि पनि जोडी आउने गरेका थिए। कोभिडले भने चिनियाँ पर्यटक आगमनमा ठप्पक रहेको व्यवसयीले बताएका छन्। नेपालमा सन् २०२० मा १९ हजार २ सय ५७ जना चिनियाँ पर्यटक आएका थिए। सन् २०२१ म घटेर ६ हजार १ सय ९६ मा सिमित भएको थियो। कोरोना पछि भेन चिनियाँ पर्यटक आगमन ठप्प रहेको व्यवसायीले बताएका छन्।"
अटो चालकको हत्या भएको आशंका,"नवलपुर : पूर्वी नवलपरासीमा एक अटो चालक मृत अवस्थामा फेला परेका छन्। उनको हत्या भएको आशंकामा अनुसन्धानअघि बढाएको जिल्ला प्रहरी कार्यालय नवलपुरका सूचना अधिकारी डिएसपी दिलिप कुमार गिरीले बताए। मृतक अटो चालक कावासोती नगरपालिका१३ गैरी नयाँबस्तीका ५२ वर्षीय माधवप्रसाद गिरी हुन्। सोमबार राति ९१० बजेको समयमा अपरिचित व्यक्तिले गिरीलाई कावासोती जानु छ भन्दै अटोमा गएका थिए। अबेरसम्म नफर्केपछि उनको खोजी भएको थियो। उनको शव मंगलबार बिहान बौनाहास्थित पानी जमेको घोलामा गडेको अवस्थामा फेला परेको हो। निधारमा चोट लागेका कारण उनको हत्या भएको आशंकामा प्रहरीले कुकुर परिचालन गरेर अनुसन्धान सुरु गरेको डिएसपी गिरीले बताए। घटना शंकास्पद छ। घटनास्थल र अन्य प्रमाणका आधारमा हामी अनुसन्धानको नजिक पुगेका छौं, गिरीले भने। घटनास्थल नजिकमा अटो समेत फेला परेको छ।"
डब्ल्युएचओको चेतावनी : कोभिडजन्य फोहोरले स्वास्थ्य र वातावरण झनै जोखिम,"जेनेभा : हजारौं टन कोभिडजन्य फोहोरले मानव स्वास्थ्य र वातावरण झनै जोखिममा रहेको चेतावनी विश्व स्वास्थ्य संगठन डब्ल्युएचओले दिएको छ। डब्ल्युएचओको नयाँ रिपोर्टले कोभिड १९ महामारीका कारण थुप्रिएको फोहोरले मानव स्वास्थ्य र वातावरण झनै जोखिममा रहेको चेतावनी दिएको हो। कोभिड १९ को उपचारमा प्रयोग भएका सिरिन्ज, खोपका सिसी, पिपिई, टेस्ट किट र मास्क आदिबाट थुप्रिएको फोहोरले जोखिम झनै थपेको डब्ल्युएचओको नयाँ रिपोर्टले देखाएको छ। कोभिड १९ को उपचारमा प्रयोग भएका सिरिन्ज, सुई, बोतल, पिपिई आदि जलाएर तथा डिस्पोजल गरेर नष्ट पारिए पनि त्यसबाट संक्रमण बढ्न सक्ने जोखिम कायमै रहेको डब्ल्युएचओले जनाएको छ। कोभिड १९ को समयमा प्रयोग भएका विभिन्न सामग्रीबाट संसारभर करिब ८० लाख टन प्लाष्टिकजन्य फोहोर निस्किएको केही समयअघि सार्वजनिक एक अध्ययनले देखाएको थियो।"
नेपाल मौरिससविरुद्धको दोस्रो मैत्रीपूर्ण खेलमा पनि विजयी,काठमाडौं: नेपाल मौरिससविरुद्धको दोस्रो मैत्रीपूर्ण खेलमा पनि विजयी भएको छ। दशरथ रंगशालामा मंगलबार भएको खेलमा मिडफिल्डर सुजल श्रेष्ठको गोलमा नेपालले जित हात पारेको हो। नेपालले १०औं मिनेटमा सुजलको गोलले अग्रता लिएको थियो। त्यसलगत्तै १२औं मिनेटमा मौरिससले पाएको पेनाल्टीलाई किरण चेम्जोङले शानदार बचाउ गरेका थिए। खेलमा चार जना खेलाडीले रातो कार्ड पाएका थिए। ७१औं मिनेटमा नेपालका पुजन उपरकोटी र मरिससका एड्रियन बोटलरले रातो कार्ड पाए भने ८०औं मिनेटमा मरिससका इमानुएल फलचन्दले रातोकार्ड पाए। त्यस्तै खेलाडीबीच हात हालाहाल भएपछि रेफ्री नवीन्द्र महर्जनले तीन खेलाडीलाई रातो कार्ड दिएका थिए। रातो कार्डका कारण दोस्रो हाफ केहीबेर तनावपूर्ण बनेको थियो। नेपालले पहिलो मैत्रीपूर्ण खेल पनि जितेको थियो। विमल घर्तिमगरको गोलमा नेपालले पहिलो खेल जितेको थियो।
आइपीएलमा नेपालबाट सन्दीप मात्र,"काठमाडौं: इन्डियन प्रिमियर लिग (आइपीएल)को अक्सनमा नेपाली खेलाडी सन्दीप लामिछाने परेका छन्। नेपालबाट १५ खेलाडीले नाम दर्ता गराए पनि सन्दीपको नाम मात्र अक्सन परेको बीसीसीआइले जनाएको छ। अक्सनबाट लामिछाने कुनै पनि टिमल भित्र्याउन चाहे न्यूनतम ४० लाख भारु अर्थात् ६४ लाख नेपाली तिर्नुपर्ने हुन्छ। लामिछानेबाहेक आसिफ शेख, पवन सर्राफ, सन्दीप जोरा, कुशल भुर्तेल, रोहित पौडेल, सुशान भारी, आरिफ शेख, अविनाश बोहरा, विनोद भण्डारी, शरद भेषावकर, कुशल मल्ल, करण केसी, सोमपाल कामी र दिपेन्द्र सिंह ऐरीले नाम दर्ता गराएका थिए।"
नेपाल चाटर्ड एकाउन्टेन्ट्स २५ औं वर्षमा प्रवेश,"काठमाडौं : नेपाल चाटर्ड एकाउन्टेन्ट्स संस्थाको २५ औं वार्षिकोत्सव तथा रजतजयन्ती समारोह विविध कार्यक्रम गरी मनाइएको छ। सोमबार ललितपुर स्थित संस्थाको केन्द्रीय कार्यालयमा सम्पन्न भएको हो। मुलुकमा लेखाव्यवसायको विकास र नियमन गर्न सहयोग पुर्याउने उद्धेश्यले विस २०५३ सालमा स्थापित यस संस्थाको वार्षिकोत्सव तथा रजतजयन्ती समारोहको उद्घाटन संस्थाका अध्यक्ष युद्ध राज ओलीले पानसमा दीप प्रज्वलन गरी गरेका थिए। उक्त कार्यक्रमका सभापति तथा संस्थाका अध्यक्ष सीएयुद्ध राजओलीले सम्पूर्ण अतिथिलाई स्वागत गर्दै संस्थाको आव २०७७७८ को वार्षिक प्रतिवेदनसमेत प्रस्तुत गरेका थिए। मन्तव्यको क्रममा उनले संस्थालाई यस अवस्था सम्म ल्याइपुर्याउन महत्वपूर्ण भूमिका खेल्ने सबैलाई धन्यवाद ज्ञापन गर्दै यसअघिका नेतृत्वले देखाएको बाटोलाई अनुसरण गर्दै अघि बढ्ने प्रतिवद्धता ब्यक्त गरे। उक्त समारोहको प्रमुख अतिथि माननीय महालेखा परीक्षक टंकमणि शर्मा दंगालले नेपाल चाटर्ड एकाउन्टेन्ट्स संस्थाको २५ औं वार्षिकोत्सव तथा रजतजयन्तिको उपलक्ष्यमा संस्थाबाट प्रकाशित स्मारिका तथा संस्थाको रणनीतिक योजना विमोचन गरेका थिए। साथै आफ्नो शुभकामना मन्तव्यको क्रममा मुलुकको आर्थिक अनुशासन र वित्तीय पारदर्शिता कायम गर्न लेखाव्यवसायीको भूमिका महत्वपूर्ण हुने भएकोले यसतर्फ दत्तचित्त भएर लाग्न सम्वद्ध लेखाब्यवसायीहरुलाई आग्रह गरे। विश्वसामु उत्कृष्ट लेखाब्यवसायी संस्था हुन नेपाल चाटर्ड एकाउन्टेन्ट्स संस्थालाई सुझाव दिंदै महालेखा परीक्षक शर्माले लेखाव्यवसायको लागि आवश्यक दक्षजनशक्तिको विकासमा ध्यान दिन समेत आग्रह गरे। मुलुकमा वित्तीय पारर्दशिता तथा सुशासन कायमगर्नतर्फ लेखाब्यवसायीहरु ध्यान दिन सक्नुपर्ने खाँचो समेत उनले औंल्याए। लेखाब्यवसायका विषयमा कहिलेकाहीं गुनासो आउने गरेको उल्लेख गर्दै उनले लेखाब्यवसायीलाई कामप्रति जिम्मेवार बनाउन समेत आग्रह गरे। मुलुकका धेरै आर्थिक क्रियाकलाप अहिले डिजिटल प्रविधिबाट हुने गरेको उल्लेख गर्दै लेखाव्यवसायमा प्रविधिको अधिकतम प्रयोगमा ध्यानदिन पनि सुझाव दिए। त्यस क्रममा संस्थाका पूर्व अध्यक्ष तीर्थराज उपाध्याय, उपाध्यक्ष भाष्करसिंह लाला, संस्थाका कार्यकारी निर्देशक सन्जयकुमार सिन्हालगायतले संस्थाका विविध पक्षबारे प्रकाश पारे। संस्थाका निर्देशक विनोद न्यौपानेले सञ्चालन गरेका सो कार्यक्रममा संस्थाको वार्षिक प्रतिवेदन र संस्थाको रणनीतिक योजना सार्वजनिक गर्नुका साथै संस्थाको स्मारिका समेत विमोचन गरिएको थियो। कार्यक्रममा संस्थाको स्थापना, विकास तथा यसका गतिविधिहरुमा उत्कृष्ट योगदान पुर्याउने संस्थाको अन्तरिम तथा प्रथम परिषदका अध्यक्ष स्वकोमलबहादुर चित्रकारलाई मरणोपरान्त विशेष सम्मान गरिएको थियो भने आठौं परिषदका अध्यक्षहरु सिए जगन्नाथ उपाध्याय निरौला, सिए कृष्णप्रसाद आचार्य र सिए मदनकृष्ण शर्मालाई सम्मान गरिएको थियो। यस्तै संस्थामा अनबरत २० वर्षभन्दा बढी सेवा गरेका कर्मचारीहरुलाई दीर्घसेवापदक प्रदान गरिनुका साथै उत्कृष्ट रुपमाकार्य गर्ने कर्मचारीहरुलाई सम्मान गरिएको थियो। नेपाल चार्टर्ड एकाउन्टेन्ट संस्था नेपालमा लेखाब्यवसायको विकास, संरक्षण र संवर्द्धन गर्नका लागि नेपाल चाटर्ड एकाउन्टेन्ट्स ऐन २०५३ अन्तर्गत स्थापित एक स्वायत्त र नियमनकारी निकाय हो। यस संस्थाले उल्लेखित ऐन र सो ऐन अन्तर्गत बनेको नेपाल चाटर्ड एकाउटेन्टस् नियमावली २०६१ को अधिनमा रही नेपालभित्र लेखाब्यवसायको प्रवर्द्धन, जनशक्ति उत्पादन र लेखा ब्यवसायलाई नियमन गर्ने जस्ता कार्य गर्दै आएको छ। संस्थामा हालसम्म १७२९ जना चार्टर्ड एकाउन्टेन्ट्स सदस्यहरु र ख, ग र घ वर्ग गरी कुल ७२३६ जनदर्तावाला लेखापरीक्षक सदस्यहरु आवद्ध छन्। संस्थाले हालसम्म ६३२ जना चाटर्ड एकाउन्टेन्ट्स उत्पादन गरिसकेको छ भने चार्टर्ड एकाउन्टेन्सी शिक्षाको विभिन्नतहमा १२ हजारभन्दा बढी विद्यार्थी अध्ययनरत छन्।"
नेपाल राष्ट्र बैंक र आइएफसीबीच समझदारी,"काठमाडौं: नेपाल राष्ट्र बैंक र अन्तर्राष्ट्रिय वित्त निगम (आइएफसी)बीच नेपालको वित्तीय क्षेत्रमा व्यक्तिगत क्षमता, व्यवहार, शैली र योग्यता मापनमा आधारित रहेर सम्भावित ऋणीको मूल्याङ्कन गर्ने विधि (साइकोमेट्रिक स्कोरिङ सोलुसन) को परीक्षणका लागि समझदारी भएको छ। वित्तीय प्रणालीमा कर्जा वितरणलाई प्रविधिसँग सामञ्जस्य कायम गरी नयाँ ढङ्गले प्रस्तुत हुने साइकोमेट्रिक स्कोरिङले प्रणालीलाई थप प्रविधिमैत्री बनाई सहज, सरल र जोखिममुक्त कर्जा प्रवाहलाई प्रवद्र्धन गर्ने अपेक्षा लिइएको छ। व्यक्तिगत क्षमता, व्यवहार, शैली र योग्यता मापनका रूपमा डिजिटल वित्तीय सेवालाई प्रवर्द्धन गर्ने उद्देश्यले उक्त नवप्रवर्तन विधिको परीक्षण चरणका लागि आज नेपाल राष्ट्र बैंकका गभर्नर महाप्रसाद अधिकारीको उपस्थितिमा लघुवित्त संस्था सुपरिवेक्षण विभागका कार्यकारी निर्देशक सुमनकुमार अधिकारी र आइएफसी नेपालका आवासीय प्रतिनिधि बाबाकार सेदिख फायेले समझदारी पत्रमा हस्ताक्षर गरे। जापान सरकार र संयुक्त अधिराज्य (बेलायत) सरकारसँगको साझेदारीमा नेपालको वित्तीय प्रणालीमा उक्त विधि दुई वर्षको अवधिका लागि परीक्षण गर्न लागिएको हो। समझदारीबमोजिम सो विधिमार्फत लघु तथा खुद्रा कर्जा लिने व्यक्ति तथा लघु, साना र मझौला उद्यमलाई औपचारिक वित्तीय सेवाको दायरामा ल्याउने अपेक्षा गरिएको छ। यसले बैंक तथा वित्तीय संस्थालाई सम्भावित ऋणीको व्यक्तित्व र मनोवैज्ञानिक विशेषताको तथ्याङ्कीय विश्लेषणका आधारमा जोखिम प्रोफाइल तयार गर्न सक्षम बनाई औपचारिक वित्तीय सेवामा समाहित हुन सेवाग्राहीलाई ऋण उपभोग गर्न आकर्षित र सरल बनाउने अपेक्षा गरिएको छ। यसबाट विगतमा वित्तीय सेवाको पहुँच नपुगेका सेवाग्राहीमा वित्तीय सेवा विस्तारमा समेत सहज हुने विश्वास लिइएको छ। कार्यक्रममा गभर्नर अधिकारीले नेपालको वित्तीय क्षेत्र सुदृढीकरणमा आइएफसी र राष्ट्र बैंकबीच विगतदेखि नै सहकार्य हुँदै आएको उल्लेख गर्दै नयाँ समझदारीको कार्यान्वयनबाट लघुकर्जा व्यवस्थापनलाई प्रविधिमैत्री बनाउने विश्वास व्यक्त गरे। आइएफसीका आवासीय प्रतिनिधि फायेले नयाँ सहकार्य गर्ने अवसर दिएकामा राष्ट्र बैंकलाई धन्यवाद दिँदै उक्त समझदारीले वित्तीय पहुँच विस्तारमा टेवा पुग्ने विश्वास व्यक्त गरे। कार्यक्रममा डेपुटी गभर्नरद्वय डा नीलम ढङ्गाना तिम्सिना र बमबहादुर मिश्र, कार्यकारी निर्देशक डा नेफिल मातङ्गी मास्के, देवकुमार ढकाललगायत बैंकका अन्य अधिकारीको उपस्थिति रहेको थियो।"
जीप र्यांग्लरको लाइनअपमा थपियो जीप ग्लेडियटर,"काठमाडौं : नेपालका लागि जीपको आधिकारिक बिक्रेता एमएडब्लु लाइफले जीप र्यांग्लरको लाइनअपमा नयाँ जीप ग्लेडियटर थपेको छ। जीप ग्लेडियटर जीपको आइकनिक र्यांग्लरमा आधारित छ र गो एनिह्वेयर, डु एनिथिङ क्यापाबिलिटी, एड्भान्स्ड टेक्नोलोजिकल फिचर, जीपको परिचित डिजाइन र ओपनएअर फ्रिडमरहेको छ। एमएडब्लु लाइफले यसअघि आफ्नो सीबीयु लाइनअपमा टु डोर र फो डोर रुबिकन र फो डोर सहारा र्यांग्लर उपलब्ध गराउँदै आएको थियो। एमएडब्लु लाइफले नेपालमा ग्लेडियटरको ओभरल्यान्ड ट्रिम ल्याएको हो जसमा ३६ लिटरको पेन्टास्टार भी६ पेट्रोल इन्जिन छ जसले २०६ किलोवाट पावर र ३२७ एनएम टर्क उत्पन्न गर्छ। यसको अफरोड क्यापाबिलिटी जीपको सेलेकट्रयाक एक्टिभ अनडिमान्ड ४ बाई ४ सिस्टमले दिन्छ। यो सिस्टमले २७२:१ लो रेन्ज गियर रेसियो र ३७३ रियर एक्सल रेसियोसहितको डाना ४४ एक्सल गरी टुस्पिड ट्रान्सफर केस अफर गर्छ। भी६ इन्जिनलाई लोएन्ड टर्कका लागि अप्टिमाइज गरिएको छ जुन अफरोडिङका लागि आवश्यक छ। ग्लेडियटरको टोविङ क्षमता २७२१ केजी रहेको छ। जीप ग्लेडियटरलाई क्यापाबल कार्गो क्यारियरबाट विकेन्ड फन र दैनिक प्रयोजनका लागि फुल्ली कस्टमाइज्ड लाइफस्टाइल भेहिकल मा सजिलैसँग परिणत गर्न सकिन्छ। जीप र्यांगलर फो डोर को तुलनामा यसको फ्रेम ७८७ एमएम लामो र ह्विलबेस ४९२ एमएम लामो छ। यसको एप्रोच एंगल ४०७ डिग्री, ब्रेक एंगल १८४ डिग्री, डिपार्चर एंगल २२५१ डिग्री र ग्राउन्ड क्लेरेन्स २८३ एमएम रहेको छ। जीप र्यांगलरमा जस्तै यसको हार्डटप पनि सजिलैसँग निकालेर नेकेड बनाउन सकिन्छ जसले सहर वा ट्रेल दुबैमा ओपन एअर फ्रिडमलाई प्रत्याभुत गर्छ। ग्लेडियटरमा लामो ह्विलबेसकको अनरोड ड्राइभिङ डाइनामिक्स का लागि र नयाँ लोड ट्रेलाई सपोर्ट गर्न कम्प्रेहेन्सिभ फाइभलिंक सस्पेन्सन सिस्टम राखिएको छ। ट्रेको पेलोड क्षमता ६२० केजी छ र अन्डर रेल बेड लाइटिङ र इन्टिग्रेटेड टाई डाउन राखिएको छ जुन साइकल, डर्ट बाइक, सर्फबोर्ड र एटीभी जस्ता एड्भेन्चर इक्विपमेन्ट राख्न सहज बनाउँछ। सुरक्षाका लागि यसमा ७० भन्दा बढी एक्टिभ र पेसिभ सेफ्टी एन्ड सेक्युरिटी फिचर रहेका छन्। साथै, ग्रिडसहितको पार्कभ्यु रियर क्यामेरा, फ्रन्ट एन्ड रियर पार्क असिस्ट, इलेक्ट्रोनिक रोल मिटिगेसनसहितको इलेक्ट्रोनिक स्टेबिलिटी कन्ट्रोल जस्ता सुरक्षा फिचर छन्। ग्लेडिएटर ब्ल्याक र फायरक्रेकर रेडमा उपलब्ध छ।"
दार्चुला तिंकर सडकको थप ४ किलोमिटर निर्माण गर्ने जिम्मा नेपाली सेनालाई,दार्चुला : सरकारले दार्चुलाको तुषारपानीदेखि कोठाधारसम्मको ४ किलोमिटर सडकको ट्रयाक निर्माण नेपाली सेनाबाट गराउने भएको छ। दार्चुला तिंकर सडक अन्तरगत सुनसेरासम्म अहिले ट्रयाक खुलेको छ। त्यहाँबाट अगाडि नेपाली सेना र ठेकेदार कम्पनीलाई जिम्मा दिइएको थियो। दार्चुला तिंकर सडक आयोजना कार्यालयले ठेकेदार कम्पनीसँगको सम्झौता रद्द गरेपछि थप ४ किलोमिटर (तुषारपानी देखि कोठेधारसम्म) सडक आयोजना नेपाली सेनाले निर्माणको जिम्मा पाएको हो। सम्झौता अनुसार काम नभएपछि ठेकेदार कम्पनी कारवाहीमा परेको थियो। कोठेधारदेखि तिंकरसम्म यसअघि नै ८७ किलोमिटर सडकको ट्रयाक खोल्ने जिम्मा नेपाली सेनालाई दिने निर्णय भइसकेको छ। अहिले उक्त क्षेत्रमा काम भइरहेको छ। महाकाली लोकमार्ग अन्तरगतको ४२५ किलोमिटर अन्तरगत दार्चुला खलंगादेखि तिंकरसम्म १३४ किलोमिटर सडकको ट्रयाक खोल्ने काम जारी छ। सडक अन्तरगत यो आर्थिक वर्षमा बहुवर्षीय ठेक्का स्वीकृत गरी ३ अर्ब ९७ करोड बजेट सुनिश्चित भएको छ।
लासा ज्वरोका कारण कम्तीमा ३२ जनाको मृत्यु,"लागोस: नाइजेरियामा लासा ज्वरोको प्रकोपले यस वर्षको सुरुदेखि हालसम्म कम्तीमा ३२ जनाको ज्यान गएको सरकारी अधिकारीले गत सोमबार जनाएको छ। नाइजेरिया सेन्टर फर डिजिज कन्ट्रोल 'एनसीडीसी'का अनुसार, पुष्टि भएका घटनाहरूको संख्या ७४ पुगेको र सोही अवधिमा कुल ७५९ संदिग्ध घटनाहरु पनि देखिएको थियो। जनवरी २६ मा स्वास्थ्य अधिकारीहरूले हालैको प्रकोपको प्रतिक्रियामा राष्ट्रव्यापी लासा ज्वरो आपतकालीन अपरेशनहरू सक्रिय गरेको बताएका छन्। एनसीडीसीले मृत्यु दर कम गर्न राज्य जनस्वास्थ्य टोलीहरूलाई सहयोग गर्न प्रतिबद्ध रहेको बताएको छ। यो रोग नाइजेरियामा वर्षैभरि देखा पर्दछ, तर सुख्खा मौसममा धेरै देखा पर्ने जनाइएको छ। यो रोगबाट गत वर्ष नाइजेरियामा कम्तीमा ८० जनाको ज्यान गएको एनसीडीसीले जनाएको छ।"
"भारतमा कोरोनाबाट मृत्यु हुनेको संख्या बढ्यो, एकैदिन ११ सय ९२ जनाले गुमाए ज्यान","नयाँ दिल्ली : भारतमा कोरोना संक्रमण दर घट्दै गएपनि मृत्यु हुनेको संख्या भने दिनप्रतिदिन बढिरहेको छ। मंगलबार मात्रै कोरोनाबाट ११ सय ९२ जनाको मृत्यु भएको छ। सोमबार कोरोनाबाट ९५९ जनाले ज्यान गुमाएका थिए। यस्तै, आइतबार ८९३ जना र शनिबार ८७१ जनाको मृत्यु भएको थियो। यस्तै ,पछिल्लो २४ घन्टामा २ लाखभन्दा कम मानिसमा संक्रमण देखिएको छ। आज १ लाख ६७ हजार जनामा संक्रमण देखिएको हो। सोमबारको तुलनामा २०४ प्रतिशत कम हो। सोमबार १ लाख ६७ हजार ५९ जनामा संक्रमण देखिएको थियो। केरलमा कोरोनाबाट सबैभन्दा बढी ७२९ जनाले ज्यान गुमाएका छन्। छिमेकी मुलुक भारतमा कोरोना संक्रमण घटेसँगै नेपालमा पनि संक्रमण दर घटेको छ। तर, भारतमा कोरोनाबाट मृत्यु हुनेको संख्यामा कमी आएको छैन। नेपालमा दैनिक औशतमा १३ जनाको कोरोनाबाट मृत्यु भएको स्वास्थ्य तथा जनसंख्या मन्त्रालयले जनाएको छ। सोमबार कोरोनाबाट ८ जनाले ज्यान गुमाएका थिए।"
प्रधानमन्त्रीसमक्ष सूचना आयोगको वार्षिक प्रतिवेदन पेश,"काठमाडौं : राष्ट्रिय सूचना आयोगले प्रधानमन्त्री शेरबहादुर देउवासमक्ष आयोगको आर्थिक वर्ष २०७७७८ को वार्षिक प्रतिवेदन पेश गरेको छ । प्रतिवेदनमा सम्पादन गरेका मुख्यमुख्य काम कारबाही सङ्लग्न वार्षिक प्रतिवेदन सूचनाको हकसम्बन्धी ऐन, २०६४ को दफा २५ को उपदफा १ बमोजिम व्यवस्थापिका संसद्मा पेश गर्नका लागि आज प्रधानमन्त्री देउवा समक्ष पेश गरिएको हो । सोही अवसरमा प्रधानमन्त्री देउवाले आयोगको स्थापनाबाट सुशासन कायम गराउन मद्दत पुगेको बताउँदै आयोगको क्षमता विकास गर्नुपर्ने, राष्ट्रिय सुरक्षासँग सम्बन्धित गम्भीर प्रकृतिका सूचनामा संवेदनशील हुनुपर्नेमा जोड दिए। आयोगका प्रमुख सूचना आयुक्त महेन्द्रमान गुरुङले प्रतिवेदन प्रस्तुत गर्दै संवैधानिक रुपमा व्यवस्था भएको महत्वपूर्ण मौलिक हकको कार्यान्वयनका लागि आयोग लागिपरेको र वार्षिक प्रतिवेदनमा आर्थिक वर्ष २०७७७८ को अवधिका आयोगबाट भएका काम कारबाही समेटिएको जानकारी गराए। साथै उनले आयोगका तर्फबाट राखिएका सुझावका बारेमा पनि उल्लेख गरे। आयोगका सचिव भागिरथ पाण्डेयले सूचनाको हकसम्बन्धी ऐनमा भएको व्यवस्था बमोजिम नै आयोगको वार्षिक प्रतिवेदन प्रधानमन्त्रीसमक्ष पेश गरिएको प्रस्ट पारे। उक्त कार्यक्रममा आयोगका आयुक्तद्वय कमला ओली थापा र रत्नप्रसाद मैनाली, नेपाल सरकारका मुख्य सचिव शङ्करदास बैरागीलगायतको उपस्थिति रहेको थियो । आयोगमा यस अवधिमा सूचनाको हकसम्बन्धी ऐनको दफा १० बमोजिम सार्वजनिक निकायबाट सूचना प्राप्त नभएको भनी ७५३ वटा पुनरावेदन प्राप्त भएका थिए । त्यसरी प्राप्त पुनरावेदनमध्ये सबैभन्दा बढी ७३ प्रतिशत स्थानीय तहसँग सम्बन्धित थिए भने शिक्षा, स्वास्थ्य तथा खेलकूदसँग सम्बन्धित ७ प्रतिशत, आर्थिक क्षेत्रसँँग सम्बन्धित ४ प्रतिशत, कानुन, न्याय र प्रशासनसँग सम्बन्धित ४ प्रतिशत रहेका थिए । यसरी प्राप्त पुनरावेदन आयोगले ९८।७ प्रतिशत फछ्र्यौट गरेको प्रतिवेदनमा उल्लेख छ । आयोगले सूचनाको हकको संरक्षण संवद्र्धन तथा प्रचलनका लागि आयोगले ६ वटा जिल्ला क्रमशः कैलाली, सिन्धुपाल्चोक, पर्सा, कञ्चनपुर, दार्चुला र डोटीमा जिल्लास्तरीय सूचनाको हकसम्बन्धी अन्तक्र्रिया कार्यक्रम सम्पन्न गरेको छ । पाँचवटा स्थानीय तह क्रमशः शङ्खरापुर नगरपालिका काठमाडौँ, नमोबुद्ध नगरपालिका काभ्रे, थाँक्रे गाउँपालिका धादिङ, निजगढ नगरपालिका बारा र सुनापति गाउँपालिका रामेछापमा स्थानीय तहस्तरीय सूचनाको हकसम्बन्धी अन्तक्र्रिया कार्यक्रम सम्पन्न गरी सार्वजनिक निकायका प्रमुख, सूचना अधिकारी, नागरिक समाज, सञ्चारकर्मी तथा सर्वसाधारण गरी ६९५ जनालाई सूचनाको हक कार्यान्वयनका विविध पक्षका बारेमा प्रशिक्षण प्रदान गर्नुका साथै अन्तक्र्रिया कार्यक्रमसमेत सम्पन्न गरेको थियो । रासस"
अक्सिजन भर्ने बुस्टर उपकरण आएपछि दुर्गमका स्वास्थ्य संस्था लाभान्वित,"जोमसोम : हिमाली जिल्ला मुस्ताङलाई अक्सिजन सिलिन्डर भर्ने उपकरण बुस्टरउपलब्ध भएसँगै अक्सिजन सिलिन्डरमा अक्सिजन भर्ने कार्य सुरु गरिएको छ। मुस्ताङ जिल्ला अस्पतालका लागि प्रदेश आपूर्ती व्यवस्थापन केन्द्रले बुस्टर उपकरण पठाएपछि जिल्लामा अक्सिजन भर्न जिल्ला बाहिर लाने लैजाने समस्या टरेको जिल्ला अस्पताल जोमसोमले जनाएको छ। यसअघि जोमसोम अस्पतालमा मध्यम क्षमताको अक्सिजन प्लान स्थापना भए पनि बुस्टर उपकरण नहुँदा खाली अक्सिजन सिलिन्डरमा अक्सिजन भर्ने काम हुन सकेको थिएन। जिल्लामा अक्सिजन भर्ने सुविधा नहुँदा मुस्ताङका ५ वटै स्थानीय तहका स्वास्थ्य चौकीमा मौज्याद रहेका खाली अक्सिजन सिलिन्डर पोखरा लगेर भर्नुपर्ने बाध्यता थियो। गत शनिबार प्रदेश आपूर्ती व्यवस्थापन केन्द्रबाट खटिएका प्राविधिक टोलीले अस्पतालमा बुस्टर उपकरण जडान गरेपछि जिल्लामै अक्सिजन भर्ने सुविधा सम्भव भएको जिल्ला अस्पताल जोमसोमका सूचना अधिकारी एकराज बस्नेतले जानकारी दिए।दुर्गम जिल्ला मुस्ताङमा एक वर्षअघि प्लान स्थापना भएको थियो, त्यसले अस्पतालका प्रत्येक वार्ड, बेड र कोभिड आइसोलेसन कक्षमा २३ पाइप लाइन मार्फत बिरामीलाई अक्सिजन सर्कुलर गरी सुविधा दिइएको थियो', सूचना अधिकारी बस्नेतले थपे,अहिले सिलिन्डरमा अक्सिन भर्ने बुस्टर प्राप्त भएपछि अस्पतालमै त्यो सुविधा दिन थालेका छौं, यसले दुर्गमका स्वास्थ्य सस्थालाई जोमसोम ल्याएर अक्सिजन भर्ने व्यवस्था मिलाएका छौं। मुस्ताङ जिल्ला अस्पतालमा अक्सिजन भर्ने बुस्टर उपकरण जडान भएसँगै धार्मिक तथा पर्यटकीय जिल्ला मुस्ताङमा अक्सिजनको अभावमा अकालमा ज्यान गुमाउनु पर्ने समस्या समाधान भएको अस्पतालका सूचना अधिकारी बस्नेतको भनाइ छ। समुन्द्री सतहदेखि २५ सय मिटर उचाइमा अवस्थित मुस्ताङ जिल्लामा आउने पर्यटकलाई हाइअल्टिच्यूडको समस्या हुने गरेको र तत्काल अक्सिजनको सुविधा नहुँदा अकालमा ज्यान गुमाउनु पर्ने बाध्यता थियो। जिल्लाममै अक्सिजन भर्न थालिएपछि दुर्गमका स्थानीयदेखि स्वदेशी तथा विदेशी पर्यटकलाईसमेत अक्सिजन उपलब्ध गराउन सकिने सहजता प्राप्त भएको उनको भनाइ छ। यस्तै कोरोना माहामारीको समयमा जिल्लामा अक्सिजन भर्ने सुविधा नहुँदा विभिन्न संघ सस्थाले अक्सिजनसहितको सिलिन्डर भर्ने व्यवस्था मिलाएका थिए। भौगोलिक रुपलमा विकट मुस्ताङमा बर्खायामको मौसममा बाढी पहिरो र नदी कटानका कारण बेनीजोमसोम सडक अवरुद्ध हुँदा अक्सिजन ढुवानीमा समस्या पर्ने गरेको थियो। त्यस्तै मौसम प्रतिकुलताका कारण हवाइ सेवा समेत नियमित नहुँदा अक्सिजनको समस्या पर्ने गर्थ्यो भने बिरामीलाई गुणस्तरीय अस्पतालमा उपचार गर्न लैजान समस्या पर्ने गरेको थियो। मुस्ताङ जिल्ला अस्पतालमा अक्सिजन भर्ने सुविधा सुरु भएसँगै २४ घण्टामा करिव ४७ लिटरको डेढ दर्जन सिलिन्डर भर्न सकिने अस्पतालका सूचना अधिकारी बस्नेतले बताए। जटिल प्रकृतिका बिरामीलाई अक्सिजनको आवश्यकता पर्ने गर्दछ। गण्डकी प्रदेश सरकारले ५५ लाख लागतमा मुस्ताङ जिल्ला अस्पतालमा अक्सिजन प्लानको ब्यवस्थापन गरेको थियो। सो प्लानका लागि प्राविधिक सहयोग अेमरिकानेपाल मेडिकल फाउन्डेसनले गरेको थियो। प्लान जडानपछि मुस्ताङ जिल्ला अस्पतालमा २४ सै घण्टा अक्सिजन सर्कुलर हुँदै आएको थियो तर बुस्टर नहुँदा सिलिन्डरमा अक्सिजन भर्ने काम हुन सकेको थिएन। मुस्ताङका प्रत्येक स्वास्थ्य सस्थामा ५ देखि १५ थानसम्म अक्सिजन सिलिन्डर मौज्याद छन्। ती खाली सिलिन्डर जिल्लामै भर्ने सकिने भएपछि अक्सिजन ढुवानी सहज भएको बताइन्छ। यसअघि अस्पतालमा प्लान जडान भए पनि उत्पादित अक्सिजन त्यसै खेर जाने गरेको थियो। अस्पतालमा डिजिटल एक्सरे सुविधा जिल्ला अस्पताल जोमसोममा डिजिटल एक्सरे मेसिनबाट बिरामीलाई सेवा दिन थालिएको छ। अस्पतालमा भएको सामान्य एक्सरे उपकरण भरपर्दो नभएको र कहिलेकाही बिग्रने भएकाले बिरामीलाई एक्सरे सुविधा लिन कठिन पर्दै आइरहेको थियो। गण्डकी प्रदेशको आपूर्ती व्यवस्थापन केन्द्रले करिव २४ लाख लागतमा डिजिटल एक्सरे उपकरण खरिद गरी पठाएपछि अहिले मुस्ताङ जिल्ला अस्पताल जोमसोममा डिजिटल एक्सरे सेवा दिन थालिएको अस्पतालका सूचना अधिकारी एकराज बस्नेतले जानकारी दिए। उक्त डिजिटल उपकरण जडानपछि दैनिक रुपमा सेवा सञ्चालनमा आएको उनले बताए।डिजिटल एक्सरे उपकरण ल्याएर बिरामीलाई सेवा दिन थालेका छौं', उनले भने,डिजिटल एक्सरे सुविधाबाट सबै बिरामी सन्तुष्ट भएको पाएका छौं।' मुस्ताङ जिल्ला अस्पतालमा डिजिटल एक्सरे उपकरण जडान भए पनि लो विद्युत भोल्टेजका कारण समस्या पर्ने गरेको सूचना अधिकारी बस्नेतको भनाइ छ। उनले विद्युत पावर नपुग्दा पुरानो उपकरण र नयाँ उपकरणको सहायताले एक्सरे सुविधा प्रदान गर्ने गरिएको बताए। उनले यसरी उपकरण प्रयोग गर्दा पनि एक्सरे सुविधा भरपर्दो भइरहेको उनले जनाए।"
यी हुन् मन्त्रिपरिषद् बैठकका निर्णय,"काठमाडौंः सरकारले शिक्षक अस्पताल निर्माणका लागि सैद्धान्तिक स्वीकृतिसमेत प्रदान गर्ने निर्णय गरेको छ । सोमबार बसेको मन्त्रिपरिषद् बैठकका निर्णय सार्वजनिक गर्ने क्रममा नेपाल सरकारका प्रवक्ता ज्ञानेन्द्रबहादुर कार्कीले सोबारे जानकारी गराएका हुन्। यस्तै, बैठकले कच्चा दूधको न्यूनतम मूल्य निर्धारण गरेको छ । बैठकले कच्चा दूधको न्यूनतम मूल्य ५६४ रुपैयाँ निर्धारण गरेको हो। बैठकले विश्व बैंकको १८ अर्ब रुपैयाँ सहुलियतपूर्ण ऋण सहायता दस्तावेजलाई अन्तिम रुप दिन वार्ता टोली गठन गरेको छ । यस्तै, 'सफा हिमाल अभियान २०२२' मा खटिने नेपाली सेनाका सदस्यहरूलाई हिमाल आरोहण गर्दा लाग्ने दस्तुरमा छुट दिने निर्णय गरेको सरकारका प्रवक्ता कार्कीले जानकारी दिए । यस्तै, बैठकले खुला विश्वविद्यालयको उपकुलपतिमा शिलु मानन्धरलाई नियुक्त गरेको छ भने नेपाल टेलिभिजनको अध्यक्षमा जाजरकोटका समीरजंग शाहलाई नियुक्त गर्ने निर्णय भएको मन्त्री कार्कीले जानकारी दिए । मन्त्रिपरिषद्को बैठकले अर्थमन्त्रालयका सहसचिव रामेश्वर दंगाललाई सचिवमा बढुवा गर्नेसहित बढुवा समितिको सिफारिसबमोजिम कर्मचारीहरूको बढुवा गर्ने निर्णय गरेको छ ।"
महाकाली नदीमा पुल निर्माण गर्न सम्झौता पत्रमा हस्ताक्षर,"काठमाडौं : महाकाली नदीमा पुल निर्माणका लागि भारत र नेपाल सरकारबीच सम्झौता पत्रमा हस्ताक्षर भएको छ। नेपालका लागि भारतीय राजदूत विनय मोहन क्वात्रा र भौतिक पूर्वाधार तथा यातायात मन्त्रालयका सचिव रविन्द्रनाथ श्रेष्ठले मंगलबार सो सम्झौता पत्रमा हस्ताक्षर गरेका हुन्। पुल भारत सरकारको अनुदान सहयोगमा निर्माण हुन लागेको हो। यस परियोजनाले नेपालको सुदूरपश्चिम प्रदेश र भारतको उत्तराखण्ड राज्यबीचको सीमापार कनेक्टिभिटिलाई सुदृढ बनाउनुका साथै दुवैतर्फको सीमा समुदायबीचको सम्बन्धलाई थप मजबुत बनाउने विश्वास लिएको छ। यो परियोजना वाणिज्य, सांस्कृतिक तथा जनताजनताबीचको सम्बन्धलाई सुव्यवस्थित बनाउन दुई देशका सरकारले प्राथमिकताका साथ अघि सारेको सीमापार कनेक्टिभिटि अनुरुप रहेको छ । पुल निर्माण कार्य चाँडै सुरु हुने बताइएको छ।"
"कोरोनाबाट थप ९ जनाको मृत्यु, ५५ सय ८३ नयाँ संक्रमित थपिए",काठमाडौं : पछिल्लो २४ घन्टामा कोरोना भाइरस (कोभिड१९) संक्रमणबाट थप ९ जनाको मृत्यु भएको छ। यो सहित नेपालमा कोरोनाबाट मृत्यु हुनेको संख्या ११ हजार ७५२ पुगेको स्वास्थ्य तथा जनसंख्या मन्त्रालयले जनाएको छ। यस्तै पछिल्लो २४ घन्टामा थप ५५ सय ८३ जनामा कोरोना संक्रमण पुष्टि भएको छ। मन्त्रालयका अनुसार १७ हजार ६७४ जनाको नमूना परीक्षणमा सो संख्यामा संक्रमण देखिएको हो। १० हजार ७७६ नमूनाको पीसीआर र ६८ सय ९८ नमूनाको एन्टिजेन विधिबाट परीक्षण गरिएको थियो। यस्तै मंगलबार थप ८ हजार २६७ जना कोरोनामु्क्त भएका छन्। मन्त्रालयका अनुसार पछिल्लो २४ घन्टामा ३ लाख ९९ हजार जनाले कोरोनाविरुद्धको खोप लगाएका छन्।
जेठ ४ मा स्थानीय तहको निर्वाचनबारे प्रधानमन्त्री र आयोगका पदाधिकारीबीच छलफल,काठमाडौं : प्रधानमन्त्री शेरबहादुर देउवा र निर्वाचन आयोगका प्रमुख आयुक्तसहितका पदाधिकारीबीच छलफल भइरहेको छ। बालुवाटारमा जारी बैठकमा स्थानीय तहको निर्वाचन आगामी जेठ ४ गते एकै चरणमा गर्नेबारे छलफल भइरहेको हो । सत्तागठबन्धनमा आगामी जेठमा स्थानीय तहको निर्वाचन गर्ने सहमति भएसँगै प्रधानमन्त्री देउवाले निर्वाचनको एजेन्डामाथि छलफल गर्न आयोगका पदाधिकारीहरुलाई बोलाएका हुन्। यसअघि गत शनिबार बसेको सत्तारुढ गठबन्धनको बैठकले जेठभित्रै स्थानीय तहको निर्वाचन गर्ने र सरकारले निर्वाचन आयोगसँग छलफल गरेर मिति तोक्ने बताएको थियो। आजको बैठकले स्थानीय निर्वाचनको मिति तोक्ने संभावना छ। स्थानीय तहका पदाधिकारीको म्याद आगामी जेठ ५ गते सकिँदैछ।
नाताको गलत फाइदा,"रितेश आफ्नी श्रीमती सीमा र आमासँग बस्थे। जाडो बिदामा रितेशका फुपू, फुफाजु उनीहरूका छोरा अनिशसँगै उनको घरमा बस्न आए। घरमा आउनेबित्तिकै उनको फुफाजुले यहाँ धेरै जाडो रहेछ, घरमा एसी छैन भनेर सोधे। रितेशकी आमाले केही दिनअगाडि मात्र छोराले आफ्नो कोठामा एसी जोडेको बताइन्। यो सुनेर उनको फुफाजुले आफ्नो छोरालाई सबै सामान लगेर रितेशको कोठामा राख्न अह्राए। रितेश र उनकी श्रीमती पनि केही दिनका लागि त हो नि भन्ने सोचेर चुप लागेरै बसे। यसरी रितेशको घरमा फुपू, फुफाजु बसेको पनि एक महिना बितिसकेको थियो। सधैं घरको बैठक कोठामा सुतेर हैरान भएका रितेशले आफ्नी आमासँग उनीहरू कहिले जान्छन् भनेर सोधे। उनकी आमाले पनि आफन्तको सबालमा यस्तो सोध्न नमिल्ने बताइन्। रितेशको श्रीमती पनि रिसाउँदै भनिन्, अरू त ठीकै छ तर उहाँहरूको छोरा अनिश दिनभरि हाम्रो नयाँ सोफामा उफ्रिएर नराम्ररी च्यातियो। नयाँ सोफा च्यातिएपछि रितेश पनि धेरै रिसाए। उनले आफ्नी श्रीमतीलाई हपार्दै तिमीले किन अनिशलाई यसो गर्नबाट नरोकेको भने। सीमाले पनि आफ्नो श्रीमान्लाई गुनासो पोख्दै भनिन्, फुपू, फुफाजु कहिलेदेखि हाम्रै घरमा छन्। दिनभरि उनीहरूको फर्माइसअनुसार खानेकुरा बनाएर आमाको दिनभर भान्छामै बित्छ। रितेश रिसाउँदै गएर आफ्नो फुफाजुलाई एक महिना बितिसक्दा पनि तपाईंहरूको किन बिदा सकिँदैन, तपाईंहरू अब कहिले फर्कनुहुन्छ भनेर सोध्छन्। फुफाजुले सामान्य तरिकाले जवाफ दिँदै भने, रितेश मैले पहिले नै जागिर छाडिसकें। अब म व्यापार गर्ने सोचमा छु। पहिले मलाई यो सहर राम्ररी बुझ्न देउ। यसका लागि दुई, तीन महिना पनि लाग्न सक्छ। फुफाजुको परिवारले आफ्नो घर सजिलै नछाड्ने देखेपछि उनले आफ्नी आमा र श्रीमतीलाई पनि यो कुरो सुनाए। अब सिधा औंलाले घिउ ननिस्किए, औंला बंग्याउनुपर्ने सीमाले बताइन्। त्यसै रात फुपूका परिवार कौसीमा बसिरहेका थिए। एक्कासी उनका छोराले मैले भूत देखें भन्दै चिच्याए। त्यसपछि त्यहाँ आएको भूतले सबैभन्दा पहिले तिमीहरूमध्ये कसलाई मेरो आहारा बन्ने मन छ भन त भन्यो। सोही भूत देखेर फुपूका परिवार निकै डराए र घर छाडेर जाने निर्णय गरे। उनीहरू गएपछि रितेशी श्रीमती सीमाले आफ्नो अनुहारमा लगाएको भूतको मुखौटा फुकालिन्। फुपूको परिवार गएपछि सबैले राहतको सास फेरे। सीमाको सासूले सीमालाई तिमीले धेरै राम्रो बुद्धि लगायौं भन्दै सबै हाँस्न थाले। नैतिक शिक्षा : हामीले कुनै पनि सम्बन्धको गलत फाइदा उठाउनु हुँदैन।"
नेपाल सरकारले विश्व बैंकसँग १७ अर्ब सहुलितपूर्ण ऋण लिने,"काठमाडौं : नेपाल सरकारले विश्व बैंकसँग फाइनान्स फर ग्रोथ डेभलपमेन्ट पोलिसी क्रेडिट' वापत् प्राप्त हुने १५० मिलियन अमेरिकी डलर (करिब १७ अर्ब) को सहुलियतपूर्ण ऋण लिनका लागि वार्ता टोली गठन गरेको छ। नेपाल सरकारको यही माघ १७ गतेको मन्त्रिपरिषद्को बैठकका मुख्य निर्णय सार्वजनिक गर्न मंगलबार यहाँ आयोजित पत्रकार सम्मेलनमा सरकारका प्रवक्ता एवं सञ्चार तथा सूचना प्रविधिमन्त्री ज्ञानेन्द्रबहादुर कार्कीले सो जानकारी दिएका हुन्। बैठकले हिमाल आरोहण दल (नेपाली सेना)का सदस्यलाई सलामी दस्तुर र धरौटी रकम छुट दिने, शिक्षक अस्पताल स्थापनाका लागि प्रक्रिया सुरु गर्न शिक्षा, विज्ञान तथा प्रविधि मन्त्रालयलाई सैद्धान्तिक स्वीकृति दिने, यही माघ १९ गते सोनाम ल्होसारका अवसरमा नेपालभरका कार्यालयमा बिदा दिने लगायत निर्णय गरेको पनि मन्त्री कार्कीले जानकारी दिए। त्यस्तै मन्त्रिपरिषद् बैठकले नेपाल टेलिभिजनको अध्यक्षमा नेपाल प्रेस युनियनका पूर्व अध्यक्ष समीरजङ्ग साहलाई बढीमा चार वर्षका लागि नियुक्ति दिने, नेपाल खुल्ला विश्वविद्यालयको उपकुलपतिमा प्रा डा शिलु मानन्धरलाई नियुक्ति दिने, सरकारको सचिव पदमा सहसचिव रामेश्वर दङ्गाललाई बढुवा गर्ने, लोकसेवा आयोग तथा बढुवा समितिको सिफारिशमा विभिन्न कर्मचारीलाई राजपत्राङ्कित प्रथम श्रेणी र सो सरहको पदमा बढुवा गर्ने, कच्चा दूधको न्यूनतम् मूल्य प्रतिलिटर ५६ रुपैयाँ ४ पैसा निर्धारण गर्ने निर्णय गरेको छ। साथै बैठकले विभिन्न मालपोत र नापी कार्यालयका लागि कार्यक्षेत्र निर्धारण पनि गरेको छ। रासस"
संविधान र कानुनी दायित्वबाट सरकार पछि हट्दैन : गृहमन्त्री,"काठमाडौं : गृहमन्त्री बालकृष्ण खाणले संविधान र कानुनको पालना गर्ने दायित्वबाट सरकारपछि नहट्ने बताएका छन्। गृहमन्त्रालयमा नेपाल निजामती कर्मचारी युनियनले मंगलबार बुझाएको ज्ञापनपत्र बुझ्दै गृहमन्त्री खाणले कानुनको पालना गराउन सरकार प्रतिबद्ध रहेको बताए। यु्नियनले विभिन्न सरकारी कार्यालयमा काम गरिरहेका कर्मचारीमाथि कानुन विपरीतका कार्य भइरहेको भन्दै कारबाहीको माग गर्दै गृहमन्त्रीलाई ज्ञापनपत्र बुझाएको हो। 'सरकारको दायित्व संविधान र कानुनको पालना गर्नु हो, गृहमन्त्री खाणले भने, 'कानुन विपरीतका काम गर्नेलाई कारबाही हुन्छ, त्यसमा हामी अनुसन्धान गरिरहेका छौँ', मन्त्री खाणले भने। उनले राष्ट्रसेवक कर्मचारीको मानमर्दन गर्ने काम कसैबाट हुन नहुने बताए। युनियनका केन्द्रीय अध्यक्ष गोपालप्रसाद पोखरेल नेतृत्वको टोलीले महोत्तरी, धनकुटा, कैलाली, बझाङ, पर्सा, सिन्धुपाल्चोक, सोलुखुम्बुलगायतका जिल्लामा राष्ट्रसेवक कर्मचारीमाथि भएका गैर न्यायिक घटनाका दोषीलाई कानुन अनुरुपको कारवाहीको माग गरेको थियो। डिभिजन वन कार्यालय पहलमानपुर कैलालीका सहायक वन अधिकृत विश्वराज पण्डितलगायतमाथि भएको दुर्व्यवहारको विरोध गर्दै युनियनले कारबाहीका लागि गृहमन्त्रीको ध्यानाकर्षण गराएको हो। 'असहमतिका विषय भए छलफल र कानुनी रुपमा समाधान गर्न सकिनेमा कानुन नै हातमा लिएर भएका गैर न्यायिक कार्य उपर सरकारले शान्ति सुरक्षाका लागि आफ्नो दायित्व र कर्तव्य निर्वाह गर्ने प्रतिबद्धता व्यक्तिः गरोस्', युनियनले गृहमन्त्रीलाई दिएको ज्ञापनपत्रमा उल्लेख छ। रासस"
जेठ ४ मा स्थानीय तहको निर्वाचन गर्न निर्वाचन आयोगको सिफारिस,काठमाडौं : निर्वाचन आयोगले आगामी जेठ ४ मा स्थानीय तहको निर्वाचन गर्न सरकारलाई सिफारिस गरेको छ । आयोगका पदाधिकारीहरुले मंगलबार प्रधानमन्त्री शेरबहादुर देउवालाई बालुवाटारमा भेटेर जेठ ४ मा निर्वाचन गर्न परामर्श दिएका थिए। सो क्रममा सरकारले आगामी जेठमै स्थानीय तहको निर्वाचन गर्ने योजना रहेको बताएको छ । बैठकमा प्रधानमन्त्री देउवाले अब बस्ने मन्त्रिपरिषद् बैठकबाट स्थानीय तह निर्वाचनको मिति तोकिने बताए । प्रधानमन्त्री देउवाले अब बस्ने मन्त्रिपरिषद बैठकबाट स्थानीय तह निर्वाचनको मिति तोकिने बताएको छलफलमा सहभागी एक निर्वाचन अधिकारीले जानकारी दिए। प्रधानमन्त्री शेरबहादुर देउवा र निर्वाचन आयोगका प्रमुख आयुक्तसहितका पदाधिकारीबीच निर्वाचनको मिति तोक्नेबारे छलफल भएको थियो । सत्तागठबन्धनमा आगामी जेठमा स्थानीय तहको निर्वाचन गर्ने सहमति भएसँगै प्रधानमन्त्री देउवाले निर्वाचनको एजेन्डामाथि छलफल गर्न आयोगका पदाधिकारीहरुलाई बोलाएका थिए । यसअघि गत शनिबार बसेको सत्तारुढ गठबन्धनको बैठकले जेठभित्रै स्थानीय तहको निर्वाचन गर्ने र सरकारले निर्वाचन आयोगसँग छलफल गरेर मिति तोक्ने बताएको थियो। स्थानीय तहका पदाधिकारीको म्याद आगामी जेठ ५ गते सकिँदैछ।
स्थानीय चुनावबारे छलफल गर्न प्रधानमन्त्रीले बोलाए निर्वाचन आयोगका पदाधिकारी,काठमाडौं : प्रधानमन्त्री शेरबहादुर देउवाले स्थानीय तहको निर्वाचनबारे छलफल गर्न निर्वाचन आयोगका प्रमुख आयुक्तसहितका पदाधिकारीलाई बोलाएका छन् । प्रधानमन्त्री देउवाले स्थानीय तहको निर्वाचन एजेन्डामाथि छलफल गर्न आयोगका पदाधिकारीलाई मंगलबार दिउँसो ३ बजेका लागि बोलाएको प्रधानमन्त्रीको सचिवालयले जनाएको छ। सत्तागठबन्धनमा आगामी जेठमा स्थानीय तहको निर्वाचन गर्ने सहमति भएसँगै प्रधानमन्त्री देउवाले निर्वाचनको एजेन्डामाथि छलफल गर्न आयोगका पदाधिकारीहरुलाई बोलाएका हुन्। यसअघि गत शनिबार बसेको सत्तारुढ गठबन्धनको बैठकले जेठभित्रै स्थानीय तहको निर्वाचन गर्ने र सरकारले निर्वाचन आयोगसँग छलफल गरेर मिति तोक्ने बताएको थियो। आजको बैठकले स्थानीय निर्वाचनको मिति तोक्ने संभावना छ। स्थानीय तहका पदाधिकारीको म्याद आगामी जेठ ५ गते सकिँदैछ।
"पश्चिम वायुको प्रभाव कायमै, कहाँ कहाँ हुँदैछ वर्षा र हिमपात ?","काठमाडौं : हाल देशमा पश्चिमी वायुको आंशिक प्रभाव रहेको छ । उक्त मौसमी प्रणालीको प्रभावले बुधबार रातीबाट मौसम थप प्रभावित हुने मौसम पूर्वानुमान महाशाखाले जनाएको छ । हाल पहाडी भूभागमा आंशिक बदली रही तराईका भूभागमा हुस्सुकुहिरो लागेको छ । पश्चिमी वायुको प्रभावले बदली हुनका साथै कतिपय स्थानमा हल्का वर्षा र हिमपातको सम्भावना रहेको महाशाखाले जनाएको छ। महाशाखाको मौसम पूर्वानुमान बुलेटिनअनुसार मंगलबार दिउँसो प्रदेश नं १, बागमती प्रदेश तथा गण्डकी प्रदेशमा आंशिकदेखि सामान्य बदली रही बाँकी भूभागमा आंशिक बदली रहने छ । प्रदेश नं १, बागमती प्रदेश तथा गण्डकी प्रदेशमा थोरै स्थानमा र मधेस प्रदेश तथा लुम्बिनी प्रदेशका एकदुई स्थानमा हल्का वर्षाको सम्भावना छ । देशको उच्च पहाडि तथा हिमाली भूभागका थोरै स्थानहरुमा हल्का हिमपातको संभावना रहेको छ। यस्तै आज रातीमा पनि प्रदेश नं १, बागमती प्रदेश तथा गण्डकी प्रदेशमा आंशिकदेखि सामान्य बदली रहनेछ । प्रदेश नं १ र गण्डकी प्रदेशका थोरै स्थानमा हल्का वर्षाको सम्भावना छ । देशभर पश्चिमी वायुको प्रभावका कारण चिसो बढेपछि मौसम पूर्वानुमान महाशाखाले आगामी २४ घन्टाका लागि चेतावनी तथा परामर्श जारी गरेको छ। देशका विभिन्न स्थानमा वर्षा र हल्का हिमपातको संभावना रहेकाले चिसोबाट बच्न र त्यसको प्रभावबाट जोगिन आवश्यक सुरक्षा तथा सतर्कता अपनाउनु अनुरोध गरेको छ।"
"दोहोरो अंकले उकालो लाग्यो नेप्से, कुन समूहको सेयर मूल्य कति बढ्यो ?","काठमाडौं : सेयर कारोबारको तेस्रो दिन मंगलबार नेप्से परिसूचक १९२९ अंकले वृद्धि भएको छ। सूचक बढेसँगै कारोबार रकम पनि बढेको छ। यसदिन २२३ कम्पनीको १ करोड २१ लाख ६७ हजार ६०५ कित्ता सेयर ६ अर्ब ५७ करोड ४८ लाख ४२ हजार ४१८ रुपैयाँमा खरिदबिक्री भयो। यसअघि सोमबार नेप्से सूचक १४४८ अंकले घटेर २८७१०५ विन्दुमा बन्द भएको थियो। सो दिन २२५ कम्पनीको १ करोड १ लाख ५ हजार ६६९ कित्ता सेयर ५ अर्ब १५ करोड १ लाख ७७ हजार ५९८ रुपैयाँमा खरिदबिक्री भएको थियो। सोमबार ५ अर्ब १५ करोड रुपैयाँको सेयर कारोबार भएको थियो। यसदिन कारोबारमा आएका १३ समूहमध्ये ४ कम्पनीको सेयर मूल्य ओरालो लागेको छ। यसदिन हाइड्रोपावर कम्पनीमा लगानीकर्ताको आकर्षण बढेको छ। सो कम्पनीको ३२२ प्रतिशतले सेयर मूल्य बढेको छ। यस्तै, यसदिन दुई कम्पनीको सेयर सकारात्मक सर्किट लेभलमा कारोबार भयो। विन लघुवित्तको सेयरमूल्य सबैभन्दा बढी १० प्रतिशतले बढेको छ भने बुद्धभूमि हाइड्रोपावरको ९९९ प्रतिशतले बढेको हो। कारोबार रकमका आधारमा नेसनल हाइड्रोपावर शीर्षस्थानमा रह्यो। सो कम्पनीको ३९ करोड १ लाख रुपैयाँ बराबरको सेयर कारोबार भयो। अरुण भ्याली हाइड्रोपावरको ३७ करोड १४ लाखको कारोबार हुँदा अपि पावरको ३५ करोड ७ लाखमा सेयर कारोबार भएको हो।"
खोप हिनामिना आरोपमा स्वास्थ्यमन्त्री विरोध खतिवडाविरुद्ध अख्तियारमा उजुरी,"काठमाडौंः कोरोना खोप हिनामिना गरेको आरोपमा स्वास्थ्य तथा जनसंख्या मन्त्री विरोध खतिवडाविरुद्ध अख्तियार दुरुपयोग अनुसन्धान आयोगमा उजुरी परेको छ । नेकपा एमालेको भातृ संगठन राष्ट्रिय युवा संघ नेपालले मंगलबार अख्तियारमा उजुरी दर्ता गराएको हो । २४ लाख डोज भ्याक्सिन हिनामिना गरी करिब २ अर्ब ४० करोड राज्यकोषको रकम हिनामिना गरेको भन्दै राष्ट्रिय युवा संघले मन्त्री खतिवडा तथा यस कार्यमा संलग्न अन्य व्यक्तिमाथि छानबिन गरी भ्रष्टाचार निवारण ऐन बमोजिम हदैसम्मको कारबाहीको माग गरेको छ। राष्ट्रिय युवा संघका सहसंयोजक संजीवकुमार सुरज झाले हस्ताक्षर गरेको विज्ञप्तिमा भनिएको छ, नेपाल सरकारका स्वास्थ्य मन्त्री श्री बिरोध खतिवडा मन्त्री भई जिम्मेवारी बहन गरेपछि २४ लाख डोज भ्याक्सिन हिनामिना गरी करिब २ अर्ब ४० करोड राज्यकोषको रकम हिनामिना गरेको हँदा मन्त्री बिरोध खतिवडा तथा यस कार्यमा संलग्न अन्य व्यक्ति उपर छानबिन गरी भ्रष्टाचार निवारण ऐन बमोजिम हदैसम्मको कारवाही गरी पाउँ भनी अख्तियार दुरुपयोग अनुसन्धान आयोग ऐन, २०४८ को दफा ३ वमोजिम यो निवेदन गरेका छौं। अतः यस सम्बन्धमा भ्रष्टाचार निवारण ऐन,२०५९ को दफा ३, ८, १७ तथा अन्य कानन बमोजिम भ्रष्टाचारमा संलग्न स्वास्थ्य तथा जनसंख्या मन्त्री श्री बिरोध खतिवडा तथा अन्य व्यक्ति पत्ता लगाई कारवाही गरी पाउँ ।"
बंगलादेशमा सेना अधिकारीको हत्यामा संलग्न दुई प्रहरीलाई मृत्युदण्ड,ढाकाः बंगलादेशका सेनाका सेवानिबृत्त अधिकारी (मेजर) को हत्यामा संलग्न भएको आरोमा दुई प्रहरी अधिकारीलाई मृत्युदण्डको सजाय सुनाइएको छ । बंगलादेशको जिल्ला अदालतले आरोपित दुई प्रहरी अधिकारी प्रदिप कुमार दास र लियकात अलिलाई मृत्युदण्डको सजाय सुनाएको हो । सेनाका पूर्वमेजर सिन्हा मोहम्मद रशिदको दक्षिणपूर्वी बंगलादेशको कक्स बजारनजिकै सन् २०२० जुलाई ३१ मा हत्या भएको थियो । नेचर डकुमेन्ट्री बनाइरहेका सेवानिबृत्त रशिदमाथि दास र अन्य प्रहरी जवानले अन्धाधुन्ध गोली हानी हत्या गरेको आरोप लागेको थियो । आरोपित प्रहरी अधिकारी दास र अलिलाई त्यहाँको जिल्ला अदालतले दोषी ठहर गर्दै दुवैलाई सोमबार मृत्युदण्डको सजाय सुनाएको हो । राष्ट्रको सुरक्षा बलद्वारा देशको सुरक्षामा खटिएका व्यक्तिको गैरन्यायिक तरिकाले हत्या भएको भन्दै अदालतले सो सजाय सुनाउने निर्णय गरेको बताइएको छ । अन्य ६ आरोपितलाई भने आजीवन काराबासको सजाय सुनाइएको बताइएको छ ।
धनगढी विमानस्थल स्तरोन्नति,"धनगढी : धनगढी विमानस्थललाई क्षेत्रीय विमानस्थल बनाउने प्रक्रिया अघि बढेको छ। नागरिक उड्डयन प्राधिकरणले बनाएको गुरुयोजना मन्त्रिपरिषद्ले पास गरेपछि क्षेत्रीय विमानस्थलको बाटो खुलेको हो। पर्यटनमन्त्री प्रेम आले अध्यक्ष रहेको उड्डयन प्राधिकरण बोर्डले पुस ११ गते गुरुयोजना स्वीकृत गरेको थियो। पुस ३० को मन्त्रिपरिषद् बैठकले समेत गुरुयोजना स्वीकृत गरिसकेको छ। विमानस्थलका प्रमुख रामकृष्ण भट्टका अनुसार जग्गा अधिग्रहणका लागि एक अर्ब रुपैयाँ बजेट छ। आलेले मन्त्री भएपछि धनगढी विमानस्थललाई क्षेत्रीय विमानस्थल बनाउन बजेट विनियोजन गरेका थिए। मन्त्री भएलगत्तै प्र्रधानमन्त्रीज्यूलाई आग्रह गरेर जग्गा अधिग्रहणका लागि एक अर्ब विनियोजन गरेको हुँ, आलेले भने, अब तत्काल काम सुरु हुन्छ। नागरिक उड्डयन प्राधिकरणले चालू आर्थिक वर्षभित्रै जग्गा अधिग्रहण गर्ने गरी काम अघि बढाएको छ। विमानस्थललाई क्षेत्रीय स्तरको बनाउन थप २५८२५ बिघा जग्गा आवश्यक पर्छ। अहिले ८४ बिघा मात्रै छ। त्यसमा ३० मिटर चौडाइ र १८ सय मिटर लम्बाइ भएको धावनमार्ग छ। रियल पाथ इन्जिनियरिङ कन्सलटेन्सीले जग्गा नापजाँचको काम गरिरहेको छ। केही समय जग्गाधनीले अवरोध गरेका थिए, प्रमुख भट्ट भन्छन्, अहिले सहमति भइसकेको छ। मुलुक संघीयतामा जानुअघि धावनमार्ग पक्की नबनाएको भन्दै सुदूरपश्चिमका जनताले सांकेतिक एक पैसे अभियान चलाएका थिए। उद्योग वाणिज्य संघ, स्थानीय निकायसहित निजी क्षेत्रले रकम संकलन गरेर सरकारलाई चुनौती दिन थालेपछि प्राधिकरणले बजेट विनियोजन गरेको थियो। १८ सय मिटरको पक्की धावनमार्ग बनायो। धनगढीमा बुद्ध, श्रीएयर र सौर्य एयरलाइन्सका एटीआर, बम्बाईडियर र डेस८ सिरिजका विमानले उडान भरिरहेका छन्। यात्रुहरूको चाप बढिरहेको र पश्चिम मुलुकबाट आउने जहाजका लागि विमानस्थललाई क्षेत्रीय स्तरको बनाउनुपर्ने आवाज उठ्न थालेको थियो। गुरुयोजनाअनुसार अब ४५ मिटर चौडाइको २५ सय ५० मिटर लामो धावनमार्ग, अत्याधुनिक टर्मिनल भवन, पार्किङ एप्रोन, ह्यांगर, हेलिप्याड, कार्गो भवन, फ्युल स्टेसन, फायर फाइटिङ स्टेसन र उद्धार, चक्रपथसहितका पूर्वाधार निर्माण हुनेछन्। स्थानीयमा भने मुआब्जा कम पाउने हो कि भन्ने चिन्ता छ। विमानस्थल बन्ने चर्चासँगै त्यहाँ जग्गा कारोबार रोक्का गरिएको छ। मन्त्री, विमानस्थल प्रशासन, जिल्ला प्रशासन गरी सरोकारवाला निकायलाई ८ बँदे ज्ञापन बुझाएका छौं। जग्गाको उचित मूल्यांकन, समयमै मुआब्जा रकम उपलब्ध, अधिग्रहण क्षेत्रका भूमिहीन सुकुम्बासीको व्यवस्थापन र ऐलानीमा बसेका नागरिकले पनि मुआब्जा पाउनुपर्छ भन्ने हाम्रो माग हो, विमानस्थल संघर्ष समितिका कोषाध्यक्ष राधिका साउदले भनिन्। धनगढीको आकाशको मार्गलाई एल ६२६ भनिन्छ। यो मार्ग हुँदै दिल्लीसहित कतार, दुबई, दोहा टर्कीलगायत मुलुकबाट जहाजहरू उडान भर्छन्। क्षेत्रीय विमानस्थल बनेपछि यी जहाजमा केही समस्या आए यहाँ अवतरण गर्न सकिन्छ। ठूला जहाज आउन थालेपछि हवाई भाडा पनि किफायती हुने साउनले बताइन्।"
सियरा लियोन र खाडी मुलुक हिँडेका ११ जनालाई अध्यागमनले रोक्यो,"काठमाडौं : त्रिभुवन अन्तर्राष्ट्रिय विमानस्थलस्थित अध्यागमन कार्यालयले नाइजेरिया र खाडी मुलुक हिँडेका ११ जनालाई प्रस्थान अनुमति (डिपार्चर) दिन अस्वीकार गरेको छ । पर्यटक प्रवेशाज्ञा (भिजिट भिसा) मा सियरा लियोन, नाइजेरिया र खाडी मुलुक हिँडेका ११ जनालाई त्रिअबी अध्यागमन कार्यालयले शंकास्पद भ्रमण भन्दै उनीहरुको यात्रामा रोक लगाएको हो । उनीहरुले भ्रमणको औचित्य पुष्टि गर्न सकेनन् । त्रिअबी अध्यागमन कार्यालयले उनीहरुलाई सोमबार फिर्ता गरेको हो । अध्यामगन कार्यालयले कतार हिँडेकी कैलालीकी शारदा गिरी, साउदी अरेविया हिँडेका सिरहाका शुरेस कुमार मण्डल र सियरालियोन हिँडेका सिरहाका अल्पुकुमार गोसाईलाई फिर्ता (अफलोड) गरिदिएको छ । त्यस्तै, अध्यागमनले दुबई जान लागेका खोटाङका यामबहादुर विष्ट, गुल्मीका सुरज राना, चितवनकी शिला बोगटी भण्डारी, काभ्रेकी गौरी भण्डारी, नुवाकोटकी मुना सुनवार, बर्दियाकी कविता तामाङ र सिन्धुपाल्चोकका सूर्यकुमार लामालाई शंकास्पद यात्रा भन्दै प्रस्थान अनुमति नदिइ फिर्ता गरिदिएको हो । उनीहरुले अध्यागमन अधिकृतसमक्ष आफ्नो यात्रा पुष्टि गर्न सकेनन् । अध्यागमनले नाइजेरिया जान लागेका चितवनका मेगनाथ पौडेललाई समेत प्रस्थान अनुमति दिएन । पौडेलसँग नाइजेरियाको प्रवेशाज्ञा नभएका कारण प्रस्थान अनुमति नदिइएको अध्यागमन स्रोतले बताएको छ । मानव तस्करहरुको सञ्जालले भिजिट भिसामा मलेसिया,अफ्रिका र खाडी मुलुक पुर्याइ सर्वसाधारणलाई अलपत्र पार्ने गरेको सूचना पाएपछि गृह मन्त्रालयले त्यसमा कडाई गरेको हो । गृह मन्त्रालयले तोकिदिएको मापदण्ड पूरा नगरी भिजिट भिसामा जान खोज्ने यात्रुहरुलाई अध्यागमनका अधिकारीहरुले फिर्ता गरेका हुन् । फिर्ता भएकाहरुले अध्यागमन अधिकृतले आवश्यक कागजात माग्दा दिन सकेनन् । त्रिअवी अध्यागमन कार्यालयले भिजिट भिसामा शंकास्पद यात्रा गर्ने व्यक्तिहरुको यात्रमा कडाई गरेको छ ।"
२३ लाख ४० हजार मोर्डना खोप नेपाल आइपुग्यो,"काठमाडौंः सरकारले खरिद गरेको थप २३ लाख ४० हजार मोर्डना खोप आइपुगेको छ । विश्व बैंकको सहुलीयत ऋण सहयोगमा कोभ्याक्समार्फत खोप खरिद गरेको हो । ४० लाख मात्रा खोप १६ लाख ६० हजार डोज गत १० माघमै नेपाल आइसकेको छ । सरकारले मोडर्ना खोप १२ देखि १७ वर्ष उमेर समूहका बालबालिकामा प्रयोग गर्नेछ । नेपालमा हाल कोरोना विरुद्ध कोभिसिल्ड,भेरोसेल,एस्ट्राजेनेका, जोनसन एण्ड जोनसज, फाइजर र मोर्डना खोप उपयोगमा आएको छ । सरकारले कोरोनाविरुद्ध खोप अभियानलाई तीव्ररुपमा अघि बढाएको जनाएको छ ।"
राष्ट्रिय सतर्कता केन्द्र : अधिकांश उजुरी तामेलीमा,"काठमाडौं : राष्ट्रिय सतर्कता केन्द्रमा ८४४ उजुरी दर्ता भएका छन्। सतर्कता केन्द्रले उजुरी व्यवस्थापनतर्फ २०७७७८ मा ५२० वटा उजुरी प्राप्त भएको र आर्थिक वर्ष २०७६७७ बाट जिम्मेवारी सरी आएका ३२४ वटा उजुरी गरी जम्मा ८४४ वटा उजुरी रहेको जनाएको छ। जसअन्तर्गत ५९४ वटा उजुरी फर्छ्यौट भएका छन्। फर्छ्यौट उजुरीमध्ये अख्तियार दुरुपयोग अनुसन्धान आयोगमा पठाइएका ५०, सुझाव, निर्देशन, सर्तक र ध्यानाकर्षण गराइएका १३८ र अन्य तामेलीमा गएका (छानबिन, प्रतिक्रिया आदिबाट कसुर प्रमाणित हुन नसकेका) ४०६ वटा उजुरी रहेका छन्। राष्ट्रिय गौरवका तीन वटा अन्य आयोजनातर्फ १५ वटा र समुदाय व्यवस्थित सिञ्चित कृषि क्षेत्र आयोजनातर्फ ६ वटा गरी जम्मा २४ वटा आयोजनाको प्राविधिक परीक्षण कार्य सम्पन्न भएको सतर्कता केन्द्रले जनाएको छ। विकास आयोजनाको प्राविधिक परीक्षणका लागि दक्ष जनशक्ति तयार गर्न २५ जनालाई २१ दिने प्राविधिक परीक्षण तालिमसमेत प्रदान गरिएको छ। सार्वजनिक संरचनाको विकास निर्माण नियमसम्मत, गुणस्तरीय र दिगो होस् भन्ने उद्देश्यले निर्माणका विभिन्न चरणमा प्राविधिक परीक्षण गर्ने गरिन्छ। यसका लागि प्रयोगशालासमेत तयार भइ उपकरण जडान एवं आवश्यक उपकरण खरिद एवं जडान सम्पन्न भएको छ। आर्थिक वर्ष २०७८७९ को मध्यावधिसम्ममा उपकरण क्यालिब्रेसन गरी सञ्चालनमा ल्याइने जनाइएको छ। सार्वजनिक निकायका पदाधिकारी, कर्मचारीले हरेक आवमा प्रचलित कानुन बमोजिम बुझाउनुपर्ने सम्पत्ति विवरणसहितको अनुगमन गर्नु केन्द्रको अर्को प्रमुख कार्य रहेको छ। समयभित्रै सम्पत्ति विवरण बुझाउने पदाधिकारी कर्मचारीको संख्या आव २०७५७६ मा ९७१९ प्रतिशत रहेकोमा आव २०७६७७ मा यो सङ्ख्यामा वृद्धि भइ ९७८ पुगेको छ। केन्द्रको काम, कर्तव्य तथा अधिकारलाई भ्रष्टाचार निवारण ऐन (कार्य सञ्चालन) नियमावली, २०६५, भ्रष्टाचार विरुद्धको रणनीति तथा कार्ययोजनाले व्यवस्थित गरेको छ। केन्द्रले प्रमुख कार्यको रुपमा भ्रष्टाचार नियन्त्रणसम्बन्धी प्रवद्र्धनात्मक तथा निरोधात्मक कार्य गर्दै आएको छ। भ्रष्टाचार विरुद्धको जनचेता जगाउने र भ्रष्टाचारजन्य कार्यलाई प्रभावकारी रुपमा नियन्त्रण गर्ने उद्देश्यले प्रधानमन्त्रीको प्रत्यक्ष रेखदेख र नियन्त्रणमा रहने गरी भ्रष्टाचार निवारण ऐन, २०५९ बमोजिम विसं २०५९ साउन २७ गते राष्ट्रिय सतर्कता केन्द्र स्थापना भएको थियो।"
१० वर्षमा पनि किन बनेन रुकुम पश्चिम जोड्ने भेरी पुल ?,"जाजरकोट : निर्माण कम्पनीको चरम लापरबाहीले पूर्वपश्चिम जोड्ने वैकल्पिक राजमार्गमा निर्माणाधिन मोटरेबल पुल १० वर्षदेखि अलपत्र परेको छ । मध्यपहाडि राजमार्गको जाजरकोट र रुकुम पश्चिमलाई जोड्ने भेरी नदीमाथि बन्नु पर्ने पुल निर्माण कार्य सुरु गरेको १० वर्ष वितेपनि अझै अलपत्र छ। पुल निर्माण नहुँदा सिधा यातायात सेवा समेत संचालन हुन सकेको छैन । रुकुम पश्चिमको चौरजहारी र जाजरकोटको कुदु जोड्ने भेरी नदी पुल निर्माण अलपत्र परेको छ । पुल निर्माणमा भएको ढिलाइले रुकुम र जाजरकोट दुई जिल्लाको सडक सञ्जाल जोडिन सकेको छैन । २०६९ मा पुल निर्माणको ठेक्का सम्झौता गरिएको थियो। निर्माण कार्यको जिम्मा लिएको वाइपी कन्ट्रक्सन प्राली ललितपुरको लापरबाहीले अहिलेसम्म दुईवटा पिलरको आधा काम पनि भएको छैन । १३ करोड ४७ लाख लागतमा उक्त पुल निर्माणको ठेक्का पाएको वाइपीले ३ वर्षभित्रमा पुल निर्माण कार्य सम्पन्न गर्ने गरी सम्झौता गरेको थियो। पिलर ठड्याउने डिजाइन नमिलेको बहाना गराएर निर्माण कम्पनीले काम बीचमै अलपत्र छोडेको छ। पुल निर्माणमा भएको ढिलाइले यस क्षेत्रकै विकास निर्माणमा बाधा पुगेको राष्ट्रियसभा सदस्य मायाप्रसाद शर्माले बताए । हालसम्म काम नगर्ने ठेकेदारलाई आवश्यक कारबाही गरी तत्काल पुल निर्माण गर्नुपर्ने शर्माको भनाइ छ । वर्षौं वितिसक्ता पनि ठेकेदारको चरम लापरबाहीका कारण पुल निर्माण अलपत्र परेको भेरी नगरपालिका१३ का वडा अध्यक्ष गोपालबहादुर बटालाले बताए। लामो समयदेखि पुल नबन्दा व्यापार व्यवसायमा समेत ठूलो असर परेको उद्योग वाणिज्य संघ चौरजहारीका अध्यक्ष प्रेम सुनारले बताए। छिटोछरीतो पुल निर्माणका लागि सम्बन्धित पक्षलाई पटकपटक अनुरोध गरेता पनि व्यवसायीले अटेरी गर्दा समस्या भोग्नु परेको अध्यक्ष सुनारको बताए । सय मिटर लम्बाइ रहेको उक्त पुल नबन्दा स्थानीयहरु सकसपूर्ण लामो यात्रा गर्न बाध्य भएका छन् । त्यस्तै पुल निर्माणको काम अलपत्र पर्दा चौरजहारीमा नयाँ सहर निर्माण आयोजनाको काम समेत प्रभावित बनेको छ । 'सरकारले ठेक्का तोड्ने भन्दा पटकपटक म्याद थप्दा समेत ठेकेदारले पुल निर्माणको काम नगरेको देखिन्छ स्थानीय बासुदेव शर्माले भने,' वषौंसम्म पुल अलपत्र हुँदा पनि कसैलाई चासो छैन ।' मध्यपहाडि लोकमार्ग आयोजनाले जाजरकोट र रुकुम खण्डमा कालो पत्रेको काम अन्तिम चरणमा पुगेको छ । तर, पुल नबन्दासम्म रुकुमजाजरकोट सीधा यातायात सम्बन्ध विस्तार हुन सकेको छैन । यसबाट दुवै जिल्लाको विकास निर्माणमा ठूलो बाधा पुगेको बताइएको छ । पुल बने पूर्व इलामको चियाभन्ज्याङ्ग हुँदै पश्चिम दार्चुला झुलाघाटसम्मको मध्यपहाडि लोकमार्ग आयोजनाको दूरी छोटिने छ। यो पुल निर्माण भए पूर्वपश्चिम जाजरकोट, दैलेख, बागलुङ्ग, काठमाडौंलगायत जिल्लाको यात्रा सहज हुनेछ । काठमाडौं र पोखरादेखि पश्चिम रुकुमसम्म सिधा यातायात सञ्चालनमा आइसकेको भएपनि पुल नबन्दा जाजरकोटदेखि पश्चिम तर्फको यातायात सेवा प्रभावित भएको छ । यो पुल बनेपछि जाजरकोटकाठमाडौं करिब ६ घण्टा यात्रा छोटो हुने भएको छ ।"
नक्कली राहदानीमार्फत आइएस सदस्यले युरोप र अमेरिका प्रवेश पाउने गरेको खुलासा,"इस्तानबुल : आतंकवादी समूह इस्लामिक स्टेट (आइएस)का सदस्यले नक्कली राहदानीमार्फत युरोपेली र अमेरिकी मुलुक प्रवेश पाउने गरेको खुलासा भएको छ। गार्जियनको नयाँ अनुसन्धानले हालै सो खुलासा गरेको हो। आइएससँग जोडिएका सदस्यले आधिकारिक भिजा र यात्रा छापसहित बेलायत, युरोपेली संघ, क्यानडा र अमेरिकालगात मुलुक सहजै प्रवेश पाउने गरेको सोमबार सार्वजनिक अनुसन्धानले फेला पारेको हो। आइएसका सदस्यले सिरिया, टर्की, अफगानिस्तान लगायत मुलुकबाट नक्कली राहदानी र अन्य कागजातको आधारमा सहजै पश्चिमा मुलुक प्रवेश गर्ने गरेको बताइएको छ। टर्की, सिरिया र उज्वेकिस्तानमा रहेका विभिन्न राहदानी व्यापार सञ्जालहरुले विभिन्न मुलुकको नक्कली राहदानी उपलब्ध गराइदिने गरेको बताइएको छ। ति सञ्जालहरुले नक्कली राहदानी बनाइदिएवापत करिब १५ हजार अमेरिकी डलर असुल्ने गरेको तथ्य समेत सो अनुसन्धानले पुष्टि गरेको छ।"
पर्यटनमा कोरोना कहर,"कोरोनाले पर्यटन व्यवसाय करिब ८० देखि ९० प्रतिशतका हाराहारीमा खुम्चियो। सन् २०२१ नेपाली पर्यटनका लागि सबैभन्दा खराब वर्षको रूपमा रह्यो। नेपाल भ्रमणमा आउने विदेशी पर्यटकको तथ्यांक अध्यागमन विभागले राख्ने गर्छ। अध्यागमन विभागबाट प्राप्त तथ्यांकलाई संस्कृति, पर्यटन तथा नागरिक उड्डयन मन्त्रालय तथा नेपाल पर्यटन बोर्डले समयोचित विश्लेषण गरी जनसमक्ष प्रस्तुत गर्ने चलन छ। अझ तथ्यांक विश्लेषणको ठोस काम संस्कृति, पर्यटन तथा नागरिक उड्डयन मन्त्रालयबाट नै हुने गर्छ। हरेक वर्ष विशेष पर्यटन तथ्यांक पुस्तक (टुरिजम स्टाटिस्टिक्स बुक) प्रकाशन गर्ने चलन पनि छ। पर्यटनमा जानकारी राख्न चाहने र सोधखोज गर्न चाहने व्यक्ति तथा संस्थाहरूका लागि टुरिजम स्टाटिस्टिक्स बुकले ठूलो सहयोग पुर्याउने गरेको छ। नेपालमा सन् १९६४ देखिको पर्यटकीय तथ्यांक यस पुस्तकबाट जोकोहीले सहजै प्राप्त गर्न सक्छन्। सन् १९६४ मा नेपालमा कुल विदेशी पर्यटक आगमन संख्या जम्मा ९ हजार ५ सय थियो। सो संख्या बढेर सन् १९९९ मा ४ लाख ९२ हजार पुगेको थियो। विविध समस्या र घट्नेबढ्ने प्रवृत्तिगत समस्याबीच सो संख्या सन् २०१९ मा आइपुग्दा ११ लाख ९७ हजार पुगेको थियो। सन् २०१९ पर्यटक आगमनका दृष्टिले नेपाली पर्यटनको अहिलेसम्मकै स्वर्ण वर्ष हो भन्न सकिन्छ। सन् २०१९ को पर्यटन तथ्यांकले हामी निकै उत्साहित बन्दै थियौं। सन् २०२० मा २० लाख पर्यटक पुर्याउने अभियानका साथ सन् २०१८ र २०१९ मा पर्यटन प्रवद्र्धनका क्रियाकलापहरूले तीव्रता पनि पाएका थिए। नेपाल भ्रमण वर्ष सफल पार्न एक विशेष सचिवालय नै बनेर काम गरिरहेको थियो। सन् २०२० को पहिलो महिनामा नै नेपाल सरकारले काठमाडौंको दशरथ रंगशालामा विशेष कार्यक्रम गरेर नेपाल भ्रमण वर्षको भव्य उद्घाटनसमेत गरेको थियो। तर सन् २०१९ को डिसेम्बर महिनाको अन्तिम हप्तादेखि चीनको उहान सहरबाट फैलिएको नोभेल कोरोना भाइरस (कोभिड१९) को विश्वव्यापी संक्रमणले गर्दा विश्वभर नै मानिसका भ्रमणहरू रोकिए। मानिसको सट्टामा कोरोनाका अनेक भेरिएन्टले मात्र विश्व चहार्न थाले। कोरोनाको आक्रामकबाट विश्व अनपेक्षित रूपले आक्रान्त बन्यो। अनेक लहर र भेरिएन्ट हुँदै विश्व परिक्रमा गरेको प्यान्डेमिक कोरोनाले सन् २०२० र २०२१ लाई विविध दृष्टिकोणले तहसनहस नै बनाएर छाड्यो। विश्वभर करिब ५६ लाख मानिसले प्राण त्याग गरे। नेपालमा पनि करिब ११ हजार ७ सय जनाले कोरोनाकै कारण ज्यान गुमाउन पुगे। अहिले पनि कोरोनाबाट संक्रमित भई दैनिक चारपाँच जनाको ज्यान जाने गरेको छ। अझै बढ्ने पो हो कि भनेर थप चिन्तित पनि बन्दैछौं। विश्वका कतिपय देशलाई हेर्ने हो भने, ती देश अझै पनि बेस्सरी आक्रान्त छन्। ओमिक्रोनको पछिल्लो नयाँ भेरिएन्टले फेरि एक पटक सातो उडाउँदै छ। त्रासको तेस्रोचौथो लहर ल्याउँदैछ। हामी जोगिनका लागि हरतरहले प्रयास भने गर्दैछौं। जसोतसो आफ्नो दैनिकीलाई नियमिततातर्फ भने ल्याउँदैछौं। कोरोनाका कारण नेपाली पर्यटनले असाध्यै मार खायो। धेरै पर्यटन व्यवसायी पलायन भए। धेरै जना बेरोजगार र आयहीन भए। कतिको गासबास नै नरहने अवस्था पनि आयो। जीवनको आधार जसले पर्यटन व्यवसाय र रोजगारीलाई बनाएका थिए तिनका लागि यति ठूलो पीडा पहिले कहिल्यै पनि आएको थिएन। पर्यटन व्यवसाय करिब ८० देखि ९० प्रतिशतका हिसाबले खुम्चियो। विगतमा पर्यटनलाई अनपेक्षित ढंगले मार खुवाएका सार्स रोग, सरकारमाओवादी द्वन्द्व, सुनामी विपद्, सन् २००८ को विश्वव्यापी आर्थिक मन्दी, २०७२ सालको महाभूकम्पजस्ता पीडामय र प्रकोपित समयमा पनि सन् २०२० र २०२१ को जस्तो खराब हालत भोग्नु परेको थिएन। अझ सन् २०२१ नेपाली पर्यटनका लागि सबैभन्दा खराब वर्षको रूपमा देखा पर्यो। नेपाल पर्यटन बोर्डले सन् २०२२ जनवरीको पहिलो हप्ता प्रकाशमा ल्याएको तथ्यांकअनुसार सन् २०२१ मा जम्मा १ लाख ५० हजारमात्र विदेशी पर्यटक आएछन्। यो तथ्यांक प्राप्त हुनासाथ मैले एकपटक विगत ५७ वर्षका तथ्यांक केलाउन पुगें। विगतमा तथ्यांकहरूसँग दाँज्दा सन् २०२१ को तथ्यांक त सन् १९७८ को हाराहारीमा पो रहेछ ! सो वर्ष नेपालमा १ लाख ५६ हजार पर्यटक आएका रहेछन्। हामीले बल्लबल्ल पुर्याएको सन् २०१९ को ११ लाख ९७ हजार विदेशी पर्यटक आगमनको तथ्यांक भेट्न अब कति वर्ष लाग्ला ? सन् २०२० मा नेपाल भ्रमण वर्ष मनाउन पाएको भए २० लाख पर्यटक आउँथे कि भन्ने अड्कलबाजी पनि आफ्नै ठाउँमा छ। त्यसो भए अब २० लाख पर्यटक पुर्याउन झन् कति वर्ष लाग्ला त ? यी प्रश्न जोकोहीले उठाउन सक्ने प्रश्न हुन्। तर उत्तर र अड्कलबाजीमा भने अनेकता आउन सक्छ। कोरोनाका कारण नेपाली पर्यटनले असाध्यै मार खायो। धेरै पर्यटन व्यवसायी पलायन भए। धेरै जना बेरोजगार र आयहीन भए। केही विज्ञहरूसँग कुरा गर्दा हामी सन् २०१९ को तहमा अर्थात् करिब १२ लाख पर्यटक भित्र्याउने तहमा पुग्न अबको कम्तीमा पाँचसात वर्ष लाग्छ। कतिपय विज्ञ भन्छन्, कोरोनाको भय हट्ने भयो र विश्व पूर्णरूपले खोपित भयो भने कोरोनाको भय कत्ति पनि हुने छैन र पर्यटन उर्लन धेरै समय लाग्ने छैन। विश्वभरका मानिस बाहिर निस्कन आतुर छन्, देशविदेश घुम्न आतुर छन्, त्यसो हुँदा दुईतीन वर्षमा नै पर्यटनले पुरानै स्वरूप लिने अवस्था आउन सक्छ भनेर केही पर्यटनकर्मीले उल्लेख गर्ने गरेका छन्। जे होस् विचार, तर्क र अनुमान आआफ्नै भए पनि एउटा यथार्थ के हो भने विश्वभर पर्यटनका लागि बाहिर निस्कने क्रम पछिल्लो समयमा ह्वात्तै बढेको छ। अलिकति समयले साथ दिनासाथ कमसेकम एक, दुई रातका लागि भए पनि पर्यटक भई बाहिर बिताउने नयाँ प्रवृत्तिले प्रश्रयता पाउन थालेको छ। मंसिर र पुस महिनाका केही हप्ता नेपाली आन्तरिक पर्यटनमा बढेको चहलपहलले पनि त्यो कुराको पुष्टि गर्दछ। सौराहा, पोखरा, नगरकोट, धुलिखेल, इलाम, श्रीअन्तु, भेडेटार, कालिञ्चोक, बन्दीपुर, लमजुङ, मुस्ताङ, रारा आदि ठाउँमा देखिएको आन्तरिक तथा बाह्य पर्यटकको घुइँचोले पर्यटनलाई चलायमान बनाउन भरथेग गरेबाट पर्यटन व्यवसायी उत्साह बन्ने र नेपालको पर्यटन पुरानै अवस्थामा फर्कन थाल्यो भन्ने सन्देश सशक्त ढंगले विश्वभर पुर्याउन सकियो भने पहिलेको तुलनामा पर्यटन उत्थान गर्न धेरै समय लाग्ने छैन। देशमा पर्यटकीय पूर्वाधार यही दुई, तीन वर्षमा निकै बढेको छ। पर्यटनमा संलग्न हुन सक्ने दक्ष जनशक्ति पनि बढेको छ। नेपालको विश्व पर्यटकीय छवि (इमेज) पनि बर्सेनि थप प्रचार भइरहेको अवस्था छ। विश्वका विभिन्न संस्थाले जिन्दगीमा एकपटक पुग्नैपर्ने पर्यटकीय मुलुक को उच्च सूचीमा नेपाल र नेपालभित्रका विभिन्न गन्तव्यको नाम लिइरहने कारण पनि नेपाल भ्रमणप्रति रुचि जागेका विश्व पर्यटक धेरै बढेका छन्। एक तथ्यांकअनुसार, सन् २०२० को अन्त्यसम्ममा नेपालमा तारे होटलको संख्या १ सय ४२, गैरतारे पर्यटकीय होटलको संख्या १ हजार १ सय ७१, कुल बेड संख्या करिब ४६ हजार, ट्राभल एजेन्सीको संख्या ३ हजार ७ सय ४३, ट्रेकिङ एजेन्सीको संख्या २ हजार ७ सय ९७, टुरिस्ट गाइडको संख्या ४ हजार २ सय ४१ र ट्रेकिङ गाइडको संख्या १७ हजार ७ सय ६६ पुगेको छ। यो समग्र क्षमता बढोत्तरीले हामी २५ लाख पर्यटकका लागि पनि तयार छौं भन्ने आभास दिन्छ। अझ देशैभर करिब तीन हजार होमस्टे बेड पनि तयार भएका छन्, जसले नेपाली ग्रामीण सांस्कृतिक पर्यटनको अतुुलनीय स्वाद चखाउन सक्छन्। निष्कर्षमा, समग्र अवस्था, परिवेश र परिदृश्य केलाउँदा सन् २०२२ को मध्यपछि पर्यटनले राम्रो गति समात्ने अपेक्षा गर्न सकिन्छ। अहिलेदेखि नै खुब सचेत भई ओमिक्रोन संक्रमण लहरबाट नेपाललाई बचाउन सकियो भने यसले पनि एउटा गतिलो सन्देश दिनेछ। र, अबको तीनदेखि चार वर्षमा पहिलेको अवस्था (सन् २०१९ को तह) मा फर्केर त्यसपछिको चारदेखि पाँच वर्षमा हामीले २५ लाख विदेशी पर्यटक भित्र्याउने सपना देख्नु अन्यथा ठहर्ने छैन। सन् २०३०, अर्थात् अबको आठ वर्षमा विश्वव्यापी दिगो विकास लक्ष्यको अन्तिम वर्ष हो। त्यतिबेलासम्म नेपालले धेरै प्रगति गरिसकेको हुनेछ। (लेखक पर्यटनविद् तथा काठमाडौं विश्वविद्यालयका विद्यावारिधि शोधार्थी हुन्)"
बनेन प्रदेशसभा भवन,"हेटौंडा : बागमती प्रदेशसभाबाट ३ वटा सरकार परिवर्तन भइसकेको छ। तर, कुनै पनि सरकारले प्रदेशसभा भवन बनाउन भने चासो देखाएको छैन। बागमती प्रदेशसभा बैठकमा सहभागी प्रदेशसभा सदस्यहरूलाई बैठक कक्षमा छिर्न र निस्कन समस्या हुने गरेको छ। पछाडी बस्ने प्रदेशसभा सदस्यहरूलाई बैठक नसकी चाहेर पनि निस्कन सक्दैनन्। साँघुरो बाटो हुँदै सभामुखको आसनअघिबाट मात्र हल भित्र बाहिर गर्ने बाटो छ। बैठक हलको बीचबीचमा रहेको पिलरले दायाँबायाँ राम्ररी हेर्न पनि समस्या हुने गरेको छ। तत्कालीन शिक्षा निर्देशनालयको भवनमा विगत चार वर्षदेखि रहेको प्रदेशसभा सचिवालयमा २०७४ सालदेखि हालसम्म आठवटा अधिवेशन सम्पन्न भइसकेको छ। उक्त अवधिवेशनहरूमा हालसम्म २०६ वटा बैठक बसिसकेको छ। डोरमणि पौडेलको अध्यक्षतामा २०७४ माघ १८ गते प्रदेशसभाको पहिलो बैठक बसेको थियो। चार वर्षको अवधिमा यही प्रदेशसभाबाट तीनवटा सरकार परिवर्तन भइसकेको छ। तर, प्रदेशसभामा रहेका कुनै पनि दल र कर्मचारीको व्यवस्थित भवन बनाउने कार्य प्राथमिकतामा परेको छैन। प्रदेशसभा बैठकमा बेलाबखत प्रदेशसभा सदस्यहरूले व्यवस्थित सभाहलबारेमा प्रश्न उठाउने गरे पनि सरकार र प्रदेशसभा सचिवालयले प्राथमिकतामा नराख्दा प्रदेशसभा सदस्यहरूको एक कार्यकाल साँघुरो सभाहलमै बित्ने भएको छ। पटकपटक व्यवस्थित सभाहल निर्माणको चर्चा भए पनि सरकारले ट्रस्ट निर्माण कार्यअघि बढाएको छ। प्रदेशसभा सचिवालय परिसरमै निर्माण सुरु भएको ट्रस्ट सभाहल पनि निर्माण सम्पन्न भएको छैन। करिब ६ महिनामा निर्माण सक्ने उक्त ट्रस्ट डेढ वर्षको अवधि दिएर ठेक्कामार्फत काम भइरहेको छ। हालसम्म संरचना निर्माणको ३० प्रतिशत मात्र काम सकिएको प्रदेशसभा सचिवालयले जनाएको छ। फलाम संरचना ठड्याउने काम भएको छ। छानो र पर्खालको काम बाँकी नै छ, प्रदेशसभा सचिवालयका सचिव कृष्णहरि खड्काले भने, भित्री संरचना निर्माणको काम त्यसपछि मात्र हुन्छ। प्रदेश सरकारको भौतिक पूर्वाधार विकास मन्त्रालयअन्तर्गत शहरी विकास तथा भवन निर्माण कार्यालयमार्फत अर्घाखाँचीसगुन पारामाउन्ट जेभीले निर्माणको काम गरिरहेको छ। इन्जिनियर फिरोज अलीका अनुसार निर्माण कम्पनीलाई काम छिटो सक्न पत्राचार र तोकता भइरहेको छ। करिब ४ करोड रुपैयाँमा निर्माण सम्पन्न हुने सभाहलको संरचना निर्माणमा साढे २ करोड र आन्तरिक संरचना निर्माणमा डेढ करोड रुपैयाँ खर्च हुने उनले बताए। सभाहलको क्षमता २ सय ५० जनाको रहेको छ। तत्कालीन क्षेत्रीय शिक्षा निर्देशनालयले करिब ६० जना क्षमताको तालिम हल निर्माण गरेको थियो। उक्त हलमा १०९ जना प्रदेशसभा सदस्य, कर्मचारी र दर्शक कक्ष अटाइएको छ। स्थान अभावका कारण प्रदेशसभामा रहेका विभिन्न समितिहरूको बैठक प्रदेशसभा बाहिरसमेत बस्ने गरेको छ। काम ढिलो हुनेमा ठेक्का प्रणालीको पनि दोष छ। सरकारको प्राथमिकता पनि कम परेको छ, नेकपा एमाले बागमती प्रदेश संसदीय दलका प्रमुख सचेतक दीपक निरौलाले भने, सरकार र सदन दुवैको प्राथमिकतामा नपरेका कारण पनि व्यवस्थित सभाहल निर्माणमा ढिलाइ भएको हो।"
नारायणहिटी संग्रहालयभित्रको महायज्ञ रोकियो,"काठमाडौं : नारायणहिटी दरबार संग्रहालयभित्र बिहीबारदेखि हुने भनिएको महायज्ञ रोकिएको छ। कोरोना संक्रमणको जोखिम भन्दै संस्कृति तथा पर्यटन मन्त्रालयका सचिवस्तरीय निर्णयले रोकिएको हो। संग्रहालयस्थित पूजाघरमा हजुरलाई नमस्ते परोपकारी अभियान र श्री सतिश्राप मोक्ष धाम नामक संस्थाले माघ २९ गतेसम्म सतीश्राप मुक्ति श्री शिवशक्ति महायज्ञको तयारी गरेका थिए। नारायणहिटी संग्रहालय तथा गणतन्त्र स्मारक व्यवस्थापन तथा सञ्चालन समितिले आयोजकलाई उपलब्ध गराएको पत्रमा जिल्ला प्रशासन कार्यालयको माघ १४ को आदेशबमोजिम महायज्ञ तत्कालका लागि गराउनुहुन निर्णयार्थ अनुरोध छ, भनिएको छ। माघ १९ गते तत्कालीन राजा ज्ञानेन्द्रले शासनसत्ता आफ्नो हातमा लिएर कुगरेको दिन हो। महायज्ञ उद्घाटनका लागि बिहीबार पूर्व राजा पनि संग्रहालय जाने कार्यक्रम तय थियो। उनी दरबार छाडेयता त्यहाँ गएका छैनन्। राजा वीरेन्द्रको निवास श्रीसदस्थित पूजाघर हालः सर्वसाधारणका लागि खुला गरिएको छैन। समितिको पुस १२ गतेको बैठकले महायज्ञ गर्न स्वीकृति दिने निर्णय गरेको थियो। मुलुकको अमनचयन, सुव्यवस्था कायम राख्न साथै विभिन्न संकटबाट मुक्ति पाउन गरिने महायज्ञका लागि पूजाघर उपयुक्त स्थान हुने भन्दै आयोजकले उक्त स्थान रोजेका थिए। नारायणहिटीभित्र हालसम्म कुनै पनि महायज्ञ लगाइएको छैन।"
प्रतिनिधि सभामा माग सम्बोधन नभएसम्म एमाले अन्य एजेण्डामा सहभागी हुँदैन : महासचिव पोखरेल,"काठमाडौं : नेकपा (एमाले)का महासचिव शंकर पोखरेलले एमालेको मागको सम्बोधन नभएसम्म अन्य एजेण्डामा सहभागी नहुने धारणा राखेका छन्। प्रधानमन्त्री शेरबहादुर देउवा एमालेको सहयोग लिएर एमसीसी पास गर्ने सहमति भएको भन्ने अभिव्यक्तिप्रति लक्षित गर्दै उनले यस्तो बताएका हुन्। पोखरेलले प्रतिनिधिसभाको अवरोधका विषयमा एमालेको मागको सम्बोधन नभएसम्म अन्य एजेण्डामा सहभागी नहुने भएकाले भ्रम नछर्न आग्रह गरेका छन्। उनले भने, जबसम्म प्रतिनिधिसभाको अवरोधका विषयमा नेकपा एमालेको मागको सम्बोधन हुँदैन तबसम्म अन्य एजेण्डामा सहभागी हुनेकुरा छैन। भ्रम नछरौ। एमालेले निष्काशन गरेका सांसद संसदमा गए प्रतिनिधि सभा चल्न नदिने उसको अडानमा छ। एमालेले कारबाही गरेका १४ सांसदलाई पद मुक्त नगरी पार्टी फुटाउन भूमिका खेलेको भन्दै एमालेले भदौ २३ बाट लगातार संसद् अवरोध गरिरहेको छ। अवरोधबीच सभामुख अग्नी सापकोटाले संसद्मा सरकारको बिजनेस अघि बढाएपछि एमाले झनै रुष्ट छ। एमालेले भदौ १ गते नेपालसहित १४ सांसदलाई कारबाही गर्दै पदमुक्त गर्न सभामुखलाई पत्र पठाएको थियो। एमालेले सभामुखले राजीनामा दिनुपर्ने वा १४ सांसद्लाई पदमुक्त गर्नुपर्ने सर्त अगाडि सारेका छन्। अमेरिकी सहायता परियोजना एमसीसीका बारेमा सत्ता गठबन्धनकै नेताहरूले विरोधाभाषपूर्ण अभिव्यक्ति दिंदै आएको एमालेको ठहर छ। एमसीसीबारे निर्णय लिन प्रधानमन्त्री देउवालाई चर्को दबाब छ। नेपालस्थित अमेरिकी दूतावासले मात्र होइन, वासिङ्टन डिसीस्थित एमसीसी मुख्यालयले समेत एमसीसी पारित गर्नेनगर्ने विषयमा छिटो निर्णय लिन सरकारलाई दबाब दिँदै आएको छ। सरकारको नेतृत्व लिइरहेका प्रधानमन्त्री शेरबहादुर देउवा एमसीसी पारित गर्न जति हतारिएका छन्, त्यति नै उनका सत्ता सहयात्री बनेका माओवादी केन्द्रका अध्यक्ष पुष्पकमल दाहाल बिलम्ब गर्न चाहन्छन्। नेकपा (एकीकृत समाजवादी) पार्टीका अध्यक्ष माधव नेपाल पनि एमसीसीबारे नकरात्मक छैनन्। गठबन्धनबीच एमसीसीबारे सहमति जुट्ने अवस्था आए माधव नेपाल त्यसमा बाधक नबन्ने मनस्थितिमा छन्। कांग्रेस नेता एनपी साउद एमसीसी परियोजना संसद्बाट अनुमोदन हुने बताए। उनका अनुसार गठबन्धनका दलसँग यसबारे धेरै पटक छलफल भएको छ। एमसीसी अघि बढाउने विषयमा कुनै दल असहमत नरहेको उनको भनाई छ। एमालेका विदेश विभाग प्रमुख डा राजन भट्टराई आफ्नो पार्टी एमसीसी सम्झौता कार्यान्वयन गर्ने ठाउँमा नरहेकाले कुनै धारणा बनाइनसकेको बताउँछन्। पहिला सत्तारुढ गठबन्धनको धारणा आउनुपर्ने डा भट्टराईको भनाइ छ। हामीले अहिले यस विषयमा कुनै दृष्टिकोण बनाएका छैनौं, डा भट्टराई भन्छन्, धारणा बनाउनुपर्ने, निर्णय र कार्यान्वयन गर्ने ठाउँमा पनि हामी छैनौं। पहिला निर्णय र कार्यान्वयन गर्नुपर्ने गठबन्धनको धारणा आउनुपर्यो नि! आवश्यक परे धारणा बनाउने उनको भनाइ छ। बन्दसत्रमा प्रचण्डले भने, एमसीसी परिमार्जनसहित पारित हुन्छ देउवाको प्रस्ताव ओलीलाई एमसीसी अनुमोदन गरौं एमसीसीका बारेमा सत्तारुढ दलहरुले विरोधाभाषपूर्ण अभिव्यक्ति दिइरहेका छन् मध्यराति बाबुरामको ट्वीट : आलटाल नगरी संसदबाट एमसीसी पारित गरौं प्रधानमन्त्री देउवा, प्रचण्ड र नेपालबीच भेटवार्ता : एमसीसीबारे छलफल एमसीसीले सकसमा गठबन्धन"
ट्रकले मोटरसाइकललाई ठक्कर दिँदा दुई जनाको मृत्यु,दमौली : पृथ्वीराजमार्गअन्तर्गत तनहुँको व्यास नगरपालिका१२ देउरालीमा सोमबार राति दुर्घटना हुँदा दुई जनाको मृत्यु भएको छ । मृत्यु हुनेमा व्यास नगरपालिका५ बस्ने अनिल बाचे मगर र विकास विक रहेको जिल्ला प्रहरी कार्यालय तनहुँले जनाएको छ । लु १ ख ९८३२ नम्बरको ट्रकले ग १८ प ९२२५ नम्बरको मोटरसाइकललाई ठक्कर दिँदा मोटरसाइकलमा सवार दुवै जनाको घटनास्थलमा मृत्यु भएको प्रहरी नायब उपरीक्षक युवराज खड्काले जानकारी दिए । मृतकको शव परीक्षणका लागि दमौली अस्पतालमा राखिएको छ । ट्रक र चालक प्रहरी नियन्त्रणमा रहेको प्रहरीले जनाएको छ । रासस
सन्तान पाल्न भौतारिँदै आमा,"फिदिम : पाँचथरको तुम्बेवा गाउँपालिका१ आङ्नाको एउटा विपन्न परिवारमा अभिभावकको साथ दैवले लुटेपछि उक्त परिवार बिचल्लीमा परेको छ। ३१ वर्षीय इन्द्रबहादुर बुढाथोकीको मृत्युपछि उनको घरमा विरक्तलाग्दो दृश्य देखिन्छ। उनकी श्रीमती आफ्ना तीन सन्तानको जीवन जोगाउन भौतारिरहेकी छन्। इन्द्रबहादुरको घरमा छानो छैन। धुवाँको मुस्लोले घरको भित्तालाई कालो बनाएको छ। भत्कन लागेको घरको आँगनमा कुखुराको पोथीलाई चल्लाहरू पछ्याइहन्छन्। गोठमा गाई र बाख्राहरू बाँधिएका छन्। बन्द भएको दैलोको अघिल्तिर कुकुर सुतेको दृश्यले मन कटक्क खान्छ। ती पशु चौपायहरू पनि सायद भोकाएकै होलान् ! पुस ९ गते बुढाथोकीको घरमा आगलागी भयो। आगलागीले छानोसहित घरमा क्षति पुर्यायो। विपन्नतासँग जुधिरहेका बुढाथोकीले घरमा छानो हाल्न नपाउँदै उनीमाथि दैवको आँखा लाग्यो। माघ १ गते मकर नुहाउने क्रममा तमोर नदीले बगाएर उनको मृत्यु भयो। उनको परिवारलाई विपत्तिले लखेटेपछि त्यो घर अहिले सुनसान छ। घरका सामानहरू थन्क्याइएका छैनन्। एकपछि अर्को विपत्ति आइलागेपछि बुढाथोकीको परिवार बिचल्लीमा परेर भौतारिएको स्थानीय अग्रज डेकेन्द्रकुमार तामाङले बताए। इन्द्रबहादुरको मृत्युपछि उनको परिवार विस्थापित भएको छ, तामाङले भने उनकी श्रीमतीसहित तीन सन्तानहरूको बाँच्ने आधार नभएपछि घर छाडेर तराई झर्नुभएको छ। इन्द्रबहादुरकी ३० वर्षीया श्रीमती विष्णुले आफ्ना तीन सन्तान च्यापेर तराई झरेकी छन्। ९ वर्षीय छोरो सुशील, ८ वर्षीया छोरी सुशीता र ५ वर्षीया छोरी सुस्मितालाई च्यापेर उनी मोरङको पथरी शनिश्चरे गएकी छन्। मोरङमा अर्काको जमिनमा काम गरेर गुजारा चलाउने तयारी गरिरहेका छौं, विष्णुले भनिन्, बच्चाहरूको पालपोषण र पढाइमा समस्या छ। श्रीमान्को मृत्युपछि विष्णुलाई छोराछोरी हुर्काउने चिन्ता छ। विपत्तिमा परेको आफ्नो भाइको परिवाको व्यवस्थापन गर्न छलफल भइरहेको इन्द्रबहादुरका दाई खड्गले बताए। घरमा आम्दानीको स्रोत राम्रो छैन, खड्गले भने भाइको मृत्युपछि परिवार नै समस्यामा परेको छ।"
खोप कार्ड अनिवार्यविरुद्ध सर्वोच्चमा रिट दायर,काठमाडौंः खोप कार्ड अनिवार्य गर्ने सरकारको निर्णयविरुद्ध सर्वोच्च अदालतमा रिट दायर भएको छ। अधिवक्ता सल्लु तिवारी र कानुनका विद्यार्थी सविन पोख्रेलले सोमबार प्रधानमन्त्री तथा मन्त्रिपरिषद्को कार्यालयलाई विपक्षी बनाई रिट दायर गरेका हुन्। खोप कार्ड नभएकालाई सेवाबाट बञ्चित गर्नेदेखि सार्वजनिक स्थलमा प्रवेश रोकसमेत लगाउने सरकारी निर्णय गैरकानुनी रहेको जिकिर रिट निवेदनमा उल्लेख छ। निवेदनमा सरकारको निर्णय कार्यान्वयन नगर्न अन्तरिम आदेशको माग गरिएको छ ।
मृगौला पीडित प्रहरी जवानलाई ट्राफिक प्रहरीले गरे साढे तीनलाख सहयोग,काठमाडौं : दुबै मृगौला फेल भएर उपचाररत प्रहरी जवान मधु खत्रीलाई महानगरीय ट्राफिक महाशाखाले आर्थिक सहयोग हस्तान्तरण गरेको छ। महानगरीय ट्राफिक प्रहरी महाशाखामा कार्यरत खत्रीको दुवै मृगौला फेल भएर उपचारमा खर्च जुटाउन असहज भएपछि ट्राफिक प्रहरी महाशाखाका प्रमुख प्रहरी वरिष्ठ उपरीक्षक उमेश राज जोशीको विशेष सक्रियतामा संकलित तीनलाख सतहत्तर हजार पाँचसय नब्बे रुपैंया सहयोग स्वरुप रकम हस्तान्तरण गरेको हो। गुल्मी जिल्लाको ईस्मा ४ स्थायी घर भई बागबजार बस्ने प्रहरी जवान खत्रीको उपचारमा हुने आर्थिक अभावलाई सहयोग गर्न उपत्यकामा कार्यरत सम्पूर्ण ट्राफिक प्रहरी कर्मचारीहरुले स्वस्फुर्त रुपमा सहयोग रकम संकलन गरेका हुन्। दुबै मृगौलाले काम गर्न छोडेपछि नेपाल प्रहरी लगायतका अस्पतालहरुमा डाइलेसिस एव उपचारार्थ खत्रीको स्वास्थ्य अवस्था खस्कदै गएको छ। आर्थिक अवस्था कमजोर भएका कारण थप उपचारका लागी हामीले आर्थिक सहयोगको सुरुवात गरेको ट्राफिक महाशाखाका प्रमुख एसएसपी जोशीले बताए। उनले जीवन बचाउने यस्तो पुण्यकार्यको लागी संकलित सम्पुर्ण रकम प्रहरी जवान खत्रीको श्रीमती ट्राफिक महाशाखामा कार्यरत प्रहरी जवान मुना बस्नेतलाई हस्तान्तरण गरेकोसमेत जानकारी दिए।
निर्वाचन घोषणा गर्न माग गर्दै अखिलले गर्यो मन्त्री क्वाटर अगाडि प्रदर्शन,"काठमाडौं : नेकपा एमाले निकट विद्यार्थी संगठन अनेरास्ववियुले समयमै स्थानीय तह निर्वाचनको मिति घोषणा गर्न माग गर्दै प्रदर्शन गरेको छ । २०७९ जेठको पहिलो हप्ता स्थानीय तहका पदाधिकारीहरुको पाँच वर्षे अवधि समाप्त हुने भएकाले तत्काल मिति घोषणा गर्न माग गर्दै मंगलबार पुल्चोकस्थित मन्त्री क्वाटर अगाडि अनेरास्ववियुले प्रदर्शन गरेको हो । उनीहरुले स्थानीय तहको निर्वाचन तुरुन्त गर, संविधान र लोकतन्त्रको रक्षा गर जस्ता नारा लगाउँदै मिति घोषणा गर्न सरकारसँग माग गरेका छन्। मिति घोषणा नगरेको भन्दै सरकारका प्रवक्ता एवं सञ्चार तथा सूचना प्रविधिमन्त्री ज्ञानेन्द्रबहादुर कार्कीलाई विद्यार्थीहरुले कालो झण्डा देखाएका हुन्। उनीहरुले मन्त्री सवार गाडीमा कालोझण्डासमेत फालेका छन् । मंगलबार प्रतिकात्मक रुपमा प्रतिगामी सरकारका मन्त्रीहरु सहभागी कार्यक्रममा कालोझण्डा देखाउने कार्यक्रम रहेको अनेरास्ववियुकी अध्यक्ष सुनीता बरालले जानकारी दिइन्। उनका अनुसार माघ १९ गते संघिय राजधानी (काठमाडौं) र प्रदेश राजधानीहरुमा कानूनविद्हरुको उपस्थितिमा सडक बहस गर्ने कार्यसूची छ । स्थानीय सरकारहरुलाइ जननिर्वाचित प्रतिनिधिरहित बनाउने अभिप्रायको साथ स्थानिय तहको निर्वाचनलाई संवैधानिक ब्यवस्थाको बर्खिलाप हुने गरि टार्ने प्रपञ्च गरिदैँछ। दशकौंसम्म स्थानीय निकायहरु जनप्रतिनिधिविहिन हुदाँ विगतमा मुलुकले ब्यहोर्नुपरेको भयंकर क्षतिलाइ नजरअन्दाज गर्दै, आम जनता र मुलुकको सबैभन्दा ठूलो राजनीतिक पार्र्टी नेकपा एमालेले पटकपटक स्थानीय निकायको निर्वाचनको मिति घोषणा गर्न गरिरहेको आग्रहलाइ लत्याउदै वर्तमान अप्राकृतिक सत्ता गठबन्धन देशलाई अँध्यारो तर्फ डोर्याउनन उद्दत रहेको कुरा प्रष्ट रहेको अखिलको ठहर छ। स्थानीय तहका पदाधिकारीको पाँचवर्षे कार्यकाल आगामी जेठ पहिलो हप्ता सकिँदैछ। निर्वाचनको तयारीका लागि १ सय २० दिन आवश्यक पर्ने भएकोले सरकारलाई निर्वाचनको मिति तोक्न आयोग र प्रमुख प्रतिपक्ष दल एमालेले दबाब दिँदै आएको छ। तर सत्ता गठबन्धन तीनै तहको निर्वाचन एकै पटक गर्ने वा छुट्टाछुट्टै मितिमा गर्ने अन्योलमै रहेको छ। वैशाखमा निर्वाचनको मिति नतोकेर सरकारले स्थानीय तहलाई जनप्रतिनिधिविहीन बनाउन खोजेको एमालेको आरोप छ। ऐनमा कार्यकाल सकिनु दुई महिनाअघि नै स्थानीय तह निर्वाचन हुनुपर्ने उल्लेख छ। तर संविधानमा कार्यकाल सकिएको ६ महिनाभित्र चुनाव गरे हुने उल्लेख रहेको भन्दै गठबन्धनले ऐनलाई संविधानअनुसार बनाउने तयारी गरिरहेका छन्। चर्को दबाब पछि सत्ता गठबन्धनको बैठकले जेठभित्रै चुनाव गर्न सहमति भएको नेताहरु बताउँदै आएका छन्। आयोगले माघको पहिलो हप्ताभित्र स्थानीय तहको निर्वाचनको मिति तोक्नुपर्ने प्रस्ताव गरेको छ। आयोगले आगामी वैशाख १४ गते एकै चरणमा स्थानीय तहको निर्वाचन गर्ने गरी मिति तोक्न सरकारसँग यसअघि नै प्रस्ताव गरिसकेको छ। एकै चरणमा सम्भव नभए वैशाख १४ गते पहिलो र वैशाख २२ गते दोस्रो चरणको निर्वाचन मिति तोक्ने आयोगको प्रस्ताव गरेको छ।"
बुधबार सार्वजनिक बिदा,"काठमाडौं : सरकारले बुधबार सार्वजनिक बिदा दिएको छ। सोमबार बसेको मन्त्रिपरिषद्को बैठकले सोनाम ल्होसारको उपलक्ष्यमा सार्वजनिक बिदा दिने निर्णय गरेको गृह मन्त्रालयले जनाएको छ। गृह मन्त्रालयका उपसचिव बसन्त भट्टराईद्वारा मंगलबार जारी सूचनामा भनिएको छ, विसं २०७८ साल माघ १९ गते बुधबार सोनाम ल्होसारको उपलक्ष्यमा नेपाल राज्यभरका सबै सरकारी कार्यालय, सार्वजनिक सङ्घसंस्थाहरुमा सार्वजनिक बिदा दिने नेपाल सरकार मन्त्रिपरिषद्बाट मिति २०७८१०१७ मा निर्णय भएको हुँदा सम्बन्धित सबैको जानकारीको लागि यो सूचना प्रकाशित गरिएको छ ।"
"बिमा समितिको कारबाहीमा ११ बिमा कम्पनी, कुन कुन परे ?","काठमाडौं : लेखापरीक्षण प्रतिवेदन नबुझाएका विभिन्न ११ बिमा कम्पनीलाई बिमा समितिले कारबाही गरेको छ । समितिका कार्यकारी निर्देशक राजुरमण पौडेलका अनुसार आर्थिक वर्ष २०७६७७ मा आफूले गरेको बिमा व्यवसायको हिसाबकिताबको लेखापरीक्षण प्रतिवेदन नबुझाउने बिमा कम्पनीलाई रु १० हजारका दरले जरिवाना गरिएको छ । यसरी कारबाहीमा पर्नेमा दि ओरियण्टल इन्स्योरेन्स कम्पनी, नेशनल इन्स्योरेन्स कम्पनी, राष्ट्रिय बिमा संस्थान, राष्ट्रिय बिमा कम्पनी, नेपाल लाइफ इन्स्योरेन्स, गुराँस लाइफ इन्स्योरेन्स, आइएमई लाइफ इन्स्योरेन्स, युनियन लाइफ इन्स्योरेन्स, सन नेपाल लाइफ इन्स्योरेन्स, रिलायबल नेपाल लाइफ इन्स्योरेन्स र सानिमा लाइफ छन् । बिमा ऐन, २०४९ अनुसार बिमा कम्पनीले आफूले गरेको बिमा व्यवसायको हिसाबकिताबको लेखापरीक्षण मान्यता प्राप्त लेखापरीक्षकबाट गराई सोको प्रतिवेदन प्रत्येक आव सकिएको मितिले १० महिनाभित्र समितिलाई बुझाउनुपर्ने व्यवस्था छ । ती बिमा कम्पनीले यही व्यवस्थाको बर्खीलाप गरेको पाइएको छ । रासस"
प्रदेश १ को नाम लिम्बूवान नराखिए प्रतिवादमा उत्रिने चेतावनी,"झापा : संघीय लिम्बूवान पार्टी नेपालले प्रदेश १ को नाम लिम्बूवान प्रदेश राख्न माग गरेको छ। बिर्तामोडमा पत्रकार सम्मेलन गरी प्रदेशको नाम लिम्बूवान राख्न माग गरेको हो। संघीय लिम्बूवान पार्टीले अरुण पूर्वका नौ जिल्लालाई लिम्बूवान स्वायत्त राज्यका रूपमा मान्यता दिनुपर्ने माग राख्दै लामो समयदेखि संघर्ष गर्दै आएको छ। प्रादेशिक संरचना अनुसार देशका ६ वटा प्रदेशले आफ्नो नाम र राजधानीको विषय टुंगो लगाएपनि प्रदेश १ सरकारले भने अझै प्रदेशको नामकरण गर्न सकेको छैन्। राजनीतिक तहमा प्रदेश नामकरणको विषय टुंगोमा पुग्न नसकिरहेका बेला लिम्बूवान पार्टीले आत्मनिर्णयको अधिकारसहित लिम्बूवान स्वायत्त राज्य हुनुपर्ने माग दोहोर्याएको हो। पार्टीका अध्यक्ष सञ्जुहाङ पालुङ्वाले लिम्बूवान राज्य प्राप्तिको आन्दोलन राजनीतिक निष्ठा र नैतिकतासँग जोडिएकाले प्रदेशको नाम लिम्बूवान हुनुपर्ने बताए। 'ऐतिहासिक तथ्य र प्रमाणका साथ हामीले लिम्बूवान स्वायत्त राज्यको माग राख्दै आएका छौँ ', अध्यक्ष पालुङवाले भने, 'यसलाई ठट्टा र मजाकको विषय नबनाइयोस्।' ठूला राजनीतिक शक्ति र सरकारको नेतृत्व गर्ने दललाई आफूहरूको मागका विषयमा प्रष्ट जानकारी रहेको बताउँदै अध्यक्ष पालुङ्वाले अब कुनै सम्झौता नहुने चेतावनी दिए। ' द्वन्द्व बढाउने कि रोक्ने भन्ने विषय ठूला दलहरूको हातमा छ' अध्यक्ष पालुङवाले भने, 'हाम्रो माग पूरा नभएसम्म हामी निरन्तर लडिरहन्छौं।' पार्टीका सर्वमान्य नेता वीर नेम्वाङ लिम्बूवान आन्दोलनलाई जातीय आन्दोलनका रूपमा बुझ्न नहुने बताउँछन्। 'लिम्बूवान आन्दोलन जातीय आन्दोलनको दलदलबाट मुक्त छ', नेता नेम्वाङले भने, 'यो भूमिमुक्ति जनआन्दोलन हो।' नेता नेम्वाङले प्रदेशको नाम लिम्बूवान नराखिए ग्रेटर नेपालको माग अघि सारिने बताउँदै आन्दोलनको स्वरूप परिवर्तन हुने चेतावनी दिए। उनले लिम्बूवान राज्यको प्राप्तिलाई पहिलो प्राथमिकतामा राखिएको दोहोर्याए। पार्टीले लिम्बूवान स्वायत्तता र भूमि मुक्ति आन्दोलनमा सहभागी हुन लिम्बूवानवासी सबै नागरिकलाई सार्वजनिक रुपमा अपिल पनि गरेको छ। लिम्बूवानवासी नागरिकको मर्म र भावनाविपरीत प्रदेशको नामकरण भए त्यसविरुद्ध सशक्त प्रतिवादमा उत्रिने चेतावनी पनि पार्टीले दिएको छ।"
जनगणनाका मिथ्यांक,"जनगणनाले अपेक्षा गरेभन्दा सानो संख्यामा नेपाली विदेशमा रहेको तथ्यांक प्रस्तुत गरेको छ। तथ्यांक विभागले प्रारम्भिक जनगणना २०७८ सार्वजनिक गरेपछि यस्ता दुई समाचार प्रकाशन भए। समाचार १ मनाङ जिल्लामा २०७७ साल चैतसम्म १८ वर्ष पूरा भएका मतदाता संख्या ६ हजार ३ सय ९ रहेको थियो भने चालू आर्थिक वर्षको साउनदेखि कात्तिकसम्म मतदाता थपिएर कुल ६ हजार ६ हजार १२ पुगेका छन्। भर्खर सार्वजनिक भएको मनाङ जिल्लाको जनसंख्या जम्मा ५ हजार ६ सय ४५ रहेको छ। त्यहाँको कुल जनसंख्याभन्दा ९ सय ६७ जना मतदाता बढी देखिएका छन्। समाचार २ राष्ट्रिय पुनर्निर्माण प्राधिकरणको तथ्यांकअनुसार रसुवामा १२ हजार ३ सय ७ भूकम्पपीडित परिवारले प्राधिकरणसँग सम्झौता गरी रकम लिइसकेका छन्। तर भर्खर सार्वजनिक राष्ट्रिय जनगणना २०७८ को प्रारम्भिक नतिजाअनुसार रसुवामा जम्मा ११ हजार ३ सय ६२ घरमा घरधनी र भाडावाला गरी ११ हजार ८ सय ४१ परिवार बसोबास गर्छन्। जनगणनामा हराएका ४ सय ६६ परिवारले कसरी प्राधिकरणबाट रकम बुझे रहस्यको विषय बनेको छ। तथ्यांक विभागले सार्वजनिक गरेको प्रारम्भिक जनगणना विवरण २०७८ ले केही वर्षअघिदेखि नै ३ करोडभन्दा बढी अनुमान गरेको नेपालको जनसंख्यालाई २ करोड ९१ लाख ९२ हजार ४ सय ८० मा खुम्चिएको देखाएको छ। जनसंख्या वृद्धि दरमा आएको गिरावटले जनसंख्या नियन्त्रणमा सफलता मिलेको संकेत गरेको छ भने आगामी दिनमा घट्दो जनसंख्या नै राष्ट्रिय समस्या बन्ने हो कि भन्ने आशंकासमेत थपिदिएको छ। राष्ट्रको ढुकुटी खर्च गरेर सम्पन्न गरिएको जनगणनाको विश्वसनीयता र वैधतामा प्रश्न उठेको भए पनि प्राप्त परिणामले भावी नेपालको चित्र सुन्दर नरहेको कुराको संकेत गरेको छ। देश संघीय संरचनामा गएर स्थानीय तह सक्रिय रहेको प्रविधि सम्पन्न वर्तमान अवस्थामा पनि १८औं शताब्दीको जस्तो घरघरमा पुगेर गणकहरूद्वारा लिइने सूचनालाई आधार मानिएको परम्परागत शैलीको जनगणना पूर्ण रूपमा विश्वसनीय हुन सक्ने अवस्था रहँदैन। राज्यको ठूलो ढुकुटी खर्च गरेर बिरालो बाँध्ने प्रवृत्तिलाई निरन्तरता दिइएको भए पनि मोटामोटी रूपमा संकलन गरिएका तथ्यहरूले राज्यले आगामी दिनमा चाल्नुपर्ने कदमहरूका बारेमा भने केही न केही निर्देश गरेको नै हुन्छ। प्रविधिको प्रयोग गरी जनगणनालाई महोत्सवका रूपमा लिनुभन्दा हरेक वर्ष समायोजन गर्दै राष्ट्रिय तथ्यांकलाई नियमितता दिन सकिने अवस्था रहन्छ तर यसका लागि परम्परागत सोचबाट माथि उठेर स्थानीय तहलाई सक्रिय पार्नु पर्छ, जसका लागि तलुक निकाय कत्ति सचेत देखिँदैन। प्रकाशित जनगणनाको प्रारम्भिक तथ्यांकले सिर्जना गरेका केही पक्षहरूमा भने संवेदनशील हुनै पर्ने अवस्था रहेको छ। अव्यवस्थित सहरीकरण यस पटकको जनगणनाले दुई तिहाइ जनसंख्या सहरी क्षेत्रमा बसोबास गर्ने तथ्यलाई प्रकाश पारेको छ। गाउँ नै गाउँले भरिएको देश भनिँदै आएकोमा जनगणनाको नतिजा र केही हदसम्म स्पष्ट रूपमा देखिने वास्तविकताले पनि नेपाल गाउँ नै गाउँ उजाडिएको देशका रूपमा परिणत भइसकेको अवस्था छ। गाउँको विकासका लागि दूरदृष्टि दिएर कार्यक्रम तय नगरेको र जनशक्ति व्यवस्थापनका लागि उपयुक्त किसिमको नीति तर्जुमा गर्न नसकेका कारण नेपालका गाउँहरू निरीह, अशक्त, गरिब अनि वृद्धवृद्धा र बालबालिकाका मात्र बासस्थान बनेका छन्। यद्यपि सुविधारहित दुर्गम गाउँको ठूलो भूभागलाई समेत पछिल्लो समय नगरपालिका घोषणा गरिएको छ। अत्यन्त विकट ठाउँहरू समेत नगरपालिकाको क्षेत्रभित्र परेकाले नगरमा बस्नेहरू सबै सम्पन्न वा सहरी क्षेत्रमा बसोबास गर्छन् भन्ने कुरा भने सत्य होइन। पालिकाहरूको नक्सांकनका सन्दर्भमा स्थानीय बासिन्दाको अडानका कारण नगरपालिकाभन्दा राम्रो सुविधा र घनाबस्ती भएका गाउँहरूसमेत गाउँपालिकाबाट स्तरोन्नति भएका छैनन्। कुनै पनि सुविधा नभएका दुर्गम गाउँहरू पनि नजिकको नगरपालिकामा विलय भएर नगरपालिकामा दरिएका छन्। यसैले निरपेक्ष रूपमा जनगणनाले अगाडि सारेको संख्यालाई मात्र आधार मान्ने हो भने यो संख्या तथ्यांकभन्दा बढी मिथ्यांक हुने सम्भावना रहन्छ। दुःखी र गरिब मात्र गाउँमा बस्छन् भन्ने वर्तमानमा विकसित नेपाली मनोवृत्ति तथा बजार र सहरी क्षेत्रमा बस्न पाए आगामी पुस्ताको भविष्य उज्ज्वल बन्न सक्छ भन्ने कामनाले पनि सहरबजारमा बसाइँसराइ गर्नेहरूको ओइरो लाग्ने गरेको छ। खानेपानी, ढल, सडक, विद्युत्, फोहोरमैला व्यवस्थापनलगायतका पूर्वाधारको अभावले गर्दा नेपालका सहर बजारहरू पनि व्यवस्थित हुन सकेका छैनन्। गाउँ रित्तिँदै जाने अनि सहरबजारमा जनता थुप्रिने मनोवृत्तिलाई जनगणनाका तथ्यांकले पुष्टि गरेको छ। अबका दिनमा अव्यवस्थित र असन्तुलित जनसंख्या विकासको बाधक हुने निश्चित छ। बाँदरलगायत जंगली जनावरको बिगबिगीले केही गाउँमा बस्न नसकेर गाउँलेहरू पलायनसमेत भएका समाचार प्रकाशित भएका थिए। पूर्वाधारका नाममा व्यवस्थित योजनाबिना राज्यले ठूलो रकम गाउँमा खर्च गरेको तर डोजरे विकासले पहाड भत्काउनेबाहेक कुनै पनि दिगो विकाससम्बन्धी आधार निर्माण गर्न नसकेको वर्तमान परिप्रेक्ष्यमा जनगणनाका संकेतहरूले स्थानीय तहमा ठेकेदार, व्यापारी, दलाल र गुन्डाहरूको प्रधानता रहुन्जेल समस्या चुलिँदै जाने देखाएको छ। राजनीतिक परिपाटी र निर्वाचन प्रणालीमा सुधार गर्नसमेत यस पटकको तथ्यांकले घच्घच्याएको छ। विदेश पलायनको समस्या जनगणनाले अपेक्षा गरेभन्दा सानो संख्यामा नेपाली विदेशमा रहेको तथ्यांक प्रस्तुत गरेको छ। औपचारिक र अनौपचारिक माध्यमबाट नेपाली विदेसिने क्रम बढिरहेको सन्दर्भमा प्रस्तुत गरिएको तथ्यांक सहजै विश्वास गर्न लायक भने छैन। एकातिर परिवार नै बिदेसिएकाहरू यस पटकको गणनामा समावेश हुन सकेका छैनन् भने अर्कोतिर पढ्न गएका युवायुवतीहरू स्वदेश फर्कने सम्भावनासमेत ज्यादै कम रहेको छ। समग्रमा जनसंख्या वृद्धिदर घट्नुका पछाडि शिक्षा र चेतनाको स्तर, महँगीका कारणले बालबालिका हुर्काउन लाग्ने लागत, युवा पुस्ता बिदेसिएका कारणले सिर्जना भएको पारिवारिक विखण्डन, बालमृत्युदरमा आएको कमीका कारणले सानो परिवार सुखी परिवारको मान्यतालगायतले काम गरेको हुन सक्छ। तर यति मात्र जनसंख्या वृद्धिदर घट्नुको कारण भने अवश्य होइन। युवा जनशक्ति अध्ययन तथा रोजगारीका लागि बिदेसिने क्रम दिनानुदिन बढ्दै जाँदा अहिले गाउँघर रित्तिएर सहर बजार भरिएजस्तै कुनै दिन योग्य र दक्ष युवा जनशक्ति देशबाट पलायन भएर समग्र नेपालको अवस्था अहिलेका गाउँघरको जस्तै नहोला भन्न सकिने अवस्था देखिन्न। राज्यका लागि सबैभन्दा चुनौती अहिलेको युवा जनशक्तिलाई देशभित्रै राख्नु रहेको छ तर पनि राज्यको ध्यान बढीभन्दा बढी युवा जमातलाई वैदेशिक रोजगारीमा पठाएर विप्रेषण भित्र्याउनेमा मात्र केन्द्रित छ। व्यवस्थित योजना, रोजगारीका अवसर, सामाजिक सुरक्षा तथा स्वास्थ्य र शिक्षामा राज्यले उल्लेखनीय सुधार नगर्ने हो भने आगामी दिन झन् विरक्तलाग्दा हुनेछन्। अहिलेका युवायुवती विदेश पलायन हुने, औसत आयु वृद्धि हुँदै गएको सन्दर्भले भोलिका दिनमा देश युवाविहीन वृद्धवृद्धा र बालबालिकाको संख्या बहुल वा निष्क्रिय जनसंख्या बढी भएको मुलुक बन्ने देखिन्छ। त्यतिखेर निष्क्रिय आश्रित जनताको पालनपोषण र स्वास्थ्यमा राज्यले अझ बढी खर्च गर्नुपर्ने अवस्था आउँछ तर राज्यको आर्थिक अवस्था नसुध्रने, राजनीतिक परिवर्तनले अपेक्षाकृत सुधारका कार्यहरू गर्न नसक्ने, भ्रष्टाचार मौलाएर जाने, बेरोजगारी समस्या अझै चर्कंदै जाने, उर्वर खेतबारी बाँझिँदै जाने घटनाक्रमले आगामी दिनका योजना अझ बढी वस्तुपरक वैज्ञानिक र वास्तविकतालाई समेट्ने किसिमका बनाउनै पर्ने दबाब सिर्जना गरेको छ। निष्कर्ष राज्य विगतको जस्तो केन्द्रीकृत अवस्थामा रहेको छैन। सूचना प्रविधिको विकासले देशभित्रका हरेक सूचनाहरू तुरुन्तै प्राप्त गर्न सकिने अवस्था रहेको छ। वर्तमान परिप्रेक्ष्यमा विकास भएका यी तथ्यलाई आत्मसात् गरी जनसंख्याको वास्तविक आयाम पहिचान गर्न परम्परागत सोचबाट बाहिर आउनुपर्छ। स्थानीय वडा कार्यालयलाई हरेक महिना त्यस क्षेत्रका गतिविधिहरू अनलाइन प्रविधिमा रेकर्ड गर्न लगाउने हो भने जनसंख्या विवरण प्राप्त गर्नका लागि १० वर्ष पर्खिनु पर्दैन। जनसंख्याको यथोचित विवरण समेटियो वा समेटिएन भनेर प्राप्त तथ्यांकको विश्वसनीयता र वैधतामा प्रश्न उठाउने ठाउँ नै रहँदैन। १० वर्ष पर्खेर योजना गर्नुभन्दा हरेक वर्षका योजनामा जनसंख्या परिवर्तनका तथ्यहरूलाई सम्बोधन गर्न सकिन्छ। युवा जनशक्ति पलायनलाई रोक्न रोजगारीका अवसर बढाउने, वैदेशिक लगानी भिœयाउने योजना तथा राजनीतिक स्थिरता, सुशासन र समृद्धिका लागि उपयुक्त कार्यक्रम आवश्यक छ। राज्य परम्परागत रूपमा जनताबाट कर संकलन गरी प्रशासन चलाउने मानसिकताबाट अगाडि बढ्नु हुँदैन, अब राज्यको ध्यान आम नागरिकलाई कसरी सेवासुविधा दिन सकिन्छ भन्ने विषयमा केन्द्रित हुनुपर्छ। स्वास्थ्य, शिक्षा र सामाजिक सुरक्षालाई भरपर्दो र विश्वसनीय बनाउनुपर्छ। यसो गर्न सकिएन भने नेपाली युवायुवती अवसरको खोजी गर्दै साँघुरो बन्दै गएको विश्वबजारमा बाहिरिने क्रम अझै बढ्ने छ। शिक्षित, योग्य र सिर्जनशील जनशक्ति बाहिरिएपछि देशको अवस्था झनै बिग्रिँदै जानेछ। अबका योजनाहरू कामचलाउ होइन, राष्ट्रलाई सर्वांगीण रूपमा समृद्ध बनाउने दिशामा केन्द्रित गराउन जनसांख्यीकीय मूल्यमा आधारित योजना, राजनीतिक सुधार र रोजगारीका अवसरलाई प्रधानता दिनुपर्छ।"
युक्रेनको विषयलाई लिएर रुस र अमेरिकी अधिकारीबीच चर्काचर्की,वासिङटनः युक्रेन सम्बन्धमा रुस र अमेरिकाबीच चर्काचर्की भएको छ । युक्रेनबारे अमेरिकाले बोलाएको संयुक्त राष्ट्रसंघीय सुरक्षा परिषद्को बैठकमा दुई देशका दूतबीच चर्काचर्की भएको हो । युक्रेनको सीमासँग जोडिएको आफ्नो क्षेत्रमा रुसले सेना परिचालन गरेको छ । सोहि सम्बन्धमा छलफल गर्न अमेरिकाले सुरक्षा परिषद्मा बैठक बोलाएको थियो । सो बैठकमा रुसी र अमेरिकी राजदूतबीच आक्रोशपूर्ण आरोपप्रत्यारोप र चर्काचकी भएको अन्तराष्ट्रिय मिडियामा खबर छ । अमेरिकी राजदूत लिन्डा थोमस ग्रिनफिल्डले रुसले गरेको सैन्य परिचालन युरोपमा दशकौं यताकै ठूलो सैन्य परिचालन भएको बताइएकी छन् । यता उनका रुसी समकक्षीले भने अमेरिकाले अनावश्यक उन्माद फैलाएको र रुसी मामिलामा हस्तक्षेप गर्न खोजेको बताएका छन् । यदि रुसले युक्रेनमाथि आक्रमण गरेमा अमेरिका र बेलायतले रुसमाथि थप प्रतिबन्ध लगाउने घोषणा गरेका छन् । पछिल्लो समय युक्रेनका कारण पश्चिमा मुलुकहरुबीच तनाव छाइरहेको छ ।
संसदीय सत्तालिप्सा,"जुन असफल राज्यव्यवस्था हामीले व्यहोरिरहनु परेको छ, यो निर्विकल्प व्यवस्था हुँदै होइन । यसको विकल्प छ। वर्तमान संसदीय व्यवस्था पूर्ण रूपमा असफलतातिर गइरहेको छ। अहिले मात्र होइन, जबदेखि संसदीय व्यवस्था सुरु भयो, यो सकुशल रूपमा सञ्चालन भएकै छैन। किनभने यसका सबै अवयवहरू निकम्मा छन्। अहिले हेर्दा संसद् यस्तो नालायक बनेको छ, जसले प्रधानमन्त्री बनाउन सक्दैन र अदालत गुहार्छ। प्रधानमन्त्रीसमेत बनाउन नसक्ने संसद्, महिनौंदेखि चल्न नसक्ने संसद्को के शक्ति छ, के सामथ्र्य छ ? परमादेशबाट संसद् कति शक्तिशाली, परमादेशमा उभिएका प्रधानमन्त्री कति शक्तिशाली ? २४ लाख भ्याक्सिन चोरी भएको छ, सरकारलाई थाहा छैन। जनजीवन अस्तव्यस्त छ, विदेशीहरूको चलखेल व्यापक रूपमा बढिरहेको छ। यी सबै कुरा हेर्दा यस्तो संसद्ले बनाएको संविधान र यसले बनाएको सरकार पूर्ण रूपमा असफल छ। जुन अदालतले संसद् बनायो, प्रधानमन्त्री बनायो, ऊ आफैं महिनौंदेखि न्यायाधीशहरूबाटै बन्दी बनेको छ। यस्तो यो दुनियाँमा अन्त कहाँ होला ? व्यवस्थापिका पनि नचल्ने, न्यायपालिका पनि नचल्ने यो संरचना राखेर नेपाल र नेपालीको भविष्य सुनिश्चित छैन। तपाईंलाई लाग्ला यो विकल्पहीन व्यवस्था हो, तर होइन। जुन असफल राज्यव्यवस्था हामीले व्यहोरिरहनु परेको छ, यो निर्विकल्प व्यवस्था हुँदै होइन। यसको विकल्प छ। त्यो विकल्प अपनाउने जनशक्ति तयार नभएको मात्र हो। सबैलाई लाग्न सक्छ, अहिलेको पाँचदलीय गठबन्धन असक्षम भएका कारण देश असफल भएको हो, तर होइन। यो त्रुटि यो वा त्यो पार्टीको होइन। यो त्रुटि राज्य सञ्चालन गर्ने पद्धतिकै हो। आज उसको नेतृत्वको सरकार छ। यो सफल नभए अर्काको नेतृत्वमा सरकार बन्ला, यो त विकल्पै होइन। वल्लो घरको नरे पल्लो घरमा सरे भनेजस्तो मात्र हो। यस्तो विकल्पले देश विकास हुँदै हुँदैन। देशलाई अग्रगामी दिशातिर लैजान यो संसदीय व्यवस्थालाई खारेज गरेर जनताको जनवादी गणतन्त्रात्मक व्यवस्था अवलम्बन गर्नुपर्छ। यसका लागि नेपाली जनताले नयाँ ढंगले संघर्ष गर्नुपर्छ। नयाँ ढंगले क्रान्ति अगाडि बढाउनुपर्छ। अनि मात्र नेपाली जनताको मुक्ति र नेपालको स्वाधीनताको रक्षा गर्न सकिन्छ। जनताले एकपटक क्रान्तिको झन्डा उठाएर केन्द्रीय राज्यसत्ता कब्जा गर्नुपर्छ र जनविद्रोहमार्फत नयाँ किसिमको संविधान निर्माण गरेर राज्यलाई नयाँ ढंगबाट लिएर जानुपर्छ। तर दुःखको कुरा के छ भने एउटा नेताको नेतृत्व असफल भएपछि अर्को गठबन्धन बन्छ र सरकार चलाउँछ। अनि कालेकाले मिलेर खाउँ भाले भनेझै मिलेर आलोपालो गरेर राज्यको दोहन गरिरहन्छन्। अहिलेको अभ्यास देख्दा यी संसद्वादी पार्टीहरूको रूपमात्र फरक हो, नाम मात्र फरक हो, सारमा यी एउटै हुन्। अहिले पाँचदलीय गठबन्धन एकातिर, नेकपा एमाले अर्कोतिर देखिएको जस्तो लागेको छ तर त्यस्तो होइन। सबै मिलेका छन्। कांग्रेस, एमाले, माओवादी केन्द्र, जसपा, राप्रपा, एस पार्टीका सिद्धान्तमा कुन चाहिँ कुरा फरक देख्नुहुन्छ ? नाम मात्र फरक हुन्। यिनीहरू सबै संसदीय व्यवस्थाका हिमायती हुन्। यिनीहरू सबै मिलेर नै संविधान बनाएका हुन्। उनीहरूको आर्थिक नीति नवउदारवाद नै हो। यिनीहरू सबै नवउदारवादका चाकर हुन्। कथित समाजवाद भन्ने कुरा सबैले भन्छन्। यिनीहरूका बीचमा विचार मिल्दैन भनेर जुन भ्रम छ नि, त्यो भ्रममात्रै हो। यिनीहरूबीच बेलाबेलामा झगडा भएको जस्तो दृश्य देखिन्छ नि, त्यो नाटक मात्र हो। सत्ताको मियोमा बसेर कसले दाइँ हाल्ने ? कसको नेतृत्वमा लुटतन्त्र मच्चाउने भन्ने रडाको मात्र हो। सत्ता लिप्साका लागि राप्रपा र माओवादी पनि मिलेकै छन्। कांग्रेस र एमाले पनि मिलेकै हुन्। माओवादी र कांग्रेस पनि मिलिरहेकै छन्। मधेसी र एस पार्टी पनि मिलेकै छन्। जो जससित पनि मिल्छन्। फरक सिद्धान्त त कोसित छ र ? फरक सिद्धान्त, फरक विचार लिनेहरू यो देशमा नभएका होइनन्, छन् तर उनीहरूको आकार सानो छ। सानो समूहको बीचमा पनि राम्रो मेलमिलाप छैन। बेलाबेला टकराउँछन्। बेइमानीले बेइमान गर्छ, यहीबेला चरम चलखेल पैदा हुन्छ। लोभ र लोभीको सम्झौता हुन्छ, जनताले धोका पाउँछन्। विगतदेखि नै यस्तो भइरहेको छ। तै पनि केही नभएको चाहिँ भन्नु हुन्न। फरक विचार राख्नेहरूले नै देशलाई आज गणतन्त्रमा पुयाएका छन्। निर्दलीय प्रजातन्त्रको अन्त्य, राजतन्त्रको विकल्पमा गणतन्त्र भन्ने कुरा कल्पनाभन्दा बाहिरको जस्तो लाग्थ्यो तर जनताको आन्दोलनहरूले मात्रात्मक परिवर्तन गर्दै यो ठाउँमा ल्याएको छ। अब गुणात्मक परिवर्तनको संघारमा हामी उभिएका छौं। यत्ति हो कि कम्युनिस्ट पार्टीका नाममा ठूलाठूला संघर्षहरू भए, कथित परिवर्तनहरू भए तर नेपाली जनताले परिवर्तनको महसुस गर्न पाएका छैनन्। अब निर्णायक एउटा आन्दोलन गर्नुपर्ने घडीमा हामी आइपुगेका छौं। कम्युनिस्ट पार्टीका नाममा ठूलाठूला संघर्षहरू भए, कथित परिवर्तनहरू भए तर नेपाली जनताले परिवर्तनको महसुस गर्न पाएका छैनन्। मुलुकलाई नयाँ ढंगले, क्रान्तिकारी रूपमा अघि बढाउनुपर्छ भन्ने पार्टीहरू पनि नेपालमा नभएका होइनन् तर त्यही पार्टीभित्र पनि बेलाबेला विसर्जनवादी, दक्षिणपन्थी, प्रतिगामीको जन्म हुन्छ जसले परिवर्तनलाई सम्झौतातिर लैजान्छ। नेपालको राजनीतिक इतिहासमा यो हिजो पनि थियो, अहिले पनि छ। तर, यो दुःखद् हो। नेपाल कम्युनिस्ट पार्टीभित्र अहिले देखिएको अन्तरकलह पनि यही हो। क्रान्तिकारी धार र विसर्जनवादी, दक्षिणपन्थीहरूबीचको ध्रुवीकरण हो। स्वार्थको पछि नलाग्नेलाई सिध्याउन हिजोदेखि नै सारा शक्ति लागेकै थिए। उनीहरूले पार्टीभित्रका स्वार्थ समूहलाई उचालेर उधुम मच्चाउन खोजेका हुन्। केही समयपछि (कोभिडपछि) पार्टीको केन्द्रीय समितिको बैठक हुनेछ र उनीहरूको यो खेल समाप्त पारिनेछ। एउटा जीवित पार्टीभित्र यस्ता तिकडम चलिरहन्छ। सत्ता गठबन्धनका पार्टीभित्र पनि हेरौं, मुख्य नेतृत्व सम्हालेको नेपाली कांग्रेसभित्र पनि गठबन्धनलाई निरन्तरता दिनुहुन्न भन्ने र निरन्तरता दिनुपर्छ भन्ने गृहयुद्ध चलिरहेको देखिन्छ। माधवजी, प्रचण्डजीहरूलाई गठबन्धन नभए जीवनै चल्दैन भन्ने छ। गगन थापा, धनराज गुरुङहरूको समूह कांग्रेसले रुख चिह्नबाहेक अन्यत्र भोट हाल्दैन भनेर ठाउँठाउँमा भाषण गर्दै हिँडेको पनि देखिन्छ। गठबन्धन नामको गलगाँड छिट्टै निकालेर फाल्नुपर्छ भन्ने गरेको पनि सुनिएको, देखिएको छ। तलमाथि भएमा कांग्रेसभित्रै विद्रोह हुने संकेत देखिन्छ। तर एक्लाएक्लै चुनाव लडेर कुनै परिणाम ल्याउन सकिन्छ भन्ने पक्षमा माधवजीहरू, प्रचण्डजीहरू छैनन्। त्यसकारण उनीहरू कांग्रेससित गठबन्धन गरेर चुनाव लड्न चाहन्छन् तर कांग्रेस यसो दुईचार ठाउँमा आफ्नो स्वार्थ अनुकूल मिल्न आउँछौ भने आओ, नत्र पूर्ण रूपमा गठबन्धन हुँदैन भन्ने लाइनमा छ। त्यसकारण यस्तो अवस्थामा निर्वाचनसम्म गठबन्धन हुँदैन ।तर हामी कांग्रेससित मिलेर ओलीलाई पाखा लाइदिन्छौं भनेर एउटा जनमत निर्माण गर्नुपर्ने बाध्यता प्रचण्डजी, माधवजीलाई छ। यसो भनिरहँदा चुनावी कुरा हो, अस्तित्वको संकट आएपछि जे पनि हुन सक्छ। एमाले, माओवादी, एस पार्टी, जसपा नमिलुन् भनेर कांग्रेसले रणनीतिक योजनाअनुसार काम गरिरहेको छ। उनीहरूलाई खेलाइखेलाई चुनावसम्म लगेर नमिलाइकन आफ्नो वर्चस्व बलियो बनाउन कांग्रेस खोज्छ। ओली उनीहरूको गठबन्धन तोडाएर आफू अघि बढ्न खोज्छन्। यदि साँच्चिकै कांग्रेसले उनीहरूलाई बीचमा मिल्काइदियो भने फेरि पनि नयाँ ढंगको गठबन्धन हुँदैन भन्न सकिँदैन किनभने यो संसदीय राजनीति हो। संसद्मा शक्ति आर्जनका लागि दुश्मनी र मित्रताको कुरा हुँदैन। झगडा परिरहन्छ, मिलिरहन्छन्। यस्तो अवस्थामा एमाले र माओवादीबीच गठबन्धन हुने बढ्तै सम्भावना छ। एमाले र एस पार्टीबीच भने कम सम्भावना छ। बरु माधवजी, प्रचण्डजी र उपेन्द्र यादवबीच भने गठबन्धन भइरहन्छ। जोजो जसरी मिले पनि चुनाव समयमै हुनुपर्छ। स्थानीय तहको चुनाव जेठ ५ गतेभित्र र संसदीय चुनाव मंसिरभित्र हुनुपर्ने उनीहरूको निर्वाचन आयोगले भनेको छ। निर्वाचन आयोगले त हामीलाई विभेद गरेको छ। हाम्रो पार्टी चाहिँ निर्वाचन आयोगमा दर्ता गर्नुपर्ने, अनि हामीलाई चुनाव चिह्न नदिने, यस्तो विभेद छ। तीन चरणको चुनाव एउटै मितिमा गर्ने भन्ने त कानुनमा व्यवस्था छैन। जुनजुन समयमा जुनजुन तहको पाँचवर्षे अवधि पूरा हुन्छ त्यहीत्यही बेला चुनाव हुनुपर्छ। पाँच वर्ष पूरा भएको स्थानीय तहको अवधि लम्ब्याउन पाइने पनि संविधानमा उल्लेख छैन। अवधि पूरा नभै संसद् भंग गरेर स्थानीय तहसँगै चुनाव गर्न केन्द्र सरकारको निर्देशन मान्न प्रदेश सरकार बाध्य छैन। संसदीय व्यवस्थामा सत्तासीन घटकहरू मिले भने त जे पनि गर्न सक्छन्। स्वार्थ मिल्न पर्छ, केको एमाले, केको माओवादी केन्द्र, केको नेपाली कांग्रेस, राप्रापा, जसपा, एस पार्टी सबै मिल्छन्। हिजो पनि मिलेकै हुन्, आज पनि मिल्छन्, स्वार्थका लागि भोलि पनि मिल्छन्। यिनीहरूले यो वा ऊ बहाना बनाएर एमसीसी पनि पास गर्छन्। एमसीसीको मुद्दामा कांग्रेसभित्र एकमत छ। माओवादी केन्द्र र एस पार्टीका मुख्य नेतृत्व बाहिर जेसुकै हल्ला गरे पनि एमसीसीको पक्षमै छन्। चाहे संसद्बाट संकल्प प्रस्ताव पास गर्ने पक्षमा होस् वा संशोधनको नाममा होस्, कांग्रेस कुनै पनि हालतमा एमसीसी प्रस्ताव टेबुल गर्ने पक्षमा जान्छ। यदि कांग्रेसले टेबुल गयो भने सबै अनुमोदनकै पक्षमा जान्छन् किनभने उनीहरूमाथि निकै ठूलो दबाब आएको छ। ठूलो पार्टी भनेर चिनिएका एमाले र कांग्रेसको कुरा मिलेपछि गठबन्धनका पार्टीले असजिलो बनाए पनि असजिलोलाई निकालेर एमसीसी पास हुनेछ। (लेखक नेपाल कम्युनिस्ट पार्टी(नेकपा)का अध्यक्ष हुन् । प्रस्तुत विचार लेखकका निजी हुन् ।)"
लुम्बिनीमा पुँजीगत खर्च अति न्यून,"बुटवल : मन्त्रालय र मन्त्रीको संख्या दोब्बरले बृद्धि भए पनि लुम्बिनीमा बजेट खर्च निराशाजनक छ। आर्थिक वर्षको आधा समय सकिँदासम्म पूँजीगत खर्च १२ प्रतिशतमात्रै भएको छ। लुम्बिनी कोष तथा लेखा नियन्त्रण कार्यालयको तथ्याङ्क अनुसार पुष मसान्तसम्म पूँजीगत खर्च १२६८ प्रतिशतमा सीमित छ। पूँजीगत खर्चका लागि छुट्याएको २२ अर्ब ४७ करोड १५ लाख बजेटमध्ये २ अर्ब ८४ करोड ९३ लाख मात्रै खर्च भएको हो । यो चालु खर्चको भन्दा पनि कम हो। कुल बजेट १५४६ प्रतिशत खर्च गरेको छ । चालुतर्फको १८ अर्ब ४८ करोड ८१ लाखमध्ये पुष मसान्तसम्म ३ अर्ब ४८ करोड १७ लाख (१८८३ प्रतिशत) खर्च भएको प्रमुख कोष नियन्त्रक दीपक ज्ञवालीले जानकारी दिए। प्रदेशका कतिपय मन्त्रालयले १ प्रतिशत पनि बजेट खर्च गर्न सकेका छैनन्। महिला बालबालिका तथा जेष्ठ नागरिक मन्त्रालयले ०४३ प्रतिशत मात्रै बजेट खर्च गरेको छ। मन्त्रालयले पाएको कुल बजेट ६१ करोड ११ लाखमध्ये २६ लाख ४७ हजार खर्च गरेको छ। यो रकम पनि चालु खर्चतर्फको हो। पूँजीगततर्फको एक पैसा पनि खर्च गर्न सकेको छैन। सरकारले चालु वर्षका लागि कुल ४० अर्ब ९५ करोड ९७ लाख रुपैयाँको बजेट ल्याएको थियो। त्यसमध्ये पुष मसान्तसम्म जम्मा ६ अर्ब ३३ करोड ११ लाख रुपैयाँ बजेट खर्च भएको ज्ञवालीले जानकारी दिए। मन्त्रालयको संख्या बढे पनि विकास बजेट खर्च विगतको तुलनामा निकै कमजोर देखिएको छ। गत आर्थिक वर्ष ०७७७८ को सोही अवधिको तुलनामा पाँच प्रतिशत कम खर्च भएको छ। अघिल्लो वर्ष बन्दाबन्दीको समयमा पनि यो भन्दा धेरै पूँजीगत खर्च भएको आर्थिक मामिला तथा सहकारी मन्त्रालयका कर्मचारी बताउँछन्। बजेट समयमा कार्यान्वयनमा जान नपाउनु र भुक्तानीमा ढिलाई हुनुले खर्च कम देखिएको हुनसक्छ, नियन्त्रक ज्ञवालीले भने, अर्को कारण सरकार परिवर्तन भएपछि दोहोरो बजेट ल्याउनु परेकाले पनि कार्यान्वयनमा ढिलाई भएको हो । प्रदेशमा गठबन्धन सरकार बनेसँगै मन्त्रालय टुक्रयाएर १२ वटा पुर्याइएको छ। १२ वटै मन्त्रालयको बजेट खर्चदरको प्रगति सन्तोषजनक छैन। आर्थिक मामिला तथा योजना मन्त्रालयले चालु वर्षका ६ महिनामा ३१ करोड बजेटमध्ये जम्मा ३ करोड खर्च गरेको छ। उसको बजेट खर्चको कार्यप्रगति १० प्रतिशत हो। भौतिक पुर्वाधार विकास मन्त्रालयले ९ अर्ब ९ करोडमध्ये १ अर्ब ३९ करोड खर्च गरेको छ। मन्त्रालयको पूँजीगत खर्च १४ प्रतिशत छ। ऊर्जा जलश्रोत तथा सिंचाइ मन्त्रालयको ३ अर्ब ६२ करोड बजेट मध्ये ६ महिना बितिसक्दासम्म २९ करोड अर्थात ८ प्रतिशत मात्रै खर्च भएको छ। यस्तै भूमि व्यवस्था कृषि तथा सहकारी मन्त्रालयले ३ अर्ब ४० करोडमा २५ करोड ४६ लाख (७४८ प्रतिशत) खर्च गरेको छ। ग्रामीण तथा सहरी विकास मन्त्रालयले ५ अर्ब ९६ करोडमध्ये जम्मा ५७ करोड ७३ लाख बजेट खर्च गरेको छ। यो मन्त्रालयले ६ महिनामा ९६८ प्रतिशत मात्रै खर्च गरेको बजेट हो। वन वातावरण तथा भूसंरक्षण मन्त्रालयले १ अर्ब ८६ करोडमध्ये २८ करोड ३३ लाख र शिक्षा तथा सामाजिक विकास मन्त्रालयले २ अर्ब ७४ करोडमध्ये ३६ करोड ६७ लाख मात्र खर्चेका छन् । यसैगरी आन्तरिक मामिला तथा कानुन मन्त्रालयको खर्च दर १८४ प्रतिशत छ। ६ महिनामा स्वास्थ्य तथा जनसंख्या मन्त्रालयले २९ प्रतिशत, श्रम,रोजगार तथा यातायात व्यवस्था मन्त्रालयले १० प्रतिशत बजेट मात्रै खर्च गरेका छन्। सबैभन्दा धेरै बजेट खर्च गर्ने मन्त्रालय उद्योग वन तथा वातावरण हो। यसले ४८ प्रतिशत खर्च गरेको छ। मन्त्रालयको कुल बजेट जम्मा ४२ करोड १ लाख छ । बजेट काटिएपछि योजना अलपत्र पुँजीगत खर्च झन् निराशाजनक छ महिनाको पुँजीगत खर्च १३४४ प्रतिशत"
"बुधबारबाट पश्चिमी वायुको प्रभाव, वर्षा र हिमपातको सम्भावना","काठमाडौं : बुधबार रातिबाट पश्चिमी वायुको प्रभाव बढ्ने जल तथा मौसम विज्ञान विभागले जनाएको छ। विभागको मौसम पूर्वानुमान महाशाखा देशको उच्च पहाडी तथा हिमाली भेगमा वर्षा र हिमपातको सम्भावना रहेको छ। उच्च पहाडी तथा हिमाली भूभागमा चिसोबाट बच्न र त्यसको प्रभावबाट जोगिन आवश्यक सुरक्षा तथा सतर्कता अपनाउन महाशाखाको अनुरोध छ। मंगलबार दिउँसो प्रदेश नं १, बागमती प्रदेश तथा गण्डकी प्रदेशमा आंशिकदेखि सामान्य बदली रही बाँकी भूभागहरुमा आंशिक बदली रहनेछ । प्रदेश नं १, बागमती प्रदेश तथा गण्डकी प्रदेशका थोरै स्थानहरुमा र मधेस प्रदेश तथा लुम्बिनी प्रदेशका एकदुई स्थानहरूमा हल्का वर्षाको सम्भावना रहेको छ। देशको उच्च पहाडी तथा हिमाली भूभागका थोरै स्थानहरुमा हल्का हिमपातको सम्भावना रहेको महाशाखाबाट जारी बुलेटिनमा उल्लेख छ। राती प्रदेश नं १, बागमती प्रदेश तथा गण्डकी प्रदेशमा आंशिकदेखि सामान्य बदली रही बाँकी भूभागहरुमा आंशिक बदली रहनेछ । प्रदेश नं १ र गण्डकी प्रदेशका थोरै स्थानहरुमा हल्का वर्षाको सम्भावना रहेको छ। देशको उच्च पहाडी तथा हिमाली भूभागका थोरै स्थानहरुमा हल्का हिमपातको सम्भावना रहेको छ। महाशाखाका अनुसार बुधबार प्रदेश १, बागमती प्रदेश, गण्डकी प्रदेश र लुम्बिनी प्रदेशमा आंशिकदेखि सामान्य बदली तथा कर्णाली र सुदूरपश्चिम प्रदेशमा सामान्य देखि पूर्ण बदली रहनेछ। मधेश प्रदेशमा मौसम सामान्यतया सफा रहनेछ। सुदुरपश्चिम प्रदेश र कर्णाली प्रदेशका पहाडी भूभागका एक दुई स्थानमा हल्का वर्षाको सम्भावना रहेको छ। सुदुरपश्चिम र कर्णाली प्रदेशको उच्च पहाडी तथा हिमाली भूभागका धेरै स्थानहरुमा साथै गण्डकी, बागमती र प्रदेश नं १ का उच्च पहाडी तथा हिमाली भूभागका थोरै स्थानहरुमा हल्का हिमपातको सम्भावना रहेको बुलेटिनमा उल्लेख छ। बिहीबार प्रदेश नं १, मधेस प्रदेश, बागमती प्रदेश र गण्डकी प्रदेशमा आंशिकदेखि सामान्य बदली रही बाँकी भूभागहरुमा मौसम सामान्यतया सफादेखि आंशिक बदली रहनेछ।कर्णाली तथा सुदूरपश्चिम प्रदेशका धेरै तथा लुम्बिनी र गण्डकी प्रदेशका केहि भूभागमा हल्का वर्षाको सम्भावना रहेको छ। प्रदेश नं १, बागमती प्रदेश, गण्डकी प्रदेश, कर्णाली र सुदूरपश्चिम प्रदेशका उच्च पहाडी तथा हिमाली भूभागका धेरै स्थानमा हल्का हिमपातको सम्भावना रहेको छ।"
दुर्बलताको दूरगमन,"म धेरै बोल्न हुन्न किनकि म महिला हुँ। सुस्तरी बोल्नुपर्छ। विस्तारै बोल्नुपर्छ। मीठो बोल्नुपर्छ। घरभित्रको सबै काम आफ्नो पेवा भएझैं गर्नुपर्छ। पुरुषका मुखमा हेरेर बोल्नु हुन्न। खित्का छोडेर हाँस्नु हुन्न। हिँड्दा पनि विस्तारै हिँड्नुपर्छ, आवाज नआउने गरी। जुनसुकै काममा जहाँसुकै भए पनि साँझ पर्नुभन्दा अगाडि घर आइपुग्नु पर्छ। किनकि म शोभाशिली हुनु छ घरको लागि, छिमेकको लागि, समाजको लागि अनि सिंगो पितृसत्तात्मक सोच, विचार, संस्कार र व्यवहारको लागि। यहाँ उठान गर्न खोजेको विषय हामी महिलामाथि घर परिवारले नै शदियौंदेखि गरेको विभेद हो। असमान सोच, विचार, संस्कार, व्यवहारसहितको सामाजिक संरचनाले हत्कडी लगायो। रंगीन भेषभूषा अनि गरगहनासहितको वैवाहिक संस्कारले पुरुषको एकल अधिकार कायम गर्यो। चुरापोते, सिन्दूरलाई सौभाग्यसँग जोड्दै लोग्ने मर्दा सती जानुपर्ने बर्बर अवस्था खडा गर्यो। समय र समाज परिवर्तनशील छ। परिवर्तनका सिलसिलामा लैंगिक समानताका कुराहरू यत्रतत्र सर्वत्र सुनिएको छ। समानताको कानुन लेख्ने तिनै हात असमान व्यवहारमा चुर्लुम्म डुबेका छन्। मीठो भाषण गरेर महिलावादी बन्न खोज्नेहरूले नै झन् बढी बीभत्स हिंसा गरेका छन्। यहाँ महिला हिंसाको सत्यतथ्य खोज्ने हो भने असमान व्यवहार गर्नेमा बौद्धिकताको हिसाबले साना मान्छेभन्दा ठूला मान्छे बढी छन्। गरिबले भन्दा धनीले बढी विभेद गरेका छन्। सामाजिक रूपमा हेर्दा प्रतिष्ठित मानिने समाजका गन्यमान्यहरूले नै बढी हिंसा र विभेदको व्यवहार गरेका छन्। शारीरिक र मानसिक पीडा दिएका छन्। धार्मिक रूपमा हेर्ने हो भने एउटा सामान्य धार्मिक आस्था राख्नेले भन्दा बढी धार्मिक आस्था राख्नेले, ईश्वरको भक्त हुँ भन्नेले नै महिलालाई हिंसा गरेका छन्। धर्मगुरु, ठूलाठूला योगीहरूको नाममा सानासाना बालिकालाई बलात्कार गरेका घटनाहरू समयसमयमा बाहिर आउने गरेका छन्। यी र यस्तै कुराहरू त हामी महिलालाई समाजले हेर्ने, घरपरिवारले हेर्ने अनि सिंगो सोच, विचार, चिन्तन, शैली र व्यवहारले गर्ने विभेद भयो। अब एकछिन हामी हरेक महिलाले आफूले आफूलाई हेर्ने दृष्टिकोण भित्र छिर्न अनुरोध गर्दछु। जस्तो कि म पुरुष सरह बलियो छैन किनकि म महिला हुँ। म पुरुष खेलाडीहरूसँग खेल्न सक्दिनँ। हरेक पुरुषले गर्ने सामान्य काम पनि मैले गर्न सक्दिनँ। सामान्य पुरुषलाई पनि मैले कुनै काम कुरामा जित्न सक्दिनँ भन्ने साँघुरो सोच, विचार हामीमा किन आयो ? ९ महिना पेटमा राखेर निकै कष्टकर प्रसव पीडा सहेर आपूले जन्माएकाहुर्काएका पुरुषलाई सबै कुरामा किन शक्तिशाली देख्छौं हामी ? महिला धर्ती हो, दया, माया र करुणाको खानी हो अनि आदि शक्ति हो भन्ने जान्दाजान्दैबुझ्दाबुझ्दै आफूले आफैंलाई कमजोर किन देख्छौं हामीहरू ? आफूभित्रका दुर्बलताहरूसँग कहिले लड्ने हो हामी ? आज सामान्य महिलाको मात्र नभई पढेलेखेका शिक्षित महिलामा समेत आफ्नो जीवनको लक्ष्य र उद्देश्य विरलै भेटिन्छ। जति धेरै पढे पनि आफू आफ्नो खुट्टामा उभिएर आत्मनिर्भर हुनुलाई महत्त्वपूर्ण मान्दैनौं हामी। बिहे अगाडि आम युवतीको रोजाइ अनि आफ्नो जीवनको लक्ष्य भनेको आफूभन्दा धनी केटासँग बिहे गर्ने, आफूभन्दा धेरै पढेको, आफूभन्दा जीउडाल अग्लो भएको, बजारमा घर भएको, धनसम्पत्ति बढी भएको जीवनसाथी रोज्ने हुन्छ। कतिपय महिला त्यसैका लागि व्रत पनि बस्नुहुन्छ। यति साह्रो कमजोर बन्न हामीलाई कसले सिकायो ? सबै काम कुरामा आफूभन्दा उत्तम केटा रोजेर बिहे गरे पछाडि उसले कसरी समान व्यवहार गर्न सक्छ ? सबैभन्दा विभेदको पहिलो जड भनेको श्रीमान् हो, घरपरिवार हो भन्ने कुरा हामीले कहिले बुझ्ने ? श्रीमान्को प्रगतिको लागि, छोरोको प्रगतिको लागि अझभन्दा सिंगो घरपरिवारको प्रगतिको लागि मात्रै हामी महिलाले कहिलेसम्म आफ्नो जीवन बलिदान गर्ने हो ? आपूले आफ्नो प्रगति गर्नलाई समय छुट्ट्याएको खै हामीले ? अबको हाम्रो लडाइँ हामी महिलाभित्र रहेका हाम्रा दुर्बलताहरूसँग हुनुपर्छ। गरे सम्भव छ, हामी गर्न सक्छौं भन्ने उच्च मनोबलका साथ अगाडि बढौं। हरेक महिलामा, हरेक पुरुषमा भन्दा बढी शक्ति हुन्छ, साहस हुन्छ, दया, माया र करुणा हुन्छ। यसको उचित सदुपयोग गर्ने भनेको हामी महिलाले नै हो। समानताका भाषण गर्दैमा हाम्रो उन्नतिप्रगति हुँदैन। समावेशी आयोग र समानताका कानुन निर्माण हुँदैमा पनि हामीबीच रहेका विभेदका पर्खाल भत्कँदैनन् भन्ने कुरा हामी सबैले बुझ्ने बेला भएको छ। महिला भएकै कारणले म पुरुषभन्दा कमजोर छु भन्ने आफ्नो मनले आफूलाई गर्ने विभेद हटाउनु आजको पहिलो आवश्यकता हो। हरेक महिलाले आफूलाई समय खर्च गरौं। आफ्नो ज्ञान, सीप, क्षमता बढाउन समय निकालौं। आफूमा गरेको लगानीले हरेक महिलाको आफ्नो प्रगति हुन्छ। यसले आत्मनिर्भर हुने अवस्था सिर्जना गर्दछ। आत्मनिर्भरताले महिला हिंसामा न्यूनीकरण ल्याउँछ। आज समाजमा हेर्यौं भने महिला आत्मनिर्भर हुने क्रम बढ्दो छ। आत्मनिर्भरताको अवस्था बढेसँगै श्रीमान्सँग डिभोर्स गर्नेको संख्या पनि बढेको छ। यहाँ मैले डिभोर्स हुनुलाई राम्रो हो भन्न खोजेको होइन। एउटा दम्पतीको सम्बन्धमा मिल्नुभन्दा छुट्टिनु निकै दुःखद् घटना हो तर हिजोसम्म महिलाको आफ्नो कमाइ नहुँदा, आफ्ना छोराछोरीको पेट भर्नकै लागि श्रीमान्को जस्तोसुकै हिंसा सहेर बस्नुभन्दा अलग्गिनुलाई राम्रो हुन्छ। सृष्टिका समान हिस्सेदार हामी महिला पुरुषभन्दा कुनै काम कुरामा कमजोर छैनौं। अझ बढी दुःख सहन सक्छौं। जोखिम मोल्न सक्छौं। यसको लागि जन्मेदेखि नै समान अवसरको खाँचो छ। आज समाज जतिसुकै आधुनिकतामा प्रवेश गरे तापनि महिला र पुरुषबीचको विभेद भ्रूण अवस्थाबाटै सुरु हुने प्रचलनले विश्राम पाएको छैन। जन्मदर त घटेको छ तर प्रविधिको विकाससँगै छोरीका भ्रूणहरूलाई गर्भपतन गर्नेको संख्यामा कमी भएको छैन। छोराछोरीलाई घरपरिवारले दिने माया, शिक्षा अनि खानेकुरामा समेत समानता छैन। समान व्यवहारले, समान अवसरले मात्र समानता ल्याउने हो, विभेदको अन्त्य हुने हो। यसको लागि अहिलेको हाम्रो मानसिकता नै परिवर्तन हुनुपर्छ। हाम्रो दृष्टिकोण बदलिनुपर्छ। महिला र पुरुषको सृष्टिमा समान अस्तित्व छ। सृष्टिले विभेद गरेको छैन। विभेद गर्ने हामीहरू नै हौं। हिंसा गर्ने हामीहरू नै हौं। त्यसैले हामी सबै महिला पुरुष एकजुट भएर अगाडि बढौं।"
"मित्रपार्कमा घाइते भेटिएका युवकको मृत्यु, २ जना पक्राउ",काठमाडौं : काठमाडौं महानगरपालिका७ मित्रपार्कको ओरालोमा गम्भीर घाइते अवस्थामा भेटिएका युवकको मृत्यु भएको छ। महानगरीय प्रहरी परिसर काठमाडौंका प्रवक्ता दिनेशराज मैनालीका अनुसार आइतबार राति ११:३० बजेतिर गौरीघाटको ओरालोमा रहेको माथिल्लो सडकको भित्तातिरको सडकमा उनी घाइते अवस्थामा भेटिएका थिए। अन्दाजी २२ वर्षी युवकलाई तत्काल उद्धार गरी मैत्रीनगरस्थित नेपालभारतमैत्री अस्पतालमा पुर्याइएको थियो। १२ बजे उनलाई अस्पतालले मृत घोषणा गरेको थियो। मैनालीका अनुसार मृतक युवकको परिचय अहिलेसम्म खुलेको छैन। घटनास्थलबाट शंस्कास्पद २ जनालाई पक्राउ गरिएको छ। पक्राउ पर्नेमा गुल्मी घर भई हाल पशुपति क्षेत्रमा बस्ने ३८ वर्षीय रुद्रबहादुर केसी र उदयपुरका २८ वर्षीय सुरेश दर्नाल रहेका छन्। आइतबार राति उक्त स्थानमा केही युवाहरूले झगडा गरेको थिए । स्थानीयले प्रहरीलाई खबर गरेपछि उक्त युवकलाई घाइते अवस्थामा भेटाइएको हो। युवकको शव पोस्टमार्टमका लागि त्रिवि शिक्षण अस्पतालमा राखिएको छ।
एमसीसीले सकसमा गठबन्धन,"काठमाडौं : एमसीसी सम्झौता संसद्बाट अनुमोदन गर्ने कि नगर्ने भन्ने विषयले सत्ता गठबन्धन सकसमा परेको छ। प्रधानमन्त्री शेरबहादुर देउवा बिनासंशोधन सम्झौता पारित गर्नुपर्ने पक्षमा छन्। यसले सत्ता साझेदार माओवादी केन्द्र अध्यक्ष पुष्पकमल दाहाल र नेकपा एकीकृत समाजवादी अध्यक्ष माधवकुमार नेपाल दबाबमा परेका छन्। प्रधानमन्त्री देउवाले यसअघि दुईपटक प्रयास गरे पनि माओवादी केन्द्र र एकीकृत समाजवादीको अडानका कारणपछि हट्नुपरेको थियो। तर, अब पछि हट्ने अवस्था देखिँदैन। जसकारण दाहाल र नेपाल गठबन्धन जोगाउनुपर्ने चुनौतीमा देखिएका छन्। सम्झौताको पक्षमा जाऔं जनताबाट आलोचित हुने पीर छ। नजाऔं गठबन्धन संकटमा पर्न सक्ने डर छ। अमेरिकाले जनवरीभित्र निर्णय लिन आग्रह गरेको थियो। देउवाले त्यहीअनुसार पाँचदलीय गठबन्धन बैठकमा एमसीसी पास गरौं भन्ने प्रस्ताव राखेका छन्। त्यसले दाहाल र नेपाल झस्किएका छन्। कांग्रेस नेता एनपी साउद एमसीसी छिट्टै संसद्मा टेबल गरिने बताउँछन्। अनुदानका रूपमा आएको यो परियोजना संसद्बाट अनुमोदन हुने नेता साउदको दाबी छ। उनका अनुसार गठबन्धनका दलसँग यसबारे धेरै पटक छलफल भएको छ। एमसीसी अघि बढाउने विषयमा कुनै दल असहमत नरहेको दाबी उनी गर्छन्। प्रतिपक्षले सयोग गर्छ भन्ने लाग्छ, उनी भन्छन्। गठबन्धनमा केही संशोधन र परिमार्जन गर्नुपर्ने कुरा उठाइएको उनको भनाइ छ। तर, के संशोधन गर्र्ने भनेर कतैबाट नआएको उनी बताउँछन्। प्रधानमन्त्री देउवा एमालेको सहयोग लिएर भए पनि सम्झौता अघि बढाउने पक्षमा देखिएका छन्। प्रधानमन्त्री देउवा र एमाले अध्यक्ष केपी शर्मा ओलीबीच यो विषयमा भद्र सहमति भइसकेको जनाइएको छ। गठबन्धनले एमसीसी पारित गर्ने निर्णय गरे आफूले सहयोग गर्ने वचन अध्यक्ष ओलीले देउवालाई दिएका छन्। एमालेका विदेश विभाग प्रमुख डा राजन भट्टराई आफ्नो पार्टी एमसीसी सम्झौता कार्यान्वयन गर्ने ठाउँमा नरहेकाले कुनै धारणा बनाइनसकेको बताउँछन्। पहिला सत्तारुढ गठबन्धनको धारणा आउनुपर्ने डा भट्टराईको भनाइ छ। हामीले अहिले यस विषयमा कुनै दृष्टिकोण बनाएका छैनौं, डा भट्टराई भन्छन्, धारणा बनाउनुपर्ने, निर्णय र कार्यान्वयन गर्ने ठाउँमा पनि हामी छैनौं। पहिला निर्णय र कार्यान्वयन गर्नुपर्ने गठबन्धनको धारणा आउनुपर्यो नि! आवश्यक परे धारणा बनाउने उनको भनाइ छ। ओलीले आफू प्रधानमन्त्री भएका बेला एमसीसी सम्झौता पारित गर्न खोजेका थिए। तर, दाहाल र सभामुख अग्निप्रसाद सापकोटाले असहयोग गरेका थिए। त्यस बेला २०७६ माघ १९ मा झलनाथ खनालको संयोजकत्वमा कार्यदल बनाइएको थियो। कार्यदलमा भीम रावल, प्रदीप ज्ञवाली सदस्य थिए। कार्यदलले परिमार्जन गरेर मात्रै सम्झौता पारित गर्नुपर्ने सुझावसहितको प्रतिवेदन दिएको थियो। कांग्रेस नेता साउद एमसीसी सम्झौता फाइदाजनक रहेको बताउँछन्। यो परियोजनाले देशको फाइदा नै हुन्छ, उनी भन्छन्, जुन विरोध भइरहेको छ, त्यो राष्ट्रिय दृष्टिकोण होइन। केबल राजनीतीकरणबाट मात्रै प्रेरित हो। बाहिर जसरी भयावह भनेर आएको छ, त्यो नियोजित प्रोपोगण्डा मात्रै हो। अमेरिकी दूतावासले मात्र होइन वासिङ्टन डिसीस्थित एमसीसी मुख्यालयले पनि सम्झौता पारित गर्नेनगर्ने विषयमा छिटो निर्णय लिन दबाब दिँदै आएको छ। जनवरीभित्र निर्णयमा पुग्न सरकार र गठबन्धन दलका शीर्ष नेतृत्वलाई दबाब दिँदै आएका छन्। तर, देउवाले फेबु्रअरीसम्म पर्खिन आग्रह गरेको स्रोतले बतायो। एमसीसीको विषयमा छलफल जारी रहेको एकीकृत समाजवादी अध्यक्ष नेपाल बताउँछन्। भन्छन्, प्रधानमन्त्रीज्यूले एमसीसी र गठबन्धनको कुरा जोड्नुभएको छैन। एमसीसीबारे छलफल जारी छ। कांग्रेस नेता रामचन्द्र पौडेल एमसीसीका विषयमा के भइरहेको छ भनेर आफूले नै बैठकमा नेताहरूलाई प्रश्न गरेको सुनाउँछन्। साथीहरूको पार्टीभित्र के धारणा बनाउनुभएको छ भनेर मैले सोधेको थिएँ, नेता पौडेल भन्छन्, देश यसैगरी एउटै मुद्दामा अल्झेर कसरी चल्छ भनेर साधारण छलफल भएको हो। दाहाल र नेपालले एमसीसीका विषयमा पार्टीमा छलफल भइरहेको जानकारी दिएको पौडेलको भनाइ छ। एमसीसी सम्झौता चाँडै संसद्मा टेबल हुन्छ र अनुमोदन हुन्छ। गठबन्धनमा धेरै पटक छलफल भएको छ। सबैको दृष्टिकोण सकारात्मक नै छ। प्रतिपक्षले सयोग गर्छ भन्ने लाग्छ।  एनपी साउद, कांग्रेस नेता एमसीसी सम्झौताबारे अध्ययन गर्न गठबन्धनको तीन सदस्यीय समिति पनि बनेको छ। उक्त समितिमा नेकपा एसका नेता झलनाथ खनालको संयोजकत्वमा माओवादीका नेता नारायणकाजी श्रेष्ठ र सञ्चारमन्त्री ज्ञानेन्द्रबहादुर कार्की सदस्य छन्। प्रधानमन्त्री देउवा, दाहाल, नेपाल र गठबन्धनको उच्चस्तरीय समन्वय समितिका संयोजक पौडेलबीच एमसीसीका विषयमा छलफल भएको थियो। एकीकृत समाजवादीका नेतासमेत रहेका खनाल भने एमसीसी सम्झौता सहमतिबिना कुनै हालतमा पारित हुने प्रक्रियामा नजाने बताउँछन्। एमसीसीका दस्ताबेजहरूमा गम्भीरतापूर्वक अध्ययन नगरी अघि नबढिने खनालको भनाइ छ। गठबन्धनमा एमसीसी अघि बढाउने भन्ने कुरा जति पनि बाहिर आएका छन्। ती सबै वाह्यात हुन्। कसैले पनि सहमति जनाएका छैनन्, उनी भन्छन्। जनता समाजवादी पार्टीका संघीयपरिषद् अध्यक्ष डा बाबुराम भट्टराई एमसीसी सम्झौता पारित गर्नुपर्ने बताउँछन्। भन्छन्, सर्वसम्मतिले एमसीसी सम्झौता संसद्बाट पारित गरिनुपर्छ। जनतालाई बुझाउने काम बाँकी राखौं। सबै एकमुख भएर जनतालाई बुझाऔं। माओवादी नेता देव गुरुङ हालकै अवस्थामा एमसीसी पारित हुँदैन सैन्य रणनीति मान्य छैन भन्ने पार्टीको धारणा रहेको बताउँछन्। भन्छन्, एमसीसीमा केही असमान शर्तहरू भएकाले तिनलाई संशोधन नगरी पारित गर्ने हाम्रो कुनै पनि तयारी छैन। देउवादाहाल कुराकानी यसैबीच प्रधानमन्त्री देउवा र दाहालबीच एमसीसीका विषयमा सोमबार छलफल भएको छ। दाहालले केही बुँदा संशोधन गर्नुपर्ने प्रस्ताव गरेको स्रोत बताउँछ। प्रधानमन्त्रीसँगको भेटमा उहाँले एमसीसीका केही बुँदा संशोधन गरेर पारित गरौं भन्नुभयो, ती स्रोतले भन्यो, त्यसो गर्दा पार्टीका सबै साथीहरूको चित्त बुझाउन सकिन्छ भन्ने कुरा राख्नुभयो। निजी क्षेत्रले भन्यो, एमसीसी पास गरौं देउवाको प्रस्ताव ओलीलाई एमसीसी अनुमोदन गरौं मध्यराति बाबुरामको ट्वीट : आलटाल नगरी संसदबाट एमसीसी पारित गरौं प्रधानमन्त्री देउवा, प्रचण्ड र नेपालबीच भेटवार्ता : एमसीसीबारे छलफल"
मुस्किलमा ज्याकलिन,"मुम्बई : पछिल्लो समय बलिउड अभिनेत्री ज्याकलिन फर्नान्डिजका लागि समय अनुकुल देखिएको छैन। महाठग सुकेश चन्द्रशेखरसँग नाम जोडिएदेखि नै ज्याकलिन विभिन्न समस्यामा पर्दै आएकी छन्। सुकेशसँग नाम जोडिएपछि ज्याकलिनलाई मुम्बई विमानस्थलबाटै फर्काइएको थियो। त्यसपछि दुई सय करोड रुपैयाँको मनि लन्ड्रिङ मुद्दामा भारतको प्रवर्तन निर्देशनालयले उनीमाथि अनुसन्धान गरिरहेको छ। यो मुद्दा सतहमा आएपछि ज्याकलिन र सुकेशबीच प्रेम सम्बन्ध रहेको चर्चा पनि चलेको थियो। यहीबीचमा सुकेशले करोडौं मूल्यका महंगा उपहार ज्याकलिनलाई दिएको समाचार पनि बाहिरिएको थियो। त्यसपछि ज्याकलिन र सुकेशबीचको गोप्य तस्बिर बाहिरिएको थियो। आफ्ना गोप्य तस्बिर बाहिरिएपछि तनावमा रहेकी ज्याकलिनले एक विज्ञप्ति जारी गर्दै आफ्ना व्यक्तिगत विषयलाई भाइरल नबनाइदिन आग्रहसमेत गरेकी थिइन्। दुई सय करोड रुपैयाँको मनि लन्ड्रिङको मुद्दा अहिले पनि अदालतमा विचाराधीन छ। प्रवर्तन निर्देशनालयले ज्याकलिन र नोरा फतेहीविरुद्ध मुद्दा दायर गरेको छ। त्यसैले अबका दिनमा ज्याकलिनले अदालतको चक्कर काट्नु त छँदैछ, उनको करियर पनि संकटमा पर्न थालेको छ। हालै दक्षिण भारतीय चलचित्र द घोस्टबाट ज्याकलिनलाई निकालिएको छ। दक्षिण भारतका चर्चित नायक अक्किनेनी नागार्जुनले निर्माण गर्न लागेको द घोस्टबाट ज्याकलिन निकालिएकी हुन्।"
जासन होल्डरको फरक कीर्तिमान,"ब्रिजटाउन : वेस्ट इन्डिजका तीव्र गतिका बलर जासन होल्डरले फरक कीर्तिमान बनाएका छन्। ३० वर्षीय होल्डर टीट्वेन्टी अन्तर्राष्ट्रिय क्रिकेटमा ह्याट्रिक लिने पहिलो वेस्ट इन्डिजका खेलाडी पनि बने। इङ्ल्यान्डविरुद्धको पाँचौं तथा अन्तिम टीट्वेन्टी खेलमा उनले ह्याट्रिक मात्रै लिएनन्, लगातार चार बलमा चार विकेट लिए। बारबाडोसको किंग्सटन ओभल ब्रिजटाउनमा एक सय ८० रनको लक्ष्य पछ्याएको पाहुना टोली इङ्ल्यान्डले अन्तिम ओभरमा २० रन बनाउनुपर्ने आवश्यकता थियो। उसको चार विकेट बाँकी थियो। अन्तिम ओभर गरेका होल्डरले पहिलो बल नो बल गरेका थिए। त्यसपछि दोस्रो बलमा क्रिस जोडन, तेस्रो बलमा साम बिलिङ्स र चौथो बलमा अदिल रसिदलाई आउट गर्दै ह्याट्रिक पूरा गरेका थिए। त्यसपछि पाँचौं बलमा रइस टोप्लेलाई आउट गर्दै लगातार चार बलमा चार विकेट लिएका थिए। होल्डरले २५ ओभरमा २७ रन खर्चिएर पाँच विकेट लिएका थिए। लगतार चार विकेट लिनुअघि उनले कप्तान मोइन अलीलाई व्यक्तिगत १४ रनमा पेभेलियन फर्काएका थिए। इङ्ल्यान्ड १९५ ओभरमा एक सय ६२ रनमा समेटिएको थियो। पाँचौं टीट्वेन्टी १७ रनले जितेको वेस्ट इन्डिजले शृंखला पनि ३२ ले आफ्नो पक्षमा पार्न सफल भयो। इङ्ल्यान्डका जेम्स भिन्सले ५५ रनको अर्धशतकीय पालि खेलेका थिए। यस्तै विकेटकिपर ब्याट्सम्यान साम बिलिङ्सले ४१ रनको योगदान दिएका थिए। यसअघि पहिले ब्याटिङ गरेको वेस्ट इन्डिजले निर्धारित २० ओभरमा चार विकेट गुमाएर एक सय ७९ रन जोडेको थियो। वेस्ट इन्डिजका कप्तान काइरन पोलार्डले अविजित ४१ रन जोडेका थिए। यस्तै रोभमन पावेलले अविजित ३५ रन बनाउँदा ब्रान्डन किङले ३४, केली मेयर्सले ३१ र निकोलस पुरनले २१ रन बनाएका थिए। इङ्ल्यान्डका अदिल रसिद र लियाम लिभिङस्टोनले दुईदुई विकेट लिएका थिए।"
नदीले दसगजामा कटान,"गुलरिया : गुलरिया नगरपालिका१० निवासी श्रीनिवास बर्मा नदीले खेतीयोग्य जमिन कटान गरेपछि दुःखी छन्। नदी कटानले एकातिर कृषिको उर्वरभूमि मानिने बर्दियाको हजारौं बिघा कृषि योग्य जमिनमा क्षति पुर्याएको छ। अर्कोतिर बबई नदीले नेपालभारत सीमावर्ती दशगजा क्षेत्रमा कटान तीव्र पारेपछि दुईदेशीय सीमा मिचिने सम्भावना पनि बढेर गएको छ। नदी कटानले गर्दा नेपालको धेरै कृषियोग्य जमिनमा क्षति पुगेको छ। बर्माले भने, नेपाल भारत सीमावर्ती दशगजा क्षेत्रमा नदी कटान भएपछि नेपालतर्फको जमिन भारतमा पुगेको छ। वडा१० अन्तर्गत गौढी, जयरामपुर, हंगीपुरलगायतका कृषियोग्य क्षेत्रहरू नदी कटानको जोखिममा छन्। समयमै नदी नियन्त्रणको थप दीर्घकालीन योजना नबने अझै क्षति बढ्छ। समस्याको बेवास्ता गरिए केही वर्षभित्र जोखिममा परेका गाउँका सयौं स्थानीयहरू विस्थापित हुने उनको भनाइ छ। दुईदेशीय सीमा क्षेत्रमा कटानको समस्या देखिएपछि कटान समस्या दिगो समाधान गर्न दुबै देशको सहकार्य जरुरी देखिएको पूर्वसिँचाइमन्त्री एवं संघीय सांसद संजयकुमार गौतमले बताए। नेपालभारतको अन्तरसम्बन्ध स्थापित गर्दै समस्या समाधानका लागि दुबै देश तयार हुनुपर्नेमा जोड दिँदै गौतमले बबई भादा औरही नदी नियन्त्रण आयोजनाअन्तर्गत नेपालतर्फ तटबन्ध गर्ने काम सकिएको बताए। भारततर्फको भूमिमा तटबन्ध नगरिँदा दुवै देशलाई समस्या देखिएको छ। भारत सरकारले आफ्नो क्षेत्रमा तटबन्ध नगरे बबई नदी नियन्त्रण आयोजनाको भविष्य चौपट हुने आँकलन छ। भारतीय राजदूतलगायत दुवै देशका सीमाविद्हरूलाई नदी कटान क्षेत्रको अवलोकन गराउन आवश्यक छ। यसको नेतृत्व म गर्छु, उनले भने। बबई नदीले गुलरिया नगरपालिकाको सीमावर्ती दक्षिण पूर्वी क्षेत्रमा कटान गरेपछि बबई नदी नियन्त्रण आयोजनालाई पनि समस्यामा पर्छ। सीमा क्षेत्रसम्म २ किलोमिटर क्षेत्रमा तीव्र कटानी भएको बबई भादा औरही नदी नियन्त्रण आयोजनाका प्रमुख अनुभव चौधरीले बताए। हामीले कटान क्षेत्रको अध्ययन गरिसकेका छौं। आयोजनाले अनुमानित ४० करोडको बजेट स्टिमेट गर्दै यसै वर्ष नदी नियन्त्रणको योजना स्वीकृत गराउने तयारी हाम्रो छ, उनले भने। बर्दियामा लामो समयदेखि बबई नदी समस्याका रूपमा देखिएको छ। बाढीका कारण यहाँको थुप्रै खेतीयोग्य जमिनमा क्षति पुर्याउने गरेको उनको भनाइ छ। बाढीपछि कटानको समस्या उस्तै छ। नदी कटानले आफ्ना जमिन आँखै अगाडि बगाएको देख्नुपर्दा स्थानीयहरू दुःखी छन्। राज्यलाई ठूलो घाटा व्यहोर्नु परेको छ। गुलरिया नगरक्षेत्रको कटान रोक्दै दीर्घकालीन समाधानको उपाय खोजिनुपर्ने निर्माण व्यवसायी संघ बर्दियाका अध्यक्ष भेषराज पौडेलले बताए। समयमै पर्याप्त बजेट विनियोजन गर्दै आयोजना निर्माणका सामाजिक कठिनाइहरू सम्बोधन गर्नुपर्ने उनको भनाइ छ। बर्दिया बाढी प्रभावित जिल्ला हो। पूर्वमा बबई र पश्चिममा कर्णाली नदीको बीचमा अवस्थित बर्दियामा हिउँद र वर्षा दुवै समयमा कटानको समस्या रहँदै आएको छ। यहाँका ठूला नदीहरू दीर्घकालीन रूपमा नियन्त्रित गर्दै स्थानीयको जिउधनको सुरक्षा गर्नु जरुरी छ, उनले सुझाए।"
"नाम मुसहरको, रजाइँ टाठाबाठाको","काठमाडौं खयरमारा (महोत्तरी) : अति पिछडिएको जाति मुसहरका नाममा टाठाबाठाले ब्रह्मलुट मच्चाएका छन्। मुसहरको आर्थिक उन्नति होस् भनेर महोत्तरीको बर्दिवास१० खयरमारामा वन हुर्काइएको छ। तर, त्यहाँ सम्बन्धित समुदायभन्दा अरूले नै रजाइँ गरिरहेका छन्। यसमा समितिकै कतिपय पदाधिकारी, वन कार्यालयका कर्मचारी र जनप्रतिनिधिको मिलेमतो देखिएको राष्ट्रिय सतर्कता केन्द्रको छानबिनले देखाएको छ। उपभोक्ता समितिले १० देखि ३० प्रतिशतसम्म कमिसन लिने गरेको छानबिन प्रतिवेदनमा उल्लेख छ। कमिसनबिना कुनै काम नगर्ने जनाइएको छ। समितिले काठ दाउरासमेत उपभोक्ता होइन, बिचौलियालाई दिने गरेको छ। आम्दानी भएको रकम केही पदाधिकारीले हिनामिना गर्ने गरेका छन्। समितिले आफूखुसी रकम खर्च गर्ने गरेको पाइएको केन्द्रका सूचना अधिकारी हरिप्रसाद शर्माले बताए। उनका अनुसार खर्चका क्रममा सामान्य प्रक्रियासमेत पूरा नगरेको पाइएको छ। थप छानबिन गर्न केन्द्रले अख्तियार दुरुपयोग अनुसन्धान आयोगमा सिफारिस सरेको छ। वनको रकम मनपरी बाँडेको केन्द्रको छानबिन समितिलाई प्राप्त कागजातले देखाउँछ। बर्दिबास१० का रामपुकार राय यादवले २०७४ असार १५ गते ४ लाख ८८ हजार ७ सय ५० रुपैयाँ लिए। तर, त्यसको प्रयोजन खुलेको छैन। त्यो रकम दिने निर्णय समितिले गरेको देखिँदैन। २०७५ असार ११ मा पशुपालन गर्न भनेर समितिले ३० जनालाई १८ लाख ऋण लगानी गरेको देखिन्छ। तर, यीमध्ये चार जना मात्रै वनका उपभोक्ता हुन्। २०७५ कात्तिक ५ गते साधारणसभाबाट निर्णय गराएर वडाध्यक्ष धनलाल श्रेष्ठले ९ लाख रकम लिएको देखिन्छ। २०७५ पुस २५ मा बसेको समितिको बैठकले वडाध्यक्ष श्रेष्ठको रोहबरमा इतर समुदायमा लगानी गरेको देखिन्छ। वडाध्यक्षले पटकपटक गरी १८ लाख बुझेको पाइएको छ। त्यो रकमको प्रयोजन खुलेको छैन। केन्द्रले वडाध्यक्ष श्रेष्ठबाट साँवा ब्याजसहित असुल गर्न निर्देशन दिएको छ। २०७५ पुस २५ मा गरिबी न्यूनीकरणबापत ९ लाख दिएको देखिन्छ। पशुपालनका लागि ऋण लिएको भनिए पनि रकम लिने व्यक्ति उपभोक्ता समूहमा रहेको देखिँदैन भने के कुन प्रक्रियाबाट ऋण लगानी गरिएको हो भन्ने स्पष्ट हुन सकेन, प्रतिवेदनमा लेखिएको छ। २०७६ भदौ ३१ मा इतर समूहलाई पशुपालन गर्ने भनेर ७ लाख ऋण लगानी गरिएको छ। यो पनि वडाध्यक्ष श्रेष्ठकै रोहवरमा भएको केन्द्रको छानबिनले स्पष्ट पारेको छ। यो रकम भदौ ३० मै लिएर ३१ मा समिति बैठक बसाएर निर्णय गराएको देखिन्छ। २०७६ असोज १ मा सात गैरउपभोक्तालाई ११ लाखका दरले दिइएको छ। २०७६ असार ८ मा साधारणसभाले वडाध्यक्ष श्रेष्ठको निवेदनअनुसार विभिन्न कार्य सञ्चालन गर्नुपरेको भनेर ८ लाख ८५ हजार दिने निर्णय गरेको पाइएको छ। यो रकमको पनि प्रयोजन खुल्दैन। संस्थाको रकम बिनाआधार बाँड्नु गैरकानुनी हो। यो रकम दुरुपयोग हुन नदिने व्यवस्था मिलाउन र रकम दुरुपयोग गर्नेलाई कानुनबमोजिम कारबाही हुनुपर्ने देखिन्छ, प्रतिवेदनमा लेखिएको छ। सोही साधारणसभाबाट भवन निर्माणका लागि भरपाई अनुसारको रकम साधारणसभाबाट अनुमोदन गर्ने निर्णय भएको देखिन्छ। खरिद प्रक्रिया पूरा नगरी विल भरपाईबमोजिम भुक्तानी दिने निर्णय नियमसँगत नभएको केन्द्रले जनाएको छ। महोत्तरीको बर्दिबास१० स्थित मुसहर सामुदायिक वन देखाउँदै उपभोक्ता समितिका उपाध्यक्ष देवनारायण यादव। १० वर्षे कार्ययोजनाको समय २०७१ सालमा सकिएको थियो। त्यसयता नयाँ कार्ययोजनाबिना नै काम मनलाग्दी कार्य गरिरहेको केन्द्रको निष्कर्ष छ। कार्ययोजना नबनाई सात वर्षदेखि मनपरी काम भइरहेको देखिन्छ। यसमा डिभिजन वन कार्यालय महोत्तरीको लापरबाही देखिएको केन्द्रको प्रतिवेदनमा उल्लेख छ। कुनै वार्षिक योजना तथा त्योअनुसार वार्षिक बजेट बनाइ काम गर्नुपर्नेमा त्यसो नगरी रकम खर्च गर्ने काम गैरकानुनी हो। समितिको विधानमा महिनाको एक वर्ष बैठक बस्नुपर्ने व्यवस्था छ तर त्योअनुसार बैठक बसेको देखिँदैन। मनलाग्दी निर्णय गर्नुपरेमा मात्रै बैठक बसेको देखिन्छ, प्रतिवेदनमा लेखिएको छ। समितिले गैरकानुनी काम गर्दा पनि बेवास्ता गर्ने वन कार्यालयका जिम्मेवार पदाधिकारी पनि कारबाहीका भागिदार हुने प्रतिवेदनमा उल्लेख छ। गरिबी निवारणको रकम बाँडीचुँडी समितिकै पदाधिकारीले २०७७ असोज १२ गते गरिबी निवारणबापतको रकम बाँडीचुँडी लिएको पाइएको छ। उनीहरूले संस्थागत निर्णयबिना नै १ लाखका दरले रकम लिएका हुन्। अध्यक्ष सोहागदेवी सदा, सचिव रामदुलार यादव, कोषाध्यक्ष जोगनारायण यादव, सदस्य मेघियादेवी सदा र सुधनीदेवी सदाले ११ लाख बाँडफाँट गरेका हुन्। वन दर्ता २०६१ असार २८ क्षेत्रफल २१ बिघा उपभोत्ता ३६ घरधुरी वार्षिक आम्दानी ५० लाख स्रोत : राष्ट्रिय सतर्कता केन्द्र गरिबी न्यूनीकरणको रकम उपभोक्ता समितिका पदाधिकारीले बाँडफाँट गरेको र यो रकम के कसरी ब्याजदरमा लगानी गरेको, गरिबको पहिचान नगरी कति अवधिका लागि हो हुने कुरा उल्लेख भएको देखिँदैन, प्रतिवेदनमा भनिएको छ, कुनै निर्णयसमेत नदेखिँदा उपभोक्ता समितिका पदाधिकारीलाई कानुनबमोजिम कारबाही गरी यो रकम समूहको खातामा फिर्ता हुनुपर्ने देखिन्छ। रकम लगानी गर्ने भन्ने साधारणसभाको समेत निर्णय देखिँदैन। गैरसदस्यका नाममा जग्गा खरिद गैरसदस्यका नाममा उपभोक्ता समितिको जग्गा खरिद गरेको केन्द्रले पाएको छ। २०७६ भदौ १ मा मेघियादेवी, सोहागदेवी सदा र परेखियादेवी सदाका संयुक्त नामा ६ कट्ठा ४ लाख ५० हजार रकमबाट खरिद गरिएको थियो। यो जग्गा उपभोक्ता समूहका सचिव रामदुलार यादवबाट समूहकी अध्यक्ष, सदस्य र समूहको सदस्य नै नगरेकी परेखियादेवी सदाको नाममा रेजिष्टेसन पास गरेको पाइएको छ। दस्तुर १३ हजार ५ सय लागेको देखिन्छ। तर, अध्यक्ष सदाले ७० हजार रकम लिएर खर्च गरेको देखिन्छ। ५६ हजार ५ सय असुलउपर गर्नुपर्ने देखिन्छ। वृक्षरोपणको १६ लाखमा अनियमितता वृक्षरोपणका नाममा लाखौं रकम हिनामिना भएको देखिएको छ। मड्हा र खयरमारा खोला किनारमा २ वर्षे बाँस खरिद तथा रोपन कार्यक्रमअनुसार १६ लाख ७० हजार बजेट तय भयो। जसमा वन कार्यालयले ६ लाख र १० लाख समितिले बेहोर्ने गरी २०७५ जेठ १ मा सम्भौता भएको देखिन्छ। वन कार्यालय महोत्तरीको जाँचपास रिपोर्टमा ८ लाख २५ हजार ५ सयको खर्च तोकिएको कार्य सम्पन्न भएको उल्लेख भएको देखिन्छ। तोकिए बमोजिमको बाँसको कलमी बिरुवा उपलब्ध नभएकाले १ वर्षे बाँकेको कलमी बिरुवा खरिद गरी कार्य सम्पन्न गरेको भन्ने वनको कार्य सम्पन्न प्रतिवेदन देखिन्छ। समितिले २०७५ असार २७ मा उठाएको गोश्वारा भौचरमा बिरुवा खरिदमा ६ लाख, बिरुवा ढुवानीमा १२ हजार, खाल्डो खन्नमा १ लाख ९२ हजार, बिरुवा रोपणमा ४८ हजार गरी ८ लाख ५५ हजार खर्च भएको जनाइएको छ। तर, अनुगमनका क्रममा त्यो क्षेत्रमा वृक्षरोपण गरेको वा गर्न तयारी गरेको अवशेषसमेत नपाइएको केन्द्रको प्रतिवेदनमा उल्लेख छ। यसरी १६ लाख रकम वृक्षरोपण नै नगरी हिनामिना गरेको स्पष्ट देखिन्छ। प्रतिवेदनअनुसार सर्तकर्ता केन्द्रको छानबिन टोलीले उपभोक्ता समूहका पदाधिकारीलाई यसबारे सोध्दा आगलागीबाट सम्पूर्ण बिरुवा जलेको जवाफ आएको थियो। उता जिल्ला वन कार्यालयका कर्मचारीसँग मौखिक जानकारी लिँदा त्यो क्षेत्रमा आगलागी नै नभएको जानकारी गराएका थिए। वृक्षरोपण नै नगरी कागजात मिलाएर रकम हिनामिना गरेको हुन सक्ने केन्द्रको ठहर छ। समितिको विधान २०५३ मा बनाइएको थियो। यो वन २०६१ असार २८ मा जिल्ला वन कार्यालयमा दर्ता भएको थियो। वनका उपभोक्ता ३६ घरधुरी छन्। केयर नेपालले वन मन्त्रालयको सहमतिमा २१ बिघा क्षेत्रफलको वन समितिलाई हस्तान्तरण गरेको थियो। समितिले आँप, लिचीलगायत फलफूल, दाउरा, काठबाट वार्षिक ५० लाखभन्दा बढी आम्दानी गर्छ। यो आम्दानी नै हिनामिना भएको पाइएको छ। आम्दानी हुन थाल्यो, आँखा लाग्यो मुसहर सामुदायिक वन महोत्तरीको बर्दिबास१० खयरमारामा छ। उक्त वन उपभोक्ता समूहकी अध्यक्ष सोहागदेवी सदा छिन्। वनको रकम हिनामिना भइरहेको विषयमा अध्यक्ष सदा आफूलाई सचिव रामदुलार राय यादव र कोषाध्यक्ष जोगनारायण यादवले झुक्याएको दाबी गर्छिन्। सचिवले चेक तयार गर्नुहुन्छ। मेरो सही लिनुहुन्छ। मलाई पनि बैंकसम्म लैजानुहुन्छ, अध्यक्ष सदा भन्छिन्, पैसा झिकेपछि उहाँले नै लिएर जानुहुन्छ। राष्ट्रिय सतर्कता केन्द्रले छानबिन गरेपछि मात्रै वनमा अनियमितता भएको थाहा पाएको स्थानीयवासी बताउँछन्। एक पदाधिकारीका अनुसार सुरुमा अनुदान आउने भएपछि मुसहरको नामबाट वनको नामकरण गरियो। सुरुमा समुदायकै पाँच सदस्यीय सम्मिलित उपभोक्ता समिति बनेको थियो। फलफूलजन्य वन हुर्किंदै गएपछि आम्दान बढ्यो। त्यसमा अरू समुदायका व्यक्ति प्रवेश गरेको उनी बताउँछन्। भूमिहीन मुसहर बस्ती बसाउन चार वर्षअघि वनको कोषबाट १८ लाख झिकेर साढे १२ कट्ठा जग्गा खरिद गरिएको थियो। राम्रो जग्गाको मूल्य लिएर खोला किनारमा भिडाएको पीडितको गुनासो छ। मरहा खोला किनारको जग्गा मुसहरलाई भिडाइयो। साढे १२ कट्ठामध्ये साढे चार कट्ठा खोलाको बगर छ, समितिका एक पदाधिकारी भन्छन्, त्यतिखेर १५ लाखमा पाउने जग्गालाई १८ लाख हालियो। वनकी अध्यक्ष तथा समुदायकी अगुवा सदालाई कोषाध्यक्ष र सचिवले झुक्याएर खोलाको जग्गा भिडाएको ती पदाधिकारीको दाबी छ। उक्त जग्गा समितिका सचिव रामदुलार र उनका भाइ सोगारथ राय यादवको रहेको जनाइएको छ। सोझासाझा मुसहरलाई राति रक्सी खुवाएर फकाए। हामीलाई थाहा पनि दिएनन्, ती पदाधिकारी भन्छन्, समितिको बैठक भने बोलाएनन्। २५ मुसहरका नाममा कर्जा निकालेर सचिवले रकम बुझेका रहेछन्। स्थानीय ४५ वर्षीय रामु सदाका अनुसार मुसहरको उत्थानका लागि वन उपभोक्ता समिति गठन भयो। हामी निकै दुःखमा छौं। हाम्रो हकहितका लागि सामुदायिक वन आयो, उनी भन्छन्, फलफूलको आम्दानीबाट हामीले १८ लाखमा १२ कट्ठा ११ धुर जग्गा किन्यौं। पछिमात्रै थाहा भयो कि हाम्रो जग्गा खोला किनारको रहेछ। जग्गाको नाममा मुसहरले ऋण बोकेका छन्। तर, आधा जग्गा अझै जग्गाधनीकै नाममा छ। दुई मुसहरका नाममा साढे ६ कट्ठा मात्रै नामसारी गरिएको छ। बाँकी जग्गाधनीकै नाममा छ, एक पदाधिकारी भन्छन्, मुसहरका नाममा उनीहरूले बाँकी जग्गा पास गर्न मान्दैन। उनका अनुसार त्यही जग्गा बैंकमा धितो राखेर सचिवले ऋण निकालेका छन्। खरिद गरिएको जग्गामा २० वटा पक्की घर ठडिएका छन्। जनता आवास कार्यक्रमअन्तर्गत मुसहरका लागि घर निर्माणाधीन छ। महोत्तरीको बर्दिवास१० खयरमारास्थित मुसहर बस्ती । मुसहरकै नामको वनबाट १८ लाख ऋण लिएर टाठाबाठाले मरहा खोला किनारको जग्गा भिडाएको स्थानीयवासी बताउँछन् । मुसहरको उत्थान गर्न भनेर हुर्काइएको वनको आम्दानी केही पदाधिकारीले अपारदर्शी ढंगले खर्च गर्दै आएको पाइएको छ । तस्बिर : राजकरण महतो बर्दिबास नगरपालिका१० खयरमाराको वडा कार्यालय र स्वास्थ्यचौकीका लागि वनबाटै १६ लाख रुपैयाँ निकालिएको छ। वनको कार्ययोजनाविपरीत वडा कार्यालयका लागि २ कट्ठा र स्वास्थ्य कार्यालयका लागि ५ कट्ठा जग्गा खरिद गरिएको हो। उपभोक्ता समितिको बैठकबाट वडाध्यक्ष धनलाल श्रेष्ठले जग्गा खरिदको रकम बुझेका थिए। यो रकम निकाल्दा पनि नक्कली ऋणी खडा गरेको पाइएको छ। मुसहरसहितलाई ऋण दिएको देखाइएको छ। सबै गाउँले बसेर वडा कार्यालय र स्वास्थ्यचौकीको भवन बनाउन जग्गा खरिद गर्ने कुरो भयोे, वडाध्यक्ष श्रेष्ठ भन्छन्, मैले एक पैसा पनि खाएको छैन। माओवादी केन्द्रका स्थानीय नेता रामपुकार यादवले ४ लाख ८८ हजार ७ सय ५० रुपैयाँ लिएका छन्। बाटो मर्मत गर्न समितिबाट भुक्तानी लिएको नेता यादव बताउँछन्। असारको महिना थियो। एकदमै हिलो थियो। सबै गाउँले बसेर सडकमा ग्राभेल हाल्ने कुरो भयो, उनी भन्छन्, मुसहरी टोलदेखि टुटेश्वर मन्दिर जाने बाटोसम्म सरसफाइ गरेर ग्राभेल हालेको थिएँ। यो काममा मैले आफ्नो जेसिबी र ट्र्याक्टर प्रयोग गरेको थिए। मैले लिएको रकमको भर्पाइ गरेको हुँ। स्थानीयवासी भने डेढ लाख पनि खर्च नभएको बताउँछन्। २०७४७५ मा वन १६ लाख ७० हजार लगानीमा ६ सय बिरुवा रोपिएको थियो। तर, पुग्दा त्यहाँ एउटा पनि सग्लो भेटिएन। बाँस, कदम, आँपजस्ता बिरुवा रोपिएको थियो। पानी हालिएन। रोदी (सुक्खा)ले सबै सुक्यो, स्थानीय अर्जुन सदा भन्छन्, हामीले आफैं खटेर रोपेका थियौं। ज्याला पनि लिएका थिएनौं। तर, ज्याला रकम देखाइएको छ। स्थानीय बैजनाथ यादवका अनुसार बिरुवा रोपियो तर रक्षा गरिएन। चरिचरण रोकिएन। पदमा बसियो तर, जिम्मेवारी बहन गरिएन। गर्न सक्दैन भने राजीनामा दिनुपर्यो। अरूले रक्षा गर्छ। यिनीहरूबाट केही रक्षा हुँदैन, उनी भन्छन्, समितिका नौ जनालाई नै पक्रेर जेल हाल्नुपर्छ। सर्जमिन गरेर कारबाही गर्नुपर्छ। आम्दानी र खर्च दुवै देखाउनुपर्ने उनी बताउँछन्। तर, यसो गर्दैनन्, उनी भन्छन्, जे मन लाग्यो त्यही गर्छन्। उनका अनुसार बैठक नबसी कर्जा दिन्छ। खर्च गर्दा पनि लुकाएरै समितिले गर्ने गरेको उनी सुनाउँछन्। वनले ६ लाखको बिरुवा दियो। तर, वनमा बिरुवा देखिँदैन। १० हजारको महिना दिएर रखवार (हेरालु) राख्यो। उसलाई ढेड लाख रुपैयाँ दियो। उसले के गयो, उनी प्रश्न गर्छन्। वनमा चरिचरण बन्द गरिएको थियो। वस्तुभाउ पसे बाख्राको सय, गाईको ढेड सय र भैंसीको २ सय रुपैयाँ जरिवाना राखिएको थियो। वस्तुभाउ पक्रेर बुझाउनेलाई आधा रकम पुरस्कार स्वरूप दिने निर्णय थियो। वनको कोषामा बाँकी रकम राख्ने भनियो। सबैले वस्तुभाउ पक्रेर बुझाउन थाले। वनका सचिवले उठेको सबै जरिवाना रकम गोजीमा हाले। पक्रेर ल्याउनेलाई १ रुपैयाँ पनि पुरस्कार दिएन, उनी भन्छन्, त्यसपछि वनमा चरिचरण खुला झैं भयो। बिरुवा मासियो। वनका पदाधिकारीले हरहिसाब गाउँसमक्ष राखेर राजीनामा दिनुपर्ने माग स्थानीयवासीले गरेका छन्। तर, उनीहरू पदबाट हट्न पनि मान्दैन। वन व्यक्तिगत सम्पत्तिजस्तै भयो, स्थानीयवासी भन्छन्, समितिका सचिव २५ वर्षदेखि एउटै व्यक्ति छ। ७ वर्षदेखि पुरानै समिति एउटै पदाधिकारी छन्। डिभिजन वन कार्यालय महोत्तरीका प्रमुख विनोद सिंह वनमा भएको अनियमितताबारे अख्तियारले अनुसन्धान गरिरहेको सुनाउँछन्। पहिलो चरणमा मागेको कागजहरू हामीले पठाइसकेका छौं। अरू फाइल पनि माग गरेको छ, सिंह भन्छन्। सचिवले चेक तयार गर्नुहुन्छ। मेरो सही लिनुहुन्छ। मलाई पनि बैंकसम्म लैजानुहुन्छ। पैसा झिकेपछि उहाँले नै लिएर जानुहुन्छ। सोहागदेवी सदा, अध्यक्ष वन उपभोक्ता समिति हाम्रो हकहितका लागि सामुदायिक वन आयो। त्यसको आम्दानीबाट हामीले १८ लाखमा जग्गा किन्यौं। पछि मात्रै थाहा भयो कि हाम्रो जग्गा खोला किनारको रहेछ।  रामु सदा, स्थानीयवासी सबै गाउँले बसेर वडा कार्यालय र स्वास्थ्यचौकीको भवन बनाउन जग्गा खरिद गर्ने कुरो भयोे। मैले एक पैसा पनि खाएको छैन।  धनलाल श्रेष्ठ, वडाध्यक्ष सबै गाउँले बसेर सडकमा ग्राभेल हाल्ने कुरो भयो। यो काममा मैले आफ्नो जेसिबी र ट्र्याक्टर प्रयोग गरेको थिएँ। मैले लिएको रकमको भर्पाइ गरेको हुँ।  रामपुकार यादव, स्थानीय नेता बाँस, कदम, आँपजस्ता बिरुवा रोपिएको थियो। रोदी (सुक्खा)ले सबै सुक्यो। हामीले आफैं खटेर रोपेका थियौं। ज्याला पनि लिएका थिएनौं। तर, ज्याला रकम देखाइएको छ।  अर्जुन सदा, स्थानीयवासी"
म्यानपावर सञ्चालक पक्राउ,"काठमाडौं : श्रम, रोजगार तथा सामाजिक सुरक्षा मन्त्रालयले गठन गरेको मार्सल टोलीले मिनवा म्यानपावरका सञ्चालकसहित ३ जनालाई पक्राउ गरेको छ। वैदेशिक रोजगारीमा जाने श्रमिकसँग सरकारले तोकेभन्दा धेरै रकम लिई ठगी गरिरहेको सूचनाका आधारमा टोली नियन्त्रणमा लिएको हो। काठमाडौंको सिनामंगलस्थित मिनवा म्यानपावरको स्टिङ अपरेसन गरिएको छ। आइतबारदेखि सञ्चालन भएको कल सेन्टर मा म्यानपावर कम्पनीले ठगी गरिरहेको सूचना आएपछि मार्सल टोली ले सोमबार स्टिङ अपरेसन गरेको थियो। वैदेशिक रोजगारीमा कतार जाने तयारीमा रहेका अलि मुस्तफासँग १ लाख २० हजार रुपैयाँ लिँदै गरेको अवस्थामा म्यानपावर सञ्चालक राई, कर्मचारी साहरा थापा तथा एजेन्ट महोम्मद इसाक मियाँलाई रकमसहित नियन्त्रणमा लिई केन्द्रीय अनुसन्धान ब्युरोमा लगिएको टोलीका संयोजक विष्णु लामिछानेले बताए। सरकारले तोकेभन्दा धेरै रकम लिने म्यानपावरका बारेमा सूचना पाए तत्काल स्टिङ अपरेसन गरिने लामिछानेले बताए। श्रम, रोजगार तथा सामाजिक सुरक्षामन्त्री कृष्णकुमार श्रेष्ठसँग पहिलो फोनमा गुनासोकर्ताले म्यानपावरले सरकारले तोकेभन्दा बढी पैसा असुली गर्ने गरेको बताएका थिए। मन्त्री श्रेष्ठले धेरै पैसा लिने म्यानपावरका बारेमा कल सेन्टरमा जानकारी गराउन आग्रह गरेका थिए। वैदेशिक रोजगारीको खोजीमा रहेका, जाने क्रममा रहेका र विदेशमा अलपत्र पार्ने म्यानपावर कम्पनीमा अनुगमन तीव्र पारिने मन्त्री श्रेष्ठले बताए।"

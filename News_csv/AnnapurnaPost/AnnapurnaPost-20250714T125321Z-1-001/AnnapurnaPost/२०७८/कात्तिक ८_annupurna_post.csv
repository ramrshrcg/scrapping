शीर्षक,विवरण
काठमाडौंमा एकैदिन दुई पार्कको शिलान्यास,"काठमाडौं : 'एक वडा एक पार्क निर्माण' को नीति अनुरुप काठमाडौं महानगरपालिकाले सोमबार एकैदिन वडा३२ मा दुई वटा पार्कको शिलान्यास गरेकाे छ। काठमाडौं महानगरपालिकाका प्रमुख विद्यासुन्दर शाक्यले करीब ४ रोपनी ११ आनामा निर्माण हुने 'बागमती दोभान' र 'अमरावती' दुई पार्कको सोमबार एकै पटक शिलान्यास गरेका हुन्। पार्क शिलान्यासपछि सम्बोधन गर्दै प्रमुख शाक्यले साना ठूला गरी काठमाडौं महानगरपालिका क्षेत्रभित्र ५० बढी पार्क निर्माण भैरहेको जानकारी दिए। सार्वजनिक जग्गाको संरक्षण गर्ने, हरियाली कायम गर्ने र स्थानीयहरुको अपनत्व रहने गरी उहाँहरुलाई नै संरक्षणको जिम्मा दिने नीति अनुसार हामीले प्रत्येक वडामा कम्तीमा एक पार्क निर्माणको अभियान अघि बढाएका हौं, उनले भने,जहाँजहाँ सार्वजनिक जमिन छ, त्यहाँत्यहाँ त्यो जग्गाको संरक्षण गर्दै सानाठूला पार्क बनाउँदै आएका छौं। उनले कतिपय जमिन गुठीका नाममा रहेका कारण पार्क निर्माण गर्ने र हरियाली कायम गर्ने कुरामा समस्या भएको बताए। गुठी संस्थानलाई हामीले कुत बुझाउँछौं, तपाईहरुले महानगरपालिकालाई लिजमा दिनुहोस्। त्यहाँ हरियाली पार्क निर्माण गर्छौ भनेर प्रस्ताव राखेका छौं, प्रमुख शाक्यले भने, व्यवसायिक भवन अहिले नीजि क्षेत्रबाट प्रयाप्त बनेका छन्। गुठीको जमिनमा व्यवसायिक भवनको आवश्यक छैन। त्यहाँ पार्क निर्माण गर्नुपर्छ भन्ने हाम्रो भनाई हो। उनले ती जमिन गुठी संस्थानले लिजमा दिए संरक्षण गर्दै हरियाली कायम गर्ने बताए। काठमाडौं महानगरपालिका क्षेत्रभित्र मात्रै ५० बढी पार्क निर्माणको काम अघि बढेको छ, शाक्यले भने, कति पार्क निर्माण सम्पन्न भएका छन्, कति निर्माणको चरणमा छन्। कति शिलान्यास भएका छन् भने कति शिलान्यासको तयारीमा छन्। उनले सम्पदा निर्माणपुनर्निर्माणको कामलाई पनि अघि बढाएको बताए। कतिपय सम्पदा गुठी संस्थानको स्वामित्वमा रहेका कारण निर्माणपुनर्निर्माणमा समस्या भएको छ, उनले भने, हामी गुठी संस्थान र पुरातत्व विभागसँग समन्वय गरेर अघि बढिरहेका छौं। गुठी संस्थानले हामीलाई सहमति दिने हो भने धेरै मूर्तअमूर्त सम्पदा पनि हामी निर्माणपुर्ननिर्माण गरेर अघि बढ्छौं। काठमाडौं आधुनिक र परम्परागत साँस्कृतिक विशेषता भएको सहर भएको भन्दै त्यसको पहिचान जोगाउनुपर्ने चुनौति रहेको उनले बताए। काठमाडौंको विशेषता अलग्गै छ। भित्री शहर सम्पदा नै सम्पदा, मन्दिर नै मन्दिर, देवता नै देवताले भरिएको छ, शाक्यले भने, त्यसपछि नयाँ विकास भएको शहर पनि यही महानगरपालिका भित्र छ। यी दुईलाई आधार बनाएर हामीले यहाँको विकासका लागि नीति बनाउनुपर्छ र त्यसै अनुरुप गर्दै आएका छौं। उनले काठमाडौंको सौन्दर्य, सम्पदा र आत्मीयता अरुतिरको भन्दा फरक रहेको पनि दाबी गरे। यहाँ ७७ जिल्लाका नागरिक बसोबास गर्दै आएका छौं। तर, सबैमा आत्मीयता छ, उनले भने,त्यसैले अनेकतामा एकता कायम गर्न सक्ने विशेषता भएको महानगरपालिका पनि हो, काठमाडौं महानगरपालिका। कार्यक्रममा सम्बोधन गर्दै सभामुख श्रेष्ठले, बागमती नदी किनारामा पार्क तथा हरियाली बढाउन अधिकार सम्पन्न बागमती सभ्यता एकीकृत विकास समितिमा जम्मा भएको राजस्व पर्याप्त भएको उल्लेख गर्दै यसलाई कार्यान्वयनमा ल्याउनु पर्ने बताए। उपप्रमुख खड्गी श्रेष्ठले, सार्वजनिक जग्गा संरक्षण र हरियाली विकास गर्ने महानगरको नीति व्यवहारिक रुपमै कार्यान्वयनमा आएको महसुस भएको अनुभूति राखेका छन्। महानगरले बनाएका पार्कहरुको दिगो व्यवस्थापनका लागि स्थानीय सहभागिता हुने बताउँदै खड्गी श्रेष्ठले भन्ने, भित्री सहरमा पार्क बनाउन असम्भव भइसक्यो। त्यहाँ जग्गा नै छैन। पैसा भएर मात्र पनि नहुने रहेछ। त्यसैले बाहिरी सहरमा जहाँ सम्भव छ। त्यहाँ पार्क विकास गरौं। काठमाडौं भौतिक पूर्वाधार विभागका प्रमुख राम थापाले यो आर्थिक वर्षमा मात्रै करीब ३५ वटा पार्क निर्माणको तयारीमा रहेको बताए। हामीले सानाठूला गरेर ५० बढी पार्क निर्माणको काम अघि बढाएका छौँ, उनले भने। कार्यपालिका सदस्य हीरादेवी पोखरेलले आफ्नो ठाउँमा विकास हुने सार्वजनिक निर्माणका लागि स्थानीयले खवरदारी गर्नुपर्छ भने। अमरावती पार्क उपभोक्ता समितिका अध्यक्ष सरोज नेपालले पार्क निर्माणको निगरानी गर्न समितिकातर्फबाट २ जना इञ्जिनियर र २ जना सामाजिक परिचालकलाई नियमित खटाउने बताए। करीब ११ आना जमिनमा निर्माण दोभाव पार्क करीब ६७ लाखको लागतमा निर्माण हुनेछ भने करीब चार रोपनी क्षेत्रफलमा निर्माण हुने अमरावती पार्क करीब ९० लाखको लागतमा निर्माण हुँदैछ। कार्यक्रममा काठमाडौं महानगरपालिकाका प्रमुख प्रशासकीय अधिकृत राजेश्वर ज्ञवालीलगायतको पनि उपस्थिति थियो।"
फिदिम बस दुर्घटनामा मृत्यु हुनेको संख्या चार पुग्यो (अपडेट),"पाँचथर : पाँचथरको फिदिम नगरपालिका४ सरखण्डेमा सोमबार दिउँसो भएको बस दुर्घटनामा मृत्यु हुनेको संख्या चार पुगेको छ । दुर्घटनामा घाइते भइ उपचारका लागि अस्पताल ल्याइएका चारजनाको मृत्यु भएको प्रहरीले जनाएको छ । जसमध्ये तीनजनाको सनाखत भएको छ । जिल्ला प्रहरी कार्यालय पाँचथरका अनुसार दुर्घटनामा घाइते भएका मोरङको लेटाङ नगरपालिका६ का ७ वर्षीय प्रज्ज्वल मगरको फिदिमको पाथीभरा अस्पतालमा, इलामकी ३४ वर्षीया प्रमिला देवानको पाँचथर जिल्ला अस्पतालमा तथा उनकै सात महिने छोरा निश्चल देवानको समर्पित अस्पताल फिदिममा उपचारका क्रममा मृत्यु भएको हो । समर्पित अस्पतालमै मृत्यु भएका एक महिलाको भने पहिचान हुन सकेको छैन। दुर्घटनामा थप ६१ जना घाइते छन् । घाइतेमध्ये हालसम्म ११ जनालाई थप उपचारका लागि तराईका सुविधासम्पन्न अस्पतालमा पठाइएको प्रहरीले जनाएको छ । अन्य घाइतेहरुलाई समेत उपचारका लागि जिल्ला बाहिर पठाउने तयारी भइरहेको सो कार्यालयले जनाएको छ । फिदिम नगरपालिका४ शिवादोभानबाट झापाका लागि हिँडेक को १ ख ३८६५ नम्बरको बस फिदिम नगरपालिका४ सरखण्डेमा दुर्घटनामा परेको हो । अर्को सवारीलाई उछिन्ने क्रममा बस सडकबाट करीब २० मिटर तल सडकमै झरेको थियो । दुर्घटनाका मृतक तथा घाइते कुम्मायक गाउँपालिकाको यासोकबाट ट्याक्सीमा निवुखोलासम्म आएका थिए । पुल भत्केकाले पैदल यात्रा गरी पुल तरेर उनीहरु बसमा चढेका थिए । तर बस केही किलोमिटर पार नगर्दै दुर्घटनामा परेको थियो।"
मन्दिरमा नाबालक 'देउकेटा',"दैलेख : कर्णाली नदि र लोहोरे खोलाको संगमस्थल, तल्लो डुङ्गेश्वर बजार। सोहि बजारलाई कर्णाली राजमार्गले छिचोलेको छ। बजार छेउमै रहेको शिद्धेश्वर महादेव मन्दिरमा अहिले पनि कुमार केटालाई चढाउने प्रथा कायमै छ। आधुनिक समाजमा कलंकको रुपमा रहेको देउकी प्रथा क्रमशः हराउँदै गएपनि उक्त मन्दिरमा भने देउकी प्रथाकै झल्को दिने देउकेटा प्रथा हट्न सकेको छैन। धार्मीक परम्परा अनुसार मन्दिरमा कुमार केटा देउकेटा नचढाए अनिष्ट हुने, दैवी प्रकोप आउने अन्धविश्वास कायमै छ। उक्त मन्दिर दैलेखका पञ्चकोशी तिर्थस्थलको प्रवेशद्धारा पनि हो। बालबालिकालाई धार्मिक स्थलमा देउकी, देउकेटा जस्ता कार्यमा संलग्न गराउन नहुने कानूनमा उल्लेख भएपनि धार्मिक परम्पराअनुसार यस कार्यले निरन्तरता पाएको छ । दुल्लु नगरपालिका१ स्थित उक्त मन्दिरमा देउकेटा फेरिईसकेछन्। गत मंसिर देखी ७ वर्षीया बालक सुवास गिरी देउकेटा बनेका हुन्। महादेव मावीमा कक्षा ३ मा अध्ययनरत सुवास १० बर्ष अझै मन्दिरमा पुजारी बस्नुपर्ने हुन्छ। त्यसअघि देवतालाई चढाएका जीवन गिरी एसईइ परिक्षा दिनुपर्ने भएको र १८ वर्ष पुरा भईसकेको हुँदा मन्दिरबाट बाहिरिएका थिए। सुवास गिरीलाई तिनै जीवन गिरीले काममा सहयोग पुयाउँदै आएका हुन्छन्। सबै कामको जानकारी नभएकाले सहयोग गरिदिएको जीवनले बताए। २०६८ को जेठ महिनामा जीवन गिरी पुजारी बनेका थिए। परम्परा अनुसार गिरी परिवारले पुजारी बस्ने परम्परा रहेको छ। बिहान, बेलुका पुजापाठ गर्नु, मन्दिरमा आएका भक्तजनहरुलाई टिका लगाई दिनु देउकेटाको दिनचार्या हो। मन्दिरमा हप्ताको मंगलबार र शुक्रबार पुजापाठ गर्ने भक्तजनको घुइँचो लाग्ने हुँदा देउकेटाको पढाई समेत बिग्रिने आफन्तहरु बताउँछन्। मन्दिरमा चढाएका देउकेटाले आफूले बनाएको खाना बाहेक होटलमा चिया, नास्ता नखाने, महिनावारी भएकालाई नछुने चलन छ। यदी छोएमा देउता रिसाउने र पुजारी बिरामी हुने, सर्पले लखेट्ने, घरमा अनिष्ट हुने अन्धविश्वास रहेको छ। पुजापाठ गर्ने सक्ने उमेर देखि १६ वर्षसम्म मात्र देउकेटा राख्ने चलन छ। देउकेटाको १६ वर्षपछि बिहेवारीको अवस्था रहने भएकोले परम्परा अनुसार देउकेटा हटाउने गरेको दुल्लु नगरपालिका१३ का विष्णु शाहीले बताए। विद्यालयमा शिक्षकहरुलेसमेत छुट्टै राखेर पढाउने गरेको देउकेटा बताउँछन्। साथीसँग खेल्ने मन लागेपनि हेरेर बसिरहन्छु, घरमा आमा बुवाले दिएको खानेकुरा नखानु र महिनावारी भएकालाई नछुनु भन्छन्, देउकेटा सुवासले भने। धर्म संस्कारका नाममा बालबालिकाको अधिकार हनन् गरिएको अधिकारकर्मी बताउँछन्। पढाई नै रोकेर देउकेटाका नाममा बालबालिकाको अधिकार हनन् हुने गरि राख्नुहुँदैन, धार्मिक आस्था नखल्बलिने गरी बालकले पनि पढ्न, लेख्न र खेल्न पाउनुपर्छ, यो नै बालबालिकाको नैसर्गिक अधिकार हो, अधिकारकर्मी अमर सुनार भन्छन्।"
विश्वका सर्वश्रेष्ठ रोजगारदाता कम्पनीको सूचीमा 'सामसुङ इलेक्ट्रोनिक्स' पहिलो स्थानमा,"काठमाडौं : विश्वको सर्वश्रेष्ठ रोजगारदाता कम्पनीको सूचीको पहिलो नम्बरमा सामसुङ इलेक्ट्रोनिक्स परेको छ। विश्व प्रसिद्ध पत्रिका फोब्र्सले हालै सार्वजनिक गरेको एक रिपोर्ट अनुसार छनौटमा परेका ७ सय ५० कम्पनीलाई उछिन्दै दक्षिण कोरियाली कम्पनी सामसुङ इलेक्ट्रोनिक्सले आफूलाई पहिलो नम्बरमा उभ्याउन सफल भएको हो। छनौटमा परेका विभिन्न ७ सय ५० कम्पनीमध्य शीर्ष २० कम्पनीहरुको प्रतिष्पर्धामा सामसुङ अगाडि आउन सफल भएको हो। फोब्र्सले वर्षेनी सार्वजनिक गर्ने आफ्नो विभिन्न विधाको अध्ययनमा दक्षिण कोरियाली कम्पनी सामसुङले वर्षेनी आफ्नो अग्र स्थान कायम गर्दै आइरहेको छ। फोब्र्सको छनौटमा परेका शीर्ष २० कम्पनीहरुमा सामसुङपछि दोस्रो स्थान आइवीएमले लिन सफल भएको छ। यस्तै तेस्रोमा माइक्रोसफ्ट, त्यसपछि क्रमशः एमाजोन, एप्पल, अल्फावेट, डेल, हुवावे, एडोव, विएमडब्लु, कोस्टको, कोकाकोला, सिस्को, एडिडास, सिमेन्स, साउथवेस्ट एयरलाइन्स, एयरवस, डावेइटेकर, डेसल्ट र डेल्टा कम्पनी परेका छन्। कोरोना महामारिका कारण विश्व बजार नै अप्ठ्यारोमा परेकाबेला समेत सामसुङले आफूलाई विश्वको सर्वश्रेष्ठ रोजगारदाता कम्पनीको सूचीको पहिलो नम्बरमा राख्न सक्नुलाई महत्वका साथ हेरिएको छ। नेपालमा पनि दक्षिण कोरियाली इलेक्टङोनिक्स कम्पनी सामसुङको महत्वपूर्ण हिस्सा रहेको छ। पछिल्लो समयमा यसका प्रयोगकर्ता झनै बढ्दै गएका छन्।"
"७ सय ७६ जनामा कोरोना संक्रमण, १३ को मृत्यु","काठमाडौं : १० हजार ८६४ नमूना परीक्षणमा ७ सय ७६ जनामा कोरोना भाइरस (कोभिड१९) संक्रमण पुष्टि भएको छ। पछिल्लो २४ घन्टामा ८ हजार २८४ नमूनाको पीसीआर र २ हजार ५८० नमूनाको एन्टिजेन विधिबाट परीक्षण गरिएको थियो। जसमध्ये पीसीआर विधिबाट ६७३ र एन्टिजेन विधिबाट १०३ जनामा संक्रमण पुष्टि भएको स्वास्थ्य तथा जनसंख्या मन्त्रालयले जनाएको छ। मन्त्रालयका अनुसार पछिल्लो २४ घन्टामा कोरोनाबाट थप १३ जनाको मृत्यु भएको छ। योसँगै नेपालमा कोरोनाबाट मृत्यु हुनेको संख्या ११ हजार ३६१ पुगेको हो। मन्त्रालयका अनुसार सोमबार थप ५ सय १ जना कोरोनामुक्त भएका छन्। सोमबार थप ५७६१० जनाले कोरोनाविरुद्धको खोप लगाएका छन्। यस्तै, कोरोनाका सक्रिय संक्रमितको संख्या १०३६० पुगेको छ।"
प्रधानमन्त्री र निर्वाचन आयोगका पदाधिकारीबिच छ्लफल,काठमाडौं : प्रधानमन्त्री शेरबहादुर देउवाले सोमबार निर्वाचन आयोगका पदाधिकारीसँग छलफल गरेका छन्। राष्ट्रिय सभा सदस्यको चुनाव तथा प्रतिनिधि सभा र प्रदेश सभाको उपचुनावका विषयमा केन्द्रित रहेर छलफल भएको थियो। आयोगका सहसचिव यज्ञप्रसाद भट्टराईका अनुसार आगामी फागुन २१ बाट रिक्त हुने राष्टिय सभा सदस्यको निर्वाचन मिति तोक्ने विषयमा छलफल भएको थियो। राष्ट्रिय सभाका १९ जना सदस्यको पदावधि आउँदो फागुन २० मा सकिँदैछ। कानुनअनुसार राष्ट्रिय सभा सदस्यको पदावधि सकिनुभन्दा ३५ दिन अगाडि चुनाव गर्नुपर्ने प्रावधान छ। यस्तै प्रतिनिधि सभाका चार र प्रदेश सभाका १८ पद रिक्त छन्। बैठकमाआयोगले आउँदो वैशाखभित्र गर्नुपर्ने पालिकाको चुनाव पनि एकै चरणमा गर्न प्रस्ताव गरेको छ। सो अवसरमा प्रधानमन्त्री देउवाले निर्वाचन प्रणाली सुधार हुनुपर्नेमा जोड दिए।
"भारतबाट कारमा लागुऔषध तस्करी, २ जना पक्राउ",वीरगन्ज : भारतबाट निजी कारमा लागु औषध तस्करी गर्ने २ जनालाई प्रहरीले वीरगन्जबाट पक्राउ गरेको छ। पक्राउ पर्नेमा मकवानपुरको हेटौंडा उपमहानगरपालिका ३ का २६ वर्षीय सुमन न्यौपाने र त्यही ठाँउका २८ वर्षीय रोशन लामा रहेका छन्। सीमावर्ती भारतीय सहर रक्सौलबाट आउँदै गरेको बा ४ च १०२१ नम्बरको इण्डिका कार प्रहरीले वीरगन्ज १६ स्थित बाइपास सडकमा रोकेर चेकजाँच गरेको थियो। त्यस क्रममा कारपछाडिको सिटमुनि लुकाएर राखिएको लागु औषध वीनरेक्स १ सय एमएलको २ सय ३७ सिसी र नाइट्रोभेट ट्याब्लेट ६ सय पिस बरामद भएको पर्साका प्रहरी नायव उपरीक्षक ओमप्रकाश खनालले जानकारी दिए। कारबाट लागु औषध बरामद भएपछि चालक न्यौपाने र कारमा सवार लामा दुवै जनालाई कार सहित नियन्त्रणमा लिइएको खनालले बताए। पक्राउ परेका दुवै जनालाई लागु औषध सम्बन्धी कसूरमा मुद्धा दर्ता गरी कारवाही प्रकृया अगाडि बढाइएको प्रहरी नायव उपरीक्षक खनालले जानकारी दिए।
बारले माग्यो प्रधानन्यायाधीशको राजीनामा,"काठमाडौं : नेपाल बार एसोसियसनले प्रधानन्यायाधीश चोलेन्द्र शमशेर जबराले निकास दिनुपर्ने बताएको छ । बारका उपाध्यक्ष अधिवक्ता रक्षा वस्यालका अनुसार बैठकमा प्रधानन्यायाधीशको राजीनामाबारे छलफल भएको थियो । उनले भनिन्, भोलि सल्लाहकारसँगको बैठक छ। त्यसपछि थप निर्णय गर्छौं।' सर्वोच्च अदालतका न्यायाधीशहरुले पनि प्रधानन्यायाधीश जबराको राजीनामा माग गरेका छन्। प्रधानन्यायाधीश जबराले प्रभावकारी ढंगले न्यायालय संचालन गर्न नसकेको भन्दै उनीहरुले राजीनामा माग गरेका हुन्। सोमबार बिहान इजलास बहिष्कार गर्दै १३ जना न्यायाधीशले छुट्टै बैठक गरेका थिए। न्यायाधीशहरुले मंगलबार प्रधानन्यायाधीश जबरालाई भेटेर मार्गप्रशस्त गरिदिन आग्रह गर्ने स्रोतले बताएको छ। प्रधानन्यायाधीश जबराले सोमबार बोलाएको फूलकोर्ट पनि न्यायाधीशहरुले बहिष्कार गरेका थिए।"
एएफसी यू२३ एसियन कप छनोट : नेपाल इरानसँग पराजित,"काठमाडौं : ताजकिस्तानमा जारी एएफसी यू२३ एसियन कप छनोटको पहिलो खेलमा नेपाल पराजित भएको छ। ताजकिस्तानको रिपब्लिकन सेन्ट्रल स्टेडियममा सोमबार भएको खेलमा नेपाल बलियो प्रतिद्वन्द्वी इरानसँग ४० गोलले पराजित भएको हो। पहिलो हाफमा इरानलाई गोलरहित बराबरीमा रोकेको नेपालले दोस्रो हाफमा भने चार गोल आएको थियो। नेपाली टोलीका मुख्य प्रशिक्षक बालगोपाल महर्जनले गोलरक्षक अर्पण कार्कीको कप्तानीमा अनुभवी टोलीलाई मैदान उतारेका थिए। आयुष घलान, मनिष डाँगी र अभिषेक रिजाललाई स्ट्राइकरमा उतारेको थियो। उनीहरु तीनै जना सिनियर टोलीका सदस्य पनि हुन्। यसैगरी मिडफिल्डरमा रोशन पहारी, सेसेहाङ आङदम्बे र एरिक विष्टलाई प्रारम्भिक टोलीमा मैदान उतारिएको थियो। डिफेन्डर सुरज ठकुरी, सुमन अर्याल, गौतम श्रेष्ठ र अभिषेक लिम्बू थिए। ठकुरी, अर्याल र श्रेष्ठ पनि सिनियर टोलीकै सदस्य हुन्। अनुभवी युवा टोलीले इरानलाई पहिलो हाफसम्म गोलरहित बराबरीमा रोके पनि दोस्रो हाफमा इरान पूर्ण रुपमा हावी भएको थियो। यस जितसँगै समूह बीमा रहेको इरानले तीन अंक जोडेको छ। इरान समूहको शीर्ष स्थानमा रहेको छ। नेपालले भने हारबाट प्रतियोगिताको सुरुवात गरेको छ। नेपालले अब दोस्रो खेलमा घरेलु टोली ताजकिस्तानसँग बिहीबार प्रतिस्पर्धा गर्नेछ। त्यस्तै अन्तिम खेलमा लेबनानसँग आइतबार खेल्नेछ। समूहको शीर्ष टोलीले एएफसी यू२३ एसियन कपका लागि छनोट हुनेछ। यस्तै दोस्रो हुने टोलीमध्ये उत्कृष्ट चार टोलीले पनि एएफसी यू२३ एसियन कपका लागि छनोट हुनेछन्। उज्वेकिस्तानमा हुने फाइनल चरणको प्रतियोगिता सन् २०२२ को जुन १ देखि १९ सम्म हुनेछ।"
प्रधानन्यायाधीश किन विवादको चंगुलमा फसे ?,"काठमाडौं : प्रधानन्यायाधीश चोलेन्द्र शमशेर जबरा अफ्ठेरोमा परेका छन् । न्याय क्षेत्रको नेतृत्व गर्न नसकेको भन्दै न्यायालयभित्र प्रधानन्यायाधीशले मार्गप्रशस्त गर्नुपर्ने आवाज उठेसँगै जबरा अफ्ठेरोमा परेका हुन् । बहालवाला न्यायाधीशहरु, पूर्वन्यायाधीश फोरम, नेपाल बार एसोसियसनको एउटै स्वर छ, 'प्रधानन्यायाधीशले न्यायालयको नेतृत्व गर्न सकेनन् । निकास दिएर मार्गप्रशस्त गर्नुपर्छ। प्रधानन्यायाधीशमाथि सम्वद्ध निकायहरुले मुख्यतः तीन आरोप लगाएका छन् : संवैधानिक निकाय, राजदूत र मन्त्रीमा भाग खोजेको न्यायाधीश हरिकृष्ण कार्कीको नेतृत्वमा गठन भएको सुझाव कार्यदल कार्यान्वयनमा चुकेको न्याय परिषद्बाट मनपरी न्यायाधीशहरुको सरुवा र नियुक्ति गरेको २०१४ मंसिर २८ गते जन्मिएका जबरा २०७५ पुस १८ मा प्रधानन्यायाधीश नियुक्त भएका थिए । जबरा २०७१ जेठ १३ देखि सर्वोच्च अदालतमा न्यायाधीशका रुपमा कार्यरत छन् । सर्वोच्चमा छिरेको झण्डै ६ वर्ष ५ महिनापछि उनको कार्यक्षमतामाथि गम्भीर प्रश्न चिन्ह खडा भएको छ । १३महिना कार्यकाल बाँकी रहेका प्रधानन्यायाधीश जबराको २०७९ पुस २८ सम्म प्रधानन्यायाधीश रहने योग्यता छ । जबराले न्यायालयको नेतृत्व गरेयता कार्यपालिकामा पटकपटकअघोषितहस्तक्षेप गरेको भन्दै उनीमाथि प्रश्नका चाङहरु थुप्रिएका छन्। खास विवाद के हो ? प्रधानन्यायाधीश जबराले सर्वोच्चका न्यायाधीशलाई विश्वासमा दिलाएर कार्यसम्पादन गर्न नसकेकै कारण उनीहरुले समेत निकास दिनुको विकल्प नरहेको बताएका छन् । जबरामाथि कार्यपालिकामा भागबण्डा खोजेको, पेसी प्रणाली परिवर्तन अस्वीकार गरेकोलगायतका आरोप असन्तुष्ट न्यायाधीशहरूको छ । मुद्दाको पेसी प्रणालीका कारण न्यायालयमा अनियमितता हुने गरेको अदालत आफैले गरेको अध्ययनले देखाएको छ। सर्वोच्चमा प्रधानन्यायाधीश र उच्च अदालतमा मुख्य न्यायाधीशलाई पेसी तोक्ने अख्तियारी छ । यसरी पेसी तोक्दा चलखेल भएको भन्दै अटोमेसन अर्थात् स्वचालित पेसी प्रणालीको तयारी गरियो। तर, लागू गर्ने विषयमा प्रधानन्यायाधीश गम्भीर देखिएनन् । आश्वासन मात्रै दिए । उनलाई गोलाप्रथाबाट पेसी सूची तोक्ने समयसीमासहितको प्रतिवद्धता जनाउन बारले सर्वोच्च अदालतलाई १५ दिनको अल्टिमेटम समेत दिएको थियो । गत साउन १४ गते न्यायाधीश हरिकृष्ण कार्कीको नेतृत्वमा गठन भएको सुझाव कार्यदल प्रतिवेदन कार्यान्वयन गर्ने भनि प्रधानन्यायाधीश जबराले बारम्बार सार्वजनिक प्रतिवद्धता जनाएपनि लागू गर्नतर्फ कुनै ठोस काम भने गरेनन् । प्रतिवेदन तयार पारेको समितिले न्यायालयका विकृति घटाउन स्वचालित पेसी व्यवस्थापन प्रणाली अवलम्बन गर्नुपर्ने र अन्तरिम समयमा गोलाप्रथाबाट पेसी तोक्ने व्यवस्था गर्न सुझाएको थियो । तर, सो सुझाव कार्यान्वयनमा पनि प्रधानन्यायाधीश इच्छुक देखिएनन् । नेपाल बार एसोसिएसनले चार वर्ष अगाडि नै पेसीलाई स्वचालित प्रणालीमा लैजानुपर्ने विषय अधिवेशनबाटै पारित गरेको थियो । न्यायपालिकाको समग्र सुधार गरी स्वतन्त्र, स्वच्छ, निष्पक्ष, शीघ्र न्याय प्रदान गर्न र समग्र न्याय प्रशासनलाई चुस्त राख्ने जिम्मेवारी प्रधानन्यायाधीशको भएपनि सो जिम्मेबारी पूरा नगरेको अधिवक्ताहरु बताउँछन् । जबराले मगलबारदेखि परिक्षणका रुपमा गोलाप्रथाबाट पेशी तोक्ने बताए पनि कार्यान्वयनमा सङ्का छ। यस्तै, जबरामाथि संवैधानिक निकाय, राजदुत र मन्त्रीमा भाग मागेको आरोप छ । जबराले कांग्रेस नेता गजेन्द्र हमाललाई उद्योगमन्त्री बनाउन सरकारलाई दबाब दिएको आरोप पनि लागेको छ। हमालले पदबाट राजीनामा दिएपनि जबराले हमालका सन्दर्भमा चित्त बुझ्दो जबाफ नदिएको बारका अधिकारीहरु बताउँछन् । जबराले आइतबार बारका अधिकारीसँगको भेटमा बरु आफूले पारिवारिक नाता पर्ने भएकाले हमाललाई मन्त्री नबनाउन नेताहरुलाई आग्रह गरेको बताएका थिए । न्यायिक क्षेत्रमा प्रश्न सोमबार बसेको न्यायाधीशहरुको बैठकमा प्रधानन्यायाधीशमा क्षमता अभाव भएको भन्दै विकल्प दिनुपर्ने विषय उठेको थियो । अदालतमा सोमबार नियमित इजलास समेत प्रभावित बन्यो। प्रधानन्यायाधीश जबरासँग दीपक कार्की, मीरा खड्का, हरिकृष्ण कार्की, विश्वम्भर श्रेष्ठ, प्रकाशमानसिंह राउत, आनन्द मोहन भट्टराई, सुष्मालता माथेमा, प्रकाश ढुंगाना, कुमार रेग्मी, हरि फुयाँल, बमकुमार श्रेष्ठ, टंक मोक्तान, मनोज शर्मा र नहकुल सुवेदी असन्तुष्ट छन् । बरिष्ठ अधिवक्ता रमण श्रेष्ठले न्यायिक क्षेत्रलाई सुदृढ बनाउन प्रधानन्यायाधीशको भूमिका अग्रणी हुनुपर्ने बताए । उनले भने,यदि न्याय क्षेत्रको नेतृत्व दिन नसक्ने हो भने प्रधानन्यायाधीशले निकास दिनुपर्छ । न्यायिक क्षेत्रमा विचलन आउन दिनु हुँदैन । नेपाल बार एसोसियसनका उपाध्यक्ष अधिवक्ता रक्षा भुषालले न्याय क्षेत्रमा विचलन आउन दिन नहुने बताइन् । उनले भने, बार र प्रधानन्यायाधीबीच आइतबार छलफल भएको थियो । सो छलफलमा हामीले न्यायालयलाई सुधारका बारेमा छलफल गर्यौं । भोलि मंगलबार बिहान फेरि बारको बैठक बसेर थप निर्णय गर्छौं। अधिवक्ताहरुले प्रधानन्यायाधीश जबराको न्यायिक आचरणमा प्रश्न उठाएका छन् । अधिवक्ताहरुले प्रधानन्यायाधीशमाथि प्रश्न उठिसकेको भन्दै चित्त बुझ्दो जबाफ दिनुपर्ने बताउँदै आएका छन् । बारले कानुनको शासन र संवैधानिक सर्वोच्चताको लागि अदालतविरुद्ध संघर्ष गर्ने ग्रीन सिग्नल दिएको छ । वरिष्ठ अधिवक्ता डा दिनेश त्रिपाठीले कार्यपालिका र न्यायापालिकाबीच अपवित्र साँठगाँठ देखिएको बताए। यसअघिका प्रधानन्यायाधीशको भूमिकामाथि पटकपटक प्रश्न उठ्दै आएको थियो।"
मुस्ताङ पुग्यो 'कबड्डी फोर' टोली,"जोमसोम : कोरोना महामारीले ठप्प हिमाली जिल्ला मुस्ताङको पर्यटन विस्तारै गति लिन थालेको छ। मुस्ताङमा निषेधाज्ञा खुकुलो भएसँगै आन्तरिक तथा बाह्य पर्यटकको मुस्ताङ आगमन बढ्न थालेको छ। अनुकुल मौसम र निषेधाज्ञा खुकुलो भएसँगै पहिलो पटक नेपाली कथानक चलचित्र कबड्डी फोरको टोली हिमाली जिल्ला मुस्ताङ आईपुगेको हो। चलचित्रको सम्पुर्ण दृष्य मुस्ताङमा नै छायांकन गर्ने उद्देश्यसहित ३५ दिनको बसाई लिएर कबड्डी टोली मुस्ताङ आईपुगेको हो। कोरोना माहामारीपछि पहिलो पटक मुस्ताङमा चलचित्र छायांकनका लागि आएको टोलीलाई सोमबार छायांकन स्थलमै पुगेर मुस्ताङका संघीय सांसद प्रेमप्रसाद तुलाचनले चलचित्र सफलताको शुभकामना दिएका छन्। सो अवसरमा संघीय सांसद तुलाचनले लामो समयसम्म कोरोनाले थलिएको मुस्ताङको पर्यटनलाई कबड्डी फोरको छायांकनले राहत प्रदान गर्ने विश्वास व्यक्त गरे। संघीय सांसद तुलाचनले चलचित्रको माध्यमबाट लुकेर रहेका पर्यटकीय गन्तब्यको प्रचारप्रसारका साथै यहाँका धार्मिक, सांस्कृतिक, सामाजिक सभ्यता र मौलिकतालाई विश्व समुदायमाझ परिचित गराउन टेवा पुग्ने बताए। मुस्ताङमा निलगिरि र धौलागिरि हिमाल,मुक्तिनाथ मन्दिरका साथै तल्लो मुस्ताङदेखि उपल्लो मुस्ताङसम्म दर्जनौ रमणीय स्थल रहेको उल्लेख्य गर्दै सांसद तुलाचनले कबड्डी जस्तै अन्य चलचित्रकर्मीलाई समेत मुस्ताङ आएर छाँयाङ्कन गर्न अनुरोध गरे। यसअघि २०७० सालदेखि निरन्तर थकाली समुदाय, थकाली कलासंस्कृति र यहाँको मौलिकतालाई मुख्य बेस बनाएर सुरु गरिएको चलचित्र कबड्डीको यो चौथो भाग हो। चलचित्र कबड्डीदेखि कबड्डी थ्री सम्मको छायांकन थाक सात सय क्षेत्रको टुकुचे, कोवाङ, लाजुङ, नाउरिकोट, लेते र छयो आदि स्थानमा भएको थियो भने कबड्डी थ्री को केही भाग कास्कीको घान्द्रुकमा भएको थियो। झन्डै साँढे ३ करोड लागतको कबड्डी फोरको निर्माण बासुरी फिल्मका सदस्य एवं कबड्डी फोरका निर्माता मणीराम पोख्रेलको रहेको छ। चलचित्र निर्माता पोख्रेलले थकाली समुदायको कथामा आधारित रहेकाले चलचित्र कबड्डी फोरको पनि मुस्ताङमा छाँयाङ्न गर्ने क्रमले निरन्तरता पाएको जानकारी दिए। उनले कबड्डीकै लागि भनेर चार पटकसम्म विगत ७ वर्षदेखि मुस्ताङ धाईरहेको र यहाँ आईपुग्दा स्थानीबासीसँग आत्मियता बढाएको अनुभव सुनाए। उनले चलचित्रको पुरै भाग ३५ दिनसम्म बसेर थासाङ क्षेत्रमा छायांकन गरिने जनाए। कोरोना माहामारी न्युनिकरण हुँदै गईरहेपनि चलचित्र टोलीले स्वास्थ्य सुरक्षाका सबै मापदण्ड अपनाएर छायांकनको व्यवस्था मिलाएको निर्माता पोख्रेलले उल्लेख गरे। यस्तै ,चलचित्र कबड्डी फोरमा नयाँ डिभ्यु गरेका पोखरेली कलाकार प्रकाश घिमिरे समेत हेड मास्टरको भूमिकामा मुस्ताङ आईपुगेको बताउँछन्। उनले पहिलो पटक मुस्ताङमा चलचित्रमा अभिनय गर्ने उद्देश्यले आएका घिमिरेले मुस्ताङ आईपुग्दा स्वर्णीम आनन्दको अनुभूती भएको बताए। उनले पहिलो पटक कवी भुपी शेरचनको गाउँ टुकुचेमा पाईला टेकेको र यहाँको हिमाल र रमणीय दृष्यले आफुलाई मोहित तुल्याएको उल्लेख गरे। मुस्ताङमा चलचित्र कबड्डीको प्रदर्शनपछि यहाँको पर्यटनले अकल्पनीय रुपमा गति लिएको थियो। कलाकार पात्रको घर कता पर्छ भन्दै आन्तरिक पर्यटक टुकुचे, नाउरिकोट, कोवाङ आदि गाउँमा पस्थे। मुस्ताङको पर्यटन प्रर्वद्धनमा चलचित्र कबड्डी वान देखि थी्र सम्मको दृष्यले पर्यटकलाई लोभ्याउने गरेको पाईएको छ। झन्डै ३ वर्षपछि पुन छाँयाङ्कनका लागि मुस्ताङ फर्किएर आएको चलचित्र कबड्डी फोरको कथा तथा पटक कथा निर्देशक रामबाबु गुरुङ र उपेन्द्र सुब्बाले लेखेका छन्। बासुरी फिल्मस्को प्रोडक्सनमा निर्माण हुन लागेको चलचित्र कबड्डी फोरमा चर्चित कलाकार दयाह्याङ्क राई, सौगात मल्ल, माओत्से गुरुङ, मिरुना मगर, बुद्धि तामाङ, विजय बराल, कविता आले, पुस्कर गुरुङ, गौमाया गुरुङ, कमलमणी नेपाल र प्रकाश घिमिरे लगायतका कलाकार रहेको निर्माण टोलीले जनाएको छ। चलचित्रको पुरै छायांकन मुस्ताङको टुकुचे, कोवाङ, लार्जुङ, नाउरिकोट,लेते, छयो र टिटी ताल लगायतका क्षेत्रमा हुने जनाईएको छ।"
"शिक्षक सेवा आयोग ११ औं संशोधन नियमावली २०७८ स्वीकृत, १७ हजार शिक्षकको दरबन्दी खुलाउने बाटो सहज","काठमाडौं : शिक्षक सेवा आयोग ११ औं संशोधन नियमावली २०७८ स्वीकृत भएको छ। मन्त्रीपरिषद्को सोमबार बसेको बैठकले यस्तो निर्णय गरेको हो। यो निर्णयसँगै शिक्षक सेवा आयोगको विज्ञापन खोल्ने बाटो खुल्ला भएको छ। आयोगको नियमावली संशोधन भएसँगै रिक्त शिक्षक दरबन्दी पदपूर्तिका लागि विज्ञापन खुल्ने छ। नियमावलीको दफा १८ को परीक्षाको पूर्णाङक र उत्तीर्णाङक सम्बन्धी व्यवस्थामा आयोगबाट लिइने प्रतियोगितात्मक परीक्षाको पूर्णाङ्क देहाय बमोजिमको हुने उल्लेख थियो। उक्त बुँदा संशोधन गरी खुला प्रतियोगितात्मक परीक्षा बनाउनुपर्ने गरी प्रस्ताव लगिएको थियो। यस्तै, दफा ३८ को परीक्षाको पाठ्यक्रम तथा बढुवा सिफारिस सम्बन्धी अन्य व्यवस्थाको दुई नम्बर बुँदा संशोधन गर्ने गरी प्रस्ताव लगिएको थियो। आयोगले ६ महिनाअघि नै शिक्षक सेवा नियमावलीसमेत संशोधनका लागि मन्त्रिपरीषद्मा प्रस्ताव लगेको थियो। शिक्षामन्त्री नियुक्त नहुँदा नियमावली संशोधन प्रकृयाअघि बढ्न सकेको थिएन। १७ हजार शिक्षकको दरबन्दी खुलाउने बाटो खुल्ला भएको छ। आयोगले यसअघि शिक्षक सेवा नियमावली संशोधनका लागि मन्त्रिपरिषद्मा प्रस्ताव लग्दा प्राविधिक कारण देखाउँदै नियमावली संशोधनको प्रक्रिया रोकिएको थियो। नियमावली संशोधन नहुँदा शिक्षक छनोटका लागि खुला विज्ञापन, आन्तरिक बढुवा र शिक्षण अध्यापन अनुमतिपत्र (लाइसेन्स) परीक्षा लगायतका काम रोकिएका थिए । आयोगलाई शिक्षा तथा मानव स्रोत विकास केन्द्रले देशभरका सामुदायिक विद्यालयमा १७ हजार ४७ जना शिक्षकको दरबन्दी रिक्त रहेको विवरण पठाइसकेको छ। केन्द्रले प्राथमिक तहका १२ हजार ९ सय १२, निम्न माध्यमिक तहका दुई हजार ५ सय ९३ र माध्यमिक तहका एक हजार ५ सय ४२ पदमा दरबन्दी रिक्त रहेको विवरण आयोगलाई बुझाएको हो।"
वायुसेवा निगमको कार्यकारी अध्यक्षमा अधिकारी,"काठमाडौं : नेपाल वायु सेवा निगमको अध्यक्षमा युवराज अधिकारी नियुक्त भएका छन् । सोमबार बसेको मन्त्रिपरिषद् बैठकले निगमको कार्यकारी अध्यक्षमा अधिकारीलाई नियुक्त गरेको हो । अधिकारी निगममा ३४ वर्ष कार्य गरी सेवानिवृत भएका थिए । त्यस समयमा ५ वटा विभागको प्रमुख भएर काम गरेका थिए । अधिकारीको नियुक्तिसँगै निगमले अनुभवी र दक्ष अध्यक्ष पाएको छ । सरकारले यसअघि अध्यक्ष रहेका सुशिल घिमिरेको राजीनामा स्वीकृत गर्दै अधिकारीलाई कार्यकारी अधिकारसहित अध्यक्षमा नियुक्त गरेको हो । निगमको प्रबन्ध निर्देशक डिमप्रसाद पौडेलको अधिकार खोसिएसँगै लामो समयदेखि आन्दोलन गर्दै आएका ट्रेड युनियनहरुले स्थगित गर्ने संकेत गरेका छन् । सरकारले अधिकारीलाई कार्यकारी अध्यक्ष बनाएपछि पौडेलको सम्पूर्ण अधिकार खोसिएको हो । यसैबीच सरकारले बेमौसमी बाढी तथा डुबानबाट धानबालीमा भएको क्षतिको अध्ययन गर्ने भएको छ । अध्ययनका लागि गृहमन्त्रालयको सचिव टेकनारायण पाण्डेको संयोजकत्वमा समिति बनाएको छ । समितिमा कृषि मन्त्रालयका सचिव अर्थमन्त्रालयका सचिव, उद्योग मन्त्रालयका सचिव, सामान्य मन्त्रालयका सचिव, राष्ट्रिय योजना आयोगका सचिव सदस्य छन् । समितिललाई प्रतिवेदन पेश गर्न तीन दिनको समय दिइएको छ । सरकारले नेपाल पुनबिर्मा कम्पनी लिमिटेड सञ्चालन समितिको अध्यक्षमा डा रवीन्द्र घिमिरेलाई नियुक्त गरेको छ । कम्पनीको सदस्यमा मदन पोखरेल नियुक्त भएका छन् ।"
सर्वोच्च बारले माग्यो प्रधानन्यायाधीशको राजीनामा,काठमाडौ : सर्वोच्च अदालत बार एसोसिएसनले प्रधानन्यायाधीश चोलेन्द्र शम्शेर जबराले राजीनामा दिइ मार्ग प्रशस्त गर्नुपर्ने औल्याएका छन्। सोमबार बसेको बैठकपछि निकालिएको विज्ञप्तिमा सल्लाहकार समितिसँगको छलफलपछि न्यायिक नेतृत्व सम्पूर्ण रुपमा असफल भएको निष्कर्ष निकालेको हो । सर्वोच्च बारका सचिव ॠषिराम घिमिरेले न्यायपालिकालाई थप संकटबाट जोगाउन समुचित निकासका लागि प्रधानन्यायाधीशले मार्गप्रशस्त गर्नुपर्ने माग गरिएको बताए।
परिचयपत्र नभएकालाई कोठा भाडामा नदिनु : गृह मन्त्रालय,"काठमाडौं : गृहमन्त्रालयले परिचयपत्र नभएकालाई कोठा वा फ्ल्याट भाडामा नदिन अनुरोध गरेको छ । अवैध रुपमा नेपाल भित्रिएका विदेशी नेपालमा आएर कोठा भाडामा लिन थालेपछि गृह मन्त्रालयले सो अनुरोध गरेको हो। गृह मन्त्रालयले परिचय लुकाइ कोठा भाडामा लिन आउने वा काम गर्न आउने मानिस भेटिए प्रहरीलाई खबर गर्न समेत विज्ञप्तिमार्फत अुनरोध गरेको छ। 'पछिल्ला केही दिनका घटनाहरुबाट कतिपय विदेशी नागरिक परिचय लुकाइ अनधिकृत रुपमा नेपाल प्रवेश गरी बसोबास गर्ने प्रयास भइरहेको बुझिएकोले पहिचान खुल्ने आधिकारिक परिचयपत्र नभएका कुनै पनि व्यक्तिहरुलाई घर, अपार्टमेन्ट, फ्ल्याट, कोठा आदि भाडामा नदिन र त्यस्ता व्यक्तिहरुलाई कामकाजमा समेत नलगाउन सबैमा अनुरोध गरिन्छ', गृहमन्त्रालयको विज्ञप्तिमा उल्लेख गरिएको छ, 'साथै कोही पहिचान नखुलेका विदेशी नागरिकहरु देखिए वा भेटिएमा नजिकको प्रहरी चौकीमा खबर गरी सहयोग गरिदिनुहुन समेत अनुरोध छ ।'"
एनआरएनएको विवाद समाधान उन्मुख,"काठमाडौं : गैरआवासीय नेपाली संघ (एनआरएनए)को विवाद समाधान उन्मुख देखिएको छ। दुवै पक्ष ललिचो देखिएपछि छिट्टै विवाद समाधान हुने संकेत देखिएको हो। प्रतिनिधि विवादका कारण अक्टुबर २३२५ मा तय भएको १०औं महाधिवेशन तथा विश्व ज्ञान सम्मेलन अनिश्चित बनेको छ। विवाद समाधान गर्न दुवै पक्षबीच आन्तरिक छलफल चलिरहेको छ। संस्थापन पक्षले ६ महिनाभित्र निर्वाचन गर्नेगरी तोकिएको निर्वाचन स्थगित गरेको छ। संघका प्रवक्ता डीबी क्षेत्रीले दुवै पक्षबीच सहमति भएर एक हप्ताभित्र नतिजा आउने बताए।दुवै पक्ष लचिलो देखिएकाले विवाद समाधान हुने देखिएको छ, उनले भने। दुवै पक्षका चार जना प्रतिनिधिको गहन छलफल भइरहेको छ। संघका उपाध्यक्ष मन केसीले विवाद अन्त्य हुने चरणमा पुगेको बताए। छलफल सकारात्मक ढंगले अघि बढेकाले विवाद अन्त्य हुने उनको भनाइ छ। अन्योल सिर्जना भइरहेका बेला केही राष्ट्रिय समन्वय समितिले भेला आयोजना गरेका छन्। भेलामा विवाद समाधान गरी अगाडि बढ्ने विषयमा छलफल भएको छ। सुरुमा संस्थापन पक्षले भेला रोक्न खोजे पनि पछिल्लो समयमा सकारात्मक रूपमा लिएको छ। गैरआवासीय नेपाली सोनम लामाले ८४ देशमा कार्यरत सबै नेपाली एकजुट हुनुपर्ने बताए। संशोधित विधानमा प्रतिनिधि पठाउन तीन किसिमको व्यवस्था गरिएको छ। प्रतिनिधि छनोट गर्दा ६५ प्रतिशत प्रतिनिधि पुरानै कार्यसमितिले, २५ प्रतिशत नयाँ कार्यसमितिले र १० प्रतिशत निर्वाचनपछि छनोट गर्ने प्रावधान छ। तर कतिपय देशमा प्रनिनिधि छनोट गर्ने क्रममा विधानबमोजिम छनोट गरिएको छैन। दुवै पक्षले आआफ्ना मान्छे प्रतिनिधि पार्न खोजेकाले मतदान गर्ने कति भन्ने विषयमा यकिन नै छैन। प्रवक्ता क्षेत्रीले आपसी सहमति गर्दा दोहोरिएका प्रतिनिधि छनोट गर्न समस्या नभएको बताए। एनआरएनएको विवाद बढ्दै गएपछि असन्तुष्ट पक्षले परराष्ट्र मन्त्रालयमा उजुरी दिएका थिए। परराष्ट्र मन्त्रालयले विवाद समाधान गरेर मात्र निर्वाचनमा जान दबाब दिएपछि गैरआवासीय नेपाली संघले चुनाव सारेको थियो। आइतबार आयोजना भएको राष्ट्रिय समन्वय समितिको भेलामा बोल्ने राजनीतिक दलका प्रतिनिधिहरूले आपसी सहमति गरी विवाद सल्टाउन सुझाव दिएका थिए। संघको विधान अनुरूप तोकिएको मितिमा महाधिवेशन नगर्ने अमेरिका, यूके, पोर्चुगल, फ्रान्स, साइप्रस, डेनमार्क तथा ओमानलगायतका देशमा भएका राष्ट्रिय समितिको वैधानिकतामाथि मन्त्रालयले प्रश्न उठाउँदै नयाँ निर्वाचन गर्न निर्देशन दिएको थियो। तर त्यसअनुरूप जान नसकिने दुवै पक्षले सहमति जनाएको बुझिएको छ। अमेरिका, बेलायत र अस्ट्रेलियामा प्रनिनिधि छनोटमा बढी समस्या छ। केही देशमा विद्यार्थी पनि सदस्य भएको संस्थापन पक्षले समेत स्वीकार गरेको छ। विद्यार्थीको सदस्यता खारेज गर्ने बाटोमा गए ६ महिनाभित्र चुनाव गर्न नसकिने जनाइएको छ। तर परराष्ट्र मन्त्रालयको पत्रमा संघको कुनै राष्ट्रिय समितिमा विद्यार्थी सदस्य भएमा पुनरावलोकन गर्न भनिएको छ। नियमावलीमा उल्लेखित प्रतिनिधि चयन गर्ने प्रावधान अमूर्त रहेको भन्दै मन्त्रालयले विगतका प्रावधानअनुसार नवनिर्वाचित एनसीसी कार्यसमितिबाट प्रतिनिधि चयन गर्न भनेको थियो। तर संघले विधानबमोजिम नै समस्या समाधान गर्ने जनाइरहेको छ। संघको नयाँ नेतृत्वका लागि उपाध्यक्ष डाबद्री केसी, उपाध्यक्ष रविना थापा र सल्लाहकार कुल आचार्यको समूह चुनावी मैदानमा छ। समाधान उन्मुख भनिए पनि निर्वाचन कहिले हुने? निर्वाचन हुने कि नहुने भन्ने विषयमा अझै अन्योल छ। संघका पूर्वअध्यक्ष तथा संरक्षक देवमान हिराचनले १८ वर्षको इतिहासमा पहिलो पटक संघको महाधिवेशन र चुनाव गर्न नसक्नु दुःखद् भएको बताए। हामी आफैले बनाएको विधान र सरकारको कानुन पालना नगर्दा समस्या आएको हो उनले भने। संरक्षक परिषद्ले हामीलाई जिम्मा दिए एक महिनाभित्र समाधान गर्न सक्छौं भनेका थियौं उनले भने,तर हामीलाई पूर्ण जिम्मेवारी दिइएन। संस्था कसैको व्यक्तिगत स्वार्थमा प्रयोग हुन नहुने भन्दै समस्या समाधान गर्न राष्ट्रिय समन्वय समितिको भूमिका महत्वपूर्ण रहेको उनले बताए। कसरी समाधान गर्ने भन्ने नसोचेमा एनआरएनएको भविष्य अँध्यारो सुरुङमा जान्छ उनले भने। एनसीसीका समस्या आईसीसीले समाधान नगर्दा समस्या देखिएको भन्दै संरक्षकसमेत रहेका हिराचनले एनसीसीको समस्या समाधान नभए संस्था जहिले पनि धल्न सक्ने बताए। आईसीसी विधानअनुसार नचलेकाले समस्या आएको हो,उनले भने,संस्था बचाउनतर्फ लाग्नुपर्छ।"
"८७ अंकले उकालो लाग्यो नेप्से, कारोबार रकममा पनि वृद्धि","काठमाडौं : सेयर कारोबारको दोस्रो दिन सोमबार नेप्से परिसूचक ८७६३ अंकले वृद्धि भएर २६ सय ७२२५ विन्दुमा पुगेको छ। नेप्से बढेसँगै कारोबार रकममा पनि वृद्धि भएको छ। यसदिन २२९ कम्पनीको ८३ लाख ९५ हजार ८६४ कित्ता शेयर ४ अर्ब ३० करोड ८८ लाख रुपैयाँमा कारोबार भयो। कारोबारको अघिल्लो दिन आइतबार नेप्से २७ अंकले बढेर २५ सय ८४५२ विन्दुमा अडेको थियो। सो दिन २२५ कम्पनीको ५८ लाख १८ हजार २५ कित्ता शेयर दुई अर्ब ७७ करोड ३४ लाख मूल्य बराबरमा खरिदबिक्री भएको थियो। यसदिन ठूला कम्पनीको शेयर कारोबार मापन सेन्सेटिभ इण्डेक्स पनि वृद्धि भएको छ। इण्डेक्स १३६१ अंकले वृद्धि भएर ५०४५७ विन्दुमा अडेको छ। कारोबारमा आएका १३ वटै समूहको शेयर परिसूचक बढेको छ। वित्त र जलविद्युत समूहको परिसूचक सर्वाधिक क्रमश ७८१ र ७५७ प्रतिशतले बढेको छ। यस्तै, लगानी समूहको ४२२ प्रतिशतले बढ्दा विकास बैंकको परिसूचक ६५ प्रतिशतले बढेको छ। जीवन विमाको ३७३, अन्यको २६३, र बैंकिङको २०७ प्रतिशतले परिसूचक बढेको छ। बाँकी अन्य समूहको शेयर मूल्य पनि वृद्धि भएको छ। सोमबार दर्जन बढी कम्पनीको शेयर मूल्यमा सकारात्मक सर्किट लागेको छ। कारोबार रकमका आधारमा महालक्ष्मी विकास बैंक शीर्षस्थानमा रह्यो। यस कम्पनीको १६ करोड २५ लाख २३ हजार ८५९ रुपैयाँमा शेयर कारोबार भयो।"
महालक्ष्मी लाईफको राष्ट्रिय सम्मेलन सम्पन्न,"काठमाडौं : महालक्ष्मी लाईफ इन्स्योरेन्स लिमिटेडले चितवनको सौराहामा आफ्नो राष्ट्रिय सम्मेलन सम्पन्न गरेको छ। कात्तिक ५ र ६ गते भएको सम्मेलनमा देश भरिका ६० शाखारउपशाखा प्रमुखहरु, १४ क्षेत्रका क्षेत्रिय प्रमुखहरु तथा प्रधान कार्यालयका अधिकृतहरुको सहभागिता रहेको थियो। सम्मेलनको पहिलो दिन चौध क्षेत्रका क्षेत्रिय प्रमुख, उपक्षेत्रिय प्रमुख र एरिया शाखा प्रमुखहरुले आआफ्नो क्षेत्रको व्यवसायिक प्रतिवेदन पेश गरेका थिए। प्रमुख कार्यकारी अधिकृतको अध्यक्षतामा सम्पन्न उक्त भेलामा प्रतिस्पर्धी कम्पनीहरुको अवस्था, कम्पनीको व्यवसायीक कारोबार र लक्ष्य प्राप्तिको लागि अपनाइने आगामी रणनीति तथा कार्यक्रम बारेमा क्षेत्रगत छलफल भएको थियो। कार्यक्रमको दोस्रो दिन कार्तिक ६ गते कम्पनीका सम्पुर्ण कार्यालय प्रमुख र अधिकृतहरु सहभागी भएको नेशनल विजनेश मिट २०७८ राष्ट्रिय सम्मेलन सम्पन्न गरियो। प्रमुख कार्यकारी अधिकृत रमेश कुमार भट्टराईले उद्घाटन गरेको उक्त सम्मेलनमा स्वागत मन्तब्य बरिष्ठ सहायक महाप्रबन्धक प्रशान्तराज धमलाले व्यक्त गरे। त्यसैगरी नायव प्रमुख कार्यकारी अधिकृत रामेश्वर श्रेष्ठले त्रैमासिक व्यवसायिक समिक्षा गरे भने अर्का नायव प्रमुख कार्यकारी अधिकृत कमल पन्थीले सहभागिहरुलाई कम्पनीको बीमा योजनाहरुको बारेमा तालिम प्रदान गरका थिए। सम्मेलनको अन्तमा २०७८।०७९ को प्रथम त्रैमासमा तोकेको लक्ष्य प्राप्त गर्ने २९ जना कार्यालय प्रमुखहरुलाई प्रमुख कार्यकारी अधिकृतले पुरस्कृत र सम्मान गरेका थिए। सम्मेलनले दोस्रो त्रैमासको शाखा उपशाखा र क्षेत्रको व्यवसायीक लक्ष्य निर्धारण गरेको थियो। बीमा जनचेतना अभिवृद्धिको लागि यो आव भित्र सबै शाखा उपशाखाले आआफ्नो क्षेत्रमा 'युवासँगमहालक्ष्मी लाईफ कार्यक्रम सम्पन्न गर्ने निर्णय गरियो। कार्यक्रममा प्रमुख कार्यकारी अधिकृतले 'युवासँगमहालक्ष्मी लाईफू कार्यक्रम विषयमा विस्तृत जानकारीको साथै तालिम प्रदान गरेका थिए।"
सर्वोच्चमा फूलकोर्ट बस्न सकेन,"काठमाडौं : सर्वोच्च अदालतका १४ जना न्यायाधीशहरुले बहिष्कार गरेपछि फूलकोर्ट बस्न सकेन। प्रधान्यायाधीश चोलेन्द्र शमशेर जबराले सोमबार दिउँसो १:३० बजेका लागि फूलकोर्ट बोलाएका थिए। न्यायाधीशहरुले सोमबारको इजलास पनि बहिष्कार गरेका छन्। उनीहरु इजलासमा नगइ छलफलमा जुटेका छन्। यता नेपाल बार एसोसिएसनको पनि छुट्टै बैठक बसिरहेको छ। आइतबार प्रधानन्यायाधीश जबरा र नेपाल बार एसोसिएसनका पदाधिकारीबीच भेटघाट भएको थियो। भेटका क्रममा न्यायाधीश जबराले सोमबार फूलकोर्ट र मंगलबार गोपाप्रथाबाट इजलास तोक्ने प्रतिवद्धता जनाएका थिए। यता सर्वोच्चकै १४ न्यायाधीश भने प्रधानन्यायाधीशलाई नै असहयोगको नीति बनाउन छुट्टै बैठक बसेका थिए। प्रधानन्यायाधीश जबराले फूलकोर्टको एजेन्डाबारे छलफलै नगरी बैठक आह्वान गरेको भन्दै न्यायाधीशहरुले आपत्ती जनाएका थिए। चौतर्फी विवादमा परेपछि प्रधानन्यायाधीश जबराले कानुन व्यवसायीको छाता संगठन नेपाल बारका पदाधिकारीसँग छलफल गरेका थिएन्। जबराले करिब तीन घण्टाको छलफलमा न्यायालय सुधारका नाममा हरिकृष्ण कार्की संयोजकत्वको प्रतिवेदन कार्यान्वयन गर्ने प्रतिबद्धता जनाएका थिए। सर्वोच्चको सोमबार बस्ने पूर्ण बैठक (फूलकोर्ट) मा उनले बारका पदाधिकारीलाई समेत आमन्त्रण गरेका थिए। बहिष्कारजस्तो नदेखिने गरी इजलाससमेत छल्न बैठक गरेर अलमल्याउने रणनीति बनाएको भन्दै न्यायाधीशहरु छलफलमा जुटेका हुन्। पूर्णबैठक बहिष्कार गर्ने न्यायाधीशहरू दीपककुमार कार्की, मीरा खड्का, हरिकृष्ण कार्की, विश्वम्भरप्रसाद श्रेष्ठ, आनन्दमोहन भट्टराई, प्रकाशमान सिंह राउत, बमकुमार श्रेष्ठ, टंकबहादुर मोक्तान, प्रकाशकुमार ढुंगाना, सुष्मालता माथेमा, कुमार रेग्मी, हरिप्रसाद फुयाल, मनोजकुमार शर्मा र नहकुल सुवेदी छन्। सर्वोच्चमा प्रधानन्यायाधीशसहित २० न्यायाधीश छन्। एक न्यायाधीश अमेरिका भ्रमण र अन्य काठमाडौंबाहिर रहेको जनाइएको छ। प्रधानन्यायाधीश भेट्न नेपाल बारको टोली सर्वोच्चमा सर्वोच्च अदालतमा मंगलबारदेखि गोलाप्रथाबाट पेशी तोकिने सर्वोच्चका १४ न्यायाधीशले फुलकोर्ट बहिष्कार गर्ने सर्वोच्चका न्यायाधीशले गरे इजलास बहिष्कार"
राजबिनै छुट्टीमा शिल्पा,"मुम्बई : चर्चित बलिउड अभिनेत्री शिल्पा सेट्टी मुम्बई नजिकैको अलिवागको भ्रमणमा निस्किएकी छन्। उनी आफ्ना दुई सन्तान र आमासँग छुट्टी मनाउन निस्किएकी हुन्। बिदा मनाउन निस्किँदै गरेको शिल्पा परिवारको तस्बिर सामाजिक सञ्जालमा भाइरल पनि भइरहेको छ। तर, उनीहरूसँग शिल्पाका पति राज कुन्द्रा भने देखिएका छैनन्। पारिवारिक घुमघाममा राज कुन्द्रा नदेखिएपछि सामाजिक सञ्जालमा विभिन्न टिकाटिप्पणी भएको छ। शिल्पासँग आमा सुनन्दा सेट्टी, छोरा विआन र छोरी समीसा निस्किएका हुन्। शिल्पा सानी छोरीलाई बोकेर अलिवाग भ्रमणका लागि निस्किएकी थिइन्। उनका छोरालाई भने सुनन्दाले हात समातेकी छन्। राज कुन्द्रालाई पक्राउ गरेपछि शिल्पाले परिवार सम्हालेकी थिइन्। उनले दुई सन्तानसँगै गणेश चतुर्थी मनाएकी थिइन्। त्यतिबेलाको तस्बिर पनि सामाजिक सञ्जालमा निकै भाइरल बनेको थियो। पति राज कुन्द्रा हिरासतमा बसेको एक महिनापछि शिल्पा नियमित काममा फर्किएकी थिइन्। उनी डान्स रियालिटी सो सुपर डान्सर ४ को निर्णायक हुन्। पोर्नोगाफी भिडियो बनाएर डिजिटल प्लेफर्ममार्फत प्रदर्शन गरेको आरोपमा शिल्पा पति राज कुन्द्रा जेल परेका थिए। लामो समयपछि उनी जमानतमा रिहा भएका थिए। शिल्पा लामो समयपछि बलिउडमा फर्किएकी थिइन्। उनले गत जुनमा रिलिज भएको हंगामा२मा अभिनय गरेकी थिइन्। उक्त चलचित्रमा परेस रावल र मिजान जाफरीसँगै उनी देखिएकी थिइन्।"
२९ वर्षपछिको त्यो जित,"दुबई : आइतबारको रात पाकिस्तानका क्रिकेट समर्थकका लागि ठूलो खुसीको रात भयो। उनीहरुको वषौंदेखिको सपना त्यस रात साकार भएको थियो। आइतबार राति पाकिस्तानले टीट्वेन्टी विश्वकपमा भारतलाई मात्र पराजित गरेनन्, सबैभन्दा ठूलो प्रतिद्वन्द्वीमाथि सानदार जित पनि निकाले। त्यो जित यति ठूलो र महत्वपूर्ण थियो कि पाकिस्तानी टोलीका कप्तान बाबर आजमको बुवा पनि खुसीले रोएका थिए। गहभरि आँसु लिएर उनले परिवारका सदस्यसँग खुसीयाली साटेका थिए। टीट्वेन्टी र एकदिवशीय विश्वकपका कुनै पनि खेलमा पाकिस्तानले भारतलाई पराजित गर्न सकेको थिइन्। २९ वर्षदेखिको उनीहरुको सपना आइतबार राति संयुक्त अरब इमिरेट्सको दुबईमा साकार भएको थियो। भारतले दिएको एक सय ५२ रनको लक्ष्य पाकिस्तानले १३ बल बाँकी छँदै बिना विकेट पूरा गरेको थियो। मैले सायदै आफ्नो खेल जीवनमा यस्तो खुसी महसुस गर्न पाएँ, टेस्ट क्रिकेटका कमेन्टेटर एवं पाकिस्तानी समर्थक आतिफ नवाजले भने, यस खेलमा कुनै एक पल मात्रै होइन, पूरै खेल अवधिभर आनन्द लिएँ। उनले विश्वकपजस्तो ठूलो प्रतियोगितामा आफ्नो चिरप्रतिद्वन्द्वीसँग पटक पटक हार्नुपर्दाको क्षण सोच्न पनि नसकिने बताए। आइतबार रातिको जित यति ठूलो उल्लेखनीय जित थियो कि, जुन यति सानदार र अविश्वसनीय हुन्छ भनेर कसैले पनि सोचेका थिएनन्, नवाजले भने, यो जितले सिंगो पाकिस्तानमा खुसी ल्याएको छ। अहिलेको कठिन समयमा पनि सबै पाकिस्तानीको मुहारमा मुस्कान ल्याउन सफल भएको छ। भारतका खेलाडी यति धेरै दयालु देखिए कि उनीहरुले सिंगो पाकिस्तानमा खुसी फैलाइदिए। यसैगरी पाकिस्तानी क्रिकेटर सदाव खानले आफ्नो टिमप्रति गर्व महसुस भएको बताए। मेरो टिमप्रति निकै गौरवान्वित छु। जसले हाम्रो खराब र राम्रो दुवै समयमा पनि साथ र सहयोग गर्नुभयो उहाँहरुलाई तपाईको पाकिस्तान यही हो भन्न चाहन्छु, २३ वर्षीय क्रिकेटर सदावले भने। सन् १९९२ देखि पाकिस्तानले टीट्वेन्टी र एकदिवसीय विश्वकपमा भारतलाई पराजित गर्न सकेको थिएन। यसअघि भएका १२ भिडन्तमा भारतले नतिजा आफ्नो पक्षमा पार्दै आएको थियो। यस्तै टीट्वेन्टी विश्वकपका यसअघिका खेलेका पाँच खेलमध्ये पाँचै खेलमा भारतले जित निकालेको थियो। सन् २००७ को टीट्वेन्टी विश्वकप फाइनल, सन् २०११ को एकदिवसीय विश्वकपको सेमिफाइनल र सन् २००३ मा सेञ्चुरियनमा सचिन तेन्दुलकरको प्रेरणादायी प्रदर्शनमा भारतले पाकिस्तानलाई निरास पारेको थियो। भारत र पाकिस्तानबीचको बहुप्रतिक्षित भिडन्त पाकिस्तानी नागरिकले रेस्टुरेन्ट, सिनेमा घर र सपिङ कम्प्लेक्सहरुमा हेरेका थिए। जब पाकिस्तानले ऐतिहासिक जित निकाल्यो, तब समर्थकहरु खुसी मनाउन सडकमा ओइरिएका थिए। पाकिस्तानका प्रधानमन्त्री एवं पूर्व कप्तान इमरान खानले ट्विट गर्दै टोलीलाई बधाइ दिएका थिए। पाकिस्तानले हरेक पटक हरियो जर्सी लगाउँदै आएको थियो। यस पटकको हरियो जर्सी उनीहरुका लागि लक्की सावित भयो। त्यति मात्र होइन, १३ अंकलाई अनलक्की मानिन्छ। तर, पाकिस्तानलाई १३ अंक नै लक्की सावित भयो। यसअघिका १२ भिडन्तमा भारतसँग पराजय बेहोरेको पाकिस्तानले १३औं प्रतिस्पर्धामा भारतलाई पराजित गर्न सफल भयो। त्यसैले १३ अंक उनीहरुका लागि लक्की मात्र होइन, विशेष पनि बन्न पुग्यो। इतिहास रच्दै भारतमाथि पाकिस्तानको शानदार जित"
बेनीजोमसोम सडकमा यात्रुका सेवक इन्द्रसिङ,"बेनी : चार वर्षदेखि स्तरोन्नतिको क्रममा रहेको मुस्ताङलाई राष्ट्रिय राजमार्गसँग जोड्ने ७६ किलोमिटर दुरीको बेनीजोमसोम सडक पहिरो, कटान र बाढीले दैनिकजसो अवरुद्ध हुने गर्छ। म्याग्दीको गलेश्वरदेखि मुस्ताङको लेते सम्मको खण्डमा मुस्ताङ जाने आउने तिर्थयात्री, पर्यटक र स्थानीयवासी आवतजावत गर्ने यो जोखिम, कष्ट र झञ्जटपूर्ण यात्रा गर्नुपर्छ। साँघुरो सडकको बिचमा गाडी फसेर आवत जावत बन्द हुने समस्या पनि उत्तिकै छ। म्याग्दीको उत्तरी क्षेत्र हुँदै मुस्ताङलाई राष्ट्रिय राजमार्गसँग जोड्ने बेनीजोमसोम सडकको हिउँदयामको यात्रा समेत सहज छैन। सकसपुर्ण बेनीजोमसोम सडकको यात्रालाई सहज बनाउन र अवरोध हटाउन रातदिन, झरी, वर्खा, धुलो, हिलोको प्रवाह नगरी खटिरहेका हुन्छन् ५० वर्षीय इन्द्रसिंह शेरचन। बेनीजोमसोमकोरला सडक आयोजनाका सुपरभाइजर शेरचनको खटाइले संकटका सेवकको पहिचान बनाएका छन्। मैले जागिरेको भावना राखेर रातदिन खटेर समन्वय नगर्ने हो भने एकै दिनमा तीनचार ठाउँमा भएको अवरोध हटाएर यात्रुलाई गन्तब्यमा पुर्याउन सम्भव हुदैन, शेरचन भन्छन्, काम गर्दा गर्दै कति दिन बाटोमै भोकै सुत्नुपरेको छ। आफै पर्खाल लगाउने, बेल्चाले पहिरो पन्छाउने, गाडी तान्ने गर्नुपर्छ। बेनीजोमसोम सडकको म्याग्दी खण्डमा हुने दुर्घटना, अवरोध र विपद्का घटनाको प्राय सूचना पहिलोपटक शेरचनसँग पुग्छ। प्रहरी, प्रशासन, जनप्रतिनिधी, सञ्चारकर्मी, आयोजना र निर्माण व्यवसायीलाई सूचना दिने शेरचनलाई सम्बन्धित ठाउँमा नपुगी मनले मान्दैन्। बाढी पहिरो तथा अन्य विपद्का घटना भए अग्रपंक्तिमा पुग्न इन्द्रसिङलाई कसैले पठाउन पर्दैन, अन्नपूर्ण गाउँपालिकाका अध्यक्ष डमबहादुर पुनले भने समाजका जो कसैलाई पनि अप्ठेरो परको ठाउँमा पुग्नु उहाँको बिशेषता हो। इन्द्रसिंहको सक्रियता र समन्वयकारी भूमिकाले बेनीजोमसोम सडकमा हुने अवरोध हटाउन, विपद् व्यवस्थापन र दुर्घटना न्युनीकरणमा सहयोग पुगेको पुनले बताए। गत वर्ष काभ्रेभिर र रुप्से खण्डमा पहिरो गएर फसेका तीन हजार जना भन्दा बढी यात्रुलाई पिठ्युमा बोकेर सडक पार गराएका शेरचनलाई संविधान दिवसमा बिभुषित गर्न जिल्ला प्रशासन कार्यालय मुस्ताङले गृह मन्त्रालयमा सिफारिस गरेको थियो। २०७७ को प्रहरी दिवसको अवसरमा जिल्ला प्रहरी म्याग्दीले प्रहरीलाई सहयोग गर्ने नागरिकको रुपमा सम्मान गरेको थियो। २०७६ माघ १६ गते अन्नपूर्ण गाउँपालिकाको खोपाराबाट नारच्याङ जाने क्रममा हराएका चार जना नेपाली पदयात्रीको खोजीका लागि शेरचनले स्थानीयवासीको नेतृत्व गरेका थिए। धवलागिरी आधार शिविरमा हराएका पर्यटक खोज्ने कामको पनि अगुवाई गरेका शेरचनले धवलागिरी र अन्नपूर्ण आधार शिविर जाने पर्यटक तथा उनिहरुको सामग्री पुर्याउन समन्वय गर्छन्। बेनीजोमसोम सडक अवरुद्ध हुँदा गत साउनमा शेरचनले पिठ्युमै बोकेर पहिरो पार गराएर कोरोना भाइरस विरुद्धको भ्याक्सिन मुस्ताङमा समयमै पुर्याउन सहयोग गरेका थिए। विस २०७३ असोजमा काभ्रेभिरमा १४ जनाको ज्यान जाने गरि भएको जिप दुर्घटनाका घाइतेको उद्धार र मृतकको शव सडकसम्म ल्याउन शेरचनले सुरक्षाकर्मीहरुलाई सघाएका थिए। मुस्ताङको थासाङ गाउँपालिका२, नाउरीकोटमा जन्मिएका शेरचनको बसोबास हाल म्याग्दीको अन्नपूर्ण गाउँपालिका३ दानामा छ। बेनीजोमसोम सडकको मार्ग खुलेपछि विस २०६३ मा बेनीमा आएर २०७१ सम्म कालीपुलमा 'मुस्ताङ लेते होटल' सञ्चालन गरेका शेरचन २०७३ मा पोखराको लेकसाइडमा सरेका थिए। विस २०७४ देखि शेरचनका परिवारले दानामा होटल ब्यवसाय गरिरहेका छन्। उनले होटलमा काम गर्ने श्रमिकका पाँच जना बालबालिकालाई पठनपाठनको व्यवस्था मिलाएका थिए। शेरचनकी श्रीमति सुनिताले चलाएको होटलमा आठ जनाले रोजगारी पाएका छन्। 'मुस्ताङ लेते होटल एण्ड रेष्टुरेन्ट' शेरचनको ब्राण्ड जस्तै छ। बिवाह गरिसकेका दुई जना छोरा र छोरी पोखरामा पर्यटन व्यवसाय गर्छन्। एउटी छोरी पोखरामा पढ्दैछिन्।"
अवैध रुपमा ओसारपसार भएको सालको काठ बरामद,गोरखा : जिल्ला प्रहरी कार्यालय गोरखाले सोमबार १२ थान सालका गोलिया काठ बरामद गरेको छ। गोरखा नगरपालिका ९ लुदिखोलास्थित पुन्चे सामुदायिक वनबाट अवैधरुपमा ओसारपसार हुन लागेको सालको काठ जिल्ला प्रहरी कार्यालय गोरखाबाट खटिएका प्रहरीले बरामद गरेको हो। सोमबार दिउँसो उक्त ठाउँमा नामथर नखुलेका अज्ञात व्यक्तिहरुले अवैध रुपमा साल काठको गोलीयाहरु ओसार पसार गर्दै गरेको सूचना पाएपछि जिल्ला प्रहरी कार्यालय गोरखा र अस्थायी प्रहरी पोष्ट लक्ष्मीबजारबाट प्रहरी टोली उक्त स्थानमा खटिई नियन्त्रणमा लिएको कार्यालयले जनाएको छ। प्रहरी टोलीले पुन्चे सामुदायिक वनभित्र झाडीमा लुकाएर राखेको अवस्थामा १२ थान सालको काठका गोलीयाहरु बरामद गरेको डिएसपी प्रकाश दाहालले जानकारी दिए। उक्त काठहरु डिभिजन वन कार्यालय गोरखामा बुझाइएको र थप अनुसन्धान तथा कार्वाहीको लागी प्रक्रिया सुरु गरिएको उनले बताए।
कुमारी बैंक र रोडीयो क्याफे एण्ड बार प्राइभेटबीच सहकार्य,"काठमाडौं : कुमारी बैंक लिमिटेड र खुसिबू, काठमाडौंस्थित रोडीयो क्याफे एण्ड बार प्राइभेट लिमिटेडबीच आफ्ना ग्राहकलाई सेवाहरुमा कुमारी बैंकका डेबिटक्रेडिट कार्डबाट भुक्तानी गर्दा विशेष छुट प्रदान गर्ने सम्बन्धी सम्झौता भएको छ। कुमारी बैंकका मार्केटिंग प्रमुख नवीन मुनि बज्राचाय र रोडीयो क्याफ एण्ड बार प्राइभेट लिमिटेडका निर्देशक सुचित्रा महर्जनले हस्ताक्षर गरेका छन्। सम्झौता बमोजिम कुमारी बैंकका ग्राहकले खुसिबूस्थित रोेडीयो क्याफ एण्ड बार प्राइभेट लिमिटेडका विभिन्न आउटलेट तथा खानपिनमा १० प्रतिशतसम्मको आकर्षक छुट प्राप्त गर्न सक्नेछन्। जिन्दगीको निरन्तर भागदौडमा थकित तन र मनलाई सक्रियशील राख्न लगायत शारीरिक स्फूर्ति एवं मानसिक उर्जा र सचेतना पूर्णजागरणका लागी विश्राम अत्यावश्यक रहेको छ। सोही कुरालाई मध्यनजर गर्दै, कुमारी बैंकले आफ्ना ग्राहकहरूलाई यस सहकार्यमार्फत रोडीया क्याफे एण्ड बार प्राइभेट लिमिटेडका विभिन्न सेवाहरुमा बैंकका डेबिटक्रेडिट कार्ड ग्राहकवर्गलाई आकर्षक छुटको व्यवस्था गरेको हो। कुमारी बैंकले आफ्ना देशव्यापी १९६ शाखा सञ्जाल, १७३ एटिएम, ३३ शाखारहित बैंकिङ्ग ईकाई तथा १४ एक्सटेनसन काउन्टरबाट अत्याधुनिक बैंकिङ्ग सुविधाहरु दिँदै आएकोे र आगामी दिनहरुमा अझ सरल, सुलभ तथा उत्कृष्ट सेवाका निमित्त सहकार्यहरु गर्दै जाने प्रतिबद्धता जनाएको छ।"
यस्तो छ फिरन्ते राउटेको दैनिकी (फोटो फिचर),"दैलेख : राउटे जाती मानव सभ्यताको इतिहास बोकेको समुदाय हो। त्यतिमात्र होइन दक्षिण एसियाको एकमात्र अन्तिम भ्रमणशिल समुदाय हो। लोपोन्मुख मध्येको पनि अति लोपोन्मुख जाती राउटे कर्णालीमा घुमन्ते जीवनयापन गरिरहेका छन्। आफ्नै मान्यता तथा मौलिकताभित्र रहि जीवनयापन गरिरहेका राउटे आधुनिक मानव समाजबाट टाढै छन्। उनीहरु जंगल, वन्यजन्तु र प्रकृतिसँग निकट छन्। समुदायभित्र विभेद र वर्ग विभाजन छैन। यो नै राउटेको उत्कृष्ट पहिचान हो। राउटेहरु पैसा छोए पाप लाग्छ भन्ने मान्यता राख्थे। तर, अहिले राउटेका लागि पैसा अनिवार्य जस्तै भईसकेको छ। उनीहरु स्थायी बसोबास लेखपढ र खेतीपाती गर्नुलाई महाशत्रु ठान्छन्। यद्धपी राउटे समुदायका बालबालिका र युवाहरु लेख्न र पढ्न थालेका छन्। नेपाल सरकारले राउटे नागरिकलाई २०६३ बाट सामाजिक सुरक्षा भत्ता प्रदान गर्दै आईरहेको छ। २०७५ असार ३० गते दैलेखको गुराँस गाउँपालिकाबाट परिचय पत्र प्राप्त गरेका राउटे नागरिकलाई कर्णाली प्रदेश सरकारले मासिक २ हजार रुपैयाँ सामाजिक सुरक्षा भत्ता दिन सुरु गरिसकेको छ। सिकार गर्नु, काठका सामान निर्माण गरी खाद्यान्नसँग साट्नु नै राउटेको जीविकोपार्जनको मुख्य स्रोत हो। स्थायी रुपमा एकै ठाउँमा नबस्ने र बस्ती सरिरहने राउटेको अर्को विशेषता नै हो। आफ्नो समुदायका कुनै सदस्यको मृत्युपछि बसाई सर्ने प्रचलनका कारण राउटे कुनै एक ठाउँमा बसोबास गर्न सक्दैनन्। यतिमात्र होइन, धार्मीक, सांस्कृतिक र मौषम अनुसार राउटे एक ठाउँबाट अर्कोठाउँमा बसाई सरिरहन्छन्। मुख्यतया कर्णालीको दैलेख, सुर्खेत, सल्यान, जाजरकोट र दाङ जिल्लाको जंगलहरुमा फिरन्ते जीवनयापन गर्दै आएको राउटे हाल सल्यानको बनगाड कुपिण्डे नगरपालिका१ घाटगाउँमा बसोबास गर्दै आएका छन्। रास्कोटी, कल्याल र सोमबंशी गरी तीन थर रहेको राउटे बस्तीमा हाल ४१ घरपरिवारमा १ सय ४४ जनाको जनसंख्या छ। आफूलाई जंगलको राजा दावी गर्ने राउटेहरुमा पहिले एउटै मुखियाले समुदायको नेतृत्व गरेपनि पछिल्ला केही वर्ष तीन जातिका तीन मुखिया छन्। काठबाट कोसी, मुधुस, आरी बनाएर बेच्ने अर्थात् अनाजसँग साटेर आफ्नो गुजारा चलाउने गर्छन्। कन्दमूल, गुनाबादरको मासु उनीहरुलाई विशेष मनपर्छ। आफ्नै परम्परागत रितीरिजाव, जीवनशैली, धर्मसंस्कार अंगाल्दै आएको यो जाति नेपालको संकटासन्न जातिमा पर्दछ। राउटे नागरिकहरुको सामाजिकीकरणका लागि सोसेक नेपालमार्फत राउटे परियोजना सञ्चालित छ। एईआएन लक्जेम्वर्गको आर्थिक सहयोगमा सोसेक मार्फत सञ्चालित परियोजनाअन्तरर्गत तीन जना कर्मचारी समुदायमै खटिएका छन्। परियोजना मार्फत दुई जना जोडी शिक्षक र एक जना स्वाथ्यकर्मी (अहेव) वस्तीमा खटिएका छन्। राउटे बस्तीमा सञ्चालित परियोजना र वस्तीको अवस्थाबारे हालै स्थलगत अवलोकन गरिएको छ। एईआएन लक्जेम्वर्गका कार्यकारी निर्देशक फ्रान्कोइस बिन्सफेल्ड, नेपाल प्रमुख रमेश त्वायना, सोसेक नेपालका अध्यक्ष हीरासिंह थापासहितको टोलीले राउटे बस्तीको स्थलगत अवलोकन गरेका थिए।"
सर्वोच्चका न्यायाधीशले गरे इजलास बहिष्कार,"काठमाडौं : सर्वोच्च अदालतका १४ जना न्यायाधीशहरुले इजलास बहिष्कार गरेका छन्। सोमबार सर्वोच्चले इजलास तोकेको भएपनि उनीहरु काममा गएका छैनन्। प्रधानन्यायाधीश चोलेन्द्र शमशेर जबराले बोलाएको पूर्णबैठक (फूलकोर्ट) बहिष्कार गर्ने घोषणा गरेका न्यायाधीशहरु अहिले छलफलमा जुटेका छन्। प्रधानन्यायाधीश जबराले सोमबार १:३० बजे फूलकोर्ट बोलाएका छन्। पूर्ण बैठक पनि बस्नेनबस्ने अन्योल बनेको छ। यता नेपाल बार एसोसिएसनको छुट्टै बैठक बसिरहेको छ। आइतबार प्रधानन्यायाधीश जबरा नेपाल बार एसोसिएसनका पदाधिकारीसँग भेटघाट गरेका थिए। यता सर्वोच्चकै १४ न्यायाधीश भने प्रधानन्यायाधीशलाई नै असहयोगको नीति बनाउन छुट्टै बैठक बसेका थिए। प्रधानन्यायाधीश जबराले फूलकोर्टको एजेन्डाबारे छलफलै नगरी बैठक आह्वान गरेको भन्दै न्यायाधीशहरुले आपत्ती जनाएका थिए। चौतर्फी विवादमा परेपछि प्रधानन्यायाधीश जबराले कानुन व्यवसायीको छाता संगठन नेपाल बारका पदाधिकारीसँग छलफल गरेका थिएन्। जबराले करिब तीन घण्टाको छलफलमा न्यायालय सुधारका नाममा हरिकृष्ण कार्की संयोजकत्वको प्रतिवेदन कार्यान्वयन गर्ने प्रतिबद्धता जनाएका थिए। सर्वोच्चको सोमबार बस्ने पूर्ण बैठक (फूलकोर्ट) मा उनले बारका पदाधिकारीलाई समेत आमन्त्रण गरेका थिए। बहिष्कारजस्तो नदेखिने गरी इजलाससमेत छल्न बैठक गरेर अलमल्याउने रणनीति बनाएको भन्दै न्यायाधीशहरु छलफलमा जुटेका हुन्। पूर्णबैठक बहिष्कार गर्ने न्यायाधीशहरू दीपककुमार कार्की, मीरा खड्का, हरिकृष्ण कार्की, विश्वम्भरप्रसाद श्रेष्ठ, आनन्दमोहन भट्टराई, प्रकाशमान सिंह राउत, बमकुमार श्रेष्ठ, टंकबहादुर मोक्तान, प्रकाशकुमार ढुंगाना, सुष्मालता माथेमा, कुमार रेग्मी, हरिप्रसाद फुयाल, मनोजकुमार शर्मा र नहकुल सुवेदी छन्। सर्वोच्चमा प्रधानन्यायाधीशसहित २० न्यायाधीश छन्। एक न्यायाधीश अमेरिका भ्रमण र अन्य काठमाडौंबाहिर रहेको जनाइएको छ। प्रधानन्यायाधीश भेट्न नेपाल बारको टोली सर्वोच्चमा सर्वोच्च अदालतमा मंगलबारदेखि गोलाप्रथाबाट पेशी तोकिने"
बानेश्वरको बीच सडकमा भ्वाङ,काठमाडौं : बानेश्वरस्थित सिभिल अस्पतालनजिकै सडकको बीच भागमा ठूलो भ्वाङ परेको छ। सडकमा भ्वाङ पर्दा सवारी आवागमनमा आंशिक समस्या देखिएको छ। अहिले सडक विभागका कर्मचारीहरुले मर्मत गरिरहेका छन्।
प्रधानन्यायाधीश जबराको राजीनामा माग्ने न्यायाधीशको निर्णय,"काठमाडौं : सर्वोच्च अदालतका १३ जना न्यायाधीशले प्रधानन्यायाधीश चोलेन्द्र शमशेर जबराको राजीनामाको माग गरेका छन्। बैठकमा सहभागी एक न्यायाधीशले प्रधानन्यायाधीश राजनीतिक विवादमा परेको,प्रभावकारी ढंगले न्यायालय संचालन गर्न नसकेको भन्दै सर्वोच्चकै न्यायाधीशहरुले राजीनामा मागेको बताएका छन्। सोमबार बिहान इजलास बहिष्कार गर्दै १३ जना न्यायाधीशले छुट्टै बैठक गरेका थिए। सोही बैठकले प्रधानन्यायाधीश जबराको राजीनामा माग्ने निर्णय गरेको हो। न्यायाधीशहरुले मंगलबार प्रधानन्यायाधीश जबरालाई भेटेर मार्गप्रशस्त गरिदिन आग्रह गर्ने स्रोतले बताएको छ। प्रधान्यायाधीश चोलेन्द्र शमशेर जबराले सोमबार १:३० बजेका लागि बोलाएको फूलकोर्ट पनि न्यायाधीशहरुले बहिष्कार गरेका छन्। उनीहरुले बहिष्कार गरेपछि फूलकोर्ट बस्न सकेन। प्रधानन्यायाधीश भेट्न नेपाल बारको टोली सर्वोच्चमा सर्वोच्च अदालतमा मंगलबारदेखि गोलाप्रथाबाट पेशी तोकिने सर्वोच्चका १४ न्यायाधीशले फुलकोर्ट बहिष्कार गर्ने सर्वोच्चका न्यायाधीशले गरे इजलास बहिष्कार सर्वोच्चमा फूलकोर्ट बस्न सकेन"
दराजको ४७ भन्दा बढी सहरमा सेवा विस्तार,"काठमाडौं : नेपालको अग्रणी अनलाइनबजार दराजले आगामी महिनामा देशभरि आफ्नो डेलिभरी र लजिस्टिक सेवाको विस्तारलाई तीव्रता दिने घोषणा गरेको छ। २०१८ मा अलिबाबा द्वारा कम्पनीको अधिग्रहण पछि, दराजको मुख्य उदेस्य भने एक देशव्यापी रसद पूर्वाधार निर्माण गर्न रहेको छ। यस मार्फत दराजले केवल देशभर आफ्नो पदचिह्न बढाउन सफल मात्र नभई देशमा एक राम्रो ईकमर्स पारितन्त्रको निर्माण गर्न मद्दत पुर्याउने छ। यो उद्येश्य फलदायी रहेको देखिन्छ किनकि हाल दराजले नेपालका ४७ भन्दा बढी सहरहरूमाआफ्नो डेलिभरी सेवाविस्तार गरिसकेको छ। नेपालको विविध भूगोलले दराज जस्ता ईकमर्स कम्पनीहरूका लागि धेरै कठिनाइहरू प्रस्तुत गर्दछ। जस मध्ये, प्रमुख मुद्दा भनेको उपयुक्त सडक नेटवर्कको अभाव रहेको छ। देशभरका प्रमुख सहरहरुलाई एक आपसमा जोड्ने उपयुक्त सडक नेटवर्कको अभावमा कुनै पनि प्रकारको सामान र सेवाहरुको वितरणमा धेरै समस्याहरु आउँछ। येही मुद्दालाई सम्बोधन गर्नको लागी, दराजले प्रत्येक वर्ष एउटा विशिष्ट इलाकासँग परिचित वितरण कर्मीहरुसँग साझेदारी गर्दै आएका कम्पनीले जनाएको छ। यी वितरण कर्मी या 'डेलिभरी हिरोज'हरुले कम्पनीलाई कुनै पनी उत्पादनहरु देशभरको विभिन्न भागहरुमा वितरण गर्न मद्दत गर्दछन्। हाल दराजको देशभर १५ वटा डेलिभरी हबहरू छन्। यी हबहरुबाट नै ग्राहकहरुको उत्पादनहरु वितरण गरिन्छ । हब निम्नानुसार छन् : १ बिर्तामोड २ विराटनगर ३ जनकपुर ४ बीरगंज ५ भरतपुर ६ पोखरा ७ बुटवल ८ धनगढी ९ भक्तपुरसल्लाघारी १० काठमाडौंपुरानो बानेश्वर ११काठमाडौंबालाजु १२ काठमाडौंगोपीकृष्ण १३ काठमाडौंन्युराेड १४ काठमाडौथसिखेल १५ काठमाडौंसोल्टिमोड २०१८ मा अलिबाबाद्वारा दराजको अधिग्रहण हुने समयमा नेपालमा रसद सञ्चालन (लोजिस्टिक अपरेसन) धेरै आधारभूत थियो। ठुलो रुपमा कार्यभार उठाउन सक्ने धेरै डेलिभरी कम्पनीहरू थिएनन्। नतिजास्वरूप, दराजले नेपालको पहिलो ईकमर्स डेलिभरी कम्पनी 'दराज एक्सप्रेसको' रूपमा आफ्नै समाधान निकाल्यो। दराज एक्सप्रेसको माध्यमबाट, दराजले भण्डारण र गुणस्तर नियन्त्रण मार्फत ग्राहकहरुको लागी राम्रो रसद (लोजिस्टिक) अनुभव सुनिश्चित गर्न सफल भएको छ।"
दैलेख अस्पतालमा शल्यक्रियाबाट प्रसुती,"दैलेख : दैलेख जिल्ला अस्पतालमा एकैदिन दुई जना गर्भवती महिलाको जटिल शल्यक्रियाबाट प्रसुती गराईएको छ। स्वास्थ्य सेवा कार्यालय दैलेखअन्तरर्गत जिल्लाकै ठूलो अस्पतालमा आइतबार एकै दिन दुई जना गर्भवती महिलाको जटिल शल्यक्रिया मार्फतप्रसुती गराईएको अस्पतालका डाजगत थापाले बताए। नारायण नगरपालिकाका २६ बर्षीया डिलकुमारी दर्लामी र २१ बर्षीया मञ्जु बस्नेत गरी दुई जना गर्भवतीको शल्यक्रियाबाट बच्चा जन्माइएको डाथापाले बताए। दुवै जना गर्भवती महिलाहरुको अवस्था गम्भिर थियो, शल्यक्रिया गरेर बच्चालाई जन्म दिनु बाहेक अरू विकल्प थिएन, डा थापाले भने। दैलेख अस्पतालमा जटिल प्रकारका गर्भवतीको शल्यक्रियामार्फत उपचार सेवा सिजरिएन सेक्सन (सिएस) सञ्चालन भएयता जिल्लाका गर्भवती महिलाहरुलाई राहत मिलेको छ। झण्डै तीन महिनादेखि बन्द रहेको सिएस सेवा गत जेठ देखि पुःन सुचारु भएको थियो। जनशक्ति अभावमा रोकिएको शल्यक्रियाबाट प्रसुती सेवा सुचारु भएपछि गर्भवतीलाई शल्यक्रिया गरी सुत्केरी गराउन रिफर गर्नुपर्ने बाध्यता हटेको अस्पताल स्रोतले जनाएको छ। गत जेठ महिनादेखि हालसम्म ६० भन्दा बढी गर्भवती महिलाहरुको शल्यक्रियाबाट प्रसुती गराईएको अस्पतालका डाजगत थापाले बताए। सेवा बन्द रहँदा शल्यक्रियामार्फत प्रसुति गराउन परे सुर्खेतस्थित प्रदेश अस्पताल तथा नेपालगंज पठाउनु पर्ने बाध्यता थियो। दैलेख अस्पतालमै सेवा सञ्चालन भएयता जिल्लाका सर्वसाधारणहरु आकस्मिक प्रसुती शल्यक्रियाका लागि महँगो शुल्क तिरेर सुर्खेत तथा नेपालगंजसम्म पुग्नु बाध्यता हटेको अस्पतालले जनाएको छ।"
वडा अध्यक्षसहित तीन जनाविरुद्ध मुद्धा दर्ता,"वीरगन्ज : वीरगन्ज १३ मुर्लीस्थित कब्रस्तानमा गाड्न लागेकै अवस्थामा प्रहरीले नियन्त्रणमा लिएको बालिकाको शवको पोष्टमार्टम रिपोर्ट आएपछि प्रहरीले उक्त प्रकरणमा वीरगन्जका एक जना वडा अध्यक्ष र जगरनाथपुर गाँउपालिकाका अध्यक्षका छोरासहित ३ जना विरुद्ध मुद्धा दर्ता गरेको छ। प्रहरीले वीरगन्ज महानगरपालिका १३ का वडा अध्यक्ष तुफान फारुक अन्सारी, जगरनाथपुर गाँउपालिकाका अध्यक्ष जालीम मियाका जेठा छोरा नासिर मिया र मृतक बालिकाका बुवा समसुद्दिन अन्सारी विरुद्ध मुद्धा दर्ता गरेको हो। काठमाडौंमा गरिएको शवको पोष्टमार्टममा झुण्डिएर मृत्यु भएको रिपोर्ट आए पनि पोस्टमार्टम नगराई शव गाड्न लागिएकोले घटनालाई प्रहरीले शंकास्पद नै मानेर ३ जना विरुद्ध मुद्धा दर्ता गरेको हो। झुण्ड्याएर मारेको पनि हुनसक्ने आशंका गर्दै घटना लुकाउने र प्रमाण दबाउने, नष्ट गर्ने प्रयास गरेको अभियोगमा प्रहरीले तीन जना विरुद्ध पर्सा जिल्ला अदालतमा मुद्दा दर्ता गरेको हो। तीनै जना विरुद्ध मलुक अपराध संहितको दफा ९३ विरुद्धको कसुरमा मुद्धा दर्ता गरिएको पर्साका प्रहरी प्रवक्ता प्रहरी नायव उपरिक्षक ओम प्रकाश खनालले जानकारी दिए। कसैले कुनै कसुरदारलाई बचाउने नियतले कसुर सम्बन्धी कुनै प्रमाण दबाउन, नष्ट गर्न वा त्यसलाई प्रमाणको रुपमा प्रयोग गर्न नसकिने गरी विगार्न नपाउने उल्लेख छ। त्यसो गरे वा गराएमा तीन वर्षसम्म कैद र ३० हजार रुपैयाँसम्म जरिबाना हुने कानूनी व्यवस्था छ। पोष्टमार्टम रिपोर्टमा झुण्डिएरै मृत्यु भएको देखिएपनि घटना लुकाउने र प्रमाण दबाउन खोजिएकोले ३ जना विरुद्ध मुद्दा दर्ता गरिएको प्रहरी नायव उपरिक्षक खनालले बताए। शव कब्रिस्तान लैजानुभन्दा अगाडि गाँउपालिका अध्यक्षका जेठा छोराको नासिरको घरमा राखिएको, मृतक बालिकाका बुवालाई घटनाबारे जानकारी हुँदा पनि प्रहरीलाई खबर नगरेको र वीरगन्ज १३ मुर्लीस्थित कब्रस्तानबाट शव नियन्त्रणमा लिने बेला त्यहाका डाध्यक्ष तुफान फारुक अन्सारीले अवरोध पुर्याएको आरोप प्रहरीले लगाएको छ। मुद्धा दर्ता गरिएका ३ जना मध्ये मृतक बालिकाका बुबा समसुद्दिन मात्रै प्रहरी हिरासतमा छन्। वडा अध्यक्ष अन्सारी र गाँउपालिका अध्यक्ष जालीमका जेठा छोरा नसीर भने फरार रहेकाले उनीहरुको खोजी भइरहेको प्रहरी नायव उपरिक्षक खनालले बताए। वीरगन्ज १३ मुर्लीस्थित कब्रस्तानमा असोज २१ गते साँझ भारतको बिहार पश्चिमी चम्पारण जिल्लाको इनर्वा खमीया गाँउकी १४ वर्षीया बालिका जयुनत खातुनको शव गाड्दै गरेको अवस्थामा प्रहरीले नियन्त्रणमा लिएको थियो। शवको पोष्टमार्टम, वीरगन्जमै नगर प्रहरीले चिकित्सकको सिफारिसमा असोज २२ गते काठमाडौं पठाएको थियो। पोष्टमार्टम रिर्पोट काठमाडौंबाट आइतवार मात्रै आएको प्रहरी नायव उपरिक्षक खनालले बताए। असोज २१ गते कब्रस्तानबाट शव नियन्त्रणमा लिएकै दिन प्रहरीले घटनामा संलग्न रहेको आशंकामा जगरनाथपुर गाँउपालिकाका अध्यक्ष जालीम मियाका नाती, मृतक बालिकाका बुबा समसुद्दिन, आमा, भाइ र बहिनी गरि ५ जनालाइ नियन्त्रणमा लिएको थियो। ती मध्ये मुद्धा दर्ता गरिएका मृतक बालिकाका बुबा समसुद्दिनलाइ मात्रै हिरासतमा राखेर अरु ४ जनालाई सोमबार रिहा गरिएको प्रहरी नायव उपरिक्षक खनालले बताए।"
"पाँचथरमा बस दुर्घटना: दुईको मृत्यु, ६२ जना घाइते",पाँचथर : फिदिम नगरपालिका४ सरखण्डेमा बस दुर्घटना भएको छ। दुर्घटनामा दुईजनाको मृत्यु भएको छ भने ६२ जना घाइते भएका छन्। घाइते भएका एक बालक र एक महिलाको उपचारका क्रममा समर्पित अस्पतालमा मृत्यु भएको हो । उनीहरुको सनाखत भने भएको छैन । चिकित्सकले उनीहरुलाई भर्खरै मृत घोषित गरेको अस्पतालका जनसम्पर्क अधिकृत गणेश रिजालले जानकारी दिए। दुर्घटनामा अन्य ६२ जना घाइते छन् । घाइतेमध्ये १५ बालबालिका छन् । घाइतेमध्ये जिल्ला अस्पतालमा उपचाररत चारजनालाई झापा पठाइएको जिल्ला अस्पतालका सूचना अधिकारी नारायण जोशीले जानकारी दिए। जिल्ला अस्पतालसहित समर्पित र पाथीभरा अस्पतालमा उपचाररत थप १० जनालाई अन्यत्र पठाउने तयारी गरिएको छ । घाइतेमध्ये समर्पित अस्पालतमा उपचाररत तीनजना सामान्य उपचारपछि घर फर्केका छन् । फिदिम४ शिवादोभानबाट झापाका लागि छुटेको को१ख ३८६५ नम्बरको बस बिहान करिब ११: ३० बजे सडकबाट झरेर दुर्घटना भएको थियो । अर्को सवारी साधनलाई उछिन्ने क्रममा सडकको डिलबाट बस अगाडि बढ्दा करिब २० मिटर तल झरेको हो । दुर्घटनामा बसमा सवार सबै यात्रु घाइते भएका थिए । रासस
नेकपा एमाले पाल्पाको ७६ वडामा नेतृत्व चयन,"तानसेन : पाल्पाका १० स्थानीय तहका ८१ वडामध्ये ७६ वडामा नेकपा एमाले पाल्पाले वडा नेतृत्व चयन गरेको छ। ५ वडाको विभिन्न कारण वडा अधिवेशन रोकिएको छ। रैनादेवी छहरा गाउँपालिकाको वडा नं १ सिद्धेश्वरमा उमबहादुर दर्लामी, वडा नं २ सोमादीमा यमबहादुर राउत, वडा नं ३ भुवनपोखरीमा सूर्यप्रसाद पौडेल, वडा नं ४ छहरामा टिकाराम पोखरेल, वडा नं ५ मुझुङमा प्रेम कार्की, वडा नं ७ बल्ढेङगढीमा रमेशकुमार कार्की र वडा नं ८ सत्यवतीमा रेमबहादुर रानाको नेतृत्वमा वडा कमिटी चयन भएको छ। रम्भा गाउँपालिकाको वडा नं १ हुँगीको अध्यक्षमा कृष्णप्रसाद अर्याल, वडा नं २ फोक्सिङकोटको अध्यक्षमा जितबहादुर गाहा, वडा नं ३ पिपलडाँडाको अध्यक्षमा कर्णबहादुर पौडेल, वडा नं ४ हुमीनको अध्यक्षमा कृष्ण रायमाझी र वडा नं ५ ताहुँको अध्यक्षमा झमान सिं सिंजालीको अध्यक्षतामा वडा कमिटी निर्माण भएको गाउँपालिका अध्यक्ष विष्णुप्रसाद भण्डारीले बताए। बगनासकाली गाउँपालिका वडा नं २ पोखराथोकको अध्यक्षमा कवि नेपाल, वडा नं ३ नायरनमतलेसको अध्यक्षमा केशव रायमाझी, वडा नं ४ खानीछापको अध्यक्षमा जितबहादुर कनौजे, वडा नं दर्लामडाँडा ५ को अध्यक्षमा प्रकाश न्यौपाने, वडा नं यम्घा ६ को अध्यक्षमा जयाराम बस्याल, वडा नं ७ खानीगाउँको अध्यक्षमा केशवराज खराल, वडा नं ८ बराङ्दीको अध्यक्षमा मोतिलाल बस्याल र वडा नं ९ चापपानीको अध्यक्षमा मुक्तिराम तिमिल्सीना चयन भएका छन्। निस्दी गाउँपालिका वडा नं १ बाकामलाङमा गीरबहादुर सोती, वडा नं २ सहलकोटमा टेकबहादुर चौहान, वडा नं ३ झिरुबासमा रामबहादुर पाटा, वडा नं ४ मित्यालमा सन्तबीर सुनारी, वडा नं ५ गल्धामा दुर्गाबहादुर सोमै, वडा नं ६ अर्चलेमा महेन्द्र बयम्बु, र वडा नं ७ ज्यामिरेमा मुक्तबहादुर पाटा चयन भएका छन्। पूर्वखोला गाउँपालिकाको वडा नं १ सिलुवामा खेमबहादुर हिस्की, वडा नं २ जल्पामा बेदप्रसाद बस्याल, वडा नं ३ रिङ्नेरहमा खुमबहादुर पाटा, वडा नं ४ देवीनगरमा बलबहादुर थापा, वडा नं ५ बीरकोटमा धनबहादुर सिंजाली, वडा नं ६ हेक्लाङमा धनबहादुर घर्तीको नेतृत्वमा वडा कमिटी गठन भएको छ। रामपुर नगरपालिकाको १० वटै वडामा वडा अधिवेशन सम्पन्न भएको छ। वडाअधिवेशनबाट रामपुर नगरपालिका१, मा जगतबहादुर मल्ल रामपुर२, मा अमरबहादुर थापा, रामपुर३, मा लोकनाथ भट्टराई, रामपुर४, मा दिलबहादुर कौसी, रामपुर५, मा मीन राज रेग्मी, रामपुर६, लोकनाथ ढकाल, रामपुर७, मा बैकुण्ठ अधिकारी, रामपुर८, मा हरिबहादुर ज्ञवाली, रामपुर९, मा मोहन खनाल र रामपुर१०, टंकप्रसाद खनाल निर्वाचित भएका एमाले रामपुर नगर ईन्चाज राजु श्रेष्ठले बताए। माथागढी गाउँपालिकाको वडा नम्बर २ को रुप्सेमा बोमबहादुर ठाडा, वडा नं ३ कसेनीमा जगतबहादुर ठाडा, वडा नं ४ झडेवामा राजेश पन्थी, वडा नं ५ हात्तीलुङमा यमकुमार राना,वडा नं ६ गोठादीमा थमबहादुर गाहा, वडा नं ७ रहवासमा लोकबहादुर ठाडा, र वडा नं ८ बहादुरपुरमा राजेश नेपालीको अध्यक्षतामा वडा कमिटी चयन भएको छ। तानसेन नगरपालिका वडा नं १ को अध्यक्षमा खडानन्द न्यौपाने, वडा नं २ को अध्यक्षमा मदनलाल बज्राचार्य, वडा नं ३ को अध्यक्षमा कृष्णप्रसाद पाण्डे, वडा नं ४ को अध्यक्षमा गणेश घिमिरे, वडा नं ५ को अध्यक्षमा रमेश बोहोरा, वडा नं ६ को अध्यक्षमा भिमराज खराल, वडा नं ७ को अध्यक्षमा श्रीकृष्ण पाण्डे, वडा नं ८ को अध्यक्षमा कुलबहादुर नगरकोटी, वडा नं १० को अध्यक्षमा बाबुराम रावल, वडा नं ११ को अध्यक्षमा लक्ष्मण गोदार वडा नं १२ मा पुरुषोत्तम गैरे, वडा नं १४ शोभाकर भट्टराई वडाध्यक्ष चयन भए। रिब्दीकोट गाउँपालिकाका ८ वटै वडामा अधिवेशन सकिएको छ। गाउँपालिकाको वडा नं ११ को अध्यक्षमा झपेन्द्र गैरे, वडा नं २ को अध्यक्षमा नलबहादुर सारु, वडा नं ३ को अध्यक्षमा हरिबहादुर गोदार, वडा नं ४ को अध्यक्षमा राजकुमार श्रेष्ठ, वडा नं ५ को अध्यक्षमा रमेश आचार्य, वडा नं ६ को अध्यक्षमा श्रीमान बगाले, वडा नं ७ को अध्यक्षमा इन्द्रबहादुर कुँवर र वडा नं ८ को अध्यक्षमा मोहन कुँवरलाई चयन गरेको छ। तिनाउ गाउँपालिका वडा नं १ को कचल अध्यक्षमा भुवन सिं चिदी, वडा नं दोभानको अध्यक्षमा रामबहादुर थापा, वडा नं ३ झुम्साको अध्यक्षमा गुरुप्रसाद शर्मा, वडा नं ४ सत्यवतीको अध्यक्षमा लालबहादुर दर्लामी, वडा नं ५ को लडाँडाको अध्यक्षमा यमबहादुर चिदी र वडा नं ६ मस्यामको अध्यक्षमा ताराप्रसाद भण्डारीको अध्यक्षक्षतामा वडा कमिटी चयन भएको छ। रैनादेवी छहराको वडा नं ६ जुठापौवा, तानसेन नगरपालिका को वडा नं ९ र १३, बगनासकालीको वडा नं १ चिर्तुङधारा, माथागढी गाउँपालिका वडा नं १ चिदीपानीमा अधिवेशन गर्न बाँकी रहेको छ।"
कानुन हातमा लिएर मधेशमा जनता भड्काउँदै सिके राउत,"काठमाडौं : पाँच सयहजारमा हामी भोट बेच्छौं, हामीले भोट बिक्री गरेका होइनौं, आफ्नो भविष्य बेचेका हुन्छौं । त्यसैले हामी बारम्बार धोका खाइरहेका छौं,'जनमत पार्टीका अध्यक्ष डासिके राउतले मञ्चबाट बोले,बालबच्चको टाउकोमा हात राखेर कसम खानुस् कि आउने चुनावमा लाउडस्पिकर छापमै मोहर मार्छौ। जनमत पार्टीलाई नै जिताउछौं। सहभागीले पर्र ताली पिटे । मधेशमा मधेशी जनताको राज नआएको भन्दै उनले थपें,नेता राज, ठेकेदार राज, गुण्डा राजलाई हटाएर हामी तपाईंहरुको राज ल्याउन चाहान्छौं। कसमै खाइहाल्नुस्, आउँदो निर्वाचनमा जनमत पार्टीलाई जिताछौं । शनिबार महोत्तरीको बर्दिबासस्थित किसान नगरमा उनले पार्टीको आमसभालाई सम्बोधन गर्दै यसो भने। आउँदो निर्वाचनका लागि भोट मागे। छोरोको टाउकोमा हात राखेर कसम खानुलाई मधेशमा अशुभ मानिन्छ। तर, उनले सत्तामा पुग्न मधेशीको भावनासँग खेलवाड गर्न भ्याए। जुनदिन जनमत पार्टी सत्तामा आउँछ त्यो दिन जनताको घरघरमा एउटा सिमकार्ड दिन्छौं, हामी केही गर्नुभन्दा पहिला जनतालाई सोध्छौं, 'उनले ढाडस दिँदै भने,मोबाइलबाट जनताको अभिमत लिन्छौं । के काम गर्ने, न गर्ने जनताले निरधारण गर्छ, नेता र ठेकेदारले होइन् । यसैलाई जनता राज भनिएको स्पष्ट उनले जिक्किर गरे । भ्रष्टाचार हटाएर जनता राज ल्याउनु आफ्नो पार्टीको मुल एजेण्डा रहेको डा राउतले खुलाए । कस्तो हुन्छ जनता राज ? त्यसको उदाहरण उनका कार्यकर्ताले बिहीबार जनकपुरधाममा पेश गरिसकेका छन् । कानुन हातमा लिँदै जनकपुरधाममा एक सरकारी अधिकारीमाथि भ्रष्टाचार गरेको आरोपमा जनकारबाही गरे । उनका कार्यकर्ताले अराजक बन्दै खानेपानी तथा ढल निकास कार्यालयमा पसेर तोडफोड गरे । बाँसको भाटा बोकेका उनीहरुले निमित्त कार्यालय प्रमुख राजेश्वर कुशवाहामाथि कुटपीट गरे । भ्रष्टाचारी भन्दै कार्यकक्षबाट थुतेर लुगा च्यातिदिए । कालोमोसो दले । नगर परिक्रमा गराए । विधिको शासनलाई लत्याउँदै उनका कार्यकर्ताले इन्जिनियर कुशवाहाको हुर्मत लिए । जनमत पार्टीका उद्दण्ड १७ जना कार्यकर्तालाई पक्रेर प्रहरीले मुद्दा चलाएको छ । अमानवीय घटनाको चौतर्फी विरोध भइरहेको छ । डा राउत बस्ने जनकपुरकको बलवा टोलमा ढल निकास थुनेको आरोपमा कुशवाहाउपर जनकारवाही गरियो । जनतालाई दुःख दिने सार्वजनिक पदमा रहेका मेयर, उपमेयर, सांसद्, मन्त्रीलाई जनकारबाही गर्ने डा राउतको पार्टी सार्वजनिक अभिव्यक्ति पनि दिएका छन् । अहिले जनकपुरको सबै सरकारी कार्यालयमा सुरक्षार्थ प्रहरी टोली खटाइएको छ । हामीले मात्रै मधेशलाई समृद्ध बनाउन सक्छौं । युवालाई रोजगारी दिन्छौं,'डा राउतले बर्दिबासको सभामा ठोकुवा गर्दै भने,'जनमत पार्टीले मात्रै विभेद हटाउन सक्छ । समाजिक न्याय दिन्छौं । भ्रष्टाचार नियन्त्रण र १० लाख युवालाई रोजगारी दिने आफ्नो प्रमुख एजेण्डा रहेको उल्लेख गरे । हामी समाजिक समाजवाद र प्रत्यक्ष लोकतान्त्रिक पद्धतिको निर्माण गर्न चाहन्छौं । गाँस, बास, कपास, शिक्षा, स्वास्थ्यलाई व्यवस्थित बनाउँछौं, 'उनले भने,हामी सत्ता पुग्यौं भने,' वडावडामा भोकाका लागि मेयसको व्यवस्था गर्छौं । नेताहरुले १० करोडको भ्रष्टाचार गर्छ, ढेड करोडको गाडीमा चढ्छन् तर, जनताको सेवा नगरेको उनले आरोप लगाए । मधेशको नोकरी मधेशीलाई पाउनु पर्ने आफ्नो एजेण्डा रहेको सार्वजनिक गरे ।मधेशमा उद्योग खुल्यो भने भारतीय र पहाडकाले रोजगारी पाउँछ। ८० प्रतिशत मधेशीले रोजगारी पाउनु दिनु पर्छ,'उनले अघि थपे। अर्को प्रशंगमा उनले प्रचण्डजीले ६० अर्ब बढी पैंसा कमाएर दुबईको होटलमा लगानी गरेको दावी गरे । मधेशीले माओवादीका प्रचण्डा जितायो । के बुहारीलाई मन्त्री बनाउन उनलाई जिताइएको थियो । माओवादीको राज (सत्ता) मा आएको १४१५ वर्ष भयो । माओवादीले के गर्यो ? जसले उसका लागि लड्यो उनीहरु दुबइ कतारमा गएर मरिरहेका उनले उल्लेख गरे । खलतीमा औषधी निकाल्दै भने डा राउतले भने,यो दवाईको म्याद गुज्रियो भने,' दवाइले काम गर्छ ? यो दवाइ खाइयो भने उल्टै हानी गर्छ । पुरानो सबै पार्टी (कांग्रेस, एमाले, माओवादी, जसपा) सबै डेट एक्सपायर भएको पार्टी हो । अरुलाई हामीले बारबार देख्यौं, यसको कुनै प्रभाव छैन । त्यसैले अगामी हुने चुनावमा जनमत पार्टी नयाँ टेबलेट (दवाइ) निकालेको बताए । जुन बारबार टेस्ट भएर आएको छ । यहि टेबलेट खानुपर्छ। लाउडस्पिकर(हर्न) छापमै मोहर लाउनुपर्छ,'उनले भने, मधेशको इलाज (उपचार) जनमत पार्टीले मात्रै गर्न सक्छ ।"
अफगानिस्तानमा चरम खाद्य संकट : संयुक्त राष्ट्रसंघ,अफगानिस्तान : अफगानिस्तानमा खाद्यान्नको चरम अभाव सुरु भएको छ । संयुक्त राष्ट्रसंघले अफगानिस्तानका जनताले खाद्यान्नको संकट सामना गरिरहेको जनाएको छ । संयुक्त राष्ट्र विश्व खाद्य कार्यक्रमले अफगानिस्तानमा देखिएको आद्यान्न अभाव तत्काल समाधान नभए केही महिनाभित्रै त्यहाँको अवस्था भयावह हुने चेतावनी दिएको छ । अफगानिस्तानमा आधाभन्दा बढी २२ दशमल ८ मिलियन जनसंख्याले खाद्यान्नको अभाव झेलिरहेका छन् । राष्ट्रसंघले पोषणको अभावमा अफगानिस्तानका पाँच वर्षमुनिका झण्डै ३ दशमल २ मिलियन बालबालिका कुपोषणको शिकार हुनसक्ने प्रक्षेपण गरेको बीबीसीले जनाएको छ । विश्वखाद्य कार्यक्रमकी निर्देशक डेभिड बिस्लीले अफगानिस्तानका जनताहरुले अहिले भानवीय संकट भोगिरहेको बताएका छन्।
गधाको दूधको पनिर सबैभन्दा महँगो !,"गधा एक समझदार जनावर हो। गधालाई करिब ५ हजार वर्षभन्दा अगाडिदेखि पृथ्वीमा सामान ढुवानीको साधनका रूपमा प्रयोग गरिँदै आएको छ। कतिपय देशमा दूधका लागि पनि यसलाई पाल्छन्। अचम्मको कुरा के छ भने संसारको सबैभन्दा महँगो पनिर गधाको दूधको हुन्छ। यसको दूधबाट बनेको पनिरको मूल्य १ लाख ३५ हजार प्रतिकिलो छ। यसको दूधबाट बनेको पनिर र चिजमा विशेष स्वाद हुन्छ, जुन अरू कुनैको दूधमा हुँदैन। जानौं गधासम्बन्धी केही रोचक तथ्य, संसारमा करिब ४४ मिलियन गधा छन्। एक स्वस्थ गधा ४० वर्षसम्म बाँच्छ। पानी पर्यो भने गधालाई रिस उठ्छ। गधाले २५ वर्षअगाडि आफू बसेको ठाउँ सम्झन सक्छ। गधाको बच्चा जन्मिएको ३० मिनेटमै उठ्न सक्छ। अरू जनावरको तुलनामा गधा र मानिसको दूधमा धेरै समानता हुन्छ। सामान ओसारपसार गर्न पनि प्राचीन समयदेखि नै गधाको प्रयोग गरिँदै आएको छ। संसारको सबैभन्दा महँगो पनिर गधाको दूधको हुन्छ। यसको २५ किलो दूधबाट जम्मा १ किलो पनिर बन्छ। यसको दूधबाट साबुन पनि बनाइन्छ। एक दिनमा गधाको १ लिटर पनि दूध आउँदैन। संसारको सबैभन्दा सानो गधा अमेरिकामा छ। जसको उचाइ २५ इन्च मात्रै छ। भनिन्छ प्राचीन मिश्रकी रानी क्लियोपेट्रा राम्री देखिनका लागि गधाको दूधले नुहाउँथिन्। गधाले लगभग ६० माइल टाढा रहेको अर्को गधाको आवाज सुन्न सक्छ। बिहानबेलुका गधाहरू बढी सक्रिय हुन्छन्। दिउँसो गर्मीका कारण आराम गर्न रुचाउँछन्। गधा शाकाहारी जनावर हो। यसले फलफूल, पातपतिङ्गर आदि खाएर गुजारा चलाउँछ। एउटै आकारको घोडा र गधाको तुलना गर्ने हो भने घोडाभन्दा गधा धेरै बलियो हुन्छ। गधा भुइँमा सुत्न मन पराउँछ। गधाले घोडा तथा जेब्रा आदिसँग सम्भोग गरेर पनि बच्चा जन्माउँछ। गधा र घोडीको सम्भोगबाट जन्मिएको बच्चालाई खच्चर भनिन्छ। गधाको गर्भधारण अवधि लगभग १२ महिनाको हुन्छ। संसारको सबैभन्दा धेरै गधा पाइने देश इथियोपिया हो। जहाँ करिब ७ मिलियनभन्दा बढी गधा पाइन्छन्। त्यसपछि चीन, पाकिस्तान तथा मेक्सिकोमा बढी मात्रामा गधा पाइन्छन्। (विभिन्न एजेन्सीको सहयोगमा)"
भूमिदेखि सत्तासम्म हालीमुहाली !,"नारामा समेटिएको वर्ग भने अहिले पनि दलहरूका दस्ताबेज र नाराहरूमै सीमित छन्। मुलुकमा आमूल परिवर्तनका लागि पटकपटक आन्दोलन, जनआन्दोलन, विद्रोह र क्रान्ति भए। हरेक परिवर्तनमुखी आन्दोलनले जनताका आधारभूत समस्या हल गर्ने सपना बाँडे। गाँस, बास, कपास, स्वास्थ्य, शिक्षा, रोजगार र सुरक्षालगायत सबैखाले सामाजिक विभेदको अन्त्यसहित समतामूलक समाजको निर्माण गर्ने सपना बाँडियो। तर राजनीतिक दलका सबै नारा कागजमै सीमित भए। सत्ता र शक्तिको दौडमा लागे। बाँकी सबै आश्वासनलाई भोट बैंकको रूपमा प्रयोग गरे। त्यसैले अहिले पनि समाजमा गरिब, धनी र शोषित, शाषितलगायत विभेद तथा असमानता कायमै छ। निरन्तररूपमा समाजलाई असमानरूपमा दमन शोषण गरेका सम्भ्रान्त वर्गले नै भूमि, सत्ता र सरकारमा आफ्नो बलियो हैकम जमाउँदै आएका छन्। यसकारण अहिले पनि परिवर्तन र विभेदको ठूलो कारण बनेको छ, भूमि, सत्ता र सरकारमा एउटै वर्गको निरन्तर स्वर्गको हालीमुहाली। जुन नतोडिए र सम्मान रूपमा नबाँडिएसम्म वर्तमान संविधानमा लेखिएको समाजवाद उन्मुख मुलुकको कल्पना गर्न सकिँदैन। मुलुकमा पटकपटक भूमिसम्बन्धी आयोग तथा कानुन बन्यो। जसको जोत उसकै पोत भनेर नारा लाग्यो। तर, अहिले पनि आधारभूत वर्गको हातमा भूमि छैन। उनीहरू भूमिहीनताकै अवस्थामा छन्। सीमित सम्भ्रान्त वर्गकै हातमा अधिकांश भूमि छ। किनकि भूमिसम्बन्धी नीति निर्माण गर्ने ठाउँमा कहिल्यै पनि भूमिहीन वर्गलाई लगिएकै छैन। जुन वर्गको भूमिसँग गहिरो नाता छ र रातदिन भूमिमै पसिना बगाउँछन्। ती वर्ग र समुदायसँग भूमिमाथिको स्वामित्व रहेको पाइँदैन। टाठाबाठाहरूले रैथानेहरूको भूमि कब्जा गरे भने अछूतलाई त भूमि राख्नै दिइएन। थोरै जमिन राखी हाले पनि अछूतका स्वामित्वबाट जतिबेला पनि खोसेर लिन सक्ने अवस्था थियो। यही कारण थारूहरू कमलरी, कमैयाको रूपमा बँधुवा मजदुर भए। अर्कोतिर अछूतहरू वर्षौंदेखि जमिन्दारको हरूवाचरुवाको रूपमा जमिन जोतिरहे। पहिलाका रैथाने भूमिपति समुदाय आज भूमिहीन सुकुम्बासी छन्। यो दुर्दशा राज्यप्रणालीको कार्यशैलीको परिणाम हो। दिनरात पसिना बगाएको भूमि र उब्जाइएको अन्नमा उनीहरूको हक छैन। श्रम र पसिनाको उचित ज्याला र सम्मान छैन। जुन वर्ग र समुदायको भूमिसँग व्यापारिक, दलाली र हलाली (भूमाफिया) को सम्बन्ध छ, अहिले त्यही वर्ग, समुदाय जमिन र शासन सत्ताको पनि मालिक छ। साम, दाम, दण्ड, भेदको नीतिबाट हरेक चुनावमा त्यही वर्ग, समुदायले चुनाव जित्दै आएको छ। यसरी तल भूस्वामित्वको सत्ता र माथि राज्यको शासनसत्ता उनीहरूकै कब्जामा छ। बीचमा सीमान्तकृत बहिष्करण र वञ्चितीकरणमा पारिएको समुदाय जाँतोमा पिल्सिँदै आएको छ। जुन वर्गका मानिसले भूमिहीनताको समस्या जन्मायो, त्यही वर्गका ठालुहरू नै भूमि आयोगको हर्ताकर्ता हुँदै आएका छन्। भूमिहीनताको समस्या यसरी कसरी हल गर्न सकिन्छ ? त्यसैले वर्षौंदेखि जति आयोग बने पनि र आफ्ना नेता, कार्यकर्ता भर्ना गरे पनि भूमिसम्बन्धी समस्या जस्ताका त्यस्तै छन्। अधिकांश राजनीतिक पार्टीले नारा जे दिए पनि सामन्ती, पुँजीपति वर्गलाई नै संरक्षण गरिरहेका छन्। दलको नेतृत्वमा पनि त्यही वर्ग, समुदाय नै हावी हुँदै आएको छ। नारामा समेटिएको वर्ग भने अहिले पनि दलहरूका दस्ताबेज र नाराहरूमै सीमित छन्। प्रत्येक चुनावमा भट्याउने नारा मात्र बनाइएको छ भूमिहीन, दलित तथा सुकुम्बासी वर्गलाई। प्रत्येक चुनावमा लालपुर्जा दिन्छु भन्दै उनीहरूले बारम्बार उनीहरूलाई ठग्दै आएका छन्। निमुखा श्रमजीवी, मजदुर र किसान वर्गलाई संसदीय व्यवस्थाको आडमा राजनीतिक दलहरूले भोट बैंकको रूपमा प्रयोग गर्दै आएका छन्। गरिब धनी, शासक र शाषित वर्गबीचको खाडल खन्दै आएका छन्। संविधानमा समाजवाद उन्मुख भनिएको लोकतान्त्रिक मुलुकमा यो सबैभन्दा ठूलो असमानताको विभेद हो। यो कस्तो लोकतान्त्रिक मुलुक हो ? जहाँ दिनहुँजस्तो जात, धर्म, पेसा, भाषा र लिंगको आधारमा दिनदहाडै विभेद र अत्याचार हुन्छ। नेपालमा वर्ग विभेद भूमिको स्वामित्वमाथिको विभेदबाट नै सुरु भएको छ। यो विषय जात व्यवस्थासँग प्रत्यक्ष रूपमा जोडिएको छ। जातकै कारणले गर्दा अछूतलाई जमिन राख्नै दिइएन। तसर्थ सबै किसिमका शोषण, विभेद र उत्पीडनको जन्म भूमिमाथिको स्वामित्वबाट सुरु भएको छ। अहिलेसम्म आइपुग्दा जमिनको असमान वितरण प्रणालीले मानिसलाई धनी र गरिब, शोषित र शोषक, छूत र अछूत बनाएका छन्। सम्पत्ति अर्थात् भूमिविहीन बनाएर दलनको चक्रमा पिसेर कहिल्यै शिर उठाउनै नदिइएका रैथाने शिल्पी दलित त्यसैले विपन्न भए, अछूत भए, सबै हिसाबले तिनको शोषण भयो। राज्यले यो दुष्चक्रलाई तोडेर युगसापेक्ष बनाउन जरुरी छ। शक्तिशाली वैज्ञानिक भूमिसुधार लागू गरिनुपर्छ। परिश्रमी वर्गले जतिसुकै मेहनत गरे पनि मेहनतअनुसारको मूल्य उसलाई प्राप्त नै हुँदैन। त्यसैले, पेटभरि खान पाउँदैन। शरीरमा लाउने कपडा पाउँदैन। शिर लुकाउने झुपडी बनाउन आफ्नो भूमि छैन। अधिकांश सीमान्तकृत, दलितले भोको पेट र नांगो शरीर तड्पिँदै अल्पायुमै जीवन त्याग गर्न तड्पिनुपर्ने अवस्था छ। वर्तमान भूमि व्यवस्था खारेज गरी भूमिहीन सुकुम्बासी समुदायको संलग्नतामा शक्तिशाली वैज्ञानिक भूमिसुधार लागू गर्दा धेरै हदसम्म सामाजिक विभेद र असमानताको हल गर्न सकिन्छ। समुचित रूपमा र आवश्यकताको आधारमा भूमि वितरण नहुँदा सामाजिक असमानता बढ्दै गएको छ। सरकारले भूमिमा हदबन्दीको नीति त लियो तर त्यो हदबन्दीको नीति प्रभावकारी रूपमा कहिल्यै लागू गरिएन। अनेक तरिकाले भूमि लुकाउने कार्य भइरहे। कानुनी कमजोरीको फाइदा लिएर जमिन्दारहरूले हदबन्दी लाग्ने सबै जमिनलाई आफन्तको नाममा नामसारी गरे। मालपोत कार्यालयले जमिन्दार वर्गकै सेवा गरिरहेको छ। अहिले पनि जमिन्दारका धेरै भूमि बाँझा छन्। जबकि राज्यले भूमि बाँझो राख्न पाइँदैन, बाँझो राखेमा राज्यले नियन्त्रणमा लिने भनेको छ। तर, कति ठाउँमा नियन्त्रणमा लियो ? जमिन्दारले बाँझो राखेको जमिनमाथि कसैले उजुरी गरे उजुरी लाग्ने भनिएको छ। तर, कति उजुरी परेको छ ? किन उजुरी पर्दैन ? यसको खोजी कसले गर्ने ? गरिब, मजदुर र किसानसँग भएको थोरै जमिन पनि कुनै आपतविपतमा साहुसँग ऋण लिनुपर्दा मालपोतमा जमिन पास गरेर मिटर ब्याजमार्फत भएको जमिन पनि खोसिन्छन्, उठिबास पारिन्छ। अहिले भूमिलाई व्यवस्थित गर्न भूमिसुधार आयोग, मालपोत कार्यालय, सुकुम्बासी आयोगलगायतका विभिन्न आयोग छन्। तर, पनि भूमि माथिको समस्या समाधान हुन सकेको छैन। यस्तो प्रमुख कारण अहिलेसम्म सरकारले भूमाफिया तथा दलाल वर्गले निर्माण गरेको र सल्लाह सुझाव दिएको आधारमा तथा उनीहरूले नै निर्माण गरेको राज्यको भूनीति, नियम र निर्देशनमा निर्देशित भएर यो हालतसम्म पुगेको हो। कृषिप्रधान देश भनिएको छ। कुल भूमिको ३० लाख ९१ हजार हेक्टर जग्गामा मात्र खेती हुने गरेको छ। २०२५ प्रतिशत जग्गा अझै बाँझो अवस्थामा छन्। अहिलेसम्म ३० वर्षमा ९ आयोग बने। जसमा १७ जना गैरदलित अध्यक्ष बनाइए। १७ सयभन्दा बढी आफ्ना नेता, कार्यकर्तालाई ती आयोगमा भर्ना गरिए। तलब, भत्ता र सेवासुविधाको नाममा राज्यको अर्बौं रकम सखाप पारियो। करिब १५ लाख भूमिहीन सुकुम्बासी छन्। जसमध्ये १२ लाख त कथित दलित भनिएका समुदायबाटै छन्। यसको जरो के हो भने हिजो अछूतलाई जमिन राख्नै नदिने राज्यको नीतिले यस्तो भएको हो। यो देशको रैथाने मूलवासी शिल्पी दलितहरूलाई सुकुम्बासी र भूमिहीन उनीहरूकै जमिन हडपेर बनाइएको हो। रैथाने शिल्पी दलित भनिएका समुदायको अस्तित्व नष्टीकरण, इतिहास भ्रष्टीकरण र पहिचान विकृतिकरण गरियो। उनीहरूको विगत गौरवशाली र शक्तिशाली थियो। वर्तमान जस्तो दयनीय, निरीहता थिएन। सदियौंको शोषणको परिणाम हो उनीहरूको वर्तमान। पुस्तौंदेखि भूमिहीन सुकुम्बासी रहेको मुसहर, डोम, चमार, हलखोर, दुसादलगायतका कथित दलित तथा उत्पीडित वर्ग र समुदायहरूले आजसम्म भूमि पाउन सकेका छैनन्। जमिनको आवश्यकता नै नभएका वर्ग र समुदायलाई आयोगहरूमा भर्ना गरियो। उनीहरूलाई आफ्नो स्वार्थसिद्ध गर्ने जे जे गर्नुपर्ने थियो त्यो बाहेक केही गरेनन। सरकारले २०२१ सालमा भूमिसुधार ऐन त ल्यायो तर, त्यो भूमिसुधार ऐनले कहिले पनि गरिब, दलित तथा भूमिहीन सुकुम्बासी वर्गको हितमा काम गरेन। किनकि यो उनीहरूका लागि ल्याइएकै थिएन। विगतदेखि असमान रूपमा सामन्त, जमिन्दार र मालिक वर्गले बलपूर्वक हडपेर थुपारेको असीमित भूमिलाई व्यवस्थित रूपमा वैधानिकता दिन काम मात्र भूमिसुधार ऐनले गर्यो। भूमिसुधार, मालपोत, सुकुम्बासी आयोग जे जति छन्। ती सबै शोषित उत्पीडित, मजदुर किसान वर्गलाई अर्को तरिकाले दमन शोषण गर्ने वैधानिक अखडा बन्यो। त्यसैले भूमि समस्या ज्यूँका त्यूँ छन्। सरकारले हदबन्दी, सुकुम्बासीलाई लालपुर्जा, अव्यवस्थित बसोबासीलाई व्यवस्थित गर्ने नीति धेरै पटक लियो। तर कार्यान्वयन कहिले भएन। नातागोता र पार्टी कार्यकर्ता पाल्ने केन्द्रको रूपमा मात्र आयोगहरू सावित हुँदै आए। यसबीच भूमिसुधार ऐन आठ पटक संशोधन भयो। तर पनि यो किन भूमिहीन, सिमान्तकृत र तल्लो वर्गको हितमा हुन सकेको छैन। केपी ओली नेतृत्वको सरकारले बनाएको भूमि आयोग फेरि शेरबहादुर देउवा नेतृत्वको सरकारले खारेज गरिदियो। यद्यपि, आयोग तत्काल खारेज नगर्न अदालतले आदेश दिएको थियो। तर हालै यो आयोगलाई राष्ट्रिय भूमि आयोग गठन गरेर फेरि पुनर्गठन गरिएको छ। पुस्तौंदेखि भूमिहीन सुकुम्बासी रहेको मुसहर, डोम, चमार, हलखोर, दुसादलगायतका कथित दलित तथा उत्पीडित वर्ग र समुदायहरूले आजसम्म भूमि पाउन सकेका छैनन्। उनीहरू भूमिहीन र सुकुम्बासी र नागरिकताविहीनताकै अवस्थामा छन्।"
साउदीबाट फर्किए ५२ हजार नेपाली,"साउदी अरेबिया : साउदी अरेबियामा कोभिड १९ को असर र विभिन्न कारणले अलपत्र परेका नेपाली स्वदेश फिर्ता हुने संख्या दैनिकी रूपमा बढ्दो छ । नेपाल एयरलाइन्स, हिमाल एयरलाइन्स, एयर अरेबिया, फ्लाई दुबई, अल जजीरा तथा सलाम एयरलाइन्स गरि चार्टर्ड उडानबाट हालसम्म ५२ हजार ७ सय ८६ जना स्वदेश फिर्ता भएका छन् । साउदीस्थित नेपाली दूतावास रियाद तथा वाणिज्य दूतावास जेद्धाको सहयोगार्थमा साउदी सरकारले हालसम्म कम्पनीमा कार्यरत रहँदा अकामा नविकरण नगरेका २ हजार १ सय बढि नेपालीलाई बहिर्गमन भीषा उपलब्ध गराएको छ । दूतावास रियाद तथा बाणिज्यदुत जेद्धाले साउदीमा कार्यरत नेपालीको पासपोर्ट नविकरण लागि आफ्नो फेसबुक पेजमार्फत आवश्यक विवरणसहित अनलाइन फारमको व्यवस्था गरेको छ। पुन: नवीकरण र पासपोर्टको नविकरणका लागि आवश्यक कागज संकलनको सहजीकरणका लागि साउदीका विभिन्न सहरमा अस्थायी कार्यालयको समेत व्यवस्था गरेको छ । दूतावास रियाद र बाणिज्य दूतावास जेद्धाका अनुसार हालसम्म १ सय १५ जना नेपालीको कोरोना भाइरसबाट मृत्यु भएको छ। साउदीमा कार्यरत घरेलु कामदारहरूको पनि बिमा अनिवार्य हुने भएको छ। बिमा नगरी कामदार ल्याउन र राख्न नपाइने भएको छ । घरेलु कामदारमा घरमा काम गर्ने डोमेस्टिक हेल्पर, हाउस ड्राइभरलगायत विभिन्न विधा रहेका छन् भने बिमासम्बन्धती यो नयाँ नियमबाट घरेलु कामदार र घर मालिक दुबैलाई सुरक्षा र सुविधा मिल्ने भएको छ । कोरोना भाइरसबाट साउदीमा ५ लाख ४८ हजार २ सय ५२ जना संक्रमित हुनुको साथै ८ हजार ७ सय ७८ जनाको मृत्यु भएको छ भने ५ लाख ३७ हजार २ सय ८२ जना निको भएका छन् ।"
म्यानचेस्टर युनाइटेडको लज्जास्पद हार,"लन्डन : म्यानचेस्टर युनाइटेडले इङ्लिस प्रिमियर लिग फुटबलमा लिभरपुरसँग लज्जास्पद हार बेहोरेको छ। आइतबार राति भएको भिडन्तमा लिभरपुलले म्यानचेस्टर युनाइटेडमाथि ५० गोलले पराजित गरेको हो। म्यानचेस्टर युनाइटेडको घरेलु मैदान ओल्ड ट्राफोर्डमा भएको खेलमा लिभरपुलका मोहमद सलाहले ह्याट्रिक गरेका थिए। एकपक्षीय खेलमा लिभरपुलले पाँचौं मिनेटमा नेभी काइटाको गोलबाट अग्रता लिएको थियो। १३ औं मिनेटमा डिएगो जोटाले गोल गर्दै अग्रता दोब्बर बनाएका थिए। त्यसपछि सलाहले खेलको ३८ औं, पहिलो हाफको इन्जुरी समय र ५० औं मिनेटमा गोल गर्दै ह्याट्रिक पूरा गरेका थिए। सलाहले पछिल्ला १० खेलमा लगातार गोल गर्दै आएका छन्। २९ वर्षीय इजिप्टका स्टार स्ट्राइकर सलाहले व्यावसायिक खेल जीवन लिभरपुलबाटै अन्त्य गर्ने चाहना व्यक्त गरेको एक दिनपछि नै क्लबका लागि ह्याट्रिक गरेका हुन्। उनले आफू लिभरपुलका विरुद्ध मैदान उत्रिएको कल्पना पनि गर्न नसकिने बताउँदै इङ्लिस क्लबबाटै व्यावसायिक खेल जीवन अन्त्य गर्ने इच्छा रहेको बताएका थिए। म आफूलाई लिभरपुलविरुद्ध खेलेको देख्न पनि सक्दिनँ। यसका बारेमा कुरा पनि गर्न चाहन्नँ, उनले भनेका थिए, यो सम्झँदा पनि यसले मलाई दुखी तुल्याउँछ। सन् १९९२ मा इजिप्टको नागरिगमा जन्मिएका सलाहले व्यावसायिक फुटबलको सुरुवात आफ्नै देशको अल मोकाबोलुनबाट गरेका थिए। यो क्लबमा अनुबन्ध भएको छोटो समयपछि नै उनी स्विस क्लब बसेल पुगेका थिए। बसेलमा उत्कृष्ट प्रदर्शन गरेपछि सन् २०१४ मा इङ्लिस क्लब चेल्सीको नजर उनीमाथि परेको थियो। त्यतिबेला सलाह ११ मिलियन पाउन्डमा चेल्सीमा आवद्ध भएका थिए। ड्रिबिङ, स्पिड र उत्कृष्ट फिनिसिङका लागि चर्चित सलाहले रेड्स, रोमा र फिरओन्टिनाबाट पनि व्यावसायिक फुटबललाई अगाडि बढाएका थिए। उनी सन् २०१७ मा रोमाबाट लिभरपुलमा आवद्ध भएका थिए। २९ वर्षीय स्ट्राइकर सलाहले लिभरपुलका लागि दुई सय १५ खेलमा एक सय ४० गोल गरिसकेका छन्। यस सिजनमा मात्र उनले १५ गोल गरिसकेका छन्। खेलको ६०औं मिनेटमा पल पोग्बा रातो कोर्ड खाँदै मैदानबाट बाहिरिएपछि घरेलु टोलीले बाँकी खेल १० खेलाडीमा खेलेको थियो। १० वर्षअघि म्यानचेस्टर सिटीसँग ६१ को हार बेहोरको युनाइटेडको त्यसपछिको लज्जास्पद हार हो। ६०औं मिनेटमा पोग्बाले रातो कार्ड पाएपछि म्यानचेस्टर युनाइटेडका समर्थकहरुले मैदान छाडेका थिए। खेल सुरु हुँदा खचाखच भरिएको ओल्ड ट्राफोर्ड मैदान खेल सकिँदा करिब करिब रित्तिएको थियो। प्रभावशाली जितसँगै लिभरपुल इङ्लिस प्रिमियर लिगको दोस्रो स्थानमा उक्लिएको छ। लिभरपुलले नौ खेलबाट २१ अंक जोडेको छ। शीर्ष स्थानमा रहेको चेल्सीको २२ अंक छ। १४ अंक जोडेको म्यानचेस्टर युनाइटेड सातौं स्थानमा छ।"
३ लाख मेट्रिक टन धान सखाप,"काठमाडौं : बेमौसमको वर्षाले मुलुकका सातै प्रदेशमा ८ अर्ब २६ करोड ८० लाख रुपैयाँबराबरको धानबाली क्षति भएको छ। बाढी तथा डुबानका कारण ३ लाख २५ हजार २ सय ५८ मेट्रिकटन धान सखाप भएको छ। ८५ हजार ५ सय ८० हेक्टर क्षेत्रफलमा लगाइएको धानबाली पूर्णरूपमा क्षति पुगेको कृषि तथा पशुपन्छी विकास मन्त्रालयले जानकारी दिएको छ। यद्यपि मन्त्रालयका अनुसार आंशिक क्षतिसमेत गरेर २ लाख ८५ हजार ७६ हेक्टर क्षेत्रफल प्रभावित भएको छ। मन्त्रालयका सहसचिव एवं प्रवक्ता प्रकाशकुमार सञ्जेलले प्रदेशस्तरमा तथ्यांक संकलनमा समन्वय र सहजीकरणका लागि सातवटै प्रदेशमा ११ वटा कार्यटोली गठन गरिएको बताए। सातै प्रदेशका कृषि मन्त्री र कृषि सचिवको बैठकले क्षति मूल्यांकनका साथै राहतबारे कात्तिक ९ गते मंगलबार छलफल राखिएको छ। वर्षाका कारण सबैभन्दा बढी क्षति लुम्बिनी प्रदेशमा र कम क्षति बाग्मतीमा पुगेको छ। लुम्बिनीका कपिलवस्तु, बाँके र रूपन्देही जिल्लामा लगाइएका बाली नष्ट भएको छ। वर्षाले ४२ हजार ४ सय २७ हेक्टर जमिनमा लगाएको १ लाख ६१ हजार २ सय २३ मेट्रिकटन धान नष्ट भएको छ। लुम्बिनी प्रदेशका किसानले ४ अर्ब ५१ करोड रुपैयाँ बराबरको नोक्सानी व्यहोर्नु परेको छ। कपिलवस्तुमा मात्रै ६४ हजार ३ सय ५० हेक्टरमध्ये ३५ हजार ४ सय ६३ हेक्टरको बाली नष्ट भएको मन्त्रालयले जनाएको छ। सुदूरपश्चिम प्रदेशमा १८ हजार हेक्टर क्षेत्रफलमा ६८ हजार ४ सय मेट्रिकटनको धान नोक्सानी भएको छ। यहाँका किसानले १ अर्ब ९१ करोड रुपैयाँबराबरको क्षति खेप्नु परेको छ। कैलाली र कञ्चनपुरका कृषक बढी मारमा परेका छन्। कैलालीमा ७० हजार हेक्टर र कञ्चनपुरमा ४४ हजार हेक्टर क्षेत्रफलमा धान खेती भएको थियो। कैलालीमा ३ लाख ४० हजार मेट्रिकटन र कञ्चनपुरमा १ लाख ८७ हजार मेट्रिकटन धान उत्पादन हुने गरेकोमा वर्षाले क्षति पुगेपछि आधाले कमी हुने आँकलन गरिएको छ। कैलालीमा ५४ प्रतिशत र कञ्चनपुर जिल्लामा ४२ प्रतिशत धानबाली क्षति भएको छ। कैलाली र कञ्चनपुर धान खेतीका लागि पकेट क्षेत्र मानिन्छ। धान खरिदमा भ्रष्टाचार धानको बाला झुल्यो खेतैमा (फोटो फिचर) भित्र्याउने बेला वर्षाले बिगार्यो धान २० प्रतिशत धानबालीमा क्षति पाकेको धान वर्षाले नष्ट, किसान चिन्तित प्रदेश १ क्षेत्रका किसानले ८० करोड रुपैयाँबराबरको क्षति भएको छ। सो क्षेत्रमा ७ हजार ४ सय ९२ हेक्टरमा २८ हजार ४ सय ६९ मेट्रिकटन बरबरको धान नष्ट भएको छ। झापा, मोरङ र सुनसरीमा बढी क्षति पुगेको छ। प्रदेश २ मा ५ हजार ३ सय ५५ हेक्टरमा २० हजार ३ सय ५० मेट्रिकटन बराबरको धान नष्ट हुँदा ५६ करोडको नोक्सानी व्यहोर्नु परेको छ। सो प्रदेशमा सप्तरी, सिरहा र सर्लाही जिल्ला बढी प्रभावित भएका छन्। कर्णाली प्रदेशको क्षेत्रमा २२ हजार ५ सय हेक्टरमा प्रभाव परेको छ। तर यसमध्ये १० हजार ५ सय ८४ हेक्टर क्षेत्रफलमा लगाएको बाली भने नष्ट हुन पुगेको छ। यहाँ ३० करोड रुपैयाँ बराबरको क्षति भएको छ। डोल्पा, जुम्ला, सल्यान, सुर्खेतका किसानले बढी क्षति व्यहोरेका छन्। गण्डकी प्रदेशअन्तर्गत स्याङ्जा, कास्की, नवलपरासीको धान खेतीमा बढी क्षति पुगेको छ। सो प्रदेशमा १ हजार १ सय ९२ हेक्टरमा अत्यधिक क्षति पुग्दा ४ हजार ५ सय ३० मेट्रिकटन धान नष्ट भएको छ। यो १३ करोड रुपैयाँ बराबरको क्षति हो। सबैभन्दा कम क्षति भएको बाग्मती प्रदेशमा समेत ५ सय ३० हेक्टरको जमिनमा २ हजार ६८ मेट्रिकटन परिमाणको धान नष्ट भएको छ। यसले गर्दा ५ करोड ८० लाख रुपैयाँबराबरको क्षति हुन पुगेको हो। यहाँ चितवन र नुवाकोट जिल्लाका किसानले क्षति व्यहोर्नु परेको छ। यसवर्ष देशभर १५ लाख हेक्टर क्षेत्रफलमा धानबाली लगाइएको थियो। कृषि तथा पशुपन्छी विकास मन्त्रालयले विगतका वर्षभन्दा यसपटक धान रोप्ने मौसम राम्रो भएकाले ९८३३ प्रतिशतको हाराहारीमा रोपाइँ भएको थियो। तर, यसपटक धान भित्र्याउनुअघि नै अधिकांश काटेर राखेको धान खेतमै डुबान र बाढीले बगाउँदा किसानले ठूलो नोक्सानी व्यहोर्नु परेको छ। गत वर्ष १४ लाख ७३ हजार ४ सय ७४ हेक्टर क्षेत्रफलमा धान रोप्दा ५६ लाख २१ हजार ७१० मेट्रिकटन उत्पादन भएको थियो।"
किसानका दुःख,"नेपाल कृषि प्रधान मुलुक हो। यो वाक्य नसुन्ने कमै होलान्। कृषिका विषयमा बोल्ने र लेख्नेले त छुटाएकै हुँदैनन्। वाक्य गर्विलो छ, तर कृषि क्षेत्रभित्रको पीडा किसानलाई कम छैन। कृषिमा क्रान्ति गर्ने र किसानलाई विभिन्न सुविधा दिने घोषणापत्र बनाएर चुनाव जित्ने नेता पनि कम छैनन्। तर, खेतीकिसानी गरेर मुलुकलाई खाद्यान्नमा अब्बल बनाउन प्रयास गर्ने र जीवन चलाउने किसानको मुहारमा खुसी भने छाउन सकेको छैन। आशा देखाउनेले मात्रै होइन, प्रकृतिले पनि किसानलाई ठग्ने गरेको छ। सरकारले बनाउने बजेट, योजना र कार्यक्रममा किसानका विषय पहिलो प्राथमिकतामा पर्दैनन्। प्राकृतिक विपत्को चपेटामा पर्दा राहतका लागि पनि हार गुहार गर्नुपर्छ। कृषि प्रधान मुलुकमा यस्तो अवस्था हुनु दुःखद् कुरा हो। कृषिमा आधुनिकीकरण गर्नु पर्छ भन्दै राज्यका नीति बन्छन्। कृषि बिमाको चर्चा चल्छ। बिउ र मलका लागि ठूलो बजेट छुट्टिन्छ। अर्गानिक खेतीमा लगानी गर्ने योजना र बजेट बन्छ। तर, ती धेरै कुरा कागजमा सीमित छन्। वास्तविक किसानभन्दा कागज मिलाउन सक्ने व्यक्ति कृषिको सरकारी अनुदा(नबाट मोटाउँछन्। वास्तविक अवस्था मुलुकको यस्तो हुँदा कृषि क्षेत्रमा समस्या बढ्दैछ। कृषि पेसा अँगाल्नेहरू पलायन हुन बाध्य बन्दैछन्। जनसंख्याको दुईतिहाइ अर्थात् ६५५ प्रतिशत नागरिकले अँगालेको पेसालाई समेत सुरक्षित गर्न नसक्नु सरकारको कमजोरी हो। बाढीपहिरोले किसानलाई नै बढी क्षति पुर्याउँछ। जलवायु परिवर्तनको बढी असर कृषिमा नै छ। सरकारबाट पाउने अनुदान, ऋण, सिँचाइ, बिमा, बिउबिजन, मललगायतका आधारभूत सुविधाबाट वञ्चित हुने पनि किसान नै हुन्। सबै अवस्थालाई केलाउँदा सबैभन्दा दुःखको पेसा नै कृषि नै हो भन्ने अवस्था मुलुकमा छ। पहिले लगाएको बाली उत्पादन गर्न समस्या हुन्छ। त्यसपछि बजारमा बिक्री गर्न गाह्रो पर्छ। अझ निर्वाहमुखी खेती गरेका किसानहरूको समस्या झन् कहालीलाग्दो छ। मुलुकमा उखु किसान बर्सेनि रुन्छन्। धान किसानको धान बिक्दैन। यस्ता समस्या नयाँ होइनन्। सरकारले दिएको अनुदानलगायतका सुविधा पनि अहिलेसम्म करिब १२ प्रतिशत किसानले मात्रै उपभोग गर्न पाएको कृषिविज्ञको दाबी छ। वास्तविक किसानभन्दा पनि पार्टीका कार्यकर्ता र दलालको हातमा कृषि अनुदान पर्छ। लगभग ९० प्रतिशत अनुदानको दुरुपयोग हुन्छ। यस्तै कारणले कृषिमा आत्मनिर्भर बनेको कागजमा देखिन्छ, व्यवहारमा छैन। परम्परागत खेती हटाएर कृषिलाई व्यवस्थित र आधुनिक बनाई कृषिमा क्रान्ति गर्ने कुरा भाषणमा नै सीमित छ। राज्यले कृषि क्षेत्रलाई सुधार र प्राथमिकतामा नराख्दा लाखौं युवाशक्ति विदेश पलायन हुनु परेको छ। कृषि अनुदानका नाममा राज्यको ढुकुटीको दुरुपयोग झनै बढेको छ। अनुदानको सही सदुपयोग भएको छ या छैन अनुगमन हुँदैन। भए त्यहाँ पनि मिलाउने काम बढी हुन्छ। यो अवस्था रोक्नुपर्छ। नेपालमा पशु बिमा हुन्छ तर ठूला फर्मको मात्रै बिमा हुँदा किसानलाई यसमा पनि राहत मिलेको छैन। कृषिका सबै क्षेत्रको बिमा गर्न आवश्यक छ। क्षति भएमा बिमा रकम सहज रूपमा दिनुपर्छ। सहुलियत ऋण लिन झन्झट बढी हुने किसानको गुनासो शून्यमा झर्नुपर्छ। किसानको क्षमता र पहुँचअनुसारको प्रक्रिया यस्ता कुरामा राख्नुपर्छ। समयमा बिउ, मल र बजारको व्यवस्था मात्रै गर्न सके पनि किसानको आधा समस्या समाधान हुन्छ। बिमा, ऋण र अनुदान दिन नियम कानुनले छेके त्यसलाई समयमा सुधार गर्नुपर्छ। यसो गरे कृषि पेसा सम्मानित र नाफामूलक हुन सक्छ। अनि मात्रै कृषि प्रधान मुलुकको अर्थ रहनेछ।"
वेस्टर्न टुरिजम मार्ट हुने,"नेपालगन्ज : नेपाल पर्यटन वोर्डले पश्चिम नेपालमा पहिलो पटक नेपालगन्जमा ३ दिने वेष्टर्न टुरिजम मार्ट आयोजना गर्दैछ। पर्यटन मन्त्रालयको सहयोग, नेपाल पर्यटन बोर्डको आयोजना, नाट्टा, हानलगायत पर्यटनसँग सम्बन्धित संघसंस्थाको संयोजनमा आगामी डिसेम्बरको १४, १५ र १६ गते वेष्टर्न टुरिजम मार्ट नेपाल २०२१ आयोजना गर्न लागिएको हो। नेपाल पर्यटन बोर्डका प्रमुख कार्यकारी अधिकृत डाधनञ्जय रेग्मीले कोरोना कहरपछि थला परेको पर्यटन क्षेत्रको उत्थान र प्रबद्र्धन गर्न देशका ७ वटा स्थानमा मार्ट आयोजना गर्न लागेको बताए। उनले भने, सात वटा टुरिजम मार्टमध्ये नेपालगन्जबाट शुभारम्भ गरिनेछ। भारतीय पर्यटकलाई आकर्षित गर्ने उद्देश्यले नेपालगन्जमा मार्ट आयोजना हुँदैछ। देशका अन्य क्षेत्रमा पनि मार्ट सञ्चालन हुनेछन्। नाट्टाका केन्द्रीय अध्यक्ष अच्युत गुरागाइँका अनुसार मार्टमा कम्तीमा पनि एक सय वटा स्टल हुनेछन्। जसमा स्वदेशी र विदेशी एयरलाइन्स, टुर, टुरिजम र ट्राभल्स व्यवसायी, प्याराग्लाइडिङ, बञ्जिजम्प, माउण्टेन प्लाइट सेवा प्रदायक, धार्मिक पर्यटकीय क्षेत्र, होटल तथा रिसोर्ट व्यवसायीका स्टलहरू रहनेछन्। यार्सागुम्बा जस्ता हिमाली जडिबुटी, नेपाली हस्तकलाका सामग्रीहरू पनि रहनेछन्। मार्टमा सहभागिताका लागि भारत, बंगलादेश, श्रीलंका, भुटान, मलेसिया र थाइल्याण्डका पर्यटन व्यवसायीलाई आमन्त्रण गर्ने तयारी भएको नाट्टा बाँकेका अध्यक्ष श्रीराम सिग्देलले जानकारी दिए। जनप्रतिनिधि उत्साही पश्चिम नेपालमा पहिलो पटक वेष्टर्न टुरिजम मार्ट आयोजना गर्न लागेमा यहाँका जनप्रतिनिधि उत्साही भएका छन्। लुम्बिनी प्रदेशका वन, वातावरण तथा भूसंरक्षण मन्त्री सुरेन्द्रबहादुर हमालले मार्ट पश्चिम नेपालको पर्यटकीय क्षेत्रको विकासमा कोसेढुंगा हुने बताए। उनले भारतीय पर्यटकलाई मार्टले आकर्षित गर्ने बताए।"
प्रदेश १ मा आलोपालो मुख्यमन्त्री हुनुपर्ने कांग्रेसको माग,"विराटनगर : प्रदेश १ का मुख्यमन्त्री भीमप्रसाद आचार्यले विश्वासको मत लिने समय एक सातापछि धकेलिएको छ। गठबन्धनमा आवद्ध दल नेपाली कांग्रेस र सत्तारुढ नेकपा (एमाले)कै ईच्छा एवं माग अनुसार प्रदेशसभा बैठक स्थगित गरिएपछि मुख्यमन्त्रीले विश्वासको मत लिने समय एक साता सरेको हो। आचार्यले विश्वासको मत लिने प्रयोजनका लागि आइतबार बोलाइएको बैठक कात्तिक १५ गतेसम्मलाई स्थगित गरिएको छ। आइतबार दिउँसो १२:३० बजेका लागि बैठक आह्वान गरिएको थियो। एमाले सचिव आचार्य गत भदौ १० गते मुख्यमन्त्री बनेका हुन्। आचार्य नेतृत्वको सरकार अहिले अल्पमतमा छ। उनले गत शुक्रबार प्रदेशसभामा विश्वासको मतका लागि प्रस्ताव पेस गरेका थिए। मुख्यमन्त्रीले प्रस्ताव पेस गरेपछि सभामुख प्रदीपकुमार भण्डारीले आइतबारसम्मका लागि संसद बैठक स्थगित गरेका थिए। उक्त प्रस्ताव असोज २५ गते नै संसद सचिवालयमा दर्ता भएको थियो। प्रस्तावमाथि आइतबार बस्ने प्रदेशसभा बैठकमा छलफल र मत विभाजन हुने कार्यसूची थियो। प्रदेशसभा सचिवालयले प्रदेशसभा बैठकको कार्यसूची सार्वजनिक गरेको थियो। कार्यसूची आएपछि संसद बैठक बस्नैपर्ने संसदीय अभ्यासविपरीत कात्तिक १५ गतेसम्मका लागि बैठक स्थगन गरिएको छ। तर प्रमुख प्रतिपक्षी दल नेपाली कांग्रेस र सत्तारुढ एमालेले बैठक सार्न माग गरेको भन्दै प्रदेशसभा सचिवालयले दिउँसो २:३० बजेतिर बैठक बस्ने मिति परिवर्तन भएको सूचना टाँस गरेको हो। सत्तारुढ र प्रतिपक्षी दलको ईच्छाअनुसार प्रदेशसभाको बैठक २०७८ कात्तिक १५ गते सोमबार दिउँसो साढे १२ बजे बस्ने जानकारी प्रदेशसभा सचिव गोपालप्रसाद पराजुलीले दिएका छन्। प्रदेश १ को हिउँदे अधिवेशन सुरु हुने मिति परिवर्तन भएसँगै मुख्यमन्त्री आचार्यको कार्यकाल थप एक सात लम्बिएको छ। प्रदेशमा गठबन्धन दलका तर्फबाट सरकार सञ्चालन गर्दा आलोपालो हुनुपर्ने माग नेपाली कांग्रेसले अघि सारेको छ। आफ्ना सांसदले फ्लोर क्रसगरेर मुख्यमन्त्री आचार्यलाई मत दिनसक्ने बुझेपछि उनले विश्वासको मत लिने प्रयोजनका लागि आह्वान गरिएको प्रदेशसभा बैठक स्थगितको माग गरेको कांग्रेसले अबको सरकारमा प्रदेशको मुख्यमन्त्रीका लागि आलोपालो खोजेको हो। कांग्रेसले बैठक रोक्न माग गरेर प्रदेशसभा सचिवालयमा निवेदन दिएको थियो। कांग्रेस संसदीय दलका नेता राजीव कोइरालाले आलोपालोकै लागि सहमति गर्नलाई मुख्यमन्त्रीले संसदमा विश्वासको मत लिने कार्यक्रम स्थगित गर्नुपर्ने अवस्था आएको बताए। अब बन्ने सरकारका विषयमा प्रष्ट कुरा आउन सकेन। सबै सांसदको भावना पनि सम्बोधन भएको छैन, उनले भने, त्यसमा स्पष्ट हुन संसद बैठक स्थगितको माग राखेर निवेदन दिएका हौँ। बागमती प्रदेशमा एउटा र प्रदेश १ मा अर्को निर्णय हुनै सक्दैन। यस विषयमा प्रधानमन्त्री शेरबहादुर देउवाबाट पनि स्पष्ट निर्देशन आउनुपर्ने कोइरालाले बताए। बागमतीमा जस्तै प्रदेश १ मा पनि कांग्रेस र नेकपा (एकीकृत समाजवादी)बीच आलोपालो मुख्यमन्त्री हुनुपर्ने माग कांग्रेसले राखेको छ। केन्द्रमा भएको सहमति अनुसार गठबन्धनका तर्फबाट प्रदेश १ मा सरकारको नेतृत्व एकीकृत समाजवादीलाई दिने तयारी थियो। गठबन्धनका तर्फबाट समाजवादी प्रदेश संसदीय दलका नेता राजेन्द्र राईलाई नयाँ मुख्यमन्त्रीका रूपमा अघि सारिएको थियो। तर कांग्रेसले आलोपालोको माग तेर्स्याएपछि अन्योलता बढेको एक सांसदले बताए। नेता कोइरालाले आलोपालोका विषयमा दलहरुबीच छलफल भइरहेको पनि बताए। त्यस्तै एमालेले समेत बैठक स्थगनको माग राख्यो। एमाले प्रदेश १ का प्रमुख सचेतक बुद्धिकुमार राजभण्डारीद्वारा हस्ताक्षरित पत्रमार्फत कात्तिक १५ गते बैठक बस्दा उपयुक्त हुने सुझाव दिइएको थियो। नेकपा एमालेको दशौँ महाधिवेशनअन्तर्गत कात्तिक ९ गते पालिका अधिवेशन, १० र ११ गते स्थायी कमिटी बैठक, १२ र १३ गते केन्द्रीय कमिटी बैठक भएको हुँदा १४ गते बाटोको म्याद राखेर कात्तिक १५ गते बैठक बस्न उचित हुने दाबी एमालेको थियो। एकीकृत समाजवादी संसदीय दलका नेता राईले कांग्रेसको अपरिपक्व निर्णयले एमालेलाई फाइदा पुगेको बताए। विधि र प्रक्रिया मिचेर सभामुखले एकपछि अर्को निर्णय लिइरहेको उनको आरोप छ। कांग्रेसले एमालेलाई साथ मिल्ने गरी बैठक रोक्न माग गर्यो, राईले भने, सभामुखबाट विधि र प्रक्रिया मिचियो। उनले अहिलेको सरकारलाई बिदा गरेर पनि आलोपालोका विषयमा छलफल गर्न र निर्णय लिन सकिने बताए। कांग्रेससँग सरकार गठनका विषयमा छलफल हुन बाँकी नै छ, नेता राईले भने, अहिलेको सरकार गिराएपछि आलोपालोदेखि मन्त्रालय बाँडफाँटका विषयमा छलफल हुनसक्ने अवस्था रहँदारहँदै कांग्रेसले अपरिपक्व निर्णय लियो। जनता समाजवादी पार्टी (जसपा) संसदीय दलका नेता जयराम यादवले कांग्रेसले आफ्नो स्थान छाड्दा सदनको कामकारबाही रोकिएको बताए। कांग्रेसले हतारमा लिएको निर्णयले प्रदेशमा थप अन्योलता बढेको छ, उनले भने, मुख्यमन्त्री आचार्यले अझै एकसाता सत्तामा टिक्ने अवस्था पनि बन्यो। सत्तारुढ एमाले विभाजन भएकाले मुख्यमन्त्री आचार्यले संसदबाट विश्वासको मत लिन लागेका हुन्। बहुमत पुर्याउनका लागि सांसद संख्या पर्याप्त नभएका कारण उनले विश्वासको मत पाउने सम्भावना नरहेको बताइन्छ। वर्तमान मुख्यमन्त्रीले विश्वासको मत नपाएमा प्रदेश प्रमुखले नयाँ सरकार गठनका लागि आह्वान गर्नेछन्। ९२ सदस्यीय प्रदेशसभामा बहुमत पुर्याउन ४७ मत आवश्यक पर्छ। तर सत्तारुढ एमालेसँग सभामुखसहित ४१ जना मात्रै सांसद छन्। एमाले सांसद गुलेफुन खातुन फौजदारी कसूरमा दोषी ठहर भएपछि फरार छिन्। विपक्षी गठबन्धनमा ५० सांसद छन्। जसमा कांग्रेसका २१, नेकपा (माओवादी केन्द्र)का १५, नेकपा (एकीकृत समाजवादी)का १०, जसपाका ३ र संघीय लोकतान्त्रिक मञ्चका १ जना सांसद छन्। १ सांसद रहेको राप्रपा अहिलेसम्म तटस्थ छ।"
ऋण सर्वसुलभ हुनुपर्छ,"विगत १५ वर्षअघि (विसं २०६३) स्याङ्जा जिल्लाबाट ३० जनाको सानो समूहको लगानीमा मुक्तिनाथ विकास बैंक स्थापना भएको थियो। थोरै पुँजी, जनशक्ति, कार्यक्षेत्रबाट सुरु भएको बैंक अहिले राष्ट्रियस्तर बैंकमा अग्रपंक्तिमा पुग्न सफल भएको छ। विकास बैंक भए पनि लघुउद्यम क्षेत्रमा योगदान गरेबापत दुई पटकसम्म सम्मानित हुन पुगेको छ। ग्लोबल एसएमई अवार्ड २०२१ द्वारा सम्मानित भएको छ। स्थापनाकालबाटै व्यवस्थापकीय पक्ष सम्हालेर जीवनको ऊर्जाशील समय मुक्तिनाथ विकास बैंकमा व्यतित गरेका बैंकका अध्यक्ष भरतराज ढकालसँग अन्नपूर्णकर्मी ममता थापाले गरेको कुराकानी। बैंक सुरु भएको १५ वर्षमा कसरी सफलताको छलाङ मार्यो ? सुरुआतमा स्याङ्जामा बस्ने केही साथीहरू मिलेर जिल्लाको वित्तीय आवश्यकता पूरा गर्नका लागि मुक्तिनाथ विकास बैंकको अवधारणा ल्यायौं। स्याङ्जा जिल्लामा वित्तीय आवश्यकता पुर्याउनुपर्छ भन्ने सोचका साथ समावेशी वित्तीय सेवा दिने रणनीति बनायौं। आधुनिक बैंकिङ, ग्रामीण बैंकिङ र लघुवित्त सेवा सुरु गर्यौँ। १ करोड ३० लाख रुपैयाँ पुँजीबाट सुरु गरेको बैंकको चुक्ता पुँजी अहिले ५ अर्ब पुगेको छ। कोर क्यापिटल साढे ६ अर्ब रुपैयाँ पुगेको छ। १ सय ६५ ओटा शाखा कार्यालय छन्। काँकडभिट्टा, इलाम, दाङ, महेन्द्रनगर,धनगढीसम्म शाखा विस्तार गरेका छौं। दुई हजार कर्मचारी प्रत्यक्ष संलग्न छन्। १० लाख ग्राहक हाम्रो सेवाबाट लाभान्वित भएका छन्। निक्षेप एक खर्ब रुपैयाँ नाघिसकेको छ। ब्यालेन्स सिटको आकार ठूलो बन्दै गएको छ। लामो समयसम्म कोभिडको प्रभाव समग्र व्यवसायले सामना गर्नु परे पनि बैंकले भने यसबीच व्यवसाय राम्रै गरेको देखियो। यो कसरी सम्भव भयो ? यसको श्रेय बैंकप्रति आम ग्राहकको विश्वास हो। १२ वर्षसम्म बैंकको व्यवस्थापकीय अनुभव प्राप्त गरे। यो अनुभवले व्यवस्थापन बलियो बनाउन मद्दत मिल्यो। समग्र बैंकिङ इन्डस्ट्रीमै हेर्दा हामीले दिने कर्जाको आकार सानो छ। हामीले साना कर्जामा केन्द्रित गरेका छौं। यसैले धेरै ऋणी छन्। करिब डेढ लाखको हाराहारीमा ऋणी छन्। खराब कर्जाको अनुपात पनि असाध्यै कम छ। हामीले ग्रामीण क्षेत्रलाई बढी प्राथमिकता दिएका छौं। धेरै ग्राहक सामु सेवा पुर्याउनुपर्छ भन्ने मान्यताले अगाडि बढेका छौं। हाम्रो नारा नै छ, जनता बैंकमा होइन, बैंक जनतामा जानुपर्छ। हामीले कर्जा प्रवाह गर्दा खास उत्पादनमूलक क्षेत्रलाई लक्षित गरी लघुवित्त सेवामार्फत कर्जा प्रवाह गरेका छौं। बैंकको व्यवस्थापकीय क्षमता प्रभावकारी रहेकाले पनि व्यवसाय फैलाउन सम्भव भएको हो। खराब ऋणी कम भन्नाले कतिसम्म छ ? साना ऋणीहरूमा केन्द्रित भएका छौं। समग्र बैंक तथा वित्तीय संस्थाको कम खराब कर्जा (एनपीएल) रहेको हाम्रो बैंक हो। कुल कर्जाको ०२ प्रतिशत मात्रै खराब ऋण छ। खराब कर्जा धेरै कम भयो भने पनि अन्तर्राष्ट्रिय संस्थाहरूले आशंका गर्ने गर्छन् नि ? हो, एक समय हामीलाई नेपाल राष्ट्र बैंकले पनि शंका गरेको थियो। दुईतीन वर्षअगाडि वार्षिक साधारणसभाको स्वीकृति लिन राष्ट्र बैंक पुग्दा यत्ति कम खराब कर्जा कसरी हुन्छ, यसमा केही हुन सक्छ भनेर सुपरिवेक्षण पनि गरेको थियो। तर केही पाएनन्। अन्तर्राष्ट्रिय वित्त निगम (आईएमएफ) जस्ता संस्थाहरूले एनपीएल कम देख्नासाथ बैंकभित्र केही हुन सक्ने आशंका गर्छन्। तथापि हामीले राष्ट्र बैंकको प्रावधानअन्तर्गत रहेर कर्जा दिएका छौं। सुरुदेखि नै खराब कर्जाको सबैभन्दा कम अंश हुनेमा हामी पर्छौं। कस्ता क्षेत्रमा बढी कर्जा प्रवाह भएको छ ? सबैभन्दा बढी विपन्न वर्ग, उत्पादनशील क्षेत्रमा कर्जा लगानी गरेका छौं। यसमा कुल कर्जाको ४० प्रतिशत छ। यो पनि अरू बैंकको तुलनामा बढी हुन सक्छ। नेपाल कृषि प्रधान देश भएका कारणले नेपालको कृषिमा लगानी बढाउनु पर्छ। यसका लागि पुँजी मात्रै दिएर हुँदैन। यससँगै किसानलाई चाहिने कृषिका सामग्री, उत्पादनका सामान पनि दिनुपर्छ र उत्पादनको ग्यारेन्टी गर्नुपर्छ भनेर बैंकको प्रमुख लगानीमा मुक्तिनाथ कृषि कम्पनी स्थापना भएको छ। यो हुनुअघि पनि कृषिमै लगानी बढी थियो। कम्पनी स्थापना भएको तीन वर्ष भयो। सुरुका दुई वर्ष अनुसन्धानमै लाग्यौं। कृषि क्षेत्र कसरी अघि बढिरहेको छ। वर्तमान अवस्था के छ, यसमा राज्यले कस्ता नीति अपनाएको छ। राष्ट्र बैंकले कृषि क्षेत्रमा अनिवार्य १० प्रतिशत लगानीको व्यवस्था गर्यो। तर हामीले दबाबमा मात्र नभई स्वतःस्फूर्त रूपमा कृषिमा लगानी बढायौं। अर्थतन्त्रमा कृषिको योगदान बढाउन यसले भूमिका खेल्ने विश्वास लिएका छौं। यस अवधिमा राम्रै फड्को मार्नुभयो। सहायक कम्पनी पनि विस्तार गर्न कसरी सफल हुनुभयो ? बैंकले मुक्तिनाथ क्यापिटलमा ५५ प्रतिशतको सेयर छ। मुक्तिनाथ कृषि कम्पनीमा २५ प्रतिशत लगानी छ। भोलि अरू पनि हुन सक्ला। हामीले छुट्टै लघुवित्त नखोले पनि यसको थुप्रै काम गरेका छौंं। हामीले लघुवित्त दर्ता गर्यौं तर लाइसेन्स लिएनौं। लघुवित्तमै काम गर्ने संस्थाले अवार्ड नपाएर मुक्तिनाथ बैंकले युरोपियन माइक्रोफाइनान्स अवार्ड २०२० कसरी प्राप्त गर्न सक्यो ? हामीले दूरदराजका ग्राहकलाई वित्तीय सेवा दियौं। बैंकभित्रै लघुवित्तको काम गर्ने कर्मचारी पनि छन्। कार्ययोजना बनाएर डेढ लाखभन्दा बढी महिला सदस्यलाई सेवा दिएका छौं। यो अन्य लघुवित्तभन्दा ठूलो छ। बैंकले साना तथा लघु बैंकिङ कार्यक्रममा आबद्ध न्यून आय भएका सदस्यलाई प्रदान गरी रहेको नवीनतम् र ग्राहकमैत्री समावेशी बचत सेवाको प्रभावकारिता र त्यसले सदस्यको जीवनमा पारेको सकारात्मक परिवर्तनलाई अन्तर्राष्ट्रिय स्वतन्त्र विशेषज्ञ छनोट समितिले अध्ययन गरी युरोपियन माइक्रोफाइनान्स अवार्ड २०२० अवार्ड प्रदान गरिएको छ। यसमा ३७ राष्ट्रबाट ७० वटा संस्था सहभागी थिए। पुरस्कारबापत मुक्तिनाथले एक लाख युरो प्राप्त गरेको थियो। यो मात्रै होइन भर्खरै साना तथा लघुवित्त क्षेत्रमा पुर्याएको योगदानको कदर गर्दै मुक्तिनाथ विकास बैंकलाई एसएमई फाइनान्सर अफ द ईएर एसिया विधामा सम्मानित भएको छ। सम्मानले बैंकलाई साना तथा लघुवित्त क्षेत्रमा थप योगदान गर्नका लागि उत्साहित बनाएको छ । विश्व बैंक समूहको अन्तर्राष्ट्रिय वित्त निगम तथा एसएमई फाइनान्स फोरमद्वारा आयोजना गरेको र जी २० एस ग्लोबल पाटरनसिप फर फाइनान्सियल इन्सुलेसनबाट समर्थित ग्लोबल एसएमई अवार्ड २०२१ द्वारा साना तथा लघुवित्त क्षेत्रमा प्राथमिकताका साथ लगानी गर्दै आइरहेकोले बैंकलाई सम्मान गरिएको बताइएको छ। गत आर्थिक वर्षमा विकास बैंकमध्ये नाफा गर्नेमा पनि अगाडि नै हुनुहुन्छ। १ अर्ब १५ करोड ९ लाखको हाराहारीमा नाफा कमाउन सक्नुको कारण के हो ? बैंकले ग्राहकको विश्वास जित्दै गयो। यसले कारोबार बढ्दै गयो। निक्षेप पनि संकलन भयो। बैंकको प्रधान कार्यालय काठमाडौंमा भएपछि राम्रा, दक्ष कर्मचारी राख्यौं। हाम्रो खराब कर्जाको अंश पनि कम भएका कारण स्वतः नाफा सम्भव भयो। नाफा बढे पनि रिटर्न अन इक्विटी (आरओई) घटेको देखिन्छ नि ? आरओई घट्नुको कारण हामीले लघुवित्तमा बढी लगानी गरेका छौं। यसमा काम गर्दा खर्च धेरै हुन्छ। उनीहरूलाई कम लोनमा पनि सेवा दिनुपर्छ। यसमा कर्मचारी खर्च बढी हुन्छ। यसबारे पटकपटक राष्ट्र बैंकलाई सुनाएका छौं। त्यही काम लघुवित्त संस्थाले गर्दा राष्ट्र बैंकबाट सुविधा पाएका छन् तर हामीले बैंकमार्फत गर्दा चाहिँ कुनै पनि सुविधा दिएको छैन। यसकारण आरओई कम भएको हो। यो कम छ भनेर हामीले दिइरहेको सेवालाई छोड्नु भएन। यो ग्राहकको विश्वासलाई कायम राख्नु पर्यो। तथापि बैंकले नाफा माात्र हेर्नु हुँदैन। समाजको आर्थिक क्षेत्रलाई स्थापना गर्न, सामाजिक प्रभाव पर्ने काम पनि गर्नुपर्छ। लघुवित्तको अधिकतम ब्याजको सिमा १५ प्रतिशत तोकिएको छ। तपाईंहरूले लघुवित्तको सुविधा दिँदा कति लिनु भएको छ त ? हामीले त्योभन्दा पनि कम लिएका छौं। अधिकतम १२१३ प्रतिशतसम्म ब्याजदर कायम गरेका छौं। हामीले लगानी गर्न स्रोतको जोहो पनि गर्छौं। नेपाल राष्ट्र बैंकले कर्जा र निक्षेपको ब्याजदर (स्प्रेड दर) ४४ प्रतिशत तोकिदिएको छ। यसकारण ऋणी सदस्यलाई लघुवित्त कम्पनीमध्येकै सबैभन्दा कम ब्याज दिएका छौं। निक्षेपको ब्याजदर पनि १० प्रतिशतकै हाराहारीमा छ। अधिकांश वाणिज्य बैंकमा तरलता अभावको स्थिति छ। तपाईंहरूको स्थिति के छ ? कर्जा रोक्नुपर्ने अवस्था छैन। हामीसँग तरलता प्रशस्त छ पनि भन्न मिलेन। पछिल्लो समय आयात एकदमै बढेको छ। बैंकको प्रमुख स्रोत रेमिट्यान्स भए पनि पछिल्लो समयमा घटेको छ। वैदेशिक रोजगारबाट फर्किएका युवा सबै नगएका र नयाँ युवा नगएका अवस्थामा रेमिट्यान्स घट्नु स्वाभाविक हो। आर्थिक वर्ष परिवर्तन हुँदा सरकारको नेतृत्व पनि फेरियो। सरकारले बजेट पनि समयमा खर्च गर्न सकेन। यसकारण पनि तरलताको चाप बढेको छ। यसैबीच राष्ट्र बैंकले ८५ प्रतिशतको कर्जा, पुँजी निक्षेप (सीसीडी) अनुपात खारेज गरेर कर्जा निक्षेप अनुपात (सीडीरेसियो) ९० प्रतिशत बनाइदियो। यसले ठूलाठूला, पुराना बैंकलाई पनि असर गर्यो। तरलताको चाप विकास बैंकलाई पनि देखिन सक्छ। मुक्तिनाथको सीडी ८५ प्रतिशतको हाराहारीमा भएकाले अहिलेसम्म सहज छ। यससँगै पुँजी कोष, सीआरआर, एसएलआर, सीडी रेसियोको न्यूनतम सीमाभित्रै सबै परिसूचक छन् । अहिले मुख्य कर्जा केकेमा गएको छ ? अहिले धेरै व्यापार तथा व्यवसायहरूले कर्जा लगेका छन्। घरजग्गा (रियल स्टेट) कर्जाको माग पनि बढेको छ। कृषि, साना तथा मझौला व्यवसायमा कर्जाको माग छ। न्यूनतम १० हजार, २० हजारदेखि ५० लाख रुपैयाँसम्मको कर्जा दिने गरेका छौं। सर्वसाधारणले मुक्तिनाथ नै किन रोज्ने ? यसका सेवा गाउँदेखि सहरसम्म, गरिबदेखि धनीसम्म सबैलाई दिएको छ। १५ वर्षको अवधिसम्म विश्वसनीय कारोबार गरेको छ। वित्तीय क्षेत्रमा राम्रो काम गर्छ भन्ने विश्वास बढेर गएको छ। वाणिज्य बैंकसँग तुलना गर्दा प्रायः सबै काम विकास बैंकले गर्न पाउँछन्। यद्यपि एलसी (प्रतीतपत्र)मा प्रत्यक्ष कर्जा दिन नपाए पनि वाणिज्य बैंकहरूसँग सहकार्य गरेका छौं। डिजिटल कारोबारलाई कत्तिको प्राथमिकता दिनुभएको छ ? अबको कारोबारलाई प्रविधिसँग जोड्नुपर्छ। क्विक रेस्पोन्स (क्यूआर) कोडमा अगाडि नै छौं। यसलाई राष्ट्र बैंकले फोकस गरेको छ। वित्तीय पहुँच तथा साक्षरतामा कत्तिको योगदान पुर्याउनु भएको छ ? यो दुवैमा मुक्तिनाथ बैंक अगाडि छ। वित्तीय पहुँचमा ऋणीलाई जोड्नु पर्छ। वित्तीय पहुँचमा बचतकर्ता मात्र होइन ऋणीको संख्या पनि बढ्नुपर्छ। ऋणीलाई जोड्नु निक्षेप बैंकमा राख्न सजिलो हुन्छ तर कर्जाको निश्चित हुँदैन। वित्तीय संस्थाबाट व्यवसाय गर्न इच्छुक सबैलाई कर्जा दिने ग्यारेन्टी छ कि छैन। यसलाई वित्तीय पहुँचमा जोड्नु पर्छ। हामीसँग १० लाख निक्षेपकर्ता हुँदा १ लाख ५० हजार ऋणी पुगेका छन्। त्यसो भए सहुलियतपूर्ण कर्जा प्रवाहमा कत्तिको सहजीकरण गर्नु भएको छ त ? सरकारले लोकप्रियताका लागि यस्ता कार्यक्रम ल्याउँछ। यसलाई राष्ट्र बैंकले कार्यान्वयन गर्न सहजीकरण गर्छ। बैंकमा जम्मा भएको कर्जा जनताको हो। हामीले कृषिमा कर्जा दिन कम्पनी नै स्थापना गरेर काम गरेका छौं। नेपालमा कुल जीडीपिको २५ प्रतिशत कृषिको योगदान छ।"
"एमाले महाधिवेशन : उद्घाटन, बन्द सत्रका लागि चितवनको कुन स्थान सिफारिस ?","चितवन : नेपाल कम्युनिष्ट पार्टी (एमाले) को १० औँ महाधिवेशनको उद्घाटन सत्र नारायणी नदी किनार नारायणगढ र बन्द सत्र सौराहामा हुने भएको छ। आगामी मङ्सिर १० देखि १२ गतेसम्म हुने महाधिवेशनका लागि जिल्लाले दुई स्थान सिफारिस गरेको हो। एमाले चितवनका अध्यक्ष पार्वती रावलले महाधिवेशनको तयारी सुरुआत भएको जानकारी दिइन्। यसका लागि स्थानको स्थलगत अवलोकन गर्ने काम भइरहेको उनले बताइन्। उनले भनिन्, 'महाधिवेशनको उद्घाटन सत्र नारायणी नदी किनार र बन्द सत्र सौराहामा गर्ने गरी केन्द्रलाई आज सिफारिस पठाउँदैछौँ।' उद्घाटन सत्रमा पाँच लाखभन्दा बढी जनसहभागिता हुने भएकोले नारायणी नदी किनारको खुल्ला ठाउँ छनोट गरिएको उनको भनाइ छ। सर्वसाधारणलाई सहज हुने गरी उक्त ठाउँ उद्घाटन सत्रका लागि उपयुक्त हुने रावलले बताइन्। यस्तै महाधिवेशन प्रतिनिधि अधिकांशलाई सौराहामा आवासको व्यवस्था हुने भएकाले बन्द सत्र सोही ठाउँमा गर्न सहज हुने गरी सिफारिस गर्न लागिएको उनले बताइन्। उनले भनिन्, , 'महाधिवेशन प्रतिनिधि अधिकांशलाई हामीले सौराहामा आवासको व्यवस्था गर्दै छौँ, त्यही बन्द सत्र भयो भने सहज हुन्छ।' अधिवेशनकै सन्दर्भमा आइतबार नारायणी नदी किनार र सौराहाको स्थलगत अवलोकन गरिएको अध्यक्ष रावलले जानकारी दिइन्। एमाले नेता सुरेन्द्र पाण्डे, काशीनाथ अधिकारीलगायतकाको उपस्थितिमा अवलोकन गरिएको हो। यस्तै पार्टीका नेताले सौराहाका होटल व्यवसायीसँग महाधिवेशनको उपयुक्त ठाउँको बारेमा छलफल भएको जनाइएको छ। व्यवसायी सकारात्मक रहेको र सक्दो सहयोग गर्ने प्रतिबद्धता जनाएको उहाँले जानकारी दिनुभयो। यसैगरी आइतबार नै जिल्लाका सुरक्षा निकायका प्रमुखसँग पनि महाधिवेशनका सन्दर्भमा छलफल भएको छ।"
कोप२६ मा नेपालका मुद्दा,"हिमालय क्षेत्रमा विश्वव्यापी सरदरभन्दा बढी मात्रामा वार्षिक तापमानमा वृद्धि भएको छ भने हिमताल पनि आकार घट्दो क्रममा छन्। प्रधानमन्त्री शेरबहादुर देउवाको नेतृत्वमा युनाइटेड किंग डम (यूके) को ग्लास्गोमा हुने जलवायु परिवर्तनसम्बन्धी विश्व नेताहरूको शिखर सम्मेलनमा भाग लिँदै छ। जलवायु परिवर्तनसम्बन्धी शिखर सम्मेलन ग्लास्गोमा अक्टोबर ३१ देखि नोभेम्बर १२ सम्म हुँदैछ। संयुक्त अधिराज्यले कोप२६ भनिने संयुक्त राष्ट्रसंघको जलवायु परिवर्तनसम्बन्धी महत्वपूर्ण वार्ताका लागि १९७ देशलाई ग्लास्गो सहरमा स्वागत गर्नेछ। यो सन् २०१५ मा पेरिसमा भएको भेलापछिको सबैभन्दा महत्वपूर्ण वार्ता हो। पेरिसको वार्तामा पूर्वऔद्योगिक तहमै तापक्रम वृद्धिलाई २ डिग्री सेल्सियसभन्दा कममै सीमित गर्ने गरी काम गर्ने सहमति भएको थियो। अर्नेस्ट हेमिङ्वेको उपन्यास द सन् अल राइजेजमा एक पात्रलाई सोधिएको छ कि उनी कसरी दिवालिया भए। दुई तरिका, उनी जवाफ दिन्छन्। विस्तारै, त्यसपछि अचानक यो भनाइ जलवायु परिवर्तनसँग पनि सम्बन्धित छ। क्षति कम र कम क्रमिक हुँदै गइरहेको छ। जबसम्म हामी कारबाही गर्दैनौं, संसार अचानक एक अपरिवर्तनीय परिवर्तनको बिन्दुमा पुग्न सक्छ। बुझ्नुपर्छ कि समस्या सोचेको भन्दा धेरै खराब हुन सक्छ। जलवायु परिवर्तनका कारण दक्षिण एसियामा मात्रै ४ करोड मानिस गरिबीमा फस्न सक्छन्। हाम्रो चुनौती सरकारले मात्रै थेग्न सक्दैनन्। हवाई उडानमा काठमाडौं अवतरण गर्ने क्रममा अग्लाअग्ला हिमाल देखिँदा हाम्रो ग्रह पृथ्वी र यससँग मानिसको सम्बन्धबारे आश्चर्यमा नपर्ने सायदै कोही होलान्। यी हिमाली शृंखला हिन्दुकुश हिमालय क्षेत्रका २५ करोड र तल्लो तटीय क्षेत्रका थप १ अर्ब ६५ करोड मानिसका लागि पानीका अमूल्य स्रोत हुन्। त्यसैले पनि, नेपाल जलवायु परिवर्तनको हिसाबले चौथो जोखिमयुक्त देश हो। सम्बन्धित ज्ञाताका अनुसार हिमनदीहरू बर्सेनि ६० मिटरको दरले खुम्चिँदै छन्, जसले गर्दा हिमतालहरू बन्दै छन् र हिमताल फुटेर बाढी आउने सम्भावना बढेर गएको छ ? स्मरणीय छ, यस विषयलाई अपेक्षित महत्व दिने गरिएको छैन। यो परिवर्तनको आवश्यकता छैन तर २०५० देखि प्रत्येक दशक कार्बन उत्सर्जन आधा हुनेछ। त्यहाँ पुग्न चाँडै नवीकरणीय उर्जामा परिवर्तन, नयाँ बिजुली सञ्जाल निर्माण, ऊर्जा दक्षता बढाउन र कम कार्बन यातायातको अंगीकार गर्नुपर्ने हुन्छ। जलवायुमा यो विशेष मुद्दा, संयुक्त राष्ट्रसंघ जलवायु परिवर्तन सम्मेलन (कोप २६)सँग साझेदारीमा, शिक्षाविद्हरू, नीति निर्माताहरू, निजी क्षेत्र र युवा कार्यकर्ताहरूबाट आवाजको एक विविध दायरासँगै ल्याउने अनुपम अवसर हो। हरित ऊर्जाको प्रयोगलाई प्रोत्साहित गर्न विश्वसनीय कार्बन मूल्य निर्धारण नीतिहरूको सिफारिस गर्दछ। कम कार्बन उड्डयन इन्धनजस्ता क्षेत्रविशिष्ट नीतिहरूमा परिवर्तनको वकालत गरेका हुन्छन्। जलवायु कार्य र वित्तका लागि संयुक्त राष्ट्रको विशेष दूतका लागि, निजी वित्तले अर्बौं सार्वजनिक पैसालाई कुल जलवायु लगानीको अर्बाैंमा बदल्न मद्दत गर्न सक्छ। उदीयमान र विकासशील देशहरूलाई स्वच्छ र हरियो वित्तीय प्रवाह मापन गर्ने तरिकाहरूको प्रस्ताव गर्दछ। नेपालले कोप २६ मा पर्वतीय क्षेत्रमा जलवायु परिवर्तनको प्रभावलाई प्राथमिकता दिएको छ र प्राथमिकता दिनेछ। नेपालले संयुक्त राष्ट्र जलवायु परिवर्तन सम्मेलन (सीओपी २६) मा पर्वतीय क्षेत्रमा जलवायु परिवर्तनको प्रभावलाई धेरै प्राथमिकताका साथ उठाउने तयारी गरिरहेको छ। अध्ययन अनुसार नेपालको उच्च भूभागमा तापक्रम १८ डिग्री सेल्सियस बढेको छ जब कि ग्लोबल वार्मिङ १ डिग्री सेल्सियस मापन गरिएको छ। जलवायु परिवर्तनको प्रभाव सम्पूर्ण हिमाली अर्थतन्त्र र त्यहाँको परिस्थिति र तल्लो भूभागमा देखिन्छ। नोभेम्बर १ देखि १२ सम्म बेलायतको ग्लास्गोमा हुन लागेको सम्मेलनको क्रममा नेपालको प्राथमिकताको मुद्दा बन्नेछ। यो वर्ष उल्लेखनीय छ किनकि नेपाल यसको संवेदनशील भूगोलका कारण जलवायु परिवर्तनको प्रभाव संवेदनशील ठानिएको छ। वन तथा वातावरण मन्त्रालयका अनुसार जलवायु परिवर्तनसम्बन्धी खतरा र नोक्सानी, राष्ट्रिय योगदान प्रतिबद्धता (एनडीसी) प्रतिवेदनको कार्यान्वयनका लागि स्रोतको खोजी र कार्बन फाइनान्स नेपालले शिखर सम्मेलनका लागि प्राथमिकतामा राखेका अन्य एजेन्डा हुन्। २०५० सम्म हरितगृह ग्यास उत्सर्जन शून्यमा ल्याउने लक्ष्य लिएर ग्लोबल क्लाइमेट एक्सन को रोडम्यापको कार्यान्वयनको लागि नेपालले अन्य धेरै देशसँगै एनडीसी प्रस्तुत गरिसकेको छ। पेरिस सम्झौता, जलवायु परिवर्तनमा एक कानुनी रूपमा बाध्यकारी अन्तर्राष्ट्रिय सन्धिका रूपमा कार्य गर्ने कागजात, ग्लोबल वार्मिङलाई २ डिग्री सेल्सियसभन्दा कम, अधिमानतः १५ डिग्री सेल्सियससम्म पूर्वऔद्योगिक स्तरको तुलनामा सीमित गर्ने लक्ष्य राखेको छ। पेरिस एकार्डको नामले परिचित दस्तावेज १९६ दलद्वारा पेरिसमा १२ डिसेम्बर २०१५ मा अपनाइएको थियो। मन्त्रालयले रणनीतिक योजनासहितको प्रतिवेदन बुझाएको छ कि नेपाल रोडम्याप अनुसार प्रतिबद्ध छ ? एनडीसी कार्यान्वयनको क्रममा नेपालका लागि राष्ट्रिय र अन्तर्राष्ट्रिय स्तरमा कस्तो खालको सहयोगको आवश्यकता छ भन्ने प्रतिवेदनमा उल्लेख गरिएको छ। नेपाललाई एनडीसी लागू गर्न २५ अर्ब अमेरिकी डलर चाहिन्छ। यो पनि एक कार्बन घटाउने योजना हो। मन्त्रालयले नेपालको संवेदनशीलता र जलवायु परिवर्तनको जोखिमबारे रणनीतिक प्रतिवेदन तयार पारेको छ। यसबाहेक, हरियो ग्यास उत्सर्जनमा नेपालको एक सानो भूमिका छ। जो जलवायु परिवर्तनको प्रभावबाट सबैभन्दा प्रभावित देशहरूको सूचीमा छ। नेपालले सधैं अन्तर्राष्ट्रिय फोरममा यो मुद्दालाई प्राथमिकताका साथ उठाउँदै आएको छ। सीओपी २६ नेपालसहित विश्वका देशहरूमा भएका जलवायु परिवर्तनसम्बन्धी नयाँ र धेरै प्रभावशाली घटनाहरूका बारेमा छलफल गर्न महत्वपूर्ण हुनेछ। निजी क्षेत्रको वित्तपोषण सरकारी जलवायु नीतिको प्रभावलाई बढाउनमा एक महत्वपूर्ण भूमिका निभाउन सक्छ। विश्वको सबैभन्दा ठूलो सम्पत्ति मालिकहरू विश्वव्यापी अर्थव्यवस्था र बहुउद्देश्यीय दायित्वहरूमा लगानी गरिरहेका छन् कि प्रणालीगत जोखिमको एक दीर्घकालीन दृष्टिकोणका लागि ? उनीहरू अब यसलाई असफल हुन दिन सक्दैनन्। यो कुनै आश्चर्यको कुरा छैन कि लगानीकर्ताहरूको चासोमा आगामी केही वर्ष निर्णायक र परिणामस्वरूप हुनेछन्। गतवर्ष विश्वको ध्यान विश्वव्यापी महामारीमा केन्द्रितसँगै, संयुक्त राष्ट्र जलवायु परिवर्तन सम्मेलन, नोभेम्बर २०२० का लागि निर्धारित गरी स्थगित गरियो। प्रारम्भिक योजना जारी गर्ने आशा गर्दछौं। हामी पनि जलवायु परिवर्तनमा संयुक्त राष्ट्र फ्रेमवर्क सम्मेलनसँग साझेदारी गरिरहेका छौं। निर्माण क्षमता, कनेक्टिविटी र जागरुकताको माध्यमबाट पेरिस सम्झौताको लक्ष्यलाई गति दिनका लागि। कुनै एक संस्था एक्लै जलवायु संकटलाई सम्बोधन गर्न सक्दैन। त्यसैले हामी सबै मिलेर काम गर्नुपर्छ र शुद्ध शून्य प्राप्त गर्न ठोस कदम चाल्नुपर्छ। प्रतिबद्धता र चुनौतीहरू निःसन्देह, कार्य वा उत्तरदायित्व बिनाघोषणा मात्र शब्दहरू हुन्। त्यसो भए हामीले के गर्नुपर्छ र हामी कसरी जान्दछौं ? सिटी २०३० सम्म १ खर्ब डलर दिगो वित्तपोषण प्रदान गर्न प्रतिबद्ध छ। यो प्रतिबद्धता २०३० सम्ममा हाम्रो वातावरणीय वित्त लक्ष्य ५०० बिलियन डलरसम्म पुर्याउने साथै किफायती आवास, आर्थिक समावेशीकरण र लैंगिक समानताजस्ता क्षेत्रमा ५०० बिलियन डलर थप गर्नुपर्छ। इतिहासको समीक्षा गर्दा जलवायु परिवर्तनसम्बन्धी संयुक्त राष्ट्रसंघीय फ्रेमवर्क सम्मेलन (यूएनएफसीसी)२६ का अध्यक्षले जलवायु परिवर्तनलाई सम्बोधन गर्न नेपालले गरेका प्रयासको सराह्रना गरेका छन्। हालै नेपालको भ्रमणमा आएका थिए, कोप२६ को अध्यक्षको हैसियतमा नेपालमा पहिलोपटक भ्रमण गरेका उनले जलवायु परिवर्तनले हिमालयन क्षेत्रमा पारेको प्रभावबारे जानकारी लिएका थिए। उनले नेपालले सन् २०५० सम्म कार्बन उत्सर्जनलाई शून्यमा झार्न गरेको प्रतिबद्धता र कोप२६ अगावै जलवायु परिवर्तन न्यूनीकरणका लागि गरेको विभिन्न निर्णय गरेकोमा नेपालको प्रशंसा गरेका छन्। जलवायु परिवर्तन न्यूनीकरणका लागि हुने कार्यमा महिला र युवाहरूको सशक्त भूमिका हुनुपर्छ भन्नेमा नेपालमा आम बुझाइ छ। उनले जलवायु परिर्वतनको विषयमा महिलाको आवाजलाई अझ सशक्त पार्न बेलायत तयार रहेको पनि बताए। अन्य विकास साझेदारसँग मिलेर निजीक्षेत्रको सहकार्यमा नेपालको हरित क्षेत्र पुनर्उत्थान गर्न बेलायतले नेपालमा सहयोग गर्ने प्रतिबद्धता व्यक्त गरिसकेको छ। बेलायत तथा अन्य विकास साझेदारले नेपालका लागि कुल ७ अर्ब ४० करोड अमेरिकी डलर बराबरको पुनर्उत्थान प्याकेजको घोषणा गरिसकेका छन्। यो प्याकेजअन्तर्गत नेपालले ऋण तथा अनुदान सहयोग प्राप्त गर्नेछ। नेपाली जलवायु परिवर्तनका प्रभाव थेग्न सक्षम रहेका छन्। विश्वका सबैभन्दा कम कार्बन उत्सर्जन गर्ने देश नेपाल हो। तर, पनि नेपाल जलवायु परिवर्तनका कारण अत्यधिक प्रभावित रहेको पनि बताएका थिए। अति कमविकसित राष्ट्रको समूहका लागि नेपालले आवाज उठाउँदै आएको छ। यो समूहका अध्यक्ष रहेको भुटानले हिन्दकुश हिमालय क्षेत्रको समस्यालाई कोप२६ मा उठाउन नेपाललाई अनुरोध गरिसकेको छ। हिमालयले यो क्षेत्रका १ अर्ब ६० करोड जनसंख्यालाई ताजा पानी उपलब्ध गराउँछ। नेपालका हिमालयले ४० करोड जनसंख्यालाई पानी आपूर्ति गर्दछ। हिमालय क्षेत्रमा विश्वव्यापी सरदरभन्दा बढी मात्रामा वार्षिक तापमानमा वृद्धि भएको छ भने हिमताल पनि आकार घट्दो क्रममा छन्। यसैबीच, कोप२६ का अध्यक्षले नेपाल भ्रमणमार्फत यो क्षेत्रमा जलवायु परिवर्तनले पारेका प्रभाव अध्ययन गर्न मौका पाएको थियो। भ्रमणले कोप२६ अध्यक्षलाई यो क्षेत्रको सन्देश विश्वलाई दिन सहयोग पुर्याउने पनि विश्वास छ। कोप२६ मा हामीले जलवायु परिवर्तनले साना देशहरूलाई पर्ने प्रभाव रोक्नेगरी काम गर्नुपर्छ। नेपाल संसारकै सबैभन्दा कम प्रतिव्यक्ति कार्बन उत्सर्जन गर्ने राष्ट्रमध्येको एक हो। संसारभर जलवायु परिवर्तनका कारण बसाइँ सर्नेमध्ये ८० प्रतिशत महिला छन्। नेपालमा पनि महिलाहरू विभिन्न अप्ठ्यारामा असमानुपातिक हिसाबले बढी जोखिममा छन्। संयुक्त अधिराज्य कोप२६ मा हामी महिलाको आवाज र नेपालको आवाजलाई बुलन्द गर्नु जरुरी छ। नेपालको स्थानीय समुदायहरूले हिमनदी पग्लिने र पहाडमा नयाँ रोगहरू देखा पर्नेदेखि तराईमा बाढी र उच्च तापक्रमसम्मका जलवायु परिवर्तनका अत्यन्त विविध प्रभावको सामना गर्न सक्षम हुनु पर्दछ।"
सुडानका प्रधानमन्त्री ह्यामडोक सेनाको नजरबन्दमा,खार्टोम : सुडानका प्रधानमन्त्री अब्दल्लाह ह्यामडोकलाई त्यहाँको सेनाले नजरबन्द गरेको छ। अलजजिराका अनुसार प्रधानमन्त्री ह्यामडोकलाई सेनाले आफ्नै घरमा नजरबन्द गरेको हो। यद्यपि सो घटनाको स्वतन्त्र रूपमा पुष्टि हुन बाँकी रहेको छ। सेनाले थुप्रै सरकारी उच्च अधिकारी र मन्त्रीसहितलाई पक्राउ गरेको केही समयमै प्रधानमन्त्री ह्यामडोकलाई पनि नजरबन्द गरेको बताइएको छ। सुडानमा संकट चुलिँदै गएपछि विपक्षीले त्यहाँको सत्ता सैनिकले हात लिनुपर्ने माग गर्दै शनिबार राष्ट्रपति कार्यालय अघि प्रदर्शन भएको थियो। प्रजातन्त्रलाई सुदृढ गर्न केही समयका लागि सेना सत्ता कब्जा गर्नुपर्ने उनीहरूले माग गरेका हुन्। सन् २०१९ मा राष्ट्रपति ओमार अल बशिरको सत्ता ढलेदेखि सैनिक र नागरिकले सत्तामा सहकार्य गर्दै आइरहेका छन्। यद्यपि सेप्टेम्बरमा बशिरका समर्थकद्वारा सत्ता कब्जाको प्रयास विफल भएदेखि तनाव झन बढेको छ। सो घटनापछि सैनिक नेताहरूले सत्ता सहकार्यमा परिमार्जन गर्नुपर्ने बताइरहेका छन्। सुडानमा सैनिकले सत्ता हात लिनुपर्ने विपक्षीको माग
पूर्णबैठक बहिष्कार घोषणा गरेका न्यायाधीशहरु छलफलमा जुटे,"काठमाडौ: पूर्णबैठक (फूलकोर्ट) बहिष्कार गर्ने घोषणा गरेका सर्वोच्च अदालतका न्यायाधीश छलफलमा जुटेका छन्। प्रधानन्यायाधीश चोलेन्द्र शमशेर जबराले सोमबार १:३० बजे फूलकोर्ट बोलाएका छन्। पूर्ण बैठक बस्नेनबस्ने भने अन्योल बनेको छ। यता नेपाल बार एसोसिएसनको छुट्टै बैठक बसिरहेको छ। आइतबार प्रधानन्यायाधीश जबरा नेपाल बार एसोसिएसनका पदाधिकारीसँग भेटघाट गरेका थिए। यता सर्वोच्चकै १४ न्यायाधीश भने प्रधानन्यायाधीशलाई नै असहयोगको नीति बनाउन छुट्टै बैठक बसेका थिए। प्रधानन्यायाधीश जबराले फूलकोर्टको एजेन्डाबारे छलफलै नगरी बैठक आह्वान गरेको भन्दै न्यायाधीशहरुले आपत्ती जनाएका थिए। चौतर्फी विवादमा परेपछि प्रधानन्यायाधीश जबराले कानुन व्यवसायीको छाता संगठन नेपाल बारका पदाधिकारीसँग छलफल गरेका थिएन्। जबराले करिब तीन घण्टाको छलफलमा न्यायालय सुधारका नाममा हरिकृष्ण कार्की संयोजकत्वको प्रतिवेदन कार्यान्वयन गर्ने प्रतिबद्धता जनाएका थिए। सर्वोच्चको सोमबार बस्ने पूर्ण बैठक (फूलकोर्ट) मा उनले बारका पदाधिकारीलाई समेत आमन्त्रण गरेका थिए। बहिष्कारजस्तो नदेखिने गरी इजलाससमेत छल्न बैठक गरेर अलमल्याउने रणनीति बनाएको भन्दै न्यायाधीशहरु छलफलमा जुटेका हुन्। पूर्णबैठक बहिष्कार गर्ने न्यायाधीशहरू दीपककुमार कार्की, मीरा खड्का, हरिकृष्ण कार्की, विश्वम्भरप्रसाद श्रेष्ठ, आनन्दमोहन भट्टराई, प्रकाशमान सिंह राउत, बमकुमार श्रेष्ठ, टंकबहादुर मोक्तान, प्रकाशकुमार ढुंगाना, सुष्मालता माथेमा, कुमार रेग्मी, हरिप्रसाद फुयाल, मनोजकुमार शर्मा र नहकुल सुवेदी छन्। सर्वोच्चमा प्रधानन्यायाधीशसहित २० न्यायाधीश छन्। एक न्यायाधीश अमेरिका भ्रमण र अन्य काठमाडौंबाहिर रहेको जनाइएको छ। प्रधानन्यायाधीशले फूलकोर्ट बाइपास गरेको भन्दै न्यायाधीश असन्तुष्ट"
मधेसमा सीकेको उच्छृंखलता !,"जनकपुरधाम : चन्द्रकान्त (सीके) राउत नेतृत्वको जनमत पार्टीका कार्यकर्ताले उग्र र उच्छृंखल गतिविधि गर्न थालेका छन्। स्वतन्त्र मधेसको नारा त्यागेर शान्तिपूर्ण राजनीतिमा आउने सहमति गरेका राउतका कदमप्रति कर्मचारीदेखि जनप्रतिनिधिसम्म असन्तुष्ट बनेका छन्। राउतका कार्यकर्ताको यस्तो गतिविधि अराजक र आतंकवादी शैलीको छ, जनकपुरधाम उपमहानगरपालिका प्रमुख लालकिशोर साह भन्छन्, आफूलाई राजनीतिक पार्टी भन्नेहरूबाट यसप्रकारको उदण्ड गतिविधि हुनुले संघीयतामाथि नै प्रश्न उठाउँछ। सभ्य समाजमा यस्ता अमानवीय क्रियाकलाप हुनु ठूलो दुर्भाग्य हो। उनीहरूले गत बिहीबार खानेपानी तथा ढल निकास कार्यालय जनकपुरका निमित्त प्रमुख राजेश्वर कुशवाहामाथि दुव्र्यवहार गरेका थिए। जनकपुरधाम८ बलवा टोलस्थित राउतका घर अगाडि खाल्डो नपुरेको र वर्षाका कारण पानी निकासमा समस्या भएको भन्दै कुशवाहालाई अर्धनग्न बनाई हिलो छ्यापेर नगर घुमाएका थिए। लाठी, भाटासहित सरकारी कार्यालय पुगेका उनीहरू अराजक रूपमा प्रस्तुत भएको जनाइएको छ। उक्त घटनाप्रति पेसागत संघसंगठनले विरोध जनाएका छन्। जसमा नेपाल इन्जिनियर एसोसिएसन, नेपाल राष्ट्रिय इन्जिनियर संगठन, निजामति कर्मचारीको आधिकारिक ट्रेड युनियन, नेसनल इन्जिनियर्स एसोसिएसन नेपाल, नेपाल तराई इन्जिनियर्स समाज र मधेसी डेमोक्रेटिक सोसाइटी छन्। यस्ता कार्यले राष्ट्रसेवक कर्मचारीको मनोबल घटाउने धनुषाका प्रमुख जिल्ला अधिकारी बन्धुप्रसाद बाँस्तोला बताउँछन्। जनमत पार्टीको पछिल्ला क्रियाकलाप कानुनी राज्यको उपहास गर्ने खालका भए, बाँस्तोला भन्छन्, यस्ता गतिविधि राजनीतिक दलको होइन अपराधिक वा भूमिगत समूहहरूको हुन्छ। राउतका कार्यकर्ताले असोज १८ गते जनकपुरधाम उपमहानगरपालिकाको कार्यालयका कर्मचारीमाथि हातपात गरेका थिए। नगर प्रमुख र उपप्रमुख नभेटेपछि न्यायीक समितिको कार्यालयमा तोडफोडसमेत गरेका थिए। उनीहरूले सोही दिन मुख्यमन्त्री र प्रदेश २ सरकारविरुद्ध नाराबाजी गर्दै मुख्यमन्त्री कार्यालय घेराउ पनि गरे। उनीहरू जुलुस वा विरोध प्रदर्शनमा लाठी र भाटा बोकेर सहभागी हुने गरेका छन्। कुनै पनि पार्टी, व्यक्ति वा समूहले आफूलाई अदालत र कानुनभन्दा ठूलो ठान्न नहुने युवा नेता सरोज मिश्र बताउँछन्। राउत आफैं भ्रष्ट हुनुहुन्छ। उहाँले आफ्नो एजेन्डा नै बिक्री गर्नुभयो। अनि उहाँले भ्रष्टाचारविरुद्ध के बोल्नुहुन्छ ?, मिश्र भन्छन्, पहिला आफ्नो पार्टीमा कहाँकहाँबाट आम्दानी र अनुदान सहयोग आएको छ त्यो पारदर्शी गर्नुपर्यो। त्यसपछि मात्रै जनकारबाही गर्नुस्। राउत यी सबै क्रियाकलापलाई सामान्य रूपमा लिएको बताउँछन्। जनता भ्रष्टाचारीबाट आजित भइसकेका छन्। कुनै पनि निकायले जनताको कुरा सुन्दैनन्। कार्यपालिका भ्रष्ट छ। न्यायपालिका त्यस्तै छ। अख्तियारले पनि भ्रष्टहरूलाई नै सहयोग गरेको छ। यस्तोमा जनताले के गर्ने ? आक्रोश स्वाभाविक हो, राउत भन्छन्, कानुनी राज्यमा जनताको समस्या नसुनिएपछि यस्ता गतिविधि हुन्छ नै। भ्रष्टाचारविरुद्ध पालिका स्तरमा अभियान सञ्चालन गर्ने रणनीति लिएको उनको भनाइ छ। जनमत पार्टीको आइतबार जनकपुरमा बसेको केन्द्रीय कार्यकारिणी समितिको बैठकले १७ कार्यकर्तालाई अविलम्ब निःशर्त रिहाइ गर्न माग गरेको छ। खानेपानी कार्यालयका इन्जिनियर कुशवाहालाई दुव्र्यवहार गरेपछि जिल्ला प्रहरी धनुषाको टोलीले केही कार्यकर्तालाई पक्राउ गरेको थियो। लाठी भाटासहित सरकारी कार्यालयमा पुगेर तोडफोड मचाउनु र कार्यालय प्रमुखलाई बन्धक बनाएर कुटपिट गर्नु अपराधिक उपद्रो भएकोले १७ जनाविरुद्ध अपराधिक उपद्रो मुद्दाअन्तर्गत अनुसन्धान भइरहेको छ, धनुषा प्रहरी नायब उपरीक्षक जितेन्द्र बस्नेतले बताए। यता, उनीहरूको रिहाइ नभएसम्म चरणबद्ध आन्दोलन गर्ने घोषणा उक्त पार्टीले गरेको छ। पहिलो चरणमा कात्तिक ८१६ गतेसम्म विरोधका कार्यक्रम आयोजना गर्ने जनाइएको छ। जसअन्तर्गत जिल्लास्तरीय बैठक राख्ने, हरेक जिल्ला सदरमुकाममा सिटी जुलुस निकाल्नेलगायत छन्। त्यसैगरी मोटरसाइकल र्याली, माइकिङ, कोणसभा र मसाल जुलुससहितको कार्यक्रम रहेको जनाइएको छ।"
कांग्रेसको कान्तिक्षय,"सही पात्रमा नेतृत्व पुर्याउन नसकेको मूल्य पार्टीका कार्यकर्ता मात्र नभई राष्ट्रले समेत चुकाउनुपर्ने हुन्छ। महाभारतको संग्रामअघि संवादको सिलसिलामा दुर्योधनले कृष्णसँग भनेका थिए, जानामी धर्मं न च में प्रवृत्तिः जानाम्यधर्मं न च मे निवृत्तिः अर्थात् मलाई मेरो धर्म (कर्तव्य) का बारेमा जानकारी त छ, किन्तु त्यसतर्फ रुचि लाग्दैन। म अधर्म (गर्न नहुने कर्म) बारे पनि जान्दछु, परन्तु मलाई त्यसबाट निवृत्त हुने या छुटकारा लिनेमा रुचि छैन। उनी अझै अगाडि बढेर भन्छन्, केनापी देवेन हृदिस्थितेन यथा नियुक्तोस्मि तथा करोमी। मेरो हृदयस्थित ईश्वरले जे जे गर्न प्रेरित गर्दछ म त्यही नै गर्दछु। अहिले आफ्नै नेतृत्वबाट भएको अनपेक्षित कार्यले नेपाली कांग्रेसको तेज र प्रभामा कमी ल्याउने काम गरेको छ। नेतृत्वकै नजाति कर्मको परिणामस्वरूप लोकतन्त्रको पर्याय ठानिएको पार्टीको छवि मलिन हुन पुगेको छ। जसरी दुर्योधन आफ्नो कर्तव्यबारे जानकार हुँदाहुँदै पनि त्यसमा रुचि नभएको हुनाले अकर्तव्यमा प्रवृत्त भए, त्यसैगरी नेपाली कांग्रेसको नेतृत्वलाई पनि लोकतान्त्रिक मर्यादाको पालना गर्ने कर्ममा प्रवृत्त हुनेमा रुचि भएन। कांग्रेसका युवा नेता गगन थापा लेख्छन्, हामी इतिहासबाट शिक्षा नलिन अभिशप्त नै हो ? लोकतन्त्रमा शासकले निर्णय लिँदा वैधानिकताको कसीमा घोटेर मात्र पुग्दैन। त्यस्तो निर्णयको प्रतिरक्षा गर्न र जनताबाट अनुमोदित हुन सके मात्र त्यसले वैधता पाउँछ। नत्र कानुनका छिद्रबाट छिराइएको निर्णयले अनन्तकालसम्म लखेट्छ भन्ने खै हेक्का राखेको ? चार महिनाअघि उत्पन्न परिस्थितिले कांग्रेसी नेतृत्वको हृदयभित्र सुषुप्त रहेको सत्तालिप्सालाई जागरुक बनायो। त्यही परिस्थितिमा कांग्रेस असम्यक र आश्चर्यजनक तवरले सरकारको नेतृत्वमा आएको थियो। अस्वाभाविक दृश्य त प्रतिनिधिसभाको कार्यकालको ७० प्रतिशत अवधि भुक्तान गरिसकेको र आपसी कलहले धुजाधुजा भएको पुरानो कोट पहिरेर सत्तारोहण गर्दा नै प्रकट भएको थियो। त्यही असम्यक र आश्चर्यजनक सत्तारोहण तीन महिनापछि आएर अलोकतान्त्रिक र अनैतिक अनुहार देखाउन सफल भएको छ। नेपाली कांग्रेसमा कैयौं वर्षदेखि पार्टीको विचार प्रवाह गर्ने र युवा धमनीमा नयाँ रक्तसञ्चार गराउने नेतृत्वको अभाव छ। युवावस्थामा त्याग र संघर्ष गरेको मात्र आधारमा आजीवन नेतृत्व ओगटेर बस्ने आशक्तिको सिकार भयो कांग्रेस। केही गर्लान् कि भनेर भरोसा गरिएका युवा आफैं वृद्ध हुन थालिसके। शारीरिक एवं मानसिक रूपमा थकित, गलित र क्लान्त पात्रहरूबाट पार्टीको उद्धार हुने सम्भावना शून्य छ। यो परिस्थितिलाई छिचोलेर युवा वर्गमा नेतृत्व हस्तान्तरण गर्ने वातावरण तयार हुन नसक्नुमा युवा कांग्रेसी पनि उत्तिकै जिम्मेवार छन्। नेपाली राजनीतिक इतिहासको हरेक प्रयोगशालामा नेपाली कांग्रेसको नेतृत्वदायी प्रयोग हुँदै आएको छ। संवैधानिक राजतन्त्रात्मक संविधानको निर्माण, माओवादी द्वन्द्वको सुरुआत, सो द्वन्द्वको समापन, राजतन्त्रलाई जोगाउनमा तथा हटाउन र गणतान्त्रिक संविधान निर्माणमा समेत नेपाली कांग्रेसको महŒवपूर्ण भूमिका रह्यो। त्यति मात्र होइन २०५२०५३ सालतिर बाँडीचुँडी सत्ताभोग र पजेरो प्रवृत्तिको प्रयोग पनि नेपाली कांग्रेसकै नेतृत्वमा भयो। त्यसको फाइदा तत्कालका प्रायः सबै पार्टी र नेताले प्रचुर मात्रामा उठाए, परन्तु सारा अपयशको भारी कांग्रेसले एक्लै बोक्यो। राजनीतिक खेलको प्रयोगशालामा नेपाली कांग्रेस प्रयोग गर्न सजिलो आलुजस्तो साबित हुँदै आएको छ। जुनसुकै वादको तरकारीमा पनि सरल तरिकाले मिसिएर आफ्नो साख धमिलो पारेरै भए पनि अरूलाई मीठो स्वाद प्रदान गर्ने मिलापप्रेमी, सहज र सरस। कांग्रेस नेतृत्वको आफ्ना मतदाता, समर्थक, शुभचिन्तक र लोकतन्त्रलाई समेत उपेक्षा गर्ने प्रवृत्ति उदेकलाग्दो छ। भनिन्छ, बूढी आमै मरिन् भनेर नरुनु काल पल्क्यो भनेर रुनु। न्यायपालिकाका प्रमुखको दवाबबाट कसैलाई मन्त्री पदमा नियुक्ति गरिनु अत्यन्तै लज्जास्पद र दुःखदायी घटना हो। लोकतान्त्रिक छवि बोकेको पार्टीबाट भएको यो कर्म नकामको सुरुआत त होइन ? यस्तो कर्म भविष्यमा नजिरको रूपमा कायम भएर लोकतन्त्रको विरूपीकरणको संस्कृति स्थापित हुने त होइन ? न्यायपालिका परिपक्व र न्यायप्रेमी हुनुपर्छ। न्यायपालिकाले चिन्ने भनेको मुलुकको संविधान र सोअन्तर्गत निर्मित कानुनलाई मात्र हो। मन्त्री पदमा नियुक्ति पाउन योग्य व्यक्ति यो हो भनेर चिनाउने काम न्यायपालिकाको होइन। न्यायपालिका संविधानको मर्यादा तथा संरक्षणको माध्यमबाट लोकतन्त्र र प्रचलित राजनीतिक पद्धतिको उन्नयन एवं प्रवद्र्धनमा सहयोगी बन्नु आवश्यक छ। त्यही भूमिका समुचित तवरले निर्वाह होस् भन्ने अभिप्रायले नै संविधानले सर्वोच्च अदालतमा प्रवेश गर्नका लागि सांसारिक सुखदुःखको अनुभव गरिसकेको, छोराछोरी हुर्काइसकेको, लोभ, लालच एवं आशक्तिबाट मुक्त रहन सक्ने भरपर्दो छवि कायम गरेको, योग्य, अनुभवी र पाको उमेरको व्यक्ति छान्नुपर्ने व्यवस्था गरेको छ। सत्तारोहण संयोगले नेपाली कांग्रेस र स्वयं नेतृत्वलाई समेत गुमेको छवि सुधार्ने अवसरको रूपमा हातलागी भएको थियो। परन्तु नेतृत्वको चेत फिरेन। शक्ति पृथकीकरणको सिद्धान्तमा अटल आस्था राख्ने कांग्रेसले राजनीतिक शक्तिभित्रका आकांक्षी मात्र नभई अदालतका अगुवाको झोलीसमेत भरिदियो। संवैधानिक परिषद्मा प्रधानन्यायाधीशको उपस्थिति स्वार्थको द्वन्द्व पैदा हुने सम्भावना रहेको कार्यमा निजलाई संलग्न गराउने संवैधानिक उपक्रम थियो। त्यो संवैधानिक प्रावधानले चलखेल गर्नमा रुचि लिने व्यक्तिलाई पल्काउने काम गर्यो। भाग खोज्ने आदत एउटा सरुवा रोग हो। न्यायपालिकाका नायकले कार्यपालिकामा भाग खोजेको भनी व्यापक आलोचना हुँदाहुँदैको अवस्थामा त्यसलाई पुष्टि गर्ने गरी कार्यपालिकामा नियुक्ति हुनु नेपाली कांग्रेसको निधारमा लागेको मेट्न नसकिने दाग हो। यो प्रकरणमा मन्त्री पद पाउने व्यक्तिले प्राप्त पद परित्याग गरेर नैतिकताको परिचय दिएका छन्, परन्तु पद दिलाउने र दिनेको छविमा लागेको धब्बा भने जुनसुकै डिटर्जेन्टले धोइपखाली गरे पनि निर्मल हुने छैन। कांग्रेसको नेतृत्वलाई आलोचना दुख्दैन, गाली र निन्दाले छुदैन र लज्जाबोध हुँदैन। ऊ मर्माहत हुँदैन, कान बाक्ला छन् सुन्दैन, छाला बाक्लो छ स्पर्श हुँदैन, स्वाभिमान छैन, कुनै संकोच छैन र जवाफ दिनु पनि पर्दैन। न कुनै जोस छ न त कुनै होस। आजको कांग्रेस उद्देश्यहीन र गन्तव्यहीन सत्तायात्राको त्यस्तो बटुवा हो जसलाई कता जाँदै छु भन्ने चेतसमेत छैन। सायद उसको शरीरभित्र पश्चातापको ग्रन्थी पनि छैन। कांग्रेससँग कम्युनिस्ट पार्टीहरूको आधारशिलाभन्दा बाहिर परेको गुमनाम र निष्क्रिय समर्थकहरूको ठूलो समूहसमेत रहेको छ। बुझेर या नबुझेर कम्युनिस्ट विचारमा प्रभावित हुन नसकेको असंगठित जनसमूह चुपचाप मतदान गर्न जान्छ र रूखमा ठप्पा हानेर फर्कन्छ। कुनै प्रशिक्षण छैन, कुनै संगठित अभ्यास छैन र मूल नेतृत्वलाई त्यसको चासो र चिन्ता पनि छैन। जनअभिमत प्राप्त गरेको पार्टीको कलहको कारण चुहेर आएको सत्ता हो यो। अहंकार र आपसी रडाकोले गर्दा सरेआम पछारिन पुगेको सत्ता बल्लबल्ल उठेर धुलोसम्म टकटक्याउन नपाउँदै कांग्रेसको पोल्टामा पुगेको छ। वर्तमान गठबन्धन कांग्रेसको माया लागेर स्थापित भएको होइन। यो सत्तारोहण सहआरोही साथीसँग रिसाएको पर्वतारोहीले अर्को कसैलाई बोकेर सगरमाथामा चढाएजस्तो मात्र हो। संस्कृतमा एउटा प्रसिद्ध उक्ति छ, उष्ट्रानां च विवाहेषु गीतः गायन्ति गर्दभाः, परस्परं प्रशंसन्ति अहो रूपः अहो ध्वनि कुरा मिलेको समयमा ऊँटको विवाहमा गधाले गीत गाउन थाल्दछ। परस्परमा क्या सुन्दर रूप ! क्या मीठो ध्वनि ! भनेर प्रशंसा पनि हुन्छ। परन्तु जब वैवाहिक भोज समाप्त हुन्छ, सबैले आआफ्नै बाटो तताउँछन्। यो सत्तारोहण संयोगले नेपाली कांग्रेस र स्वयं नेतृत्वलाई समेत गुमेको छवि सुधार्ने अवसरको रूपमा हातलागी भएको थियो। परन्तु नेतृत्वको चेत फिरेन। यो अवसर केही व्यक्तिका लागि तत्कालीन सत्तासुखमा सीमित हुने लक्षण प्रकट हुँदैछ। विद्यमान परिस्थितिमा कांग्रेसले आगामी चुनावमा सायद साबिकभन्दा राम्रो जनमत प्राप्त गर्ला, किन्तु गुमेको लोकतान्त्रिक छवि फेरि कायम गर्न धेरै परिश्रम गर्नुपर्नेछ। मन्त्रीको पद काफल बाँडेसरी अनैतिक तरिकाले लुटान गर्ने वस्तु हो ? भनेर प्रश्न गर्नेलाई चित्तबुझ्दो उत्तर दिन अत्यन्तै कठिन हुनेछ। मूल नेतृत्वलाई यस्ता प्रश्नले छुन छाडेको धेरै समय बितिसक्यो। त्यसैले पार्टी राजनीतिको आफ्नै घरमा आफैं शोषण र पीडनमा परेका युवा कांग्रेसीहरूले नै यसको जवाफ दिनुपर्नेछ। उनीहरू पार्टी नेतृत्वको अशोभनीय र असमर्थनीय कर्महरूको बचाउ गर्ने तार्किक आधार खोज्न विवश हुनेछन्। महासमुद्रबीचमा फसेको जहाजमा रहेको चरा चुहुचुहु गर्दै परसम्म उडेर गए तापनि किनारा भेट्टाउन नसकी पुनः त्यही जहाजमा फर्केर आउँछ। विडम्बना ! अहिले त्यही लाचार चराको जस्तै अवस्थामा छन् पार्टीका स्वाभिमानी युवाहरू। सही पात्रमा नेतृत्व पुर्याउन नसकेको मूल्य पार्टीका कार्यकर्ता मात्र नभई राष्ट्रले समेत चुकाउनुपर्ने हुन्छ। अहिले त्यही समय छ। यो हठग्रस्त तथा आशक्त वृद्धपितातन्त्रको चोट कांग्रेस र कम्युनिस्ट पार्टीका युवा नेताहरूले कहिलेसम्म झेलेर बस्ने हुन् प्रतीक्षाको विषय बनेको छ। लोकले के भन्ला भन्ने भय रहेन, परदेशले कस्तो मूल्यांकन गर्ला भन्ने सरोकार रहेन, लोकतन्त्रको दीर्घ जीवनका लागि आसन्न दुष्परिणामको आभास रहेन, पदीय गरिमा र मर्यादाको हेक्का रहेन। नेतृत्व अनीति तथा चारित्रिक निर्बलताको सिकार हुन पुग्यो। लोकतन्त्रको भविष्यको हकमा यो अत्यन्त घनिभूत विफलता हो। यसको सम्भावित दुष्परिणाम नेपाली कांग्रेस मात्र होइन, प्राप्त जनमतको कदर गर्नबाट चुक्ने कम्युनिस्टहरूले पनि व्यहोर्नु पर्नेछ। तथापि यस्तो परिस्थितिमा पनि उच्चतम आसनमा हुनेहरूले चैनको बाँसुरी बजाइरहने छन्। केहीलाई सत्ताको न्यानोमा क्षणिक आनन्द पनि महसुस होला। परन्तु होस र चेत भएका राजनीतिक कर्मीहरूलाई भने चैनको नीद भेट्टाउन निकै मुस्किल पर्नेछ।"
न्यायलयमा विकृति आउनुमा असंवैधानिक फैसला गर्ने जिम्मेवार,"काठमाडौं : नेकपा एमालेका केन्द्रीय सदस्य विष्णु रिजालले न्यायालयमा विकृति आउनुमा असंवैधानिक फैसला गर्ने प्रधानन्यायाधीशसहित पाँच जना जिम्मेवार रहेको आरोप लगाएका छन्। सोमबार फेसबुकमार्फत रिजालको व्यक्तिगत लाभ र लोभका आधारमा संविधान, लोकतन्त्र र दलीय व्यवस्थाको हुर्मत लिएर गलत नजिर बसालेको दाबी गरेका हुन्। उनले अदालतबाट सरकार बनाइदिएमा मन्त्रीराजदूत दिन्छौं, प्रधानन्यायाधीश बनाइदिन्छौं भनेर संवैधानिक इजलास गठन गराउने नै न्यायालयमा विकृति आयो भन्ने थालेको धारणा राखे। अदालतबाट सरकार बनाइदिएमा मन्त्रीराजदूत दिन्छौं, पदक दिन्छौं, प्रधानन्यायाधीश बनाइदिन्छौं भनेर आफू अनुकूलको संवैधानिक इजलाश गठन गराउने र त्यसबाट चाहे अनुसारको परमादेश पाउनेहरूले नै अहिले न्यायालयमा विकृति आयो भनिरहेका छन् ! रिजालले भने विकृति आउनुमा असंवैधानिक फैसला गर्ने पॉचै जना उत्तिकै जिम्मेवार छन्, जसले व्यक्तिगत लाभ र लोभका आधारमा संविधान, लोकतन्त्र र दलीय व्यवस्थाको हुर्मत लिएर गलत नजिर बसालेका छन्। आफ्नो नेतृत्वको इजलासले प्रधानमन्त्री हेरफेर गराएका प्रधानन्यायाधीश चोलेन्द्रशमशेर राणा त्यसको तीन महिनामा स्वयं जोखिममा पुगेका छन्। राजनीतिक शक्ति आर्जनको अभ्यासस्वरूप सरकारमा भागखोजेर पछिल्लोपालि उनी विवादमा तानिएका थिए। इजलास निर्माणमा मनोमानी गर्नु, अदालतभित्र बढ्दो अराजकताअनियमितता नियन्त्रण गर्न नसक्नु, उल्टै त्यसको कारक बन्नुजस्ता थप कारण उनी जटिल डिलमा पुगेका हुन्। मातहतका न्यायाधीश, कानुन व्यवसायी (बार), पूर्वप्रधानन्यायाधीशन्यायाधीशहरू खुलेरै राणाको बहिर्गमनमा बोल्न थालेका छन्। न्यायिक इतिहासमै पहिलो पटक बहालवाला प्रधानन्यायाधीशविरुद्ध सर्वोच्चका पूर्वन्यायाधीशहरू मैदानमा उत्रेका छन्। न्यायपालिकामा आँच पुर्याएको अभियोग दर्ज गरेका छन्। आइतबार दिउँसो बसेको १४ न्यायाधीशको छुट्टै बैठकले भने सोमबार फुलकोर्टमा सहभागी नहुने निर्णय गरेको जनाइएको छ। जसमा न्यायाधीशहरू दीपककुमार कार्की, मीरा खड्का, हरिकृष्ण कार्की, विश्वम्भरप्रसाद श्रेष्ठ, आनन्दमोहन भट्टराई, प्रकाशमान सिंह राउत, बमकुमार श्रेष्ठ, टंकबहादुर मोक्तान, प्रकाशकुमार ढुंगाना, सुष्मालता माथेमा, कुमार रेग्मी, हरिप्रसाद फुयाल, मनोजकुमार शर्मा र नहकुल सुवेदी छन्। सर्वोच्चमा प्रधानन्यायाधीशसहित २० न्यायाधीश छन्। एक न्यायाधीश अमेरिका भ्रमण र अन्य काठमाडौंबाहिर रहेको जनाइएको छ। ८८ दिनमा पूर्ण भएको मन्त्रिपरिषद्मा प्रधानन्यायाधीशलाई पनि कोटा ! प्रधानन्यायाधीशको बचाउ गर्दै प्रचण्डले भने, हमाल कांग्रेसबाट नियुक्त भएका हुन् बहिर्गमनको दबाबमा प्रधानन्यायाधीश प्रधानन्यायाधीश जबराको राजीनामा मागेका छैनौं न्यायालय किन यति विघ्न विवादमा ? प्रधानन्यायाधीश भेट्न नेपाल बारको टोली सर्वोच्चमा प्रधानन्यायाधीशले भनेः गजेन्द्र हमाललाई मैले मन्त्री बनाउनू भनेकै होइन प्रधानन्यायाधीश र बारका अधिकारीबीच भेटवार्ता, के के भयो कुरा ? सर्वोच्चका १४ न्यायाधीशले फुलकोर्ट बहिष्कार गर्ने प्रधानन्यायाधीशलाई न्यायाधीशबाटै असहयोग"
उच्च पहाडी र हिमाली भूभागमा हिमपातको सम्भावना,"काठमाडौं : जल तथा मौसम विज्ञान विभागले उच्च पहाडी तथा हिमाली भूभागमा हिमपातको सम्भावना रहेको जनाएको छ। विभागको मौसम पूर्वानुमान महाशाखाबाट सोमबार जारी मौसम बुलेटिनमा नेपालमा पश्चिमी न्यून चापिय प्रणालीको सामान्य प्रभाव रहेको उल्लेख छ। हाल देशको पहाडी भूभागमा आंशिक देखि सामान्य बदली र बाकी भूभागमा आंशिक बदली रहेको महाशाखाले जनाएको छ। सोमबार दिउँसो देशभर आंशिकदेखि सामान्य बदली रहने छ। प्रदेश नं १, प्रदेश नं २, बाग्मती प्रदेश र गण्डकी प्रदेशका केही स्थानहरूमा र बांकी प्रदेशका एकदुई स्थानमा मेघगर्जनचट्याङ्गसहित हल्कादेखि मध्यम वर्षाको सम्भावना रहेको छ। साथै उच्च पहाडि तथा हिमाली भूभागका केही स्थानहरुमा हल्का हिमपातको सम्भावना रहेको मौसम पूर्वानुमान महाशाखाले जनाएको छ। राती गण्डकी, बागमती र प्रदेश नं १ का एक दुई स्थानमा मेघगर्जनचट्याङ्ग सहित हल्का देखि मध्यम वर्षाको सम्भावना रहेको छ। महाशाखाले प्रदेश नं १ , बाग्मती प्रदेश तथा गण्डकी प्रदेशका उच्च पहाडी तथा हिमाली भूभागका थोरै स्थानहरुमा हल्का हिमपातको सम्भावना रहेको छ। मौसम पूर्वानुमान महाशाखाका अनुसार मंगलबार दिउँसो देशको पहाडी भुभागमा आंशिक देखि सामान्य बदली र तराईका भुभागमा सामान्यतया सफा देखि आंशिक बदली रहने छ। देशका थोरै स्थानहरुमा हल्का देखि मध्यम वर्षाको सम्भावना रहेको छ। साथै उच्च पहाडी तथा हिमाली भूभागका केही स्थानहरुमा हल्का हिमपातको सम्भावना रहेको छ। राती देशको पहाडी भुभागमा आंशिक देखि सामान्य बदली र तराईका भुभागमा सामान्यतया सफादेखि आंशिक बदली रहने छ। उच्च पहाडी तथा हिमाली भूभागका थोरै स्थानहरुमा हल्का हिमपातको सम्भावना रहेको छ। बुधबार देशका थोरै स्थानहरुमा हल्का देखि मध्यम वर्षाको सम्भावना रहेको छ। साथै उच्च पहाडी तथा हिमाली भूभागका थोरै स्थानहरुमा हल्का हिमपातको सम्भावना रहेको छ।"
अर्ली इलेक्सन परिस्थितिजन्य निर्णय : मन्त्री खड्का,"उदयपुर : परराष्ट्र मन्त्री डा नारायण खड्काले अर्ली इलेक्सनबारे परिस्थितिजन्य निर्णय हुने बताएका छन्। मन्त्री नियुक्त भएपछि पहिलोपटक गृह जिल्ला आइपुगेका खड्काले उदरयपुरमा पत्रकार भेटघाटमा राजनीति सबै सम्वाहकको खेल भएकाले सोही अनुसार निर्णय हुने धारणा राखेका हुन्। पुर्वप्रधानमन्त्री केपी शर्मा ओलीले दुई पटक संसद विगठन गर्दा हामीले संसद् पूरै कार्यकाल रहनुपर्छ भनेका हौँ', मन्त्री खड्काले भने, गठबन्धन सरकारको चाहाना पूरै कार्यकाल संसद रहने नै हो तर बीचको राजनीतिक परिवेशले धेरै कुराको निर्धारण गर्दछ।' मन्त्री खड्काले एमसीसी सबै दलको सहमतिमा मात्रै पारित हुने बताए। उनले भने, सरकारले चाहेर मात्रै एमसीसी पास हुँदैन, बहुमत संसदले पारित गर्नुपर्छ त्यसैले अहिले अध्ययन र छलफलमै छ, त्यसपछि मात्र के गर्ने भन्ने निर्णयमा पुग्छौ।' उनले केहि मिडियाले कुरा बङ्याएर परराष्ट्र मन्त्रीले बोलेको भन्दै विवादस्पद भनाई राखेकोप्रति आपत्ति जनाउँदै आफ्ना अभिव्यक्तिहरु कुनै विवादस्पद नरहेको र राष्ट्रको हितमा रहेको स्पष्ट पारे। आफू नियुक्त भएको एक महिनामा संयुक्त राष्ट्रसंघका ७६ औँ माहासभामा भाग लिने, असलंग्न राष्ट्रको सभामा सहभागि, छिमेकी मुलुकसँगको सम्बन्धमा विस्तार लगायतका परराष्ट्र सम्बन्धि थुप्रै उपलब्धि हासिल गरेको बताउँदै उनले वर्तमान सरकार यतिबेला मुख्यतः तीन वटा विषयलाई केन्द्रित रहेर अघि बढेको स्पष्ट पारे। उनले भने, अहिलेको प्राथमिकता सबै नागरिकलाई कोरोना विरुद्धको खोप लगाएर जीवन सुरक्षा गर्ने, थिलथिलो बनेको आर्थिक नीति र उद्योग कलकारखानालाई राहत कार्यक्रम ल्याउने र चलिरहेका ठूला योजनालाई समयमा नै सम्पन्न गर्ने हो। ' उदयपुर क्षेत्रनम्बर १ का सांसदसमेत रहेका मन्त्री खड्काले उदयपुरको विकासका लागि थुप्रै कार्यक्रम अघि सारेको बताए। उनले ठूलो धनजनको क्षति पुर्याउँदै आएको त्रियुगा नदी नियन्त्रणका लागि नेकपा एमाले नेतृत्वको सरकारको पालादेखि नै समन्वय गरी तीन वर्षमा सम्पन्न गर्ने गरी ८ अर्ब रुपैँया बजेट विनियोजन गरिएको र त्यसमध्ये यो वर्ष २ अर्ब अर्थमन्त्रालयबाट स्वीकृत गरी टेण्डर खोल्ने तयारी भएको बताए। उनले तीन वर्ष लगाएर सगरमाथा विमानस्थलको वातावरणिय प्रभाव मुल्यांकन (इआइए)को काम सम्पन भएकाले चाँडै उक्त जग्गा नागरिक उड्यन मन्त्रालयको नाममा नामसारी गरी काम अघि बढाउने तयारी भएको बताए। नेपाली कांगेसका केन्द्रिय सदस्यसमेत रहेका मन्त्री खड्काले पार्टीको महाधिवेशनका लागि केहि ठाउँमा विवाद देखिएकाले समयमा नै निकास निकाली महाधिवेशन गरिने बताए।"
सुरक्षाकर्मीको गोली लागेर कश्मिरमा एक सर्वसाधारणको मृत्यु,श्रीनगर : भारतीय सुरक्षाकर्मीले चलाएको गोली लागेर कश्मिरमा आइतबार एक सर्वधारणको मृत्यु भएको छ। डनमा प्रकाशित समाचार अनुसार भारत नियन्त्रित कश्मिरमा एक दूध बेच्दै हिँडिरहेका व्यक्तिको ज्यान गएको हो। दक्षिण कश्मिर भ्यालीको जैनपोरास्थित प्रहरी क्याम्प नजिकै सुरक्षाकर्मीले क्रस फाइर गर्दा ती व्यक्तिलाई गोली लागेको प्रहरीले जनाएको छ। सो घटनापछि अनुसन्धान भइरहेको प्रहरीले बताएको छ। योसँगै यसै महिना भारतीय सुरक्षाकर्मीको गोली प्रहारबाट कश्मिरमा १२ जना सर्वसाधारको ज्यान गएको समाचारमा उल्लेख छ। पछिल्लो समय आपराधिक गतिविधि बढेको भन्दै सुरक्षाकर्मीले सुरक्षा व्यवस्था कडा पारेका छन्।
सिनामंगलबाट ११ अफगानी नागरिक पक्राउ,"काठमाडौं : प्रहरीले काठमाडौंको सिनामंगलबाट ११ जना अफगानी नागरिकलाई पक्राउ गरेको छ। सिनामंगलको एक होटलबाट उनीहरुलाई सोमबार बिहान पक्राउ गरेको सीआइवीका प्रवक्ता श्यामकुमार महतोले अन्नपूर्णलाई जानकारी दिए। उनले भने,' होटलमा विदेश नागरिक लुकिछिपी बसेको भन्ने सूचनाका आधारमा छापा पार्दा उनीहरु पक्राउ परेका हुन्। अहिले सोधपुछ भइराखेको छ।'"
इतिहास रच्दै भारतमाथि पाकिस्तानको शानदार जित,"दुबई : जारी आईसीसी टीट्वेन्टी विश्वकपमा भारतमाथि पाकिस्तानले शानदार जित निकालेको छ। आइतबार राति युएईको दुबई अन्तर्राषट्रिय क्रिकेट रंगशालामा सम्पन्न खेलमा भारतमाथि पाकिस्तानले १० विकेटको जित निकालेको हो। टस जितरे पाकिस्तानले फिल्डिङ रोजेपछि भारतले जितका लागि १५२ रनको लक्ष्य दिएको थियो। सो लक्ष्य पाकिस्तानले १७५ ओभरमै बिना विकेटको क्षति पूरा गयो। बहुप्रतिक्षित खेलमा पाकिस्तानलाई जिताउन मोहम्मद रिजवानले ७९ रन बनाए। उनले ५५ बलमा ३ छक्का र ६ चौका हिर्काए। त्यस्तै कप्तान बाबर अजामले ६८ रन जोडे। उनले ५२ बलमा २ छक्का र ६ चौका हिर्काए। यसअघि ब्याटिङ गरेको भारतले मध्यम सुरुवात गर्दै निर्धारित २० ओभरमा ७ विकेट गुमाएर १५१ रन बनाएको थियो। उसका लागि कप्तान विराट कोहलीले ५७ र रिशभ पन्तले ३९ रन बनाए। त्यस्तै रविन्द्र जडेजाले १३ रन बनाए। ओपनर रोहित शर्मा पहिलो बलमै एलबीडब्लू धरापमा परे। पाकिस्तानका लागि शहिन शाह अफ्रिदीले ३ र हसन अलीले २ विकेट हात पारे। त्यस्तै शदव खान र हरिश रौफको नाममा पनि ११ विकेट रह्यो। यो जितसँगै पाकिस्तानले इतिहास रचेको छ। पाकिस्तानले आईसीसीको टीट्वेन्टी विश्वकपमा भारतमाथि जित हात पारेको यो पहिलो पटक हो। उसले एकदिवसीय विश्वकपमा पनि भारतलाई पराजित गर्न सकेको छैन। भारत र पाकिस्तानबीच लामो समयदेखि राजनीतिक तनाब, सीमा विवाद र विभिन्न विषयमा खिचातानी हुँदै आएको छ। त्यसको प्रत्यक्ष असर खेलकुद क्षेत्रमा पनि देखिने गरेको छ। यी दुवै राष्ट्रले क्रिकेटका भिडन्तलाई एक अर्काको प्रतिष्ठासँग जोडेर समेत हेर्ने गरेका कारण पनि अरु खेलले भन्दा भारतपाकिस्तान भिडन्तप्रति धेरैको चासो रहने गरेको छ। यी दुवै टोलीले अन्तर्राष्ट्रिय क्रिकेट परिषद् ९आईसीसी० र एसियाली क्रिकेट काउन्सिल ९एसीसी०को प्रतियोगिता बाहेक अन्य प्रतियोगितामा भने सहभागी हुँदैनन्।"
अमेरिकाले अनुदानमा दिएको फाइजर खोप नेपाल आइपुग्यो,काठमाडौं: अमेरिकाले नेपाललाई अनुदानमा उपलब्ध गराएको कोरोनाविरुद्धको एक लाख डोज खोप नेपाल आइपुगेको छ। सोमबार बिहान कतार एयरवेजको विमानमार्फत फाइजर खोप काठमाडौं आइपुगेको हो। यो खोप एक महिनाको अवधिमा दुई डोज लगाउनुपर्छ । अमेरिकाले यसअघि जोन्सन एन्ड जोन्सन खोप नेपाललाई उपलब्ध गराएको थियो। फाइजर खोप १२ वर्षभन्दा माथिका र दीर्घरोगीलाई लगाइने स्वास्थ्य मन्त्रालयले जनाएको छ ।
प्रधानन्यायाधीशलाई न्यायाधीशबाटै असहयोग,"काठमाडौं : सर्वोच्च अदालतमा आइतबार दुई फरक बैठक बसे। प्रधानन्यायाधीश चोलेन्द्रशमशेर जबरा नेपाल बार एसोसिएसनका पदाधिकारीलाई फकाउन व्यस्त थिए। सर्वोच्चकै १४ न्यायाधीश भने प्रधानन्यायाधीशलाई नै असहयोगको नीति बनाउन छुट्टै बैठक बसे। चौतर्फी विवादमा परेपछि प्रधानन्यायाधीश जबराले कानुन व्यवसायीको छाता संगठन नेपाल बारका पदाधिकारीसँग छलफल गरेका हुन्। जबराले करिब तीन घण्टाको छलफलमा न्यायालय सुधारका नाममा हरिकृष्ण कार्की संयोजकत्वको प्रतिवेदन कार्यान्वयन गर्ने प्रतिबद्धता जनाए। सर्वोच्चको सोमबार बस्ने पूर्ण बैठक (फुलकोर्ट)मा उनले बारका पदाधिकारीलाई आमन्त्रणसमेत गरे। १४ न्यायाधीशले भने फुलकोर्ट बैठकमा नजाने तय गरेको स्रोत बताउँछ। बहिष्कारजस्तो नदेखिने गरी इजलाससमेत छल्न बैठक गरेर अलमल्याउने रणनीति बनाएको जनाइएको छ। यसले प्रधानन्यायाधीश जबरा सहकर्मीबाटै एक्लिँदै गएको विज्ञ बताउँछन्। सर्वोच्चका न्यायाधीशसहित हामी फुलकोर्ट बैठकमा बस्छौं। मन्त्रिपरिषद्मा भागबन्डालगायत विषयमा पनि छलफल हुन सक्छ। समग्र विषयमा छलफलपछि जे निष्कर्ष निस्कन्छ त्यसलाई कार्यान्वयन गर्न कुनै कसर राख्ने छैनौं। चण्डेश्वर श्रेष्ठ, अध्यक्ष नेपाल बार एसोसिएसन आन्तरिक व्यवस्थापनका लागि न्यायाधीशहरू मात्र बस्ने ठाउँ फुलकोर्ट हो। त्यसमा बार पदाधिकारीलाई छिराउनुपर्ने अवस्था दुर्भाग्यपूर्ण हो। बलराम केसी, पूर्वन्यायाधीश, सर्वोच्च अदालत सर्वोच्चको फुल कोर्ट त्यहाँका न्यायाधीशहरूको पूर्ण बैठक हो। जहाँ प्रधानन्यायाधीशसहित न्यायाधीशहरू आन्तरिक छलफल गर्छन्। त्यही बैठकमा सोमबार सहभागी हुन प्रधानन्यायाधीशले नेपाल बारका पदाधिकारीलाई पनि आग्रह गरेका हुन्। जुन अस्वाभाविक र गैरसंवैधानिक भएको पूर्वप्रधानन्यायाधीशहरू बताउँछन्। प्रधानन्यायाधीशले आइतबार नेपाल बारका अध्यक्ष चण्डेश्वर श्रेष्ठ नेतृत्वको टोलीसँग छलफल गरेका थिए। बार अध्यक्ष श्रेष्ठका अनुसार फुलकोर्ट बैठकमा प्रधानन्यायाधीशसहित सबै न्यायाधीश रहनेछन्। नेपाल बारबाट सम्पूर्ण पदाधिकारीका साथै सर्वोच्च एकाइका अध्यक्ष पूर्णमान शाक्यलाई सहभागी गराउने तयारी छ। सर्वोच्च अदालत नियमावली २०७४ मा रहेको पूर्ण बैठकसम्बन्धी व्यवस्था। तर, प्रधानन्यायाधीशले नेपाल बार एसोसिएसनका पदाधिकारीलाई पनि यस्तो बैठकमा आमन्त्रण गरेका जनाइएको छ। सर्वोच्चका न्यायाधीशसहित हामी फुलकोर्ट बैठकमा बस्छौं, श्रेष्ठले भने, मन्त्रिपरिषद्मा भागबन्डालगायत विषयमा पनि फुलकोर्टमा छलफल हुन सक्छ। समग्र विषयमा छलफलपछि जे निष्कर्ष निस्कन्छ त्यसलाई कार्यान्वयन गर्न कुनै कसर राख्ने छैनौं। हामी समसामयिक विषयमा ध्यानाकर्षण गराउन गएका थियौं। अब भोलि के कसो हुन्छ ? परिणाम आउँछ। न्यायपालिका सुधारका विषयहरू कागजमा सीमित रहेकोमा एक्सनमा जान लागेको उनले बताए। भने, भोलि (सोमबार)को छलफलपछि अविश्वास हटेर जानेछ। न्यायालयमा क्रमशः र निरन्तर सुधार हुनेछ। संवैधानिक कानुन व्यवसायी मञ्चका अध्यक्ष दिनेश त्रिपाठीले बारका पदाधिकारीलाई फुलकोर्टमा बोलाउन नमिल्ने बताए। प्रधानन्यायाधीश मात्र होइन, बारको भूमिका पनि राम्रो देखिएन। प्रधानन्यायाधीशसँग मिलेमतो गरी ईस्युलाई कमजोर बनाउने, अन्यत्रै ध्यान मोड्ने गरेको पाइयो, वरिष्ठ अधिवक्ता त्रिपाठीले भने, बारको नेतृत्वले सम्पूर्ण कानुन व्यवसायीलाई लज्जित बनाउने काम गरिरहेको छ। सर्वोच्च अदालतका पूर्वन्यायाधीश बलराम केसीले फुलकोर्टमा बार पदाधिकारीलाई बोलाउन नमिल्ने बताए। आन्तरिक व्यवस्थापनका लागि न्यायाधीशहरू मात्र बस्ने ठाउँ फुलकोर्ट हो, पूर्वन्यायाधीश केसीले अन्नपूर्ण पोस्ट्सित भने, त्यसमा बार पदाधिकारीलाई छिराउनु पर्ने अवस्था दुर्भाग्यपूर्ण हो। फुलकोर्टमा न्यायाधीशबाहेक अरूले भाग लिन नपाउने एक पूर्वप्रधानन्यायाधीशले बताए। भने, फुलकोर्टको समय सकेपछि सबै न्यायाधीश सामु सामूहिक छलफल गरौंला भन्न सकिन्थ्यो। तर, फुलकोर्टमै आउनुस् भनेर बोलाउन मिल्दैन। न्यायाधीश कार्की नेतृत्वको समितिले दिएको प्रतिवेदन कार्यान्वयन र कानुन व्यवसायीलाई वरिष्ठ अधिवक्ताको उपाधि प्रदान गर्ने एजेन्डा राखेर आइतबार साँझ न्यायाधीशहरूलाई फुलकोर्ट बैठकको सूचना पठाइएको छ। आइतबार दिउँसो बसेको १४ न्यायाधीशको छुट्टै बैठकले भने सोमबार फुलकोर्टमा सहभागी नहुने निर्णय गरेको जनाइएको छ। जसमा न्यायाधीशहरू दीपककुमार कार्की, मीरा खड्का, हरिकृष्ण कार्की, विश्वम्भरप्रसाद श्रेष्ठ, आनन्दमोहन भट्टराई, प्रकाशमान सिंह राउत, बमकुमार श्रेष्ठ, टंकबहादुर मोक्तान, प्रकाशकुमार ढुंगाना, सुष्मालता माथेमा, कुमार रेग्मी, हरिप्रसाद फुयाल, मनोजकुमार शर्मा र नहकुल सुवेदी छन्। सर्वोच्चमा प्रधानन्यायाधीशसहित २० न्यायाधीश छन्। एक न्यायाधीश अमेरिका भ्रमण र अन्य काठमाडौंबाहिर रहेको जनाइएको छ। न्यायाधीश कार्कीको प्रतिवेदन र वरिष्ठ अधिवक्ताको उपाधि दिने विषयमा छलफल हुने एजेन्डा रहेकाले बैठकमा सहभागी नहुने एक न्यायाधीशले बताए । प्रधानन्यायाधीशले आफू चोखिनका लागि फुलकोर्ट बैठक डाकेको प्रष्ट छ, ती न्यायाधीशले भने, वरिष्ठ अधिवक्ताको उपाधि दिने एजेण्डा प्रस्तुत गरेर कानुन व्यवसायीलाई आफूअनुकूल बनाउन खोजेको हो। एक पूर्वप्रधानन्यायाधीशका अनुसार फुलकोर्ट बैठकमा न्यायाधीश उपस्थित नहुँदा न्यायिक अराजकता बढ्ने बताए। उनले भने, एजेन्डासहितको सूचना पठाइसकेपछि फुलकोर्टको विषयमा न्यायाधीशहरू उपस्थित हुनुपर्छ। फुलकोर्ट बहिष्कार गर्नु न्यायिक अनुशासनहिनता भयो। प्रधानन्यायाधीश जबराले पदबाट तत्काल राजीनामा गर्नु उपयुक्त हुने नेपाल बारका पूर्वमहासचिव रमण श्रेष्ठले बताए। पेशी व्यवस्थापन, इजलास गठनलगायत संवैधानिक निकायमा भाग खोज्ने लगायतका विषयमा प्रधानन्यायाधीश विवादमा आइरहेको श्रेष्ठको भनाइ छ। प्रधानन्यायाधीश जबराका कारण न्यायालय विवादमा परेको छ। उहाँ (प्रधानन्यायाधीश)ले स्वतन्त्र न्यायपालिकाको संरक्षण गर्न सक्नु हुन्न, उनले भने, न्याय सम्पादन गर्दा विश्वास गर्ने अवस्था रहेन। अब नैतिकताका आधारमा पनि राजीनामा दिनुको विकल्प छैन। सर्वोेच्चका पूर्वन्यायाधीश केसीले सर्वोच्चका सहयोगी न्यायाधीश, उच्च र जिल्ला अदालतका न्यायाधीश, सर्वोच्चमा विचाराधीन मुद्दाका पक्षहरू र कानुन व्यवसायीको आस्था, विश्वास गुमाइसकेको बताए। बारका सदस्यलाई पनि फुलकोर्टमा आउनुस् भनेर फकाउनु राम्रो हुँदैन, केसीले भने, पदमा टाँसिरहनु राम्रो होइन। सम्मानपूर्वक बाहिर निस्कनु राम्रो हुन्छ। एक पूर्वप्रधानन्यायाधीशले पनि फुलकोर्टमा बारका पदाधिकारीहरूलाई राख्न नमिल्ने बताए। उनले भने, प्रशासनिक कुराहरूका लागि मात्र फुलकोर्ट बस्ने हो। न्यायिक कुरा मात्र हुने हो। ००० तनावमा प्रधानन्यायाधीश, दबाबमा बार नेपाल बार एसोसिएसनका पदाधिकारीले आइतबार भेट्दा प्रधानन्यायाधीश जबरा तनावमा थिए। तीन घण्टा छलफलपछि फर्किंदा बार पदाधिकारीले दबाब महसुस गरिरहेका थिए। उनीहरूलाई सर्वोच्च परिसरमा सहकर्मी कानुन व्यवसायीले औंला ठड्याए। उनीहरूले सुझाए, बारले आफ्नो ओज नघटाओस्। छलफलमा प्रधानन्यायाधीश लचिलो देखिएका थिए। उनले सोमबारको पूर्ण बैठक (फुलकोर्ट)मा सहभागी हुन आग्रह गर्दै समस्या समाधानका लागि आफू तयार भएको जनाए। छलफलमा सहभागी एक सदस्यले भने, उहाँ (प्रधानन्यायाधीश) तनावमा देखिनुहुन्थ्यो। बारका महासचिव लीलामणि पौडेलले प्रधानन्यायाधीशले २०४१ सालमा पत्नी बितेपछि ससुराली नगएको बताएको सुनाए। मेरो जेठान (गजेन्द्र हमाल) लाई मन्त्री बनाइदिनुहोस् भनेर कोही नेतालाई भनेको होइन। मिडियामा नाम आएपछि मन्त्री नबनाइदिनुहोस् भनेर प्रधानमन्त्रीलगायत नेतालाई भनेको हुँ, प्रधानन्यायाधीशलाई उदृत गर्दै महासचिव पौडेलले भने। जबराले न्यायपालिका सुधार गर्ने क्रममा सम्पूर्ण अदालतमा गोला (राफल) प्रणालीबाट पेसी तोक्ने प्रतिबद्धता जनाएका थिए। बारका अध्यक्ष श्रेष्ठले संस्था सुधारका लागि जो कोही पनि त्याग गर्न तयार हुनुपर्ने बताए। सुधार गर्न नसके छोड्नुपर्ने हुन्छ। उहाँले (प्रधानन्यायाधीशले) सुधार गर्न सक्नु हुन्छ भने अहिले नै छोड्नुपर्छ भन्ने होइन, उनले भने। सोमबार सर्वोच्चमा हुने पूर्ण बैठकमा समसामयिक विषयमा व्यापक रूपमा छलफल गरिने उनले बताए। कुनै विकल्प लिनुपर्ने अवस्थामा आएमा बार एसोसिएसन चुप लागेर बस्दैन। उनले भने, मन्त्रिपरिषद्मा भागबन्डा र राजीनामाको विषयमा पनि भोलि छलफल हुन सक्छ। न्यायालय पवित्र थलो हो। तर, यहीं थलो दूषित हुँदै जाँदा अराजकता झन्झन् बढ्दै गएको छ। न्यायिक स्वतन्त्रता र स्वच्छता हुनुपर्नेमा उल्टो दिशातर्फ अग्रसर भइरहेको छ। न्यायालयको गरिमा अक्षुण राख्नुपर्नेमा क्षयिकरण हुँदै गएको छ।"
प्रत्येक नेपालीलाई ५७ हजार ऋणको बोझ,"काठमाडौं : प्रत्येक नेपालीको थाप्लोमा ऋणको भार करिब ५७ हजार रुपैयाँ पुगेको छ। सरकारले लिएको सार्वजनिक ऋण १७ खर्ब २९ अर्ब पुगेको छ। सार्वजनिक ऋण व्यवस्थापन कार्यालयका अनुसार आन्तरिकतर्फ ८ खर्ब १ अर्ब (४६३४ प्रतिशत) र बाह्यतर्फ ९ खर्ब २७ अर्ब (५३६६ प्रतिशत) छ। यसको भाग लगाउँदा हरेक नागरिकको भागमा ५६ हजार ६ सय ८३ रुपैयाँ पर्न आउँछ। केन्द्रीय तथ्यांक विभागका अनुसार जनसंख्या ३ करोड ५ लाख २ हजार ५ सय ८५ पुगेको छ। भूकम्पपछि ऋणको ग्राफ बढेको देखिएको छ। ठूला आयोजना बनाउन ऋण लिने गरिए पनि उद्देश्यअनुसार खर्च हुन नसकेको विज्ञ बताउँछन्। पूर्वअर्थसचिव रामेश्वर खनाल समयमै आयोजना नसकिँदा देशकै प्रतिष्ठामा आघात पर्न थालेको बताउँछन्। भन्छन्, आयोजना समयमै नसकिँदा ऋण पाउन समस्या हुन्छ। खनालका अनुसार चाँडै सम्पन्न गरे बढी पैसा आउँछ। खर्च गर्न नसके नयाँ ऋण स्वीकृति हुन समस्या हुने उनी बताउँछन्। कुन क्षेत्रका लागि कस्तो ऋण स्वीकार गर्ने, त्यसका प्राथमिकता के हुन् भन्नेमा स्पष्ट नभई ऋण लिने गरिएको पूर्वअर्थसचिव कृष्णहरि बाँस्कोटा बताउँछन्। वैदेशिक अनुदान लिन मापदण्ड भए पनि ऋणका लागि त्यस्तो व्यवस्था छैन। सरकारले श्वेतपत्र जारी गरेर मात्र ऋण लिनुपर्ने पूर्वअर्थसचिव बाँस्कोटा बताउँछन्। एउटै प्रयोजनका लागि धेरै पटक ऋण लिनुहुँदैन, उनी भन्छन्, उत्पादकत्व बढ्ने गरी ऋण लिनुपर्छ। संवेदनशील भएर वैदेशिक ऋण सदुपयोग गर्नुपर्छ। श्वेतपत्र जारी गरे विज्ञबाट सुझाव आउने, आयोजनाको गुणस्तर पनि सुनिश्चित हुने उनको तर्क छ । भन्छन्, नीति बनाएर त्यहीअनुसार ऋण लिनुपर्छ। बेलाबेला ऋणको पुनरावलोकन गर्नुपर्छ। अर्थमन्त्री जनार्दन शर्माले एमाले नेता विष्णुप्रसाद पौडेल अर्थमन्त्री हुँदा धेरै ऋण लिएको भन्दै संसद्मा आलोचना गरेका थिए। तर, अर्थमन्त्री शर्माले त्यसको उपयोग कुन क्षेत्रमा कसरी भइरहेको छ भन्ने खुलाएनन्। विद्युत् आयोजना, ट्रान्सफर्मर लाइन, सडक, सिँचाइजस्ता ठूला पूर्वाधार निर्माण ऋणबाट भइरहेको छ। ठेकेदार परिचालन, समुदायको अवरोध, रूख कटानमा समस्या, बिजुली पोल सार्न झमेलाका कारण आयोजना प्रभावित हुने गरेका छन्। पूर्वअर्थसचिव बाँस्कोटा ऋणको रकमले मन्त्रीलाई मोटर खरिद, सामाजिक सुरक्षा भत्ता, कार्यकर्तालाई प्रदान गरिरहेको बताउँछन्। ऋण कुनै पनि हालतमा वितरणमुखी हुनुहुँदैन, उनी भन्छन् । ऋण लिँदा न्यूनतम सर्त मान्न नसक्दा पनि आयोजना प्रभावित हुने गरेको विज्ञहरू बताउँछन्। अर्कोतर्फ ऋण ल्याउँदा दाताहरूले सर्र्तै सर्त तेस्र्याउने गर्दा पनि आयोजनामा समस्या भइरहेको सरकारी अधिकारी बताउँछन्। तर, दाताका न्यूनतम सर्तसमेत पालना हुन नसकिरहेको बाँस्कोटा बताउँछन्। उनका अनुसार आयोजना अवधिभर प्रमुखको सरुवा नगर्ने, समयमै लेखापरीक्षण गर्नुपर्ने, ऋणको दुरुपयोग गर्न नहुने, तोकिएकै समयमा आयोजना सम्पन्न गर्नुपर्नेलगायत सर्त पूरा हुन सकेको छैन। देशको आर्थिक विकासका लागि वैदेशिक ऋण लिनु उचित नै मानिन्छ। कतिपय देशले कुल गार्हस्थ उत्पादन (जीडीपी)को सय प्रतिशतसम्म पनि ऋण लिन्छन्। सार्वजनिक ऋण व्यवस्थापन कार्यालयका एक कर्मचारी ७० प्रतिशतसम्म लिँदा जोखिम नहुने बताउँछन्। नेपालको जीडीपीको तुलनामा सार्वजनिक ऋण ४०५४ प्रतिशत पुगेको छ। जीडीपी ४२ खर्ब ६६ अर्बको छ। आयोजना गुणस्तरमा समस्या ऋणबाट बनेका अधिकांश पूर्वाधारको गुणस्तर असारे विकास प्रवृत्तिका कारण सुधार हुन नसकेको विज्ञ बताउँछन्। खर्च गर्ने प्रणाली र गुणस्तर सुधारमा सरकारले ध्यान दिन नसकेको उनीहरूको आरोप छ। सार्वजनिक ऋण व्यवस्थापन कार्यालयका पदाधिकारी ऋणमा सञ्चालित आयोजनाको गुणस्तरमा सुरुमै कडाइ गरेरै जानुपर्ने बताउँछन्। पूर्वअर्थसचिव खनाल आन्तरिकभन्दा वैदेशिक ऋण लिनु उचित हुने बताउँछन्। तर, पछिल्ला तीन वर्षमा आन्तरिकमा जोड दिएको देखिन्छ। तत्कालीन अर्थमन्त्री डा युवराज खतिवडाले आन्तरिक ऋण बढाएका हुन्। नेपालको भुक्तानी सन्तुलन ऋणात्मक छ। विदेशी मुद्रा सञ्चिति घट्दै गएको छ। यसकारण पनि वैदेशिकमा जानुपर्ने खनाल बताउँछन्। निर्यात बढेको छैन। बाह्य ऋण लिएर आर्थिक वृद्धि गर्नुपर्छ, उनी भन्छन् । आन्तरिक ऋण लिँदा उत्पादन र लगानी कम हुन्छ। सरकारले रकम होल्ड गरे व्यक्तिले उत्पादनमा लगानी गर्न पाउँदैनन्। बैंकले ट्रेजरी बिल खरिद गर्छन् । अर्थविद् खनाल आन्तरिक ऋणले उत्पादन र लगानी घटाउने बताउँछन्। सरकारले फागुनसम्म साँवा र ब्याज गरी ३८ अर्ब ९७ करोड रुपैयाँ तिरेको थियो। त्यसमध्ये वैदेशिकतर्फ ११ अर्ब ९२ करोड र आन्तरिकतर्फ ८ अर्ब २२ करोड गरी २० अर्ब १४ करोड साँवा हो। आन्तरिकतर्फ १५ अर्ब ५१ करोड र वैदेशिकतर्फ ३ अर्ब ३२ करोड गरी १८ अर्ब ८३ करोड ब्याज तिरेको आर्थिक सर्वेक्षण २०७७७८ मा उल्लेख छ। संघीय सरकारी खर्चमा ऋणको हिस्सा ६८२ प्रतिशत छ। २०७६७७ मा ७७५ प्रतिशत थियो। अमेरिकी डलरसँगको विनिमयदर घटबढ हुँदा वैदेशिक ऋण दायित्व प्रभावित हुन्छ। आर्थिक वर्ष २०७७७८ को फागुनसम्म विनिमय दरका कारण वैदेशिक ऋण दायित्वमा ०८ प्रतिशतले सकारात्मक प्रभाव परेको छ। अघिल्लो आवमा यस्तो प्रभाव ९० प्रतिशत थियो। ऋण बढ्यो, पुँजी निर्माण घट्यो सार्वजनिक ऋण बढे पनि स्थिर पुँजी नबढेकामा विज्ञले चिन्ता व्यक्त गरेका छन्। अर्थविद् केशवराज आचार्य तीनचार वर्षमा जीडीपीमा स्थिर पुँजी निर्माण घटेको बताउँछन्। सडक, पुल तथा पूर्वाधार निर्माण घट्दै जानु र सार्वजनिक ऋण बढ्दै जानु चिन्ताको विषय भएको आचार्यको भनाइ छ। रातो किताबमा हेर्दा चालू खर्चमा पनि विदेशको पैसा उपयोग गरेको देखिन्छ, उनी भन्छन, यो चिन्ताको विषय हो। विदेशी अनुदान, ऋण प्रयोग गर्दा टिक्दैन। उनका अनुसार कुल गार्हस्थ उत्पादनको तुलनामा ऋणको अनुपात बढ्दो छ। ऋण बढ्नु, विकास आयोजना नबढ्नु सुखद् संकेत होइन, उनी भन्छन्, स्रोत परिचालनको समस्या होइन, समस्या खर्च व्यवस्थापनमा हो। २०७६ मा गठित डिल्लीराज खनाल आयोगले प्रत्येक वर्ष ४ खर्ब रकम परिचालन गर्न सकिने उल्लेख गरेको थियो। खर्च व्यवस्थापन गर्न सक्दा उपलब्ध स्रोतले धान्न सकिने खनाल बताउँछन्। नीति, नियम कार्यान्वयन गर्न नेतृत्वको सोच र प्रतिबद्धता, जवाफदेहिता नभएका कारण समस्या आएको उनको ठहर छ। संस्थानमा लगानी, बालुवामा पानी सरकारले सार्वजनिक ऋण सरकारी संस्थानमा पनि उपयोग गरेको छ। तर, संस्थान उभो लाग्न नसक्दा उक्त लगानी डुबेको छ। अर्थ मन्त्रालय स्रोतका अनुसार १५ संस्थानमा गरिएको साढे १८ अर्ब रकम खेर गएको छ। सरकारले ३७ वटा संस्थानमा १ खर्ब ४६ अर्ब रुपैयाँ वैदेशिक ऋण लगानी गरेको छ। अधिकांश संस्थान धराशायी छन्। कतिपय घाटामा भए पनि चलिरहेका छन्। वैदेशिक ऋण लिएर सञ्चालित १० औद्योगिक संस्थानमध्ये ६ वटा बन्द छन्। ती संस्थानबाट सरकारले ऋण उठाउन सकेको छैन। सार्वजनिक ऋण सरकारले सस्तोमा लिने गर्छ। वैदेशिक ऋण सामान्यतः १० देखि ४० वर्षसम्ममा फिर्ता गर्नुपर्ने हुन्छ। एउटा सरकारले लिएको ऋण अर्कोले तिर्नुपर्ने भएकाले सबै दलको दृष्टिकोण एक हुनुपर्ने पूर्वअर्थसचिव बाँस्कोटा बताउँछन्। सार्वजनिक ऋण व्यवस्थापन कार्यालयले वैदेशिक ऋणको व्यवस्थापन गर्छ। आन्तरिक ऋण राष्ट्र बैंकले ट्रेजरी बिल, ऋणपत्र, बचतपत्र लगायतबाट उठाइरहेको छ। सार्वजनिक ऋण व्यवस्थापन कार्यालयले राष्ट्र बैंकले उठाउँदै आएको आन्तरिक ऋण पनि हेर्ने गरी गृहकार्य सुरु भएको छ।"

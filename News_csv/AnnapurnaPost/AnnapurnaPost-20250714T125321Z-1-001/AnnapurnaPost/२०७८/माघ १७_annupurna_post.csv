शीर्षक,विवरण
खोप लगाउन स्वयंसेविकाले नै वृद्धालाई बोकेर लगिन् स्वास्थ्य चौकी,तम्घास: गुल्मीको गुल्मीदरबार गाउँपालिका३ मा कार्यरत सामुदायिक महिला स्वास्थ्य स्वयंसेविकाले एक वृद्धलाई कोरोनाविरुद्धको खोप लगाउन बोकेर स्वास्थ्य चौकीसम्म पुर्याएकी छन्। स्वयंसेविका लिला थापाले गुल्मीदरवार गाउँपालिककै ७९ वर्षिया वृद्धा देवकली टन्डनलाई बोकेर स्वास्थ्य चौकी पुर्याएकी थिइन्। गाउँमा यातायातको सुविधा नहुँदा बोकेर लैजानुपरेको बाध्यता रहेको स्थानीहरु बताउँछन्। कोरोना संक्रमणको जोखिम बढेपछि पछिल्लो समय सरकारले कोरोनाविरुद्धको खोप अभियानलाई तीव्र बनाएको छ।
बैतडीका २२ वडासचिव स्पष्टीकरणमा,"बैतडी: बैतडीमा २२ जना वडासचिव जिल्ला प्रशासन कार्यालयको स्पष्टीकरणमा परेका छन्। व्यक्तिगत घटना अनलाइनमा दर्ता नगरेको र २० वर्ष नपुगेकै अवस्थामा विवाह दर्ता गरेको भन्दै यहाँ २२ वडा सचिवलाई स्पष्टीकरण सोधिएको जिल्ला प्रशासन कार्यालय बैतडीका सूचना अधिकारी खगेन्द्र भारतीले जानकारी दिए। स्पष्टीकरण सोधिनेमा सुर्नया गाउँपालिका६, दशरथचन्द नगरपालिका२, पाटन नगरपालिका५, दोगडाकेदार गाउँपालिका२, डिलाशैनी गाउँपालिका२, मेलौली नगरपालिका२, सिगास गाउँपालिका र पञ्चेश्वर गाउँपालिकाका एकएक वडाका सचिव रहेका छन्। राष्ट्रिय पञ्जीकरण विभागले व्यक्तिगत घटना अनलाइनमा दर्ता गर्नुपर्ने नीति बनाएको भए पनि बैतडीका धेरैजसो वडामा अनलाइन दर्ता नभएकाले स्पष्टीकरण सोधिएको हो। धेरैजसो वडामा कानून नै नपढेर हचुवाका भरमा व्यक्तिगत घटना दर्ता गरेको पाइएकाले उनीहरुलाई स्पष्टीकरण सोधिएको जिल्ला प्रशासन कार्यालयले जनाएको छ। सूचना अधिकारी भारतीले भने, '२० वर्ष नपुगेकै अवस्थामा विवाह दर्ता गरेको पाइएको, धेरै जसोले व्यक्तिगत घटना दर्ता अनलाइनमा नगरेको पाइएकाले स्पष्टीकरण सोधिएको हो। पहिलो पटक उनीहरुलाई सचेत गराउन स्पष्टीकरण सोधेका र दोहिरिएमा कानुनबमोजिम कारबाहीका भागीदार हुनेछन्।' राष्ट्रिय पञ्जीकरण विभागले व्यक्तिगत घटना दर्तालाई सहज बनाउन प्रत्येक स्थानीय तहमा एमआइएस अपरेटर राखेको भए पनि अनलाइन दर्ता गर्ने कार्य नभएको हो। विसं २०७५ भदौ १ गतेपछिका हरेक व्यक्तिगत घटना दर्ता अनलाइनमा दर्ता हुनुपर्ने भएकाले त्यसो नभएकाले स्पष्टीकरण सोधिएको हो। यसका साथै मुलुकी संहिता, २०७४ को दफा ७० को घ अनुसार विवाह दर्ता नगरेको पाइएको छ। नागरिकता बनाउनका लागि जिल्ला प्रशासन कार्यालय पुग्ने नागरिकका लागि जन्मदर्ता, विवाहदर्तालगायतका कागजपत्र चाहिने र ती कागजपत्र अनलाइनमा भरेको हुनुपर्ने भए पनि त्यसो नगरेका वडा सचिवलाई स्पष्टीकरण सोधिएको जिल्ला प्रशासन कार्यालय बैतडीले जनाएको छ। जिल्लाका अन्य वडासचिवले पनि यस्तो गरिएको पाइएमा पहिलो पटक स्पष्टीकरण सोधिने र दोहोरिँदै गए कारबाही गरिने बताइएको छ। राष्ट्रिय पञ्जीकरण विभागकै कार्ययोजनाअनुसार अनलाइन घटना दर्ता नहुँदासम्म नागरिकता प्रदान गर्न नसकिने जनाइएको छ। कोरोना सङ्क्रमणको जोखिम बढिरहेकाले जिल्ला प्रशासन कार्यालयले यहाँका स्थानीय तहलाई आलोपालो सेवा दिइरहेको छ।"
एनसेलले ल्यायो आगमन कलमा कुरा गर्दा ट्याबलेट पाइने योजना,"काठमाडौँ : एनसेलले आगमन कलमा कुरा गर्दा ट्याबलेट पाइने योजना सार्वजनिक गरेको छ। एनसेलका ग्राहकले आफ्ना परिवारजन, साथीभाई र आफन्तहरुले मलेसियाबाट गरेको कलमा कुरा गर्दा ट्याबलेट जित्ने मौका पाउने विज्ञप्ति मार्फत जनाएको छ। एनसेल आजियाटा लिमिटेडले चिनियाँ नयाँ वर्षको अवसरमा मलेसियन दूरसञ्चार सेवा प्रदायक कम्पनीहरुसँगको सहकार्यमा यो आकर्षक योजना ल्याएको जनाएको छ। यो योजना मंगलबार(माघ १८) बाट संचालनमा आउने र १० दिनसम्म चल्ने एनसेलले जनाएको छ। यो योजना अवधिमा मलेसियाबाट आउने आगमन कलमा सबैभन्दा धेरै कुरा गर्नुहुने तीन जना ग्राहकले ११ वटा फिल्पकेस र टीपेन सहितको टीसीएल ट्याव टेनएस पाउँनेछन्।"
भारतदेखि चीनसम्म जोड्ने त्रिवेणीदुम्कीबास सडक अघि बढ्दै,"पोखरा: दक्षिण भारतदेखि र उत्तर चीनसम्म जोड्ने त्रिवेणीकोरला सडकको त्रिवेणी दुम्कीवास खण्डको कामअघि बढ्ने भएको छ । गण्डकी प्रदेशका मुख्यमन्त्री कृष्णचन्द्र नेपाली पोखरेल र संघीय सरकारका वन तथा वातावरण मन्त्री रामसहाय यादवबीच सोमबार भएको भेटवार्तापछि उक्त सडकको काम अगाडि बढाउने निधो भएको मुख्यमन्त्रीका प्रेस संयोजक भरत कोइरालाले जानकारी दिए । वन तथा वातावरण सचिव पेमनारायण कँडेलले उक्त सडक अघि बढाउनेसम्बन्धी फाइल सोमबार नै सदर गरेका छन् । दुम्कीवास त्रिवेणी २९ किलोमिटरमध्ये ८ किलोमिटर खण्ड चितवन राष्ट्रिय निकुन्जको केही भाग र मध्यवर्ती क्षेत्र पर्ने भएकाले काम अगाडि बढ्न सकेको छैन । उक्त ठाउँ चितवन राष्ट्रिय निकुन्ज विश्व सम्पदा सूचीमा सूचीकृत छ । तसर्थ त्यहाँ भौतिक संरचना निर्माण गर्न युनेस्कोको स्वीकृति चाहिन्छ । मुख्यमन्त्री पोखरेलले दुम्किबासदेखि त्रिवेणी जोड्न बाटोको सपना अब साकार हुने अवस्थामा पुगेको सुनाएका छन् । दुम्किबासबाट त्रिवेणीका लागि हिजोको सरकारले पैसा छुट्यायो काम गर्न सकेन । किन सकेन भने निकुञ्जका कारणले सकेन । अब वातावरणीय प्रभाव अध्ययनको काम सुरु हुन्छ, उनको भनाइ उद्धृत गर्दै कोइरालाले भने । सुरुङ मार्ग वा फ्लाइओभर के बनाउने अध्ययनपछि टुंगो लाग्ने भएको छ । ८ किलोमिटर निकुञ्ज क्षेत्रमा सुरुङ मार्ग निर्माणका बारेमा समेत छलफल चलेको छ । यो खर्चिलो भएको भए पनि क्रमागत रुपमा गर्न सकिने मुख्यमन्त्री पोखरेलले बताएका छन् । यो बाटोको महत्वका बारेमा मुख्यमन्त्री पोखरेलले सोमबार वन मन्त्रालयमै पुगेर मन्त्रीलाई अवगत गराएका हुन् । त्यसलगत्तै सचिव कँडेलले फाइल सदर गरेका थिए । मन्त्री यादवलाई उद्धृत गर्दै कोइरालाले भने, हामी मुलुकको विकासका लागि अगाडि बढेका छौं । सानातिना समस्यामा अल्झेर हुँदैन, विकासका लागि निकास खोज्न हामी चुक्नु हुँदैन । अब राष्ट्रिय निकुन्ज तथा वन्यजन्तु विभागले कामको सहमतिका लागि युनेस्कोमा लेखी, सडक विभागले वातावरणीय प्रभाव मूल्यांकन गर्ने र वन्यजन्तुमैत्री पूर्वाधार मापदण्ड अनुसार काम गर्ने गरी फाइल सदर गरिएको सचिव पेमनारायण कँडेलले जानकारी दिएका थिए । ३ महिनाभित्रमा युनेस्कोबाट सहमति आउने भएकाले त्यसै अनुसार सडक विभागमार्फत् काम अगाडि बढाउन पहल गर्न उनले मुख्यमन्त्रीसहितको टोलीसँग आग्रह गरे । मुख्यमन्त्रीसहितको टोलीले सोमबार नै कृषि तथा पशुपन्छी विकास मन्त्री महेन्द्र राय यादवको भेटवार्ता भएको छ । तनहुँको दमौलीमा निर्माण हुन लागेको गोवद्र्धन शर्मा आँखा उपचार तथा अनुसन्धान केन्द्रका लागि जग्गा व्यवस्थानका बारेमा उक्त अवसरमा मुख्यमन्त्री पोखरेलले जानकारी गराएका थिए । मन्त्री यादवले अहिले जग्गा प्राप्तिका लागि झन्झटिलो प्रक्रिया भए पनि अस्पतालको संवेदनशीलता हेरेर व्यवस्थापन गर्ने आश्वासन दिए । उनले लिज प्रक्रियाबाट भए पनि जग्गा व्यवस्थापन गर्ने र मंगलबार नै यसको प्रक्रिया अगाडि बढाउन सचिवालयलाई निर्देशन दिए । मुख्यमन्त्री पोखरेलले सोमबारै भूमि व्यवस्था, सहकारी तथा गरिवी निवारण मन्त्री शशि श्रेष्ठसँग पनि भेट गरेका छन् । प्रदेश गौरवका आयोजनाका लागि जग्गा प्राप्ति प्रक्रिया निकै झन्झटिलो भएका कारण निकासका लागि उनले मन्त्री श्रेष्ठसँग आग्रह गरे । यसका अतिरिक्त सबै जिल्लामा भूमि आयोग गठनका लागि समेत मुख्यमन्त्रीले ध्यानाकर्षण गराएका छन् । मन्त्री श्रेष्ठले विगतमा दिनमा जेजस्तो भए पनि अब ती सबै गाँठो फुकाएर अगाडि बढ्ने बताइन् । उनले भनिन्, राष्ट्रहित र जनहीतमा ल्याइएका विषयलाई रोक्ने कुरै हुँदैन । विषयवस्तुको गम्भीरतालाई हेरेर प्रक्रिया अगाडि बढाउन लगाउँछु । उनले ३ तहकै सकारले जग्गााको स्वामित्व खोज्नु व्यावहारिक नहुने भन्दै जग्गाको स्वामित्व केन्द्र भागमा राखेर भोगाधिकार दिन सकिने भनाइ राखिन् । मुख्यमन्त्री पोखरेलले सोमबारै नेपाली कांंग्रेसका नेता रामचन्द्र पौडेल, उपसभापति पूर्णबहादुर खड्का र पूर्व महामन्त्री डा शशांक कोइरालासँग भेटेका छन् । बजेटको अभावका कारण आयोजना अलपत्र पर्ने अवस्था आएका कारण मुख्यमन्त्रीसहितको टोलीले आइतबार प्रधानमन्त्री शेरबहादुर देउवा, माओवादी केन्द्रका अध्यक्ष एवं पूर्व प्रधानमन्त्री पुष्पकमल दाहाल प्रचण्डको ध्यानाकर्षण गराएको छ ।"
"वैधानिकताका लागि बौद्ध धर्ममा फर्कियो म्यानमार सेना, पादरीमाथि गोली हानी हत्या","बर्माः म्यानमार सेनाले वैधानिकताका लागि बौद्ध धर्ममा फर्किएको खुलेको छ। देशमा सैन्य कू लागू गरेको करिब १ वर्षपछि म्यानमार सेनाले वैधानिकताको लागि बौद्ध धर्ममा फर्किन लागेको खुलेको हो। स्थानीय मिडियाका अनुसार म्यानमार सेना प्रमुख मिन आउङ लेइनले संसारकै विशाल बुद्धको विराजमान मूर्ति निर्माण गर्ने योजना बनाइरहेका छन्। बुद्ध धर्मको संरक्षकको रुपमा आफूलाई चिनाउन र वैधानिकताका लागि सेना प्रमुखले बौद्ध धर्मलाई प्राथमिकतामा राखेको स्थानीय मिडियालाई उद्धृत गर्दै सोमबार अलजजिराले खबर छापेको छ। विगतमा म्यानमारमा करिब ९० प्रतिशत बौद्ध धर्मावलम्बीहरु करिब ६० वर्षसम्म सेनाको नियन्त्रणमा रहेकाले सेना प्रमुख लेइङले पनि वैधानिकताका लागि आफूले सो तरिका अपनाएको विश्लेषकहरुले बताएका छन्। माथिल्लो वर्गका भिक्षुहरुसँग गठबन्धन बनाई बौद्ध धर्मको प्रयोग गरी शासन र सत्ता आफ्ना पकडमा लिन उपयोगी हुने ठानेर म्यानमार सेनाले सो बाटो अपनाएको विश्लेषकहरुको भनाइ छ। तर गएको वर्ष म्यानमार सेना प्रमुखको नेतृत्वमा करिब १५ सय म्यानमार नागरिकको हत्या भएको छ भने बौद्ध धर्मविरोधी कदमहरु सेनाले चालेको समाचार बाहिरिएका थिए। त्यसैले अत्याचार र अराजक बनेको म्यानमार सेनाले बौद्ध धर्मको गलत प्रयोग गरिरहेको र त्यहाँको सेना ढोंगी भएको म्यानमारका केहि भिक्षुहरुले बताउँदै आएका छन्। बौद्ध धर्मको सिद्धान्त विपरित कदम चालिरहेको म्यानमार सेनाले बौद्ध धर्ममा फर्किएको नाटक गर्नु अनुचित भएको त्यहाँका अधिकारीहरुले आलोचना गरेका छन्। आइएस सदस्य नै नक्कली राहदानीमार्फत् युरोप र अमेरिका प्रवेश गरेको खुलासा इस्तानबुलः आतंकवादी समूह इस्लामिक स्टेट (आइएस)का सदस्यले नक्कली राहदानीमार्फत् युरोपेली र अमेरिकी मुलुक प्रवेश पाउने गरेको खुलासा भएको छ। गार्जियनको नयाँ अनुसन्धानले हालै सो खुलासा गरेको हो। आइएससँग जोडिएका सदस्यले आधिकारीक भिजा र यात्रा छापसहित बेलायत, युरोपेली संघ, क्यानडा र अमेरिकालगात मुलुक सहजै प्रवेश पाउने गरेको सोमबार सार्वजनिक अनुसन्धानले फेला पारेको हो। आइएसका सदस्यले सिरिया, टर्की, अफगानिस्तानलगायत मुलुकबाट नक्कली राहदानी र अन्य कागजातको आधारमा सहजै पश्चिमा मुलुक प्रवेश गर्ने गरेको बताइएको छ। टर्की, सिरिया र उज्वेकिस्तानमा रहेका विभिन्न राहदानी व्यापार सञ्जालहरुले विभिन्न मुलुकको नक्कली राहदानी उपलब्ध गराइदिने गरेको बताइएको छ। ती सञ्जालहरुले नक्कली राहदानी बनाइदिएबापत करिब १५ हजार अमेरिकी डलर असुल्ने गरेको तथ्य समेत सो अनुसन्धानले पुष्टि गरेको छ। तालिवानले सयभन्दा बढी पूर्व अफगान र अन्तर्राष्ट्रिय सेना मारेको दाबी न्युयोर्कः अफगानिस्तानमा एक सयभन्दा बढी भूतपूर्व अफगान सरकारका अधिकारीहरु मारिएको दाबी गरिएको छ। संयुक्त राष्ट्र संघ (युएन)ले अफगानिस्तानमा तालिवान शासन सुरु भएपछि त्यहाँ पूर्व अफगान सरकारका सेना र अन्तर्राष्ट्रिय सेना मारिएको दाबी गरेको हो। तालिवानले गएको अगष्ट १५ मा अफगानिस्तान कब्जा गरेको थियो। अफगानिस्तान कब्जापछि तालिवानले त्यहाँको सत्ता चलाउँदै आएको छ। तालिवानले सत्ता चलाउन थालेपछि हालसम्म पूर्व अफगान सरकारका करिब १ सय सेना र अन्य अधिकारीहरुको हत्या गरेको युएनले जनाएको छ। युएनका महासचिव एन्टोनियो गुटेरेसले आइतबार रिपोर्ट सार्वजनिक गर्दै तालिवानले दुई तिहाइभन्दा बढी पूर्व अफगान सरकारका सेना र अन्य कर्मचारीको हत्या गरेको बताएका छन्। पोर्चुगलमा भारी मतका साथ समाजवादी पार्टी विजयी लिस्वोनः पोर्चुगलको साधारण सभाको चुनावमा समाजवादी पार्टीले भारी मतका साथ जीत हासिल गरेको छ। आइतबार भएको साधारण सभाको चुनावमा त्यहाँको सत्ताधारी समाजवादी पार्टीले भारी मतका साथ जीत हासिल गरेको हो। पोर्चुगलका प्रधानमन्त्री एन्टोनियो कास्टाले बजेट पारित गराउन नसक्दा साधारण सभाको चुनाव आयोजना गरिएको थियो। संसदको करिब २३० मध्ये समाजवादी पार्टीले करिब ११७ सिट जितेको छ भने मुख्य विपक्षी लोकतान्त्रिक समाजवादी पार्टीले ७१ सिटमात्र जितेको छ। सो चुनावमा समाजवादी पार्टीको तर्फबाट उठेका प्रधानमन्त्री एन्टोनियो कोस्टाले जीत हासिल गरेको अन्तर्राष्ट्रिय मिडियामा खबर छ। आर्थिक सुधारका लागि देशमा स्थायित्व जरुरी भएको प्रधानमन्त्री कोस्टाले बताएका छन्। जीतपछि कोस्टाले आफूले देशबासीको लागि भलाइको काम गर्ने प्रतिज्ञा गरेका छन्। अमेरिकी राष्ट्रपति र कतारका शासकबीच भेट हुँदै वासिङ्टनः अमेरिकी राष्ट्रपति जो बाइडेन र कतारका शासक शेइख तमिम विन हमाद अल थानीबीच भेटवार्ता हुने भएको छ। दुई देश प्रमुखबीच सोमबार (अमेरिकी समयअनुसार) अमेरिकी राष्ट्रपतिको कार्यालय ह्वाइट हाउसमा प्रत्यक्ष भेटवार्ता हुने भएको हो। युरोपमा ऊर्जा संकट बढिरहेको बेला दुई देश प्रमुखले उर्जा सुरक्षा सम्बन्धमा छलफल गर्ने अमेरिकी अधिकारीहरुले बताएका छन्। कतार संसारकै सबैभन्दा ठूलो प्राकृतिक ग्यास र तेल वितरक मुलुक हो। कतारले सबैभन्दा बढी प्राकृतिक तेल र ग्यास युरोप र अमेरिकामा गर्दै आएको छ। युक्रेन र रुसबीच तनाव बढिरहँदा र युरोपमा ऊर्जा संकट छाइरहँदा बाइडेन र कतारका शासकबीच आयोजित भेटवार्तालाई चासोको रुपमा हेरिएको बताइएको छ। ब्राजिलमा बाढी र पहिरोमा परी १९ को मृत्यु ब्राजिलियाः ब्राजिलमा बाढी र पहिरोमा परी कम्तीमा १९ मानिसको मृत्यु भएको छ। भारी वर्षासँगै आएको बाढी र पहिरोमा परी ब्राजिलको एम्बु डास आर्टिज र फ्रान्सिस्को मोरातो क्षेत्रमा कम्तीमा १९ मानिसको मृत्यु भएको हो। त्यहाँको स्थानीय सरकारले सोमबार बताएअनुसार बाढी र पहिरोका कारण अन्य ५ लाख मानिस अस्थायीरुपमा विस्थापित भएका छन्। बाढी र पहिरो पश्चात त्यहाँका मानिसको उद्धार गरिएको स्थानीय मिडियामा खबर छ। आइतबारको बाढी र पहिरोका कारण करिब २८ मिलियन डलर बराबरको क्षति भएको बताइएको छ। युगान्डा र रुवान्डा सीमा तीन वर्षपछि पुनःसञ्चालन काम्पालाः युगान्डा र रुवान्डाको सीमा तीन वर्षपछि खुलेका छन्। दुई देशले तीन वर्षपछि सोमबारदेखि एक अर्काका लागि सीमा खुला गरेका हुन्। पूर्वी अफ्रिकी मुलुक युगान्डा र रुवान्डाले सन् २०१९ मा आन्तरिक तनावका कारण सीमा बन्द गरेका थिए। करिब ३ वर्षदेखि बन्द रहेका सीमा दुवैतर्फबाट खुलेको अन्तर्राष्ट्रिय मिडियामा खबर छ। रुवान्डाका राष्ट्रपति पाउल कागामे र युगान्डाका राष्ट्रपति योवेरी मुसेभेनीका छोरा एवम् लेफ्टिनेन्ट जनरल मुहुजी कैइनरुगावाबीच गत हप्ता भेटवार्ता भएको थियो। सो भेटवार्तापछि दुवै मुलुकले सीमा खुला गर्ने घोषणा गरेका थिए। रुवान्डाले आफ्ना नागरिकलाई हिरासतमा राख्ने गरेको र विभिन्न यातना दिने गरेको आरोप युगान्डामाथि लगाएको थियो भने युगान्डाले रुवान्डामाथि आफ्ना सेनाका गुप्तचरमाथि घुसपैठ गरेको आरोप लगाएको थियो। सोही आरोपमा तनाव बढ्दा दुवै देशले दुई देशबीचको सीमा बन्द गरेका थिए। पाकिस्तानमा पादरीमाथि गोली हानी हत्या पेशावरः पाकिस्तानमा चर्चमा प्राथना गरेर फर्किरहेका पादरी (ईसाई धर्मगुरु)माथि गोली हानि हत्या गरिएको छ। पाकिस्तानको उत्तरपश्चिम सहर पेशावरमा आइतबार प्रार्थना गरेर फर्किरहेका पादरीमाथि गोली हानी हत्या गरिएको हो। सो घटना पेशावरस्थित गुलबहारमा भएको हो। बन्दुकधारीहरुले पादरी विलियम सिरजको गोली हानी हत्या गरेको प्रहरीले जनाएको छ। बन्दुकधारीको गोली लागि अन्य क्रिस्चियन धर्मावलम्बीहरु घाइते भएको बताइएको छ। सो घटनापश्चात स्थानीय प्रहरीले सूचनाको आधारमा छानविन सुरु गरेको थियो। यद्यपि, हमलाकारहरुबारे हालसम्म कुनै जानकारी नमिलेको प्रहरीले जनाएको छ। घटनाको जिम्मेवारी हालसम्म कुनै पनि समूहले नलिएको बताइएको छ। पाकिस्तानी प्रधानमन्त्री इमरान खानले सो घटनाको निन्दा गरेका छन्। सन् २०१७ को जनगणनाअनुसार ईसाई पाकिस्तानको सबैभन्दा दोस्रो ठूलो धार्मिक अल्पसंख्यक समुदाय हो। यसअघि सन् २०१३ मा पेशावरमा आइतबारको प्राथना सभाको क्रममा भएको आत्मघाति हमलामा परी ७८ मानिसले ज्यान गुमाएका थिए। जर्मनीमा ट्राफिक जाँचमा खटिएका दुई प्रहरीको गोली हानी हत्या बर्लिनः पश्चिम जर्मनीमा गस्तीमा खटिएका दुई प्रहरीमाथि गोली हानी हत्या भएको छ। ट्राफिक जाँचको लागि गस्तीमा खटिएका दुई प्रहरी अधिकारीको स्थानीय समयअनुसार सोमबार बिहानै गोली हानी हत्या भएको हो। पश्चिम जर्मनीको कुसेल क्षेत्रमा ट्राफिक जाँचमा खटिएका प्रहरीमाथि बिहान ४ बजेर २० मिनेटमा जाँदा कारमा सवार व्यक्तिले गोली प्रहार गरेको त्यहाँको प्रहरीले जनाएको छ। गोली हानेलगत्तै ती व्यक्ति फरार भएको र उनीहरुको खोजी भइरहेको समेत प्रहरीले जनाएको छ। घटनाबारे अनुसन्धान अघि बढेको छ भने प्रहरीले कुसेल क्षेत्रका सवारी चालक र अन्य यात्रुहरुलाई जहाँको त्यहि खडा हुन निर्देशन दिएको गार्जियनमा खबर छ।"
निर्वाचनका लागि मनोवैज्ञानिक तथा भौतिक रूपमा आयोग तयार रहोस् : राष्ट्रपति भण्डारी,"काठमाडौं: राष्ट्रपति विद्यादेवी भण्डारीले निर्वाचनको माध्यमद्वारा लोकतन्त्रलाई संस्थागत एवम् सुदृढीकरण गर्न निर्वाचनमा बढीभन्दा बढी मतदाताहरूको सहभागिता गर्नेगराउनेतर्फ कार्य गर्न निर्वाचन आयोगलाई सुझाव दिएकी छन्। आयोगद्वारा प्रस्तुत आर्थिक वर्ष २०७७७८ को वार्षिक प्रतिवेदन पेस ग्रहण गर्दै उनले निर्वाचन प्रणालीलाई लैङ्गिक मैत्री बनाउन र सबै मतदाताको मताधिकार सुनिश्चित गर्न तथा मतदानस्थल एवं केन्द्र मतदाता मैत्री बनाउन आयोगको ध्यानाकर्षण गराए। आयोगले राष्ट्रपति, उपराष्ट्रपति, राष्ट्रियसभा सदस्य, प्रतिनिधिसभा सदस्य, प्रदेशसभा सदस्य र स्थानीय तहका सदस्यसमेतको निर्वाचन गराउने महत्वपूर्ण जिम्मेवारी र अवसर पनि रहेको उल्लेख गर्दै राष्ट्रपति भण्डारीले शान्ति, स्थिरता र विकासका लागि संविधान तथा प्रचलित कानुनमा तोकिएको समयसीमाभित्र नै सबै निर्वाचन सम्पन्न गर्न जरुरी रहेको बताए। आवधिक तथा अन्य निर्वाचनका लागि आयोग मनोवैज्ञानिक तथा भौतिक रुपमा तयारी अवस्थामा रहनुपर्नेमा जोड उनले आयोगको निर्वाचन व्यवस्थापनसम्बन्धी सबै पक्ष सकारात्मक रहेको उल्लेख गरेका थिए। राष्ट्रपति भण्डारीले स्वतन्त्र, निष्पक्ष, विश्वसनीय, मितव्ययी र भयरहित निर्वाचनका लागि गम्भीरता र दृढतापूर्वक कार्य गर्न आयोग सक्षम हुने विश्वास व्यक्त गरेको निर्वाचन आयोगद्वारा जारी विज्ञप्तिमा उल्लेख छ। नेपालको संविधानको धारा, २९४ बमोजिम निर्वाचन आयोग, नेपालले विसं २०७७ साउन १ गतेदेखि २०७८ साल असार मसान्तसम्म सम्पादन गरेका काम कारबाहीको पन्ध्रौं वार्षिक प्रतिवेदन राष्ट्रपति भण्डारीसमक्ष पेस गरेको हो। यसअघि प्रतिवेदन पेस गर्दै प्रमुख आयुक्त दिनेशकुमार थपलियाले प्रतिवेदन वर्षमा भए गरेका निर्वाचनसम्बन्धी नीति एवम् कानुनहरूको तर्जुमा, राजनीतिक दल दर्ता र सोको व्यवस्थापन, मतदाता नामावली संकलन तथा अद्यावधिकको अवस्था, मतदाताको सङ्ख्यात्मक विवरण, राष्ट्रियसभा सदस्यको उपनिर्वाचन लगायतका विषयमा जानकारी गराए। उक्त अवसरमा संवैधानिक व्यवस्थाअनुसार आसन्न स्थानीय तह लगायतका निर्वाचन सञ्चालन एवम् व्यवस्थापनलाई लक्षित गरी आयोगबाट सम्पादन भएका मतदाता नामावली दर्ता, मतदानस्थल तथा मतदान केन्द्रको पुनरावलोकनलगायत विषयमा समेत प्रमुख थपलियाले जानकारी गराएको आयोगले जनाएको छ। आयोगका तर्फबाट पेस भएको वार्षिक प्रतिवेदनमा आयोगबाट सम्पादित गरेका काम कारबाहीको सारांश, निर्वाचन आयोगसम्बन्धी व्यवस्था, निर्वाचनसम्बन्धी नीतिगत तथा कानुनी व्यवस्था, बैठक व्यवस्थापन, आयोगको सांगठनिक एवम् प्रशासकीय कार्य व्यवस्थापनसम्बन्धी विषय समेटिएको छ। प्रतिवेदनमा योजना, अनुगमन, समावेशीकरण तथा वैदेशिक सम्बन्धका मतदाता नामावली तथा निर्वाचन सञ्चालन, निर्वाचन शिक्षा तथा तालिम, सूचना प्रविधि तथा प्रणाली व्यवस्थापन, कानुन तथा राजनीतिक दल तथा बजेट कार्यान्वयन लगायतका विषयहरू समावेश गरिएको छ।"
६ महिनापछि पोखराका मेयरले सम्हाले कार्यभार,पोखरा : मस्तिष्क घातपछि उपचार र आराममा रहेका पोखराका मेयर मानबहादुर जिसीले सोमबार महानगर कार्यालय पुगेर कार्यभार सम्हालेका छन्। पुष अन्तिममा कोरोना संक्रमणसमेत भएका जिसी स्वास्थ्यमा सुधार आएपछि कार्यालय पुगेका हुन्। साउन १ गते मस्तिष्क घात भएपछि उनको काठमाडौंस्थित न्युरो अस्पतालमा उपचार भएको थियो। अप्रेसनसमेत गरी उपचार गराएका उनी पछिल्लो समय फिजियोथेरापी गराउँदै आएका थिए। विस्तारै स्वास्थ्यमा सुधार आएपछि उनी अचेल ह्विचियरबिनै हिँडडुल गरी बाहिरफेर निस्कन सक्ने पनि भएका छन्। बिरामी भएको केही समयपछि मेयर जिसीले उपमेयर मञ्जुदेवी गुरुङलाई कार्यबहाकको जिम्मेवारी सुम्पेका थिए। आफू फर्केर नआउँदासम्मका लागि भनेर जिसीले गुरुङलाई कार्यबहाक सुम्पिएका हुन्। अब भने मेयर जिसी आफैं कार्यभार सम्हाल्न गएका छन्। कार्यभार सम्हाल्न गएको दिन सोमबार उनी पोखरा ४ र ५ जोड्ने फिर्केपुल निर्माणको अवस्था बुझ्न महानगरपालिकाको एउटा टोलीसहित स्थलगत अवलोकनमा गएका थिए।
तालिबानद्वारा संयुक्त राष्ट्रसंघको प्रतिवेदनलाई अस्वीकार,"काबुल: तालिबानले संयुक्त राष्ट्रसंघको प्रतिवेदनलाई अस्वीकार गरेको छ। उक्त प्रतिवेदनमा अघिल्लो सरकारका १०० भन्दा बढी अधिकारी र सुरक्षा बलका सदस्यहरू अफगानिस्तानबाट अमेरिका बाहिरिएपछि तालिबान वा यसका सहयोगीहरूले मारिएका हुन् भन्ने उल्लेख गरिएको छ। गतवर्ष अगस्टमा तालिबानले सत्ता कब्जा गरेपछि असरफ घानी सरकारका १०० भन्दा बढी सदस्य, यसका सुरक्षा बल र अन्तर्राष्ट्रिय सेनासँग काम गर्ने मानिसहरू मारिएका रिपोर्टहरू बाहिरिएको थियो। यहाँको आन्तरिक मन्त्रालयले १०० भन्दा बढी अधिकारीहरु मारिएको आरोप लगाउँदै रोयटर्सद्वारा देखाइएको संयुक्त राष्ट्रसंघको रिपोर्टको अस्वीकार गरेको छ। प्रतिवेदनमा संयुक्त राष्ट्रसंघका प्रमुख एन्टोनियो गुटेरेसले भनेका छन् कि पूर्व सरकारसँग सम्बद्धहरूलाई सामान्य माफी दिए पनि अधिकांश मृत्यु तालिबान वा यसका सहयोगीहरूले गैरन्यायिक हत्याका कारण भएको बताइएको छ। 'सरकारका पूर्व सदस्यहरू, सुरक्षा बलहरू र अन्तरराष्ट्रिय सैन्य बलहरूसँग काम गर्नेहरूका लागि सामान्य माफीको घोषणाको बावजुद अफगानिस्तानमा संयुक्त राष्ट्र सहायता मिसनले विश्वसनीय हत्या, अपहरणका घटना जस्ता आरोपहरू प्राप्त गरिरहेको जनाइएको छ। युरोपेली संघ, फ्रान्स, जर्मनी, इटाली, नर्वे, बेलायत र अमेरिकाका विशेष प्रतिनिधि र विशेष दूतले अफगानिस्तानको अवस्थाबारे छलफल गर्न गत सोमबार ओस्लोमा भेटेका थिए। बैठकपछि पश्चिमी राजदूतहरूले एक विज्ञप्तिमा मानव अधिकारको सम्मानको महत्त्व र अफगानिस्तानको स्थायित्व र शान्तिपूर्ण भविष्य सुनिश्चित गर्न समावेशी र प्रतिनिधि राजनीतिक प्रणालीको बलियो आवश्यकताको बारेमा चिन्ता व्यक्त गरेका थिए। विशेष प्रतिनिधिहरूले तालिबानलाई स्वेच्छाचारी नजरबन्द, जबरजस्ती बेपत्ता, मिडिया क्र्याकडाउन, गैरन्यायिक हत्या, यातना र महिला र बालिकाहरूको शिक्षामा प्रतिबन्ध, रोजगारी र महिलालाई स्वतन्त्रतापूर्वक यात्रा गर्ने स्वतन्त्रता लगायतका मानवअधिकार उल्लंघनको चिन्ताजनक वृद्धि रोक्न थप गर्न आग्रह गरेका छन्।"
नेपाली भाषामा मिथिला माहात्म्य,"मतिहानी : नेपाली भाषामा मिथिला माहात्म्य ग्रन्थ अनुवाद गरिएको छ। याज्ञवल्क्य लक्ष्मीनारायण विद्यापिठ मटिहानीका सहप्राध्यापक धु्रव रायले मिथिला महात्म्य कृति नेपालीमा अनुवाद गरेका हुन्। महोत्तरीको मटिहानी नगरपालिकाले यसको प्रकाशन गरेको हो। प्राज्ञ महेश्वर राय, प्राडा गोविन्द चौधरी, मटिहानी नगरपालिकाका प्रमुख हरिप्रसाद मण्डलले संयुक्त रुपमा कृतिको विमोचन गरेका थिए। अनुवादक रायका अनुसार यो ग्रन्थ द्वापरयुगीन अठार पुराणका रचयीता महर्षि वेदव्यासका पिता परासर ऋषि र उनका शिष्य महर्षि मैत्रेयकाबीच प्रश्नोत्तर शैलीमा भएको सम्वादात्मक ग्रन्थ श्री वृहत् विष्णु पुराणअन्तर्गत समाहित छ। यसमा मिथिला राज्यका संस्थापक मिथि राजाको उत्पत्ति, जानकीको प्राकट्य, जनक उपाधिधारी मिथिला नरेशका कीर्ति गाथा र प्राचीन मिथिलाको सीमानाका बारेमा वर्णन गरिएको छ। मिथिलाधामका प्रसिद्ध सरोवर, कुण्ड, जानकीका सखीस्वरुपा कोशी, कमला, वीरजा, बागमती, नारायणीलगायत १५ नदीको चर्चा गरिएको छ। यसैगरी राजा जनकद्वारा स्थापित उनका आराध्यदेव कल्याणेश्वर, जलेश्वरजस्ता शिवालयहरुको पृष्ठभूमि पनि उल्लेख गरिएको छ। सीता स्वयंवर, सीताराम विवाह, सीता जयन्ती, कञ्चन वनजस्ता रमणीय स्थल र मिथिला परिक्रमा यात्राजस्ता सन्दर्भहरु कृतिमा छन्। मिथिलाका लोक संस्कृतिहरु र वास्तुकलाका पक्षलाई समेटिएको मिथिला माहात्म्य पठनीय ग्रन्थ हो। २२ अध्यायमा विरचित यस उपपुराणमा ८३४ श्लोकहरु छन्। महत्वपूर्ण ग्रन्थ संस्कृत भाषामा रहेकाले संस्कृतका विद्वान् बाहेकलाई मिथिला र मैथिली संस्कृतिका बारेमा बुझ्न कठिन थियो। यसमा मैले मूल ग्रन्थका संस्कृतमा निबद्ध श्लोकहरुलाई यथावत् राखी श्लोकैपिच्छे नेपाली गद्यमा शब्दानुवाद गरेको छु, अनुवादक रायले भने, यसको अध्ययनबाट आम नेपाली जनमानसलाई मिथिलाको महिमा त ज्ञान हुने नै छ साथै अनेक भ्रमजन्य धारणाहरु पनि हट्ने छन्। यो कृति प्रकाशित हुनु धर्मसंस्कृति र भाषा साहित्यका फाँटमा क्रियाशील सबैका लागि अत्यन्त हर्षको विषय रहेको राष्ट्रिय धर्मसभा नेपालका अध्यक्ष प्राडा माधव भट्टराईले बताए। मिथिलाको संस्कृति र सभ्यतामाथि नेपालीले गर्व र स्वाभिमानको अनुभूति गर्छन् भने विश्वकै सनातनीहरुले यसबाट प्रेरणा र गौरव बोध गर्छन्, उनले भने, मिथिला सभ्यताको परम्परा अति प्राचीन छ। मैथिल नरेशहरु अद्वैत वेदान्तका प्रयोगधर्मी आदर्श पात्र रहेको तथ्य अध्येताहरुलाई छर्लङ्ग छ। तर, वर्तमान राष्ट्रिय शिक्षा प्रणालीमा यसलाई महत्व नदिँदा नयाँ पुस्ता यसबाट विमुख रहेका छन्। राराव क्याम्पस जनकपुरका नेपाली विभागका पूर्व विभागीय प्रमुख प्राडा स्थिरप्रसाद पराजुलीले नेपाली भाषा र साहित्यको भण्डारमा गौरवपूर्ण कृति थपिएको बताए। वृहद् विष्णुपुराण भवसागर पार गराउने नौका रहेको वाल्मीकी विद्यापीठ, काठमाडौंका प्राडा ऋषिराम पौड्यालले उल्लेख गरे। पूर्वीय वाङ्मय अनन्त रत्ननिधिले परिपूर्र्ण रहेको र यो कृतिले नयाँ इट्टा थपेको उनले बताए। जगत्जननी जानकीको जन्मभूमि, राजर्षि जनकको राज्य एवं असङ्ख्य नदी, सरोवर र मठ मन्दिरहरुले सुशोभित मिथिलाधाम जगत् प्रसिद्ध रहिआएको मटिहानी नगरपालिका प्रमुख हरिप्रसाद मण्डलले बताए।"
बनेपामा युवा संघको मसाल जुलुस,काठमाडौँ : सोमबार सरकारको विरोध गर्दै युवा संघ काभ्रेले बनेपामा मसाल जुलुस निकालिएको छ। युवा संघ काभ्रे अध्यक्ष सागर राइमाझीको नेतृत्वमा बनेपाको चार दोबाटोमा मसाल निकालिएको हो। गठबन्धन सरकार ले जनविरोधी कामहरु र स्थानीय तहको निर्वाचन आलटाल गर्न खोजिएको भन्दै मसाल जुलुस निकालिएको युवा संघ अध्यक्ष राइमाझीले बताए। यो सरकारबाट प्रधानमन्त्री शेरबहादुर देउवाले राजिनामा दिनुपर्ने भन्दै उनको राजिनामा मेत माग गरिएको छ। पाँच दलको सरकारले स्थानीय तहको निर्वाचन तुरुन्त घोषण गर्दै संविधानको रक्षा गर्नुपर्ने भन्दै युवाहरूले मसाल जुलुस निकालिएको जिल्ला अध्यक्ष राइमाझिले जानकारी दिए।
एक हप्तामा ३८ हजार बढी कोरोनामुक्त,"काठमाडौं: नेपालमा अघिल्लो हप्ता कोरोना संक्रमणको दर बढे पनि अहिले संक्रमितहरु निको हुने दर बढेको छ। स्वास्थ्य मन्त्रालयको तथ्यांकअनुसार पछिल्लो एक हप्तामा ३८ हजार बढी संक्रमित निको भएका छन्। मन्त्रालयका अनुसार पछिल्लो २४ घन्टामा ८१९१ संक्रमित निको भएका थिए। जबकि संक्रमित हुनेको संख्या ५२९२ रहेको छ। त्यस्तै आइतबार ६३५९, शनिबार ५९२४, शुक्रबार ५४३२, बिहीबार ५२९२, बुधबार ४४३३ र मंगलबार ३०४० संक्रमित निको भएका थिए। कोरोनामुक्त हुने दर बढेपछि सक्रिय संक्रमितको संख्या पनि घटेको छ। ९० हजार नाघिसकेको संक्रमित संख्या अहिले ७० हजारमा आइपुगेको मन्त्रालयले जनाएको छ।"
"जग्गा प्राधिकरणको, रजाइँ अरूको","नेपाल विद्युत् प्राधिकरणलाई आफ्नै स्वामित्वमा कहाँ, के, कति जमिन छ र ती जग्गा सग्ला छन् वा अरू कसैले ओगटिसके भन्ने यकिन जानकारी छैन। देशभर भएका आफ्नै स्वामित्वको जग्गाको संरक्षण प्राधिकरणले नै नगरेपछि अरूले अतिक्रमण गरेर कब्जा जमाउने नै भए। आफ्नै सम्पत्तिप्रति प्राधिकरणले चासो र खोजीनीति नगरेपछि सयौं रोपनी अतिक्रमण भएको तथ्यांक सार्वजनिक भएको छ। यसले प्राधिकरणको नेतृत्व, ऊर्जा मन्त्रालय र सम्बन्धित सरोकारवालाहरूको सरकारी सम्पत्तिप्रतिको लापरवाही र हेलचेक्र्याई उजागर गर्छ। प्राधिकरणसँग के कति जमिन छ भनेर आठ वर्षअघिसम्म कुनै तथ्यांक नै थिएन। ऊर्जा मन्त्रालयले २०७० साउन १ गते समिति बनाएर अध्ययन गर्यो। उक्त समितिले देशभर ३१ हजार ७ सय ७ रोपनी रहेको निष्कर्ष निकाल्यो। त्यसपछि पनि खोजी गर्दै जाँदा थप करिब तीन हजार रोपनी पाइएको प्राधिकरणका उच्च अधिकारी बताउँछन्। त्यसमध्ये १ हजार ४ सय ७४ रोपनी अतिक्रमणमा परिसकेको छ। १ हजार ३ सय ६० रोपनी व्यक्तिले हडपिसकेका छन्। अतिक्रमणमा परेको भनिएको जग्गाको हिसाब गर्दा प्राधिकरणले भने भन्दा बढी देखिन्छ। खोज्दै गए अझै बढी जग्गा फेला पर्न सक्ने प्राधिकरणका कर्मचारीहरू बताउँछन्। प्राधिकरणको जमिन हडप्नेमा सरकारी निकाय, अर्धसरकारी निकाय, निजी संस्थादेखि व्यक्तिसम्म छन्। कतिपय ठाउँमा जग्गाधनी स्थानीयवासीले प्राधिकरणबाट मुआब्जा लिए पनि उनीहरूले नै जग्गा भोगचलन गरिरहेका छन्। सुकुम्बासी बनेर पनि प्राधिकरणको जग्गा अतिक्रमण गर्ने प्रवृत्ति कायमै छ। विद्युत् प्राधिकरणको सयौं रोपनी अतिक्रमण व्यक्तिगत रूपमा सबैभन्दा धेरै त्रिशूली जलविद्युत् केन्द्रमा १ हजार १ सय ७४ रोपनी अतिक्रमण भएको तथ्यांक छ। त्यसपछि सुर्खेत वितरण केन्द्रमा १ सय १८, फर्पिङ जलविद्युत् केन्द्रमा ६६, सुनकोसी जलविद्युत् केन्द्रमा २३, लमही १३२ केभी सबस्टेसनमा १०, कुलेखानी दोस्रो जलविद्युत् केन्द्रमा १०, धनकुटा वितरण केन्द्रमा ७, कुलेखानी प्रथम जलविद्युत् केन्द्रमा ६ रोपनी अतिक्रमणमा परेको तथ्यांक छ। यस्तै, माटो, ढुंगा तथा कंक्रिट प्रयोगशालामा ८ आना, सिरहा वितरण केन्द्रमा १ आना १ पैसा, तौलिहवा वितरण केन्द्रमा ३ रोपनी, मोदी खोला जलविद्युत् केन्द्रमा ८ आना, देवीघाट जलविद्युत् केन्द्रमा २ रोपनी, इलाम वितरण केन्द्रमा ४ आना, सेती फेवा जलविद्युत् केन्द्र र कालीगण्डकी ए जलविद्युत् केन्द्रमा २२ रोपनी स्थानीयवासीले हडपेका छन्। सरकारी निकायहरूले पनि उसैगरी प्राधिकरणको जमिन हडपेका छन्। विभिन्न आयोजना निर्माणका क्रममा प्राधिकरणले बनाएका घर र जग्गाको लगत पनि राम्रोसँग राखिएको छैन। अख्तियार दुरुपयोग अनुसन्धान आयोगले २०७२ सालमै जग्गाको लगत अध्यावधिक गर्न प्राधिकरणलाई निर्देशन दिएको थियो। महालेखा परीक्षकको कार्यालयले पनि अतिक्रणममा परेका जग्गाबारे प्राधिकरणलाई प्रश्न गरेको गर्यै छ। सार्वजनिक सम्पत्तिसम्बन्धी सरकारी, सार्वजनिक र गुठीजग्गा संरक्षणसम्बन्धी जाँचबुझ आयोग २०७६ ले पनि प्राधिकरणलाई जग्गाबारे पत्राचार गरेको थियो। तर पनि प्राधिकरणले भने यस विषयमा ठोस पहल गरेको पाइएको छैन। अर्कोतिर, राज्य संयन्त्रको सबैभन्दा ठूलो कमजोरी भनेको सरकारी जमिनको रेकर्ड नराख्ने चलन छ। सरकारी जग्गाको लगत राम्रोसँग नराखिँदा सरकारी जमिन वा खाली ठाउँ देख्यो कि कब्जा जमाइहाल्ने प्रवृत्ति समाजमा हावी छ। त्यहीकारण, सरकारी, सार्वजनिक र गुठीका जग्गाहरू विभिन्न ठाउँमा अवैध रूपमा कब्जा भएका छन्। अवैध कब्जा गरी बसेकाहरूलाई ती ठाउँबाट हटाउने र सार्वजनिक सम्पत्तिको संरक्षण र प्रवद्र्धन गर्नु सम्बन्धित निकायको दायित्व र जिम्मेवारी हो। त्यसो नगरे सार्वजनिक जमिन मिच्ने र कब्जा गर्नेको मनोबल बढ्दै जान्छ। त्यसले देशभरका सबै सार्वजनिक र सरकारी जमिन अतिक्रमणमा पर्दै जाने सम्भावना रहन्छ। प्राधिकरणले आफ्नो जग्गाको वा सम्पत्तिको संरक्षण गर्ने काम उसले आफैं गर्नुपर्छ। अतिक्रमणमा परेका जग्गाको किटान गर्ने, लालपुर्जा लिन बाँकी ठाउँको लालपुर्जा लिने, जग्गाहरूलाई सीमांंकन गर्ने र तारबार गर्ने काम गर्नैपर्छ। अतिक्रमणमा परेका जमिन आफूले मात्र फिर्ता लिन सम्भव नभए सरकारका अरू संयन्त्रसँग समन्वय र सहकार्य पनि गर्नुपर्छ।"
"शिक्षक अस्पताल भरतपुरमा बनाउने सरकारको निर्णय, डा शिलु मानन्धर उपकुलपतिमा नियुक्त",काठमाडौं: सरकारले भरतपुरमा शिक्षक अस्पताल निर्माणका लागि स्वीकृति दिएको छ। सोमबार बसेको मन्त्रिपरिषद् बैठकले चितवनको भरतपुर महानगरपालिका वडा १५ मा शिक्षक अस्पताल निर्माण गर्न स्वीकृति दिएको एक मन्त्रीले जानकारी दिए। त्यस्तै खुला विश्वविद्यालयका उपकूलपतिमा डा शिलु मानन्धर नियुक्त भएकी छन्। मन्त्रिपरिषद् बैठकले मानन्धरलाई नियुक्त गर्ने निर्णय भएको ती मन्त्रीले बताए। खुला विश्वविद्यालको उपकूलपतिका लागि तीन जनाको नाम सिफारिस गरिएको थियो। जसमा मनप्रसाद वाग्ले र इन्द्र कार्की रहेका थिए।
घाइते अवस्थामा भेटिएका युवकको मृत्यु,काठमाडौं: काठमाडौंको महानगरपालिका७ मित्रपार्कको ओरालोमा गम्भीर घाइते अवस्थामा भेटिएका युवकको मृत्यु भएको छ। महानगरीय प्रहरी परिसर काठमाडौंका प्रवक्ता दिनेशराज मैनालीले आइतबार राति गौरीघाटको ओरालोमा रहेको माथिल्लो सडकको भित्तातिरको सडकमा ती युवक गम्भीर अवस्थामा भेटिएको बताए। करिब २०२२ वर्षीय ती युवक 'हलचल' गरिरहेको अवस्थामा फेला परेका थिए। उनलाई तत्काल उद्धार गरी मैत्रीनगरस्थीत नेपालभारतमैत्री अस्पतालमा पुराइएको र राति १२ बजे उनलाई अस्पतालले मृत घोषणा गरेको प्रहरीले जनाएको छ। मैनालीका अनुसार मृतक युवकको परिचय अहिलेसम्म खुलेको छैन। घटनास्थलबाट शंस्कास्पद दुई जनालाई प्रहरीले प्रक्राउ गरेको छ। प्रक्राउ पर्नेमा गुल्मी घर भइ हालः पशुपती क्षेत्रमा बस्ने वर्ष ३८ का रुद्रबहादुर केसी र उदयपुरका २८ वर्षीय सुरेश दर्नाल रहेका छन्। आइतबार राति उक्त स्थानमा केही युवाहरुले झगडा गरेको र एक आपसमा लखेटा लखेट गरिरहेका प्रत्यक्षदर्शीले बताएका छन्। स्थानीयले प्रहरीलाई खबर गरेपछि ती युवक घाइते अवस्थामा भेटिएका थिए। प्रहरीले प्रक्राउ परेका व्यक्तिले नै हत्या गरेको होहोइन भन्नेबारे अनुसन्धान भइरहेको बताएको छ। युवकको शव पोष्टमार्टमका लागि त्रिवि शिक्षण अस्पतालमा राखिएको छ।
कोभिड १९ बाट संक्रमित भएको शंका लागेमा के गर्ने ?,"काठमाडौं : कोरोना संक्रमणको जोखिम कायमै छ । अहिले दैनिक ४ हजारको हाराहारीमा संक्रमित देखिएका छन् । संक्रमणदर घटेको देखिएपनि जोखिम अझै नटरेको विज्ञहरुले बताएका छन् । संक्रमित भएको शंका लागेमा के गर्ने त? परीक्षण गर्नुहोस् : श्वास फेर्न गाह्रो हुने, खोकि लाग्ने, सिंगान बग्ने, घाँटी दुख्ने जस्ता लक्षण देखिनेवित्तिकै एन्टिजेन वा पीसीआर परीक्षण गराउनुपर्छ । जसले गर्दा तपाईंलाई कोभिड १९ संक्रमण वा मौसमी रुघाखोकी के हो सोबारे थाहा पाउन मद्दत पुग्छ । अलग्गै बस्नुहोस् : संक्रमित व्यक्तिले मुख नछोपी वा अन्य कुनै तरिकाले सम्पर्कमा आएका स्वास्थ मानिसलाई थुक वा सिंगानका छिटा वा र्यालको कणमार्फत् संक्रमण सर्ने सम्भावना हुन्छ । त्यसैले लक्षण देखिने वित्तिकै ५ दिनसम्म होम आइसोलेसनमा बस्नुपर्छ । नजिकको सम्पर्कमा आएका मानिसहरुलाई जानकारी दिनुहोस्ः तपाइँसँग विगत १४ दिनयता नजिकको सम्पर्कमा आएका मानिसलाई तपाईंलाई संक्रमणको शंका लागेको वा संक्रमण पुष्टि भएको फोन गरेर वा सन्देश पठाएर जानकारी दिनुहोस् र उनीहरुलाई पनि परीक्षण गराउन सल्लाह दिनुहोस् । लक्षणबारे ख्याल गर्नुहोस्ः सुरुको अवस्थामा कोभिड १९ संक्रमित व्यक्तिलाई ज्वरो,खोकी,थकान,घाँटी दुख्ने वा झाडा पखालाको लक्षण हुन्छ । अनि प्रायः यी लक्षणहरु बढ्दै जान्छन् भन्ने कुरा ख्याल गर्नुपर्छ । आराम गर्नुहोस् र शरीरमा पानीको मात्रा कम हुन नदिनुहोस्ः कोरोना संक्रमण भएको अवस्थामा सबैभन्दा महत्वपूर्ण कुरा सावधानी अपनाउनु हो । त्यसैले कोभिड १९ को उपचार गर्ने भनेर प्रचार गरिएका अप्रमाणित औषधिहरु सेवन गर्नुहुँदैन । प्रशस्त मात्रामा तातो पानी र झोलिलो खानेकुरा खानुपर्छ । खोप लगाएको भए निको भएको एक महिनापछि खोप लिनुहोस्ः कोभिड १९ वाट पनि मानिसहरुमा भाइरसविरुद्ध प्रतिरोधि क्षमता विकास हुन्छ । तर,पनि त्यसलाई सुदृढ बनाउन कोभिड १९ विरुद्धको खोप लगाउनुपर्ने हुन्छ । तर, संक्रमणमुक्त भएको एक महिनापछि मात्र खोप लगाउनुपर्छ । स्रोतः स्वास्थ्य तथा जनसंख्या मन्त्रालय"
पूर्वप्रधानमन्त्री केपी ओलीविरुद्ध जिल्ला प्रशासन भक्तपुरमा उजुरी दर्ता,काठमाडौंँ : पूर्व प्रधानमन्त्री केपी शर्मा ओलीविरुद्ध जिल्ला प्रशासन कार्यालय भक्तपुरमा उजुरी परेको छ। कोरोना संक्रमण भएको अवस्थामा जनस्वास्थ्यका मापदण्ड पालना नगरी सार्वजनिक स्थलमा निस्कीएको भन्दै प्रशासन भक्तपुरमा उजुरी दर्ता भएको हो। नेपाली कांग्रेसको शुभेच्छुक संस्था युथ कंग्रेसका केन्द्रीय सदस्य अभिजित अधिकारी र वीरेन्द्र मडैले दिएको उजुरी जिल्ला प्रशासन कार्यालय भक्तपुरले दर्ता गरेको हो। उजुरीको दर्ता नम्बर ११ सय २२ रहेको उजुरीकर्ता अभिजीत अधिकारीले अन्नपूर्णलाई जानकारी दिए।
एमसीसी पारित गर्न देउवा र ओलीबीच भद्र सहमति,"काठमाडौंः अमेरिकी मिलेनियम च्यालेन्ज कर्पोरेशन (एमसीसी) संसदबाट पारित गर्न सरकारलाई जति दबाब छ, त्यति नै बढी एमसीसीबारे सहमति जुटाउन गठबन्धन दलहरुलाई सकस। एमसीसी पारित गर्नेबारे गठबन्धनका शीर्ष नेतृत्वबीच आंशिक सहमति भएको छ। तर, गठबन्धनमा आबद्ध दलहरुले एमसीसीबारे पार्टीभित्र भने घनिभुत छलफल गरेका छैनन्। सबैभन्दा बढी नेकपा माओवादी केन्द्रमा एमसीसी पारित गर्नेबारे सहमति जुटाउन अध्यक्ष पुष्पकमल दाहालप्रचण्डलाई सकस परेको छ। अमेरिकाले जनवरीसम्म एमसीसीबारे निर्णय लिन आग्रह गरेबमोजिम प्रधानमन्त्री शेरबहादुर देउवाले पाँच दलीय गठबन्धन बैठकमा एमसीसी पास गरौं भन्ने प्रस्ताव राखेका हुन्। प्रधानमन्त्रीको प्रस्तावपछि गठबन्धन दलहरु आन्तरिक छलफलमा जुटेका छन्। जनवरीभित्र एमसीसीबारे नेपालका राजनीतिक दलहरुलाई सहमति जुटाउन अमेरिकाले समय दिएको थियो। राजनीतिक दलहरुबीच सहमति कायम भए फेब्रुअरीभित्र संसदबाट अनुमोदन गरी एमसीसी कार्यान्वयनमा लैजाने अमेरिकीको तयारी छ। अमेरिकाले सोही कुरा प्रधानमन्त्रीदेखि सत्ता गठबन्धन र विपक्षी दलका शीर्ष नेताहरुलाई भनिसकेको छ। बाहिर जेजस्तो अभिव्यक्ति दिए पनि कांग्रेस महामन्त्रीद्धय विश्वप्रकाश शर्मा र गगन थापाले चुनावसम्म गठबन्धन कायम राख्ने विषयबारे थोरै पनि विश्वास गरेका छैनन्। प्रधानमन्त्री देउवा विपक्षी दल एमालेको सहयोग लिएर भए पनि एमसीसी पारित गर्ने पक्षमा छन्। प्रधानमन्त्री देउवा र एमाले अध्यक्ष केपी ओलीबीच एमसीसी पारित गर्नेबारे भद्र सहमति भइसकेको एमालेका एक नेताले अन्नपूर्णलाई बताए। तर एमसीसी पास गरौँ भन्दै एमालेले अग्रसरता देखाउँदैन, उनले भने। गठबन्धन दलले एमसीसी पारित गर्ने निर्णय गरे आफूले सहयोग गर्ने अध्यक्ष ओलीले प्रधानमन्त्री देउवालाई भनेका छन्। एमाले अध्यक्ष ओलीले प्रधानमन्त्री भएका बेला नै एमसीसी पारित गर्न खोजे पनि त्यसबेला माओवादी केन्द्र र सभामुख अग्नि सापकोटाले असहयोग गरेका थिए। सरकारले निर्णय गरे एमसीसी पारित गर्न एमाले बाधक नहुने अध्यक्ष ओलीले अमेरिकीहरुसँग नै भनिसकेका छन्। प्रधानमन्त्री शेरबहादुर देउवा आगामी संसद अधिवेशनमा जसरी भए पनि एमसीसी टेबल गर्ने पक्षमा छन्, चाहे गठबन्ध किन नफुटोस। प्रधानमन्त्री देउवाले भन्दै आएका थिए, गठबन्धन राष्ट्रिय सभा निर्वाचनसम्मका लागिमात्र हो। नेपाली कांग्रेसकै अधिकांश नेताहरु गठबन्धको विपक्षमा छन्। बाहिर जेजस्तो अभिव्यक्ति दिए पनि कांग्रेस महामन्त्रीद्धय विश्वप्रकाश शर्मा र गगन थापाले चुनावसम्म गठबन्धन कायम राख्ने विषयबारे थोरै पनि विश्वास गरेका छैनन्। चुनावसम्म गठबन्धन रहनेमा उनीहरुको रत्तीभर विश्वास छैन। उनीहरु गठबन्ध फुटाउने बहानामात्र खोज्दैछन्, त्यो बहाना एमसीसी हुनसक्ने प्रबल सम्भावना छ। एमसीसीबारे निर्णय लिन प्रधानमन्त्री देउवालाई चर्को दबाब छ। नेपालस्थित अमेरिकी दूतावासले मात्र होइन, वासिङ्टन डिसीस्थित एमसीसी मुख्यालयले समेत एमसीसी पारित गर्नेनगर्ने विषयमा छिटो निर्णय लिन सरकारलाई दबाब दिँदै आएको छ। सरकारको नेतृत्व लिइरहेका प्रधानमन्त्री शेरबहादुर देउवा एमसीसी पारित गर्न जति हतारिएका छन्, त्यति नै उनका सत्ता सहयात्री बनेका माओवादी केन्द्रका अध्यक्ष पुष्पकमल दाहाल बिलम्ब गर्न चाहन्छन्। प्रचण्ड एमसीसी पारित भए वा अमेरिकीले फिर्ता लग्ने अवस्था आए त्यसको दोष प्रधानमन्त्रीलाई थोपार्न चाहन्छन्। एमसीसी पास वा फेल भएको कुनै पनि श्रेय लिन प्रचण्ड चाहँदैनन्। प्रचण्डले पास वा फेल जे भए पनि एमसीसीलाई चुनावी एजेण्डाचाहिँ बनाउने दाउँमा छन्। जनतामाझ विश्वास गुमाउँदै गएका प्रचण्डलाई एमसीसी पारित गर्दा नजिकिँदै गएको निर्वाचनमा हार व्योहर्नसक्ने सम्भावित चुनौतिले पिरोलेको छ। सत्ता गठबन्धनबीच एमसीसीको विषय पेचिलो भइरहेका बेला चिनियाँ कम्युनिष्ट पार्टीका विदेश विभाग प्रमुख सङ् ताओ र प्रचण्डबीच भएको सम्वादलाई समेत अर्थपूर्णरुपमा हेरिएको छ। उनीहरुबीच भिडियो कन्फरेन्समार्फत् शनिबार छलफल भएको हो। यस विषयमा प्रचण्डको सचिवालय बोलेको छैन। तर माओवादीकै फरकफरक नेताहरुले प्रचण्ड र ताओबीचको छलफललाई पुष्टि गरेका छन्। प्रधानमन्त्री शेरबहादुर देउवा स्वयं र उनको दल नेपाली कांग्रेसभित्र एमसीसीबारे खासै विवाद छैन। निर्वाचनमा फेस सेभिङ हुनेगरी एमसीसी पारित गर्ने दाउँमा छ, नेपाली कांग्रेस। माओवादी केन्द्रका नेता कृष्णबहादुर महरा, सभामुख अग्नि सापकोटा, लिलामणि पोखरेललगायतका केही नेताहरु एमसीसी पारित गर्नेबारे कुरै सुन्न चाँहदैनन्। माओवादीका अर्का नेता नारायणकाजी श्रेष्ठसमेत सोही धारमा छन्। नेकपा (एकीकृत समाजवादी) पार्टीका अध्यक्ष माधव नेपाल पनि एमसीसीबारे नकरात्मक छैनन्। गठबन्धनबीच एमसीसीबारे सहमति जुट्ने अवस्था आए माधव नेपाल त्यसमा बाधक नबन्ने मनस्थितिमा छन्। अमेरिकीहरुसँग नेता नेपालको सम्बन्ध अविश्वासिलो छैन। सो पार्टीका वरिष्ठ नेता झलनाथ खनाल एमसीसी पास गर्न नहुने अडानमा छन्। चिनियाँहरुसँगको सामिप्यताले गर्दा पनि खनाल एमसीसीको खुलेर समर्थन गर्न सक्दैनन्। बुझेर या नबुझेर एमसीसी कुनै पनि बहानामा पारित गर्न नहुने पक्षमा वकालत गर्ने अधिकांश नेता नेकपा माओवादी केन्द्रमा छन्। त्यसमा पनि एमसीसीको कट्टर विरोधी र टेबल नै गर्न नहुने पक्षमा छन् सभामुख अग्नि सापकोटा। प्रचण्डलाई पार्टीभित्रै यथास्थितिमा एमसीसीबारे सहमति जुटाउन सकस देखिएको छ। माओवादी केन्द्रका नेता कृष्णबहादुर महरा, सभामुख अग्नि सापकोटा, लिलामणि पोखरेललगायतका केही नेताहरु एमसीसी पारित गर्नेबारे कुरै सुन्न चाँहदैनन्। माओवादीका अर्का नेता नारायणकाजी श्रेष्ठसमेत सोही धारमा छन्। अध्यक्ष प्रचण्ड, वर्षामान पुन, शक्ति बस्नेत एमसीसी पारित गर्नेबारे लचिलो छन्। यस्तो अवस्थामा एमसीसी पारित गर्ने विषयमा देउवाका सत्ता सहयात्री प्रचण्डले सहजै सहमति जनाउलान भन्नेमा आशंका छ। त्यसमा अर्को 'फ्याक्टर' चीन पनि हो। चीनले माओवादी नेताहरुमार्फत् एमसीसी पारित नगर्न लबिङ गर्दै आएको छ। जनताको विश्वास गुमाउँदै गएका प्रचण्ड एमसीसी पारित गर्न सहजै सहमति जुटाएर चीनको समेत अविश्वासिलो बन्न चाहँदैनन्। पदाधिकारी चयन प्रक्रियामा नै अप्ठयारोमा परेका प्रचण्डलाई पार्टीभित्र एमसीसीबारे सहमति गराउन थप चुनौति छ। झन्डै ६० अर्ब रुपैँया बराबरको अमेरिकी आर्थिक अनुदान सहायता कार्यक्रमअघि बढाउनेबारे प्रधानमन्त्री देउवा र नेकपा एमालेका अध्यक्ष केपी ओलीबीच 'भद्र सहमति' भएपछि देउवाले गठबन्धनमा प्रस्ताव राखेको स्रोतको दाबी छ। अमेरिका समेत एमसीसी पारित हुने विषयमा ढुक्क देखिन्छ। केही दिनअघि वासिङ्टन डिसीस्थित एमसीसी मुख्यालयमा भएको बोर्ड बैठकले समेत नेपालले छिट्टै एमसीसी पारित गर्ने प्रतिबद्धता जनाएको निष्कर्ष निकालेको थियो। शनिबारको सत्ता गठबन्धनको बैठकअघि कांग्रेसका वरिष्ठ नेता रामचन्द्र पौडेलले एमसीसीबारे के गर्ने भनेर माओवादी अध्यक्ष प्रचण्ड र नेकपा एसका माधव नेपाललाई प्रश्न गरेका थिए। उनले एमसीसीकै कारण मुलुक अस्थिरतातर्फ धकेलिन नहुने बताएका थिए। जवाफमा प्रचण्ड र नेपालले पार्टीभित्र छलफल भइरहेको बताएका थिए। 'एमसीसीकै कारण मुलुकलाई अस्थिरतातर्फ धकेल्नु हुँदैन। सत्ता गठबन्धनभित्रका दलहरुले छिट्टै निकास दिनुपर्छ,' पौडेलले अन्नपूर्णसँग भने। प्रधानमन्त्री देउवाले सोमबारको बैठकमा पनि प्रचण्ड र नेपाललाई एमसीसी जसरी पनि पारित गर्नुपर्ने बताएका थिए। 'एमसीसीको विषय कठीन छ। तपाइँहरुले छिट्टै पारित गराउने वातावरण मिलाउनुपर्यो,' भेटमा देउवाले भनेका थिए। एमसीसीका विषयमा पार्टीभित्र छलफल भइरहेको जवाफ प्रचण्ड र नेपालले दिएको बताइएको छ। गत नोभेम्बरमा अमेरिकी सहायक विदेशमन्त्री डोनाल्ड लु र सेप्टेम्बरमा एमसीसीकी उपाध्यक्ष फतिमा सुमार नेपालका आएका थिए। नेपालमा उनीहरुले प्रधानमन्त्री देउवासहित प्रमुख राजनीतिक दलका नेताहरुसँग भेटेर एमसीसी पारित गर्न आग्रह गरेका थिए।"
राष्ट्रपतिसमक्ष निर्वाचन आयोगले बुझायो राष्ट्रियसभा निर्वाचनको परिणाम,"काठमाडौं : राष्ट्रपति विद्यादेवी भण्डारीसमक्ष निर्वाचन आयोगले राष्ट्रियसभा निर्वाचनको परिणामसहितको प्रतिवेदन बुझाएको छ। राष्ट्रपति भवनमा सोमबार आयोजित समारोहमा प्रमुख निर्वाचन आयुक्त दिनेशकुमार थपलियाले राष्ट्रियसभा सदस्य निर्वाचन ऐन, २०७५ को दफा ६० बमोजिम राष्ट्रियसभा निर्वाचन २०७८ को निर्वाचन परिणामसहितको प्रतिवेदन पेश गरेको राष्ट्रपति कार्यालयका प्रवक्ता सागर आचार्यले जनाएका छन्। यसैगरी निर्वाचन आयोगले नेपालको संविधानको धारा २९४ को उपधारा (१) बमोजिम निर्वाचन आयोगको आर्थिक वर्ष २०७७०७८ को वार्षिक प्रतिवेदन पनि पेश गरेको हो।"
शिक्षामन्त्री पौडेलले मागे विश्वविद्यालय सुधारका योजना,"काठमाडौं : शिक्षा, विज्ञान तथा प्रविधिमन्त्री देवेन्द्र पौडेलले विश्वविद्यालय सुधारका योजना मागेका छन्। सोमबार मन्त्रालयमा त्रिभुवन विश्विद्यालयका उपकुलपतिसहितको छलफलमा मन्त्री पौडेलले त्रिभुवन विश्वविद्यालय सुधारका योजना माग्नुभएको हो। मन्त्रालयले विश्वविद्यालय सुधारका लागि योजना बनाइरहेको छ, मन्त्री पौडेलले भने, देशका ८० प्रतिशत विद्यार्थी ओगटेको विश्वविद्यालयले नयाँ योजना दिनुुपर्यो हामी कार्यान्वयनको प्रक्रियामा लैजान्छौं । मन्त्री पौडेलले वार्षिक १ खर्बभन्दा बढि रकम मेडिकल शिक्षाका लागि विदेश गइरहेको बताउँदै काठमाडौं विश्वविद्यालय र त्रिभुवन विश्वविद्यालयले त्यसलाई रोकेर नेपालमै विद्यार्थीलाई पढ्ने वातावरणको सृजना गर्नुपर्ने बताए। काठमाडौं विश्वविद्यालय र त्रिभुवन विश्विद्यालयले मेडिकल कलेज पढ्ने विद्यार्थीको लागि सोच्नुपर्छ, मन्त्री पौडेलले भने, काउन्सीलको परीक्षासहित अध्ययनको व्यवस्था यही गरौं विद्यार्थीले नेपालमै पढ्ने कुरामा हामीले खोलिदिनुपर्छ। मन्त्री पौडेलले कोष र क्वालिटीमा मन्त्रालयले हस्तक्षेप नगर्ने भन्दै विद्यार्थीलाई नेपालमै पढ्ने वातावरणको सृर्जना गरी त्यसका लागि मन्त्रालयले गाठो फुकाउनेमा प्रतिबद्धता व्यक्त गरे। विश्विद्यालयका उपकुलपति धर्मकान्त बास्कोटाले विश्वविद्यालयको भौतिक पूर्वाधार सुधार, प्रविधि मैत्री विश्वविद्यालय, अनुसन्धानलाई प्राथमिकता शैक्षिक पात्रको व्यवस्था र त्यसको कडाइका साथ पालना गर्नुपर्ने विषयमा जानकारी गराए। उहाँले परीक्षा प्रणालीमा व्यापक सुधार तथा विकेन्द्रीकरण, बजारमुखी, स्वरोजगारमुलक तथा देशको आवश्यकतानुसारको जनशक्ति उत्पादन, आंगिक तथा सम्बन्धन प्राप्त कलेजहरुको प्रभावकारी नियमन, उच्च शिक्षा तर्फ अन्तर्राष्ट्रियकरण गर्दै लैजाने, सुशासनमा जोडलगायतका १५ सुत्रिय सुधार योजना सुनाए। उहाँले राजनीतिक आडमा विभिन्न संगठनले तालाबन्दी गर्दा विद्यार्थीको पढाई प्रभावित भएको बताउनुभयो। विभिन्न राजनीतिक दलका मान्छेहरुले १४९ दिन तालाबन्दी गरे, उनले भने, हामी असुरक्षित छौं, गृहमन्त्रालयलाई सुरक्षाको माग गर्दा विश्वविद्यालयमा प्रहरी पठाउन मिल्दैन भन्नुहुन्छ। ४० वर्षअघिका भौतिक संरचना २०७२ सालको भुकम्पले क्षति भएर रातो स्टिकर लगाइसेकपनि त्यही बसेर विद्यार्थीहरुले अध्ययन गरी रहेको बताए।"
गर्भवती महिलालाई स्वास्थ्य संस्थासम्म पुर्याउन निःशुल्क एम्वुलेन्स,तानसेन : आमा र बच्चाको ज्यानलाई पूर्ण सुरक्षित राख्न पाल्पाको रम्भा गाउँपालिकाले पालिका भित्रका सबै गर्भवती महिलाहरुलाई स्वास्थ्य संस्थासम्म आवतजावतका लागि निःशुल्क एम्वुलेन्स सेवा संचालन गर्दै आएको छ। सबै गर्भवती महिलाहरुलाई सुरक्षित रुपमा स्वास्थ्य संस्थाहरु पुर्याई सुत्केरी गराई आमा र बच्चाको जीवनलाई सुरक्षित बनाउन रम्भा गाउँपालिकाले गर्भवती महिलाहरुको लागि निःशुल्क एम्वुलेन्स सेवा संचालन गर्दै आएको हो। चालु आर्थिक वर्ष बाट सुरु भएको महिला सुत्केरी एम्वुलेन्स सेवाबाट मंसिर महिनासम्म ९८ जना गर्भवती महिलाले सेवा लिएका छन्। गाउँपालिकाले पालिका भित्रका सबै वडाहरुमा नर्स सहितको २४ सै घण्टाको बर्थिङ्ग सेवा संचालनमा ल्याएको छ। पालिका भित्रकै स्वास्थ्य संस्था व्यस्थित र क्रियासिल बनाउन गाउँपालिकाले पालिका भित्रकै स्वास्थ्य संस्थामा सुत्केरी हुने महिला लाई आते जाते दुवै तर्फको एम्वुलेन्स सेवा प्रदान गर्दै आएको छ भने पालिका बाहिरको स्वास्थ्य संस्थामा सुत्केरी हुने महिलाको लागी एकतर्फी एम्वुलेन्स सेवाको सुविधा दिदै आएको गाउँपालिका अध्यक्ष विष्णु प्रसाद भण्डारीले बताए।
किसानलाई प्रविधि बाँडदै प्रधानमन्त्री कृषि परियोजना,"उदयपुर : कृषिलाई व्यवसायिकरण र किसानलाई आत्मनिर्भर बनाउने उद्धेश्यकासाथ उदयपुरमा सञ्चालित प्रधानमन्त्री कृषि आधुनिकिकरण परियोजना (जोन)ले किसानलाई ५० प्रतिशत अनुदानमा मेसिनरी औजार तथा यन्त्र उपलब्ध गराएको छ। विगत ६ वर्षदेखि जोन, ब्लक र पकेट क्षेत्र कार्यक्रममार्फत किसानका ससाना कृयाकलापमा प्रत्यक्ष सघाउ पुर्याउँदै आएको परियोजना कार्यान्वयन इकाईले ३० लाख मुल्य बराबरको कृषिसँग सम्बन्धित उपकरणहरु किसानलाई वितवरण गरेको हो। परियोजना कार्यालयका प्रमुख तथा वरिष्ठ कृषि विकास अधिकृत रामसोगारथ साहका अनुसार ८ वटै स्थानीय तहमा सञ्चालित ५५ वटा कृषि सहकारी संस्था, समूह र फर्ममा आवद्द भएका किसानलाई मेसिनरी औजार ५० प्रतिशत सरकारी अनुदानमा सहयोग गरिएको हो। उनले भने, कृषिलाई प्रविधिमैत्री बनाउने र अधिकतम यान्त्रिकरणको सहयोगबाट छिटो र भरपर्दो कार्य गर्न समूह र सरकारको बराबरी लगानीमा उपकरण उपलब्ध गराएका हौ। थपे, कृषि क्षेत्रको विकास गर्न किसानलाई जुन प्रविधिको आवश्यक पर्छ त्यहीँ सहकारी, समूह र फर्मबाट खरिद गर्ने गरी छनौट गर्छौ र आधा रकम उपलब्ध गराउँछौ। परियोजना सञ्चालित क्षेत्रका सबै किसानलाई ५० प्रतिशत अनुदानमा यान्त्रिकिकरण उपलब्ध गराउने र किसानलाई पूर्णव्यवासायिक बनाउने लक्ष्यकासाथ परियोजना तीन चरणमा सुरु गरिएको उनले बताए। १० हेक्टरसम्म जमिन उपलब्ध भएमा स्थानीय सरकारमार्फत पकेट कार्यक्रम, १ सय हेक्टर जमिन भएकालाई प्रदेश सरकारमार्फत व्लक र ५ हेक्टरमाथि जमिन उपलब्ध हुने क्षेत्रमा संघीय सरकारमार्पत जोन कार्यक्रम सञ्चालन हुने उनले बताए। सोही आधारमा छनौट गरी संघिय सरकारले यो पटक किसानलाई मिनिटेलर २५ वटा, कम्वाइन्ड मिल २९ वटा, ट्याक्टर १, पावरटेलर १, वीडर १, भर्याङ ३, फुडस्पेयर ६, तौलमेसिन ५, थ्रेसर २, मकै गोडने मेसिन १, चार्जिङ्ग स्प्रेयर ५ र क्रेट २ सय ६५ थान उपलब्ध गराइएको उनले बताए। जिल्लामा कटारी क्षेत्रले हेर्ने गरी सुन्तला जोन, गाईघाटबाट अदुवाबेसार र रामपुरबाट हेर्ने गरी धान, मकै, गहुँ लक्षित वहुवाली जोन कार्यक्रम सञ्चालन हुँदै आएको छ। किसानलाई उपकरण हस्तान्तरण गर्दै जिल्ला समन्वय समितिका प्रमुख एवंम जिल्ला परियोजना समन्वय तथा अनुगमन समितिका संयोजक खड्गबहादुर परियारले कृषिको उत्पादकत्व बढाउने र किसानलाई सवलीकरण गर्न परियोजना सञ्चालनमा आएको बताए। किसानको आर्थिक क्षेत्र बृद्धी गराउन सरकारले तल्लो तहका किसानलाई ठुलो लगानी गरेको बताउँदै उनले प्रविधिको उच्चतम प्रयोग गरी सुखी र समृद्धीको यात्रामा जोडिन आग्रह गरे। परियारले भने, किसानलाई कम लागतमा बढि प्रतिफल दिलाउने परियोजनाको लक्ष्य भएको हुँदा बार्षिक उत्पादनमा बृद्धि र व्यवसायिकिकरणमा जोड दिनुपर्छ। उनले नेपालको प्रमुख आम्दानीको स्रोत कृषिलाई बनाउन सकिने भन्दै त्यसका लागि आधुनिक तरिकाले कृषि उद्यममा लाग्न यन्त्र उपकरण दिइएको बताए। कृषिबाटै करोडपति बन्न सकिने भन्दै उनले परम्परागत कृषि प्रणालीलाई अन्त्य गर्दै आधुनिक र यान्त्रिककरण गर्न सरकारले अनुदानमा मल, बिउ र यन्त्र उपकरण किसानलाई उपलब्ध गराउने नीति लिएको बताए। जिल्ला कृषि ज्ञान केन्द्रका प्रमुख महेश चौधरीले कृषिबाट मात्र मुलुक आत्मनिर्भर बन्न सक्ने भएकाले दत्तचित्त भएर कृषि पेसामा समर्पित हुन आग्रह गरे। उनले बढ्दो यान्त्रिकिकरणको उपयोगिताले किसानलाई समयको बचत, प्रविधिको विकास, संरक्षणमा टेवा पुगेको बताए। १० वर्षमा कृषि क्षेत्रमा अव्वल बनाउने लक्ष्यकासाथ आर्थिक वर्ष २०७३०७४ बाट सुरु भएको परियोजना अन्र्तगत जोन, पकेट र व्लक कार्यक्रम सञ्चालन हुँदै आएको एकाईका प्राविधिक तथा सूचना अधिकारी उत्तम पोखरेलले बताए।"
"थप ५ हजार २९२ जनामा कोरोना संक्रमण, ८ जनाको मृत्यु",काठमाडौंँ : पछिल्लो २४ घण्टामा नेपालमा थप ५ हजार २९२ जनामा कोरोना संक्रमण देखिएको छ। देशभरि १६ हजार ८८ जनाको नमुना परीक्षण गर्दा यती संक्रमित देखिएको स्वास्थ्य तथा जनसंख्या मन्त्रालयले जानकारी दिएको छ। त्यस्तै पछिल्लो २४ घन्टामा थप ८ हजार १९१ जना संक्रमित कोरोनामुक्त भएका छन्। मन्त्रालयका अनुसार एकैदिन थप ८ जना संक्रमितको मृत्यु भएको छ। नेपालमा हाल ७९ हजार २७२ सक्रिय संक्रमित रहेका छन्।
"१० समूहको परिसूचक घट्यो, ५ अर्बको मात्र सेयर कारोबार","काठमाडौं : सेयर कारोबारको पहिलो दिन (आइतबार) १०५ अंक बढीले वृद्धि भएको नेप्से सोमबार फेरि ओरालोतिर लागेको छ। यसदिन नेप्से सूचक १४४८ अंकले घटेर २८७१०५ विन्दुमा बन्द भएको छ। नेप्से घटेसँगै कारोबार रकम पनि घटेको छ। आज २२५ कम्पनीको १ करोड १ लाख ५ हजार ६६९ कित्ता सेयर ५ अर्ब १५ करोड १ लाख ७७ हजार ५९८ रुपैयाँमा खरिदबिक्री भयो। आइतबार नेप्सेमा भारी वृद्धि भएपछि लगानीकर्ताहरु सेयर किनबेचमा व्यस्त भए। सो दिन नेप्से परिसूचक १०५५५ अंकले वृद्धि भएर २८ सय ८५५३ विन्दुमा बन्द भएको थियो । यसैगरी ५ कम्पनीको मूल्यमा सकारात्मक सर्किट लागेको थियो। ४ कम्पनीको ८ प्रतिशतभन्दा बढीले मूल्य बढेको छ। २३१ कम्पनीको १ करोड २१ लाख ५५ हजार ४३२ कित्ता सेयर ६ अर्ब ३२ करोड ४२ लाख ७४ करोड ३९ रुपैयाँमा खरिदबिक्री भएको थियो। अल्पकालीन कारोबारीहरुको थोरै नाफा हुँदा बिक्री गर्ने र घटेपछि किनिहाल्ने प्रवृत्तिका कारण सेयर बजारमा उचारचढाव हुने विश्लेषकहरु बताउँछन्। आज कारोबारमा आएका १३ समूहमध्ये तीनवटाको मात्रै सूचक बढेको छ। अन्य, लगानी र लघुवत्त समूहको सेयर मूल्य बढेको हो। बाँकी अन्य समूहको सूचक ओरालो लागेको हो। यसदिन तीन कम्पनीको सेयर सकारात्मक सर्किट लेभलमा कारोबार भएको छ। फर्वाड माइक्रोफाइनान्स वित्तीय संस्था,वीन नेपाल लघुवित्तीय संस्था र बुद्ध भूमि नेपाल हाइड्रोपावर कम्पनीको सेयर मूल्यमा सकारात्मक सर्किट लेभलमा कारोबार भएको हो। यस्तै हाइड्रोइलेक्ट्रिकसिटी इन्भेस्टमेन्ट एन्ड डेभलपमेन्ट कम्पनीको सेयर मूल्य ८९७ प्रतिशतले बढेको छ।"
विदेशीको दबाबमा एमसीसी पास गरे राष्ट्रघाती : भीम रावल,"काठमाडौं : नेकपा एमालेका नेता डा भीमबहादुर रावलले समयमै स्थानीय तहको निर्वाचन गर्नुपर्ने बताएका छन् । उनले स्थानीय तहका जनप्रतिनिधिहरुको पदावधि पाँच वर्ष पुगेपछि निर्वाचन गर्नुपर्ने प्रावधानअनुसार निर्वाचन गर्नुपर्नेमा जोड दिए । राजधानीमा आयोजित कार्यक्रममा बोल्दै नेता रावलले कानुन र संविधानको अपव्याख्या गरेर जनताको लोकतान्त्रिक अभ्यासलाई कुण्ठित गराउनु नहुने बताए। उनले भने,'हामीले संविधान र ऐन निर्माण गर्दा स्थानीय तहको निर्वाचन गर्ने कुरा गरेका छौं, हामीले यस (स्थानीय तह) ले पाँच वर्ष अवधि पूरा गरेपछि निर्वाचन गर्ने कुरामा सहमति जनाएका हौं । यो निर्वाचनमा जाने कुरामा कानुन र संविधानको अपव्याख्या गरेर जनताको लोकतान्त्रिक अभ्यासलाई कुण्ठित गराउनु हुँदैन् भन्ने मेरो स्पष्ट धारणा छ । मलाई लाग्छलोकतन्त्रमा विश्वास गर्ने नेपालीहरुको धारणा त्यही नै छ। नेपालजस्तो मुलुक स्वतन्त्र परराष्ट्र नीतिमार्फत हिँड्नुपर्नेमा रावलले जोड दिए । उनले भने, हामी संवेदशीनल भूराजनीतिक अवस्थामा छौं । हाम्रो देश कुनैपनि शक्ति राष्ट्रसँग जान मिल्दैन् । नेता रावलले नेपाली जनताले एमसीसीको राष्ट्रघाती प्रावधानको विरुद्धमा आवाज उठाएको स्मरण गराए । प्रधानमन्त्रीले वा दलका नेताहरुले विदेशीको दबाब सुनेर एमसीसी जस्ताको त्यस्तै पास गरे राष्ट्रघाती काम ठहरिने उनको टिप्पणी छ । उनले आफूले संसद्मा एमसीसी प्रस्तुत भए आफूले उक्त प्रस्तावको विरुद्धमा मतदान गर्ने पनि स्पष्ट पारे। उनले आफूले एमसीसीको बारेमा थाहा पाएदेखि नै आवाज उठाएको स्पष्ट पारे । एमसीसीको बारेमा आफू यसअघि मन्त्रिपरिषद्मा हुँदा जानकारी नगराइएको पनि स्पष्ट पारे । उनले भने,जुन दिन थाहा पाएँ, मैले गहन अध्ययन गरेर बोलेको छु । हामी संविधान निर्माण र शान्ति प्रक्रियाको काम टुँगो लगाउन व्यस्त थियौं, बाबुरामले गोप्य रुपमा एमसीसी सम्झौता गर्नुभएको हो । अहिले त्यही भएर छिटो पास गराउनुपर्छ भनेर कराउनु भएको छ । वास्तवमा एमसीसीको बारेमा प्रतिनिधिसभामा पेश भएपछि मात्रै मैले थाहा पाएको हुँ । उनले एमसीसीको बारेमा प्रधानमन्त्री, सभामुख, दलका नेताहरु, राष्ट्रियसभाका अध्यक्ष र सांसदहरुलाई लेखेको स्मृतिपत्र आफ्नो व्यक्तिगत धारणा भएको बताए ।"
पाकिस्तानमा चर्चबाट फर्किरहेका पादरीमाथि गोली हानी हत्या,"पेशावर : पाकिस्तानमा चर्चमा प्राथना गरेर फर्किरहेका पादरी (ईसाई धर्मगुरु) माथि गोली हानी हत्या गरिएको छ । पाकिस्तानको उत्तरपश्चिम सहर पेशावरमा आइतबार प्राथना गरेर फर्किरहेका पादरीमाथि गोली हानी हत्या गरिएको हो । सो घटना पेशावरस्थित गुलबहारमा भएको हो । बन्दुकधारीहरुले पादरी विलियम सिरजको गोली हानी हत्या गरेको प्रहरीले जनाएको छ । बन्दुकधारीको गोली लागि अन्य क्रिस्चियन धर्मावलम्बीहरु पनि घाइते भएको बताइएको छ । सो घटनापछि स्थानीय प्रहरीले सूचनाको आधारमा छानविन सुरु गरेको थियो । यद्यपि, हमलाकारहरुबारे हालसम्म कुनै जानकारी नमिलेको प्रहरीले जनाएको छ । घटनाको जिम्मेवारी हालसम्म कुनैपनि समूहले नलिएको बताइएको छ । पाकिस्तानी प्रधानमन्त्री इमरान खानले सो घटनाको निन्दा गरेका छन् । सन् २०१७ को जनगणनाअनुसार ईसाई पाकिस्तानको सबैभन्दा दोस्रो ठूलो धार्मिक अल्पसंख्यक समुदाय हो । यसअघि सन् २०१३ मा पेशावरमा आइतबारको प्राथनासभाको क्रममा भएको आत्मघाती हमलामा परी ७८ जनाले ज्यान गुमाएका थिए ।"
स्थगित परीक्षा फागुनमा गर्ने त्रिविको तयारी,काठमाडौं : त्रिभुवन विश्वविद्यालयले कोरोना संक्रमणका कारण स्थगित भएका परीक्षाहरु फागुनमा सञ्चालन गर्ने भएको छ । माघभित्रै परीक्षा तालिका प्रकाशन गर्ने त्रिविको तयारी छ । यसअघि त्रिविले सेमेष्टर तथा वार्षिक परीक्षाहरू माघ मसान्तसम्मका लागि तय भएको पूर्वनिर्धारित परीक्षाहरू स्थगित गरेको थियो । परीक्षा स्थगित हुँदा विद्यार्थीहरु मर्कामा परेका छन् । त्रिविले समयमा परीक्षा र नतिजा प्रकाशन गर्न आलटाल गर्दै आएको छ ।
नेतृत्वको इच्छा शक्ति खोइ ?,"तीन दशकअघिदेखि शेरबहादुर देउवा, केपी शर्मा ओली, पुष्पकमल दाहाल (प्रचण्ड) हरूको नेतृत्व छ। तर, देश कतातिर छ एक पटक खोजेर हेर्नुपर्ने भएको छ। केही वर्षअघिसम्म उद्योगको हिस्सा १२ प्रतिशत थियो। अहिले ५६ प्रतिशतमा झरेको छ। बन्दाबन्दीका कारण अझ ओरालो लाग्ने क्रममा छ। कृषिप्रधान देश नेपालमा जीडीपीको एक चौथाइ मात्र यस क्षेत्रको योगदान भएको छ। हरेक वर्ष घट्दो छ। आव २०६८६९ सम्म जीडीपीको एक तिहाइ अर्थात् कृषिको योगदान ३२७ प्रतिशत रहेको थियो। निरन्तर ओरालो लाग्ने क्रममा आर्थिक सर्वेक्षणअनुसार २५८ प्रतिशतमा छ, जुन हालसम्मकै न्यून हो। चार वर्षअघिसम्म यसको वृद्धिदर ५३ र जीडीपीमा कृषिको योगदान २८९ प्रतिशत थियो। विकसित देशमा अर्थतन्त्रका तीन आधार छन्, जसमा उद्योग, कृषि र सेवा हुन्। सेवामा पनि धेरै विषय छन्, खासगरी पर्यटन, यातायात, बैंकिङ, स्वास्थ्य, मनोरञ्जन आदि। विकसित देशमा रोजगारीको आधार उद्योग नै हुन्छ। झन्डै एकचौथाइ जनशक्ति यसैमा संलग्न हुन्छन्। कृषिमा पनि संलग्न हुन्छन्, बाँकी अन्य सेवामा। विकासोन्मुख देशका लागि पनि कृषि, उद्योग र सेवा क्षेत्रमा एक तिहाइका दरले जनशक्ति परिचालन भई रोजगारी व्यवस्थापन हुनु राम्रै हुन्छ। बढी राम्रो उद्योग र सेवा क्षेत्रमै हो। सेवा क्षेत्रमा हाम्रो बढी सम्भावना पर्यटन हो। उन्नत भनिएका देशमा दुईतिहाइ जनसंख्या सेवा क्षेत्रमै संलग्न छन्। जस्तै दक्षिण कोरियामा २५, कुवेतमा २४४, रुसमा सेवा क्षेत्रमा ३२३, चीनमा कृषि क्षेत्रमा २४७, उद्योग क्षेत्रमा २८२ र सेवा क्षेत्रमा ४७१ प्रतिशत जनसंख्याको रोजगारी व्यवस्थापन भएको छ। चीनमा भोकानांगा मानिस विरलै होलान्। त्यहाँ कम्युनिज्म छ। समाजवादको पाठ सिकाइन्छ। कडा अनुशासन र सुशासन छ। चीनमा माओत्सेतुङले कम्युनिस्ट क्रान्ति गरेयता सन् १९५० मा चीनको अर्थतन्त्र जापानको भन्दा ४९ प्रतिशतले ठूलो थियो। सन् १९७७ तिर देङ सियायो पिङले चीनमा खुल्लाबजार नीति ल्याए। त्यतिबेलासम्म यहाँको अर्थतन्त्र अकाशियो। अहिले उत्पादन र निर्यातमा चीन विश्वमा एकछत्र रजाइँ गर्दैछ, विश्वकै केन्द्र बनेको छ चीन। सन् १९७८ मा बजार अर्थतन्त्र सुधारपछि चीनको वार्षिक आर्थिक वृद्धिदर १० प्रतिशत छ। हाल यसको आर्थिक वृद्धिदरमा केही कमी आए पनि विश्व अर्थतन्त्रमा ऊ अगाडि छ। सन् १९४९ देखि १९७८ सम्म चीन जनवादी गणराज्य तत्कालीन सोभियत संघको शैलीमा केन्द्र नियन्त्रित अर्थ व्यवस्थामा थियो। त्यतिबेलासम्म निजी व्यापार र पुँजी बजारलाई स्थान थिएन। औद्योगिक साम्यवादका लागि माओले दीर्घकालीन अर्थव्यवस्था स्थापना गरे। माओको निधनपछि देङ सियाओ पिङ र पछिका नेतृत्व व्यवस्थापनले सुधार गरे। चिनियाँ कम्युनिस्ट पार्टी स्थापना भएको जुलाई १ १९२१ लाई स्मरण गर्दै चीनले सयवर्षे इतिहासको गौरव गर्दैछ। पार्टीका महासचिव सीको नेतृत्वमा चीन संसारकै उन्नत देश बन्न सफल छ। अरूलाई कुनै दुःख नदिने नसताउने, विश्वव्यापी विकासको साझेदार बन्ने सहअस्तित्वमा विश्वास गर्दै आफ्नो र सकेसम्म अरूको भलो चाहँदै अगाडि बढेको देखिन्छ। विश्वमा औद्योगिक क्षेत्रमा उसले गरेको प्रगति उल्लेखनीय छ। कृषि कर्ममा भन्ने हो भने धान उत्पादनमा अब्बल छ। तीव्र जनसंख्या हँुदा पनि उसले सजिलै व्यवस्थापन गरेको छ। मलेसियामा उद्योग क्षेत्रमा १८३ प्रतिशत जनसंख्या संलग्न छन्। देश समुन्नत र विश्वसामु अब्बल हुन त्यहाँको नेतृत्वकै हात रहने कुरा मलेसियाले सिकाएको छ। विश्वका राजनेताको नाममा गनिने डा महाथिर बिन मोहम्मदले मलेसियालाई आजको मलेसिया बनाए। उनको २२ वर्षको कार्यकालमा मलेसियाले भारी प्रगति गर्यो। बिन सन् १९४५ देखि राजनीतिमा लागे। १९८१ देखि २००६ सम्म देशको चौथो प्रम बनेका उनले मलेसियामा कायापलट नै गराए। १३ वटा प्रान्तमा विभाजित मलेसियामा पाँच प्रान्तमा सुल्तानी राज थियो। जो एकअर्कामा झगडा गरिरहन्थे। मोहम्मदले त्यहाँको संविधान संशोधन गरिदिए। संसद् सदस्य हुन स्नातकको योग्यता चाहिने बनाए। उनले देशमा भएको स्रोतसाधनको अधिक परिचालन गराए। जल, जमिन, जंगलको प्रयोग गरे। संसारका धनाढ्यहरूलाई आकर्षित गराए। बहुराष्ट्रिय कम्पनीको ओइरो लाग्यो। आफ्नो उमेर ९५ वर्षसम्म शासनमा बसेका उनले देशको अर्थ व्यवस्थालाई माथि उठाए। नेपालको समेत भ्रमण गरेर उनले पारदर्शिता, सहकार्यको प्रेरणा दिए। निजी क्षेत्रसँग हातेमाले गर्न भने। सिंगापुरको इतिहास पनि धेरै लामो छैन। सन् १९६५ मा यो मलेसियाबाट छुट्टिएको हो। वरिपरि समुद्र, प्राकृतिक स्रोत नभएको एउटा टापु हो यो। सबै भूगोल जोड्दा काठमाडौं उपत्यका जत्रो पनि छैन। जम्मा ५७० वर्ग किलोमिटर जमिन भएको सिंगापुरमा २० लाखको हाराहारीमा जनसंख्या होलान्। नेता ली क्वानले सिंगापुरलाई आजको सिंगापुर बनाएका हुन्। सन् १९२३ को सेप्टेम्बरमा जन्मिएका लीले बेलायतमा अध्ययन गरे। मलेसिया र इन्डोनेसियाबीच रहेको सिंगापुरले अमेरिकाको न्युयोर्क र पूर्वको हङकङलाई बिर्साउँछ। छिमेकी हङकङ सहर र न्युयोर्कको म्यानहाटभन्दा कम छैन, सिंगापुर। प्रतिव्यक्ति आय भन्ने हो भने जापानपछि छ। सन् १९५४ मा लीले सिंगापुरमा पिपुल्स एक्सन पार्टी खडा गरे। १९५९ मा स्वशासित सिंगापुरका प्रधानमन्त्री बने। सन् १९६३ को सेप्टेम्बरदेखि मलेसियाको एक प्रदेशको रूपमा रहँदा पनि उनी त्यहाँको प्रम नै रहे। सन् १९५९ को विधानसभामा जम्मा ५१ सिटमध्ये उनको पार्टीले ४३ सिट ल्यायो। ३५ वर्षको युवा उमेरमै प्रम बनेका उनले सन् १९६७ मा समृद्धिका लागि आर्थिक विकास बोर्ड गठन गरे। कुचो लिएर आफैं सडक सफा गर्न निस्कने क्वान ३१ वर्षसम्म लगातार प्रम बनिरहे। एसियामा सिंगापुर समृद्ध राष्ट्र बनेको छ। १९६० को दशकसम्म विश्वको सबैभन्दा गरिबमा गनिने सिंगापुरको कायापलट भएको हो। सिंगापुरको अन्तर्राष्ट्रिय चाँगी विमानस्थल अहिले विश्वकै नम्बर वान बनेको छ। एसिया होइन, विश्वकै लगानी आकर्षित मुलुक हो यो। समुद्रपारि रहेको मलेसियाबाट पाइपमा पानी आपूर्ति गर्ने देश हो सिंगापुर। बाटाघाटाका धाराहरूमा पानी पिउन मिल्छ। त्यहाँको सुशासन, भ्रष्टाचारमुक्त प्रशासन, प्रविधिमा आधारित पारदर्शी प्रणाली, जलीय यातायातको विकास, सार्वजनिक परिवहनको कुशल व्यवस्थापन, प्रदूषणरहित वातावरण, सडकमै उभिरहौं जस्तो लाग्ने स्वच्छ हावा, पर्यटकीय क्षेत्रहरू सबै अत्यन्त मनमोहक छन्। वैज्ञानिक र व्यावहारिक शिक्षा प्रणाली छ, अनिवार्य शिक्षा, हरेक तहका जनतामा शिक्षाको पहुँच पुर्याएर प्रधानमन्त्री क्वानले साँच्चै सिंगापुरलाई सिंगारे। चीन र अमेरिकासँग सिंगापुरले आर्थिक कूटनीति राम्रो बनाएको छ। नेपालका नेता पनि दामकामी छोडेर नामकामीतिर लाग्ने कि ?"
कोरोना खोप अभियान : थप २३ लाख ४० हजार डोज मोर्डना खोप आउँदै,"काठमाडौं : सरकारले सोमबार र मंगलबार कोरोनाविरुद्धको थप २३ लाख ४० हजार मोर्डना खोप ल्याउँदैछ । विश्व बैंकको सहुलीयत ऋण सहयोगमा कोभ्याक्समार्फत खोप खरिद गर्न लागिएको हो । सोमबार र भोली मंगलबार खोप आउन लागेको स्वास्थ्य सेवा विभागअन्तर्गत खोप भण्डारण शाखाका प्रमुख बडेबाबु थापाले अन्नपूर्णलाई जानकारी दिए । ४० लाख मात्रा खोप १६ लाख ६० हजार डोज गत १० माघमै नेपाल आइसकेको छ । सरकारले मोडर्ना खोप १२ देखि १७ वर्ष उमेर समूहका बालबालिकामा प्रयोग गर्ने छ । नेपालमा हाल कोरोनाविरुद्ध कोभिसिल्ड,भेरोसेल,एस्ट्राजेनेका, जोनसन एण्ड जोनसज, फाइजर र मोर्डना खोप उपयोगमा आएको छ । सरकारले कोरोनाविरुद्ध खोप अभियानलाई तीव्ररुपमा अघि बढाएको जनाएको छ ।"
स्वास्थ्यमन्त्री खतिवडाविरुद्ध युवा संघले अख्तियारमा उजुरी दिँदै,काठमाडौं: नेकपा एमालेको भातृसंस्था राष्ट्रिय युवा संघ नेपालले स्वास्थ्य तथा जनसंख्या मन्त्री विरोध खतिवडाविरुद्ध अख्तियार दुरुपयोग अनुसन्धान आयोगमा उजुरी दिने भएको छ। मन्त्री खतिवडाले २४ लाख डोज भ्याक्सिन गायब गरेको भन्दै संघले उजुरी दिन लागेको विज्ञप्तिमार्फत् जनाएको छ। संघले भोलि आयोगमा गएर उजुरी दिने बताएको छ। कोरोना महामहारीको जोखिम बढिरहेका बेला सर्वसाधारणको पहुँचमा पुर्याउनुपर्ने खोप गायब गरेको भन्दै छानबिन मागसहित उजुरी गर्न लागेको संघका संयोजक किरण पौडेलले जानकारी दिएका छन्।
चार दिनभित्र खोपको मौज्दात र खोप लगाएका व्यक्तिको विवरण पठाउन सर्कुलर,"काठमाडौं : कोभिड१९ विरुद्धको २४ लाख डोज खोप खोज्न गठित छानविन समितिले खोपको मौज्दात र खोप लगाएका व्यक्तिको विवरण चार दिनभित्र पठाउन सर्कुलर गरेको छ ।सोमबार बसेको छानविन समितिको पहिलो बैठकले माघ २१ गते अपरान्ह ३ देखि ४ बजेभित्रमा खोपको मौज्दात र खोप लगाएका व्यक्तिहरुको विवरण पठाउन सरोकारवाला सबै पक्षलाई यस्तो निर्देशन दिएको हो। बैठकले स्वास्थ्य सेवा विभागअन्तर्गतको व्यवस्थापन महाशाखा, ७ वटै प्रदेश स्वास्थ्य आपूर्ति व्यवस्थापन केन्द्र, ७७ वटै जिल्लाका स्वास्थ्य कार्यालय, ७५३ वटै स्थानीय तहलाई खोपको मौज्दात र खोप लगाएका व्यक्तिहरुको विवरण पठाउन सूचना जारी गरेको हो। विवरण पठाउँदा डीएचएस२ प्रणाली अनुसार पठाउन भनेको छ। यसअघि स्वास्थ्य सचिव डा रोशन पोखरेलले २४ लाख डोज खोप रेकर्डमा नरहेकोबारे संसदीय समितिलाई जानकारी गराएका थिए । त्यसपछि सरकारले हराएको खोप खोज्नका लागि ५ सदस्यीय छानविन समिति गठन गरेको थियो। स्वास्थ्य तथा जनसंख्या मन्त्रालयका प्रमुख विशेषज्ञ डा गुणराज लोहनीको संयोजकत्वमा पाँच सदस्यीय समिति गठन गरिएको छ ।समितिमा प्रमुख जनस्वास्थ्य प्रशासक यशोदा अर्याल, अनिल थापा, अभियान गौतम सदस्य छन् भने वरिष्ठ स्वास्थ्य प्रशासक डा गुणनिधि शर्मा सदस्य सचिव छन् । कोरोना महामारी बढेसँगै थालिएको कोरोनाविरुद्धको खोप अभियानका क्रममा २४ लाख मात्रा खोप रेकर्डमा नरहेको मन्त्रालयलले सार्वजनिक गरेको थियो।"
विप्लव कार्यकर्ताद्धारा सोलुखुम्बुका सव इन्जिनियरमाथि कार्यालयमै कालो मोसो र जुत्ताको माला,"सोलुखुम्बु : शिक्षा समन्वय इकाइ सोलुखुम्बुका सव इन्जिनियर पवनकुमार यादवलाई विप्लव कार्यकर्ताले कालोमोसो र जुत्ताको मालासहित हातपात गरेका छन्। सव इन्जिनियर यादवले विद्यालय भवन निर्माण गर्दा आर्थिक भ्रष्टचार गरेको आरोप लगाउँदै सोमबार दिउँसो कार्यालयमै पुगेका विप्लव निकट अखिल नेपाल राष्ट्रिय स्वतन्त्र विद्यार्थी युनियन(क्रान्तिकारी)का कार्यकर्ताले यादवलाई हातपात गर्दै कालो मोसो र जुत्ताको माला लगाइदिएको प्रत्यक्षदर्शीले बताएका छन्। दिउँसो अन्दाजी १ बजे मुखमा मास्क लगाएर नचिनिने भएर कार्यालयमा आएका १० जना युवाहरुले नाराबाजीसहित आफूलाई हातपात गर्दै कालोमोसो र जुत्ताको माला लगाइदिएको पीडित यादवले बताए। हातपातपछि विद्यार्थी युनियनले कार्यालयको मुख्यद्वारमा प्रेस विज्ञप्तीसमेत टाँस गरेको छ। युनियनका संयोजक एकराज राईद्वारा हस्ताक्षर गरिएको उक्त विज्ञप्तीमा शिक्षा समन्वय इकाइका सव इन्जिनियरहरु पवनकुमार यादव र नविनकुमार सिंहले जिल्लाको महाकुलुङ गाउँपालिका क्षेत्रको विद्यालय भवनहरु निर्माण गर्दा आर्थिक भ्रष्टचार गरेको आरोप लगाइएको छ। आफूहरुले सो रकम विद्यालयलाई फिर्ता गर्न पटकपटक आग्रह गरेपनि बेवास्ता गरेका कारण सांकेतिकरुपमा कारबाही गरेको विज्ञप्तीमा भनिएको छ। साथै उक्त रकम तत्काल फिर्ता नगरे भौतिक कारवाही गर्नेसमेत विज्ञप्ती मार्फत चेतावनी दिइएको छ। सव इन्जिनियरद्वयले महाकुलुङको कैलाश प्राथमिक विद्यालय भवन निर्माण गर्दा १ लाख ९० हजार, पेल्माङ माध्यमिक विद्यालयमा ५० हजार, बाखोर र चेपेल निम्न माध्यमिक विद्यालयमा ३५३५ हजार र खिरौले निम्न माध्यमिक विद्यालयमा ७५ हजार रुपैयाँ भ्रष्टचार गरेको आरोप लगाएको छ। विप्लव निकट कार्यकर्ताहरुले यसअघि पनि आफूलाई हातपात गरेको पीडित सव इन्जिनियर यादवले बताए। सो समयमा आफूले आफ्नो कुनै कमजोरी नभएकाले कानुनी कारबाहीमा जान आग्रह गरेको उनले बताए। घटनापछि फरार भएका विप्लव निकट कार्यकर्ताहरुको खोजी कार्य भईरहेको जिल्ला प्रहरी कार्यालय सोलुखुम्बुले जनाएको छ।"
"काँक्रेविहारको क्षेत्रफल पुनः एकीन गरिँदै, सरकारी तथ्याङ्कमै फरकफरक क्षेत्रफल","सुर्खेत : कर्णालीको प्रमुख पर्यटकीस्थल काँक्रेविहार क्षेत्रको क्षेत्रफल एकीन गर्न नापजाँच गरिने भएको छ। ऐतिहासिक महत्व बोकेको काँक्रेविहार संरक्षित क्षेत्रको जग्गा अतिक्रमणमा परेको आशंका गरिएको छ। साथै सरकारी तथ्याङ्कमै क्षेत्रफलबारे फरकफरक विवरण भेटिएपछि काँक्रेविहारको क्षेत्रफल एकीन गर्न पुनः नापजाँच गर्न लागिएको हो। काँक्रेविहार क्षेत्रको संरक्षणका लागि कम्पाउण्डिङको काम थालिएको छ। तर यसको क्षेत्रफलबारे विवाद बढेपछि यो मुद्दा उच्च अदालतसम्म पुग्यो। काँक्रेविहार क्षेत्रको जग्गा स्थानीयबाटै अतिक्रमणमा परेको भन्दै उच्च अदालत सुर्खेतमा मुद्दा दायर भएको थियो। त्यसपछि उच्च अदालतले पुनः नापजाँच गर्न र काँक्रेविहारको क्षेत्रफल एकीन गर्न आदेश दिएको छ। सोही आदेशअनुसार काँक्रेविहार क्षेत्रको पुनः नक्साकंन गरेर क्षेत्रफल एकीन गर्न सरोकारवाला निकायहरु तयार भएका हुन्। नापी कार्यालय सुर्खेतको नक्साकंनमा काँक्रेविहार संरक्षित क्षेत्रको क्षेत्रफल एकसय ६७ हेक्टर कायम छ। तर राजपत्रमा भने काँक्रेविहारको कुल क्षेत्रफल एकसय ७५५ हेक्टर रहेको उल्लेख छ। सरकारी तथ्याकंमै काँक्रेविहारको क्षेत्रफलबारे एकरुपता छैन। तथ्याकंअनुसार झण्डै आठ हेक्टर क्षेत्रफल फरक देखिन्छ। सरकारी तथ्याकंमै दुविधा पैदा भएपछि पुनः नापजाँच गर्न लागिएको हो। नापजाँचपछि क्षेत्रफलबारे एकीन हुने विश्वास गरिएको छ। नापी कार्यालयले २०२९ सालमा गरेको नक्साकंनलाई आधार मानेर काँक्रेविहारको क्षेत्रफल एकसय ६७ हेक्टर कायम गरिएको हो भने वन विभागले जीपीएस प्रविधिबाट गरेको नक्साकंनलाई आधार मानेर राजपत्रमा काँक्रेविहार क्षेत्रको क्षेत्रफल एकसय ७५५ हेक्टर कायम गरिएको हो। सरकारी तथ्याकंमै फरकफरक क्षेत्रफल कायम हुँदा कसलाई आधिकारिक मान्ने भन्ने अन्यौलता छ। तथ्याकं फरक पर्दा काँक्रेविहारको क्षेत्रको जग्गा स्थानीयबाट अतिक्रमणमा परेको हो की सर्वसाधारणको जग्गा काँक्रेविहार संरक्षित क्षेत्रले अधिग्रहण गरेको हो भन्ने विवाद छ। यही दुविधालाई हटाउन ४९ बर्षपछि पुनः काँक्रेविहार क्षेत्रको नापजाँच हुने भएको हो। पुनः नापजाँच गर्न समिति गठन गरिएको छ। जसका लागि पाँच सदस्यीय प्राविधिक समिति गठन गरिएको छ। डिभिजन वन कार्यालय सुर्खेतका सहायक वन अधिकृत कृष्णराम धितालको संयोजकत्वमा समिति गठन गरिएको हो। समितिमा डिभिजन वन कार्यालय सुर्खेत, जिल्ला प्रशासन कार्यालय, मालपोत कार्यालय, नापी कार्यालय र वीरेन्द्रनगर नगरपालिका प्राविधिकहरु छन्। डिभिजन वन कार्यालय सुर्खेतले फागुनको तेस्रो हप्ताभित्र काँक्रेविहारको पुनः नापजाँच सक्ने तयारी गरेको छ। पुनः नापजाँचका लागि समिति गठन भइसकेको छ सुर्खेतका डिभिजनल वन अधिकृत मुनबहादुर रावतले भने, फागुनको तेस्रो हप्ताभित्र काम सम्पन्न हुन्छ। नापी कार्यालयले प्रयोग गर्दै आएको आधुनिक र सर्वमान्य प्रविधिबाट काँक्रेविहार वन क्षेत्रको पुनः नापजाँच हुने रावतले बताए। आधुनिक प्रविधिको प्रयोग गरेर काम हुन्छ उनले भने, पुनः नापजाँचपछि क्षेत्रफलको दुविधा हट्छ। पुनः नापजाँचपछि वन क्षेत्र अतिक्रमण भएनभएको एकिन हुनेछ भने कम्पाउण्डिङमा देखिएको विवाद पनि अन्त्य हुनेछ। काँक्रेविहारको संरक्षण तथा विकासका लागि भन्दै डिभिजन वन कार्यालय ५० लाख र वीरेन्द्रनगर नगरपालिकाले तीन करोड बजेट छुट्याएका छन्।"
कमला नदिको बगरले फेरिदैँ ४० गरिबको जीवन,"ढल्केवर(धनुषा) : धनुषाको गणेशमान चारनाथ नगरपालिका८ का ४० वर्षीय धीरेन्द्र कापरलाई केही वर्ष अघिसम्म हात मुख जोड्न धौँधौँ थियो। उनी दैनिक ज्याला मजदुरी गरेर जसोतसो ६ जनाको परिवार चलाइरहेका थिए। कुनै दिन काम नपाए छाक टार्न पनि निकै कसरत गर्नुपर्ने अवस्थाबाट गुजरीरहेको थियो, कापर परिवार। परिवारको भरणपोषण गर्न कापरसँग ज्याला मजदुरीको विकल्प थिएन। राम्रो गाँस र बासको अभावमा परिवार पाल्न संघर्ष गर्नुपर्ने उनको बाध्यता थियो। तर अहिले भने कापर परिवारको जीवनशैली फेरिएको छ। ढल्नै लागेको ओत लाग्ने घर उनले अहिले ठड्याइ रहेका छन्। छोराछोरीलाई निजी विद्यालयमा पढाउन पाउँदा खुशीको अनुभूति गर्छन् कापर। धनुषा र सिरहाबीचको कमला नदिको बगरमा गरिएको कृषि खेतीले उनीसहित ४० घरपरिवारको जीवनस्तर उकासेको छ। जनकपुरधामस्थित सामुदायिक सुधार केन्द्र(सिआइसी)ले दुई वर्षदेखि कमला नदिस्थित ६ विग्हा नदि उकास जग्गामा कृषि एग्रो फोरेस्ट्री परियोजना अन्तर्गत कृषि खेती संचालन गरेको हो। सो जग्गामा स्थानीय गरिब तथा अतिविपन्न ४० जना घरपरिवारले खेती गरिरहेका छन्। सिआइसीको परियोजनामा युएनडिपीले आर्थिक लगानी गरिरहेको छ। बगरमा गरिएको कृषि खेतीबाट एकलाख भन्दाबढी आम्दानी गरिसकेको कृषक कापर बताउँछन्। उनले दुई वर्षको अबधीमा तीनवटा खेतिबाट आम्दानी गरिसकेको सुनाए। मुला, तोरी, खरबुजा र आलुबाट करिब डेढ लाखको हाराहारीमा आम्दानी भएको छ। अहिले चौथो खेतीको रुपमा खरबुजा लगाएको छु, खुशी हुँदै कापरले भने अहिले खरबुजाको बीउ उम्रिरहेको देख्दा रमाइलो लागिरहेको छ। स्थानीय रामबाबु राउत दनुवार पनि बगरमा खेती गरेर रमाइरहेका छन्। झण्डै एघार वर्ष विदेशमा काम गरेर निराश भएर फर्किएका दनुवारले बगरको खेतीबाट अहिले राहत मिलेको छ। विदेशमा कमाएको सबै पैसा बुवाको उपचारमा लगाए। त्यो पैसाले पनि बुवालाई बचाउन सकिन। पैसाको भारमाथि दुई छोरीको विवाहमा १५ लाख ऋण थपियो। ६ वर्षअघि साहुको ऋण तीर्न १५ कठ्ठा जग्गा बेचिदिए, दुखेसो सुनाउँदै दनुवारले भने। विदेशबाट फर्किएर निराश बनेका दनुवारले बगर खेती गरेर भन्टाबाट मात्रै एकलाख रुपैयाँको हाराहारीमा आम्दानी गरेको छ। भान्टाबाट एकलाख जतिको आम्दानी भयो। भान्टामा किराले सताएपछि आम्दानी घटेको हो। नभए यसपटक दुई लाखभन्दा बढि पैसा आउँथ्यो, दनुवारले थपे। अहिलेसम्म आलु, भान्टा, खरबुजा, मुला र तीलबाट आम्दानी गरिसकेको उनले सुनाए। अहिले बगरमा सबै कृषक खरबुजाको बिउ गोड्नमा व्यस्त छन्। यसअघि अर्काको खेतमा खेतालाको काम गरेर जीवनयापन गरिरहेका अधिकांश गरिब तथा विपन्न कृषक परिवार अहिले बगरमा खेती गरेर मनग्य आम्दानी गरिरहेका छन्। उनीहरुलाई कृषि खेतीमा सहजताका लागि जेटिएसहितका दुईजना कृषि प्राविधिक पनि खटाइएको छ। खेतीका लागि आवश्यक विउ, खाद्यमल, कृषि उपकरण तथा औजारहरु समेत निःशुल्करुपमा पाइरहेको कृषक शिवचन्द्र ठाकुले बताए। नगरपालिकाबाट अनुमति लिएर ६ विग्हा नदि उकास जग्गामा कृषि परियोजना संचालन गरेको सामुदायिक सुधार केन्द्र जनकपुरका अध्यक्ष संजय कुमार साहले बताए। उक्त क्षेत्रफलको जग्गामा स्थानीय ४० जना गरिब तथा अतिविपन्न घरपरिवारलाई समानरुपले बाँडेर खेती गर्न दिएको उनले जानकारी दिए। उनका अनुसार ६ विग्हा जग्गामा दुईसय आँपको बोट पनि लगाइएको हो। बगरको थप जग्गाहरु कृषियोग्य बनाएर उक्त परियोजनालाई विस्तार गर्ने योजना रहेको अध्यक्ष साहले जनाए। थौरै समयमा स्थानीय गरिब तथा अतिविपन्न परिवारमा बगरमा खेति गरेर कृषिमा आत्मनिर्भर भएको देख्दा खुशी अनुभूति भएको युएनडिपीका कार्यक्रम संयोजक पवन कुमार यादवले बताए। आर्थिक लगानी गरिरहेको युएनडिपीले उक्त परियोजनाका कृषकको लागि आवश्यक बिउ, मल तथा कृषि सामाग्रीहरुको आभाव हुन नदिने संयोजक यादवले उल्लेख गरे।"
नीति कथा : दृष्य र दृष्टि,"दिन घमाइलो थियो। तर पनि हावा सुस्तसुस्त चलिरहेको थियो। एकछिनपछि हावाको गति बढ्दै गयो। मन्दिर छेउमा दुई मित्र बसेर कुराकानी गरिरहेका थिए। राम छेउका केही मन्दिरतिर आँखा नचाइरहेका थिए। सोही क्रममा उनले एउटा मन्दिरको ध्वजा फर्फराइरहेको देखे। एकछिन त्यसलाई हेरिरहे। त्यो देखेर उनले मित्र लक्ष्मणलाई सोधे मन्दिरको टुप्पोमा एउटा ध्वजा हावामा फर्फराइरहेको छ। देख्नु भयो ? लक्ष्मणले पनि मित्रले भनेको मन्दिरतर्फ आँखा दौडाए। त्यहाँ ध्वजा हावामा नाचिरहे झैं देखे। लक्ष्मणले भने होइन मित्र, ध्वजा त केवल नजर आइरहेको छ। फर्फराहट त हावामा रहेको छ। दुई मित्रको कुरो सुनेर छेउछाउका मानिस पनि नजिक आए। सबैजना त्यही ध्वजा फर्फराएको हेर्न थाले। तर, उनीहरूले कुनै प्रतिक्रिया दिएनन्। उनीहरू त एकअर्कोले अन्य दृश्यहरू पनि यस्तै फरक छन् कि भनेर चारैतिर आँखा डुलाउन लागे। तर पनि त्यस्तो केही पाएनन्। त्यसपछि दुई मित्रकै विषयमा केन्द्रित भए। ती दुई भने आसपासका मानिसबाट सही जवाफ चाहिरेका थिए । मन्दिर छेउकै एउटा पर्खालनेर बसेका दाह्री पालेका एक साधकले पनि दुवै मित्रको कुरा सुनिरहेका थिए। उनले ती मित्रलाई नजिक आउन इशारा गरे। दुवै एकछिन त अलमलमा परे। बोलेरै नजिक आउन भनेपछि उनीहरू छेवैमा आए। ती साधकले भने ध्वजा नजर आइरहेको छ, हावा महसुस भइरहेको छ, तर फर्फराहट त वास्तवमा मनभित्र रहिरहेको छ। नैतिक शिक्षा : कतिपय कुरो आँखामा हुन्छ। कतिपय महसुस मात्र गर्न सकिन्छ तर कतिपय कुरो न देखिन्छ न महसुस हुन्छ। आफैंभित्र भएर पनि थाहा नहुन सक्छ।"
यमनमा एक वर्षमा दुई हजार बालबालिका मारिएको दाबी,मारिब : संयुक्त राष्ट्रसंघ (युएन)ले एक वर्षको अवधिमा करिब २ हजार यमनी बालबालिका मारिएको दाबी गरेको छ । हुथि विद्रोहीले आफ्नो समूहमा भर्ती गरेका ती बालबालिका एक वर्षको अवधिमा मारिएको दाबी संघको नयाँ रिपोर्टले गरेको हो । शनिबार साँझ सार्बजनिक युएनको नयाँ रिपोर्टअनुसार यमनको हुथी विद्रोहीले आफ्नो समूहमा भर्ती गराएका करिब २ हजार यमनी बालबालिका लडाइमा मारिएका छन् । सन् २०२० जनवरीदेखि सन् २०२१ मे महिनासम्म सो संख्यामा ती बालबालिका मारिएका हुन् । हुथी विद्रोहीले यमनका विभिन्न विद्यालय र विभिन्न ग्रामिण भेगका बालबालिकालाई आफ्नो सिद्धान्त सिकाउँदै आफ्नो समूहमा भर्ना गराएको युएनले उल्लेख गरेको छ ।
जर्मनीमा ट्राफिक जाँचमा खटिएका दुई प्रहरीको गोली हानी हत्या,बर्लिन : पश्चिम जर्मनीमा गस्तीमा खटिएका दुई प्रहरीमाथि गोली हानी हत्या भएको छ। ट्राफिक जाँचको लागि गस्तीमा खटिएका दुई प्रहरी अधिकारीको स्थानीय समयअनुसार सोमबार बिहानै गोली हानी हत्या भएको हो। पश्चिम जर्मनीको कुसेल क्षेत्रमा ट्राफिक जाँचमा खटिएका प्रहरीमाथि बिहान ४ बजेर २० मिनेटमा जाँदा कारमा सवार व्यक्तिले गोली प्रहार गरेको त्यहाँको प्रहरीले जनाएको छ। गोली हानेलगत्तै ती व्यक्ति फरार भएको र उनीहरुको खोजी भइरहेको समेत प्रहरीले जनाएको छ। घटनाबारे अनुसन्धान अघि बढेको छ भने प्रहरीले कुसेल क्षेत्रका सवारी चालक र अन्य यात्रुहरुलाई जहाँको त्यहि खडा हुन निर्देशन दिएको गार्जियनमा खबर छ।
हराएको २४ लाख मात्रा खोप खोज्न छानबिन समिति गठन,"काठमाडौं : सरकारले अभिलेखमा नरहेको कोरोनाविरुद्धको २४ लाख मात्रा खोप खोजी गर्न छानबिन समिति गठन गरेको छ । स्वास्थ्य तथा जनसंख्या मन्त्रालयका प्रमुख विशेषज्ञ डा गुणराज लोहनीको संयोजकत्वमा पाँच सदस्यीय समिति गठन गरिएको हो । समितिले दुई हप्तामा प्रतिवेदन दिने मन्त्रालयकी प्रवक्ता डा संगीता मिश्राले जानकारी दिइन् । समितिमा प्रमुख जनस्वास्थ्य प्रशासक यशोदा अर्याल, अनिल थापा, अभियान गौतम सदस्य छन् भने वरिष्ठ स्वास्थ्य प्रशासक डा गुणनिधि शर्मा सदस्य सचिव रहेका छन् । समितिलाई खोप अभिलेख विवरण अध्यावधिक गर्ने अख्तियारी दिइएको छ । कोरोना महामारी बढेसँगै थालिएको कोरोनाविरुद्धको खोप अभियानका क्रममा २४ लाख मात्रा खोप रेकर्डमा नरहेको मन्त्रालयलले सार्वजनिक गरेको थियो। संसद्को शिक्षा तथा स्वास्थ्य समितिमा स्वास्थ्य सचिव डारोशन पोखरेलले खोप रेकर्डमा नरहेको बताएका थिए ।"
लाइबेरियाका कारागारमा कैदीबन्दीको बिचल्ली,"म्यानरोभिया : पश्चिम अफ्रिकी मुलुक लाइबेरियाका विभिन्न कारागारहरु गाँस, बास र कपास अभावमै सञ्चालन भइरहेका छन् । लाइबेरियाको विभिन्न १५ वटा कारागारहरु लामो समयदेखि गाँस, बास र कपासबिनै सञ्चालन भइरहेका हुन् । यसअघि यस महिनाको सुरुवातमा त्यहाँको केन्द्रीय कारागारमा खाना, पोशाक र बासको अभाव भएको समाचार बाहिरिएको थियो । सो समाचार बाहिरिएको २ हप्ता वितिसक्दा त्यहाँका अन्य १५ वटा कारागारहरुले समेत गास, बास र कपास अभावको सामना गरिरहेको बीबीसीले जनाएको छ । ति कारागारहरुमा खाना, लत्ताकपडा र कैदीलाई राख्ने ठाउँ नहुँदा अन्य अपराधीहरुलाई समेत कारागारमा भर्ना गराउन समस्या भएको बताइएको छ । ति कारागारहरुमा कैदीको भीडभाड र आर्थिक सहयोग उपलब्ध नहुँदा सो समस्या छाएको बताइएको छ । त्यहाँका कारागारमा रहेका कैदीले दिनमा एकछाक खाना, एउटै कोठामा क्षमताभन्दा बढी कैदी र लामो समयदेखि एक जोर मात्र कपडा लगाउने गरेको बीबीसीले उल्लेख गरेको छ ।"
विदेश जानेको नक्कली बिमा,"काठमाडौं : बिमा कम्पनीका कर्मचारीले नक्कली बिमालेख जारी गरेर वैदेशिक रोजगारमा जानेलाई ठगेको पाइएको छ। प्राइम लाइफ इन्स्योरेन्सका कर्मचारीले नक्कली वैदेशिक रोजगार बिमालेख जारी गरी तीन सय बढीलाई ठगी गरेको भेटिएको हो। चार वर्षअघि प्राइम लाइफ इन्स्योरेन्सले म्यादि बिमा अन्तर्गत वैदेशिक रोजगार बिमालेख जारी गर्ने प्रयोजनका लागि ३० कर्मचारी नियुक्ति गरेको थियो। नियुक्ति गर्दा तलब, सेवा, सर्त केही पनि निर्धारण गरेको थिएन। हाजिरी हुने व्यवस्था पनि गरेन। कर्मचारी विनियमावली विपरित हचुवाका भरमा तलब तोक्यो। १ वर्षसम्म प्रतिव्यक्ति ८३ हजार भुक्तानी दिनेगरी ३० करोड रुपैयाँ खर्च देखायो। बिमितको हितविपरीत नक्कली बिमालेख जारी गरेको र तलबभत्ता नै निर्धारण नगरी ठूलो रकम खर्च गरेको पाइयो, बिमा समितिले भनेको छ। कर्मचारीले बदमासी गरेपछि कम्पनिलाई बिमा समितिले १० हजार रुपैयाँ जरिबाना तिराएको छ। बिमितको हितविपरीत नक्कली बिमालेख जारी गरेको र वैदेशिक रोजगार म्यादी जीवन बिमासम्बन्धी निर्देशन, २०७३ बमोजिम सुरक्षित, मर्यादित र व्यवस्थितरूपले वैदेशिक रोजगार बिमा नगरेको देखिएकाले बिमा ऐन, २०४९ को दफा ३६ को उपदफा (१) बमोजिम उक्त कम्पनीलाई १० हजार जरिबाना गरेको हो, बिमा समितिका कार्यकारी निर्देशक राजुरमण पौडेलले भने। यस्ता नक्कली बिमालेखबाट जोगिन सर्वसाधारण सजग हुनुपर्ने समितिले औंल्याएको छ। बिमा गरेर ढुक्कले नबस्न नागरिकलाई उनले आग्रह गरे। कम्पनीबाटै प्रमाणित भएको रसिद लिनुपर्छ। जुनसुकै बिमालेखबारे नागरिक सजग हुन जरुरी छ, उनले भने, तर, वैदेशिक रोजगार विभागले अनलाइनमार्फत बिमा गर्नुपर्ने अनिवार्य व्यवस्था गरेको छ। यसमा पासपोर्ट नम्बर राखेर हेर्न मिल्छ। यसलाई अब उठान गर्न आवश्यक नभएको प्राइम लाइफले प्रतिक्रिया दिएको छ। यो ३४ वर्षअघिको घटना हो। यसपछि धेरै व्यवस्था परिमार्जन भइसकेको छ। कम्पनी यसबारे सजग छ, कम्पनीको प्रतिक्रिया छ। बिमा गरेपछि श्रमिकहरू विदेश गए। तर उनीहरूलाई सो बिमा किर्ते हो भन्ने थाहै भएन। त्यसमध्ये एक व्यक्तिको वैदेशिक रोजगारको क्रममा मृत्यु भयो। परिवारले प्राइफ लाइफमा दाबी गरे। किर्ते बिमा भएकाले कम्पनीमा मृतकको बिमाबारे कुनै रेकर्ड भेटिएन। तर बिमालेखको कागजमा भने कम्पनीको छाप प्रयोग भएको थियो। यसपछि ठगी मुद्दा दायर भयो। काठमाडौं जिल्ला अदालतले ठगी पनि ठहर्यायो। यसपछि कर्मचारीलाई ठगी अभियोगमा जेल चलान भएका थिए। समिति र केन्द्रीय अनुसन्धान ब्युरो (सीबीआई) ले पनि यसबारे छानबिन गरेका थिए। समितिले कम्पनीसँग त्यसबेलै स्पष्टीकरण लिएको थियो। कम्पनीले यस्तो गल्ती दोहोर्याएमा व्यवसाय तथा कारोबारमा रोकदेखि कम्पनी निलम्बन गर्न सक्ने समितिले बताएको छ।"
कोभिड खोपको विरोधमा दोस्रो दिन पनि क्यानडाको राजधानी ठप्प,"एजेन्सी : अमेरिकाक्यानडा सीमा पार गर्ने ट्रक चालकहरूका लागि कोभिडविरुद्धको खोप अनिवार्य गरेपछि त्यसको विरोधमा भएको प्रदर्शनका कारण क्यानडाको राजधानी दोस्रो दिन पनि ठप्प छ। ट्रक चालकहरूले क्यानडाको संसद् भवन वरपरका सडकहरू ट्रक राखेर अवरुद्ध पारेका छन्। राजधानी ओटावामा 'फ्रिडम कन्भोइ' भनिएको प्रदर्शनमा हजारौँ प्रदर्शनकारीहरू सहभागी भएका छन्। ओटावाका मेयर जिम वाट्सनका अनुसार केही प्रदर्शनकारीहरूले एउटा रेस्टुरेन्टका कर्मचारीहरूलाई सित्तैमा खानेकुरा माग गर्दै दुर्व्यवहार गरेका छन्। उक्त रेस्टुरेन्टले भित्र बस्दा मास्क लगाउनुपर्ने नियम मान्न आग्रह गरेपछि प्रदर्शनकारीले दुर्व्यवहार गरेका थिए। सुरक्षा चिन्ताका कारण प्रधानमन्त्री जस्टिन ट्रुडोले र परिवारका साथ शनिबार ओटावास्थित आफ्नो घर छाडेको बीबीसीमा उल्लेख छ। रक्षामन्त्री अनिता आनन्दले ती घटनाहरू 'निन्दनीयभन्दा पनि माथि' भएको बताएकी छन्। त्यस्तै उसले प्रहरी, नगर कर्मचारी र अन्य व्यक्तिहरूमाथि दिइएको 'धम्की' र गरिएको 'धम्कीपूर्ण व्यवहार' को पनि अनुसन्धान गरिरहेको जनाएको छ। क्यानडाका एक लाख २० हजार सीमा वारपार गर्ने ट्रक ड्राइभरभध्ये करिब ९० प्रतिशतले खोप लगाइसकेका छन्। सीमा वारपार गर्न खोप अनिवार्य गरिएको विरोधमा सुरु भएको भए पनि प्रदर्शनमा अन्य मागहरू पनि थपिएका छन्। कतिपय प्रदर्शनकारीहरूले उक्त निर्णय हटाइए पनि देशव्यापी रूपमा अनिवार्य गरिएको खोपलाई अन्त्य गर्नुपर्ने माग राखिरहेका छन्। प्रधानमन्त्री ट्रुडोले यसै साताको सुरुमा एउटा पत्रकार सम्मेलनमा प्रदर्शनकारीहरूलाई ""सानो सङ्ख्याका अल्पसङ्ख्यक"" भनेका थिए। कन्जरभेटिभ नेता एरिन ओटूलले केही प्रदर्शनकारीहरूलाई भेटेका छन् र शान्तिपूर्ण प्रदर्शनको अधिकारको पक्षमा बोलेका छन्। तर उनले ओटावामा रहेका स्मारकहरूको 'अपमान गर्ने' व्यक्तिहरूको आलोचना गरे। ट्रुडोको लिबरल सरकारले ज्यानुअरी १५ तारिखमा खोपसम्बन्धी एउटा आदेश जारी गरेको थियो। त्यसमा खोप नलगाएका क्यानेडियन ट्रक ड्राइभरहरूले दुई देशको सीमा पार गरेपछि अनिवार्य क्वारन्टीन बस्नुपर्ने नियम लगाइएको छ। अमेरिकाले पनि हालै विदेशी ट्रक ड्राइभरहरूले अमेरिका प्रवेश गर्दा खोपको प्रमाण देखाउनुपर्ने बताएको छ।"
प्रतितोला ४०० ले घट्यो सुनको मूल्य,काठमाडौं : सुनचाँदी बजारमा सोमबार छापावाल सुनको मूल्य प्रतितोला रु ४०० ले घटेर ९१ हजार ८०० तोकिएको छ । अधिल्लो दिन पहेँलो धातु प्रतितोला ९२ हजार २०० मा कारोबार भएको थियो । नेपाल सुनचाँदी व्यवसायी महासङ्घले सार्वजनिक गरेको विवरणानुसार तेजाबी सुनको आजको मूल्य प्रतितोला ९१ हजार ३०० छ जसको मूल्य गत आइतबार प्रतितोला ९१ हजार ७०० थियो । त्यस्तै आज चाँदीको मूल्य अघिल्लो कारोबार मूल्यका तुलनामा प्रतितोला १० ले घटेर एक हजार २४० मा आएको महासङ्घले जनाएको छ । अन्तरराष्ट्रिय बजारमा आज सुन प्रतिऔँस एक हजार ७८७ डलर आसपास कारोबार भइरहेको छ ।
आवधिक निर्वाचन टार्न एमालेविरुद्ध गठबन्धनः योगेश भट्टराई,"काठमाडौं : नेकपा एमालेका सचिव योगेश भट्टराईले आवधिक निर्वाचन टार्न एमालेविरुद्ध गठबन्धन लागिपरेको बताएका छन् । भट्टराईले सोमबार सामाजिक सञ्जालमार्फत् आवधिक निर्वाचन टारेर स्वच्छाचारी शासन लम्ब्याउन एमालेविरुद्ध गठबन्धन लागिपरेको आरोप लगाएका हुन्। उनले एमालेविरुद्ध गठबन्धन किन भन्दै लेखेका छन्, प्रदेशमा मन्त्रालय फुटाउँदै, मन्त्रीको संख्या थप्दै, चालु र अनुत्पादक खर्च बढाउन । आवधिक निर्वाचनलाई टार्दै स्वच्छाचारी शासन लम्व्याउन।"
अनलाइन जुवा खेलेको आरोपमा बौद्धबाट ६ लाख नगदसहित ७४ जना पक्राउ,"काठमाडौं : बौद्धस्थित प्लटिङ नजिकको एक रेस्टुरेन्टमा अनलाइन बिंगो खेल्ने र खेलाउने ७४ जनालाई प्रहरीले पक्राउ गरेको छ। पक्राउ पर्नेमा ६६ जना पुरुष र ८ महिला रहेको प्रहरीले जनाएको छ। दोलखा स्थायी घर भइ बानेश्वर बस्ने ३० वर्षीय सुभास घिसिङले संचालन गरेको सो रेस्टुरेन्टबाट आइतबार साँझ उनीहरुलाई पक्राउ गरेको हो। कोरोना महामारीको समयमा ठूलो संख्यामा मानिस भेला गरी अनलाइन जुवा खेलाइरहेको भन्ने विशेष सूचनाको आधारमा महानगरीय प्रहरी परिसर र प्रहरी वृत्त बौद्धबाट गएको प्रहरी टोलीले छापा मार्ने क्रममा उनीहरुलाई पक्राउ गरेको हो। प्रहरीले खेलमा प्रयोग गरिने सामग्री (मोबाइल), बिंगो खेल्न प्रयोग गरिने कुपन र ६ लाख १९ हजार २ सय ५० रुपैयाँ नगद बरामद गरेको छ। उनीहरुविरुद्ध मुलुकी अपराध संहिता एेन, २०७४ अनुसार 'जुवा खेल्न वा सट्टाबाजी गर्न नहुने' कसूरअन्तर्गत थप अनुसन्धान भइरहेको प्रहरीले जनाएको छ।"
चार वर्षमा पनि सकिएन ३८ सय सडक निर्माण,"बेनी : म्याग्दीको बेनी नगरपालिका१ मा तीन किलोमिटर आठ सय मिटर सडक निर्माण गर्ने योजना चार वर्षमा पनि पूरा भएको छैन। बागलुङबेनी सडकको बेनपा१ रत्नेचौरको भुवानेदेखि हुलाकेडाँडा खबरासम्मको सडक बिस्तार र कालोपत्रे गर्न सडक डिभिजन कार्यालय बागलुङले विसं २०७४ साउनमा नागार्जुन देब एण्ड सायर बिएन जेभीसँग तेह्र करोड १५ लाख रुपैयाँमा ठेक्का सम्झौता गरेको थियो। विसं २०७५ मा प्रदेश सरकार अन्तरगतको पूर्वाधार विकास कार्यालय म्याग्दीमा हस्तान्तरण भएको यो सडक निर्माण विसं २०७६ मा सक्ने लक्ष्य थियो। ९० प्रतिशत भौतिक प्रगति भएको सडक निर्माणको काम दुई वर्षदेखि रोकिएको छ। निर्माण नसकिदै पहिलो चरणमा भएको कालोपत्रे उप्किएर खाल्डाखुल्डी परेको, पर्खाल भत्किएको र नाली पुरिएको छ। म्याग्दी र मुस्ताङलाई राष्ट्रिय राजमार्गसँग जोड्ने वैकल्पिक सडक निर्माण नसकिंदै जीर्ण र जोखिमयुक्त बनेको यातायात ब्यवसायी लालबहादुर थापाले बताए। पिच उप्किएर खाल्डैखाल्डा परेको छ, उनले भने, जीर्ण र कच्ची सडकमा दुर्घटनाको जोखिम बढेको छ। विसं २०७६ माघमा सातदेखि दश मिटर फराकिलो बनाएर बिस्तार भएको सडकमा पहिलो चरणको डिबिएसडी प्रविधिको कालोपत्रे विछ्याइएको थियो। कोरोना (भाइरस)को महामारी फैलिएपछि सोही सालको चैतमा गर्ने भनिएको दोस्रो चरणको कालोपत्रे हुन सकेन। बर्खामा पहिरोले तीन ठाउँमा सडक भासियो। धेरै ठाउँमा नाली पुरियो। कालोपत्रे पनि उप्किएको छ। पहिरो पन्छाउने, मर्मत र दोस्रो चरणको कालोपत्रे गर्न बाँकी छ। अधुरो कामलाई पुर्णता दिन ताकेता गरे पनि निर्माण व्यवसायीले अटेरी गरेका पूर्वाधार विकास कार्यालयका निमित्त प्रमुख सन्तोष अर्यालले बताए। पटकपटक मौखिक र पत्रमार्फत सडक निर्माणलाई पुर्णता दिन ताकेता गरेका छौं, उनले भने, चैत महिनासम्म म्याद छ। अहिलेसम्म काम सुरु भएको छैन। बेनी हुँदै बागलुङ आवत जावत गर्न सास्ती भएको यात्रु शिव शर्माले बताए। हिउँदमा हिलाम्मे र बर्खामा हिलाम्मे हुने गरेको उनले बताए। निर्माण कम्पनीका प्रतिनिधि नारायण जिसीले भने पहिरोले क्षति पुगेपछि थप गर्नुपर्ने कामको डिजाइनको भेरियसन अर्डर स्विकृत नभएकाले ढिलाइ भएको बताए। नियमित यातायात सञ्चालनका लागि डोजर परिचालन गरेर मर्मत गरेको छु, उनले भने, पहिरोको क्षतिका कारण थप गर्नुपर्ने अतिरिक्त कामको भेरियसन अर्डर स्विकृत नहुँदा ढिलाइ भएको हो। भौतिक पूर्वाधार मन्त्रालयको महानिर्देशकले भेरियसन अर्डरको प्रस्ताव स्विकृत गरिदिए चैत मसान्तसम्म थपिएको समयभित्र बाँकी दश प्रतिशत काम सकेर हस्तान्तरण गर्ने निर्माण ब्यवसायी संघ म्याग्दीका अध्यक्ष समेत रहेका जिसीले बताए। यसैगरी देब एण्ड सायर बिएन जेभीले नै ठेक्का लिएको धवलागिरी र मालिका गाउँपालिकाको सिमाना स्थित भारवाङको म्याग्दी खोलामाथि निर्माणाधीन मोटरेबल पुल पनि अलपत्र परेको छ। गत बैशाखमा दुईतर्फ पिल्लर ठडिएको पुलको त्यसयता बाँकी काम नहुँदा अलपत्र परेको छ। चैतमा सकिनुपर्ने पुलको मुख्य ढलान गर्ने काम बाँकी छ। नदीमा पानीको सतह घटेको अनुकुल समयमा पनि ब्यवसायीले काम सुरु गरेका छैनन्। ४० मिटर लामो पुल निर्माण गर्न विसं २०७६ असारमा देव एण्ड सायर बिएन जेभीले छ करोड २४ लाख रुपैयाँमा ठेक्का लिएको थियो। भारबाङमा पक्की पुल निर्माण नहुँदा म्याग्दी खोलामा जोखिम मोलेर सवारी साधन आवत जावत गराउनुपरेको सवारी चालक राम्जी थापाले बताए।"
थासाङको नरसाङमा नरिझेव देवीको ख्याति,"जोमसोम : गुरु रिपोेर्छे अर्थात पद्यसम्भवको बहुस्वरुप नरिझेव देवी मुस्ताङको थासाङ गाउँपालिका२ खन्तीमा अवस्थित छ। त्यस स्थानलाई नरसाङ गुम्बा भनिन्छ। वर्षेनी बर्खायामको भाद्र महिनामा त्यहाँ नरिझेव देवीको पूजापाठ तथा स्तुती गर्ने गरिन्छ। मुस्ताङवासीको धार्मिक आस्थाको धरोहर नरसाङ गुम्बामा नरिझेव देवीको साक्षात दर्शन गर्न श्रद्धालुहरु उपस्थित हुने गर्छन्। नरसाङ गुम्बा भित्र पद्यसम्भवको प्रतिमूर्ति नरिझेव देवीको विशाल मूर्ति छ। नरिझेव देवीको घाँटीमा तिलहरी, नौ गेडी, कन्ठी फ्रम, चन्द्रमा र सुनको क्लीप पहियाईएको छ। नरिझेव देवीको बौद्ध अनुसार लामाहरुले पूजा गर्छन्। नरिझेव देवीको दर्शन तथा पूजापाठ गर्नाले मनोकामना पूरा हुने धार्मिक विश्वास छ। कुनै शुभकार्यको थालनी गर्दा होस वा कुनै मनले चाहेको भाकल गरेमा नरिझेव देवीले सिद्ध गरिदिने जनविश्वास छ। विशेष गरी थाकसात सय क्षेत्रका बासिन्दाले नरिझेवको पूजाआजा र दर्शन गर्ने गरिएको पाईन्छ। यहाँ जोमसोमदेखि ठिनी, स्याङ, मार्फा, छैरो, चिवाङका स्थानीय तथा छिमेकी जिल्ला डोल्पाबाटसमेत नरिझेवको पूजाआजा र दर्शन गर्न आउने गरेको पाईएको छ। थासाङको खन्तीमाथि समून्द्रीसतहको २५ सय मिटर अग्लो स्थानमा अवस्थित गुम्बामा नरिझेव देवी बिराजमान छिन्। सदियौँदेखि यहाँ थाक सात सय क्षेत्रका स्थानीयले नरिझेव देवीको पूजाआजा गर्दै आईरहेको पाईएको छ। विशेष धार्मिक पर्वमा मात्र नरसाङ गुम्बा खुल्ला रहन्छ। अन्य समय खुल्ला हुँदैन। गुम्बा भित्र विराजमान नरिझेव देवीको मुन्टो बाङ्गो अवस्थामा देख्न सकिन्छ। पौराणिक धार्मिक किवदन्ती अनुसार नरिझेव देवी त्यहाँ विराजमान गर्ने क्रममा बाटोमा अशुभ भएकाले देवीको मुन्टो बाङ्गो भएको हो भन्ने भनाई छ। गुरु पद्यसम्भवसंग जोडिएका मुस्ताङमा दर्जनौ धार्मिकस्थल छन् जसमध्ये एक हो, थासाङको नरिझेव देवीको चाखलाग्दो कथा। नरिझेव देवी विराजमान गरिएको गुम्बा सरक्षणका लागि संघ, प्रदेश र स्थानीय सरकारले आर्थिक सहयोग गरेका छन्। गुम्बाको जिर्णोदार, स्तरोन्नति र गुम्बासम्मको दुरीमा रेलिङसहितको सिंढी बाटो समेत निर्माण भईसकेको छ। आठौं शताब्दीताका तिब्बतमा ठिसोङ राजा थिए। तिब्बतमा बौद्ध धर्मको प्रचारप्रसार र आस्था बढ्दै थियो। त्यस ताका तिब्बती राजा ठिसोङले बुद्ध धर्मको पुनउत्र्थान गर्न भारतबाट बौद्ध धर्म सम्बन्धीका बिद्धान झिकाएका थिए। तर तिब्बतमा बोन र धामी झाँक्री प्रभाव बढी थियो। त्यसबेला असामान्य परिस्थितीमा राजा ठिसोङले तिब्बतमा बौद्ध गुम्बा निर्माण गर्ने योजना बनाए। तर तिब्बती राजा ठिसोङले गुम्बा निर्माण गर्दैगर्दा विभिन्न बाधा व्यवधान उत्पन्न भयो। त्यसबेला शुभकार्यमा असहज परिस्थिती सृजना गर्ने व्यक्तिलाई राक्षसको संज्ञा दिईन्थ्यो। भारतबाट झिकाईएका बौद्ध अनुयायीहरुले अस्थिर परिस्थितीको सामाना गर्न पद्यसम्भवलाई तिब्बत बोलाउन सुझाव दिए। त्यसपछि राजा ठिसोङले गुरु पद्यसम्भवलाई तिब्बत झिकाए। गुम्बा निर्माणमा सहयोग पुर्याउन तथा शान्ति कायम गर्न तिब्बत पुगेका पद्यसम्भवले गुम्बा निर्माणमा भाँजो हाल्ने व्यक्ति (राक्षसहरुलाई) लखेट्दैँ मुस्ताङ तर्फ आए। त्यसबेला शुभकार्यमा असहज परिस्थिती सृजना गर्ने व्यक्तिलाई राक्षसको संज्ञा दिईन्थ्यो। गुरु रिपोर्छे अर्थात पद्यसम्भवले राक्षसलाई लखेट्दैँ मुस्ताङ ल्याउने क्रममा थासाङ२ को अग्लो स्थानको एक गुफामा ध्यान गरी बसे। पद्यसम्भव घ्यान गरी गुफामा बसेकाले यस गुफालाई गुरुसाङ्वो गुफा भन्ने गरिएको छ। गुरु साङ्वो गुफा भित्र पद्यसम्भव ध्यान गरिबसेकाले त्यहाँ पद्यसम्भवको अभिलेख विद्यमान छ। गुरुसाङ्वो गुफामा पद्यसम्भव ध्यान गरी बस्ने क्रममा अनेकअनेक स्वरुपमा प्रकट हुने गरेको धार्मिक किंवदन्तीमा उल्लेख छ। गुरु पद्यसम्भव एकदिन सुनौलो मृगको रुपमा प्रकट भए। त्यसपछि सुनौलो मृग देखेपछि शिकारहरु उनको पिछा गर्न थाले। गुरुसाङ्वो गुफा नजिक मृगको रुपमा प्रकट भएका पद्यसम्भवलाई शिकारीले लखेटन थाले। पहिलोदिन शिकारीहरुको प्रयास सफल हुन सकेन। दोश्रोदिन पनि शिकारीहरुले मृगलाई लखेट्दैँ थासाङ२ को घट्टे खोला ओढार पुयाए। पछिल्लो समय ओढार रहेको घट्टे खोलालाई बोक्सी खोला भन्ने गरिन्छ। पहाडमाथिको ओढारमा शिकारको घेराबन्दीमा परेको उक्त सुनौलो मृग देवीको रुपमा प्रकट भईन्। गुरु पद्यसम्भव देवीको स्वरुपमा प्रकट हुँदै शिकारीहरुलाई भनीन्, मलाई तिमिहरुले नमार, म तिमीहरुको भलोको लागि यहाँ आएकी हु, बरु सक्छौ भने कालिगण्डकी नजिकको अग्लो स्थानमा चोखोपानी चढाएर पूर्वतर्फ फर्काएर राख। सुनौलो मृगको रुपमा प्रकट भएकी देवीको कुरा सुनेर उनलाई अग्लो स्थानमा विराजमान गराउन शिकारीहरु सहमत भए। देवीकोरुपमा प्रकट भएकी पद्यसम्भवले मलाईं लैजादा कुनै अशुभ नहोस भनी शिकारीहरुलाई भनेका थिए। त्यसपछि शिकारीहरुले पद्यसम्भव दैवीकोस्वरुपलाई थासाङको खन्ती माथिको अग्लो स्थानतर्फ लगे। मृगको रुप धारण गरेकी देवी पद्यसम्भवलाई लैजाने क्रममा बाटोमा लार्जुङ पुग्दा एक विधवा महिलाले बाटो काटिदिएर शुभसाईत बिगारिदिईन्। त्यो देखेर देवी रुपी पद्यसम्भवले थुक्क भनी आफ्नो मुन्टो दाँयातर्फ मर्काए। यसका कारण देवी नरिझेव बोल्न नसक्ने भईन् भने उनको मुन्टो बाङ्गो हुन् पुगेको भन्ने धार्मिक किंवदन्ती छ। त्यसपछि शिकारीहरुले नरसाङमा लगेर देवीलाई विराजमान गराए। पद्यसम्भवको स्वरुप देवीलाई नरसाङमा बिराजमान गराईएकाले नरिझेव देवी भनिएको नरसाङ गुम्बा संरक्षण तथा व्सवस्थापन समितिका सचिव अशोक गौचनले उल्लेख गरे। थाक सात सय क्षेत्रका थकालीहरुले नरिझेव देवीको श्रद्धाका साथ पूजापाठ र स्तुती गर्ने गरिएको समितिका सचिव गौचनले जानकारी दिए। सदिंयौकालदेखि वर्षेनी भाद्र मेलामा देवीको १३ जना कुमारहरुले पूजापाठ र स्तुती गर्ने गरिएको उनको भनाई छ। पछिल्लो थाक सात सय क्षेत्रमा बसाईसराई हुन थालेपछि कुमार केटाहरुको अभाव हुन थाल्यो। अहिले सीमित कुमारहरुको उपस्थितीमा नरिझेव देवीको पूजापाठ र स्तुती गर्ने गरिएको समितिका सचिव गौचनले बताए। थासाङको टिटी, ताक्लुङ, कुञ्जो, लेते, छयो र घाँसालाई घ्यापर क्षेत्र अर्थात ढुटुव (६ हाते), ताङ्गीदेखि तल नाउरिकोट, नाकुम, भुर्जुङकोट र लार्जुङलाई प्रे ढुक (८ हाते), कोवाङ, खन्ती, सौरु, टकुचे र सिर्खमलाई शसी ढुप भनी तीन भागमा क्षेत्र विभाजन गरिएको थियो। यसरी विभाजित गरिएका गाउँ समूहका कुमारहरुले वर्षेनी आलोपालो नरिझेव देवीको पूजापाठ र स्तुती गर्ने परम्परा रहेको समितिका सचिव गौचनको भनाई छ। पछिल्लो समय गाउँ छुट्याएर पूजापाठ गर्ने प्रचलन हटेसकेको छ। अहिले थासाङ क्षेत्रका कुमारहरुको उपस्थितीमा भाद्र मेलामा नरिझेव देवीको पूजापाठ गर्ने गरिएको उनले उल्लेख गरे। कमलको फूलबाट उदय भएका गुरु पद्यसम्भव शक्तिशादी थिए। पद्य सम्भव लोकको भलाई र शान्ति स्थापनाका लागि पैदा भएको भन्ने किंवदन्तीमा उल्लेख छ। तिब्बतमा राजा ठिसोङले गुम्बा निर्माणका लागि आमन्त्रण गरिएका गुरु पद्यसम्भवको मुस्ताङमा उल्लेख अभिलेख छ। तिब्बतबाट राक्षसलाई लखेट्दै मुस्ताङ आउने क्रममा मुस्ताङको पान्डा खोलामा ध्यान गरिबसेको, लोघेकर दामोदरकुण्डको घ्याकरमा राक्षसको मुटु कलेजो र रगत निकालेर पहाडमा मिल्काएको र मराङमा राक्षसको अन्तिम समाधि गरेको भन्ने बौद्ध धर्म ग्रन्थमा उल्लेख छ। घ्याकरमा राक्षसको मुटु, कलेजो र रगत मिल्काएकाले घ्याकरको पहाडै रातो भएको, पान्डा खोलामा पद्यसम्भवको पैतालाको डोब रहेको र मराङमा राक्षसको बध गरेकाले त्यहाँ पद्यसम्भवकै निर्दैशनमा गुम्बा निर्माण भएको भन्ने भनाई छ। लोघेकरको मराङमा लोघेकर गुम्बा विश्वकै पहिलो र पुरानो गुम्बा हो भन्ने दावी गरिएको छ। त्यसपछि तिब्बतमा गुम्बा निर्माण भएको जानकारहरु बताउँछन्।"
स्थिरीकरण कोषप्रति आशंका,"काठमाडौं : नेफ्स्कुनको सक्रियतामा सञ्चालनमा आउन लागेको स्थिरीकरण कोषप्रति सहकारीकर्मीले आशंका व्यक्त गरेका छन्। सञ्चालनमा नआई उक्त कोषमा १ सय ८१ सहकारीले ७ करोड रुपैयाँ जम्मा भइसकेको छ। तर कोषले कसरी काम गर्छ भन्नेमा सहकारीकर्मी नै अन्योलमा छन्। नेफ्स्कुनद्वारा आयोजित स्थिरीकरण कोष विषयक अन्तक्र्रियामा सहकारीकर्मीले कोषमा योगदान गर्दा मन्दिरमा भेटी चढाएजस्तो हुने बताए। सहकारी ऐन र नियमावलीअनुसार १० करोड रकम जम्मा भएमा कोषले सञ्चालन हुनेछ। आर्थिक संकटमा परेका सहकारीलाई कोषबाट सापटी दिएर बचाउन सकिने भन्दै नेफ्स्कुनले कोषको लबिङ गर्दै आएको थियो। सहकारी नियमावलीमा नेफ्स्कुनका अध्यक्ष कोषको अध्यक्ष र नेफ्स्कुनका प्रमुख कार्यकारी अधिकृत सदस्यसचिव रहने व्यवस्था छ। सहकारी ऐन २०७४ आएदेखि नेफ्स्कुनको सक्रियतामा कोष सञ्चालन गृहकार्य सुरु भएको थियो। नेफ्स्कुनका वरिष्ठ उपाध्यक्ष चन्द्रप्रसाद ढकालले फागुनभित्र तयारी पूरा गरी चैत्रदेखि स्थिरीकरण कोष सञ्चालन गरिने बताए। हामीलाई अहिले तीन करोड अपुग छ, उनले भने, नेफ्स्कुनको कुनै कोषबाट पनि हालेर कार्यान्वयनमा लैजान्छौं। यद्यपि, ऐनमा बाँकी रकम सरकारले दिने उल्लेख छ। तर सरकारले सहकारी अभियानबाटै पैसा संकलन गर्न अनुरोध गर्दै आएको छ। कोष सञ्चालन गर्न नेफ्स्कुन, सहकारी मन्त्रालय र सहकारी विभाग सम्मिलित कार्यदल बनेको छ। व्यावहारिक समस्या समाधानका विषयमा कार्यदलले छलफल गर्ने नेफ्स्कुनका अध्यक्ष परितोष पौड्यालले बताए। कोषमा १ सय ७५ प्रारम्भिक सहकारीसहित १ सय ८१ वटा निकायको योगदान छ। सहकारी तथा गरिबी निवारण मन्त्रालयका सहसचिव लीलाप्रसाद शर्माले स्थिरीकरण कोष सञ्चालनमा सहजीकरण गर्ने प्रतिबद्धता जनाए। कोषमा आबद्ध हुने संस्थाले नाफाबाट जगेडा कोष, संरक्षित पुँजी फिर्ता कोष र प्रवद्र्धन कोषमा छुट्ट्याएपछि बाँकी रकमबाट ५ प्रतिशत कोषमा छुट्ट्याउनुपर्ने व्यवस्था छ। कार्यविधिअनुसार पाँच आर्थिक वर्ष सञ्चालन भई वार्षिक लेखापरीक्षण सम्पन्न गरेका संस्था कोषमा आबद्ध हुन पाउँछन्। तर सहकारीकर्मी भने कोषमा ५ प्रतिशत छुट्ट्याउनुपर्ने व्यवस्थाले मार परेको बताउँछन्। कर पनि ५ प्रतिशत तिर्नुपर्ने र अन्य कोषमा पनि छुट्ट्याउनुपर्ने भएकाले घटाउनुपर्ने महिला अभियान साकोस भक्तपुरकी अध्यक्ष सिर्जना शर्माको भनाइ छ। पल्लवी साकोसका केशव आचार्यले स्थिरीकरण कोष सञ्चालनमा आएपछि सदस्यबाट उठाउँदै आएको ५ रुपैयाँ लिने अवस्था हट्नुपर्ने बताए।"
उत्तर कोरियाले सार्वजनिक गर्यो अन्तरिक्षबाट खिचिएका तस्बिर,"प्योङयाङ : उत्तर कोरियाली सरकारी सञ्चारमाध्यमले अन्तरिक्षबाट खिचेका तस्बिर सार्वजनिक गरेका छन्। सबैभन्दा लामो क्षेप्यास्त्र प्रक्षेपणको क्रममा अन्तरिक्षबाट तस्बिर खिचेको दाबी गर्दै उत्तर कोरियाली मिडियाले ति तस्बिर सार्वजनिक गरेका हुन्। उत्तर कोरियाको सरकारी समाचार एजेन्सी केसीएनएले आकाशबाट खिचिएका तस्बिर सार्वजनिक गर्दै आइतबार प्रक्षेपण गरिएको क्षेप्यास्त्रमा जडित क्यामेरामार्फत ति तस्बिर खिचिएको बताएको छ। उत्तर कोरियाले आइतबार लामो दुरीको शक्तिशाली व्यालिस्टिक मिसाइल प्रक्षेपण गरेको थियो। सो क्षेप्यास्त्र प्रक्षेपण सन् २०१७ पछिको सबैभन्दा लामो दुरीको क्षेप्यास्त्र बताइएको छ। सो क्षेप्यास्त्र प्रक्षेपणबारे दक्षिण कोरिया र जापानका अधिकारीहरुले पुष्टि गरेका थिए भने जुन आकाशमा करिब २ हजार किलोमिटर माथिसम्म पुगेको उनीहरुले बताएका थिए। उत्तर कोरियाले आइतबार बिहान देशको जागाङ प्रान्तबाट सो क्षेप्यास्त्र प्रक्षेपण गरेको थियो। सो क्रममा आकाशबाट खिचिएका तस्बिरहरु खिचिएको दाबी उत्तर कोरियाले गरेको छ। ति तस्बीरमा कोरियाली प्रायद्धिप र वरपरका क्षेत्रहरु देखिएका छन्। नयाँ वर्ष सुरु भएपछि उत्तर कोरियाले योसहित सातवटा क्षेप्यास्त्र प्रक्षेपण गरिसकको छ। दक्षिण कोरिया, जापानसहित अन्य अन्र्तराष्ट्रिय समुदायले उत्तर कोरियाको क्षेप्यास्त्र गतिविधिप्रति निन्दा गरेका छन्। संयुक्त राष्ट्रसंघले उत्तर कोरियालाई ब्यालिस्टिक क्षेप्यास्त्र र परमाणु हतियार परिक्षणमा रोक लगाएको छ।"
नेपालका रैथाने शूद्र जाति,"ऋग्वेदको सुरुआतमा वर्णव्यवस्था थिएन। अन्तरकालमा पुख्र्यौली सीप गरिरहेकै मानिसमाथि जात विभाजन भयो। अन्नपूर्ण पोस्ट् राष्ट्रिय दैनिकमा पुस १४ गते प्रा डा विद्यानाथ कोइरालाको लेख कुलको पहिचान, मूलको पहिचान पढियो। त्यसपछि अनेकौं प्रश्नचिह्नले मन भरियो। कतै हर्ष, खोज, ठीक, बेठीक र कतै दोधार यस्ता अनेकौं तर्कनाले उद्धेलित बनायो। अनि त्यसले उठाएका प्रश्नहरूको तथ्य प्रमाणहरू खोज्न कर लाग्यो। अब सुरु गरौं शूद्र शब्दबाट मन्थन। शूद्र शब्द शुक (दुःख) द्र (बेधित) जो श्रम गर्छन्। तर दुःखबाट मुक्त हुँदैनन्। जो सदैव तड्पिन्छ, ऊ नै शूद्र हो। सामान्य परिभाषामा भन्नु पर्दा त्यो जाति दुखित, पीडित र पछाडि परिएको छ, त्यही शूद्र हो। त्यसैलाई यो समाजले उनको इमानसँग साइनो गाँस्नु पर्ने हो। थरसँग सीप जोडिनु पर्ने हो। कलासँग मितेरी गाँस्नु पर्ने हो। तर यसलाई न त कुनै वर्गले जोड्यो। न त कुनै अवस्थामा मिलान भयो। केवल यो जातिसँग मात्र जोडियो। त्यसले गर्दा उनीहरूको पुख्र्यौली ज्ञान परम्परामा आधारित शिल्पकला, संस्कृति, सम्पदा र लगानीमा ह्र्रास आयो। मनुस्मृतिको (४८०)। यस अध्यायमा बैह्यशूद्रौ प्रयत्नेन स्वानि कर्माणि कारयेत्। तौ हि च्युतौस्वकर्मेभ्यः क्षोभयेतामिदं जगत् लेखिएको छ। शूद्र जाति कर्मको स्वणि सागर हो। यस जातिलाई उनीहरूको सीपकलाअनुसारको सम्मान दिन सकेमा उनीहरूको कर्मको माध्यमद्वारा समृद्ध बन्न सक्छन्। ग्रन्धले यसो भनिरहँदा कर्म गर्ने जात कताकता विलक्षण भयो। त्यसको खोज हालसम्म भएको पाइँदैन। ऋग्वेदको सुरुआती चरणमा वर्णव्यवस्था थिएन। पछि छेपकको रूपमा थपियो। पुख्र्यौली सीप गरिरहेकै मानिसमाथि जात विभाजन भयो। त्यसले अन्तरकालमा मानव समाजले सामाजिक रूप लियो। मान्छेहरूले पुख्र्यौली सीपकलाको आधारमा कामलाई निरन्तरता दिए। त्यही नै शूद्र जातिहरूका लागि वर्तमानसम्म जातीय विभाजनको कारक बन्यो। पतञ्जली महाभाष्यको श्लोक १, २ र ३ मा आभीरहरू (कतै अहिर) लाई शूद्र भनेका छन्। जो कर्ममा रमाउँछ, कार्यलाई देवता ठान्छ र सीपलाई आत्मसात् गर्छन्। त्यो जाति नै शूद्र हो भनी उल्लेख छ । तर नेपालको परिवेशमा उल्टो भयो। श्रम पसिना बगाउने, कर्मवीरहरूलाई तल पारेर उनीहरूको स्वतन्त्र पृथक् अस्तित्व, इतिहास र पहिचान मेटाइयो। त्यसैले आज राज्यले उनीहरूलाई आत्मसम्मान दिनुपर्ने हो कि होइन ? प्रश्न गौण छ। महाभारतको सभापर्वमा शूद्रहरूको राज्यको बारेमा वर्णन गरिएको छ। राज्य सञ्चालनमा उनीहरूको सीपकला र मौलिक ज्ञानको प्रयोग र लगानी भएको छ। समाज रूपान्तरणमा उनीहरूको योगदान उल्लेखनीय मात्रामा प्रयोग भएको स्पष्टरूपमा लेखिएको छ। नेपालमा खोइ त मानव भएर बाँच्न पाएको ? मानवीय वैवाहिक सम्बन्धका लागि ज्यान दिनुपर्ने ? मन्दिर प्रवेश, चुल्हो र पानी छोएको निहुँमा मर्नु पर्ने ? धार्मिक ग्रन्थ विष्णु पुराणामा शूद्र जातिको गहन रूपमा वर्णन छ। त्यहाँ भनिएको छ शूद्र जाति कलाका धनी, भाषाका उत्पादक, सञ्चारका गोरटा, एकअर्कालाई चिन्न र बुझ्न सक्ने भनिएको छ। रैथाने दमाई जातिका आदिम पुर्खाले विकास गरेको कलौंती (दमु) लिपि यसै पुराणको माउ हो। यसकै माध्यमबाट विष्णु पुराणको उत्पत्ति भएको थुप्रै तथ्य प्रमाणले पुष्टि गर्छ। सत्य कुरा भन्न किन कन्जुस्याँई गरिराखेका छौं ? के यो सत्य होइन र ? यदि होइन भने त्यसको तथ्य प्रमाण हिजो ज्ञान, शिक्षालाई पेवा बनाएका विद्वान्हरूले दिऊन्। यसको खोजीको निम्ति लागून्। अनि मात्र सच्चा पुराणवाचन गरेको सार्थक हुन्छ। उनीहरू निर्लज्ज सत्यलाई लुकाउनुमै भलो ठानिरहेका छन्। पुराणको इतिहासमा दमु लिपिको स्वरवर्ण, व्यञ्जनवर्ण लेखियो। वर्णको उच्चारण पनि पुराणको पानापानामा देखिन्छ। समानता, न्याय र मानवतावादी चिन्तक अम्बेडकरका अनुसार शूद्र एक विखण्डन पारिएको जाति थियो। यो चौथो वर्ण कसरी बन्यो भन्ने कुरा खोज गरिएको छ। त्यहाँ भनिएको छ कि शूद्रहरू क्षेत्रीयहरूको शाखा थियो। एक समय ब्राह्मण र क्षत्रीबीच द्वन्द्व भयो। यही क्रममा पराजित समूह शूद्र भए। उनीहरूलाई चौथो वर्णमा झारियो। स्मरणीय छ, शूद्रमा क्षेत्रीय मात्र नभई अन्य धेरै जातिबाट आएका मिश्रित छन्। विभिन्न ऐतिहासिक तथ्य प्रमाणले शूद्रहरूको नेपालमा उपस्थिति हजारौं वर्षअघिबाटै भएको देखिन्छ। यसको प्रमाणको रूपमा मध्यपश्चिम र सुदूरपश्चिम नेपालमा उनीहरूका हरेक जिल्लामा कोट, किल्ला, गढी, भूमि, देवीदेवता र बसोबासको निरन्तरता हो। कर्नालीभेरी नामकरणसमेत शिल्पी (शूद्र) समुदायले नै नामकरण र सभ्यताका विकास गरेबाट स्पष्ट पार्छ। तराईमधेसमा चर्चित सहलेश सम्राट्, शिरध्वजका समकालीन डोम राजवंश, चमारहरूले विकास गरेको सिम्रौनगढ वर्तमान साक्ष्य हुन्। शासकीय सामन्ती मानसिकताले प्रदेश नामकरणमा सहलेश सम्राट् नदेख्नु रैथाने शूद्रको इतिहास धूलीकरण गर्नु हो। नेपालको इतिहासमा शूद्र जातिले खुलेर पढ्न पाएको झन्डै ५५ वर्ष मात्र भएको छ। सिद्धिश्वरमान श्रेष्ठ र श्यामकृष्ण जोशीद्वारा लिखित नेपाल परिचय पुस्तकमा नेवारभित्रका शूद्र जातिको बारेमा प्रष्ट उल्लेख गरेका छन्। वर्ण विभाजन गर्न विश्वमित्र र वशिष्ठ ऋषिहरूले वेदको रचना गरे। चातुर्वण्र्य व्यवस्था सुरु गरे। जसको फलस्वरूप समाज विकास भएको व्यापारी वर्ग, शिल्पकार, उद्यमीवर्ग आदि वैश्य श्रेणीमा दरिए। निर्धन, पहुँचविहीन, शिक्षामा वञ्चित बनाइएका सीपकलाका खानी र श्रमका पुजारीलाई धार्मिक ग्रन्थले बाँधियो। रसीले कसियो, माथि जाने खुट्किला भत्काइयो। आज त्यही वर्ग समाजमा शूद्र भएर बाँचिरहेको छ। वर्तमानमा राजनीतिक व्यापारी र सत्ताका लागि भोट बैंक ठान्नेहरूलाई शिल्पी पहिचान पनि घाँडो भएको छ। कथित दलित अपमानित कलंकबाट भाग्ने जमात बढिरहेको छ। विभिन्न वस्तुगत र तथ्यगत आधारलाई केलाउँदा नेपालका शूद्रहरू जातीय, सांस्कृतिक, भाषिक, धार्मिक (मन्त्रतन्त्र, प्रकृतिपूजक र बोन) पहिचानका आधारमा कबिला रैथाने समूह नै हुन् भन्न सक्ने थुप्रै आधार छन्। यससम्बन्धी गहन खोज, अनुसन्धान नभएको मात्र हो। लिखित इतिहास र अभिलेखीकरण नहुँदैमा रैथाने जातिको अस्तित्व मास्न मिल्दैन। उनीहरूको स्वतन्त्र अस्तित्व, इतिहास र पहिचानको संरक्षण गरिनु राज्यको कुनै जिम्मेवारी हुँदैन ?मानसखण्ड, हिमवतखण्डदेखि तराईमा हजारौंवर्ष अघिबाटै रगत पसिना चुहाएका शूद्र जातिलाई पाखा लगाउन मिल्न छ ? विश्वविख्यायत इतिहासकार एचए डेविडका अनुसार, नेपालका जातिहरूमा शूद्र जातिहरू नेपालका रैथाने हुन्, यिनको पहिचानलाई इतिहासमा नलेखिदिँदा यो जाति पाखा पर्यो। विश्वविख्यायत इतिहासकार एचए डेविडका अनुसार नेपालका जातिहरूमा शूद्र जातिहरू नेपालका रैथाने हुन्, यिनको पहिचानलाई इतिहासमा नलेखिदिँदा यो जाति पाखा पर्यो । यसले के बुझ्न सकिन्छ भने उनीहरूलाई राज्यको पहँुचभन्दा बाहिर पारियो। शासकहरूकै गुणगानले भरिएका एकपक्षीय भ्रमपूर्ण इतिहास लेखियो। लेखमा भोगीराज चामलिङको मदन पुरष्कार प्राप्त पुस्तकको जस्तै कथित दलितको प्रमाण खोइ ? भनिएको छ। शूद्रलाई शिक्षा लिइयो भने कानमा सिसा र फलाम पगालेर हालिदिनु, जिब्रो काटिदिनु त्यो पनि नभए मृत्युदण्ड दिनु भन्ने मनुको दण्डविधान यादै होला। जालझेल, षड्यन्त्रले नै भरिएका भए पनि प्रमाण बच्ने त लेखपढ गर्न पाएकाहरूकै होलान्। अनि चामलिङहरूलाई उत्पीडन भएको करिब अढाई सय वर्ष जति भयो। तर शूद्र अर्थात् कथित दलितमाथिको उत्पीडन ३५ सय वर्षभन्दा बढी भइसक्यो। तुलना गर्नुस्, तथ्यप्रमाण कसको बढी बाँच्छन् होला ? विषय वा प्रसंगले अर्को अर्थ नलागेमा रैथाने गन्धर्वले हामी किराँती हौ भन्न खोजिएको होइन। तर वर्तमान किराँत सभ्यताको विकासको जग गन्धर्व थिए भन्ने भुल्नु हुँदैन। नेपाली प्राचीन इतिहासमा किराँत, यक्ष, किन्नर र गन्धर्वसँगै आउँछन्। अनि गन्धर्वलगायत शूद्रलाई रैथाने हुन्भन्दा नाक खुम्च्याउनुपर्ने कारण के छ ? लेखले हिटलरकै नक्कलमा वंश शुद्धता, नश्ल शुद्धता, जिन शुद्धतालाई घुमाउरो तरिकाले विवेचना गरेको छ। आदिमकालमा मानवको रूप, रङ, आकार, प्रकार वा स्वरूप प्रकृतिसँगको लामो संघर्षले परिवर्तन गर्ने कुरा प्रमाणित छ। एक अर्को कविलासँग घुलमिल र मिसमास भएपछि जाति शुद्धता सकिएको हो। शूद्र अर्थात् वर्तमानमा कथित दलित तीनवटा जातीय समूहबाट बनेको छ, मंगोल किराँत, खस र अष्ट्रोद्रविड। रामबाट मारिएका तपस्वी शम्बुक द्रविडकै पुर्खा (शूद्र) नै थिए। समाजवादी चिन्तक अम्बेडकरको गहन खोजले भन्छ ऋग्वेदमा नागको वर्णनबाट नै के थाहा पाइन्छ भने नागहरूको धेरै प्राचीन समूह थियो। साथै नाग कुनै पनि प्रकारका आदिम जाति अथवा असभ्य मान्छेहरू थिएनन् भन्ने कुरा सम्झिन जरुरी छ। नाग र भारतका राजपरिवार बीचमा अन्तरजातीय विवाहको माध्यमबाट धेरै निकट सम्पर्क रहेको तथ्यमाथि इतिहासले प्रकाश पार्छ। इतिहासअनुसार नागहरूको सांस्कृतिक स्तर उच्च मात्रै होइन, उनीहरूले भारतको एउटा ठूलो हिस्सामा शासन गरेका थिए। महाराष्ट्र (सार्की महरबाट बनेको) नागहरूको घर हो भनेर भन्नु आवश्यक नै छैन। यहाँका मानिस र राजाहरू नाग जातिका थिए। इस्वी कालको प्रारम्भिक शताब्दीमा आन्ध्र प्रदेश र यसको छिमेकी क्षेत्र नागको अधीनमा थियो भन्ने प्रमाण स्रोतहरूबाट पाइन्छ। प्राचीन भारतीय इतिहासमा वर्णित नागमध्ये चौथो इस्वीका उत्तर भारतीय नाग घराना अत्यधिक प्रसिद्ध र ऐतिहासिक रूपमा मान्यता मान्यता प्राप्त छन्। यसका अतिरिक्त तेस्रो र चौथो इस्वीको पूवाद्र्धमा नागराजाहरूले शासन गर्थे। जुन पौराणिक मुद्राशास्त्र तथा पुरालेखशास्त्रका प्रमाणहरूबाट सिद्ध हुन्छ। द्रविड र नाग शब्द एकैखाले मान्छेको दुई अलग नाम हो। नाग उनीहरूको प्रजातीय या सांस्कृतिक नाम थियो भने द्रविड उनीहरूको भाषागत नाम थियो। यस तथ्य वर्णनले दक्षिण भारतका द्रविड, उत्तर भारतका नाग अथवा असुरहरू थिए भन्ने निश्चित गर्छ। त्यसैले नाग र द्रविड एउटै मान्छे हुन्। यसरी दास तिनै हुन्, जो नाग थिए र नाग तिनै हुन् जो द्रविड थिए। अम्बेडकरले १४ अक्टोबर १९५६ का दिन आफ्नो पुर्खाहरूको आदिम थलो नागपुरमा धर्मान्तरण सभामा लाखौं अनुयायीबीच सम्बोधन गर्दै नागपुर नै रोज्नुको कारण बताएको विषय चर्चामा छ। यसबाट शूद्रहरूको साइनो सम्बन्ध छर्लंग हुन्छ। आर्य कुनै जात होइन, यो संस्कार, व्यवहार, कामकर्म जनित शब्द हो। सबै कुराबाट मुक्त मानवलाई महामानव बुद्धले आर्य भन्नु भएको थियो। त्यसैको नक्कल गरेर बाठाहरूले आफ्नो बनाए, तर उनीहरू मुक्त छन् कि छैनन् ? उनीहरू नै जानून ! डा राजाराम सुवेदीले तथ्य प्रमाणसमेत लुकाउने, छिपाउने र सडाउने काम गरेका छन्। दमाई जातिको प्राचीन दमु लिपिको छायाँ कपी उहाँसँग छ। तर जति पटक अनुरोध गरे पनि दिन मान्नु हुन्न। संगीत प्रतिष्ठानले गराएको अध्ययनमा गन्धर्वको लोपोन्मुख अरबाजोलाई आर्यबाजो भनी पहिलोपटक न्वारान गरेर हडप्न खोज्नु भएको छ। यसअघिका कुनै पनि इतिहास, संस्कृतिविद्हरूले यस्तो काम गरेको पाइँदैन। यसलाई तत्कालै सच्याउनु जरुरी छ। खप्तड स्वामीले समेत आफ्नो आत्मज्ञान (२०५६) पुस्तकमा सार्की (खापरदह) माडौंको बारेमा चर्चा गर्नुभएको छ। त्यसैले नेपालका शूद्र जाति रैथाने हुने प्रमाणित हुन्छ।  लेखकद्वय कला र संस्कृति अध्येता हुन्।"
"आजको मौसम : कतै कुहिरो , कतै घाम, वर्षाको संभावना के छ?","काठमाडौं : हाल देशमा पश्चिमी वायुको सामान्य प्रभाव रहेको छ। जसले गर्दा पहाडी भूभागमा आंशिक बदली रही तराईका भूभागमा हुस्सु र कुहिरो लागेको मौसम पूर्वानुमान महाशाखाले जनाएको छ। काठमाडौं उपत्यकामा बिहानदेखि घाम लागिरहेको छ। आज बिहान काठमाडौंको तापक्रम ३८ डिग्री सेल्सियस रहेको थियो। बिहानैदेखि लागेको बाक्लो हुस्सु र कुहिरो हटेसँगै उपत्यकाबासीले तातो महशुस गरेका छन्। महाशाखाका अनुसार आज प्रदेश १ ,बागमती प्रदेश गण्डकी तथा लुम्बिनी प्रदेशका पहाडी भूभागमा आंशिकदेखि सामान्य बदली रही बाँकी भूभागमा आंशिक बदली रहनेछ। देशको उच्च पहाडी तथा हिमाली भूभागमा थोरै स्थानहरुमा हल्का हिमपातको संभावना रहेको छ। यस्तै आज राती देशको पहाडी भूभागमा आंशिकदेखि सामान्य बदली रही बाँकी भूभागमा आंशिक बदली रहनेछ। देशको उच्च पहाडी तथा हिमाली भूभागमा थोरै स्थानहरुमा हल्का हिमपातको संभावना रहेको छ। देशभर चिसो बढेकाले महाशाखाले आगामी २४ घन्टाका लागि चेतावनी तथा परामर्श जारी गरेको छ। देशको उच्च पहाडी तथा हिमाली भूभागका थोरै स्थानहरुमा हल्का हिमपातको संभावना रहेकाले चिसोबाट बच्न र त्यसको प्रभावबाट जोगिन आवश्यक सुरक्षा तथा सतर्कता अपनाउन अनुरोध गरेको छ।"
"प्रधानमन्त्री देउवा, प्रचण्ड र नेपालबीच भेटवार्ता : एमसीसीबारे छलफल","काठमाडौं : प्रधानमन्त्री एवं नेपाली कांग्रेसका सभापति शेरबहादुर देउवा र नेकपा (माओवादी केन्द्र) का अध्यक्ष पुष्पकमल दाहाल 'प्रचण्ड' र नेकपा एकीकृत समाजवादीका अध्यक्ष माधवकुमार नेपालबीच भेटवार्ता भएको छ । सोमबार बालुवाटारमा भएको भेटमा संसदको गतिरोध अन्त्य, एमसीसी, स्थानीय तहको निर्वाचनलगायतका विषयमा छलफल भएको स्रोतले बताइएको छ । बिहान साढे १० बजे प्रचण्ड र नेपाल प्रधानमन्त्री देउवालाई भेट्न बालुवाटार पुगेका थिए। उनीहरुबीच करिब २ घण्टा छलफल भएको छ। स्थानीय तहको निर्वाचन आउँदो जेठ मसान्तभित्र गर्न सत्ता गठबन्धनमा सहमति जुटेको छ । तर एमसीसीबारे भने सत्तागठबन्धनभित्र विवाद चुलिएको छ। प्रधानमन्त्री देउवा एमसीसी संसद्बाट पारित गराउनुपर्ने पक्षमा छन्। प्रचण्ड र नेपाल भने परिमार्जनसहित पारित गर्नुपर्ने अडानमा छन्। यता गठबन्धनका अर्का घटक जनता समाजवादी पार्टी (जसपा) का संघीय परिषद् अध्यक्ष बाबुराम भट्टराईले मध्यराति ट्वीट गर्दै उनले आलटाल नगरी अमेरिकी मिलेनियम च्यालेञ्ज कर्पोरेसन (एमसीसी) सर्वसम्मतिले संसदबाट पारित गर्नुपर्ने धारणा राखेका थिए। सत्तारुढ गठबन्धनले एमसीसी सम्झौताबारे साझा धारणा बनाउन कार्यदल बनाएको छ। कार्यदलमा नेकपा (एकीकृत समाजवादी)का नेता झलनाथ खनाल, कांग्रेस नेता एवं सञ्चार तथा सूचना प्रविधिमन्त्री ज्ञानेन्द्रबहादुर कार्की र माओवादी केन्द्र नेता नारायणकाजी श्रेष्ठ छन्। कार्यदलले काम अगाडि नबढाएपछि प्रधानमन्त्री देउवाले एमसीसी पारित गराउन पहल स्वरुप कार्यदलका नेताहरुसँग छलफल गरेका थिए। प्रधानमन्त्री देउवाले संसदमा तत्काल प्रस्ताव पेश गर्नुपर्ने धारणा राखेको बताइएको छ। प्रधानमन्त्री देउवाले एमसीसी अगाडि नबढाए गठबन्धन टुट्ने संकेत गरेका छन्। प्रधानमन्त्री एवम् कांग्रेस सभापति देउवाले माओवादीको महाधिवेशन उद्घाटन समारोहमै एमसीसी राम्रोसँग पढ्नअभिव्यक्ति दिएका थिए। सार्वजनिक रुपमै उनले एमसीसी ऋण होइन, अनुदान हो। कसैले सित्तैमा पैसा दिन्छुभन्दा पनि लिन्न भन्छन्भन्ने धारणा राख्दै आएका छन्। गठबन्धनभित्रका दल एमसीसीको विषयमा पक्ष विपक्ष बन्दा ठोस निर्णय हुन सकेको छैन। यस अगाडि प्रधानमन्त्री देउवाले एमसीसी संसद्बाट अनुमोदन गर्ने प्रस्तावमा सहयोग गर्न विपक्षी एमाले अध्यक्ष केपी ओलीलाई भेटेर प्रस्ताव गरेका थिए। देउवा बालकोट पुगेर संसद्को अवरोध हटाउन र एमसीसी पारित गर्न ओलीसँग आग्रह गरेका हुन्।"
लागुऔषधसहित तीनजना पक्राउ,"मलंगवा : सर्लाहीको विभिन्न स्थानबाट प्रहरीले लागुऔषधसहित ३ जनालाई पक्राउ गरेको छ । मलंगवाबाट कारमा लागुऔषध लिएर नवलपुरतर्फ जाँदै गरेको अवस्थामा प्रहरीले सर्लाहीको कबिलासी नगरपालिका वडा नं ८ बाट लालबन्दी ८ बस्ने ४३ वर्षीय अख्तर हुसैन र इश्वरपुर नगरपालिका ६ बस्ने ३६ वर्षीय अशोक लामालाई प्रहरीले पक्राउ गरेको हो। एच आर २६ बि एफ १८७६ नम्बरको कारमा जादैं गरेको अवस्थामा प्रहरीले चेकजाँच गर्दा लुकाई राखेको अवस्थामा डाइलेक्स डिसी (१०० एमएल) ११ बोत्तल, नोफिन फेर्नगन ११ एम्पुल र हाइ टेक इन्जेक्सन ३ थान बरामद गरेको छ । प्रहरी चौकी अगाडी चेकजाँच गर्ने क्रममा हुसैनको साथबाट उक्त लागुऔषध बरामद गरिएको हो । लागुऔषध बरामद भएपछि हुसैन र कार चालक लामालाई पक्राउ गरिएको जिल्ला प्रहरी कार्यालय सर्लाहीले जनाएको छ । पक्राउ परेका हुसैन र लामासहित कारको थप अनुसन्धान भइरहेको जिल्ला प्रहरी कार्यालय सर्लाहीका प्रहरी नायव उपरीक्षक माधवप्रसाद बुढाथोकीले जानकारी दिएका छन् । त्यसैगरी जिल्ला प्रहरी कार्यालय सर्लाहीबाट खटेको प्रहरी टोलीले सदरमुकाम मलंगवा वडा नं ७ गणेशिया टोलबाट २० किलो ९ सय ग्राम लागुऔषध गाजा एकजना महिलालाई पक्राउ गरेको छ । पक्राउ पर्नेमा जिल्ला मकवानपुर कैलाश गाउँपालिका वडा नं ५ बस्ने ३० वर्षीया करिश्मा मोक्तान रहेको जिल्ला प्रहरी कार्यालय सर्लाहीले जनाएको छ । गणेशियामा चेक प्वाइन्ट थापी सवारी साधन र पैदल यात्रुलाई चेकजाँच गर्ने क्रममा मोक्तान सवार प्रदेश ०२००१ह १४०२ नम्बरको टेम्पुलाई चेकजाँच गर्दा लागुऔषध गाजासहित मोक्तानलाई पक्राउ गरिएको प्रहरी नायव उपरीक्षक बुढाथोकीले जानकारी दिए। पक्राउ पर्ने मोक्तानलाई जिल्ला प्रहरी कार्यालयमा ल्याइ थप अनुसन्धान भइरहेको प्रहरीले जनाएको छ ।"
२४ वर्षपछि स्वदेश जाँदै अफ्रिकी हात्ती,नयाँ दिल्ली : भारतको राजधानी दिल्लीस्थित उच्च अदालतले करिब २४ वर्षपछि अफ्रिकी हात्तीलाई स्वदेश फिर्ता गराउने प्रतिज्ञा गरेको छ । अदालतले अफ्रिकी मुलुकबाट ल्याइएको शंकर नामक सो हात्तीलाई २४ वर्षपछि स्वदेश फिर्ता गराउने प्रतिज्ञा गरेको हो । करिब २४ वर्षअघि जिम्वाबे सरकारले पूर्व भारतीय राष्ट्रपति शंकर दयाल शर्मालाई दुई वर्षीय जंगली हात्ती उपहारस्वरुप दिएको थियो । उपहार दिएपछि सो हात्तीलाई भारतीय उडानमार्फत जिम्बाबेहुँदै राजधानी दिल्लीमा पुर्याइएको। शंकर नाम राखिएको सो हात्तीलाई दिल्ली चिडियाखानामा राखिएको थियो । सो अफ्रिकी हात्ती लामो समयदेखि चिडियाखानामा एक्लै भएको भन्दै गैर नाफामुखी संख्या युथ फर एनिमल्सकी संस्थापक १६ वर्षीया निकिता धावनले अदालतसमक्ष मुद्धा दायर गरेकी थिइन् । सो हात्ती वर्षौदेखि चिडियाखानाभित्र एक्लै कैद भएको र चिडियाखानाबाट मुक्त गराई आफ्नै बासस्थानमा पुर्नवास गराउन निकिताले माग गरेकी थिइन् । साथै चिडियाखानाका अधिकारीहरुले सो हात्तीमाथि गलत व्यवहार गर्ने आरोपसमेत लागेको छ । अदालतमा जारी सो मुद्धा हेरफेरपछि दिल्लीको उच्च अदालतले सो हात्तीलाई अफ्रिका फर्काउने बाचा गरेको बीबीसीमा खबर छ । भारतीय चिडियाखानामा रहेका दुईवटा अफ्रिकी हात्तीमध्ये बुम्बई नामक हात्तीको सन् २००५ मा कर्नाटक चिडियाखानामा मृत्यु भएको थियो । भारतमा हात्तीलाई महत्वका साथ हेरिए पनि हात्ती संरक्षण र रेखदेखमा उचित ध्यान नपुर्याउँदा समस्या हुने गरेको बताइएको छ । भारतमा व्यक्तिगत र अन्य स्वार्थका लागि विभिन्न माध्यममार्फत विभिन्न मुलुकबाट जंगली जनावरहरु भित्र्याउने गरेको जानकारहरुले बताएका छन्।
१६ वर्षसम्म बनेन छात्रावास,"गौर : सम्झौताअनुसार १८ महिनामा निर्माण भइसक्नुपर्ने गौरस्थित श्री जुद्ध उमाविको छात्रावास भवन १६ वर्ष बितिसक्दा पनि अलपत्र छ। करोडांैको लागतमा भारतीय दूताबासको आर्थिक सहयोगमा उक्त छात्रावास निर्माण भइरहेको छ। २००४ सालमा स्थापित विद्यालयको छात्रावास, चमेनागृह तथा पर्खाल निर्माण गर्न दूतावासले आर्थिक सहयोग गरेको थियो। पहिलेको छात्रावास भवन जीर्ण हुँदै गएपछि त्यसलाई भत्काएर नयाँ बनाउन थालिएको थियो। वर्षौंसम्म भवन निर्माणको काम अधुरै रहँदा बाँकी रहेका निर्माण सामाग्रीहरू अलपत्र छन्। निर्माणाधीन भवनको पर्खालमा झार उम्रिएका छन्। काठका झ्याल, ढोका कुहिन थालेका छन्। भारतीय दूतावासको सहयोगमा तत्कालीन जिल्ला विकास समिति रौतहटले २०६२ सालमा गोर्खा स्काइ क्यानियन जेभीसँग भवन बनाउन सम्झौता गरेको थियो। ५४ वटा कोठा भएको तीनतले भवन निमार्णका लागि कम्पनीले १६ वर्षअघि १ करोड ९८ लाख ७९ हजारमा ठेक्का सम्झौता गरेको थियो। एकतले भवन बनाउँदै गर्दा काम रोकिएको थियो। पछिल्ला वर्षहरूमा बेलाबेलामा मन्त्रालयले भवनको विषयमा केकसो छ भनेर सोध्ने गरेका विद्यालय प्रशासनलाई अलपत्र भवनबारेमा जानकारी नभएको जवाफ दिने गरेको विद्यालयका प्रधानाध्यापक चन्देश्वर राउतले बताए। छात्रवास भवनको २०६२ वैशाख १५ गते तत्कालीन भारतीय राजदूत शिवशंकर मुखर्जीले शिल्यान्यास गरेका थिए। निर्माण अधुरो भएपछि तत्कालीन जिल्ला विकास समितिले २०६९ सालमा निर्माण कम्पनीलाई कालो सूचीमा राखी हर्जना भराउन सार्वजनिक खरिद अनुगमन कार्यालयलाई पत्राचार गरेको थियो। ठेकेदारले पहिले नै ३५ लाख पेस्की र ७३ लाख ७१ हजार पहिलो किस्ता रकम लिइसकेको जनाइएको छ। निर्माण कम्पनीसँग १८ महिनाको सम्झौता रहेको कागजात छ। तर, १६ वर्ष बितिसक्दा पनि निर्माण हुन सकेको छैन, जिल्लास्थित प्राविधिक कार्यालयका एक कर्मचारीले बताए। गौरमा रहेको प्राविधिक कार्यालयले विभिन्न समयमा २० पटकभन्दा बढी निर्माणका विषयमा ठेकेदार कम्पनी पत्राचार गरेको जनाएको छ। त्यस समय आन्दोलन, चन्दा आतंकलगायतको कारण देखाउँदै काम गर्न असहज भएको र पछि सामानको मूल्य बढेकाले काम गर्न नसकेको कम्पनीले जवाफ दिँदै आएको छ। केही वर्ष अघिदेखि प्रदेश २ सरकारको सहयोगमा सोही विद्यालयमा १ करोड २० लाख लागतमा अर्को छात्रावास भवन निर्माण भइरहेको विद्यालय प्रशासनले जनाएको छ।"
विद्युत् प्राधिकरणको सयौं रोपनी अतिक्रमण,"काठमाडौं : नेपाल विद्युत् प्राधिकरणसँग कति जमिन छ भनेर आठ वर्षअघिसम्म यकिन थिएन। ऊर्जा मन्त्रालयले २०७० साउन १ गते बनाएको समितिले ३१ हजार ७ सय ७ रोपनी रहेको निष्कर्ष निकाल्यो। त्यसयता थप करिब ३ हजार रोपनी पाइएको प्राधिकरणका उच्च अधिकारी बताउँछन्। यीमध्ये १ हजार ४ सय ७४ रोपनी अतिक्रमणमा परेको छ। १ हजार ३ सय ६० रोपनी व्यक्तिले हडपेको प्राधिकरणको सामान्य सेवा विभागअन्तर्गत सम्पत्ति व्यवस्थापन शाखाको तथ्यांक छ। तर, तथ्यांकमा उपलब्ध विवरण जोड्दा त्योभन्दा बढी हिसाब देखिन्छ। प्राधिकरण गठन हुनुभन्दा अघिदेखिका जग्गा भएकाले अझै यकिन तथ्यांक भन्न नसकिने प्रवक्ता सुरेश भट्टराई बताउँछन्। तत्कालीन ऊर्जा विभाग, नेपाल विद्युत् कर्पोरेसन र विकास समितिहरू मर्ज भई २०४२ सालमा प्राधिकरण गठन भएको हो। त्यस क्रममा तत्कालीन निकायहरूको सम्पत्ति अधिग्रहण गरिएको थियो। विसं १९६८ मा फर्पिङ जलविद्युत् केन्द्र खोल्दादेखिकै जग्गा विवाद भेटिएको प्राधिकरणका उच्च अधिकारी बताउँछन्। प्राधिकरण गठन हुनेबित्तिकै संरक्षण नभएर पनि संस्थाको सम्पत्ति अतिक्रमण बढेको स्वीकार गर्छन्, सामान्य सेवा विभाग प्रमुख विश्वनाथ शर्मा। प्राधिकरणसँग २८ हजार ३ सय ५१ रोपनीको मात्रै लालपुर्जा छ। करिब ६ हजार रोपनी अन्योलग्रस्त देखिएको छ। जसमा ३ हजार रोपनीको लालपुर्जा लिने क्रममा र अधिग्रहण गरिएको ३ हजार रोपनीको स्रेस्ता नरहेको स्रोत बताउँछ। प्राधिकरणको जमिन हडप्नेमा सरकारी निकाय, अर्धसरकारी निकाय, निजी संस्थादेखि व्यक्तिसम्म छन्। सम्बन्धित स्थानीयवासीले मुआब्जा लिए पनि जग्गा भने भोगचलन गरिरहेको देखिन्छ। सुकुम्बासी बनेर पनि जग्गा अतिक्रमण गर्ने प्रवृत्ति पनि छ। अतिक्रमित जग्गामध्ये अधिकांशको कागजात प्राधिकरणसँग रहेको जनाइएको छ। संस्थासँग लालपुर्जा भएर पनि स्थानीयवासीले भोगचलन गरेका जग्गा अधिकांश सम्बन्धित जिल्ला प्रशासन कार्यालयहरूमार्फत कारबाहीमा छन्। केहीको मुद्दा सर्वोच्च अदालतमा विचाराधीन रहेको जनाइएको छ। यी सबै राज्यका सम्पत्ति भएकाले राज्यले नै कडा कारबाही गर्न सक्ने प्रवक्ता भट्टराई बताउँछन्। यो सबै सरकारको सम्पत्ति हो। प्राधिकरणले वस्तुस्थितिको जानकारी सरकारलाई गराउन सक्छ, उनी भन्छन्। व्यक्तिगत रूपमा सबैभन्दा धेरै त्रिशूली जलविद्युत् केन्द्रमा १ हजार १ सय ७४ रोपनी अतिक्रमण भएको तथ्यांक छ। प्राधिकरणका उच्च अधिकारी भने त्यहाँ १ सय ५० रोपनी मात्रै मिचिएको बताउँछन्। त्यसपछि सुर्खेत वितरण केन्द्रमा १ सय १८, फर्पिङ जलविद्युत् केन्द्रमा ६६, सुनकोसी जलविद्युत् केन्द्रमा २३, लमही १३२ केभी सबस्टेसनमा १०, कुलेखानी दोस्रो जलविद्युत् केन्द्रमा १०, धनकुटा वितरण केन्द्रमा ७, कुलेखानी प्रथम जलविद्युत् केन्द्रमा ६ रोपनी अतिक्रमणमा परेको तथ्यांक छ। यस्तै, माटो, ढुंगा तथा कंक्रिट प्रयोगशालामा ८ आना, सिरहा वितरण केन्द्रमा १ आना १ पैसा, तौलिहवा वितरण केन्द्रमा ३ रोपनी, मोदी खोला जलविद्युत् केन्द्रमा ८ आना, देवीघाट जलविद्युत् केन्द्रमा २ रोपनी, इलाम वितरण केन्द्रमा ४ आना, सेती फेवा जलविद्युत् केन्द्र र कालीगण्डकी ए जलविद्युत् केन्द्रमा २२ रोपनी स्थानीयवासीले हडपेको जनाइएको छ। अकुत कमाउने उद्योग र घरना नै तिर्दैनन् बिजुलीको बिल: बक्यौता ३५ अर्ब, नतिर्नेको सूचीमा कोको ? ठूलाबडासँग किन उठाएन प्राधिकरणले ३५ अर्ब ? बिजुलीको ३५ अर्ब तत्काल उठाऔं ३५ अर्ब नतिर्नेको किन काटिँदैन बिजुली ? सरकारी निकायले नै धनकुटा वितरण केन्द्रमा ६०, कुँडहर सबस्टेसनमा ५, पनौती जलविद्युत् केन्द्रमा १, सुनकोसी जलविद्युत् केन्द्रमा ७, मोदी खोला जलविद्युत् केन्द्रमा १, गौर वितरण केन्द्रमा ८ रोपनी र माटो ढुुंगा तथा कंक्रिट प्रयोगशालामा ५ आना हडपेका छन्। वीरगन्ज वितरण केन्द्रको पोखरीया सबस्टेसनभित्रको जग्गा पनि कब्जा जमाएको जनाइएको छ। सार्वजनिक बाटोका कारण कुँडहर सबस्टेसनमा १४ रोपनी र स्याङजा वितरण केन्द्रमा ९ आना मिचिएको छ। अर्धसरकारी निकायले पोखराको टाउन प्लानिङभित्रको शिवमार्ग र कुँडहर मार्गमा १० रोपनी र सुनकोसी जलविद्युत् केन्द्रमा ६ आना अतिक्रमण गरेका छन्। निजी संस्थाले जलेश्वर वितरण केन्द्रमा २ रोपनी, पनौती जलविद्युत् केन्द्रमा २, रोपनी हडपेका छन्। भट्टराईका अनुसार प्राधिकरण व्यवस्थापनले यसबारे सरकारलाई जानकारी गराएको छ। आफूले पनि कानुनी प्रक्रिया अघि सारेको उनको भनाइ छ। हरेक वितरण केन्द्रका कर्मचारीलाई पनि सचेत पारिरहेको जनाइएको छ। पहिलाको अवैज्ञानिक जग्गा नापी प्रणालीका कारण यी जग्गाहरूको विवाद रहेको उनी बताउँछन्। प्राधिकरणले पछि लिएका जग्गामा विवाद नरहेको उनको भनाइ छ। भूमि विज्ञ जगत देउजाका अनुसार सरकारी जमिनको रेकर्ड राख्ने चलन छैन। सरकारको जग्गाबारे स्थानीयवासी जानकार नहुने भएकाले पनि अतिक्रमणमा पर्ने गरेको देउजा बताउँछन्। सरकारी सम्पत्तिको संरक्षण गर्न स्थानीय सरकारले वैज्ञानिक तवरले लगत बनाएर नराखेसम्म यस्ता समस्या आइरहन्छन्, उनी भन्छन्, यस्तै, सरकारी जमिनको पूरै जिम्मेवारी सरकारले मात्र लियो। यसमा समुदायले अप्ठ्यारो नपरेसम्म चासो नलिने भएकाले पनि समस्या आइरहेको छ। उनका अनुसार प्राधिकरणका आयोजनाहरू बनाउन लिइएका घरजग्गाको लगत सही छैन। प्राधिकरणमा एउटा लगत छ, भौतिक मन्त्रालयमा अर्को। सही र एकिन लगत पाउन सकिने अवस्था छैन, उनी भन्छन्, यसका लागि एकीकृत विद्युतीय जमिनको लगत प्रणालीको विकास गर्न आवश्यक छ। यस्तै, आयोजनाहरूका आवश्यक नभएका जग्गाहरूको प्रयोगमा व्यवस्था देखिन्छ। प्राधिकरणका कार्यकारी निर्देशक कुलमान घिसिङ आफ्नो सम्पत्तिको रक्षा आफैं गर्ने बताउँछन्। हामीले आफ्नो सम्पत्ति रक्षाको काम गर्दै पनि आएका छौं। कतिपय ठाउँमा हाम्रा जग्गाहरू किटान गरी लालपुर्जा नलिएको अवस्थामा लालपुर्जा लिने काम प्रक्रियामा छ, कार्यकारी निर्देशक घिसिङ भन्छन्, हाम्रा भएका जग्गाहरूलाई सिमांंकन गर्ने, तारबार गर्ने काम पनि भइरहेको छ। मुख्य लोकेसनमा भएका जग्गाहरूमा प्राधिकरणका भवनहरू पनि बनाउँदै छौं। नेपाल विद्युत् प्राधिकरणको बालाजु सबस्टेसन । यहाँ ३६ रोपनी अतिक्रमणमा परेको थियो । त्यससम्बन्धी मुद्दा प्राधिकरणले जितेर लालपुर्जा बनाउने क्रममा रहेको जनाइएको छ । तर, त्यही जग्गाको बीचमा हाल सडक खनिएको छ । तस्बिर : अशोक दुलाल प्राधिकरणका पूर्वकार्यकारी निर्देशक मुकेश काफ्ले आफ्नो पालामा संस्थाको जग्गा अध्यावधिक गर्ने काम सुरु गरेको बताउँछन्। मैले लालपुर्जा लिने, अतिक्रमणमा परेका जग्गाफिर्ता ल्याउन केही कामअघि बढाएको थिएँ। एकदुई ठाउँमा मुद्दा पनि दायर गरेका थियौं, पूर्वकार्यकारी निर्देशक काफ्ले भन्छन्, यो विषय प्राधिकरणको व्यवस्थापकीय चासो र प्राथमिकतामा पर्नुपर्छ। किनभने, यो अर्बौंको सम्पत्तिको विषय हो। प्राथमिकतामा नपर्दा सरकारी सम्पत्ति दुरुपयोग हुँदै जाने हुन्छ। यो विषयलाई ओझेलमा पार्ने बित्तिकै अतिक्रमण गर्नेहरूको मनोबल बढ्दै जाने हुन्छ। पछिल्ला समय यो विषय प्राधिकरणको प्राथमिकतामा नपरेको देखिन्छ। समिति र आयोगको निर्देशनमा के छ ? ऊर्जा मन्त्रालयले प्राधिकरणको जग्गा अभिलेखका लागि बनाएको समितिमा प्राधिकरणका तत्कालीन सञ्चालक समिति सदस्य सन्तोषनारायण श्रेष्ठ संयोजक थिए। ऊर्जा मन्त्रालयका सहसचिव किरणराज शर्मा, प्राधिकरणका कानुन विभाग प्रमुख गोसाइ केसी, आमन्त्रित सदस्यमा प्राधिकरणकै सम्पत्ति व्यवस्थापन शाखाका राजकुमार कँडेरिया सदस्य थिए। उक्त टोलीले प्राधिकरणको स्वामित्वमा रहेका घरजग्गाको लगत, अवस्था र उपयोगसम्बन्धी अध्ययन प्रतिवेदन २०७० तयार पारेको थियो। उक्त प्रतिवेदन सोही वर्ष मन्त्रालयलाई बुुझाइएको थियो। समितिले प्रतिवेदनमार्फत लालपुर्जा नभएका र अतिक्रमित जग्गा आफ्नो बनाउन प्रक्रिया बघि बढाउन निर्देशन दिएको थियो। मन्त्रालयले यसबारे अख्तियारी प्राधिकरणलाई दिएको थियो। उक्त प्रतिवेदनकै आधारमा अख्तियार दुरुपयोग अनुसन्धान आयोगले प्राधिकरणलाई अध्यावधिक गर्न २०७२ मा भनेको थियो। अख्तियारले सम्बन्धित जिल्ला प्रशासन कार्यालयहरूलाई पनि समन्वय गर्न निर्देशनात्मक पत्र पठाएको थियो। यस्तै, सार्वजनिक सम्पत्तिसम्बन्धी सरकारी, सार्वजनिक र गुठीजग्गा संरक्षणसम्बन्धी जाँचबुझ आयोग २०७६ ले पनि पत्राचार गरेको जनाइएको छ। सरकारी, सार्वजनिक र गुठीका जग्गाहरू विभिन्न ठाउँमा अवैध रूपमा कब्जा गरी बस्ने प्रवृत्ति दिनानुदिन बढिरहेको कुरा प्राप्त भएका निवेदन तथा उजुरी एवं विभिन्न व्यक्तिहरूको अन्तक्र्रिया समेतबाट महसुस हुन आएको छ। आम रूपमा सूचना जारी गरी अवैध कब्जा वा बसोबास प्रतिशून्य सहनशीलताको अवलम्बन सरकारले गर्छ, आयोगको प्रतिवेदनमा छ, यस्ता व्यक्तिहरूले यस्ता प्रकारको दण्ड जरिवाना व्यहोर्नु पर्छ भन्ने आम रूपमा चेतना दिने खालको प्रभावकारी सूचना प्रवाह गर्ने पद्धति अपनाउने पनि नगरिएको र कडा कारबाहीसमेत गर्ने नगरिएको पूर्वावस्थाको कारण समेतबाट निरुत्साहित हुनुपर्ने प्रवृत्ति प्रोत्साहित भएको र त्यस्ता जग्गा कब्जा गर्ने प्रवृत्ति बढिरहेको पाइन्छ। योप्रवृत्ति भयानक र चिन्ताजनक देखिन्छ। यस्तै, सरकारले अवैध बसोबास, कब्जा र भोग लागयतका अनियमिततालाई नियमित गर्ने गरी यस्तो भोग वा सम्पत्ति फिर्ता गर्ने कुरामा प्रोत्साहन दिई तत्काल सूचना जारी गरी यस प्रवृत्तिलाई निरुत्साहित गर्न आवश्यक रहेको आयोगको प्रतिवेदनले सुझाएको छ। महालेखापरीक्षकको ५८ औं वार्षिक प्रतिवेदनमा पनि यो विषय उठान गरिएको छ। प्राधिकरणले देखाएको सेयर पुँजी तथा दीर्घकालीन ऋण महालेखा नियन्त्रक कार्यालयको तथ्यांकसँग विगतदेखि भिडान गरेको छैन। वर्षान्तमा रहेको असामी र बैंक मौज्दात समर्थन पत्रद्वारा भिडान गरेको छ। वित्तीय विवरणमा कतिपय चालू प्रकृतिका खर्चलाई निर्माणाधीन सम्पत्तिमा पुँजीकृत गर्ने गरेको, अतिक्रमण भएका १ हजार ४ सय ७४ रोपनी जग्गाको लालपुर्जा प्राप्त नगरेको, निर्माण कार्य सम्पन्न भइसकेका सम्पत्तिहरू पुँजीकृत नगरको, सम्पत्तिको विस्तृत विवरण रहेको सफ्टवेयरले देखाएको रकम तथा वित्तीय विवरण उल्लेख भएको रकमबीच ६ अर्ब ३ करोड रुपैयाँ फरक देखिएबाट प्राधिकरणको सम्पत्ति यकिन हुन सकेन, प्रतिवेदनमा लेखिएको छ, यस अवस्थामा कट्टी गरेको ह्रास खर्चसमेत यथार्थ देखिँदैन। यसर्थ, प्राधिकरणको आर्थिक अवस्था र कारोबारको सही तथा यथार्थ चित्रण गर्ने गरी वित्तीय विवरण तयार पार्नुपर्छ। प्राधिकरणका चलअचल सम्पत्तिको अभिलेख राख्ने काम सम्पत्ति व्यवस्थापन शाखाअन्तर्गत पर्छ। पहिला सम्पत्ति व्यवस्थापन महाशाखा भनेर नाम राखिएको थियो। तर, साधनस्रोत घटाएर शाखामा झारेको जनाइएको छ। सीमित साधनस्रोत भए पनि आफ्ना सम्पत्ति संरक्षणको काम गरिरहेको विभागीय प्रमुख शर्मा बताउँछन्। प्राधिकरणका सम्पत्तिको रेखदेखका लागि अहिलेको साधनस्रोतले नभ्याउने शाखाका प्रशासन अधिकृत सुमन पाण्डे बताउँछन्। सम्पत्ति व्यवस्थापन विभाग नै बनाउनुपर्ने पाण्डेको भनाइ छ। कुलमान घिसिङ, कार्यकारी निर्देशक, नेपाल विद्युत् प्राधिकरण हाम्रो सम्पत्तिको रक्षा हामी आफैंले गर्ने हो। आफ्नो सम्पत्ति रक्षाका लागि हामीले काम गर्दै पनि आएका छौं। कतिपय ठाउँमा हाम्रा जग्गाहरू किटान गरी लालपुर्जा नलिएको अवस्थामा लालपुर्जा लिने काम प्रक्रियामा छ। हाम्रा भएका जग्गाहरूलाई सिमांंक नगर्ने, तारबार गर्ने काम पनि भइरहेको छ। मुख्य लोकेसनमा भएका जग्गाहरूमा प्राधिकरणका भवनहरू पनि बनाउँदै छौं। मुकेश काफ्ले, पूर्वकार्यकारी निर्देशक, नेपाल विद्युत् प्राधिकरण मैले प्राधिकरणका जग्गा अध्यावधिक गर्ने काम सुरु गरेको थिएँ। लालपुर्जा लिने, अतिक्रमणमा परेका जग्गाफिर्ता ल्याउन केही कामअघि बढाएको थिएँ। एकदुई ठाउँमा मुद्दा पनि दायर गरेका थियौं। यो विषय प्राधिकरणको व्यवस्थापकीय चासो र प्राथमिकतामा पर्नुपर्छ। किनभने, यो अर्बौंको सम्पत्तिको विषय हो। प्राथमिकतामा नपर्दा सरकारी सम्पत्ति दुरुपयोग हुँदै जाने हुन्छ। यो विषयलाई ओझेलमा पार्ने बित्तिकै अतिक्रमण गर्नेहरूको मनोबल बढ्दै जाने हुन्छ। पछिल्ला समय यो विषय प्राधिकरणको प्राथमिकतामा नपरेको देखिन्छ। जगत देउजा, भूमि विज्ञ सरकारी जमिनको रेकर्ड राख्ने चलन छैन। सरकारको जग्गाबारे स्थानीयवासी जानकार नहुने हुँदा पनि अतिक्रमणमा पर्ने गरेको छ। सरकारी सम्पत्तिको संरक्षण गर्न स्थानीय सरकारले वैज्ञानिक तवरले लगत बनाएर नराखेसम्म यस्ता समस्या आइरहन्छन्। यस्तै, सरकारी जमिनको पूरै जिम्मेवारी सरकारले मात्र लियो। यसमा समुदायले अप्ठ्यारो नपरेसम्म चासो नलिने भएकाले पनि समस्या आइरहेको छ। प्राधिकरणका आयोजनाहरू बनाउन लिइएका घरजग्गाको सही लगत पनि छैन। प्राधिकरणमा एउटा लगत छ, भौतिक मन्त्रालयमा अर्को। सही र एकिन लगत पाउन सकिने अवस्था छैन। सरकारी निकायहरूबाट अतिक्रमित कुँडहर सबस्टेसन : ५ रोपनी १५ आना पनौती जलविद्युत् केन्द्र : १ रोपनी सुनकोसी जलविद्युत् केन्द्र : ७ रोपनी माटो ढुुंगा तथा कंक्रिट प्रयोगशाला : ५ आना मोदी खोला जलविद्युत् केन्द्र : १ रोपनी गौर वितरण केन्द्र : ८ रोपनी धनकुटा वितरण केन्द्र : ६० रोपनी वीरगन्ज वितरण केन्द्र : (कति भनी उल्लेख नगरिएको) सार्वजनिक बाटोमा परेका जग्गा कुँडहर सबस्टेसन : १४ रोपनी ६ आना स्याङजा वितरण केन्द्र : ९ आना ३ पैसा अर्धसरकारी निकायबाट अतिक्रमित पोखरा उपमहानगरपालिकाको टाउन प्लानिङभित्रको शिवमार्ग र कुँडहर मार्ग : १० रोपनी ४ आना सुनकोसी जलविद्युत् केन्द्र : ६ आना निजी संस्थाद्वारा अतिक्रमित जलेश्वर वितरण केन्द्र : २ रोपनी ५ आना पनौती जलविद्युत् केन्द्र : २ रोपनी"
गाईभैंसीसँगै सुत्छिन् हजुरआमा,"गोबरौरा (महोत्तरी) : माटोको झुपडीभित्र एउटा साँघुरो कोठा छ। दिउँसो मुस्किलले छिर्छ घाम। जहाँ एउटा गाई र एउटा पाडी बाँधिएका छन्। त्यहीँं नै सुतेको अवस्थामा भेटिइन् ८० वर्षीया रामकुमारी महतो। उनले भुइँमा परालमाथि परालकै गुन्द्री ओछ्याएकी थिइन्। एउटा पात्लो तन्ना ओढेर गुटुमुटु परेकी थिइन्। तपाईं यसरी किन बस्नुभएको हो ? उनले भनिन्, यहाँ गाईवस्तुको उपस्थितिले अलिक न्यानो हुन्छ। घरको भएभरको एउटा अर्को कोठामा बुहारी र दुई नातिनी सुत्छन्। अनि म बूढी कहाँ जानु ? गर्मी मौसममा उनी आँगनमा भुइँमै सुतेर समय कटाउँछिन्। तर, जाडोमा शीतलहरबाट जोगिन गोठ एक मात्र सहारा बनेको उनले सुनाइन्। महोत्तरीको मटिहानी नगरपालिका५ गोबरौराको पीडादायक दृश्य हो यो। रामकुमारीका श्रीमान् कञ्चाको निधन भएको धेरै वर्ष भयोे। श्रीमान् जीवित हुँदा जेठानहरूसँग बस्नुपथ्र्यो। श्रीमान्श्रीमतीले अर्काको खेतमा मजदुरी गरे। जेनतेन पैसो बचाएर गाउँको बाहिरी भागमा पाँच धुर घडेरी जोडे। घर बनाए। खरको छानो हाले। तर, त्यसको केही महिनामै कञ्चा बिरामी परे। उपचार अभावमा उनको ज्यान गयो। रामकुमारीले अहिले उपचार पाएकी छैनन्। करिब पाँच वर्ष भयो यसरी खोकी लागेको, मधुरो आवाजमा उनले अन्नपूर्ण पोस्ट्सित आफ्नो व्यथा पोखिन्, छाती निरन्तर दुखिरहन्छ। कहिलेकाहीँ त सास फेर्न पनि गाह्रो हुन्छ। चिसोको बेला व्यथा अझै बढ्छ। भगवान्ले न मृत्यु दिन्छ न रोगको उपचार। गाईभैंसीसँगै बसिरहेकी ८० वर्षीया रामकुमारी महतो। तस्बिर : मनिका झा रामकुमारीले दुई छोरा र दुई छोरीलाई जन्म दिएकी थिइन्। एक छोराको सानैमा निधन भयो। एक छोरी १० वर्षजतिको हुँदा बितिन्। कान्छी छोरीको बिहे भइसकेको छ। अर्का छोरा भोगी बोल्न नसक्ने र शारीरिक रूपमा अशक्त थिए। उनको विवाह रामकुमारीले शारीरिक अपांगता भएकी रामविराजी देवीसँग १५ वर्षअघि गरिदिइन्। दुःखले चलेको रामकुमारीको परिवारमा अर्को बज्रपात पाँच वर्षअघि पर्यो। जब छोरा भोगीको पनि निधन भयो। तीन छोरी र रोगी सासू पाल्ने जिम्मा रामविराजीमाथि आइपुगेको छ। दुःख यति धेरै छ कि सुनाएर साध्य छैन, रामविराजीले गहभरि आँसु पार्दै भनिन््, म कमाउन सक्षम छैन। तीन बालबच्चाको भार छ। रोगी सासूलाई पनि खुवाउनुपर्छ। अर्काको घरमा थोरबहुत काम गरेर जेनतेन पेट पालेकी छु। कहिलेकाहीँ माइतीले सहयोग पठाउने उनले सुनाइन्। उनले एक छोरीलाई माइतमै राखेकी छन्। श्रीमान् हुँदासम्म दाउरा जोहो गर्नुहुन्थ्यो। उहाँ बितेदेखि घाँसदाउरा ल्याउन पनि निकै समस्या छ, उनले भनिन्, एउटा ग्यास चुल्हो वर्षांैदेखि भोट माग्न आउने नेताहरूसँग माग्दै आएकी छु तर, कसैले दिँदैन। हुनेखानेलाई नै प्रदेश सरकारको सहयोग चरम गरिबीमा पिल्सिएकी रामकुमारीजस्ता नागरिकलाई न स्थानीय नत प्रदेश सरकारले सहयोग गरेका छन्। मधेस प्रदेशमा मुख्यमन्त्री राहत कोष छ। यो कोषबाट असहाय, विपन्न र अशक्तलाई सहायता दिनुपर्ने हो। तर, मुख्यमन्त्री लालबाबु राउत नजिककाले मात्रै सहायता पाउने गरेको विवरणहरूले देखाउँछन्। आर्थिक सहायता उपलब्ध गराउनेसम्बन्धी निर्देशिका २०७६ विपरीत मन्त्रीदेखि, सांसदहरू र पहुँचवालाले लाखौं सहयोग पाएका छन्। मुख्यमन्त्री कार्यालयबाट उपलब्ध आर्थिक सहायता प्रदान विवरणमा २०७६७७ र ०७७७८ को तथ्यांकमा आर्थिक सहायताको नाममा कोषको चरम दुरुपयोग भएको पाइएको छ। सबैभन्दा बढी सहयोग पूर्वराज्यमन्त्री डिम्पल झाले पाएकी छन्। क्यान्सर पीडितलाई उपचार खर्चका लागि दुई पटकमा १७ लाख रुपैयाँ सहयोग गरिएको छ। त्यसैगरी प्रदेश सांसद तथा सम्पन्न रहेका नेताहरूलाई पनि १ लाखदेखि ५ लाखसम्म आर्थिक सहायता उपलब्ध गराइएको छ। सिरहा क्षेत्र नं ३ (क) बाट निर्वाचित सांसद रामकुमार यादवलाई उपचारार्थ ५ लाख सहयोग गरिएको छ। त्यसैगरी सांसद शिवचन्द्र चौधरीलाई साढे ४ लाख, अशोककुमार यादवलाई २ लाख, भीमा यादवलाई डेढ लाख, करिमा बेगमलाई १ लाख, जगतारेन देवी सुडीलाई ९२ हजार २५० रुपैयाँ उपलब्ध गराइएको तथ्यांकमा उल्लेख छ। मधेस सबैभन्दा गरिब प्रदेश ५४ लाख जनसंख्या रहेको मधेस प्रदेशमा गरिबीको अवस्था देशकै बढी छ। यहाँको नीति तथा योजना आयोगले सार्वजनिक गरेको तथ्यांकअनुसार गरिबीको दर उच्च रहेको र मानव विकास सूचकांक खस्किएको छ। यस प्रदेशमा बहुआयामिक गरिबी दर झन्डै ४८ प्रतिशत छ। गास, बास, कपासको समस्या र बिरामी हुँदा उपचार गराउन नसक्ने अवस्थालाई बहुआयामिक गरिबीको सूचीमा राखिएको छ। नीति तथा योजना आयोगको पञ्चवर्षीय योजनाको आधारपत्रमा बहुआयामिक गरिबी दर ४७९ प्रतिशत छ। नेपालको बहुआयामिक गरिबी दर २८६ प्रतिशत छ। बहुआयामिक गरिबीमा प्रदेश २ को स्थान दोस्रो छ। आर्थिक गरिबी दर प्रदेशमा २७७ प्रतिशत छ। नेपालको समग्र आर्थिक गरिबी २५२ प्रतिशत छ। आयोगका अनुसार समग्र नेपालमा ०४९० मानव विकास सूचकांकको दर रहे पनि प्रदेश २ को ०४२१ प्रतिशत छ।"
आगलगीमा १७ सय चल्ला जलेर नष्ट,मलंगवा : सर्लाहीको बरहथवा नगरपालिका ७ मा रहेको कुखुरा फर्ममा आइतबार राती आगलगी हुँदा फर्ममा रहेको १७ सय कुखुराको चल्ला जलेर नष्ट भएको छ। राती पौने १२ बजे विद्धुत सर्ट भइ आगलगी हुँदा कुखुरा फर्ममा रहेको १७ सय चल्ला जलेर नष्ट भएको जिल्ला प्रहरी कार्यालय सर्लाहीले जनाएको छ। आगलगीले फर्मसमेत जलेको र करिब २ लाख बरामबरको क्षति भएको जिल्ला प्रहरी कार्यालय सर्लाहीका प्रहरी नायव उपरीक्षक (डिएसपी) माधवप्रसाद बुढाथोकीले जानकारी दिएका छन्। आगलगीमा परेर कुनै मानवीय क्षति नभएको बुढाथोकीले जानकारी दिए। स्थानियबासी र प्रहरीको सहयोगमा करिब ४५ मिनेटको प्रयासमा आगोलाई नियन्त्रण लिइएको प्रहरीले जनाएको छ।
नाडालको २१ औं ग्रान्डस्लाम,"मेलबर्न : स्पेनका राफेल नाडालले कीर्तिमानी २१औं ग्रान्डस्लामको उपाधि जितेका छन्। आइतबार मेलबर्नमा भएको अस्ट्रेलियन ओपन टेनिसको फाइनलमा रसियाका डानिल मेदभेदेभलाई पराजित गर्दै नाडालले ग्रान्डस्लामको संख्या २१ पुर्याएका हुन्। नाडालले १३ पटक फ्रेन्च ओपनको उपाधि जितेका छन्। यसैगरी चार पटक अमेरिकी (यूएस) ओपन, दुई पटक विम्बल्डन र दुई पटक अस्ट्रेलियन ओपनको उपाधि जितेका छन्। नाडालले यसअघि सन् २००९ मा पहिलो पटक अस्ट्रेलियन ओपनको उपाधि जितेका थिए। त्यतिबेला नाडालले रोजर फेडररलाई स्तब्ध पारेका थिए। यसअघि नाडालसँगै स्विट्जरल्यान्डका रोजर फेडरर र सर्बियाका नोभाक जोकोभिचले समान २० ग्रान्डस्लामको उपाधि जितेका थिए। आइतबार रड लाभर एरेनामा भएको निकै प्रतिस्पर्धात्मक खेलमा छैटौं वरीयताका नाडालले मेदभेदेभलाई २६, ६७(५७) ६४, ६४, ७५ को सेटमा पराजित गरेका हुन्। यूएस ओपन विजेता मेदभेदेभको दोस्रो ग्रान्डस्लाम जित्ने सपना पूरा हुन सकेन। पाँच घण्टा २४ मिनेट लामो प्रतिस्पर्धापछि ३५ वर्षीया नाडालले ऐतिहासिक जित आत्मसाथ गरेका थिए। नाडाल खुट्टाको चोटका कारण पछिल्लो समय धेरै समय कोर्ट बाहिर थिए। ३५ वर्षीय नाडालले चोटकै कारण सन्न्यास लिने अनुमान पनि गरिएको थियो। तर, ती सबै अफवाहलाई गलत सावित गर्दै उनले कीर्तिमानी ग्रान्डस्लामको उपाधि जित्न सफल भए। यो मेरो करियरकै सबैभन्दा ठूलो जित हो। यो जित भावनात्मक जित पनि हो, नाडालले ट्रफी लिने क्रममा भने। नाडालले अहिलेसम्म २९ ग्रान्डस्लामको फाइनलमा स्थान बनाउँदा कीर्तिमानी २१ मा जित निकालेका हुन्। उनी आठ पटक भने उपविजेतामा सीमित बनेका थिए। चार पटक अस्ट्रेलियन ओपनको फाइनलमा पराजित भएका नाडाल तीन पटक विम्बल्डन र एक पटक यूएस ओपनको फाइनलमा स्तब्ध बनेका थिए"
बदमास एजेन्टलाई किन उन्मुक्ति ?,"वैदेशिक रोजगार व्यवसायी र उनीहरूका एजेन्टबाट युवा ठगिने गर्ने क्रम अझै रोकिएको छैन। विदेश पठाइदिने झूटा आश्वासन दिएर युवाबाट पैसा असुल गर्ने, काठमाडौं ल्याएर अलपत्र पार्ने र भएको सम्पत्ति पनि बेचबिखन गर्न बाध्य पार्ने म्यानपावर एजेन्ट गाउँगाउँमा सक्रिय छन्। एजेन्टहरूको ठगी र बदमासीका कारण विदेश जानु त परै जाओस्, आफ्नै पुख्र्यौली जायजेथा बेचबिखन गरेर सडकको बास भएका हजारौं ज्युँदा कथा समाजभित्र छन्। स्वदेशमै रोजगारी र सुरक्षित भविष्य नदेखेपछि युवा विदेश पलायन हुने क्रम बढ्दो छ। कोही अध्ययनका नाममा त कोही श्रम र व्यापारका नाममा, दैनिक हजारौंको संख्यामा युवा बिदेसिन्छन्। तर, म्यानपावर कम्पनी र एजेन्टको बदमासीका कारण सबैले पूर्वसहमति अनुसारको सोचेजस्तो काम र दाम पाउँदैनन्। विदेशमा पुगेपछि मात्र ठगिएको थाहा पाउँछन्, जुन निकै ढिलो भइसकेको हुन्छ। यता केही यस्ता बदमास एजेन्ट छन्, जसले विदेश पठाइदिने भन्दै स्वदेशमै युवालाई ठगिरहेका छन्। गाउँ घुम्दै युवालाई विदेशका सुन्दर सपना बाँड्ने, ऋण काढेर विदेश जान उक्साउने, उनीहरूबाट पैसा असुल गर्ने र राजधानीमा ल्याएर अलपत्र पारिदिने गरेका छन्। एजेन्टहरूका गुलिया सपनामा मक्ख परेर युवाले गाउँका साहु, महाजनसँग चर्को ब्याजमा ऋण लिल्छन्। एजेन्टको पछि लाग्दै काठमाडौं आउँछन्। काठमाडौंमा पुग्नेबित्तिकै एजेन्ट गायब हुन्छन्। विदेश पुग्नु त परै जाओस्, राजधानी आइपुग्दै युवाको बिजोग हुन्छ। ऋण निकालेको पैसासमेत एजेन्टले खाइदिन्छ। युवाका सबै सपना चकनाचुर हुन्छन्। साहुबाट लिएको ऋण तिर्नै मुस्किल हुन्छ। उता गाउँमा साहु महाजन भने ब्याजमाथि स्याज जोड्दै ऋणीको घरबारी कसरी हात पार्ने भन्ने ध्याउन्नमा हुन्छन्। अरू केही उपाय ननिस्केपछि बाबुबाजेको सम्पत्ति तिनै साहुमहाजनलाई सुम्पेर घरबारविहीन बन्नुपर्ने बाध्यता आइपर्छ। म्यानपावर कम्पनीका एजेन्टबाट लेखपढ गर्न नजान्ने, सामान्य साक्षर भएका र विदेशबारे खासै जानकार नभएका युवा बढी ठगिएका छन्। उनीहरूलाई विदेश जाने प्रक्रिया, सर्त, सेवा र सुविधाबारे जानकारी पनि हुँदैन। एजेन्टको बोलीको भरमा पैसा र पासपोर्ट दिइसकेका हुन्छन्। बिनाप्रमाण पैसा दिँदा उनीहरू ठगिए पनि एजेन्टहरू कारबाहीमा पर्दैनन्। नेपाल प्रहरीका अनुसार ठगीमा परेका अधिकांश युवासँग एजेन्टलाई पैसा दिएको प्रमाण हुँदैन। त्यही कारण, ठगी गरे पनि एजेन्टहरू खुलेआम घुमिरहेका हुन्छन्। वैदेशिक रोजगारीमा ठगी बढेपछि दुई वर्षअघिदेखि प्रहरीले पनि यससम्बन्धी उजुरी हेर्न पाउने व्यवस्था गरिएको थियो। गाउँगाउँमा रहेका प्रहरी चौकीमा पीडितले सिधै उजुरी दिन पाउने र प्रहरीले नै अध्ययन र अनुसन्धान अघि बढाउने अधिकार दिइएको थियो। तर, प्रहरीले वैदेशिक रोजगारीका ठगीसम्बन्धी उजुरीलाई गम्भीरतापूर्वक लिँदैनन्। कतिपय एजेन्टसँग मिलेमतो गर्ने र पीडितलाई थप अल्मल्याउन सक्रिय हुने गरेको आरोप लाग्ने गरेको छ। वैदेशिक रोजगार विभागका अनुसार ६ वर्षको अवधिमा ९ हजारभन्दा बढी युवालाई म्यानपावर कम्पनी र उनीहरूका एजेन्टले ठगी गरेका छन्। संस्थागत र व्यक्तिगत रूपमा झन्डै साढे ६ अर्ब रकम ठगी भएको उजुरी विभागमा परेका छन्। वैदेशिक रोजगार ऐनले झूटो आश्वासन दिएर कसैले ठगी गरेमा पाँच लाखसम्म जरिवाना र सात वर्षसम्म कैदको व्यवस्था गरेको छ। ऐनको दफा ४३ र ४४ मा ठगी गर्नेलाई दण्ड सजायको व्यवस्था छ। तर, वैदेशिक रोजगारीका क्रममा दिनदिनै युवा ठगिने गरे पनि म्यानपावर व्यवसायी र एजेन्टमाथि कारबाहीको प्रक्रिया भने सुस्त छ। अर्कोतिर यो व्यवसायमा लागेकाको राजनीतिक दल र सत्तासँग नजिकको सम्बन्ध हुन्छ। ठगीसम्बन्धी उजुरी वा मुद्दा परे पनि उनीहरूले राजनीतिक संरक्षण पाउँछन्। आर्थिक चलखेल र राजनीतिक संरक्षणमा सहजै उन्मुक्ति पाउँछन्। त्यसबाट पीडितले थप पीडा व्यहोर्नुपर्छ। यो शृंखलाको क्रमभंग गर्न र ठगी गर्नेलाई कानुनी दायरामा ल्याउन सरकारले साहसिक कदम चाल्नै पर्छ।"
तेजस्वी प्रकाश बनिन् बिग बोस सिजन १५ की विजेता,"नयाँ दिल्ली : टिभि अभिनेत्री तेजस्वी प्रकाशले रियालिटी शो बिग बोस सिजन १५ को उपाधि जितेकी छिन्। प्रतिक सहजपाल उपविजेता बनेका छन्। शोका एन्कर सलमान खानले विजेताको नाम घोषणा गरेका हुन्। तेजस्वीले विजेता ट्रफीसँगै ४० लाख रुपैयाँ पुरस्कार प्राप्त गरिन्। बिग बोस सिजन १५ को फाइनलमा तेजस्वी प्रकाश, प्रतीक सहजपालसँगै करण कुन्द्रा, शमिता शेट्टी र निशान्त भट्टले उपाधिका लागि प्रतिस्पर्धा गरेका थिए। करण कुन्द्रा तेस्रो नम्बरमा थिए। हरेक पटक जस्तै यस पटक पनि उत्कृष्ट ५ प्रतियोगीले पुरस्कार राशी लिएर बाहिरिने विकल्प पाएका छन्। निशान्त भट्टले यो विकल्प रोजे। यस सिजनमा तेजस्वी प्रकाश करण कुन्द्रासँगको सम्बन्धका कारण चर्चामा थिइन्। तेजस्वी र शमिता शेट्टी बीचको विवादलाई शमिता शेट्टी र करण कुन्द्रासँगको विवादलाई पनि शोमा कभर गरिएको थियो। कलर्स टिभी च्यानलमा देखाइने बिग बोसको यो सिजन अघि भोट एपमा बिग बोस ओटीटी रियालिटी शो पनि देखाइएको थियो। शोका शीर्ष ५ मध्ये तीन शमिता, प्रतीक र निशान्त पनि बिग बोस ओटीटीमा सहभागी भइसकेका छन्। यो सिजनमा तीनैको मित्रताको निकै चर्चा भएको छ। तेजस्वी प्रकाश बिग बोसको घरमा करिब ४ महिना बसिन्। यी ४ महिनामा कहिले घरका अरु सदस्यहरु संग राम्रो मित्रता भयो त कहिले मनमुटाव पनि भयो। मुम्बईमा जन्मेकी र हुर्केकी तेजस्वी प्रकाश इन्जिनियरिङमा स्नातक हुन्। सन् २०१८ मा स्टार प्लस बाट प्रसारण भएको सिरियल कर्ण संगिनी मा उर्वीको भूमिकाबाट उनी थिइन्। बीबीसी हिन्दी"
दीपिकाको फरक चर्चा,"मुम्बई : पछिल्लो समय बलिउड अभिनेत्री दीपिका पादुकोण गहराइया चलचित्रको प्रमोसनमा व्यस्त छिन् । चलचित्रको प्रमोसनका क्रममा पहिरिएका पहिरनका कारण उनले सामाजिक सञ्जालमा छुट्टै चर्चा बटुलिरहेकी छन् । धेरैले उनको लुक्सको प्रसंशा गरेका छन् भने पहिरनको सवालमा उर्फी जावेदसँग प्रेरित भएको भन्दै दीपिका ट्रोलको सिकारसमेत बनेकी थिइन् । चलचित्रको प्रचारप्रसारका क्रममा हरेक दिन उनलाई भिन्नभिन्न अवतारमा देख्न थालेपछि उनले प्रसंशासँगै ट्रोलको सिकारसमेत बन्नु परेको हो । चलचित्रको प्रमोसनकै क्रममा उनी कालो रंगको बडीकोनमा सजिएकी थिइन् । यस क्रममा उनको पहिरनको मात्र होइन, हिल्सले पनि छुट्टै चर्चा पाएको थियो । भारतीय सञ्चार माध्यमका अनुसार निकै महंगो मूल्यको हिल्स लगाएका कारण त्यसले चर्चा पाएको हो । भारतीय सञ्चार माध्यमका अनुसार दीपिकाले साढे ६२ हजार भारुको हिल्स पहिरिएकी थिइन् । सकुन बत्राको निर्देशनमा बनेको चलचित्र गहराइया यही फेब्रुअरी ११ मा रिलिज हुन लागेको छ । यो चलचित्र ओटीटी प्लेटफर्ममा रिलिज हुन लागेको हो । चलचित्रमा दीपिकाको मुख्य भूमिका रहेको छ । यसैगरी सिद्धान्त चतुर्वेदी, अनन्या पाण्डे, नरसुद्धिन साहलगायतको कलाकारको अभिनय रहेको छ । विवाहपछि दीपिकाको यो दोस्रो चलचित्र हो । यसअघि उनले रणवीर सिंहसँग ८३ मा काम गरेकी थिइन् । यस चलचित्रमा रणवीरले सन् १९८३ मा भारतले विश्वकप क्रिकेटको उपाधि जित्दाका कप्तान कपिल देव र दीपिकाले कपिलदेवकी श्रीमती रोमी भाटियाको भूमिका निर्वाह गरेका थिए ।"
दूधको मूल्य तत्काल बढाउन किसानको माग,"चितवन : यहाँका किसानले तत्काल दूधको मूल्य बढाउन माग गरेका छन्। उनीहरुले तत्काल मूल्य वृद्धि नगरे आन्दोलन गर्ने चेतावनी समेत दिएका छन्। चितवन दुग्ध उत्पादक सहकारी सङ्घ लिमिटेडले आइतबार पत्रकार सम्मेलन गरी मूल्य बढाउन दबाब दिएको हो। दूधको मूल्यमा प्रतिलिटर रु १५ देखि २० सम्म बढाउनुपर्ने उनीहरुको माग छ। सङ्घका अध्यक्ष रत्नमणि न्यौपानेले सरकारले यही माघ १ गतेदेखि मूल्य बढ्छ भने पनि अहिलेसम्म नबढेकाले आन्दोलनको तयारीमा लागेको बताए। सरकारले एक लिटरमा रु १० बढाएर किसानलाई सात र डेरी उद्योगीलाई तीन दिने तयारी गरेको बताइएको छ। उनका अनुसार हाल दूधको मूल्य किसानले सरदर लिटरमा ५२५० पर्ने गरेको छ। पशुलाई खुवाउने आहारको मूल्य अत्यधिक वृद्धि भएकाले यो मूल्यले लागत नउठ्ने उनले बताए। अध्यक्ष न्यौपानेले भने, 'दाना, चोक्कर, पराल र औषधिको मूल्य अत्यधिक बढेकाले अहिले उत्पादन लागत नै प्रतिलिटर रु ६३ किसानको पर्ने गरेको छ। त्यसैले किसानलाई लाभ पुग्नेगरी मूल्य बढाउनुपर्छ।' सरकारले तीन वर्षदेखि दूधको मूल्य बढाएको छैन। हाल जिल्ला ६३ प्रतिशत दुग्ध उत्पादक किसान छन्। यसबाट दैनिक दुई लाख ९० हजार लिटर दूध उत्पादन हुँदै आएको छ। ४३ प्रतिशत दूध बाहिरी जिल्ला काठमाडौँ, भक्तपुर, ललितपुर, कास्की र मकवानपुरमा जाने सङ्घले जनाएको छ। सङ्घले जारी गरेको विज्ञप्तिमा पशुको उपभोग्य बस्तुमा १० देखि १५ प्रतिशत वृद्धि भएको जनाइएको छ। रासस"
मध्यराति बाबुरामको ट्वीट : आलटाल नगरी संसदबाट एमसीसी पारित गरौं,"काठमाडौं : जनता समाजवादी पार्टी (जसपा) का संघीय परिषद् अध्यक्ष बाबुराम भट्टराईले संसदबाट एमसीसी पारित गर्नुपर्ने दोहोर्याएका छन्। मध्यराति ट्वीट गर्दै उनले आलटाल नगरी अमेरिकी मिलेनियम च्यालेञ्ज कर्पोरेसन (एमसीसी) सर्वसम्मतिले संसदबाट पारित गर्न आग्रह गरेका छन्। सबैले जनतालाई एमसीसी बारे बुझाउनुपर्ने बताउँदै भट्टराईले यही बहानामा प्रतिगमनविरोधी गठबन्धन टुटाउनु नहुने धारणा राखे। उनले भने,एमसीसी सम्झौतालाई आलटाल नगरी सर्वसम्मतिले संसदबाट पारित गरौं । सबै एकमुख भएर जनतालाई बुझाउँ ! यही वहानामा प्रतिगमनविरोधी गठबन्धन नटुटोस्। प्रधानमन्त्री शेरबहादुर देउवाले एमसीसी अगाडि नबढाए गठबन्धन टुट्ने संकेत गरेपछि भट्टराईले गठबन्धन टुटाउन नहुने बताएका हुन्। एमसीसी पास भए अमेरिकी सेना आउने कुरा निराधार : कांग्रेस प्रवक्ता शर्मा सुमारसँग ओलीले भने: एमसीसी पास गर्नेनगर्ने जिम्मा सरकारको, हामी त प्रतिपक्षी भइसक्यौँ सुमारसँग देउवाले भने: एमसीसी पास गराउन राजनीतिक सहमति जुटाउँदैछु एमसीसीबारे देउवाले भने सित्तैमा दिएको पैसा पनि लिन्न भन्छन् यार प्रक्रिया पूरा गरेर एमसीसी पास हुन्छ : प्रधानमन्त्री देउवा नेपालले एमसीसी पास नगरे अन्यत्र लैजान्छौं : अमेरिकी सहायक मन्त्री एमसीसी नेपालको हितमा छ, राष्ट्रघाती सम्झौता किन गरुँला : देउवा बन्दसत्रमा प्रचण्डले भने, एमसीसी परिमार्जनसहित पारित हुन्छ पात्र र प्रवृत्तिभित्रको एमसीसी देउवाको प्रस्ताव ओलीलाई एमसीसी अनुमोदन गरौं भट्टराईले यो प्रकरणले नेपालका रूढिवादी कम्युनिष्टका लागि घाँटीको हाड नबनोस् भन्ने कामना गरेका छन्। उनले लेखेका छन्, यो प्रकरण नेपालका रूढिवादी कम्युनिष्टका लागि घाँटीको हाड नबनोस् ! देश थप कंगाल बनेर जनसंख्या अरू नघटोस् ! शक्तिकेन्द्रहरूको चलखेलबाट देश बरबाद नहोस् ! सत्तारुढ गठबन्धनले एमसीसी सम्झौताबारे साझा धारणा बनाउन कार्यदल बनाएको छ। कार्यदलमा नेकपा (एकीकृत समाजवादी)का नेता झलनाथ खनाल, कांग्रेस नेता एवं सञ्चार तथा सूचना प्रविधिमन्त्री ज्ञानेन्द्रबहादुर कार्की र माओवादी केन्द्र नेता नारायणकाजी श्रेष्ठ छन्। कार्यदलले काम अगाडि नबढाएपछि प्रधानमन्त्री देउवाले कार्यदलका नेताहरुसँग छलफल गरेका थिए। प्रधानमन्त्री देउवाले संसदमा तत्काल प्रस्ताव पेश गर्नुपर्ने धारणा राखेको बताइएको छ। प्रधानमन्त्री एवम् कांग्रेस सभापति देउवाले माओवादीको महाधिवेशन उद्घाटन समारोहमै एमसीसी राम्रोसँग पढ्नअभिव्यक्ति दिएका थिए। सार्वजनिक रुपमै उनले एमसीसी ऋण होइन, अनुदान हो। कसैले सित्तैमा पैसा दिन्छुभन्दा पनि लिन्न भन्छन्भन्ने धारणा राख्दै आएका छन्। गठबन्धनभित्रका दल एमसीसीको विषयमा पक्ष विपक्ष बन्दा ठोस निर्णय हुन सकेको छैन। यस अगाडि प्रधानमन्त्री देउवाले एमसीसी संसद्बाट अनुमोदन गर्ने प्रस्तावमा सहयोग गर्न विपक्षी एमाले अध्यक्ष केपी ओलीलाई भेटेर प्रस्ताव गरेका थिए। देउवा बालकोट पुगेर संसद्को अवरोध हटाउन र एमसीसी पारित गर्न ओलीसँग आग्रह गरेका हुन्।"
नेकपा र जनमोर्चामा विग्रह,"काठमाडौं : राष्ट्रिय जनमोर्चा र नेकपामा विग्रहको अवस्था देखिएको छ। तर, दुवै दलका शीर्ष नेताले यसको खण्डन गरेका छन्। राष्ट्रिय जनमोर्चाको अध्यक्ष चित्रबहादुर केसीले राष्ट्रिय जनमोर्चा विभाजितको अफवाह फैलाएको बताएका छन्। साढे २ वर्ष अगाडि कारबाही गरेका व्यक्तिहरूले अहिल ेआएर पार्टी विभाजनको झुठो अफवाह फैलाएको उनको आरोप छ। केसी भन्छन्, साढे २ वर्षअघि पार्टीले कारबाही गरेका व्यक्ति भ्रम पैदा गरेका हुन्। गुट बनाएर पद र अवसर खोज्दै हिँड्ने समूहले अपवाह फैलाएको केसीको भनाइ छ। पार्टीको शक्ति देखाउन गुट बनाउँछन्। यति जना छौं भनेर अरू पार्टीमा बार्गेनिङ गर्छन्। यो हल्ल्ला र बार्केनिङको खेल हो, उनले भने। त्यस्तै, पार्टीले कारबाही वा निस्काशन गरेका व्यक्तिहरू पार्टी नाम चोरेर संयोजक बनेको भन्दै हिँड्नु र कहाँ गएर फाइदा लिन पाइन्छ भन्नेहरू एकजुट भएको उनको आरोप छ। नेकपा (मसाल) को चुनावी मोर्चा राष्ट्रिय जनमोर्चा असन्तुष्ट नेताहरूले ५१ सदस्यीय समानान्तर समिति गठन गरेका हुन्। त्यसैगरी, नेपाल कम्युनिस्ट पार्टी (नेकपा)ले आफूलाई पार्टीबाट निष्कासन गरेको कुरा झुठो भएको अध्यक्ष ऋषिराम कट्टेलले बताएका छन्। गुटबन्दीमा लागेकाहरूले कारबाहीमा पर्ने डरले आफूलाई पार्टीको एक गुटले कारबाहीको विज्ञप्ति जारी गरी पार्टीबाट निष्कासनको प्रचार गरेको बताए। निर्वाचन आयोगमा दर्ता भएको पार्टी सडकबाट अध्यक्ष निकालेर निस्कन्छ ?, कट्टेलले भने, पार्टीको विरुद्धमा गुटबन्दीमा लागेकाले पार्टी अध्यक्ष जस्तो मान्छेलाई निकाले भनेर हुन्छ ? गुटबन्दीमा लागेकाले कारबाही हुने डरले सो कदम चालेको बताए। गम्भीर आर्थिक उपचलन गर्नेलाई कारबाही गर्न जाँच प्रताल गर्ने आयोग बनाउन लागेकोले कारबाही गर्न खोज्दा उनीहरूले उल्टै अध्यक्ष निकाल्ने प्रयास गरेको आरोप लगाए। पार्टीको अहितमा काम गरेको अध्यक्ष कट्टेललाई साधारण सदस्य पनि नरहने गरी पार्टीबाट निकालेको उल्लेख गर्दै कार्यबाहक अध्यक्ष लोकनारायण सुवेदीले विज्ञप्ति जारी गरेका छन्। विज्ञप्तिमा केन्द्रीय समितिले माघ ५ मा जाँचबुझ समिति गठनसमेत गरेको बताइएको छ। सो समितिको माघ ७ को निर्णयअनुसार स्पष्टीकरण सोधिएकोमा अध्यक्ष कट्टेलले कुनै जवाफ नदिएपछि साधारण सदस्यसमेत नरहने गरी पद र जिम्मेवारीबाट हटाइएको कार्यबाहक अध्यक्ष सुवेदीले जारी गरेको विज्ञप्तिमा उल्लेख छ।"
बालबालिकालाई फाइजर खोप दिइने,"काठमाडौं : सरकारले २ महिनाभित्र ५११ वर्ष उमेरसम्मका बालबालिकालाई पनि कोरोनाविरुद्धको फाइजर खोप दिने तयारी गरेको छ। स्वास्थ्य सेवा विभाग, व्यवस्थापन महाशाखाका निर्देशक डा रुद्रप्रसाद मरासिनीका अनुसार त्यसका लागि ८४ लाख डोज फाइजर खोप खरिदको प्रक्रिया अघि बढाइएको छ। अहिले १२१८ वर्षका विद्यार्थीहरूलाई अभियानका रूपमा मोडर्ना खोप सञ्चालन भइरहेको छ। राष्ट्रिय खोप नीतिअनुसार, चैत मसान्तसम्म १८ वर्षमाथिका सबै नेपालीलाई खोप लगाइसक्ने लक्ष्य छ। हालसम्म १८ वर्षमाथिका ८३ प्रतिशत व्यक्तिले पहिलो मात्रा खोप लगाइसकेका छन्। ७० प्रतिशत नागरिकले खोपको दोस्रो मात्रा लगाइसकेको स्वास्थ्य सेवा विभागले जनाएको छ। कुल जनसंख्याको ५४ प्रतिशतले पहिलो मात्रा लगाएका छन् भने दोस्रो मात्रा ४६ प्रतिशतले लगाएका छन्। ६० वर्षमाथिका ज्येष्ठ नागरिक, दीर्घ बिरामी र अग्रपंक्तिमा रहेर सेवा गरिरहेका व्यक्तिलाई बुस्टर डोज खोप अभियान सञ्चालन गरिएको छ। बुस्टर डोजका रूपमा कोभिसिल्ड र एस्ट्राजेनेका खोप सबै खोप केन्द्रमा उपलब्ध रहेको डा मरासिनीले बताए। दातृ निकायको सहयोग र सरकारले खरिद गरेर हालसम्म कुल ४ करोड ३३ लाख डोज भित्रिसकेको स्वास्थ्य सेवा विभागले जनाएको छ। ती खोप विभिन्न दातृ निकायको सहयोगमा ल्याइएको हो। कतिपय खोप सरकारले खरिद गरेको हो। खोपलाई सम्बन्धित प्रादेशिक र जिल्ला स्वास्थ्य आपूर्ति केन्द्रमा पठाइएको छ। सो खोप पालिका हुँदै स्वास्थ्य केन्द्रमा समेत पठाउने व्यवस्था मिलाइएको डा मरासिनीले बताए। अहिले खोप भण्डारणमा करिब ७३ लाख डोज भण्डारणमा रहेको छ।"
कास्की प्रहरीमा एकैसाथ ४ नयाँ भवन,"पोखरा : जिल्ला प्रहरी कार्यालय कास्कीमा थुनुवा कक्ष, अफिसर आवास, ब्यारेक र भान्छाघरसहितका नयाँ ४ भवन निर्माण भएका छन्। १० रोपनी क्षेत्रफलमा फैलिएको कास्की प्रहरी हाताभित्र ती भवन बनेका हुन्। ३ वर्षअघि निर्माण थालिएका ती भवनका लागि ८ करोड २० लाख ४१ हजार रुपैयाँ खर्च भएको जानकारी कास्की प्रहरी प्रमुख एसपी रमेश थापाले दिए। छिमेकीको सहयोग लिइ जिप्रका हाताको पानीको निकास व्यवस्थासमेत एसपी थापाले मिलाउन सफल भएका छन्। जिप्रकाको पानीको निकासका लागि छिमेकी रेशम पन्थी आफ्नै घर फोरेर पाइप बिच्छ्याउन दिएका हुन्। उनी लगायत प्रहरीलाई सहयोग पुर्याउने र उत्कृष्ट कार्यसम्पादन गर्ने प्रहरी कर्मचारीलाई सम्मान गरिएहेका छन्। नयाँ भवन निर्माणसँगै प्रहरी कर्मचारीको अव्यक्त पीडा अन्त्य भएको एसपी थापाले सुनाए। उपयुक्त वातावरणले प्रहरीको कार्यसम्पादन स्तरमा समेत सकारात्मक प्रभाव परेको छ, उनले भने। प्रहरी महानिरीक्षक शैलेश थापा क्षेत्रीले हालै ती भवनको उद्घाटन गरे। महानिरीक्षक थापा क्षेत्रीले समाजका समस्या सुल्झाउन प्रहरी पहिलो साथी भएको विचार राखे। कुनै पनि प्रहरीले आफ्नो संगठनप्रति गर्व गर्नुपर्ने उनको भनाइ थियो। आपतविपतमा भगवान र आमाबाबुपछि जोसुकैले पनि प्रहरीलाई गुहार्ने गरेको महानिरीक्षक थापाको भनाइ थियो। सम्झौता अवधिभित्रै सम्पन्न सकेर निर्माण कम्पनीले भवन हस्तान्तरण गरेको कास्कीका डिएसपी तथा प्रवक्ता सुन्दर तिवारीले बताए। इन्जिनियर प्रहरी नायब उपरीक्षक केबिनजंग थापाले रोयल कन्स्ट्रक्सन धनगढी र जिल्ला प्रहरी कार्यालय कास्कीबीच २०७६ साल माघ १० गते हिरासत भवन, ब्यारेक भवन र सिनियर प्रहरी अधिकृत आवास निर्माण सम्झौता भएको जानकारी दिए। भवन बनाउन र पुनर्निर्माण गर्न जिल्ला प्रहरी कार्यालय र आयन कन्स्ट्रक्सन काठमाडौंबीच २०७७ फागुन १२ गते सम्झौता भएको थियो। सम्झौताको १ वर्षमै निर्माण कम्पनीले भवन जिल्ला प्रहरी कार्यालयलाई हस्तान्तरण गरेको हो। कार्यक्रममा कास्कीका प्रमुख जिल्ला अधिकारी जयनारायण आचार्य, पोखरा महानगरपालिकाका प्रमुख मानबहादुर जिसी, गण्डकी प्रदेश प्रहरी कार्यालय प्रमुख प्रहरी नायब महानिरीक्षक दिवेश लोहनी र प्रहरी निरीक्षक मुकेश न्यैपानेले बोलेका थिए।"
जाडोमा जोगिने उपाय,"कोरोना संक्रमणको तेस्रो लहर ओमिक्रोनले फेरि विश्वलाई भयभीत बनाएको छ। कोरोनाको महामारी रोकिने लक्षण देखिदैन। त्यसमाथि चिसो बढेसँगै जाडो मौसममा देखिने समस्याले धेरैलाई सताउन थालेको छ। यतिबेला बालबालिका, महिला र वृद्धवृद्धालाई बढी नै समस्या हुने गर्छ। शिशुमा समस्या झनै बढी रहन्छ। वातावरणको प्रत्यक्ष सम्बन्ध रहने भएकाले चिसोमा रुघाखोकी, भाइरल इन्फ्लुएन्जा, दम, श्वासप्रश्वास, पिनास तथा निमोनियाका बिरामी बढ्ने गर्छन्। चिसोको एलर्जी, घाँटीको संक्रमण, चिसोमा हुने झाडापखाला, छाला, ओठ फुट्ने, चिलाउने, सुन्निने, शरीरमा सेतो कत्ला निस्कने, छाला सुक्खा तथा फुस्रो हुने, चाउरी पर्ने, अनुहारमा कालो र सेतो दाग हुने, ब्रोङ्काइटिस, दादुरा, ठेउलालगायत मुटु कमजोर हुनेजस्ता समस्या पनि देखिन्छन्। जाडोमा शरीरका बाहिरी भाग हातखुट्टाका औंला, कान रातो हुने, चिलाउने, सुन्निने र घाउ हुने, दाद, ओठ फुट्ने, हातखुट्टा फुट्नेजस्ता समस्या पनि हुन्छन्। चिसोले विशेषगरी मुटु, जोर्नी, श्वासप्रश्वास र दमका पुराना बिरामी, कुपोषित बालबालिकालाई बढी आक्रमण गर्छ। साथै शीतलहर हुँदा मुटु र मस्तिष्कमा असर पुग्ने र हृदयाघात हुने, कोलेस्ट्रोल बढाउने, पक्षघात गराउने र बालबालिकामा दादुरा, ठेउला पनि देखिने गर्छ। ध्यान दिन सकियो भने यस्ता धेरै रोगबाट सहजै बच्न सकिन्छ। मौसमअनुसार मानिसले आहारविहारमा ध्यान दिनुपर्छ। शरीरलाई निरोग र बलवान् राख्न सकिन्छ। आयुर्वेदअनुसार जाडो मौसममा जठराग्नी तीव्र हुन्छ, पाचन शक्ति प्रबल रहन्छ। आहार राम्रोसँग हजम हुन्छ। जाडो मौसमको सही तथा पूरा सदुपयोग गर्न पौष्टिक, बलवद्र्धक तथा गुणवद्र्धक पदार्थहरू सेवन गर्नुपर्छ। जस्तो कि शुद्ध घिउबाट बनेका पदार्थ, मुङको दालको हलुवा, मासको खीर, शुद्ध घिउको जेरी र दूध आदि। मौसमी फलफूल, बदाम, ओखर, किसमिस, मुङफली, अमला र सुत्ने बेलामा गोल्डेन मिल्क। गोल्डेन मेमोरी मिल्क तयार गर्ने विधि यस प्रकार छः बिहान दुईचार वटा बदाम (आलमन्ड) एक कप पानीमा भिजाएर राख्नुपर्छ। आफ्नो पाचनशक्तिअनुसार बदामको संख्या कमबेसी गर्न सकिन्छ। तर चारवटा बदामभन्दा बढी प्रयोग गर्नु हुँदैन। अब एक गिलास मनतातो दूधमा बदामको खोल हटाएर बनाएको लेप, एकतिहाइ चम्चा बेसार, आधा चम्चा शुद्ध घिउ (गाईको घिउ उत्तम) हालेर राम्रोसँग मिलाउनु पर्छ। यस दूधमा एक चम्चा मह मिसाउने तथा अलँैची र दालचिनीको अलिकति चूर्ण माथिबाट छर्कन सकिन्छ। यसरी गोल्डेन मेमोरी मिल्क तयार हुन्छ। अब एक चम्चा त्रिफला चूर्ण मुखमा हालेर गोल्डन मेमोरी मिल्क पिउनु पर्छ। बिहानको नास्तामा केशर चिया, हर्बल चिया तथा राति भिजाएर राखेको एक मुठी चना खाने। सकिन्छ भने राति नै भिजाएर राखेको १०१५ दाना किसमिस तथा दुईचारवटा जति छोकडा तथा कागजी बदाम राम्रोसँग चपाएर खानुपर्छ। स्वादका लागि चनामा अलिकति पिसेको सिदेनुन, मरिचको धुलो तथा कागतीको रस मिसाउन सकिन्छ। अझ अंकुरित गेडागुडीको भोजन अमृत भोजन, नास्ताको रूपमा सेवन गर्नु सर्वोत्तम हुन्छ। अमृत भोजन भनेको नमरेको भोजन हो जसमा भरपूर प्राणशक्ति हुन्छ। त्यसैले यो पौष्टिक तथा बलवद्र्धक हुन्छ। बिहानी नास्ताका लागि अमृत भोजनमा निम्नलिखित अंकुरित गेडागुडीलाई लिन सकिन्छ। चना १५ ग्राम, गहँु १५ ग्राम, मुग १० ग्राम, मुगफली १० ग्राम, मेथी १० ग्राम र तिल ५ ग्राम चाहिन्छ। उपयुक्त अंकुरित गेडागुडीमा प्याज, गोलभेंडा, पालकको पत्ता, हरियो धनियाँ, पत्तागोपी, गाँजर इत्यादिका ससाना टुक्राहरू काटेर मिसाउन सकिन्छ। स्वादका लागि अलिकति पिसेको सिदेनुन, अदुवा, मरिचको धुलो तथा कागतीको रस मिसाउन सकिन्छ। र, यो अमृत भोजनलाई खुब राम्रोसँग चपाएर खानुपर्छ। जाडो मौसममा मात्र होइन, अन्य मौसममा पनि यो अमृत भोजन सेवन गर्न सकिन्छ। जाडो मौसममा आहारअनुसारको विहार (रहनसहन) एकदमै महŒवपूर्ण हुन्छ। योग्य विहार गर्नुपर्छ। योग्य विहार नगर्ने तथा गर्न अयोग्य विहार गर्ने हो भने शरीरलाई हानि गर्छ तथा रोग पैदा हुन्छ। जाडोमा शीतबाट बच्नुपर्छ। शरीरमा तेल मालिस गर्नुपर्छ। व्यायाम तथा योगासन गर्नुपर्छ। घाम ताप्नुपर्छ। बिहान हिँड्ने या दौडिने गर्नुपर्छ। न्यानो लुगा लगाउनुपर्छ। सुत्दा न्यानो कपडा जस्तै कम्बल, सिरक आदिको प्रयोग गर्नुपर्छ। तातोपानी नियमित पिउनु पर्छ। मनतातो पानीले नुहाउँदा राम्रो हुन्छ। यी सबै जाडो मौसमका उचित विहार हुन्। जाडो मौसममा मानिस बिहान नुहाउन अल्छी मान्छन्। तर जस्तोसुकै जाडो भए पनि बिहान नुहाउन अल्छी गर्नु हँुदैन। बिहानै सबेरै उठेर नुहाउनाले शरीरमा फूर्ति बढ्छ। तोरीको तेल वा तीलको तेलले शरीर मालिस गरेर नुहाउँदा सुनमा सुगन्ध छरेझैं हुन्छ। धेरै जाडो भए मनतातो पानीले नुहाउन सकिन्छ। तर, धेरै तातो पानी टाउको तथा आँखामा पर्न दिनु हँुदैन। अतः यसरी जाडो मौसमको उचित आहारविहारको पालना गर्ने हो भने शरीर पुष्ट, सुडौल तथा स्वस्थ हुन्छ। जसले गर्दा गर्मी मौसममा पनि शरीर स्वस्थ रहन्छ। लेखक पोषणविद् हुन्।"
सोलुखोला दूधकोशी हाड्रोपावरमा एक महिनामा तीन कामदारको मृत्यु,"सोलुखुम्बु : जिल्लामा निर्माणाधीन ८६ मेगावाटको सोलुखोला दूधकोसी जलविद्युत् आयोजनामा एक महिनाभित्र ३ जना कामदारको ज्यान गएको छ। थुलुङ दुधकोशी गाउँपालिका वडा नम्बर ३ पञ्चन क्षेत्रमा निर्माणाधीन हाइड्रोपावरमा करिब एक महिनाको अवधीमा तीन जनाको ज्यान गएको हो। गत पुस ११ गते हाइड्रोपावरको पाइप पड्कँदा दुई इन्जिनियर अछामका २६ वर्षीय सुवासराज रेग्मी र काभ्रेका २९ वर्षीय अर्जुन थापाको मृत्यु भएको थियो भने मोहम्मद रायन घाइते भएका थिए। उक्त घटनाको ठिक ३२ दिनपछि माघ १३ गते सोही स्थानको सुरुङ मार्गमा जाने क्रममा बकेट चुँडिदा एक जना कामदारको ज्यान गएको थियो भने एक जनालाई घाइते अवस्थामा उद्धार गरिएको थियो। सुरुङ भित्र बेपत्ता बनेका बाराको कोलभी नगरपालिका १ का २४ वर्षीय राकेश चौधरीको शव नेपाली सेना, नेपाल प्रहरी र आयोजनाको कर्मचारीहरुले तीन दिनपछि शनिबार दिउँसो १६० मिटर गहिराइमा फेला पारेका छन्। घाइते पर्साको पटेरवा गाउँपालिका ४ का २० वर्षीय अंगत राय थारुको काठमाडौंको ग्रान्डी अस्पतालमा उपचार भइरहेको छ। यसअघि दुई जना इन्जिनियरको मृत्यु भएपछि घटनाबारे छानविन गर्न ऊर्जा, जलस्रोत तथा सिँचाइ मन्त्रालयले पुस १३ गते सहसचिव चिरञ्जीवी चटौतको संयोजकत्वमा छानबिन समिति गठन गरेको थियो।"
अंगकोर वाटबाट इतिहास खोतल्दा,"खमेर साम्राज्यताका कम्बोडियाको समाजमा हिन्दू धार्मिक परम्पराको गहिरो प्रभाव र अंगकोर वाट निर्माण पछाडिको ऐतिहासिक तथ्य के होला ? जिज्ञासा बढ्नु स्वाभाविक हो । दक्षिणपूर्वी एसियाली मुलुक कम्बोडिया भन्नासाथ पूर्वीय इतिहासको महत्त्वपूर्ण कालखण्ड अंगकोर सभ्यता बुझिन्छ। अझ कुनै समय कम्पुचिया भनेर चिनिएको पोल पोट युग भोगेको देश भनेर बुझ्नु सही हुनेछ। तर पोल पोटले सन् ७० को दशकमा कम्बोडिया देशको नाम परिवर्तन गरेर एकदलीय लोकतान्त्रिक कम्पुचियामा परिणत गर्नुअघिको उपनिवेशको अत्याचार र पोल पोटको शासनकालमा घटेको रक्तपातपूर्ण इतिहास छ। त्यसलाई नजिकबाट नियाल्दा २०औं शताब्दीमा एसियामा सबैभन्दा पीडादायी अनुभव गरेको मुलुक भनेर कम्बोडियालाई भन्दा हुन्छ होला। जीवनमा दुःख छ, दुःखको कारण छ र कारणको निवारण छ। यही बुद्ध दर्शनको मूलभूत सत्यलाई आस्थाका दृष्टिले बहुसंख्यकले मार्गदर्शनका रूपमा अँगालेको पाइन्छ। बौद्ध धर्मावलम्बीको यो मुलुकको हिंसात्मक विगत भने त्यो देशको पछिल्लो ऐतिहासिक विडम्बना थियो। जसको प्रमुख कारण विदेशी उपनिवेश शक्तिहरू थिए। सन् २००९ मा थाइल्यान्ड जाने क्रममा नजिकैको देश कम्बोडियास्थित अंगकोर वाटसम्म पुग्ने योजना बन्यो। बर्सेनि हजारौंं नेपालीको आकर्षक भ्रमण गन्तव्य बन्दै गरेको थाइल्यान्डको राजधानी बैंककबाट बसमा करिब चार सय किलोमिटरको दूरीमा अंगकोर वाट पुगिन्छ। कम्बोडिया प्रवेश गर्न नेपालीका लागि अनअराइभल भिसाको प्रावधान छ। क्षेत्रफलका हिसाबले सबैभन्दा ठूलो हिन्दू मन्दिर भनेर दाबी गरिएको छ, अंगकोर वाट। यो कम्बोडियाका लागि यति महत्त्वपूर्ण छ कि गर्वका साथ आफ्नो झन्डामा अंकित गरेको छ। सामान्यतया हिन्दू धर्मसित जोडिएका ऐतिहासिक महत्त्वका मठ र मन्दिरहरू बहुसंख्यक हिन्दू धर्मावलम्बीको देश भारत वा नेपाल भनेर संसारभरि परिचित छ। तर पनि दक्षिणपूर्वी एसियाली देश कम्बोडिया जहाँं ९५ प्रतिशत जनसंख्या बौद्धधर्मी छन्। त्यहाँ कसरी भन्ने प्रश्न उठ्नु स्वाभाविकै हो। उत्तर खोज्ने काम पहिलो पटक कम्बोडिया पुग्दा र अंगकोर वाटको आँगन टेक्दा गरेको थिएँ। ईस्वी ११५० ताका ३० वर्ष लगाएर हिन्दू मन्दिरका रूपमा निर्माण गरिएको अंगकोर वाट विश्वको ठूलो धार्मिक स्मारकमध्ये एक हो। कम्बोडियाको आधिकारिक खमेर भाषामा अंगकोरको अर्थ राजधानी र वाटको अर्थ मन्दिर भएकाले यो ठाउँलाई मन्दिरहरूको राजधानी मानिन्छ। मूल रूपमा हिन्दू देवता विष्णुलाई समर्पित गरेर निर्माण गरिएको अंगकोर वाट ३२ सय रोपनी क्षेत्रफलमा फैलिएको छ। आधुनिक कम्बोडिया इतिहासको कुनै कालखण्डमा हिन्दू र बौद्ध सभ्यतामा आधारित खमेर साम्राज्यको एउटा अंग थियो। ईश्वीको नवौं शताब्दीमा उदाएको खमेर राज्यको राजधानी अहिले अंगकोर वाट रहेकै स्थानमा थियो। जसको साम्राज्यलाई विश्व इतिहासमा रोमन र ग्रिस साम्राज्यसित तुलना गरेर हेर्ने गरिन्छ। हिन्दू राजा जयवर्मन दोस्रोले दक्षिणपूर्वी एसियाभरि छरिएर रहेका खमेर सभ्यताहरूलाई एकीकरण गरी आफूलाई आधिकारिक रूपमै हिन्दू चक्रवर्ती सम्राट् घोषणा गरे। खमेर साम्राज्यको स्थापना गरेको केही सय वर्षपछि अंगकोर वाटको निर्माण भएको थियो। ऐतिहासिक समयक्रमको कोणबाट अंगकोर वाटको यो विशाल स्मारकमा उभिएर हेर्दा न्युयोर्क सहरको जन्म पनि भएको थिएन भने लन्डन एउटा सानो गाउँ थियो। खमेर साम्राज्यताका कम्बोडियाको समाजमा हिन्दू धार्मिक परम्पराको गहिरो प्रभाव र अंगकोर वाट निर्माण पछाडिको ऐतिहासिक तथ्य के होला ? जिज्ञासा बढ्यो। कुनै समय दक्षिण एसिया र विशेषगरी नेपाल र भारतसितको वाणिज्य र व्यापारिक सम्बन्ध र प्रभावका कारण थियो भन्ने बुझिन्छ। अझ आफ्नो अधिनायकवादी शासनकालमा करिब २० लाख कम्बोडियाली नागरिकको हत्या गरेर रक्तपातपूर्ण इतिहास रचेका थिए पोल पोटले। देशको नाम नै फेरेर पुरानै खमेर वैभवमा पुर्याउने धोको लिएर कम्बोडियालाई उनले केही समय कम्पुचिया पनि बनाउन सफल भए। कम्पुचिया नाम संस्कृत शब्द कम्बुज देशबाट आएको मान्यता रहेछ जुन मल्लकालीन समयमा नेपाल र भारतबाट व्यापार गर्न कम्बोडिया पुगेका व्यापारीले राखेका रहेछन्। अंगकोर वाट पुग्दा पूर्वीय सभ्यता र संस्कारको यत्रो विशाल ऐतिहासिक विरासत बोकेको मुलुकका जनताले कसरी पोल पोटजस्तो व्यक्तिलाई भाग्य र भविष्य निर्माताका रूपमा स्विकारे ? जसको ९५ प्रतिशत जनसंख्याले बुद्धलाई आध्यात्मिक मार्गदर्शक मान्यो। सन् १९७६ देखि १९७९ सम्म कम्बोडियाको प्रधानमन्त्रीको रूपमा शासन गरेका पोल पोट राष्ट्रवादी छवि बनाएका ऐतिहासिक पात्र हुन्। कम्बोडियाको सम्पन्न किसान परिवारमा जन्मिएका उनको वास्तविक नाम सलोथ सार थियो। उनले सानै उमेरमा बौद्ध भिक्षु भएर केही समय बिताए। भिक्षु सलोथ सारले कम्बोडियाकै एउटा फ्रान्सेली क्याथोलिक प्राथमिक विद्यालयमा औपचारिक शिक्षा पनि प्राप्त गरे र युवा उमेरमा उच्च शिक्षा हासिल गर्न फ्रान्स पुगे। फ्रान्स छँदै साम्यवादी अभियानसित जोडिएका सलोथ सार स्वदेश फर्किए। त्यसपछि भने कम्बोडियामा फ्रान्सको उपनिवेश शासनविरुद्ध लडिरहेको खमेर क्रान्तिकारी पार्टी (खमेर रुज) सित आबद्ध भएका थिए। सलोथ सार खमेर रुजसित आबद्ध भएपछि पोल पोटका नामले विश्वभर चिनिन थाले। राजधानी नोम पेन्हमा बौद्ध भिक्षु भएका पोटले शक्तिमा पुगेर कम्बोडियालाई नेतृत्व प्रदान गर्दै गर्दा नरसंहार मच्चाए। बौद्ध दर्शनलाई नै त्यहाँको समाजबाट नामेट पार्नेतिर लागे। उनले हाँकेको खमेर रुजले बौद्ध दर्शनलाई प्रतिक्रियावादीहरूको धर्म भनी घोषणा मात्र गरेन। बौद्ध दर्शनका अनुयायीलाई संविधानमा अन्य धर्मलाई दिइएको सैद्धान्तिक अधिकार दिनसमेत अस्वीकार गर्यो। कुनै पनि राजनीतिक दर्शनलाई आफूअनुकूल मोड्न र महत्त्वाकांक्षाअनुसार हाँक्न खोज्दाको बीभत्स परिणाम पोटको किलिंग फिल्ड्सहरू मा बिसर्जन हुन्छ। यही यथार्थको दृष्टान्त आधुनिक कम्बोडिया हो। पूर्वीय सभ्यताको उज्यालो वैभव अंगकोर वाटको पृष्ठभूमिमा कम्बोडियाले केही दशकअघि मात्रै भोगेको हो। दर्दनाक त्यो कालखण्डमा पोटले रचेको किलिंग फिल्ड्स जहाँं दुई लाख कम्बोडियालीको हत्या गरिएको थियो। प्रत्येक वर्ष २५ लाखभन्दा बढी पर्यटक अंगकोर वाट पुग्छन्। लाखौंं पर्यटक राजधानी नोम पेन्ह नजिकैको किलिङ फिल्ड्स पुग्दा रहेछन्। कम्बोडियाका हिन्दू राजा सूर्यवर्मन दोस्रोको शासनकालमा ३० वर्ष लगाएर निर्माण सम्पन्न भएको अंगकोर वाट ईश्वीको १४औं शताब्दीमा आएर बौद्ध मन्दिरमा परिणत भयो। कम्बोडियाको खमेर हिन्दू साम्राज्यबाट बौद्ध राज्यमा परिवर्तनको ऐतिहासिक यात्रा पनि कम रोचक भने छैन। खमेर साम्राज्यले हिन्दू धर्मलाई कम्बोडियाको राजधर्मको रूपमा अँगालेको थियो। खमेर हिन्दू मन्दिरहरूमा शिव र विष्णु सबैभन्दा पुजिने देवतामा गनिन्थे। हिन्दू धर्मका महत्त्वपूर्ण त्रिमूर्ति विष्णु, शिव र ब्रह्मामध्ये विरलै पाइने ब्रह्माको चित्रण गरिएको कला कृतिहरू पनि अंगकोर वाटमा भेटाइन्छ। खमेर साम्राज्यमा हिन्दू धर्मको महत्त्व कति थियो भन्ने कोणबाट यो आस्थामा समर्पित अंगकोर वाटलाई हेर्दा हुन्छ। अंगकोर वाटको अर्को रोचक पक्ष हामीले चिन्दै आएकोभन्दा फरक खमेर संस्करणका भगवान् गणेश र हनुमान साथै हिन्दू ग्रन्थ रामायणका दृश्यहरू भित्ताहरूमा देख्न पाइन्छन्। अझै पनि परम्परागत प्रदर्शनहरूमा अति लोकप्रिय मानिने रामायणलाई कम्बोडियामा रेमकर भनिँदो रहेछ। संसारकै सबैभन्दा महत्त्वपूर्ण धार्मिक स्मारक (जुन हिन्दू मन्दिरका रूपमा निर्माण गरिएको थियो) मानिने अंगकोर वाटमा ईश्वी पाँचौं शताब्दीदेखि नै प्रमुख आस्थाका रूपमा महायान बौद्ध धर्म थियो। जुन बौद्ध धर्मको एउटा प्रमुख अंग मानिन्छ। कम्बोडियाको संविधानले आधिकारिक रूपमै कम्बोडियालाई बौद्ध राज्य घोषणा गरेको छ। तथापि राजधानी नोम पेन्हको राजदरबार र सरकारी भवनदेखि धार्मिक स्थलहरूमा हिन्दू देवीदेवताका मूर्ति र चित्रण प्रशस्तै भेटिन्छन्। नोम पेन्हपछिको सबैभन्दा ठूलो सहर बतामबांग जाँदा र अंगकोर वाट नजिकैका ठाउँंहरूमा ससाना मन्दिरहरू नेपालको डँडेलधुराको अजयमेरु किल्ला र दैलेखको दुल्लु दरबारसँगैका मन्दिर मिल्दाजुल्दा भेटिए। तिनका आकार र बनावटका दुरुस्तै पाएँ। कुनै समय अहिलेको कम्बोडियासहित थाइल्यान्ड, लाओस र भियतनासम्म एकछत्र शासन गरेको खमेर साम्राज्यका अन्तिम राजा जयवर्मन सातौंले थेरवाद बौद्ध धर्मलाई अँगालेका थिए। सोही कारण त्यसयता कम्बोडियामा थेरवाद बौद्ध धर्मलाई मुख्य आस्थाका रूपमा अभ्यास गरिन्छ। यिनै जयवर्मन सातौंले छोरालाई बौद्ध भिक्षुका रूपमा थेरवाद बौद्ध धर्मको अध्ययन गर्न १० वर्षका लागि श्रीलंका पठाए। जसका कारण कम्बोडियामा हिन्दू धर्मबाट बौद्ध धर्म अँगाल्ने क्रमिक परिवर्तनको सुरु भएको मानिँदो रहेछ। खमेर साम्राज्यको महिमाजनक विगतदेखि ९० वर्षको फ्रान्सको उपनिवेश र दोस्रो विश्वयुद्धका समयमा केही वर्षसम्म जापानको अधीन रहँदासम्म कम्बोडियाले अनगिन्ती उतारचढाव बेहोर्यो। सन् १९५३ को स्वतन्त्रतापछि भने केही समयका लागि शान्ति र समृद्धिको अनुभव गर्यो। छिमेकी मुलुक भियतनाममा अमेरिकी हस्तक्षेप र अमेरिकाभियतनाम भीषण युद्धका कारण नराम्रोसित प्रभावित पनि भयो। पोटले रातारात साम्यवादमा पुग्न सकिने भनेर देखाएको सपनालाई पछ्याउन खोज्दा नागरिक सबैभन्दा बढी प्रताडित भए। अमेरिकाले सन् ६० र ७० को दशकमा छिमेकी मुलुक भियतनाम माथि गरेको आक्रमणमा पनि त्यही अवस्था भयो। खमेर साम्राज्य २१औं शताब्दीसम्म आइपुग्दा कम्बोडिया देश घरभित्र पोल पोटको महत्त्वाकांक्षा र भौगोलिक अवस्थितिका कारण शक्ति राष्ट्रहरूको द्वन्द्वमा छटपटाइरहेको जस्तो देखिन्छ। त्यैपनि, जस्तोसुकै पीडामा पनि हामी नेपालीजस्तै निश्चल मुस्कानले पीडा लुकाउन सक्ने क्षमतामा देखिन्छन् कम्बोडियाली। जो पूर्वीय सभ्यताको त्यो विशाल स्मारकमा बीसौं लाख पाहुनालाई स्वागत गरिरहेका भेटिन्छन्। गहिरो पीडाभित्र लुकेको त्यो मुस्कान नै कम्बोडियाको महानता हो।"
खोक्दै घरमा बस्दै !,"काठमाडौं : कोरोना भाइरस संक्रमणका लक्षण देखिन्छ। रुघामर्की लाग्छ । खोकीले सताउँछ । तर, धेरैव्यक्ति परीक्षण नगराई घरमै बस्ने प्रवृत्ति देखिएको छ। स्वास्थ्य केन्द्रमा गई परीक्षण नगर्दा संक्रमितको तथ्यांक यकिन छैन। जसकारण संक्रमणको चक्र तोड्न चुनौती थपिएको विज्ञ बताउँछन्। मापदण्डमा परेका सरकारी अस्पताल तथा प्रयोगशालामा निःशुल्क पीसीआर परीक्षण हुन्छ। तर, समुदायमा कोरोना फैलिइरहेको अनुपातमा परीक्षण भएको छैन। संक्रमण भए पनि परीक्षण नगराउने प्रवृत्तिले समुदायमा फैलने क्रम बढिरहेको स्वास्थ्य सेवा विभागअन्तर्गत व्यवस्थापन महाशाखा निर्देशक डा रुद्रप्रसाद मरासिनीले बताए। जुन दरमा संक्रमण फैलिरहेको छ त्यो दरमा परीक्षण भएको छैन । जसकारण समुदायमा कोरोना फैलिरहेको छ, निर्देशक डा मरासिनीले भने, संक्रमण भए पनि परीक्षण गर्न गइरहेको अवस्था छैन। नजिकका स्वास्थ्य संस्थामा गई परीक्षण गर्न अनुरोध गर्दछु। दुई साताको संक्रमणदर उच्च रहेकाले सतर्क हुनुपर्ने स्वास्थ्य मन्त्रालयकी प्रवक्ता डा संगीता कौशल मिश्रले बताइन्। अझै संक्रमणदर ४० प्रतिशतभन्दा बढी छ। संक्रमणको जोखिम कायमै छ, प्रवक्ता मिश्रले भनिन्। पछिल्लो २४ घण्टामा एन्टिजेन र पीसीआर विधिबाट १३ हजार १ सय ५४ जनाले परीक्षण गराएका छन्। जसमध्ये ३ हजार ५ सय ४० जनालाई कोरोना लागेको पुष्टि भएको छ। माघ १३ गतेदेखि चार दिनमा संक्रमणबाट ३२ जनाले ज्यान गुमाएको डा मिश्रले बताइन्। सूचीकृत प्रयोगशालासहित राष्ट्रिय जनस्वास्थ्य प्रयोगशालाबाहेक बाहिर गरिएको परीक्षणको तथ्यांक छैन। प्रवक्ता डा मिश्रले संघ, संस्था, निकाय र नियोगहरूलाई परीक्षणको नतिजा पठाउन अनुरोध गरिएको बताइन्। कतिपयले घरमा आफैंले एन्टिजेन कीटबाट परीक्षण गरेको पाइएको छ। त्यसको जानकारी पठाउन वा एसएमएसमार्फत सूचित गर्न मन्त्रालयले आग्रह गरेको छ। सरकारले एन्टिजेन परीक्षण निःशुल्क गरेको छ। सरकारी अस्पताल तथा प्रयोगशालाको हकमा निःशुल्क मापदण्डभित्र नपरेकाका लागि अधिकतम ८ सय शुल्क तोकिएको छ। निजी स्वास्थ्य संस्थामा अधिकतम १५ सय रुपैयाँ शुल्क तोकिएको छ। एन्टिजेन आरटीपीसीआर अभावका कारण परीक्षणमा कमी गरेका छैनौं। कीटको अभाव हुन दिँदैनौं, डा मरासिनीले भने। सरकारले थप ६ लाख आरटीपीसीआर कीटसमेत खरिद गर्न लागेको छ। एन्टिजेन कीट २ लाख १० हजार जति मौज्दात छ। सिटामोल पर्याप्त सरकारले १ करोड ४० लाख सिटामोल प्रादेशिक स्वास्थ्य संस्था आपूर्ति केन्द्रमा वितरण गरेको छ। आवश्यकताको आधारमा अस्पतालमा सिटामोल वितरण गरिरहेका छौं। ठूला अस्पताललाई पारासिटामोल लैजान आग्रह गरेका छौं, व्यवस्थापन महाशाखा निर्देशक डा मरासिनीले भने, प्रादेशिक स्वास्थ्य केन्द्र र जिल्लास्थित भण्डारण केन्द्रमा पनि सिटामोल यथेष्ट मात्रामा वितरण गरेका छौं। डा मरासिनीका अनुसार विभागको केन्द्रीय भण्डारण र पतलैयाको भण्डारणमा करिब १० लाख पारासिटामोल स्टकमा रहेको छ। संक्रमण बढ्दै जाँदा पारासिटामोल लगायतका औषधिको माग बढ्नु स्वाभाविक रहेको उल्लेख गर्दै डा मरासिनीले कतिपय निजी फार्मेसिहरूमा पारासिटामोल लगायतका औषधिको मूल्य बढाउने उद्देश्यले लुकाएर राखेको वा नबेचेको हुन सक्ने बताए। नेपाल औषधि लिमिटेडसँग ५० लाख सिटामोल खरिद गर्ने तयारी रहेको डा मरासिनीले बताए।"
संविधानसभा सदस्य थापाको निधन,अर्घाखाँची : अर्घाखाँचीको निर्वाचन क्षेत्र नम्बर २ बाट निर्वाचित संविधान सभा सदस्य दुमन सिंह थापाको निधन भएको छ। एमालेबाट निर्वाचित पूर्व संविधान सभा सदस्य दुमन सिंह थापाको काठमाडौंमा गए राति निधन भएको हो। थापाले दुई वटै मृगौला प्रत्यारोपण गरेका थिए। उनको ६२ वर्षको उमेरमा निधन भएको हो। उनले विसं २०७० सालमा अर्घाखाँची क्षेत्र नम्बर २ बाट संबिधान सभामा तत्कालीन एमालेबाट चुनाव जितेका थिए। हाल उनी नेकपा (एस)मा थिए।
नेपाली भाषामा मिथिला माहात्म्य,"महोत्तरी : नेपालीमा भाषामा मिथिला माहात्म्य ग्रन्थ अनुवाद गरिएको छ। याज्ञवल्क्य लक्ष्मीनारायण विद्यापिठ मटिहानीका सहप्राध्यापक धु्रव रायले मिथिला माहात्म्य कृति नेपालीमा अनुवाद गरेका हुन्। महोत्तरीको मटिहानी नगरपालिकाले यसको प्रकाशन गरेको हो। प्राज्ञ महेश्वर राय, प्राडा गोविन्द चौधरी, मटिहानी नगरपालिकाका प्रमुख हरिप्रसाद मण्डलले संयुक्त रुपमा कृतिको विमोचन गरेका थिए। अनुवादक रायका अनुसार यो ग्रन्थ द्वापरयुगीन अठार पुराणका रचयीता महर्षि वेदव्यासका पिता परासर ऋषि र उनका शिष्य महर्षि मैत्रेयकाबीच प्रश्नोत्तर शैलीमा भएको सम्वादात्मक ग्रन्थ श्री वृहत् विष्णु पुराणअन्तर्गत समाहित छ। यसमा मिथिला राज्यका संस्थापक मिथि राजाको उत्पत्ति, जानकीको प्राकट्य, जनक उपाधिधारी मिथिला नरेशका कीर्ति गाथा र प्राचीन मिथिलाको सीमानाका बारेमा वर्णन गरिएको छ। मिथिलाधामका प्रसिद्ध सरोवर, कुण्ड, जानकीका सखीस्वरुपा कोशी, कमला, वीरजा, बागमती, नारायणीलगायत १५ नदीको चर्चा गरिएको छ। यसैगरी राजा जनकद्वारा स्थापित उनका आराध्यदेव कल्याणेश्वर, जलेश्वरजस्ता शिवालयहरूको पृष्ठभूमि पनि उल्लेख गरिएको छ। सीता स्वयंवर, सीताराम विवाह, सीता जयन्ती, कञ्चन वनजस्ता रमणीय स्थल र मिथिला परिक्रमा यात्राजस्ता सन्दर्भहरू कृतिमा छन्। मिथिलाका लोक संस्कृतिहरू र वास्तुकलाका पक्षलाई समेटिएको मिथिला माहात्म्य पठनीय ग्रन्थ हो। २२ अध्यायमा विरचित यस उपपुराणमा ८३४ श्लोकहरू छन्। महत्वपूर्ण ग्रन्थ संस्कृत भाषामा रहेकाले संस्कृतका विद्वान् बाहेकलाई मिथिला र मैथिली संस्कृतिका बारेमा बुझ्न कठिन थियो। यसमा मैले मूल ग्रन्थका संस्कृतमा निबद्ध श्लोकहरूलाई यथावत् राखी श्लोकैपिच्छे नेपाली गद्यमा शब्दानुवाद गरेको छु, अनुवादक रायले भने, यसको अध्ययनबाट आम नेपाली जनमानसलाई मिथिलाको महिमा त ज्ञान हुने नै छ साथै अनेक भ्रमजन्य धारणाहरू पनि हट्ने छन्। यो कृति प्रकाशित हुनु धर्मसंस्कृति र भाषा साहित्यका फाँटमा क्रियाशील सबैका लागि अत्यन्त हर्षको विषय रहेको राष्ट्रिय धर्मसभा नेपालका अध्यक्ष प्राडा माधव भट्टराईले बताए। मिथिलाको संस्कृति र सभ्यतामाथि नेपालीले गर्व र स्वाभिमानको अनुभूति गर्छन् भने विश्वकै सनातनीहरूले यसबाट प्रेरणा र गौरव बोध गर्छन्, उनले भने, मिथिला सभ्यताको परम्परा अति प्राचीन छ। मैथिल नरेशहरू अद्वैत वेदान्तका प्रयोगधर्मी आदर्श पात्र रहेको तथ्य अध्येताहरूलाई छर्लङ्ग छ। तर, वर्तमान राष्ट्रिय शिक्षा प्रणालीमा यसलाई महत्व नदिँदा नयाँ पुस्ता यसबाट विमुख रहेका छन्। राराव क्याम्पस जनकपुरका नेपाली विभागका पूर्व विभागीय प्रमुख प्राडा स्थिरप्रसाद पराजुलीले नेपाली भाषा र साहित्यको भण्डारमा गौरवपूर्ण कृति थपिएको बताए। वृहद् विष्णुपुराण भवसागर पार गराउने नौका रहेको वाल्मीकी विद्यापीठ, काठमाडौंका प्राडा ऋषिराम पौड्यालले उल्लेख गरे। पूर्वीय वाङ्मय अनन्त रत्ननिधिले परिपूर्र्ण रहेको र यो कृतिले नयाँ इट्टा थपेको उनले बताए। जगत्जननी जानकीको जन्मभूमि, राजर्षि जनकको राज्य एवं असङ्ख्य नदी, सरोवर र मठ मन्दिरहरूले सुशोभित मिथिलाधाम जगत् प्रसिद्ध रहिआएको मटिहानी नगरपालिका प्रमुख हरिप्रसाद मण्डलले बताए।"
पशुपतिमा पुनः वनकाली उद्यान,"काठमाडौं : पशुपति क्षेत्र विकास कोषले वनकाली उद्यानलाई पुनः स्थापित गरेको छ। पशुपति संरक्षित बनकाली क्षेत्रमा राधा माधव सेवा समितिले कृपालु उद्यान नाम राखेका थिए। ऐतिहासिक पौराणिक महत्त्वको वनकाली उद्यानको नाम हटाई समितिले कृपालु उद्यान राखेपछि विवादमा रहँदै आएको थियो। कोषका सदस्यसचिव डा मिलनकुमार थापाको निर्णयमा शनिबारबाट सो स्थानमा पुरानो बोर्ड हटाएर बनकाली उद्यान, पशुपति लेखिएको बोर्ड राखिएको हो। स्थानीय सम्पदा तथा संस्कृतिविदहरू उपस्थितिमा कोषका सञ्चालक परिषद् सदस्यहरू रमेशराज शिवाकोटी, देवीप्रसाद बराल, आशा पाण्डे, उद्धव बडाल र पूर्ण सङ्गम जेठारा समेतको सहभागिता थियो। पुरातत्त्व संरक्षित पशुपति क्षेत्रको धार्मिक, सांस्कृतिक एवं आध्यात्मिक महत्त्वमा आँच पुग्ने गरी राखिएको बोर्ड हटाइएको सदस्य सचिव थापाले बताए। पौराणिक महत्त्व भएको वनकाली उद्यान पुनः स्थापित गरिएको उनको भनाइ छ। पुरातत्त्व विभागले २०७७ पुस २८ गते वनकाली क्षेत्रमा राखिएको कृपालु उद्यानको नाम रहेको बोर्ड तुरुन्तै हटाई विभागलाई जानकारी गराउन कोषलाई पत्र पठाएको थियो। तर सो समय पनि काम हुन नसकेपछि विभागले पुनः माघ ४ गते कोषलाई ताकेता पत्र पठाएको थियो। सोहीअनुसार कोषले नीतिगत निर्णय गरी यो काम गरेको हो। राधा माधव समितिले सो उद्यान कोषलाई हस्तान्तरण समेत नगरेको सदस्य देवीप्रसाद बरालले जानकारी दिए।"
जाडोमा जोगिने उपाय,"कोरोना संक्रमणको तेस्रो लहर ओमिक्रोनले फेरि विश्वलाई भयभीत बनाएको छ। कोरोनाको महामारी रोकिने लक्षण देखिदैन। त्यसमाथि चिसो बढेसँगै जाडो मौसममा देखिने समस्याले धेरैलाई सताउन थालेको छ। यतिबेला बालबालिका, महिला र वृद्धवृद्धालाई बढी नै समस्या हुने गर्छ। शिशुमा समस्या झनै बढी रहन्छ। वातावरणको प्रत्यक्ष सम्बन्ध रहने भएकाले चिसोमा रुघाखोकी, भाइरल इन्फ्लुएन्जा, दम, श्वासप्रश्वास, पिनास तथा निमोनियाका बिरामी बढ्ने गर्छन्। चिसोको एलर्जी, घाँटीको संक्रमण, चिसोमा हुने झाडापखाला, छाला, ओठ फुट्ने, चिलाउने, सुन्निने, शरीरमा सेतो कत्ला निस्कने, छाला सुक्खा तथा फुस्रो हुने, चाउरी पर्ने, अनुहारमा कालो र सेतो दाग हुने, ब्रोङ्काइटिस, दादुरा, ठेउलालगायत मुटु कमजोर हुनेजस्ता समस्या पनि देखिन्छन्। जाडोमा शरीरका बाहिरी भाग हातखुट्टाका औंला, कान रातो हुने, चिलाउने, सुन्निने र घाउ हुने, दाद, ओठ फुट्ने, हातखुट्टा फुट्नेजस्ता समस्या पनि हुन्छन्। चिसोले विशेषगरी मुटु, जोर्नी, श्वासप्रश्वास र दमका पुराना बिरामी, कुपोषित बालबालिकालाई बढी आक्रमण गर्छ। साथै शीतलहर हुँदा मुटु र मस्तिष्कमा असर पुग्ने र हृदयाघात हुने, कोलेस्ट्रोल बढाउने, पक्षघात गराउने र बालबालिकामा दादुरा, ठेउला पनि देखिने गर्छ। ध्यान दिन सकियो भने यस्ता धेरै रोगबाट सहजै बच्न सकिन्छ। मौसमअनुसार मानिसले आहारविहारमा ध्यान दिनुपर्छ। शरीरलाई निरोग र बलवान् राख्न सकिन्छ। आयुर्वेदअनुसार जाडो मौसममा जठराग्नी तीव्र हुन्छ, पाचन शक्ति प्रबल रहन्छ। आहार राम्रोसँग हजम हुन्छ। जाडो मौसमको सही तथा पूरा सदुपयोग गर्न पौष्टिक, बलवद्र्धक तथा गुणवद्र्धक पदार्थहरू सेवन गर्नुपर्छ। जस्तो कि शुद्ध घिउबाट बनेका पदार्थ, मुङको दालको हलुवा, मासको खीर, शुद्ध घिउको जेरी र दूध आदि। मौसमी फलफूल, बदाम, ओखर, किसमिस, मुङफली, अमला र सुत्ने बेलामा गोल्डेन मिल्क। गोल्डेन मेमोरी मिल्क तयार गर्ने विधि यस प्रकार छः बिहान दुईचार वटा बदाम (आलमन्ड) एक कप पानीमा भिजाएर राख्नुपर्छ। आफ्नो पाचनशक्तिअनुसार बदामको संख्या कमबेसी गर्न सकिन्छ। तर चारवटा बदामभन्दा बढी प्रयोग गर्नु हुँदैन। अब एक गिलास मनतातो दूधमा बदामको खोल हटाएर बनाएको लेप, एकतिहाइ चम्चा बेसार, आधा चम्चा शुद्ध घिउ (गाईको घिउ उत्तम) हालेर राम्रोसँग मिलाउनु पर्छ। यस दूधमा एक चम्चा मह मिसाउने तथा अलँैची र दालचिनीको अलिकति चूर्ण माथिबाट छर्कन सकिन्छ। यसरी गोल्डेन मेमोरी मिल्क तयार हुन्छ। अब एक चम्चा त्रिफला चूर्ण मुखमा हालेर गोल्डन मेमोरी मिल्क पिउनु पर्छ। बिहानको नास्तामा केशर चिया, हर्बल चिया तथा राति भिजाएर राखेको एक मुठी चना खाने। सकिन्छ भने राति नै भिजाएर राखेको १०१५ दाना किसमिस तथा दुईचारवटा जति छोकडा तथा कागजी बदाम राम्रोसँग चपाएर खानुपर्छ। स्वादका लागि चनामा अलिकति पिसेको सिदेनुन, मरिचको धुलो तथा कागतीको रस मिसाउन सकिन्छ। अझ अंकुरित गेडागुडीको भोजन अमृत भोजन, नास्ताको रूपमा सेवन गर्नु सर्वोत्तम हुन्छ। अमृत भोजन भनेको नमरेको भोजन हो जसमा भरपूर प्राणशक्ति हुन्छ। त्यसैले यो पौष्टिक तथा बलवद्र्धक हुन्छ। बिहानी नास्ताका लागि अमृत भोजनमा निम्नलिखित अंकुरित गेडागुडीलाई लिन सकिन्छ। चना १५ ग्राम, गहँु १५ ग्राम, मुग १० ग्राम, मुगफली १० ग्राम, मेथी १० ग्राम र तिल ५ ग्राम चाहिन्छ। उपयुक्त अंकुरित गेडागुडीमा प्याज, गोलभेंडा, पालकको पत्ता, हरियो धनियाँ, पत्तागोपी, गाँजर इत्यादिका ससाना टुक्राहरू काटेर मिसाउन सकिन्छ। स्वादका लागि अलिकति पिसेको सिदेनुन, अदुवा, मरिचको धुलो तथा कागतीको रस मिसाउन सकिन्छ। र, यो अमृत भोजनलाई खुब राम्रोसँग चपाएर खानुपर्छ। जाडो मौसममा मात्र होइन, अन्य मौसममा पनि यो अमृत भोजन सेवन गर्न सकिन्छ। जाडो मौसममा आहारअनुसारको विहार (रहनसहन) एकदमै महŒवपूर्ण हुन्छ। योग्य विहार गर्नुपर्छ। योग्य विहार नगर्ने तथा गर्न अयोग्य विहार गर्ने हो भने शरीरलाई हानि गर्छ तथा रोग पैदा हुन्छ। जाडोमा शीतबाट बच्नुपर्छ। शरीरमा तेल मालिस गर्नुपर्छ। व्यायाम तथा योगासन गर्नुपर्छ। घाम ताप्नुपर्छ। बिहान हिँड्ने या दौडिने गर्नुपर्छ। न्यानो लुगा लगाउनुपर्छ। सुत्दा न्यानो कपडा जस्तै कम्बल, सिरक आदिको प्रयोग गर्नुपर्छ। तातोपानी नियमित पिउनु पर्छ। मनतातो पानीले नुहाउँदा राम्रो हुन्छ। यी सबै जाडो मौसमका उचित विहार हुन्। जाडो मौसममा मानिस बिहान नुहाउन अल्छी मान्छन्। तर जस्तोसुकै जाडो भए पनि बिहान नुहाउन अल्छी गर्नु हँुदैन। बिहानै सबेरै उठेर नुहाउनाले शरीरमा फूर्ति बढ्छ। तोरीको तेल वा तीलको तेलले शरीर मालिस गरेर नुहाउँदा सुनमा सुगन्ध छरेझैं हुन्छ। धेरै जाडो भए मनतातो पानीले नुहाउन सकिन्छ। तर, धेरै तातो पानी टाउको तथा आँखामा पर्न दिनु हँुदैन। अतः यसरी जाडो मौसमको उचित आहारविहारको पालना गर्ने हो भने शरीर पुष्ट, सुडौल तथा स्वस्थ हुन्छ। जसले गर्दा गर्मी मौसममा पनि शरीर स्वस्थ रहन्छ। लेखक पोषणविद् हुन्।"
अंगकोर वाटबाट इतिहास खोतल्दा,"खमेर साम्राज्यताका कम्बोडियाको समाजमा हिन्दू धार्मिक परम्पराको गहिरो प्रभाव र अंगकोर वाट निर्माण पछाडिको ऐतिहासिक तथ्य के होला ? जिज्ञासा बढ्नु स्वाभाविक हो । दक्षिणपूर्वी एसियाली मुलुक कम्बोडिया भन्नासाथ पूर्वीय इतिहासको महत्त्वपूर्ण कालखण्ड अंगकोर सभ्यता बुझिन्छ। अझ कुनै समय कम्पुचिया भनेर चिनिएको पोल पोट युग भोगेको देश भनेर बुझ्नु सही हुनेछ। तर पोल पोटले सन् ७० को दशकमा कम्बोडिया देशको नाम परिवर्तन गरेर एकदलीय लोकतान्त्रिक कम्पुचियामा परिणत गर्नुअघिको उपनिवेशको अत्याचार र पोल पोटको शासनकालमा घटेको रक्तपातपूर्ण इतिहास छ। त्यसलाई नजिकबाट नियाल्दा २०औं शताब्दीमा एसियामा सबैभन्दा पीडादायी अनुभव गरेको मुलुक भनेर कम्बोडियालाई भन्दा हुन्छ होला। जीवनमा दुःख छ, दुःखको कारण छ र कारणको निवारण छ। यही बुद्ध दर्शनको मूलभूत सत्यलाई आस्थाका दृष्टिले बहुसंख्यकले मार्गदर्शनका रूपमा अँगालेको पाइन्छ। बौद्ध धर्मावलम्बीको यो मुलुकको हिंसात्मक विगत भने त्यो देशको पछिल्लो ऐतिहासिक विडम्बना थियो। जसको प्रमुख कारण विदेशी उपनिवेश शक्तिहरू थिए। सन् २००९ मा थाइल्यान्ड जाने क्रममा नजिकैको देश कम्बोडियास्थित अंगकोर वाटसम्म पुग्ने योजना बन्यो। बर्सेनि हजारौंं नेपालीको आकर्षक भ्रमण गन्तव्य बन्दै गरेको थाइल्यान्डको राजधानी बैंककबाट बसमा करिब चार सय किलोमिटरको दूरीमा अंगकोर वाट पुगिन्छ। कम्बोडिया प्रवेश गर्न नेपालीका लागि अनअराइभल भिसाको प्रावधान छ। क्षेत्रफलका हिसाबले सबैभन्दा ठूलो हिन्दू मन्दिर भनेर दाबी गरिएको छ, अंगकोर वाट। यो कम्बोडियाका लागि यति महत्त्वपूर्ण छ कि गर्वका साथ आफ्नो झन्डामा अंकित गरेको छ। सामान्यतया हिन्दू धर्मसित जोडिएका ऐतिहासिक महत्त्वका मठ र मन्दिरहरू बहुसंख्यक हिन्दू धर्मावलम्बीको देश भारत वा नेपाल भनेर संसारभरि परिचित छ। तर पनि दक्षिणपूर्वी एसियाली देश कम्बोडिया जहाँं ९५ प्रतिशत जनसंख्या बौद्धधर्मी छन्। त्यहाँ कसरी भन्ने प्रश्न उठ्नु स्वाभाविकै हो। उत्तर खोज्ने काम पहिलो पटक कम्बोडिया पुग्दा र अंगकोर वाटको आँगन टेक्दा गरेको थिएँ। ईस्वी ११५० ताका ३० वर्ष लगाएर हिन्दू मन्दिरका रूपमा निर्माण गरिएको अंगकोर वाट विश्वको ठूलो धार्मिक स्मारकमध्ये एक हो। कम्बोडियाको आधिकारिक खमेर भाषामा अंगकोरको अर्थ राजधानी र वाटको अर्थ मन्दिर भएकाले यो ठाउँलाई मन्दिरहरूको राजधानी मानिन्छ। मूल रूपमा हिन्दू देवता विष्णुलाई समर्पित गरेर निर्माण गरिएको अंगकोर वाट ३२ सय रोपनी क्षेत्रफलमा फैलिएको छ। आधुनिक कम्बोडिया इतिहासको कुनै कालखण्डमा हिन्दू र बौद्ध सभ्यतामा आधारित खमेर साम्राज्यको एउटा अंग थियो। ईश्वीको नवौं शताब्दीमा उदाएको खमेर राज्यको राजधानी अहिले अंगकोर वाट रहेकै स्थानमा थियो। जसको साम्राज्यलाई विश्व इतिहासमा रोमन र ग्रिस साम्राज्यसित तुलना गरेर हेर्ने गरिन्छ। हिन्दू राजा जयवर्मन दोस्रोले दक्षिणपूर्वी एसियाभरि छरिएर रहेका खमेर सभ्यताहरूलाई एकीकरण गरी आफूलाई आधिकारिक रूपमै हिन्दू चक्रवर्ती सम्राट् घोषणा गरे। खमेर साम्राज्यको स्थापना गरेको केही सय वर्षपछि अंगकोर वाटको निर्माण भएको थियो। ऐतिहासिक समयक्रमको कोणबाट अंगकोर वाटको यो विशाल स्मारकमा उभिएर हेर्दा न्युयोर्क सहरको जन्म पनि भएको थिएन भने लन्डन एउटा सानो गाउँ थियो। खमेर साम्राज्यताका कम्बोडियाको समाजमा हिन्दू धार्मिक परम्पराको गहिरो प्रभाव र अंगकोर वाट निर्माण पछाडिको ऐतिहासिक तथ्य के होला ? जिज्ञासा बढ्यो। कुनै समय दक्षिण एसिया र विशेषगरी नेपाल र भारतसितको वाणिज्य र व्यापारिक सम्बन्ध र प्रभावका कारण थियो भन्ने बुझिन्छ। अझ आफ्नो अधिनायकवादी शासनकालमा करिब २० लाख कम्बोडियाली नागरिकको हत्या गरेर रक्तपातपूर्ण इतिहास रचेका थिए पोल पोटले। देशको नाम नै फेरेर पुरानै खमेर वैभवमा पुर्याउने धोको लिएर कम्बोडियालाई उनले केही समय कम्पुचिया पनि बनाउन सफल भए। कम्पुचिया नाम संस्कृत शब्द कम्बुज देशबाट आएको मान्यता रहेछ जुन मल्लकालीन समयमा नेपाल र भारतबाट व्यापार गर्न कम्बोडिया पुगेका व्यापारीले राखेका रहेछन्। अंगकोर वाट पुग्दा पूर्वीय सभ्यता र संस्कारको यत्रो विशाल ऐतिहासिक विरासत बोकेको मुलुकका जनताले कसरी पोल पोटजस्तो व्यक्तिलाई भाग्य र भविष्य निर्माताका रूपमा स्विकारे ? जसको ९५ प्रतिशत जनसंख्याले बुद्धलाई आध्यात्मिक मार्गदर्शक मान्यो। सन् १९७६ देखि १९७९ सम्म कम्बोडियाको प्रधानमन्त्रीको रूपमा शासन गरेका पोल पोट राष्ट्रवादी छवि बनाएका ऐतिहासिक पात्र हुन्। कम्बोडियाको सम्पन्न किसान परिवारमा जन्मिएका उनको वास्तविक नाम सलोथ सार थियो। उनले सानै उमेरमा बौद्ध भिक्षु भएर केही समय बिताए। भिक्षु सलोथ सारले कम्बोडियाकै एउटा फ्रान्सेली क्याथोलिक प्राथमिक विद्यालयमा औपचारिक शिक्षा पनि प्राप्त गरे र युवा उमेरमा उच्च शिक्षा हासिल गर्न फ्रान्स पुगे। फ्रान्स छँदै साम्यवादी अभियानसित जोडिएका सलोथ सार स्वदेश फर्किए। त्यसपछि भने कम्बोडियामा फ्रान्सको उपनिवेश शासनविरुद्ध लडिरहेको खमेर क्रान्तिकारी पार्टी (खमेर रुज) सित आबद्ध भएका थिए। सलोथ सार खमेर रुजसित आबद्ध भएपछि पोल पोटका नामले विश्वभर चिनिन थाले। राजधानी नोम पेन्हमा बौद्ध भिक्षु भएका पोटले शक्तिमा पुगेर कम्बोडियालाई नेतृत्व प्रदान गर्दै गर्दा नरसंहार मच्चाए। बौद्ध दर्शनलाई नै त्यहाँको समाजबाट नामेट पार्नेतिर लागे। उनले हाँकेको खमेर रुजले बौद्ध दर्शनलाई प्रतिक्रियावादीहरूको धर्म भनी घोषणा मात्र गरेन। बौद्ध दर्शनका अनुयायीलाई संविधानमा अन्य धर्मलाई दिइएको सैद्धान्तिक अधिकार दिनसमेत अस्वीकार गर्यो। कुनै पनि राजनीतिक दर्शनलाई आफूअनुकूल मोड्न र महत्त्वाकांक्षाअनुसार हाँक्न खोज्दाको बीभत्स परिणाम पोटको किलिंग फिल्ड्सहरू मा बिसर्जन हुन्छ। यही यथार्थको दृष्टान्त आधुनिक कम्बोडिया हो। पूर्वीय सभ्यताको उज्यालो वैभव अंगकोर वाटको पृष्ठभूमिमा कम्बोडियाले केही दशकअघि मात्रै भोगेको हो। दर्दनाक त्यो कालखण्डमा पोटले रचेको किलिंग फिल्ड्स जहाँं दुई लाख कम्बोडियालीको हत्या गरिएको थियो। प्रत्येक वर्ष २५ लाखभन्दा बढी पर्यटक अंगकोर वाट पुग्छन्। लाखौंं पर्यटक राजधानी नोम पेन्ह नजिकैको किलिङ फिल्ड्स पुग्दा रहेछन्। कम्बोडियाका हिन्दू राजा सूर्यवर्मन दोस्रोको शासनकालमा ३० वर्ष लगाएर निर्माण सम्पन्न भएको अंगकोर वाट ईश्वीको १४औं शताब्दीमा आएर बौद्ध मन्दिरमा परिणत भयो। कम्बोडियाको खमेर हिन्दू साम्राज्यबाट बौद्ध राज्यमा परिवर्तनको ऐतिहासिक यात्रा पनि कम रोचक भने छैन। खमेर साम्राज्यले हिन्दू धर्मलाई कम्बोडियाको राजधर्मको रूपमा अँगालेको थियो। खमेर हिन्दू मन्दिरहरूमा शिव र विष्णु सबैभन्दा पुजिने देवतामा गनिन्थे। हिन्दू धर्मका महत्त्वपूर्ण त्रिमूर्ति विष्णु, शिव र ब्रह्मामध्ये विरलै पाइने ब्रह्माको चित्रण गरिएको कला कृतिहरू पनि अंगकोर वाटमा भेटाइन्छ। खमेर साम्राज्यमा हिन्दू धर्मको महत्त्व कति थियो भन्ने कोणबाट यो आस्थामा समर्पित अंगकोर वाटलाई हेर्दा हुन्छ। अंगकोर वाटको अर्को रोचक पक्ष हामीले चिन्दै आएकोभन्दा फरक खमेर संस्करणका भगवान् गणेश र हनुमान साथै हिन्दू ग्रन्थ रामायणका दृश्यहरू भित्ताहरूमा देख्न पाइन्छन्। अझै पनि परम्परागत प्रदर्शनहरूमा अति लोकप्रिय मानिने रामायणलाई कम्बोडियामा रेमकर भनिँदो रहेछ। संसारकै सबैभन्दा महत्त्वपूर्ण धार्मिक स्मारक (जुन हिन्दू मन्दिरका रूपमा निर्माण गरिएको थियो) मानिने अंगकोर वाटमा ईश्वी पाँचौं शताब्दीदेखि नै प्रमुख आस्थाका रूपमा महायान बौद्ध धर्म थियो। जुन बौद्ध धर्मको एउटा प्रमुख अंग मानिन्छ। कम्बोडियाको संविधानले आधिकारिक रूपमै कम्बोडियालाई बौद्ध राज्य घोषणा गरेको छ। तथापि राजधानी नोम पेन्हको राजदरबार र सरकारी भवनदेखि धार्मिक स्थलहरूमा हिन्दू देवीदेवताका मूर्ति र चित्रण प्रशस्तै भेटिन्छन्। नोम पेन्हपछिको सबैभन्दा ठूलो सहर बतामबांग जाँदा र अंगकोर वाट नजिकैका ठाउँंहरूमा ससाना मन्दिरहरू नेपालको डँडेलधुराको अजयमेरु किल्ला र दैलेखको दुल्लु दरबारसँगैका मन्दिर मिल्दाजुल्दा भेटिए। तिनका आकार र बनावटका दुरुस्तै पाएँ। कुनै समय अहिलेको कम्बोडियासहित थाइल्यान्ड, लाओस र भियतनासम्म एकछत्र शासन गरेको खमेर साम्राज्यका अन्तिम राजा जयवर्मन सातौंले थेरवाद बौद्ध धर्मलाई अँगालेका थिए। सोही कारण त्यसयता कम्बोडियामा थेरवाद बौद्ध धर्मलाई मुख्य आस्थाका रूपमा अभ्यास गरिन्छ। यिनै जयवर्मन सातौंले छोरालाई बौद्ध भिक्षुका रूपमा थेरवाद बौद्ध धर्मको अध्ययन गर्न १० वर्षका लागि श्रीलंका पठाए। जसका कारण कम्बोडियामा हिन्दू धर्मबाट बौद्ध धर्म अँगाल्ने क्रमिक परिवर्तनको सुरु भएको मानिँदो रहेछ। खमेर साम्राज्यको महिमाजनक विगतदेखि ९० वर्षको फ्रान्सको उपनिवेश र दोस्रो विश्वयुद्धका समयमा केही वर्षसम्म जापानको अधीन रहँदासम्म कम्बोडियाले अनगिन्ती उतारचढाव बेहोर्यो। सन् १९५३ को स्वतन्त्रतापछि भने केही समयका लागि शान्ति र समृद्धिको अनुभव गर्यो। छिमेकी मुलुक भियतनाममा अमेरिकी हस्तक्षेप र अमेरिकाभियतनाम भीषण युद्धका कारण नराम्रोसित प्रभावित पनि भयो। पोटले रातारात साम्यवादमा पुग्न सकिने भनेर देखाएको सपनालाई पछ्याउन खोज्दा नागरिक सबैभन्दा बढी प्रताडित भए। अमेरिकाले सन् ६० र ७० को दशकमा छिमेकी मुलुक भियतनाम माथि गरेको आक्रमणमा पनि त्यही अवस्था भयो। खमेर साम्राज्य २१औं शताब्दीसम्म आइपुग्दा कम्बोडिया देश घरभित्र पोल पोटको महत्त्वाकांक्षा र भौगोलिक अवस्थितिका कारण शक्ति राष्ट्रहरूको द्वन्द्वमा छटपटाइरहेको जस्तो देखिन्छ। त्यैपनि, जस्तोसुकै पीडामा पनि हामी नेपालीजस्तै निश्चल मुस्कानले पीडा लुकाउन सक्ने क्षमतामा देखिन्छन् कम्बोडियाली। जो पूर्वीय सभ्यताको त्यो विशाल स्मारकमा बीसौं लाख पाहुनालाई स्वागत गरिरहेका भेटिन्छन्। गहिरो पीडाभित्र लुकेको त्यो मुस्कान नै कम्बोडियाको महानता हो।"
नेपालका रैथाने शूद्र जाति,"ऋग्वेदको सुरुआतमा वर्णव्यवस्था थिएन। अन्तरकालमा पुख्र्यौली सीप गरिरहेकै मानिसमाथि जात विभाजन भयो। अन्नपूर्ण पोस्ट् राष्ट्रिय दैनिकमा पुस १४ गते प्रा डा विद्यानाथ कोइरालाको लेख कुलको पहिचान, मूलको पहिचान पढियो। त्यसपछि अनेकौं प्रश्नचिह्नले मन भरियो। कतै हर्ष, खोज, ठीक, बेठीक र कतै दोधार यस्ता अनेकौं तर्कनाले उद्धेलित बनायो। अनि त्यसले उठाएका प्रश्नहरूको तथ्य प्रमाणहरू खोज्न कर लाग्यो। अब सुरु गरौं शूद्र शब्दबाट मन्थन। शूद्र शब्द शुक (दुःख) द्र (बेधित) जो श्रम गर्छन्। तर दुःखबाट मुक्त हुँदैनन्। जो सदैव तड्पिन्छ, ऊ नै शूद्र हो। सामान्य परिभाषामा भन्नु पर्दा त्यो जाति दुखित, पीडित र पछाडि परिएको छ, त्यही शूद्र हो। त्यसैलाई यो समाजले उनको इमानसँग साइनो गाँस्नु पर्ने हो। थरसँग सीप जोडिनु पर्ने हो। कलासँग मितेरी गाँस्नु पर्ने हो। तर यसलाई न त कुनै वर्गले जोड्यो। न त कुनै अवस्थामा मिलान भयो। केवल यो जातिसँग मात्र जोडियो। त्यसले गर्दा उनीहरूको पुख्र्यौली ज्ञान परम्परामा आधारित शिल्पकला, संस्कृति, सम्पदा र लगानीमा ह्र्रास आयो। मनुस्मृतिको (४८०)। यस अध्यायमा बैह्यशूद्रौ प्रयत्नेन स्वानि कर्माणि कारयेत्। तौ हि च्युतौस्वकर्मेभ्यः क्षोभयेतामिदं जगत् लेखिएको छ। शूद्र जाति कर्मको स्वणि सागर हो। यस जातिलाई उनीहरूको सीपकलाअनुसारको सम्मान दिन सकेमा उनीहरूको कर्मको माध्यमद्वारा समृद्ध बन्न सक्छन्। ग्रन्धले यसो भनिरहँदा कर्म गर्ने जात कताकता विलक्षण भयो। त्यसको खोज हालसम्म भएको पाइँदैन। ऋग्वेदको सुरुआती चरणमा वर्णव्यवस्था थिएन। पछि छेपकको रूपमा थपियो। पुख्र्यौली सीप गरिरहेकै मानिसमाथि जात विभाजन भयो। त्यसले अन्तरकालमा मानव समाजले सामाजिक रूप लियो। मान्छेहरूले पुख्र्यौली सीपकलाको आधारमा कामलाई निरन्तरता दिए। त्यही नै शूद्र जातिहरूका लागि वर्तमानसम्म जातीय विभाजनको कारक बन्यो। पतञ्जली महाभाष्यको श्लोक १, २ र ३ मा आभीरहरू (कतै अहिर) लाई शूद्र भनेका छन्। जो कर्ममा रमाउँछ, कार्यलाई देवता ठान्छ र सीपलाई आत्मसात् गर्छन्। त्यो जाति नै शूद्र हो भनी उल्लेख छ । तर नेपालको परिवेशमा उल्टो भयो। श्रम पसिना बगाउने, कर्मवीरहरूलाई तल पारेर उनीहरूको स्वतन्त्र पृथक् अस्तित्व, इतिहास र पहिचान मेटाइयो। त्यसैले आज राज्यले उनीहरूलाई आत्मसम्मान दिनुपर्ने हो कि होइन ? प्रश्न गौण छ। महाभारतको सभापर्वमा शूद्रहरूको राज्यको बारेमा वर्णन गरिएको छ। राज्य सञ्चालनमा उनीहरूको सीपकला र मौलिक ज्ञानको प्रयोग र लगानी भएको छ। समाज रूपान्तरणमा उनीहरूको योगदान उल्लेखनीय मात्रामा प्रयोग भएको स्पष्टरूपमा लेखिएको छ। नेपालमा खोइ त मानव भएर बाँच्न पाएको ? मानवीय वैवाहिक सम्बन्धका लागि ज्यान दिनुपर्ने ? मन्दिर प्रवेश, चुल्हो र पानी छोएको निहुँमा मर्नु पर्ने ? धार्मिक ग्रन्थ विष्णु पुराणामा शूद्र जातिको गहन रूपमा वर्णन छ। त्यहाँ भनिएको छ शूद्र जाति कलाका धनी, भाषाका उत्पादक, सञ्चारका गोरटा, एकअर्कालाई चिन्न र बुझ्न सक्ने भनिएको छ। रैथाने दमाई जातिका आदिम पुर्खाले विकास गरेको कलौंती (दमु) लिपि यसै पुराणको माउ हो। यसकै माध्यमबाट विष्णु पुराणको उत्पत्ति भएको थुप्रै तथ्य प्रमाणले पुष्टि गर्छ। सत्य कुरा भन्न किन कन्जुस्याँई गरिराखेका छौं ? के यो सत्य होइन र ? यदि होइन भने त्यसको तथ्य प्रमाण हिजो ज्ञान, शिक्षालाई पेवा बनाएका विद्वान्हरूले दिऊन्। यसको खोजीको निम्ति लागून्। अनि मात्र सच्चा पुराणवाचन गरेको सार्थक हुन्छ। उनीहरू निर्लज्ज सत्यलाई लुकाउनुमै भलो ठानिरहेका छन्। पुराणको इतिहासमा दमु लिपिको स्वरवर्ण, व्यञ्जनवर्ण लेखियो। वर्णको उच्चारण पनि पुराणको पानापानामा देखिन्छ। समानता, न्याय र मानवतावादी चिन्तक अम्बेडकरका अनुसार शूद्र एक विखण्डन पारिएको जाति थियो। यो चौथो वर्ण कसरी बन्यो भन्ने कुरा खोज गरिएको छ। त्यहाँ भनिएको छ कि शूद्रहरू क्षेत्रीयहरूको शाखा थियो। एक समय ब्राह्मण र क्षत्रीबीच द्वन्द्व भयो। यही क्रममा पराजित समूह शूद्र भए। उनीहरूलाई चौथो वर्णमा झारियो। स्मरणीय छ, शूद्रमा क्षेत्रीय मात्र नभई अन्य धेरै जातिबाट आएका मिश्रित छन्। विभिन्न ऐतिहासिक तथ्य प्रमाणले शूद्रहरूको नेपालमा उपस्थिति हजारौं वर्षअघिबाटै भएको देखिन्छ। यसको प्रमाणको रूपमा मध्यपश्चिम र सुदूरपश्चिम नेपालमा उनीहरूका हरेक जिल्लामा कोट, किल्ला, गढी, भूमि, देवीदेवता र बसोबासको निरन्तरता हो। कर्नालीभेरी नामकरणसमेत शिल्पी (शूद्र) समुदायले नै नामकरण र सभ्यताका विकास गरेबाट स्पष्ट पार्छ। तराईमधेसमा चर्चित सहलेश सम्राट्, शिरध्वजका समकालीन डोम राजवंश, चमारहरूले विकास गरेको सिम्रौनगढ वर्तमान साक्ष्य हुन्। शासकीय सामन्ती मानसिकताले प्रदेश नामकरणमा सहलेश सम्राट् नदेख्नु रैथाने शूद्रको इतिहास धूलीकरण गर्नु हो। नेपालको इतिहासमा शूद्र जातिले खुलेर पढ्न पाएको झन्डै ५५ वर्ष मात्र भएको छ। सिद्धिश्वरमान श्रेष्ठ र श्यामकृष्ण जोशीद्वारा लिखित नेपाल परिचय पुस्तकमा नेवारभित्रका शूद्र जातिको बारेमा प्रष्ट उल्लेख गरेका छन्। वर्ण विभाजन गर्न विश्वमित्र र वशिष्ठ ऋषिहरूले वेदको रचना गरे। चातुर्वण्र्य व्यवस्था सुरु गरे। जसको फलस्वरूप समाज विकास भएको व्यापारी वर्ग, शिल्पकार, उद्यमीवर्ग आदि वैश्य श्रेणीमा दरिए। निर्धन, पहुँचविहीन, शिक्षामा वञ्चित बनाइएका सीपकलाका खानी र श्रमका पुजारीलाई धार्मिक ग्रन्थले बाँधियो। रसीले कसियो, माथि जाने खुट्किला भत्काइयो। आज त्यही वर्ग समाजमा शूद्र भएर बाँचिरहेको छ। वर्तमानमा राजनीतिक व्यापारी र सत्ताका लागि भोट बैंक ठान्नेहरूलाई शिल्पी पहिचान पनि घाँडो भएको छ। कथित दलित अपमानित कलंकबाट भाग्ने जमात बढिरहेको छ। विभिन्न वस्तुगत र तथ्यगत आधारलाई केलाउँदा नेपालका शूद्रहरू जातीय, सांस्कृतिक, भाषिक, धार्मिक (मन्त्रतन्त्र, प्रकृतिपूजक र बोन) पहिचानका आधारमा कबिला रैथाने समूह नै हुन् भन्न सक्ने थुप्रै आधार छन्। यससम्बन्धी गहन खोज, अनुसन्धान नभएको मात्र हो। लिखित इतिहास र अभिलेखीकरण नहुँदैमा रैथाने जातिको अस्तित्व मास्न मिल्दैन। उनीहरूको स्वतन्त्र अस्तित्व, इतिहास र पहिचानको संरक्षण गरिनु राज्यको कुनै जिम्मेवारी हुँदैन ?मानसखण्ड, हिमवतखण्डदेखि तराईमा हजारौंवर्ष अघिबाटै रगत पसिना चुहाएका शूद्र जातिलाई पाखा लगाउन मिल्न छ ? विश्वविख्यायत इतिहासकार एचए डेविडका अनुसार, नेपालका जातिहरूमा शूद्र जातिहरू नेपालका रैथाने हुन्, यिनको पहिचानलाई इतिहासमा नलेखिदिँदा यो जाति पाखा पर्यो। विश्वविख्यायत इतिहासकार एचए डेविडका अनुसार नेपालका जातिहरूमा शूद्र जातिहरू नेपालका रैथाने हुन्, यिनको पहिचानलाई इतिहासमा नलेखिदिँदा यो जाति पाखा पर्यो । यसले के बुझ्न सकिन्छ भने उनीहरूलाई राज्यको पहँुचभन्दा बाहिर पारियो। शासकहरूकै गुणगानले भरिएका एकपक्षीय भ्रमपूर्ण इतिहास लेखियो। लेखमा भोगीराज चामलिङको मदन पुरष्कार प्राप्त पुस्तकको जस्तै कथित दलितको प्रमाण खोइ ? भनिएको छ। शूद्रलाई शिक्षा लिइयो भने कानमा सिसा र फलाम पगालेर हालिदिनु, जिब्रो काटिदिनु त्यो पनि नभए मृत्युदण्ड दिनु भन्ने मनुको दण्डविधान यादै होला। जालझेल, षड्यन्त्रले नै भरिएका भए पनि प्रमाण बच्ने त लेखपढ गर्न पाएकाहरूकै होलान्। अनि चामलिङहरूलाई उत्पीडन भएको करिब अढाई सय वर्ष जति भयो। तर शूद्र अर्थात् कथित दलितमाथिको उत्पीडन ३५ सय वर्षभन्दा बढी भइसक्यो। तुलना गर्नुस्, तथ्यप्रमाण कसको बढी बाँच्छन् होला ? विषय वा प्रसंगले अर्को अर्थ नलागेमा रैथाने गन्धर्वले हामी किराँती हौ भन्न खोजिएको होइन। तर वर्तमान किराँत सभ्यताको विकासको जग गन्धर्व थिए भन्ने भुल्नु हुँदैन। नेपाली प्राचीन इतिहासमा किराँत, यक्ष, किन्नर र गन्धर्वसँगै आउँछन्। अनि गन्धर्वलगायत शूद्रलाई रैथाने हुन्भन्दा नाक खुम्च्याउनुपर्ने कारण के छ ? लेखले हिटलरकै नक्कलमा वंश शुद्धता, नश्ल शुद्धता, जिन शुद्धतालाई घुमाउरो तरिकाले विवेचना गरेको छ। आदिमकालमा मानवको रूप, रङ, आकार, प्रकार वा स्वरूप प्रकृतिसँगको लामो संघर्षले परिवर्तन गर्ने कुरा प्रमाणित छ। एक अर्को कविलासँग घुलमिल र मिसमास भएपछि जाति शुद्धता सकिएको हो। शूद्र अर्थात् वर्तमानमा कथित दलित तीनवटा जातीय समूहबाट बनेको छ, मंगोल किराँत, खस र अष्ट्रोद्रविड। रामबाट मारिएका तपस्वी शम्बुक द्रविडकै पुर्खा (शूद्र) नै थिए। समाजवादी चिन्तक अम्बेडकरको गहन खोजले भन्छ ऋग्वेदमा नागको वर्णनबाट नै के थाहा पाइन्छ भने नागहरूको धेरै प्राचीन समूह थियो। साथै नाग कुनै पनि प्रकारका आदिम जाति अथवा असभ्य मान्छेहरू थिएनन् भन्ने कुरा सम्झिन जरुरी छ। नाग र भारतका राजपरिवार बीचमा अन्तरजातीय विवाहको माध्यमबाट धेरै निकट सम्पर्क रहेको तथ्यमाथि इतिहासले प्रकाश पार्छ। इतिहासअनुसार नागहरूको सांस्कृतिक स्तर उच्च मात्रै होइन, उनीहरूले भारतको एउटा ठूलो हिस्सामा शासन गरेका थिए। महाराष्ट्र (सार्की महरबाट बनेको) नागहरूको घर हो भनेर भन्नु आवश्यक नै छैन। यहाँका मानिस र राजाहरू नाग जातिका थिए। इस्वी कालको प्रारम्भिक शताब्दीमा आन्ध्र प्रदेश र यसको छिमेकी क्षेत्र नागको अधीनमा थियो भन्ने प्रमाण स्रोतहरूबाट पाइन्छ। प्राचीन भारतीय इतिहासमा वर्णित नागमध्ये चौथो इस्वीका उत्तर भारतीय नाग घराना अत्यधिक प्रसिद्ध र ऐतिहासिक रूपमा मान्यता मान्यता प्राप्त छन्। यसका अतिरिक्त तेस्रो र चौथो इस्वीको पूवाद्र्धमा नागराजाहरूले शासन गर्थे। जुन पौराणिक मुद्राशास्त्र तथा पुरालेखशास्त्रका प्रमाणहरूबाट सिद्ध हुन्छ। द्रविड र नाग शब्द एकैखाले मान्छेको दुई अलग नाम हो। नाग उनीहरूको प्रजातीय या सांस्कृतिक नाम थियो भने द्रविड उनीहरूको भाषागत नाम थियो। यस तथ्य वर्णनले दक्षिण भारतका द्रविड, उत्तर भारतका नाग अथवा असुरहरू थिए भन्ने निश्चित गर्छ। त्यसैले नाग र द्रविड एउटै मान्छे हुन्। यसरी दास तिनै हुन्, जो नाग थिए र नाग तिनै हुन् जो द्रविड थिए। अम्बेडकरले १४ अक्टोबर १९५६ का दिन आफ्नो पुर्खाहरूको आदिम थलो नागपुरमा धर्मान्तरण सभामा लाखौं अनुयायीबीच सम्बोधन गर्दै नागपुर नै रोज्नुको कारण बताएको विषय चर्चामा छ। यसबाट शूद्रहरूको साइनो सम्बन्ध छर्लंग हुन्छ। आर्य कुनै जात होइन, यो संस्कार, व्यवहार, कामकर्म जनित शब्द हो। सबै कुराबाट मुक्त मानवलाई महामानव बुद्धले आर्य भन्नु भएको थियो। त्यसैको नक्कल गरेर बाठाहरूले आफ्नो बनाए, तर उनीहरू मुक्त छन् कि छैनन् ? उनीहरू नै जानून ! डा राजाराम सुवेदीले तथ्य प्रमाणसमेत लुकाउने, छिपाउने र सडाउने काम गरेका छन्। दमाई जातिको प्राचीन दमु लिपिको छायाँ कपी उहाँसँग छ। तर जति पटक अनुरोध गरे पनि दिन मान्नु हुन्न। संगीत प्रतिष्ठानले गराएको अध्ययनमा गन्धर्वको लोपोन्मुख अरबाजोलाई आर्यबाजो भनी पहिलोपटक न्वारान गरेर हडप्न खोज्नु भएको छ। यसअघिका कुनै पनि इतिहास, संस्कृतिविद्हरूले यस्तो काम गरेको पाइँदैन। यसलाई तत्कालै सच्याउनु जरुरी छ। खप्तड स्वामीले समेत आफ्नो आत्मज्ञान (२०५६) पुस्तकमा सार्की (खापरदह) माडौंको बारेमा चर्चा गर्नुभएको छ। त्यसैले नेपालका शूद्र जाति रैथाने हुने प्रमाणित हुन्छ।  लेखकद्वय कला र संस्कृति अध्येता हुन्।"
नेतृत्वको इच्छा शक्ति खोइ ?,"तीन दशकअघिदेखि शेरबहादुर देउवा, केपी शर्मा ओली, पुष्पकमल दाहाल (प्रचण्ड) हरूको नेतृत्व छ। तर, देश कतातिर छ एक पटक खोजेर हेर्नुपर्ने भएको छ। केही वर्षअघिसम्म उद्योगको हिस्सा १२ प्रतिशत थियो। अहिले ५६ प्रतिशतमा झरेको छ। बन्दाबन्दीका कारण अझ ओरालो लाग्ने क्रममा छ। कृषिप्रधान देश नेपालमा जीडीपीको एक चौथाइ मात्र यस क्षेत्रको योगदान भएको छ। हरेक वर्ष घट्दो छ। आव २०६८६९ सम्म जीडीपीको एक तिहाइ अर्थात् कृषिको योगदान ३२७ प्रतिशत रहेको थियो। निरन्तर ओरालो लाग्ने क्रममा आर्थिक सर्वेक्षणअनुसार २५८ प्रतिशतमा छ, जुन हालसम्मकै न्यून हो। चार वर्षअघिसम्म यसको वृद्धिदर ५३ र जीडीपीमा कृषिको योगदान २८९ प्रतिशत थियो। विकसित देशमा अर्थतन्त्रका तीन आधार छन्, जसमा उद्योग, कृषि र सेवा हुन्। सेवामा पनि धेरै विषय छन्, खासगरी पर्यटन, यातायात, बैंकिङ, स्वास्थ्य, मनोरञ्जन आदि। विकसित देशमा रोजगारीको आधार उद्योग नै हुन्छ। झन्डै एकचौथाइ जनशक्ति यसैमा संलग्न हुन्छन्। कृषिमा पनि संलग्न हुन्छन्, बाँकी अन्य सेवामा। विकासोन्मुख देशका लागि पनि कृषि, उद्योग र सेवा क्षेत्रमा एक तिहाइका दरले जनशक्ति परिचालन भई रोजगारी व्यवस्थापन हुनु राम्रै हुन्छ। बढी राम्रो उद्योग र सेवा क्षेत्रमै हो। सेवा क्षेत्रमा हाम्रो बढी सम्भावना पर्यटन हो। उन्नत भनिएका देशमा दुईतिहाइ जनसंख्या सेवा क्षेत्रमै संलग्न छन्। जस्तै दक्षिण कोरियामा २५, कुवेतमा २४४, रुसमा सेवा क्षेत्रमा ३२३, चीनमा कृषि क्षेत्रमा २४७, उद्योग क्षेत्रमा २८२ र सेवा क्षेत्रमा ४७१ प्रतिशत जनसंख्याको रोजगारी व्यवस्थापन भएको छ। चीनमा भोकानांगा मानिस विरलै होलान्। त्यहाँ कम्युनिज्म छ। समाजवादको पाठ सिकाइन्छ। कडा अनुशासन र सुशासन छ। चीनमा माओत्सेतुङले कम्युनिस्ट क्रान्ति गरेयता सन् १९५० मा चीनको अर्थतन्त्र जापानको भन्दा ४९ प्रतिशतले ठूलो थियो। सन् १९७७ तिर देङ सियायो पिङले चीनमा खुल्लाबजार नीति ल्याए। त्यतिबेलासम्म यहाँको अर्थतन्त्र अकाशियो। अहिले उत्पादन र निर्यातमा चीन विश्वमा एकछत्र रजाइँ गर्दैछ, विश्वकै केन्द्र बनेको छ चीन। सन् १९७८ मा बजार अर्थतन्त्र सुधारपछि चीनको वार्षिक आर्थिक वृद्धिदर १० प्रतिशत छ। हाल यसको आर्थिक वृद्धिदरमा केही कमी आए पनि विश्व अर्थतन्त्रमा ऊ अगाडि छ। सन् १९४९ देखि १९७८ सम्म चीन जनवादी गणराज्य तत्कालीन सोभियत संघको शैलीमा केन्द्र नियन्त्रित अर्थ व्यवस्थामा थियो। त्यतिबेलासम्म निजी व्यापार र पुँजी बजारलाई स्थान थिएन। औद्योगिक साम्यवादका लागि माओले दीर्घकालीन अर्थव्यवस्था स्थापना गरे। माओको निधनपछि देङ सियाओ पिङ र पछिका नेतृत्व व्यवस्थापनले सुधार गरे। चिनियाँ कम्युनिस्ट पार्टी स्थापना भएको जुलाई १ १९२१ लाई स्मरण गर्दै चीनले सयवर्षे इतिहासको गौरव गर्दैछ। पार्टीका महासचिव सीको नेतृत्वमा चीन संसारकै उन्नत देश बन्न सफल छ। अरूलाई कुनै दुःख नदिने नसताउने, विश्वव्यापी विकासको साझेदार बन्ने सहअस्तित्वमा विश्वास गर्दै आफ्नो र सकेसम्म अरूको भलो चाहँदै अगाडि बढेको देखिन्छ। विश्वमा औद्योगिक क्षेत्रमा उसले गरेको प्रगति उल्लेखनीय छ। कृषि कर्ममा भन्ने हो भने धान उत्पादनमा अब्बल छ। तीव्र जनसंख्या हँुदा पनि उसले सजिलै व्यवस्थापन गरेको छ। मलेसियामा उद्योग क्षेत्रमा १८३ प्रतिशत जनसंख्या संलग्न छन्। देश समुन्नत र विश्वसामु अब्बल हुन त्यहाँको नेतृत्वकै हात रहने कुरा मलेसियाले सिकाएको छ। विश्वका राजनेताको नाममा गनिने डा महाथिर बिन मोहम्मदले मलेसियालाई आजको मलेसिया बनाए। उनको २२ वर्षको कार्यकालमा मलेसियाले भारी प्रगति गर्यो। बिन सन् १९४५ देखि राजनीतिमा लागे। १९८१ देखि २००६ सम्म देशको चौथो प्रम बनेका उनले मलेसियामा कायापलट नै गराए। १३ वटा प्रान्तमा विभाजित मलेसियामा पाँच प्रान्तमा सुल्तानी राज थियो। जो एकअर्कामा झगडा गरिरहन्थे। मोहम्मदले त्यहाँको संविधान संशोधन गरिदिए। संसद् सदस्य हुन स्नातकको योग्यता चाहिने बनाए। उनले देशमा भएको स्रोतसाधनको अधिक परिचालन गराए। जल, जमिन, जंगलको प्रयोग गरे। संसारका धनाढ्यहरूलाई आकर्षित गराए। बहुराष्ट्रिय कम्पनीको ओइरो लाग्यो। आफ्नो उमेर ९५ वर्षसम्म शासनमा बसेका उनले देशको अर्थ व्यवस्थालाई माथि उठाए। नेपालको समेत भ्रमण गरेर उनले पारदर्शिता, सहकार्यको प्रेरणा दिए। निजी क्षेत्रसँग हातेमाले गर्न भने। सिंगापुरको इतिहास पनि धेरै लामो छैन। सन् १९६५ मा यो मलेसियाबाट छुट्टिएको हो। वरिपरि समुद्र, प्राकृतिक स्रोत नभएको एउटा टापु हो यो। सबै भूगोल जोड्दा काठमाडौं उपत्यका जत्रो पनि छैन। जम्मा ५७० वर्ग किलोमिटर जमिन भएको सिंगापुरमा २० लाखको हाराहारीमा जनसंख्या होलान्। नेता ली क्वानले सिंगापुरलाई आजको सिंगापुर बनाएका हुन्। सन् १९२३ को सेप्टेम्बरमा जन्मिएका लीले बेलायतमा अध्ययन गरे। मलेसिया र इन्डोनेसियाबीच रहेको सिंगापुरले अमेरिकाको न्युयोर्क र पूर्वको हङकङलाई बिर्साउँछ। छिमेकी हङकङ सहर र न्युयोर्कको म्यानहाटभन्दा कम छैन, सिंगापुर। प्रतिव्यक्ति आय भन्ने हो भने जापानपछि छ। सन् १९५४ मा लीले सिंगापुरमा पिपुल्स एक्सन पार्टी खडा गरे। १९५९ मा स्वशासित सिंगापुरका प्रधानमन्त्री बने। सन् १९६३ को सेप्टेम्बरदेखि मलेसियाको एक प्रदेशको रूपमा रहँदा पनि उनी त्यहाँको प्रम नै रहे। सन् १९५९ को विधानसभामा जम्मा ५१ सिटमध्ये उनको पार्टीले ४३ सिट ल्यायो। ३५ वर्षको युवा उमेरमै प्रम बनेका उनले सन् १९६७ मा समृद्धिका लागि आर्थिक विकास बोर्ड गठन गरे। कुचो लिएर आफैं सडक सफा गर्न निस्कने क्वान ३१ वर्षसम्म लगातार प्रम बनिरहे। एसियामा सिंगापुर समृद्ध राष्ट्र बनेको छ। १९६० को दशकसम्म विश्वको सबैभन्दा गरिबमा गनिने सिंगापुरको कायापलट भएको हो। सिंगापुरको अन्तर्राष्ट्रिय चाँगी विमानस्थल अहिले विश्वकै नम्बर वान बनेको छ। एसिया होइन, विश्वकै लगानी आकर्षित मुलुक हो यो। समुद्रपारि रहेको मलेसियाबाट पाइपमा पानी आपूर्ति गर्ने देश हो सिंगापुर। बाटाघाटाका धाराहरूमा पानी पिउन मिल्छ। त्यहाँको सुशासन, भ्रष्टाचारमुक्त प्रशासन, प्रविधिमा आधारित पारदर्शी प्रणाली, जलीय यातायातको विकास, सार्वजनिक परिवहनको कुशल व्यवस्थापन, प्रदूषणरहित वातावरण, सडकमै उभिरहौं जस्तो लाग्ने स्वच्छ हावा, पर्यटकीय क्षेत्रहरू सबै अत्यन्त मनमोहक छन्। वैज्ञानिक र व्यावहारिक शिक्षा प्रणाली छ, अनिवार्य शिक्षा, हरेक तहका जनतामा शिक्षाको पहुँच पुर्याएर प्रधानमन्त्री क्वानले साँच्चै सिंगापुरलाई सिंगारे। चीन र अमेरिकासँग सिंगापुरले आर्थिक कूटनीति राम्रो बनाएको छ। नेपालका नेता पनि दामकामी छोडेर नामकामीतिर लाग्ने कि ?"
नाडालको २१ औं ग्रान्डस्लाम,"मेलबर्न : स्पेनका राफेल नाडालले कीर्तिमानी २१औं ग्रान्डस्लामको उपाधि जितेका छन्। आइतबार मेलबर्नमा भएको अस्ट्रेलियन ओपन टेनिसको फाइनलमा रसियाका डानिल मेदभेदेभलाई पराजित गर्दै नाडालले ग्रान्डस्लामको संख्या २१ पुर्याएका हुन्। नाडालले १३ पटक फ्रेन्च ओपनको उपाधि जितेका छन्। यसैगरी चार पटक अमेरिकी (यूएस) ओपन, दुई पटक विम्बल्डन र दुई पटक अस्ट्रेलियन ओपनको उपाधि जितेका छन्। नाडालले यसअघि सन् २००९ मा पहिलो पटक अस्ट्रेलियन ओपनको उपाधि जितेका थिए। त्यतिबेला नाडालले रोजर फेडररलाई स्तब्ध पारेका थिए। यसअघि नाडालसँगै स्विट्जरल्यान्डका रोजर फेडरर र सर्बियाका नोभाक जोकोभिचले समान २० ग्रान्डस्लामको उपाधि जितेका थिए। आइतबार रड लाभर एरेनामा भएको निकै प्रतिस्पर्धात्मक खेलमा छैटौं वरीयताका नाडालले मेदभेदेभलाई २६, ६७(५७) ६४, ६४, ७५ को सेटमा पराजित गरेका हुन्। यूएस ओपन विजेता मेदभेदेभको दोस्रो ग्रान्डस्लाम जित्ने सपना पूरा हुन सकेन। पाँच घण्टा २४ मिनेट लामो प्रतिस्पर्धापछि ३५ वर्षीया नाडालले ऐतिहासिक जित आत्मसाथ गरेका थिए। नाडाल खुट्टाको चोटका कारण पछिल्लो समय धेरै समय कोर्ट बाहिर थिए। ३५ वर्षीय नाडालले चोटकै कारण सन्न्यास लिने अनुमान पनि गरिएको थियो। तर, ती सबै अफवाहलाई गलत सावित गर्दै उनले कीर्तिमानी ग्रान्डस्लामको उपाधि जित्न सफल भए। यो मेरो करियरकै सबैभन्दा ठूलो जित हो। यो जित भावनात्मक जित पनि हो, नाडालले ट्रफी लिने क्रममा भने। नाडालले अहिलेसम्म २९ ग्रान्डस्लामको फाइनलमा स्थान बनाउँदा कीर्तिमानी २१ मा जित निकालेका हुन्। उनी आठ पटक भने उपविजेतामा सीमित बनेका थिए। चार पटक अस्ट्रेलियन ओपनको फाइनलमा पराजित भएका नाडाल तीन पटक विम्बल्डन र एक पटक यूएस ओपनको फाइनलमा स्तब्ध बनेका थिए"

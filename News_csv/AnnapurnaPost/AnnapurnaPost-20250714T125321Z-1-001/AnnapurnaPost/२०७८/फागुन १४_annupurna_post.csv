शीर्षक,विवरण
"अपराधीले निमोठे कलिलो मुना, बलात्कारपछि हत्या गरेर खोचमा फ्यालियो शव","विराटनगर : मोरङको लेटाङ नगरपालिका८ ज्यामिरेकी १२ वर्षीया करुणा राईले विद्यालयमा मेधावी, लगनशील र अनुशासित छात्राको पहिचान बनाएकी थिइन्। उनी जाँते माध्यमिक विद्यालयको कक्षा ६ मा अध्ययनरत थिइन्। परिवारकी कान्छी छोरी उनका ३ जना दाजुदिदी पनि सोही विद्यालयमा पढ्छन्। घरबाट स्कुल पुग्न २ घण्टाभन्दा बढी पैदल जंगलको बाटो हिँड्नुपर्छ। डरमर्दो र घना जंगलको बाटो काटेर पढ्न जान बालबालिका डराउँछन्। तर विकल्प नभएपछि जानैपर्ने बाध्यता उनीहरुमा छ। सधैँ स्कूल जाँदाआउँदा करुणाको साथमा दाजुदिदी हुन्थे। तर घरयासी कामले दाजुदिदी घरमै बस्नुपर्ने भएपछि वडा सदस्य बुद्धराम राईका छोरा (६ कक्षामा अध्ययनरत)सँग गत बुधबार बिहान स्कुल पुगिन्। नगरपालिकाले स्कुलमा अध्ययनरत १० देखि १९ वर्षसम्मका छात्रालाई आइरन चक्की वितरण कार्यक्रम राखेको थियो। आफै हस्ताक्षर गरेर लिँदै आइरन चक्की खाइन्। दिनभर पढिन् र छुट्टि भएपछि स्कुलबाट बिदा भइन्। तर घर फर्किदा साथी नपाएकी उनले जीवितै घर पुग्न पाइनन्। प्रधानाध्यापक उत्तमराज खतिवडाका अनुसार जंगलको बाटो काटेर घर जानुपर्ने हुँदा डर लागेपछि स्कुलबाट लगभग ४ सय मिटरमाथिको चौतारोमा कोही साथी भेटिन्छन् कि भनि पर्खिएर डेढ घण्टासम्म बसेको पाइएको छ। ४ बजे स्कुल छुट्टि भएर घर हिँडेकी करुणा ५ः३० बजेसम्म चौतारोमै साथी पर्खिएर बसेको उनले बताए। त्यसपछि भने उनी एकाएक बेपत्ता बनिन्। घर आउने आसमा बसे पनि राति अवेरसम्म छोरी नफर्किएपछि बुवा अजय भनिने त्रिजमान राईले छरछिमेकीलाई सुनाए। प्रहरी र विद्यालयलाई जानकारी दिँदै रातको समयमा केही साथी लिएर छोरीको खोजिमा निस्किए। तर करुणा फेला परिनन्। खतिवडाका अनुसार पारिवारिक आर्थिक अवस्था कमजोर रहेका करुणाका अभिभावक जीविकोपार्जनका लागि खेतीकिसानी र ज्यालामजदुरी गर्छन्। सबै मिलेर तीव्र खोजी भइरहँदा उनलाई भने अपराधीले निमोठिसकेका रहेछन्, उनले भने। दुई दिनदेखि सम्पर्कविहीन भएकी उनको शव लेटाङ८ को लालहीरा सामुदायिक वनको खोँचभित्र ढुंगाले छोपेको अवस्थामा शुक्रबार बिहान फेला परेको छ। स्कुल गएर सकुशल फर्किने अपेक्षा गरिएकी छोरीको मृत शरीर खोँचबाट प्रहरीले निकाल्दा अजय सम्हालिन सकेनन्। घटनास्थलमा उपस्थित सबै जना भावविह्वल बने। उनका अरु अभिभावक, विद्यालयमा अध्ययनरत विद्यार्थी, उनका साथीदेखि स्थानीय सबै डाँको छाडेर रुन थाले। करुणाको पढाइ राम्रो थियो। इमान्दार, ज्ञानी र पढाइमा मेधावी छात्रा भनेर स्कुलले उनलाई चिन्थ्यो, प्रधानाध्यापक खतिवडाले भने, उनी पढ्नलाई नियमित विद्यालय आउने अनुशासित छात्रा थिइन्। तर के गर्नु हुर्किनै नपाउँदै अपराधीले कलिलो मुनालाई निमोठिदिएको दर्दनाक घटना देख्नु पयो। उनका अनुसार विद्यालयले बिहान र बेलुका गरेको हाजिरीमा करुणा उपस्थित थिइन्। अवोध बालिकामाथि परकाष्ठा नाघेर गरिएको जघन्य अपराधका दोषीमाथि कानुन अनुसार कारबाही हुनुपर्ने माग विद्यालयले गरेको खतिवडाको भनाइ छ। उनले जंगलको बाटो हिँडेर बालबालिकालाई विद्यालय आउन धेरै समस्या रहेको बताए। भने, गाउँमा शैक्षिक संस्था नभएपछि घना जंगल काटेर २ घण्टा बढी हिँड्दै स्कुल आउनुपर्ने बाध्यता छ। जंगली जनावरदेखि सबै कुराको डर हुन्छ। नभन्दै अहिले यस्तो दर्दनाक घटना भइदियो। बाटोमा एक्लै पर्दा अवोध बालिकाले ज्यान गुमाउनु पयो। खतिवडाका अनुसार अभिभावक, विद्यालयका शिक्षक, विद्यार्थी, स्थानीय र प्रहरी सबै मिलेर खोजी गरिरहेका बेला पुग्नै नसकिने अनकन्टार खोँचमा बालिकाको निर्वस्त्र शव भेटिएको हो। जाँतेज्यामिरे सडक खण्डबाट लगभग सय मिटर तलको खोँचमा नांगो शव भेटिएकी करुणाका परिवार गरिब र आर्थिक हिसाबले विपन्न रहेको उनी बताउँछन्। उनका अनुसार बालिका विद्यालय पोसाकमै थिइन्। तर शव भने नग्न अवस्थामा भेटियो। खोजी गर्दा विद्यालयबाट फर्किने बाटो छेउको एउटा घरनजिक करुणाले लगाएका कपडा जलाइएको प्रहरीले जनाएको छ। सुरुमा घरधनी ६४ वर्षीय दीपक गिरीले केही दिनअघि मृत्यु भएकी आफ्नी पत्नीको कपडा जलाएको प्रहरीलाई बताए। तर जलाएको ठाउँमा स्कुलको छाप हानिएको बेल्ट (पेटी) को कब्जा र जल्न बाँकी जुत्ताको भाग भेटियो। जुन करुणाले लगाएकी थिइन्। त्यसपछि प्रहरीले गिरीलाई नियन्त्रणमा लिएको छ। प्रहरी नियन्त्रणमा रहेका गिरीले बलात्कारपछि आफूले हत्या गरेर शव खोँचमा फ्यालिदिएको बताएको मोरङ प्रहरी प्रमुख एसपी जनार्दन जीसीले बताए। गिरीको घर छेउमा बालिकाले लगाएको विद्यालय पोसाक र जुत्ता जलाएको पाइयो, उनले भने, जल्न बाँकी रहेको पेटीको कब्जा र जुत्ताको भाग फेला पारिएको छ। जीसीका अनुसार प्रहरीसहितले खोजी गर्ने क्रममा बालिकाको शव रहेको स्थानमा पनि गिरीले नै पुयाएका हुन्। सुरुमा उनले घटना स्वीकार गरेनन्। शवको प्रकृति हेर्दा मुख थुनेर बलात्कार गरेपछि ढुंगाले हानेर मारेजस्तो देखिन्थ्यो। घाँटी, टाउको र शरीरका विभिन्न भागमा चोट छन्, उनले भने, शव पूरै नग्न अवस्थामा भेटियो। यौनअंगमा पनि चोटपटक छ। केराकार गर्न थालेपछि गिरीले घटना स्वीकार गरेको बताउँदै एसपी जीसीले घटनाको गम्भीर ढंगले अनुसन्धान थालिएको जानकारी दिए। नाङ्गै बनाएर बलात्कार गरेपछि हत्या गरी शव खोँचमा फ्यालेर ढुंगाले छोप्दै कपडा भने गिरीले घरनजिक ल्याएर जलाएको उनले बताए। उनका अनुसार स्कुलबाट घर फर्किने क्रममा साँझका बेला बाटोमा एक्लै भेटेपछि एकान्तमा लगेर बलात्कार गरी बालिकाको हत्या गरेको पाइयो। बलात्कारको पोल खुल्ने डरले बालिकाको हत्या गरिएको प्रहरीको प्रारम्भिक अनुसन्धानबाट खुलेको छ। गिरीविरुद्ध प्रहरीले जबरजस्ती करणी र कर्तव्य ज्यान मुद्दा चलाउने भएको छ। शव प्रहरीले पोस्टमार्टमका लागि बीपी कोइराला स्वास्थ्य विज्ञान प्रतिष्ठान धरान लगेको छ। त्यसअघि हत्यामा संलग्न दोषीमाथि कारबाहीको माग गर्दै स्थानीय र विद्यार्थीले प्रदर्शन गर्दा घटनास्थलको अवस्था तनावपूर्ण बनेको थियो। उनीहरुले पोस्टमार्टमका लागि लैजान शव हालिएको एम्बुलेन्सलाई दिनभर सडकै छेकेर राखे। उनीहरु दिनभर प्रदर्शन र नाराबाजीमा उत्रिदाँ शव पोस्टमार्टमका लागि लैजान प्रहरीलाई निक्कै सकस भयो। आफै घटनास्थलमा पुगेका एसपी जीसीले जनप्रतिनिधिदेखि सबैसँग समन्वय गरी सबैलाई सम्झाईबुझाई गरेपछि आन्दोलनमा उत्रिएकाहरु शव लैजान दिन राजी भएका हुन्। उनले दोषीमाथि कानुन अनुसार कारबाही गर्ने प्रतिवद्धता पनि जनाए। जीसीले पोस्टमार्टम रिपोर्ट प्राप्त भइसकेपछि घटनाका बारेमा थप कुरा खुल्ने बताए। घटनास्थलको अवस्था नियन्त्रणभन्दा बाहिर जान नदिन ठूलो संख्यामा सुरक्षाकर्मी परिचालन गरिएको थियो। स्थानीय राजशम्शेर थापाले जंगलको बाटो विद्यालय जानुपर्दा बालबालिका असुरक्षित भइरहेको बताए। विद्यालयले स्कुल बसको व्यवस्था गर्नुपर्ने, जंगलको बाटोमा सुरक्षाकर्मीको दरिलो उपस्थिति हुनुपर्ने, प्रहरी चौकी स्थापना गरिनुपर्ने, बालिकाको हत्यामा संलग्न दोषीमाथि कारबाही अघि बढाइनुपर्ने, मृतक बालिकाका परिवारलाई क्षतिपूर्ति दिनुपर्ने लगायतका माग राखेर दिनभर प्रदर्शन र नाराबाजी भएको जानकारी उनले दिए। थापाका अनुसार स्कुले बालिकाको हत्या गरेर शव फ्यालिएको जानकारी पाएपछि बिहानैदेखि घटनास्थलमा विद्यार्थी र ठूलो संख्यामा स्थानीय भेला भएका थिए। खोँचबाट शव निकालेको देखेपछि त्रसित बनेका विद्यार्थी बालबालिका दिनैभर रोइरहेको उनले बताए।"
"एमसीसी सदनको विषय हो, त्यहीँ जवाफ दिन्छौ : एमाले सचिव भट्टराई","उदयपुर : नेकपा एमाले सचिव तथा पूर्वपर्यटन मन्त्री योगेश भट्टराईले नेकपा एमाले एमसीसीका बिषयमा समय आएपछि सदनबाट जवाफ दिने बताएकाछन्। स्थानीय निर्वाचनलाई लक्षित गरी पार्टीको प्रशिक्षण कार्यक्रममा सदरमुकाम गाईघाट आईपुगेका नेता भट्टराईले शनिबार प्रेस चौतारी नेपालले आयोजना गरेको पत्रकार सम्मेलनमा बोल्दै एमाले मुलुकको जिम्वेवारी पार्टी भएकाले एमसीसीको सवालमा उचित समयमा उचित निर्णय दिने बताए। सत्तासिन दललाई नौटकींको संज्ञा दिँदै उनले भने, एमसीसी सदनको विषय भएकाले त्यसको जवाफ उत्तेजना र भावनामा बहकिएर सडक दिदैनौँ सम्बधित ठाउँ सदनबाट दिन्छौ, जुन प्रकृयामा हामी पुगिसकेका छैनौ। उनले भने, सत्तामा बस्ने, झण्डा हल्लाउँदै हिड्ने अनी बाहिर आएर कार्यकर्ता उफारेर टाउको फुटाउन लगाउने लोकतन्त्रमा यो कस्तो चरित्र बोकेको सत्तासाझेदार दल हो, यसले मुलुक कहाँ पुर्याउँछ, त्यसैले पहिला जिम्मेवार भएर प्रस्तुत हुन सिक्नुस। सचिब भट्टराईले भने, सत्तामा बस्ने सहि गर्ने अनि बाहिर आएर हाम्रो असहमति छैन भन्दै रोईलो गर्ने लोकतन्त्रमा यस्तो लाजमर्दो गाईजात्रा देखाउन हुन्छ। उनले गठबन्धन सरकार बने यता मुलुकमा आर्थिक बिपत्ती र बाह्य शक्ति सन्तुलन नीति कमजोर बन्दै गएकाले अनिर्णयको बन्दी बनाउने गठबन्धन छिटो भत्काउनु पर्ने बताए। सचिव भट्टराईले भने, यो गठबन्धन भत्किनु अनिवार्य छ, गठबन्धन जहिलेसम्म रहन्छ, मुलुक अनिर्णयको बन्दी रहन्छ, अस्थिरता रहिरहन्छ, त्यसैले यो छिटो भत्किनुपर्छ। देउवा नेतृत्वको सरकार आएपछि कमजोर अर्थतन्त्र, वैदेशिक व्यापारमा घाटा, न्युन रेमिटान्स जस्ता समस्या देखिएकाछन्, जुन मुलुकका लागि दुर्भाग्य हो, उनले भने, गठबन्धन जोगाउन आफूखुशी मन्त्रालय थप्ने, कार्यकर्ता भर्तिकेन्द्र बनाउने जस्ता प्रवृतिले मुलुकको राजश्वसले सामान्य खर्च धान्न सक्ने अवश्था छैन्। अहिले सत्ता गठबन्धनभित्र देखिएको संकटलाई राष्ट्रिय संकटको रुपमा देखाइएको र मुलुकलाई भूराजनीतिक चलखेलको केन्द्र बनाइएको भट्टराईले टिप्पणी गरे। अहिले गुटको संकट ल्याएर पार्टीमा थुपार्ने र पार्टीको संकट ल्याएर गठबन्धनमा थुपार्ने, अनि गठबन्धनको संकटलाई राष्ट्रिय संकटकोरुपमा खडा गरेर नेपाललाई भूराजनीतिक चलखेल अखडा बनाइएको छ उनले बताए। भट्टराईले भने, यो सत्ता गठबन्धनको असफलता हो, यसले मुलुकलाई अन्तर्राष्ट्रिय रुपमा बेइज्जत गरेको छ। मुलुकको अन्तर्राष्ट्रिय छवि धमिलो भएको छ। यसको गठबन्धनले जवाफदेहिता लिनुपर्छ। उनले समय र परिवेशले मुलुकलाई नयाँ जनादेशमा जानु पर्ने अवश्था देखायो त्यसैले लोकतन्त्रलाई सुदृढिकरण गर्न, कमजोर आर्थतन्त्रलाई वलियो बनाउन छिटो भन्दा छिटो निर्वाचन गराई स्थायी सरकार बनाउनु पर्ने धारणा राखे। उनले एमसीसीको बिषयमा प्रधानमन्त्री देउवाले एमालेसँग संवाद गरे पनि आफूहरुले उठाएको कुरा सम्बोधन नभएसम्म खाली चेकमा सही गरेर नदिने स्पष्ट पारे। हामीले उठाएका कुरा सम्बोधन नगरी ब्ल्यांक चेक दिनुस् भन्नुभएको छ, भट्टराईले भने, एमालेले ब्ल्यांक चेक दिँदैन, ब्ल्याक एण्ड ह्वाइट नै हुनुपर्छ। एमसीसीका बिषयलाई लिएर पछिल्लो समय नेपाल शक्तिराष्ट्रको खेलोफड्को गर्ने थलो भएकाले सरकारलाई जिम्मेवार ढंगले प्रस्तुत हुन उनले चेतावनी दिए। उनले भने, नेपालको भूमि र आकाश कसैको खेलौना नभएकाले देश र जनतालाई अहित हुने विषय प्रति एमाले सचेत र गम्भिर छ।"
भोलिको संसद बैठकमा एमसिसीबारे छलफल हुने,काठमाडौं: प्रतिनिधिसभाको आइतबार बस्ने बैठकमा एमसीसीमाथिको छलफल अघि बढाइने भएको छ। संघीय संसद सचिवालयले बैठकको सम्भावित कार्यसूची सार्वजनिक गरेको छ। संसद सचिवालयका महासचिव डा भरतराज गौतमले १ बजे बस्ने बैठकमा एमसीसी विषयमाथि छलफल हुने जानकारी दिएका छन्। त्यसअघि सभामुख अग्नप्रसाद सापकोटाले साढे ११ बजे कार्यव्यवस्था परामर्श समितिको बैठक आह्वान गरेका छन्। गत फागुन ८ गते सञ्चार तथा सूचना प्रविधिमन्त्रीले एमसीसीको प्रस्ताव संसदमा पेश गरेका थिए।
बालकोटमा कांग्रेस र एमालेका नेताहरुबीच निर्णायक छलफल,"काठमाडौं: प्रधानमन्त्री शेरबहादुर देउवा र नेकपा एमाले अध्यक्ष केपी शर्मा ओलीबीच आज फेरि भेटवार्ता हुने भएको छ। अमेरिकी सहायता परियोजना एमसीसी अनुमोदनलगायतका विषयमा शुक्रबार अबेर रातसम्म भएको छलफल सहमति नजिक पुगेको बताइएको छ। त्यही सहमतिलाई निर्णयक बनाउन देउवा र ओलीबीच भेटवार्ता हुने कांग्रेस नेताहरुले बताए। देउवा र ओलीबीच छलफल हुनुअघि दुवै पार्टीका नेताहरुबीच बालकोटामा छलफल भइरहेको छ। छलफलमा कांग्रेसबाट उपसभापति पूर्णबहादुर खड्का, सञ्चारमन्त्रीसमेत रहेका ज्ञानेन्द्रबहादुर कार्की रहेका छन् भने एमालेबाट उपाध्यक्ष विष्णु पौडेल, महासचिव शंकर पोखरेल, उपमहासचिव विष्णु रिमालगायत रहेका छन्। एमसीसी अनुमोदनका लागि प्रधानमन्त्री देउवाले माओवादीसँग लिखित सहमति माग गरेको थियो। माओवादीले लिखित सहमति गर्न ढिलाइ गरेपछि प्रधानमन्त्री देउवा र ओली आज पनि भेट्न लागेको बताइएको छ। शुक्रबारको भेटमा लोकतन्त्र रक्षाका लागि दुवै पार्टी एकसाथ अगाडि बढ्ने सहमति गरेका थिए। संसद सचिवालयले पनि भोलि बस्ने प्रतिनिधिसभा बैठकमा एमसीसी सम्झौताका विषयमा छलफल हुने कार्यसूची सार्वजनिक गरेको छ।"
शितगंगामा नदी तथा खानीजन्य पदार्थको अनुगमन,"सन्धिखर्क : अर्घाखाँचीको शितगंगा नगरपालिकामा नदीजन्य तथा खानीजन्य पदार्थको अनुगमन गरिएको छ। जिल्ला समन्वय समितिको संयोजकत्वमा रहेको जिल्लास्तरीय अनुगमन समितिले शितगंगामा हरेको नदीजन्य तथा खानीजन्य पदार्थको अनुगमन गरेको हो। अनुगमनमा जिल्ला समन्वय समिति प्रमुख पिताम्बर शर्मा, प्रमुख जिल्ला अधिकारी हरि प्रसाद घिमिरे, शितगंगा नगरपालिकाका प्रमुख प्रशासकीय अधिकृत झबिन्द्र खनाल, प्रहरी नायव उपरिक्षक अम्मर थापा, शसस्त्र प्रहरी बलका प्रहरी नायव उपरिक्षक रामकृष्ण महर्जन, सहायक बन अधिकृत मोती पौडेल, इन्जिनीयर अशोक दवाडी, करदाता सेवा कार्यलयका प्रमुख राजु बिक, निमित्त जिल्ला समन्वय अधिकारी सृजना भुसाल, वडा अध्यक्ष झबिन्द्र खनाल, शितगंगा नगरपालिकाका अधिकृत नुमलाल खनाल, नेपाल पत्रकार महासंघका प्रदेश सदस्य प्रेम आचार्य लगायतको टोलीले खानीजन्य पदार्थ तथा क्रसर उद्योगको अनुगमन गरेको हो।"
मध्यरातसम्ममा माओवादी र नेकपा एस एमसीसी अनुमोदनको पक्षमा उभिन्छ : नेता तामाङ,"काठमाडौं : प्रमुख प्रतिपक्षी दल नेकपा (एमाले) का नेता तथा सांसद शेरबहादुर तामाङले अमेरिकी सहायता परियोजना एमसीसीमा सत्ता गठबन्धनमा माओवादी केन्द्र र एकीकृत समाजवादी पार्टीले अनुमोदन गर्न सघाउने ठोकुवा गरेका छन् । शनिबार राजधानीमा आयोजित एक कार्यक्रममा नेता तामाङले भोलिको करिब करिब मध्यरातसम्म माओवादी र नेकपा एसहरु एमसीसी पास गर्ने पक्षमा उभिने ठोकुवा गरेका हुन् । उहाँहरु एमसीसी पारित गर्ने पक्षमा उभिनु हुन्छ । अहिले सरकारसँग एमसीसी पास गर्नको लागि बहुमत छ । एमाले उभिनुपर्ने वा नपर्ने जरुरी छैन, उनले भने । उनले एमसीसीबारे मिडिया, सामाजिक सञ्जाल र डबलीमा विरोध भए पनि यसको सही रुपमा छलफल संसदमा हुनुपर्ने धारणा राखे । उनले संसदमा एमालेको गतिरोध भने कायमै रहेको सुनाए । गतिरोध हट्न हाम्रो माग पूरा गर्नुपर्छ, एउटा त हामीले कारबाही गरेका १४ जना सांसदहरुलाइृ कारबाहीको सूचना टाँस्नुपर्यो वा सभामुखलाई कारबाही हुनुपर्छ, उनले भने । तामाङले सत्तारुढ दलले सडकमा कार्यकर्ता उतार्ने र सदनमा अर्के कुरा गरेर द्वैध चरित्र देखाएको आरोप लगाए । एमसीसीको विपक्षमा हो भने तुरुन्त सरकार छोड्न उनले सुझाए ।"
दुई महिनापछि मुस्ताङमा समिट एयरको चार्टर उडान,"जोमसोम : हिउँदयाममा पर्यटक आगमनमा कमी, मौसम प्रतिकुलता र कोरोना कहर लगायतका विभिन्न कारणले विगत दुई महिनादेखि ठप्पै बनेको पोखराजोमसोम हवाई उडान शनिबार देखि चार्टर उडान सुरु भएको छ। समिट एयरको टुईनेटर जहाजले दुई महिनापछि ३६ जना भारतीय पर्यटक लिएर मुस्ताङ आएको जोमसोम नागरिक उडड्यन कार्यालयले जनाएको छ। शनिबार समिट एयरले पोखराजोमसोम ३ वटा उडान भर्ने सेड्युल भएपनि पोखराको मौसम बिग्रन थालेपछि तेश्रो उडान रद्द गरेको जोमसोम नागरिक उड्यन कार्यालयका प्रमुख पुस्कलराज शर्माले जानकारी दिए। उनका अनुसार पोखराबाट ५४ जना भारतीय पर्यटक मुस्ताङ आउनुपर्नेमा जम्मा ३६ जना पर्यटक मात्र आएका हुन्। वसन्तऋतुको आगमनसंगै हिउँदयाम सकिएको र कोरोना जोखिम न्यूनिकरण हुँदै गईरहेकाले भारतीय तथा तेश्रो मुलुकका पर्यटकको हवाई बुकिङ बढ्ने क्रममा रहेको उनले बताए। यस्तै मार्च १ तारिखदेखि तारा एयरको जहाजले पनि पोखराजोमसोम नियमित हवाई उडान सञ्चालनमा ल्याउने तारा एयर कम्पनीले जनाएको छ। मुस्ताङमा दुई महिनापछि जहाज आउँन थालेपछि पुथाङ एयरपोर्ट र बजारक्षेत्रमा पर्यटकीय चहलपहल ह्वात्तै बढ्न थालेको कार्यालय प्रमुख शर्माले जनाए। कोरोना अघि मुस्ताङमा तारा एयर र समिट एयरको जहाजले दैनिक १८ उडानसम्म भर्ने गथ्र्ये। कोरोनाको नयाँ भेरियन्ट पटकपटक देखिन थालेपछि पोखराजोमसोम उडान नियमित हुन सकेको थिएन। हिउँदयाम सकिएको र मुस्ताङमा जहाज आउन थालेपछि यहाँका पर्यटन व्यवसायी उत्साहित भएका छन्। पुथाङ एयरपोर्टस्थित होटल ताजका प्रोपाईटर योगेश शेरचनले मुस्ताङमा आन्तरिक तथा बाह्य पर्यटकको उपस्थिती बढ्न थालेको जानकारी दिए। गर्मीयाम सुरु भएको छ, पर्यटक मुस्ताङ आउन थालेका छन्, शेरचनले भने, होटल बुकिङ धमाधम हुदैछ, कोरोनाले थलिएका हामी केही आशावादी भएका छौं। उनले गत हप्तादेखि मुस्ताङमा पर्यटकको फलो बढेको बताए। सडकमार्ग हुदै मुस्ताङमा दैनिक १५ सय पर्यटक मुस्ताङमा सडकमार्ग हुँदै आन्तरिक पर्यटकको चाप बढ्दै गईरहेको घाँसा प्रहरी चौकीले जनाएको छ। जाडो महिना सकिएर गर्मीयाम सुरु हुन थालेपछि मुस्ताङमा पर्यटक आउने क्रम बढ्न थालेको घाँसा प्रहरी चौकीका ईञ्चार्ज असई मनबहादुर कार्कीले जानकारी दिए। मुस्ताङमा गर्मीयामसंगै केहीदिनदेखि दैनिक १५ सयभन्दा बढी जिल्ला बाहिरका पर्यटक मुस्ताङ भित्रिएको असई कार्कीले बताए। उनका अनुसार म्याग्दी र मुस्ताङको सीमाना घाँसा चेक पोस्टबाट मोटरसाईकल, स्कार्पियो जीप र बस गरी दैनिक ३ सयभन्दा बढी सवारी भित्रिने गरेको छ। मुस्ताङ घुम्ने अनुकुल मौसम, शिवरात्री र चैते दशै पर्व नजिकिदै गर्दा मुस्ताङमा सडकमार्गबाट पर्यटक आउने क्रम बढेको असई कार्कीको भनाई छ। उनले केहीदिन भित्र यो सख्या बढ्ने अनुमान गरे। मुस्ताङमा आन्तरिक पर्यटक चहल सुरु भएसगै मुक्तिनाथ मन्दिर दर्शन गर्ने तिर्थालुको भिड बढेको मुक्तिनाथ मन्दिरमा कार्यरत कर्मचारी रविन सुवेदीले जानकारी दिए। हिउँदयामको हिमपात र चिसो मौसमले केहीदिन अघि सुनसान बनेको मुक्तिनाथ मन्दिरमा भक्तजनको चहलपहल वृद्धि हुन थालेको उनले बताए। मुस्ताङमा आन्तरिक पर्यटक आउने क्रम बढेपनि राष्ट्रिय गौरवको निर्माणधिन बे्नीजोमसोम सडक स्तरोन्नतिका लागि ठाउँठाउँमा टाईम कार्ड लगाईएका मुस्ताङ आउने पर्यटक घण्टौंघण्टा सडम जाममा पर्ने गरेका छन्। सडक जाम हुने गरेकाले अपेक्षा गरेअनुसार पर्यटक आउन समस्या परेको मुस्ताङ उद्योग बाणिज्य संघका अध्यक्ष खगेन्द्र तुलाचनले जानकारी दिए। सडक जामको सूचना पर्यटकले थाहा पाएपछि मुस्ताङ आउने पर्यटक उल्लेख्यरुपमा आउन नसक्ने अवस्था रहेको बताए। उनका अनुसार बेनीजोमसोम सडक अन्तर्गत ३ स्थानमा रक कटिङ गरी सडक स्तरोन्नतिकार्य भईरहेकाले पर्यटक तोकिएको गन्तब्यमा पुग्न कठिन भएको उनले सुनाए। यस्तै हिउँदयामको हिमपात र जाडो छल्न बेसी झरेका मुस्ताङीहरु घर फर्किन थालेका छन्। हिउँयाममा उपल्लो मुस्ताङबाट ८० प्रतिशत र तल्लो मुस्ताङबाट ३५ प्रतिशत मुस्ताङी जाडो छल्न बेसी झरेका थिए। जाडो छलेर हिमाल उक्लिने क्रममा सडकमा लगाईएको टाईमकार्डले उनीहरुलाई निकै सास्ती तुल्याएको छ।"
"युक्रेन सेनाको दाबी : रसियाका पैँतिस सय सैनिक मारिए, १४ विमान कब्जा","किएभ: युक्रेनले रसियाका तीन हजार ५ सय बढी सैनिकको मृत्यु भएको दाबी गरेको छ। युक्रेनका सेनाले रुसिया सेनातर्फ भएको क्षतिबारे विवरण प्रकाशित गर्दै यस्तो उल्लेख गरेको छ। 'अहिलेसम्म युक्रेन आक्रमणमा सम्मिलित ३,५०० भन्दा बढी रुसिया सैनिकको मृत्यु भएको छ भने करिब २०० जनालाई बन्दी बनाइएको छ,' युक्रेनका सेनाले दाबी गरेका छन्। युक्रेनले रसियाको १४ वटा विमान र १०२ वटा ट्यांकसमेत कब्जामा लिएको जनाएको छ। तर अन्तर्राष्ट्रिय एजेन्सीहरुले यसको औपचारिक पुष्टि भने गर्न सकेको छैन।"
"जसपा कार्यकारिणी : दोस्रो दिन पनि एमसीसीमा प्रवेश गरेन, स्थानीय चुनावको तयारीमा विवाद","काठमाडौं : जनता समाजवादी पार्टी (जसपा) केन्द्रीय कार्यकारिणी समिति बैठकमा स्थानीय तहको वैशाख ३० गते हुने निर्वाचनबारे चर्को बहस भएको छ । शुक्रबारदेखि सुरु भएको बैठकको दोस्रो दिन शनिबार स्थानीय चुनावका लागि दल दर्ता, टिकट बाँडफाँड लगायत विषयमा २५ वटै कार्यकारिणी सदस्यले धारणा राखेका छन् । निर्वाचन आयोगमा दल दर्ताका लागि कसको हस्ताक्षर प्रयोग गर्ने भन्ने विषयमा अध्यक्ष उपेन्द्र यादव र संघीय परिषद् अध्यक्ष डा बाबुराम भट्टराईका पक्षबाट सदस्यहरुले अलग अलग धारणा राखेका थिए । यसमा सदस्यहरु विभाजित भएपछि कसको हस्ताक्षर प्रयोग गर्ने भन्ने टुंगो नलागेको एक कार्यकारिणी सदस्यले जानकारी दिए । उनकाअनुसार हस्ताक्षर प्रयोगका आधारमा स्थानीय चुनावको टिकट वितरण पनि एकलौटी हुनसक्ने भन्दै सदस्यहरुले चिन्ता व्यक्त गरेका थिए । जसपाका प्रमुख सचेतक प्रमोद साहले दोस्रो दिनको बैठक स्थानीय निर्वाचनको तयारीमा केन्द्रीत भएको बताए । दल दर्ता कसरी गर्ने, कुन प्रक्रियाबाट चुनावमा टिकट दिने, वडा, नगरको कसरी दिने, महानगरपालिका, उपमहानगरपालिकामा कसरी जाने भन्ने विषयमा छलफल भयो, उनले अन्नपूर्णसँग भने । प्रमुख सचेतक साहले बैठकमा एमसीसीको विषय प्रवेश नगरेको जानकारी दिए । उनकाअनुसार स्थानीय चुनावकै विषयमा छलफल निष्कर्षमा नपुगेकाले दोस्रो दिन पनि एमसीसीमा छलफल भएन । एमसीसीको मुद्दामा बहस भएको छैन । सम्झौता अध्ययन गर्न सबै कार्यकारिणीलाई एक एक कपी दिइएको छ । सायद एमसीसीमाथि आइतबारदेखि छलफल प्रारम्भ होला, उनले भने ।"
"थप १५५ जनामा कोरोना संक्रमण, दुई संक्रमितको मृत्यु","काठमाडौं: नेपालमा थप १५५ जनामा कोरोना संक्रमण देखिएको छ। देशभरि ५१५२ जनाको नमुना परीक्षण गर्दा यी संक्रमित देखिएको स्वास्थ्य तथा जनसंख्या मन्त्रालयले जानकारी दिएको छ। त्यस्तै पछिल्लो २४ घन्टामा थप ५४० जना संक्रमित कोरोनामुक्त भएका छन् भने थप २ जना संक्रमितको मृत्यु भएको छ। नेपालमा सक्रिय संक्रमितको संख्या घटेर ८,८३९ पुगेको छ। त्यस्तै देशभरि थप १ लाख २९ हजार ११९ जनाले कोरोनाविरुद्धको खोप लगाएका छन्।"
"टिपर दुर्घटना हुँदा चालकको मृत्यु, सहचालक घाईते",डडेल्धुरा : डडेल्धुरा सदरमुकाम नजिक टिपर दुर्घटना हुँदा एकजनाको मृत्यु भएको छ। मृत्यु हुनेमा टिपर चालक अजयमेरु गाउँपालिकाका करिब २३ वर्षीय दिपकसिंह ऐर रहेको डडेल्धुरा प्रहरीले जनाएको छ। शनिबार अपरान्ह अमरगढी नगरपालिका५ बगरबाटास्थित रानिधाराको भिरबाट सुप ००१ क १८७९ नम्बरको टिपर दुर्घटना भएको हो। उत्त टिप्परमा २ जना सवार रहेको बताइएको छ। जिल्ला सदरमुकामको किर्तिपुर बजारबाट बागबजारतिर जानेक्रममा उक्त टिपर सदरमुकाम नजिक रानाधारा भिरमा दुर्घटना भएको हो। दुर्घटनामा सहचालक १६ वर्षीय अशिम चौधरी घाइते भएका छन्। घाईते सहचालकको खुट्टा र छातिमा चोट लागेको जिल्ला प्रहरी कार्यालय डडेल्धुराले जनाएको छ। टिपर ब्याक गर्दा खसेको प्रहरीको प्रारम्भिक अनुसन्धानबाट खुल्न आएको छ।
मटिहानी नगरपालिका नजिक शंकास्पद वस्तु भेटियो,महोत्तरी : मटिहानी नगरपालिकाको छेउमा शंकास्पद वस्तु फेला परेको छ। नगरपालिकाको कार्यालय धिरापुर र स्वास्थ्य चौकीको वीचमा वाटोछेउमा सो वस्तु फेला परेको हो। उक्त फेला परेको शंकास्पद वस्तु टाईम बम रहेको प्रहरीले जनाएको छ। विहान १० बजेको समयमा फेला परेको सो बमलाई नेपाली सेनाको रणभीम गण परिकौलीबाट गएको बम डिस्पोजल टोलीले दिउँसो १ बजेर ३० मिनेटको समयमा विस्फोट गराई नष्ट गरिएको प्रहरी उपरिक्षक कृष्ण प्रसाद पंगेनीले जानकारी दिए। धिरापुरस्थित स्वास्थ्य कार्यालय र नगरपालिकाको कार्यालय अगाडि बम फेला परेपछि स्थानीयहरु त्रसित भएका थिए। बम कसले र किन राखिएको सम्बन्धमा प्रहरीले अनुसन्धान गरिरहेको प्रहरी पंगेनीले बताएका छन्।
"पोल्यान्ड, स्वीडेन र चेक रिपब्लिकले रसियासँग विश्वकप फुटबलको प्लेअफ नखेल्ने","वारसाव: रसिया र युक्रेनबीच भइरहेको युद्धको प्रभाव विश्व खेलकुदमा समेत परेको छ। युरोपेली मुलुकहरुले रसियासँग हुने निर्धारित खेलहरु धमाधम रद्द गर्न थालेका छन्। यसैबीच पोल्यान्डले रसियासँग हुने भनिएको विश्वकप फुटबलको प्लेअफ खेल्न अस्वीकार गरेको छ। विश्वकप २०२२ का लागि रसियासँग हुने प्लेअफ खेल पोल्यान्डले अस्वीकार गरेको हो। फिफाका अनुसार यी दुई देशबीच मार्च २४ मा मस्कोमा खेल हुने कार्यक्रम थियो। युरो स्पोर्ट्स डटकमका अनुसार पोलिश फुटबल फेडरेशनका अध्यक्षले यो बोल्ने समय नभएको बताएका छन्। उनले यो बोल्ने समय होइन, काम गर्ने समय भएको बताएका छन्। पोल्यान्डसँगै स्वीडेन र चेक रिपब्लिकले पनि रिसयासँग हुने फुटबल खेल अस्वीकार गरेको छ। पोल्यान्डले चेक र स्वीडिस फुटबल फेडरेशनसँग फिफासमक्ष समाधान खोज्न आग्रह गरिरहेको युरो स्पोर्ट्सले जनाएको छ।"
"ओलीले भने संसद्को प्रक्रियामा सहभागी हुन पाएका छैनौं, एमसीसी पास वा फेल कसरी गराउने?","काठमाडौं: नेकपा (एमाले)का अध्यक्ष केपी शर्मा ओलीले आफ्नो पार्टी संसदीय प्रक्रियामा नै नरहेकाले मिलेनियम च्यालेन्ज कर्पोरेशन (एमसिसी) पास गर्ने अवस्थामा नरहेको बताएका छन्। प्रगतिशील पेसागत कानुन व्यवसायी संगठनको दोस्रो राष्ट्रिय सम्मेलनलाई सम्बोधन गर्दै उनले देश र जनताको हितभन्दा आफ्नो पार्टीबाहिर नजाने बताए। 'हामी संसद्को प्रक्रियामा सहभागी हुन पाएका छैनौं,' उनले भने, 'संसद् सहभागी हुन नपाएपछि हामीले राय कहाँ व्यक्त गर्ने। संसद्मा नै हामीले सहभागी नगराएपछि एमसिसी पास गर्ने कसरी र फेल गराउने कसरी?' अध्यक्ष ओलीले एमालेले राष्ट्रिय र जनताको हित तथा अन्तर्राष्ट्रिय सम्बन्ध हेरेर जे गर्दा राष्ट्रका लागि उचित हुन्छ, त्यही मात्र गर्ने बताए। उनले नेपाल न्यायको भूमि भए पनि न्याय मरेको बताउँदै सर्वोच्च अदालतले अन्तिम फैसला गर्ने निकाय भएको तर त्यसले व्याख्या गर्ने नाममा संविधानबमोजिम नगरेको उल्लेख गरे। अध्यक्ष ओलीले सर्वोच्च अदालतले स्वच्छेचारी निर्णय गर्दै जाँदा न्यायपालिकामा विकृति आउनेसमेत बताए। 'सर्वोच्च अदालत विकृत भयो भने देश, समाज के हुन्छ। हाम्रो विधि कहाँ पुग्छ?,' उनले प्रश्न गरे। उनले एमाले नेपालको न्याय क्षेत्र स्वच्छ, पवित्र र निष्पक्ष ढंगले संविधानबमोजिम हुनुपर्ने मान्यता राखेको बताए।"
"एमसीसी अनुमोदनमा एमालेको दुईटा शर्त, कांग्रेसले स्मरण गरायो दायित्व","काठमाडौं : सत्तारुढ नेपाली कांग्रेस र प्रमुख प्रतिपक्षी नेकपा एमालेका नेताहरुको बैठक बिना निष्कर्ष टुंगिएको छ । अमेरिकी सहायता परियोजना एमसीसी सम्झौतालाई टुंगोमा पुर्याउन बोलाइएको प्रतिनिधिसभा बैठकको पूर्वसन्ध्यामा एमाले अध्यक्ष केपी शर्मा ओली निवास बालकोटमा बसेको दुबै दलको बैठकमा नेताहरुले आआफ्नै अडान दोहोर्याए । एमालेले एमसीसी पारित गर्न दुई वटा शर्त अघि सार्यो । एउटा त माधव नेपालसहित १४ सांसदको कारवाही रोक्ने सभामुख अग्निप्रसाद सापकोटाको बहिर्गमन । जसलाई एमालेले निरन्तर आफ्नो बटमलाइन बनाएको छ । त्यसका अलावा आजको बैठकमा एमालेले एमसीसीमा सत्ता गठबन्धनको एकीकृत धारणा माग्यो । सरकार पक्षको एकीकृत धारणा नआएसम्म एमालेले एमसीसी समर्थन गर्न नसक्ने जवाफ दियो । बैठकमा सहभागी एमाले महासचिव शंकर पोखरेलले भने, कांग्रेसले एमसीसी अनुमोदनको सम्बन्धमा हाम्रो सहयोग खोजेको छ । हामी संसदभित्र सभामुखको भूमिकालाई लिएर ६ महिनादेखि अवरोध गर्दै आइरहेका छौं । हाम्रो माग सुनुवाइ नभएसम्म सहयोग गर्न सकिँदैन । उनकाअनुसार एमालेले एमसीसीमा गठबन्धनका तर्फबाट एकत्रित राय के हो भनेर कांग्रेस नेताहरुलाई प्रश्न गरेको छ । सरकार पक्षधरको राय एक बनाउनुस् । जतिबेलासम्म सरकारको एउटै राय हुँदैन तबसम्म प्रतिपक्षलाई त्यो विषयमा बोलिरहने बाध्यता पनि रहँदैन । एमसीसी सम्झौता र टेबल गरिसकेपछि एकीकृत धारणा आउनुपर्छ । यो नगरि प्रतिपक्षलाई यो गर भन्नु उचित हुँदैन, उनले भने । पोखरेलले पहिला सत्ता पक्षको एउटा दृष्टिकोण आउनुपर्ने र दोस्रो प्रतिपक्षीलाई संसदमा प्रवेश गर्ने वातावरण सत्ता पक्षका तर्फबाट बनाउन आग्रह गरिएको बताए । जुन दिन हामीलाई संसदमा प्रवेश गर्ने वातावरण बन्छ, त्यो दिनदेखि हामी हरेक विषयहरुमा उपस्थित हुन्छौं । स्पष्ट दृष्टिकोणका साथ उपस्थित हुन्छौं, उनले भने । महासचिव पोखरेलले मुलुकको लोकतान्त्रिक भविष्य र राष्ट्रिय हितका सन्दर्भका बारेमा दुई पार्टीबीच निरन्तर छलफल गर्नुपर्छ भन्ने समझदारी भएको बताए । सहमति कायम गर्नपर्छ भन्ने कुरामा छलफल भएको छ । कुनै नयाँ निष्कर्षमा पुगेका छैनौं । हामीले आफ्नो कुरा गरेका छौं उहाँहरुले आफ्नो कुरा गर्नुभयो । छलफलको प्रक्रियामै छौं । छलफल चलिरहन्छ, उनले थपे । बैठकमा सहभागी कांग्रेस नेता एवं सञ्चारमन्त्री ज्ञानेन्द्र बहादुर कार्कीले लामो वार्ता भए पनि एमालेले शर्तमाथि शर्त राखेको बताए । प्रतिनिधिसभा सूचारु गरौं । एमसीसीलाई राष्ट्रिय सहमतिका साथ अनुमोदन गरेर मुलुक महत्वपूर्ण विषयमा एक ठाउँमा उभिन्छ भन्ने सन्देश विश्वलाई दिउ भनेर प्रस्ताव गर्यौं, उनले भने, उहाँहरुले पुरानै कुरा दोहोर्याउनुभयो । हाम्रा निम्ति प्रतिनिधिसभाको द्वार खुलेको छैन । प्रतिनिधिसभाको द्वार खुलाउन तपाईहरुले काम गर्नुस् । तपाईहरु सरकारमा हुनुहुन्छ । सरकारको दायित्व छ भने । एमालेले दायित्वको कुरा गरेपछि अहिलेको विषम राजनीतिक परिस्थितिमा प्रतिपक्षीको भूमिका के हो भनेर कांग्रेसले स्मरण गराएको थियो । हामीले तपाईहरुको पनि संसद खुलाउने, प्रभावकारी र जीवन्त बनाउने दायित्व हो । दायित्वमा टेकेर अहिलेको परिस्थितिको मूल्यांकन गरौं भन्यौं, उनले भने । उनले संसद सूचारु भएर एमसीसी पारित हुने विश्वास पनि व्यक्त गरे ।"
अबदेखि विदेश जाने श्रमिकको पीसीआर परीक्षण निशुल्क,"काठमाडौं : सरकारले वैदेशिक रोजगारीमा जाने सबै श्रमिकको कोरोना भाइरसको पीसीआर परीक्षण निशुल्क गर्ने भएको छ । स्वास्थ्य तथा जनसंख्या मन्त्रालयले मन्त्रीस्तरीय निर्णय गर्दै शुक्रवारबाट निशुल्क पीसीआर परीक्षणको व्यवस्था गरेको हो । यसअघि सरकारी अस्पताल तथा प्रयोगशालामा पीसीआर परीक्षण गर्दा ८ सय रुपैयाँ शुल्क तिर्नुपर्ने हुन्थ्यो । अबदेखि सरकारी अन्तर्गतका शुक्रराज ट्रपिकल अस्पताल टेकु, वीर अस्पताल र केन्द्रीय जनस्वास्थ्य प्रयोगशालाबाट बैदेशिक रोजगारीमा जाने सबै श्रमिकको पीसीआर परीक्षण निशुल्क हुनेछ । पीसीआर परीक्षण निशुल्क गर्न वैदेशिक रोजगारीमा जाने निश्चित भएको कागजात पेश गर्नुपर्नेछ । यसअघि सरकारले वैदेशिक रोजगारीमा जाने युवाका लागि कोरोनाविरुद्धको खोपको व्यवस्थापन गरेको थियो । श्रमिकको निशुल्क पीसीआरका लागि श्रम, रोजगार तथा सामाजिक सुरक्षामन्त्री कृष्णकुमार श्रेष्ठले स्वास्थ्य मन्त्रालयसँग समन्वय गरेका थिए ।"
गल्याङका २२ हजार बाख्रालाई पीपीआरविरुद्वको खोप,"स्याङ्जा : गल्याङ नगरपालिकाले २२ हजारवटा बाख्रालाई पीपीआरविरुद्वको खोप लगाइने भएको छ। बाख्रामा लाग्न सक्ने पीपीआर रोग नियन्त्रण तथा रोकथाम गर्ने उद्धेश्यले नगरभित्रका सबै बाख्राहरुलाई निःशुल्क खोप लगाईने भएको हो। नगरपालिकाका ११ वटै वडामा सुरु भएको अभियान फागुन २२ गतेसम्म सञ्चालन गरिने नगरपालिकाले जनाएको छ। पालिकाले फागुन महिनाको पहिलो सातादेखि खोप अभियान सुरु गरेको हो। गल्याङ नगरपालिकामा हाल करिब २२ हजार बाख्रा रहेको र सबै बाख्रालाई खोपको व्यवस्था गरिने बताइएको छ। नगरमा व्यवसायिक बाख्रापालक किसानहरुको संख्या पनि बढी छ। किसानलाई बाख्रापालनतर्फ आर्कषित गर्न पालिकाले बाख्राको मासुमा अनुदानको व्यवस्था गर्न लागेको नगरप्रमुख भूपराज अधिकारीले जानकारी दिए। उनले भने, कार्यविधि बनाएर अनुदान दिने तयारीमा छौं। गल्याङ नगरपालिकाका प्रमुख प्रशासकीय अधिकृत दामोदर शर्मा, पशु सेवा शाखा प्रमुख सुशिल अर्याल, पशु चिकित्सक अनिश सापकोटाले नगरभित्रका सबै बाख्रामा निशुल्क खोप लगाउने अभियान तथा व्यवस्थापनमा जुटेको बताए। नेपालमा २०५०५१ मा पहिलो पटक पीपीआर रोग देखा परेको बताइएको छ। बाख्रा पालन ब्यवसायमा उन्मुख पालिकामा पीपीआर देखियो भने किसानका मेहनत र लगानीमा असर पर्न सक्छ भन्दै रोग नियन्त्रणका लागि पीपीआरविरुद्वको खोप लगाइएको पशु शाखा प्रमुख सुशिल अर्यालले भने। पशु चिकित्सकसहित पशु प्राविधिकहरु घरघरमा पुगेर बाख्रालाई पीपीआर विरुद्धको खोप लगाउने काममा खटिएका छन्।"
सगरमाथा क्षेत्रमा १३ सय टन कार्गो ढुवानी,"सोलुखुम्बु : सोलुखुम्बुको लुक्लामा एक वर्ष भित्र कार्गो मार्फत १ हजार ३ सय टन खाद्यन्न तथा निर्माण सामाग्री भित्रिएको छ। सन् २०२१ मा फाप्लु र काठमाण्डौंबाट १३ लाख किलो कार्गो लुक्ला ढुवानी भएको नागरिक उड्ययन प्राधिकरण लुक्लाले जनाएको छ। ढुवानी गरिएको सामाग्रीहरुमा तरकारी, चामल, दाल लगायतका खाद्यन्नसहित निर्माण सामाग्रीहरु जस्ता, सिमेन्ट, काठ लगायतका रहेको प्राधिकरणका कर्मचारी विक्रम सिंह बस्नेतले जानकारी दिए। तर सन् २०२० को तुलनामा कार्गो ढुवानीमा भने सामान्य गिरावट आएको छ। २०२०मा १३ लाख ६५ हजार ९ सय १५ किलो सामाग्री खुम्बु ढुवानी भएको प्राधिकरणको तथ्यांक छ। गत दुई वर्षको ढुवानीलाई तुलना गर्दा २०२० मा भन्दा २०२१ मा ४ प्रतिशतले कार्गो ढुवानीमा गिरावट आएको छ। सन् २०२० को मध्यबाट कोभिड सुरु भएपनि २०२१ को सुरुवात देखि नै कोभिडले सिजन ठप्प हुँदा ढुवानी तथा खपतमा कमी आएको स्थानीयको अनुमान छ। खुम्बुमा तरकारी सहितका खाद्यन्न र निर्माण सामाग्री ढुवानीका लागि हेलिकप्टोर प्रयोग गर्ने गरिएको छ। लुक्लासम्म सिधा सडक सञ्जालले नजोडिएका कारण खुम्बुमा सामाग्री ढुवानीका लागि कार्गोलाई भरपर्दो माध्यमकोरुपमा लिने गरिन्छ। लुक्लाभन्दा तल काँडे थामडाँडासम्म मात्रै सडक सञ्जाल पुगेकाले त्यहाँबाट ढुवानी गर्न मान्छेले बोक्नुपर्ने झन्झटका कारण हेलिकप्टर वा विमानकोे भरपर्दै आएको स्थानीयले बताएका छन्।"
महाशिवरात्रिमा भगवान शिवका लागि यी मन्त्रको जप गर्नुहोस्,"काठमाडौँ : हिन्दु धर्मावलम्बीहरुको प्रमुख भगवान मध्येका एक भगवान शिवको विशेष पूजा गर्ने दिनका रुपमा महाशिवरात्रि पर्वलाई मनाईदै आइरहेको छ। यस दिन शिवका भक्तहरु शिवको आराधना गर्ने गर्छन। महाशिवरात्रिको दिन पूजापाठको साथमा केही विशेष मन्त्र जप गरेर शिवको आशिर्वाद प्राप्त हुने विश्वास रहेको छ। भगवान शिवलाई खुसी राख्नका लागि यी मन्त्रहरुको उच्चारण गर्नुहोस् : चमत्कारिक शिव मंत्र  ॐ शिवाय नम:  ॐ सर्वात्मने नम:  ॐ त्रिनेत्राय नम:  ॐ हराय नम:  ॐ इन्द्रमुखाय नम:  ॐ श्रीकंठाय नम:  ॐ वामदेवाय नम:  ॐ तत्पुरुषाय नम:  ॐ ईशानाय नम:  ॐ अनंतधर्माय नम:  ॐ ज्ञानभूताय नम:  ॐ अनंतवैराग्यसिंघाय नम:  ॐ प्रधानाय नम:  ॐ व्योमात्मने नम:  ॐ महाकालाय नम:  शिव गायत्री मंत्र : ॐ तत्पुरुषाय विद्महे, महादेवाय धीमहि, तन्नो रूद्र प्रचोदयात्।  ॐ ह्रीं नमः शिवाय ह्रीं ॐ।  ॐ नमः शिवाय  ॐ ऐं ह्रीं शिव गौरीमय ह्रीं ऐं ऊं।  ॐ आशुतोषाय नमः"
युक्रेनका राष्ट्रपतिले मोदीलाई टेलिफोन गरेर मागे सहयोग,काठमाडौं : युक्रेनका राष्ट्रपति भोलोदिमिर जेलेन्स्की र भारतीय प्रधानमन्त्री नरेन्द्र मोदीबीच टेलिफोन वार्ता भएको छ । जेलेन्स्कीले ट्वीटमार्फत भारतका प्रधानमन्त्री मोदीलाई युक्रेनमा रुसी हमला जानकारी गराएको बताएका छन् । उनले मोदीलाई युक्रेनमा एक लाखभन्दा बढी रुसी सैनिक पसेर अन्धाधुन्ध गोली चलाएको जानकारी गराउँदै आक्रमण रोक्न भारतको सहयोग मागेका छन् । साथै भारतलाई सुरक्षा परिषदमा युक्रेनको समर्थन गर्न र रुसी सैनिकसँग लड्नमा सहकार्य गर्न आग्रह गरेका थिए । भारतका प्रधानमन्त्री मोदीले के जवाफ दिए भन्ने जेलेन्स्कीले उल्लेख गरेका छैनन् । भारत युक्रेनरसिया तनावमा मौन छ । यसअघि मोदीले रुसी राष्ट्रपति भ्लादिमिर पुटिनसँग टेलिफोनमा कुराकानी गरेर युक्रेनमा हिंसा अन्त्य गर्न र कुटनीतिक समाधान खोज्न अपिल गरेका थिए ।
युक्रेन रुस युद्ध : राजधानी किभमा हतियार लिएर लड्न तयार सर्वसाधरण,"किभ : युक्रेनी राष्ट्रपति भोलोडिमिर जेलेन्स्कीले रुसले आगामी केही घण्टामा राजधानी किभमा कडा आक्रमण गर्न सक्ने चेतावनी दिएका छन्। देशको नाममा सम्बोधन गर्दै उनले जनतालाई दृढ रहन आग्रह गरेका छन्। राजधानी किभमा भएका हतियार पसलका बन्दुक र अन्य हतियार लगभग सकिएको। सर्वसाधरण जनता पनि देश बचाउन ज्यान जोखिममा पार्न तयार छन्। पूर्वी युक्रेनका जनताले यसबारे चिन्ता व्यक्त गरेका छन्। उनीहरुले पश्चिमा राष्ट्रले थप सहयोग गर्नुपर्ने बताएका छन्। राजधानीको सुरक्षाका लागि थप सेना पठाइएको युक्रेन सरकारको भनाइ छ। युक्रेनबाट हजारौं मानिस युद्ध र रुसी सेनाबाट जोगिन छिमेकी राष्ट्र पोल्याण्ड, रोमानिया, हंगेरी र स्लोभाकियामा सरण लिन पुगेका छन्। रुसविरुद्ध बलियो प्रतिरोध र सुरक्षा सुनिश्चित गर्न आफूले सबै आवश्यक परिनियोजन गर्ने नेटोले बताएको छ। नेटोका महासचिव जेन्स स्टोल्टेनबर्गले ब्रसेल्समा पत्रकार सम्मेलनलाई सम्बोधन गर्दै रुसले युरोपको शान्तिमा खलल पुर्याएको बताएका छन्। उनले नेटोका सहयोगीहरूले आफ्नो उद्धार योजना सुरु गरेको बताए। 'हामीले भूमि, समुद्री र हवाई क्षेत्रमा नेटो सेना तैनाथ गरिरहेका छौं। अमेरिका, क्यानडा र युरोपेली सहयोगीहरूले हाम्रो स्थिति बलियो बनाउन र कुनै पनि आपतकालीन प्रतिक्रिया दिन गठबन्धनको पूर्वी भागमा हजारौं थप सेना तैनाथ गरेका छन्,' जेन्स स्टोल्टनबर्गले भने, 'हामीसँग ३० भन्दा बढी ठाउँमा १०० भन्दा बढी जेटहरू छन्। भूमध्य सागरसम्म १२० भन्दा बढी जहाज छन्। हामी हरेक सहयोगी र नेटो क्षेत्रभित्रको प्रत्येक इन्चको रक्षा गर्न जे पनि गर्न तयार छौं।' बीबीसी"
रेसुंगामा वैशाखदेखि जहाज,"बुटवल : रेसुंगाको सिमीचौरमा विमानस्थल निर्माण अन्तिम चरणमा पुगेको खबरले चन्दा घिमिरे हर्षित छिन्। तम्घास घर भई काठमाडौं बस्ने उनी बान्ता हुने भएपछि बस, जिप र कारमा यात्रा गर्नै सक्दिनन्। चाडपर्वमा गाउँ जान पहाड फोरेजस्तै हुन्छ। विमानस्थल कहिले पूरा होला भनेर कुरिरहेका थियौं, उनले भनिन्, वैशाखदेखि सञ्चालन हुने खबरले खुसी लागेको छ। विमानस्थल सञ्चालनमा आए आफूजस्ता धेरै गुल्मेलीलाई काठमाडौंदेखि गाउँ जान सहज हुने उनी बताउँछिन्। भन्छिन्, नियमित उडान भयो भने वर्षैपिच्छे घर आउन पाउँथें। विमानस्थल अन्तिम चरणमा पुगेकाले गुल्मेलीको जहाज चढ्ने सपना १५ वर्षपछि पूरा हुँदैछ। तत्कालीन पर्यटनमन्त्री प्रदीप ज्ञवालीले २०६३ सालमा विमानस्थलको शिलान्यास गरेका थिए। ज्ञवालीकै पहलमा बजेट विनियोजन भएको थियो। २०७५ सालमा विमानस्थलमा ट्विनअटर विमानको परीक्षण उडान सफल भएको थियो। यो विमानस्थल गुल्मीको पहिचानसँग जोडिएको छ। रेसुंगा र रिडीको पर्यटन प्रवद्र्धनमा यसले महत्त्वपूर्ण भूमिका खेल्ने स्थानीयको अपेक्षा छ। गुल्मीसँगै अर्घाखाँची, प्यूठान, बागलुङ, पाल्पा र रोल्पाका नागरिक प्रत्यक्ष लाभान्वित हुने गुल्मी उद्योग वाणिज्य संघका अध्यक्ष श्रीप्रसाद भलामीले बताए। स्वास्थ्य र शिक्षाका राम्रा संस्थाहरू भित्रिने छन्। पर्यटक बढ्छन्, उनले भने, लगानीको ढोका खोल्नसमेत विमानस्थलले महत्त्वपूर्ण भुमिका खेल्ने अपेक्षा छ। ९० प्रतिशत काम पूरा भइसकेको विमानस्थल आयोजना प्रमुख सञ्जीव खड्काले जानकारी दिए। धावनमार्ग र टर्मिनल भवनको काम अन्तिम चरणमा छ, खड्काले भने, बँकी काम केही दिनमै सक्छौं। कर्मचारी व्यवस्थापन र कार्यालय व्यवस्थापनको समेत तयारी भइरहेको उनले बताए। विमानस्थलको लम्बाइ ५ सय २० र चौडाइ २० मिटर छ। एकैपटक दुई जहाज पार्किङ गर्न मिल्ने पार्किङ एप्रोन बताइएको छ। १ सय ७८ रोपनीमा विमानस्थल फैलिएको छ। निर्माणका क्रममा १४ परिवारलाई मुआब्जा दिएर स्थानान्तरण गरिएको छ। विमानस्थलमा २८ करोड रुपैयाँ खर्च भइसकेको खड्काले बताए।"
पुरातात्त्विक पनौती,"२०६१ देखि २०७२ सम्ममा गरी पनौती लाय्कुमा पटकपटक गरी उत्खनन भयो। यसले अझै पूर्णता पाएको छैन। धेरै जानकारी प्राप्त हुने क्रममा छ। अझ धेरै रहस्य निराकरण गर्न बाँकी छ। सानो छँदा शरद यामका स्कुलका फुर्सदिला क्षणहरू धान भित्र्याउनमा बिताइन्थ्यो। त्यो बेला सिमेन्टेड घर अर्थात् ठूल्ठूला कौसी भएका घर हुन्नथे। छाना झिंगटीका हुन्थे। त्यसो भएर धान सुकाउन खलोमै भर पर्नुपथ्र्यो। खासमा त्यो बेला हाम्रो खलो पनौती बसपार्क पारि हालको गुराँसचौरमा पथ्र्यो। कहिलेकाहीँ मात्र पनौती लाय्कुको चउरमा ठाउँ पाउन्थ्यौं। चउर यस मानेमा पनौतीको लाय्कुले गर्भमा यस्ता पुरातात्त्विक संरचना बोकेर बसेको होला भनेर कल्पनै गर्न सकिन्नथ्यो। किनकि त्यो बेला दिमाग कलिलै थियो। त्यसबेलाको महेन्द्र मालाको पछिल्लो पेजमा रहेको हामी धेरै साना छौं कक्षागत गीत जस्तै। पेन्डुलम सरी जीउलाई अगाडि पछाडि गरी कक्षागत गीत गाउने समय थियो त्यो। खलोमा रातिराति कुर्नुपर्ने हुन्थ्यो, सँुगुर आई भसक्कै पार्ने डर हुन्थ्यो। अनि खलोमा राति कुर्न पकुचा (ससाना छाप्रा) बनाइएका हुन्थे। खलोमा कुर्न जाने हामीजस्ता बालकका साथै एक पिँढी अग्रज पनि हुन्थे। खलो कुर्ने काम रमाइलोसँगै डर र जोखिमले भरिपूर्ण हुन्थ्यो। एकातिर बसपार्कछेउको गुराँसचौर नजिकै रहेको सतीवनको डरलाग्दा कथाले जिउ नै सिरिङ बनाउँथ्यो। अर्कोतिर सम्साँझै स्यालको हुइँयाले मुटुको चाललाई ढ्याङ्ग्रोसरि बनाउँथ्यो। फर्किउँ पनौती लाय्कुतिर। एक रात बेलुकी सदाझैं पकुचामा सुतिरहेको थिएँ। एक्कासि महाराजको जय होस्, महाराजको जय होस् भन्ने करतल ध्वनिका साथ लावालस्कर निस्किन लागेको देखें। रामवद्र्धन परिवारका महासामन्त अनेकरामले इन्द्रेश्वर मन्दिरमा सुनको छाना चढाउने, आफ्नो तौलबराबरको सुन दान दिने अभिप्रायले लाय्कु दरबारबाट सवारी चलाउन लागेको रहेछ। लाय्कुमुनि घोडचढीहरू तम्तयार अवस्थामा थिए, अहा ऽऽ ! कति राम्रोसँग सजाइएका घोडाहरू, अनि त्यत्तिकै आकर्षक तवरले सजाइएका हात्तीहरू पनि। लाय्कुपरिसर हात्ताी बाँध्ने ठाउँ लाय्कुबाट इन्द्रेश्वर महादेव मन्दिरको दूरी कति नै छ र ? हदै भए ५० मिटर। तर पनि महासामन्त अनेकरामले अगलबगलमा आफ्नो प्रभुत्व र रवाफ जो देखाउनु थियो। कति चिटिक्क परेको तीनतले दरबार, पूरै नेवारी कलाशिल्पले परिपूर्ण, कलात्मक तवरले कुँदिएका काठका झ्याल र ढोकाहरू। तोरण उत्तिकै राम्रा, मनमोहक। हेरुँ रहुँ जस्तो लाग्ने। फेरि महाराजको जय होस् महाराजको जय होस् भनी गगनभेदी जयजयकार गुञ्जायमान हुन थाल्यो। महाराजया सवारी न्ह्याईकिन स्ववा, स्वावा मथां (महाराजको सवारी चलाउनै लाग्यो क्यार ? हेर्न आउँ, हेर्न आउँ, छिटो।) होइन, मैले महाराजको अनुहार किन प्रष्ट देख्न सकिरहेको छैन। विभिन्न आभूषण, गरगहना, रंगीचंगी वस्त्रले सुसज्जित महाराजको दर्शन मात्र पाएँ पनि धन्य हुने थिएँ नि। सपना पो देखिरहेको रहेछु, तन्द्रामै लाठी लिएर साथीसँग सुँगुर धपाउन लागें। बुवाले त भन्नुहुन्थ्यो, यो पनौतीको लाय्कुपरिसरको नाम किसीगल (हात्ती बाँध्ने ठाउँ) हो। परापूर्वकालमा यहाँ दरबार थियो। भाइ भारदारका आआफ्नै भवन थिए। त्यसैले पछिसम्म पनि कतिपय रात घोडाहरू हिन्हिनाएको र घोडाको तापको आवाज सुनिन्थ्यो। त्यो सुन्दा जीउ त अजिंगर जस्तै फुल्थ्यो। त्यसो भएर एक्लै एक्लै राति किसीगलमा जानु हुन्न भनिन्थ्यो। घर त बगलमै थियो। तर पनि पकुचामै त्यो रात अनिँदो रात कटाएँ। पनौती लाय्कु क्षेत्रको उत्खनन क्रममा भेटिएका गोलहरूको कार्बन डेटिङ गर्न सकेको खण्डमा ती संरचनाहरूका प्राचीनताको वैधता पुष्टि हुन्थ्यो। पनौती लाय्कु क्षेत्रबाट निकै सावधानीपूर्वक संकलित नमुनाहरू पुरातत्तव विभागमा संरक्षणभण्डारण गरि राखिएको छ। बुवा थप्नु हुन्थ्यो, हाम्रा पुर्खा त्यही दरबार बनाउने क्रममा गजुर तथा तोरणहरूमा सुन लेपिएका कलात्मक सिर्जनार्थ पाटनबाट झिकाइएका थिए रे। कलाशिल्प देखेर रानी खुसी भएर हामी तमोटहरूलाई दरबारको अगलबगलमै घरघडेरी बनाएर गरिखाओस् भनेर जग्गाजमिन दिइएको रे। सानो बेला दिमागमा बुवाका ती कुरा अनि पकुचामा देखेको सपना धुमिँलिँदै गयो। समयकालमा यी सबै कुरा बिर्सिसकेको पनि थिएँ। पनौतीबाट उपत्यकाको शासन रामवद्र्धन परिवारका ज्योतिरामदेखि शक्ति सिंहरामसम्म शासकहरूले बेलाबखतका उतारचढाव झेली नेपाल मण्डल एवं अगलबगलमा करिब एक शतक राज गरे। यस अवधिमा अनेकराम (विसं १३८९१४१२) र जय सिंहराम (विसं १४१७१४५७) तुलनात्मक रूपमा नायक साबित भए। रामवद्र्धनको परिवार पनौतीकै थियो कि यता शासन मात्र गरेका थिए भन्ने विवाद अझै छ। १४औं तथा १५औं शताब्दीमा रामवद्र्धनको परिवारले पनौती भेगमा मात्र नभई नेपाल उपत्यकाको शासन व्यवस्थामा महत्त्वपूर्ण भूमिका निभाएका थिए। त्यसबेला बनेपा वरपरका भूभागमा यिनीहरूकै हालिमुहाली थियो। १४५२ सालमा स्थिति मल्लको मृत्युपश्चात् रामवद्र्धन परिवार झनै शक्तिशाली बन्यो। यसरी रुद्र मल्लको अवसान (विसं १३८३) देखि उदाएका रामवद्र्धन खलक यक्ष मल्लको उदय (विसं १४८५) सँगै विलीन हुन पुगे। चिनियाँ वृत्तान्तमा १४८४ सालसम्मका शक्ति सिंहरामका क्रियाकलाप उल्लेखित छ। एउटै शिलामा अडेको सहर वा पुता छन्ता जिं चिंक बुइके, थौं घ्य चाकुसल्हुँ खुन्हु निबाले च्वङ चिकं बुसा दाछी तक चिकु जुईमखु। (आऊ नाति, आज म तिम्रो शरीरमा तेल लगाइदिन्छु, माघेसंक्रान्तिको दिन घाममा बसी तेल घसे वर्षदिन जाडो हुँदैन।) यसरी अजी (हजुरआमा)ले न्हुबहाल (राजकुमार महासत्वका पूर्वजहरूको दरबार रहेको विश्वास गरिएको चोक)को सानो चैत्यको आडैमा सुकुल बिच्छ्याएर मलाई तेल लगाउन थाल्नु भयो। अजीका हातका कतिपय औंला थिएनन्। अजीलाई ती औंलाहरू खोइ भनेर त्यो बेला बालसुलभ तरिकाले सोध्दा एक पटक रक्सी पार्दै गर्दा मृगी (छारेरोग)ले छोपेको बेला आगोमा औंला परेर झरेको रे। अहिले विगत सम्झिँदा कठै अहिले भएको भए (चिकित्सक भएको नाताले) छारेरोग, पोलाइको दुवै उपचार गराउँथे होला। फर्किउँ माघीकै दिन। माघीको न्यानो घाममा तकातगु प्वाकलं (कपास हालिएको भोटो), लं (चोलो), सुरुवाल फुकालेर अजीले तेल घस्ने कार्यसँगै पनौती सहर एउटै ढुंगामाथि बसेको कथा हाल्न थाल्नुभयो। नजिकै मेरो बाज्या रत्नबहादुर पनि घाममै बसी लाहामा अड्याएको लगनको सुनको तिलहरीमा काठको कमलो हथौडाले ट्वाक ट्वाक टुक टुक गर्दै बुट्टा हाल्दै हुनुहुन्थ्यो। अस्तिका दिन पो पनौतीका किंवदन्तीहरू अंग्रेजीमा लिपिबद्ध गर्ने बेलामा पनौती कसरी उत्पत्ति भयो भन्ने कथा पढें। कथाअनुसार, नागका आमा कद्रु र गरुडका आमा विनिताका कथा, स्वर्गलोकबाट अमृत चोरिएको वृत्तान्त, अमृत भेट्टाएर स्वर्ग फिर्ता लगेको अनि अमृतका केही अंश लागेको ढुंगा पनि फर्काएर ल्याउन देवराज इन्द्रको आदेश दिएको थाहा भयो। अनि गौतम ऋषिले ती ढुंगा फर्काउन आवश्यक नरहेको र अबदेखि आफू अहल्यासहित यहीँ ध्यान जप गर्न थाल्ने र यस ठाउँ उत्तर प्रयागको रूपमा प्रसिद्ध हुने किंवदन्ती रहेछ। त्यसपछि पो अजीका त्यो बेलाका कुरामा सत्यता रहेछ भन्ने बुझें। अजीले सुनाउनु भएको अस्म नगर (एउटै शिलामा अडेको सहर) कथासँगै १९९० सालको भूकम्पमा छानोको एउटा झिँगटीसम्म पनि नखसेको कथा पनि थाहा थियो। त्यसपछि त म लोलाउन थालेछु। मलाई घोप्टो पारेर तेल लगाउने क्रममा मेरो दायाँ कान जमिनमै टाँसिएको थियो। जमिनमुनि त मैले के के सुन्न थालें, के के ? जोडजोडले चिच्याएको, रोइकराई गरेको रोदन मिश्रित कुराहरू पो सुन्न थालें। राजकुमार महासत्वले निर्वाण प्राप्त गरेको खबर महारथको दरबारमा आइपुगेलगत्तै कोलाहल, रुवावासी मच्चिएको रहेछ। पनौती अर्थात् पाञ्चाल देश बौद्ध कथनअनुसार पनौतीलाई पाञ्चाल देश भनिन्थ्यो। जहाँ बुद्धका ३२औं अवतार मानिएका पनौतीका राजकुमार महासत्वको जन्म भयो। पाञ्चाल राज्यका राजा दिर्गरथका नाति राजा महारथका तीन छोरामध्ये कान्छो राजकुमार महासत्व एक दिन सिकार खेल्न निस्किए। पनौतीबाट करिब १० किलोमिटर पूर्वस्थित गन्धकुट पर्वत (नमोबुद्ध)मा सुत्केरी बघिनीको हृदयविदारक अवस्था देखे। आफ्नै शरीरको मासु काटेर बघिनीलाई खुवाई निर्वाण प्राप्त गरे। करिब ६ सय वर्षपछि बुद्ध तपस्या गर्न नतमस्तक हुनु परेकाले उक्त स्थानको नाम नमोबुद्ध रहेको पुस्तकमा पाइन्छ। पनौतीको लाय्कु परिसरको नाम किसीगल (हात्ती बाँध्ने ठाउँ) हो। परापूर्वकालमा यहाँ दरबार थियो। भाइ भारदारहरूका आआफ्नै भवन थिए। त्यसैले पछिसम्म पनि कतिपय रात घोडाहरू हिन्हिनाएको र घोडाको तापको आवाज सुनिन्थ्यो। महारानी एवं राजपरिवारका अन्य सदस्यको रोइकराइसँगै सुतिरहेकै अवस्थामा म पनि हिक्क हिक्क गरी रोएछु। त्यो देखेर हाय् पुता, हाय् पुता, कुलाय्, कुलाय् अर्थात् नातिको सातो गए जस्तो गरी दुवैतिर कान फुकी मेरो सातो फर्काउन लाग्नु भयो। यसै मेसोमा मेरो बाज्या रत्नबहादुर पनि दौडेर आउन भ्याइसक्नु भएको रहेछ। महासत्वका हजुरबुवा रोशीको किंवदन्तीसँग जोडिएका उही दिर्घरथ त हो नि। धेरै वर्षअगाडि पनौती र पाटनमा लामो समयसम्म वर्षा नभई खडेरी परेकाले पनौतीका राजा दिर्घरथ र पाटनका राजा सत्यवर फूलचोकी माईसँग पानी माग्न गए। जसले पहिला सुन र चाँदीको फूल चढाउन ल्याउँछ, त्यहाँ पानी पठाउने वचन फूलचोकी माईले दिइन्। पनौतीका राजाले मन्त्री, भाइभारदारहरूको सल्लाह मुताविक सुन र चाँदीको फूलको सट्टामा क्रमशः तोरी र मुलाको फूल फूलचोकी माईलाई चढाएछन्। कालिगढहरूको अभावका कारण साँच्चिकै फूल प्रस्तुत गर्नु परेको बिन्ती चढाएपछि फूलचोकी माई प्रसन्न भएर नदी सृष्टी गरी पनौतीतर्प पठाइन्। जसलाई आज भोलि लीलावती (रोशी) भनिन्छ। पछि पाटनका राजाले साँच्चिकै सुन र चाँदीको फूल लिएर गए पनि पनौतीमा पानी पठाइसकेको कुरा थाहा पाए। आफूलाई पनि वरदान मिल्नुपर्ने जिकिर गरेपछि फूलचोकी माईले अलिकति पानी पाटनतर्प पठाइदिइन्। जुन नदी गोदावरीको नामले चिनिन्छ। त्यसो भएर प्रत्येक ६ वर्षको अन्तरालमा गोदावरीमा साउनमा र पनौतीमा माघमा बाह्रवर्षे मेला लाग्ने गरेको जनविश्वास छ। किसिगलको गर्तमा पुरातात्तिवक सामग्री समयक्रममा रोशी र पुण्यमातामा धेरै पानी बग्यो। अजी, बाज्याको अवशान भयो। चिकित्सक बन्ने धुनमा १४ वर्ष वनवास गएसरह यताउती समय व्यतित भयो मेरो। बुवाहरूकै पहलमा तमोटहरूको गुठीले पुनर्जीवन पायो। बुवाकै संयोजकत्वमा गुठीघर बनाउने भयो। पनौतीमा घर संरचना बनाउँदा देश ल्हों (ढुंगा) नभेटेसम्म जग खन्ने क्रम जारी नै राख्नुपर्छ भनिन्छ। तर, लाय्कु परिसरमा देशल्हों भेटिनुअघि लुम्बिनीमा देखेजस्ता चिटिक्क परेका गाह्राका निशानहरू भेटिन्थे। यसै मेसोमा किसिगलमा पुरातत्त्व विभागबाट उत्खनन गर्ने घोषणा भयो। समय लागे पनि उत्खनन गर्न थाल्यो विभागले। किसिगलको गर्तमा लुकिरहेका नानाथरीका पुरातात्त्विक सामानहरू भेटिए। पकुचामा देखेको सपना, किसिगलसम्बन्धी बुवाका कहावतहरू र अजीका बाखं (कथा)हरू मानसपटलमा सजीव हुन थाल्यो। तर विशेषज्ञ चिकित्सक बन्ने हुटहुटीले दक्षिण भारतको कर्णाटक राज्यस्थित मणिपाल पुगें। सिम्रौनगढबाट लखेटिएका कर्णाटकवंशी हरिसिंहदेव यही बाटो हुँदै काठमाडौं उपत्यकामा शरण लिन आउने क्रममा यही किसिगलमा एक रात बास बसेको थाहा भयो। योसँगै तलेजुको स्थापना भएको कथा पनि सुन्दै हुर्केको अनि त्यही तलेजु मन्दिरको आडैमा रहेको घरमै जन्मिएको म दक्षिण भारतको कर्णाटकमै गई प्रसूति रोग दक्षता हासिल गर्न जानु पर्नाको कनेक्सन के रहेछ ? सोच्दा मात्र पनि रोमाञ्चित हुन्छु। लाय्कु उत्खननमा घोडा बाँध्ने तबेला मध्यकालका ऐतिहासिक सामग्रीहरूमा दरबारलाई लाय्कु, राजकुर, लालकुल, लाजकुट शब्दहरू प्रयोग भएको पाइन्छ। यी शब्दहरू राजदरबार बुझाउने संस्कृत शब्द राजकुलकै अपभ्रंश हुन्। २०६१ देखि २०७२ सम्ममा गरी पनौती लाय्कुमा पटकपटक गरी उत्खनन भयो। यसले अझै पूर्णता पाएको छैन। तर धेरै जानकारी प्राप्त हुने क्रममा छ। अझ कति धेरै रहस्य निराकरण गर्न बाँकी नै छ। मध्यकालीन लाय्कुमा विभिन्न प्रयोजनका लागि चोकहरू बनाइन्थ्यो। पनौती लाय्कुमा पनि नौवटा चोक रहेको विश्वास गरिन्छ। हालसम्म चारवटा चोकका निसानीहरू मात्र भेटिएका छन्। उत्खननकै क्रममा दची अपाबाट निर्मित मन्दिरको भग्नावशेष फेला परेको छ। यसै मन्दिरको जगमाथि हालसम्म पनि दसैंको अवसरमा पनौती देशका तर्पबाट जमरा राख्ने तलेजुको मन्दिर नै हो। त्यसैगरी इनार दुईटा भेटिएका छन्। न्हुबहालसँगै अन्य दुईटा अझै पनि भएकाले सायद त्यो बेला इनार पनि नौवटै थिए। एउटा सानो पोखरीको भग्नावशेष पाइएको छ। त्योबेला दरबारको चारै कुनामा सुरक्षाका लागि सुरक्षाकर्मी राख्ने प्रचलन थियो। हालसम्म एउटा सुरक्षाचौकीको संरचना भेटिएको छ। उत्तर पश्चिम कुनामा भान्छाघरसहितको बस्ने कोठाको संरचना पाइएको छ। एउटा प्रस्तर स्तम्भ भेटिएको छ। घोडा बाँध्ने तबेलाका ६७ वटा अवशेष भेटिएका छन्। यस ठाउँको नाम रैथाने नेवारीमा किसिगल भनिने गरेकाले हात्ती बाँध्ने ठाउँ पनि हुनुपर्छ। बलि दिएका राँगो राख्नेजस्ता ठाडा ९ वटा इँटाहरू राखेर बनाइएका विशेष चिह्न भेटिएको छ। केही भाग टुटफुट भएको यन्त्राकार प्रस्तर भेटिएको छ। कर्माचार्य पुजारीहरूका अनुसार उक्त यन्त्र तलेजुसँग सम्बन्धित छ। प्रस्तरकै देवीको जस्तो देखिने सानो वरद् मुद्राको मूर्ति भेटिएको छ। पशुपतिको चित्रअंकित लिच्छविकालीन मुद्राहरूका साथै शाहकालका मुद्राहरू पनि भेटिएका छन्। नवपाषाण युगका हतियारका अंशहरू भेटिएका छन्। लोहोरो भेटिएको छ। माटाले बनाएका घरायसी सामानहरूका अंशहरू पनि उत्खननमा फेला परेका छन्। अहिले पनौती लाय्कु क्षेत्रको ड्रोन भ्यु वा बर्ड आई भ्यु हेर्ने हो भने लुम्बिनी वा तिलौराकोटकै सानो अंश पनौती सहरको बीच थपक्कै ल्याएर राखेको जस्तो भान हुन्छ। भेटिए नवपाषाण युगका हतियार अझै पनि ती संरचनाहरू कति वर्ष पुराना ठ्याक्कै भन्न सकिने अवस्थामा पुगिसकेको छैन विभाग। प्रमाणित गर्ने प्रयास जारी छ। नवपाषाण युग (करिब ७ हजार वर्ष पुराना) हतियारका अंश भेटिए पनि कहीँबाट ल्याएर राखेको जस्तो देखिन्छ। त्यहाँ भेट्टिएका लिच्छविकालीन सिक्काहरूले ती संरचना लिच्छविकाल हुन् भन्ने प्रमाणित गर्ने नभई जग हाल्ने बेला अन्य पूजा सामग्रीसँगै राखेका प्रतीत हुन्छ। पनौती लाय्कु उत्खननको क्रममा फर्पिङ एवं काठमाडौं उपत्यकामा भेटिएका तेह्रौं, चौधौं शताब्दीकालीन पोलिएका इँटाहरू छन्। साथै पछि भूपतिन्द्र मल्लले जीर्णोद्धार गर्न लगाउँदा ताकाको इँटाहरू पनि भेटिए। उत्खननको क्रममा भेटिएका अन्य पुरातात्विक सामग्रीहरूको प्रारम्भिक विश्लेषणबाट यो दरबार पनि मध्यकालीन समयको हो कि भन्ने प्रमाण बलियो हुँदै गएको छ। ती संरचनाहरू कम्तीमा रामवद्र्धनकालीन (बाह्रौं, तेह्रौं शताब्दी)का हुन् भन्नेमा अब दुई मत रहेन। तर त्योभन्दा पुराना लिच्छविकाल, किराँतकाल, पाषाणकालका हुन् कि भन्नेमा खोज बाँकी नै छ। अब के छ उपाय उद्धव सर ? संक्षिप्त उत्तर कार्बन डेटिङ। पनौती लाय्कु क्षेत्रको उत्खनन क्रममा भेटिएका गोलहरूको कार्बन डेटिङ गर्न सकेको खण्डमा ती संरचनाहरूका प्राचीनताको वैधता पुष्टि हुन्थ्यो। सामान्यतः कार्बन डेटिङका लागि संकलित मानिसको हातले छुनु हुँदैन। पनौती लाय्कु क्षेत्रबाट निकै सावधानीपूर्वक संकलित नमुनाहरू पुरातत्त्व विभागमा संरक्षणभण्डारण गरिराखेको छ। कार्बन डेटिङको महत्त्व थाहा पाएपछि यससम्बन्धी जानकारीको भोक निमिट्यान्न पार्न धुईंपत्ताल गुगल गर्न थालें। कार्बन डेटिङका लागि काठ, छाला, बीउबिजन, माटो, कपाल, हड्डी, भाँडाकुँडालगायतका सामग्री उपयुक्त हुने रहेछ। कुनै पनि सामग्रीमा रहेको कार्बन तत्त्वको क्षयीकरणको अध्ययनसँगै उक्त सामग्रीको आयु पत्ता लगाउन सकिने रहेछ। लाय्कुका प्रमाणहरू रामवर्द्धनकालीन हालसम्म पनौती लाय्कुका प्रमाणहरू रामवद्र्धनकालीन हुन् भन्ने अनुमान लगाइयो। तर पनि पनौती लाय्कु परिसरमा महोसत्व अनि उनका पूर्वजहरूको दरबार रहेको थियो भन्ने हो भने कम्तीमा २६ सय वर्ष हुनुपर्ने (किनकि पछिल्लो पटक हामीले २५६५औं बुद्ध जयन्ती मनाएका थियौं भने भगवान् बुद्ध घुम्दै फिर्दै यस क्षेत्रमा आई महासत्वको योगदान थाहा पाई नतमस्तक भएका कारण नमोबुद्धको स्थापना भएको किंवदन्ती छ।) हो। छोटकरीमा, रामवद्र्धनकालीन हो कि महासत्वका पूर्वजकालीन हो कसरी प्रमाणीकरण गर्ने ? के कार्बन डेटिङ नै अचुक अस्त्र हो ? अनि वस्तुहरूको कार्बन डेटिङ र प्राणीहरूको डीएनए म्यापिङ उस्तैउस्तै हुन् ? तिनीहरूबीच के अन्तरसम्बन्ध छ ? विज्ञानमा पढेअनुसार कुनै पनि इनर्जी (शक्ति) को क्षय हुँदैन, केवल रूप मात्र फेरिने हो। यसमा सत्यता छ भने आकाशमण्डलमा हालसम्म यत्रतत्र भड्किरहेको अर्थात् सञ्चित साउन्ड इनर्जी (पूर्वजहरूकै पनि) कुनै बेला ट्यापिङ गर्ने प्रविधि नआउला ? यसो हुन सक्यो भने पूर्वजहरूबाट नै पनौती लाय्कुको प्राचीनता अनि वास्तविकताबारे फस्र्ट ह्यान्ड जानकारी पाइएला कि !  चिकित्सक ताम्राकार पनौतीका सांस्कृतिक एवं पुरातात्विक अभियन्ता हुन्।"
गठबन्धन जोगाउने कसरतमा प्रचण्डनेपाल,"काठमाडौं : एमसीसीका पक्षमा नउभिए गठबन्धन तोड्ने कांग्रेसको चेतावनी पछि माओवादी केन्द्र र नेकपा एकीकृत समाजवादी एमसीसीप्रति नरम बन्दै गएका छन्। गठबन्धन जोगाउन एमसीसी अनुमोदन गराउने पक्षमा उनीहरूले पार्टीमा पनि बहस अघि बढाएका छन्। एमसीसीका पक्षमा स्पष्ट बहुमत नदेखिएपछि शुक्रबारको संसद् बैठक आइतबारलाई सारिएको छ। अमेरिकाले यसअघि नै सोमबार (फागुन १६) भित्र संसद्बाट अनुमोदन गरिसक्न समयसीमा तोकिसकेको छ। सत्ता गठबन्धनका माओवादी केन्द्र र एकीकृत समाजवादीको पूरापूर भर नगरेका प्रधानमन्त्री देउवाले विपक्षी एमालेसँग पनि सहयोगका लागि वार्ता र छलफल तीव्र पारेका छन्। कांग्रेस र एमालेबीच सहमति नभएपछि प्रचण्डले शुक्रबार बिहानै शीर्ष नेताको बैठक बसाए। सुदूरपश्चिम पुगेका एकीकृत समाजवादीका अध्यक्ष माधव नेपाललाई काठमाडौं फर्किन आग्रह गरे। नेपाल फर्केलगत्तै प्रधानमन्त्री देउवालाई भेट्न बालुवाटार पुगे। उनले एमसीसी अनुमोदनका पक्षमा सकारात्मक वचन दिएको कांग्रेसी नेताहरूको भनाइ छ। त्यसपछि माओवादी केन्द्रका अध्यक्ष प्रचण्ड र अर्थमन्त्री जनार्दन शर्मा पनि प्रधानमन्त्री भेट्न बालुवाटार पुगे। माओवादी केन्द्रको शीर्ष नेताको बैठकले गठबन्धन जोगाउने र एमसीसी पास गर्न दिने निर्णय गरेको थियो। त्यही निर्णय सुनाउन प्रचण्ड र अर्थमन्त्री बालुवाटार पुगे। यसअघि माओवादीले एमसीसी संसद्मा टेबल भए सरकार छोड्ने र एमसीसीका विपक्षमा मतदान गर्ने निर्णय गरेको थियो। गठबन्धन नै संकटमा पर्ने भएपछि माओवादीले एमसीसी पारित हुन दिने र आफूले विपक्षमा मतदान नगर्ने निर्णय गरेको माओवादी स्रोतले बतायो। पार्टीका अध्यक्ष प्रचण्ड निवास खुमलटारमा बसेको माओवादीका शीर्ष नेताको संविधानको रक्षार्थ गठन भएको गठबन्धनलाई भत्काएर जाने कुरा देश र जनताको हितमा नहुने भएकाले त्यसलाई कायम राख्नुपर्ने निर्णय गरेको स्रोतको भनाइ छ। माओवादीका नेता शक्ति बस्नेतले राष्ट्रिय सहमतिका लागि वैकल्पिक बाटो के हुन सक्छ भनेर पार्टीले सोचिरहेको बताए। माओवादी नेता हरिबोल गजुरेलले एमसीसीका केही प्रावधानमा पार्टीको असहमति रहे पनि निष्कर्षमा पुर्याएर गठबन्धन कायम राख्नुपर्छ भन्नेमा पार्टीले सोचिरहेको बताए। बालुवाटारमा यस्तो बन्यो सहमति गठबन्धन कायम राख्दै एमसीसीलाई संसद्बाट अनुमोदन गर्नुपर्नेमा गठबन्धनका नेताहरू सहमति नजिक पुगेका छन्। मलाई प्रधानमन्त्री तपाईंहरूले नै बनाउनु भएको हो, नेपालसँग प्रधानमन्त्री देउवाले भनेका थिए, गठबन्धन पनि हामीहरू मिलेरै बनाएको हो। एमसीसीलाई पनि गठबन्धनले नै निष्कर्षमा पुर्याउनुपर्ने दायित्व छ। सरकारले अघि बढाएको प्रस्ताव फेल भयो भने राम्रो सन्देश जाँदैन। सहयोग गर्नुपर्यो। प्रधानमन्त्री देउवाले बाहिरबाहिर फरक विचार नराखिदिन पनि नेपालसँग अनुरोध गरेको बालुवाटार स्रोतले बतायो। हामी जनमतविरुद्ध जान सक्दैनौं, नेता नेपालको जवाफ थियो, एमसीसीमा कसरी हुन्छ, सहयोग गर्छौं। थप छलफल गरेर निर्णय लिन्छौं। नेपालले एमाले अध्यक्षसँग सहयोगका लागि किन हतार गरेको भन्दै देउवासँग प्रश्न गरेका थिए। केपी ओलीसँग सहकार्य गर्न किन हतार गर्नुहुन्छ ? हामी वैकल्पिक बाटो निकाल्छौं, नेपालले भनेका थिए। नेपालपछि प्रचण्डले प्रधानमन्त्री देउवासँग भेटघाट गरेका थिए। भेटको सुरुमै प्रचण्डले एमसीसी पास गराउने विकल्प निकाल्छौं। गठबन्धन धरापमा पार्नेतिर नजाम भनेर प्रधानमन्त्री देउवासँग प्रस्ताव गरेको स्रोतले बतायो। प्रचण्डले पार्टीका नेताहरू गठबन्धन टुटाउने पक्षमा नरहेको र गठबन्धनका सबै दल मिलेर वैकल्पिक बाटो निकाल्नुपर्ने धारणा राखेका थिए। खोइ तपाईंहरूको कुरा बुझिँदैन। सहमतिको कुरै हुँदैन, देउवाको जवाफ थियो, अन्तर्राष्ट्रिय विश्वसनीयताको कुरा हो। गठबन्धनले नै सहयोग नगरेपछि प्रतिपक्षसँग सहमति जुटाउने कोसिस गर्नै पर्यो। गम्भीर भएर निर्णय गरिदिनुहोस्। कांग्रेस महामन्त्री थापाले प्रचण्ड र नेपालले समय मागेकाले शनिबारसम्म पर्खिने पक्षमा प्रधानमन्त्री रहेको जानकारी दिए। वैद्यले सोधे, एमसीसी किन टेबल गरेको ? प्रचण्डको जवाफ: अब मत दिँदैनौं गृहमन्त्री खाँणले प्रचण्डलाई भेटेर भने, एमसीसी पास गरौं, गठबन्धन जोगाऔं सत्ता उल्ट्याउन कैयन षडयन्त्र भइरहेका छन् : अध्यक्ष प्रचण्ड प्रचण्ड रणनीति : गठबन्धन जोगाउने, एमसीसी फेल गराउने देउवा भेटेर प्रचण्डले भने, यथास्थितिमा एमसीसी अनुमोदन गर्न सकिन्न, हतार नगरौं देउवापछि ओलीको च्याम्बरमा पुगे प्रचण्ड, संसद भवनमा सामूहिक वार्ता एमसीसी सकस : गठबन्धन जोगाउने उपाय खोज्दै प्रचण्ड र नेपाल माधवसँग छलफल गरेर प्रचण्ड बालुवाटारमा एमसीसी अनुमोदन र गठबन्धन जोगाउने यस्तो छ माओवादी रणनीति एमसीसीले अन्य विदेशी सहयोग र रेमिट्यान्समा असर पार्छ, देश संकटमा फस्न सक्छ : सुरेन्द्र पाण्डे प्रचण्ड भेट्न खुमलटार पुगे बामदेव गौतम बालकोटमा कांग्रेसएमाले बैठक, को को छन् सहभागी ? देउवाओली भेटघाट सकारात्मक, लोकतन्त्र रक्षाका लागि एकसाथ उभिन एमाले तयार सबै दलले अघि बढाएका थिए एमसीसी देउवाओली सघन वार्तामा, एमालेको मागप्रति दुई कदम पछाडि हट्न कांग्रेस तयार"
अमेरिकाद्वारा युक्रेनी राष्ट्रपतिलाई देशबाट निकाल्न सघाउने प्रस्ताव : राष्ट्रपति जेलेन्स्कीद्वारा अस्विकार,"वासिशङटन डिसी : अमेरिकी पत्रिका वाशिन्टन पोष्टको रिपोर्ट अनुसार अमेरिकाले युक्रेनका राष्ट्रपति भोलोडिमिर जेलेन्स्कीलाई देश छाड्न चाहे सघाउने प्रस्ताव राख्दै आएको छ। तर जेलेन्स्कीले भने अमेरिकी प्रस्तावलाई अस्वीकार गर्दै आएका वाशिन्टन पोष्टले लेखेको छ। जेलेन्स्की आफैंले आफू रुसको पहिलो नम्बरको निशानामा रहेको बताँउदै आएका छन्। अमेरिकी तथा युक्रेनी अधिकारीहरुलाई उदृत गर्दै वाशिन्टन पोष्टले लेखेको छ,जनवरीमा युक्रेनको भ्रमणको क्रममा अमेरिकाको गुप्तचर एजेन्जी सिआईएका निर्देशकले जेलेन्स्कीलाई उनको सुरक्षामाथि खतरा रहेको चेतावनी दिएका थिए। तत्कालीन समयमा अमेरिकी गुप्तचरले रुसी हिटम्यानहरु किभमा आइसकेको हुनसक्ने चेतावनी दिएका थिए।' हामीहरुले उनलाई रुसी अतिक्रमणको मात्र होइन उनकै जीवनमा रहेको जोखिमबारे पनि अवगत गराइरहेका थियौं, अमेरिकाको क्यालिफोर्निया राज्यका डेमोक्रेट प्रतिनिधि एडम बी स्चिफले भने। स्चिफ अमेरिकाको तल्लो सदन अन्तरगतको गुप्तचर समितिका अध्यक्ष हुन्। नेटोले युक्रेनमा सेना नपठाउने रुसयुक्रेन विवाद : रुसी अर्बपतिले गुमाए ९० अर्ब डलर युक्रेनमा फसेका भारतीयहरुको उद्दारका लागि कुटनीतिक पहल सुरु युक्रेनमा रसियाका ४५० सैनिक मारिएको बेलायती रक्षामन्त्रीको दाबी युक्रेनले आत्मसमर्पण गरे वार्ता गर्न रसिया तयार रुसी सेना युक्रेनको राजधानी किभमा, भीषण युद्ध जारी युक्रेन रुस युद्ध : राजधानी किभमा हतियार लिएर लड्न तयार सर्वसाधरण युक्रेन आक्रमणविरुद्ध राष्ट्र संघमा ११ सदस्यको प्रस्ताव : रुसले प्रयोग गर्यो भिटो पावर युक्रेनबाट रुसी सेना फिर्ता गर्न राष्ट्र संघका महासचिवको अनुरोध युक्रेनको राजधानी किभको सडकमा सुरु भयो युद्ध : सर्वसाधरणलाई घरभित्रै बस्न र झ्यालबाट नहेर्न आग्रह"
"बढे बाघ, निकुञ्ज भए साँघुरा","नेपालगन्ज : बाँकेमा अहिले बाघ देखिनु र यसको आक्रणमा पर्नु नयाँ घटना हुन छाड्यो। अन्य स्थानमा भन्दा राप्तीसोनारी गाउँपालिका क्षेत्रमा बाघको चहलपहल बढी हुन्छ। यो निकुञ्ज नजिकको क्षेत्र हो। यो वर्ष मात्र बाँकेमा बाघ आक्रमणबाट पाँच जनाको मृत्यु भयो। दर्जनौं आक्रमणबाट नागरिकले ज्यान जोगाएको उदाहरण भेटिन्छन्। राप्तीसोनारी गाउँपालिका६ गुलरी गाउँका ६० वर्षीय धनबहादुर चलाउनेको गत ७ फागुनमा ढलैयाको जंगलमा बाघको आक्रमणबाट मृत्यु भयो। २४ घण्टा नबित्दै राप्तीसोनारी७ झगडिया गाउँका ३२ वर्षका वकिल गद्दी बाघको आक्रमणबाट घाइते भए। निकुञ्जभन्दा दक्षिणको कम्दी जैविक मार्ग क्षेत्रमा पर्ने राप्तीसोनारी ३ र ६ क्षेत्रमा स्थानीयले बुधबार दिउँसो २ वटा छुट्टाछुट्टै बाघ प्रत्यक्ष देखेका बताउँछन्। बाघसँगको जम्काभेटले ज्यानै जाला भन्ने पीर स्थानीयमा थपिएको छ। बर्दियाको ठाकुरबाबा नगरपालिका४ सैनवारकी ४५ वर्षीया लिली थारू गत मंगलबार साँझ ७ बाघको आक्रमणमा परिन्। बंगुरलाई आहार दिन जाने क्रममा पाटेबाघको आक्रमणबाट उनको ज्यान जोगिएन। सैनवार बर्दिया निकुञ्जसँगै जोडिएको गाउँ हो। बाघले घरमै आएर आक्रमण गर्यो। यो वर्ष मात्र बर्दियामा बाघको आक्रमणबाट ४ जनाको ज्यान गयो। तस्बिर : पेक्सेल्स डटकम बर्दियाबाँके कम्प्लेक्समा पछिल्लो समय निकुञ्जभन्दा बाहिर पाटेबाघको आक्रमण बढ्दो छ। विगत तीन वर्षमा बाघ आक्रमणबाट मृत्यु भएको तथ्यांक विश्लेषण गर्ने हो भने ४० प्रतिशत मृत्यु निकुञ्ज र मध्यवर्ती क्षेत्रभन्दा बाहिर भएको देखिन्छ। राष्ट्रिय प्रकृति संरक्षण कोष बर्दियाका प्रमुख डारविन कडरियाका अनुसार तीन वर्षको अवधिमा बाँकेबर्दिया कम्प्लेक्समा बाघको आक्रमणबाट २९ जनाको ज्यान गइसकेको छ। बर्दियामा निकुञ्ज र मध्यवर्ती क्षेत्रभन्दा बाहिर बाघको आक्रमणबाट मृत्यु ३६ प्रतिशत छ। बर्दिया निकुञ्ज र मध्यवर्ती क्षेत्रमा १४ जनाको र खाता जैविकमार्ग क्षेत्रमा ८ जनाको बाघ आक्रमणबाट मृत्यु भएको कडरियाले बताए। बाँकेमा त निकुञ्जभन्दा बाहिर आएर बाघले आक्रमण गरेर निधन भएको ५७ प्रतिशत छ। बाँके राष्ट्रिय निकुञ्ज, मध्यवर्ती क्षेत्रमा ३ जना र कम्दी जैविक मार्ग क्षेत्रमा ४ जनाको बाघ आक्रमणबाट ज्यान गएको छ। निकुञ्जभन्दा पर राप्तीपारि रहेको राप्तीसोनारीमा ३ जना र नरैनापुर क्षेत्रमा १ जनाको ज्यान गएको छ। निकुञ्ज क्षेत्र साँघुरो भएकाले पाटेबाघ आहारको खोजीमा निकुञ्ज बाहिर पुगेको देखिन्छ। यी घटनाक्रमले बर्दियाबाँके कम्प्लेक्समा बाघ निकुञ्जभन्दा बाहिर भेटिनुले बाघमानव द्वन्द्वका घटना बढेको सहजै अनुमान लगाउन सकिन्छ। यसले मानव सुरक्षा चुनौती बढाएको छ। बाँके र बर्दिया निकुञ्ज, मध्यवर्ती क्षेत्र र आसपासका वनमा बाघको संख्या बृद्धि भएको बाघ संरक्षणकर्मीहरू बताउँछन्। यद्यपि बाघको संख्या कति छ भन्ने यकिन गर्न राष्ट्रिय बाघ सर्भेक्षण२०२२ को काम जारी छ। बाँके निकुञ्ज विस्तारको माग बाँके राष्ट्रिय निकुञ्जमा रहेका बाघले मान्छे मार्न थालेपछि संरक्षणकर्मी नै बाघ संरक्षणका लागि निकुञ्जको क्षेत्र विस्तार गर्नुपर्ने माग गरिरहेका छन्। यहाँ निकुञ्ज विस्तारको सम्भावना र आवश्यकता दुवै देखिन्छ। कोहलपुर मध्यवर्ती क्षेत्रका अध्यक्ष सावित्रा पुन बाँके निकुञ्जमा बाघ कम्तीमा पनि ३०३२ पुगेको आकलन गर्छिन्। बाघ बढे। अब निकुञ्ज विस्तार गर्न जरुरी छ। निकुञ्ज विस्तार कसरी गर्न सकिन्छ ? यो विषयमा सोच्ने बेला आएको छ। अध्यक्ष पुन थप्छिन्, निकुञ्जभन्दा बाहिर पानीका स्रोत छन्। चुरे दोहनले निकुञ्जमा पानीका स्रोत सुक्दै गएका छन्। जनावर पानी खान आउँछन्। वन्यजन्तु र मानवबीच द्वन्द्व बढेको छ। राप्तीसोनारी मध्यवर्ती क्षेत्र उपभोक्ता समितिका अध्यक्ष हर्कबहादुर विष्ट पनि निकुञ्जभन्दा बाहिर बाघको आक्रमणबाट मान्छेको मृत्यु भएमा राहत नदिने व्यवस्थाले निकुञ्ज क्षेत्र नै विस्तार उपयुक्त हुने बताउँछन्। बाघबाट मध्यवर्ती क्षेत्रका जनता त्रसिद छन्। छाडा चौपायालाई आहार बनाउने भएकाले भोलिका दिन बाघ अझै बस्तीमा आउने खतरा छ।, उनी भन्छन्। निकुञ्जमा पानीका स्रोत सुक्दै जाँदा पानी खान वन्यजन्तु राप्ती नदीमा आउँछन्। मानववन्यजन्तु द्वन्द्वको कारण यो पनि हो। यसको उचित व्यवस्थापन गर्न जरुरी छ, उनले थपे। राप्तीसोनारी गाउँपालिका उपाध्यक्ष धनीकुमारी खत्री पनि बाँके निकुञ्जले धान्न सक्ने भन्दा धेरै बाघ भएको जिकिर गर्छिन्। भन्छिन्, निकुञ्जले धान्न नसक्नेभन्दा बढी बाघ भएका हुन् भने निकुञ्ज क्षेत्र बढाएर हुन्छ। कि अरू कुनै विधिबाट बाघको व्यवस्थापन गरेर जनताको जिउज्यानको रक्षा गर्नुपर्छ। तस्बिर : पेक्सेल्स डटकम बाँके निकुञ्ज प्रमुख श्यामकुमार साह पनि बाँके निकुञ्ज विस्तारको माग जायज भएको बताउँछन्। उनी दक्षिणमा राप्ती नदीसम्म र पूर्वमा दाङको अर्जुन खोलासम्म निकुञ्ज विस्तार गर्न सकिने बताउँछन्। उनले अनुभव सुनाए, सुरुमा नै राप्ती नदीसम्म निकुञ्ज विस्तार गरेको भए राम्रो हुन्थ्यो। अहिले त निकुञ्जको आसपासमा जंगल नजिकै बस्ती छ। जुन कुनै बेला पनि वन्यजन्तुको हमला हुने खतरा हुन सक्छ। बर्दिया निकुञ्जलाई खाता जैविक मार्ग र सुर्खेतमा चुरे क्षेत्रमा मध्यवर्ती क्षेत्र केही विस्तार गर्ने सम्भावना छ। निकुञ्ज विस्तारको काम स्थानीय स्तरबाट भन्दा पनि सरकारकै तहबाट गर्नुपर्ने निकुञ्जका अधिकारीहरू बताउँछन्। कति क्षेत्र विस्तार गर्न सकिन्छ ? कहाँकहाँ विस्तार गर्ने हो भन्ने अध्ययन हुन जरुरी छ, एक अधिकारीले भने, जनस्तरबाट समर्थन लिएर सरकारले निकुञ्ज विस्तार गर्नसक्छ। त्यसो गर्न सकेमा बाघलगायतका वन्यजन्तु संरक्षणमा मद्दत मिल्नेछ। बाघ इलाकाको अध्ययन बाघ जंगलमा आफ्नो इलाका (क्षेत्र) बनाएर बस्छ। उसको इलाकामा अरू बाघ आउँदा बाघले आक्रमण गर्छ। त्यो इलाकामा अरू बाघलाई आउन दिँदैन। बाघबीच पनि द्वन्द्व हुन्छ। नेपालमा बाघ संरक्षणको पहल भए पनि संरक्षित क्षेत्रमा यसको संख्या कति हुनुपर्ने हो भन्ने विषयमा अध्ययन सुरु भइरहेको छ। चितवन राष्ट्रिय निकुञ्ज र पर्सा राष्ट्रिय निकुञ्जमा अध्ययन भइसकेको छ। बाघ सर्भेक्षण २०२२ सँगै बर्दियाबाँके कम्प्लेक्समा कति बाघ हुनुपर्ने हो भन्नेबारे अध्ययन भइरहेको छ। बाँके निकुञ्ज प्रमुख श्यामकुमार साह अहिले नै बाँके निकुञ्जले धान्ने बाघको संख्या कति हो भन्न नसकिने बताउँछन्। सर्भेक्षणको रिपोर्ट आएपछि बाघ व्यवस्थापनको नयाँ रणनीति सुरु हुने उनको भनाइ छ। बर्दियामा पोथी बाघ १० वर्गकिलो मिटरमा र भाले बाघ ७५ देखि १०० वर्गकिलोमिटरमा पाइएको छ। एक सय वर्ग किलोमिटरमा एउटै बाघ हुन्छ भन्ने हुँदैन। अरू बाघको पनि ओहोरदोहोर हुनसक्छ, कडरिया भन्छन्। पानी सुक्दा बाघलाई हैरान बाघविज्ञ चिरञ्जीवीप्रसाद पोखरेल नेपालमा पोथी बाघको २५४० वर्गकिलोमिटरमा र भाले बाघ ४०१०० वर्ग किलोमिटरमा क्षेत्र रहने गरेको बताउँछन्। बाघकै विषयमा विद्यावारिधि गरेका पोखरेल राष्ट्रिय प्रकृति संरक्षण कोषका कार्यक्रम व्यवस्थापक हुन्। उनी पनि बाघ संरक्षण गर्दै गर्दा निकुञ्ज क्षेत्र विस्तार गर्नुपर्नेमा जोड दिन्छन्। निकुञ्ज क्षेत्र विस्तार गर्न सकेमा मानवबाघ द्वन्द्व घटाउन सकिन्छ। क्षेत्र विस्तार गर्न नसकेमा भने मानिसले जंगलमा आश्रित जीवन परिवर्तन गर्नुपर्छ, उनी भन्छन्, सामान्यतः मान्छे बाघको आहार होइन। घाइते, बिरामी, बुढो, अन्य क्षेत्रबाट लखेटिएको बाघले बाध्यतावश मानिसलाई आहार बनाउँछ। बाघको आक्रमणबाट अधिकांश मृत्यु वन क्षेत्रमा भएको छ। त्यसैले जंगलबाट ल्याउने घाँस, दाउराको विकल्प खोज्नुपर्छ। सन् २०१८ को बाघ गणनाकै बेला बाघको आहाराजन्य वन्यजन्तुको गणना गर्दा बर्दियामा ७७ प्रजातिका आहार पाइएका थिए। यही अध्ययनले बाँके निकुञ्ज क्षेत्रमा भने ८ प्रजातिका आहाराजन्य वन्यजन्तु भेटिएको डा कडरिया बताउँछन्। आहारा प्रजातिको आधारमा पनि बाघको क्षेत्र कति भनेर निर्धारण हुने अधिकारकर्मीहरू बताउँछन्। परिकल्पना नगरेको क्षेत्र चुरे क्षेत्रमा पनि बाघ देखिएकाले बर्दियाबाँके कम्प्लेक्समा एउटा बाघको क्षेत्र कति हो एकीनसँग भन्न सकिने अवस्था छैन। निकुञ्ज र मध्यवर्ती क्षेत्रमा बाघ बढ्दै गएकाले पनि आफ्नो क्षेत्र विस्तार वा नयाँ क्षेत्रको खोजीमा बाघ सामुदायिक वन वा मानव बस्तीतिर जाने गरेको बाघ अधिकारकर्मीहरू बताउँछन्। विश्वमै सबैभन्दा धेरै बाघ भएको भारतमा भने बाघको संख्या बढी भएका संरक्षण क्षेत्रबाट बाघ स्थानान्तरणको अभ्यास भइरहेको छ। जस्तो भारत बिहार वाल्मीकि टाइगर रिजर्भको क्षेत्रफल ९९० वर्गकिलोमिटर छ। जसको क्षमता ४० बाघको हो। क्षमताअनुसार बाघको संख्या पुगिसकेको छ। संख्या धेरै भएका कारण बाघ आपसी द्वन्द्वमा मारिएको भारतीय सञ्चारमाध्यमले जनाएका छन्। नेपालमा पनि राष्ट्रिय निकुञ्ज तथा वन्यजन्तु संरक्षण विभागले सन् २०१८ मा गरेको एक अध्ययनले सन् २०१४ देखि २०१८ सम्म मात्र आफ्नो क्षेत्रको रक्षा वा अतिक्रमण (नयाँ क्षेत्र विस्तार) गर्ने लडाइँमा ८ वटा बाघ मरेको देखाएको थियो। तीमध्ये लडाइँमा हारेर खानेकुराको खोजीमा बस्ती पसेका दुई वटा बाघ मान्छेको प्रतिकारमा मारिएका थिए। वाल्मीकि टाइगर रिजर्भकै हाराहारीमा ९६८ वर्गकिलोमिटरमा रहेको बर्दिया राष्ट्रिय निकुञ्जमा छ। त्यहाँभन्दा बर्दियामा दोब्बरको हाराहारी अर्थात् ८७ बाघ छन्। वाल्मीकि टाइगर रिजर्भभन्दा झन्डै आधा क्षेत्रफल ५५० वर्गकिलोमिटरमा रहेको बाँके राष्ट्रिय निकुञ्जमा २१ बाघ छन्। यो गणनाले बाघको संख्या अझैं बढ्ने देखिएको छ। ३० को हाराहारीमा बाघ पुग्ने आकलन छ। त्यसैले बाघमानव द्वन्द्व न्यूनीकरणका लागि पनि निकुञ्ज क्षेत्र विस्तारको खाँचो देखिएको छ। सुरुमा नै राप्ती नदीसम्म निकुञ्ज विस्तार गरेको भए राम्रो हुन्थ्यो। अहिले त निकुञ्जको आसपासमा जंगल नजिकै बस्ती छ। जुन कुनै बेला पनि वन्यजन्तुको हमला हुने खतरा हुन सक्छ। श्यामकुमार साह, प्रमुख, बाँके निकुञ्ज बाघ बढे। अब निकुञ्ज विस्तार गर्न जरुरी छ। विस्तार कसरी गर्न सकिन्छ ? यो विषयमा सोच्ने बेला आएको छ। निकुञ्जभन्दा बाहिर पानीका स्रोत छन्। जनावर पानी खान आउँछन्। अनि मानिसलाई आक्रमण गर्छन्। सावित्रा पुन अध्यक्ष, कोहलपुर मध्यवर्ती क्षेत्र बाघबाट मध्यवर्ती क्षेत्रका जनता त्रसिद छन्। छाडा चौपायालाई आहार बनाउने भएकाले भोलिका दिन बाघ अझै बस्तीमा आउने खतरा छ। मानववन्यजन्तु द्वन्द्वको कारण यो पनि हो। यसको उचित व्यवस्थापन गर्न जरुरी छ। हर्कबहादुर विष्ट अध्यक्ष, राप्तीसोनारी मध्यवर्ती क्षेत्र उपभोक्ता समिति किन जोगाउने बाघ ? पर्यावरणको सन्तुलन चक्रमा बाघ सबैभन्दा माथि हुन्छ। अर्थात् पर्यावरणीय सन्तुलनका लागि बाघ अनिवार्य छ। यदि संसारबाट बाघ नै सकिए भने अरू जनावर पनि नहुने विज्ञ बताउँछन्। जहाँ बाघ हुन्छन्, त्यहाँ वन हुन्छ। उसका आहारा प्रजातिका घाँस खाने जनावर हुन्छन्। ती बाँच्न पानी र घाँस चाहिन्छ। र, जहाँ हुन्छन्, त्यहाँ जैविक विविधता हुन्छ। त्यसैले बाघ बाँचे छाता जसरी सुरक्षा हुन्छ, वन्य जीवन जोगिन्छ भन्ने तर्क विज्ञको छ। यसलाई मध्यनजर राख्दै नेपालमा सन् २००९ देखि राष्ट्रिय रूपमा बाघ गणना सुरु भएको हो। सन् २०१० मा रसियामा सम्पन्न विश्व बाघ सम्मेलनमा नेपालले सन् २०२२ सम्म बाघको संख्या दोब्बर वृद्धि गर्ने प्रतिबद्धता जनाएको थियो। त्यत्तिबेला नेपालमा १५५ बाघ मात्र थिए। सन् २०१८ को गणनामा नेपालमा २ सय ३५ बाघ छन्। बाघ सर्भेक्षण२०२२ को नतिजाले यो लक्ष्य सजिलै पुग्ने आकलन गरिएको छ। योसँगै संरक्षित क्षेत्रमा बाघमानव द्वन्द्व घटाउने उपायको खोजी गर्नुपर्ने आवाज उठिरहेको छ। बर्दिया राष्ट्रिय निकुञ्जको कर्णाली नदी तटीय क्षेत्रमा विभिन्न समयमा भेटिएका बाघ । तस्बिर सौजन्य : एनटीएनसी बर्दिया"
"रुसी सेना युक्रेनको राजधानी किभमा, भीषण युद्ध जारी","किभ : युक्रेनको राजधानी किभमा प्रवेश गरेका रुसी सैनिकहरू सहरको उत्तरी भाग ओबोलोनमा छन्। यो क्षेत्र संसद र शहरको केन्द्रीय क्षेत्रबाट नौ किलोमिटरको दुरीमा छ। रुसको आक्रमणपछि युक्रेनले आफ्नो सम्पूर्ण शक्तिका साथ जवाफ दिने प्रयास गरिरहेको छ । त्यसैले राजधानी किभ वरपरका क्षेत्रहरूमा भीषण युद्ध चलिरहेको छ। सहरको बाहिरी भागमा रहेको एयरफिल्डमा युक्रेनी र रुसी सेनाबीच झडप जारी छ । यदि रुसी सेनाले यो एयरफिल्ड कब्जा गर्यो भने, यहाँबाट राजधानी प्रवेश गर्ने बाटो पाउन सक्छ। रुसी सेनाले बिहीबार गरेको आक्रमणपछि पूर्वी, उत्तरी र दक्षिणी क्षेत्रमा ठूलो भिडन्त भएको खबर छ । किभमा धेरै विस्फोटहरू भएका छन् र धेरै क्षति भएको खबर बीबीसीमा छ।"
सहकारीको ब्याज १६,"काठमाडौं : सहकारीको सन्दर्भ ब्याजदर १६ प्रतिशत तोकिएको छ। यसअघि सन्दर्भ ब्याजदर १४७५ प्रतिशत थियो। बैंक तथा वित्तीय संस्थामा निक्षेप तथा कर्जाको ब्याज बढेसँगै सहकारीको पनि ब्याज बढाइएको हो। वाणिज्य बैंकको औसत ब्याजदर १४७२, विकास बैंकको १७२७ र फाइनान्सको १६१७ को आधार लिँदा सहकारीको औसत ब्याजदर १५ प्रतिशत निस्किएको थियो। औसत ब्याजमा १० प्रतिशत थप्न सकिने प्रावधानअनुसार १६ प्रतिशत कायम गरिएको नेफ्स्कून अध्यक्ष परितोष पौड्यालले बताए। बैंकहरूको ब्याजदर बढेसँगै सहकारीले पनि ब्याज बढाउन दबब दिदैँ आएका थिए। ब्याजदर निर्धारण समिति र प्राविधिक समितिको बैठकपछि शुक्रबार ब्याजदर तय भएको हो। सहकारीले कर्जा र निक्षेपमा ६ प्रतिशतसम्म स्प्रेदर कायम गर्नुपर्ने सहकारी ऐन २०७४ को प्रावधान छ। बैठकले ४४ महिनामा समितिको बैठक बसेर सन्दर्भ ब्याजदर हेरफेर गर्न सक्ने निर्णय गरेको छ। यस्तै सहकारीले १५ प्रतिशतसम्म सेवाशुल्क लिन पाउने भएका छन्। व्यक्तिगततर्फ १ र सामूहिक जमानीतर्फ १५ प्रतिशतसम्म सेवा शुल्क तोकिएको विभागका रजिस्ट्रार रुद्रप्रसाद पण्डितले जानकारी दिए।"
ए डिभिजन लिग : थ्री स्टार छैटौं,"काठमाडौं : थ्री स्टार क्लब छैटौं स्थानमा रहँदै ए डिभिजन लिगको यो सिजन अन्त्य गरेको छ। आफ्नो अन्तिम खेलमा शुक्रबार थ्री स्टारले ब्रिगेड ब्वाइजसँग ११ गोलको बराबरी खेल्यो। लिगका १३ खेलमा थ्री स्टारले ४ जित, ७ बराबरी र २ हारसहित १९ अंक जोडेको छ। थ्री स्टारले सन् २०१७ मा एएफसी कप खेलेको थियो। गत सिजन चौथो स्थानमा रहेको थ्री स्टार यो सिजन छैटौं स्थानमा पुगेको हो। एन्फा कम्प्लेक्स सातदोबाटोमा शुक्रबार डोना थापाले गोल गरेपछि थ्री स्टार हारबाट जोगिएको थियो। डोनाले इन्जुरी समयको चौथो मिनेटमा गोल गरेका हुन्। ५६औं मिनेटमा प्रशान्त तामाङले गोल गर्दै ब्रिगेडलाई अग्रता दिलाएका थिए। ब्रिगेड १३ खेलमा ८ अंक जोडेर तालिकाको १३औं स्थानमा रहँदै बी डिभिजनमा घटुवा भएको छ। लिगमा ब्रिगेडले १ जित, ५ बराबरी र ७ हारको नतिजा दर्ता गरेको छ। शुक्रबारै दशरथ रंगशालामा भएको खेलमा जावलाखेल युथ क्लब र संकटा क्लबले पनि ११ गोलको बराबरी खेल्दै लिग टुंग्याएका छन्। १४औं मिनेटमा सुनील खड्काले गोल गर्दै जावलाखेललाई अग्रता दिलाएका थिए। खेलको ६१औं मिनेटमा संकटाका उत्तम राईले गोल गर्दै खेल बराबरी गरे। जावलाखेल ३ जित, ५ बराबरी र ५ हारसहित १४ अंक जोडेर दसौैं स्थानमा छ। ३ जित, ७ बराबरी र ३ हारसहित संकटाले यो सिजनको लिगमा १६ अंक जोडेको छ। ऊ तालिकाको सातौं स्थानमा छ। लिगअन्तर्गत शनिबार अन्तिम ३ खेल हुँदैछन्।"
युक्रेन आक्रमणविरुद्ध राष्ट्र संघमा ११ सदस्यको प्रस्ताव : रुसले प्रयोग गर्यो भिटो पावर,"वासिङटन डिसी : युक्रेन सम्बन्धी संयुक्त राष्ट्र सुरक्षा परिषद्को प्रस्तावमा रुसले भिटो पावर प्रयोग गरेर यसलाई रोकेको छ। युक्रेनमा रुसद्वारा गरिएको आक्रमणको निन्दा गर्दै संयुक्त राष्ट्र सुरक्षा परिषद्मा ११ सदस्यले यो प्रस्तावको पक्षमा मतदान गरेका थिए। तर रुसले स्थायी सदस्यको रूपमा भिटो प्रयोग गरेर यसलाई रोक्यो। प्रस्तावको पक्षमा ११ सदस्यले मतदान गरेका थिए। भारत, चीन र युएईले मतदानमा भाग लिएनन्। राष्ट्रसंघका लागि रुसी राजदूतले रुसले युक्रेन वा युक्रेनका नागरिकविरुद्ध युद्ध नगरेको तर डोनबासका जनतालाई बचाउनका लागि यस्तो कदम चालेको बताए। सुरक्षा परिषदमा भारतका प्रतिनिधि टीएस तिरुमूर्तिले युक्रेनमा हालै भइरहेको घटनाले भारत चिन्तित भएको बताए। उनले युद्ध हिंसा चाँडो अन्त्य गर्न आग्रह गरे। युक्रेनमा रुसको आक्रमण रोक्न र सेना बोलाउन संयुक्त राष्ट्रसंघको सुरक्षा परिषद्मा मतदान भएको थियो। रुस भिटो शक्ति भएको सुरक्षा परिषद्का पाँच स्थायी सदस्यहरूमध्ये एक हो। रुसबाहेक अमेरिका, चीन, फ्रान्स र बेलायतसँग पनि भिटो शक्ति छ। यसैबीच, संयुक्त राष्ट्रका लागि अमेरिकी राजदूत लिन्डा थोमस ग्रीनफिल्डले रुसको कारबाहीलाई आधारभूत सिद्धान्तमाथिको आक्रमण भनेकी छन्। उनले रुसले भिटोको दुरुपयोग गरिरहेको बताइन्। युक्रेनका राष्ट्रपति भोलोडिमिर जेलेन्स्कीले संयुक्त राष्ट्र सुरक्षा परिषद्मा युक्रेनमा भएको आक्रमणको मुद्दा उठाएकामा सदस्य राष्ट्रहरूलाई धन्यवाद दिएका छन्। रुसको भिटो शक्तिलाई उनले सुरक्षा परिषद्मा रुस रगतको दाग जस्तै भएको लेखेका छन्।"
युक्रेनबाट रुसी सेना फिर्ता गर्न राष्ट्र संघका महासचिवको अनुरोध,"वासिङटन डिसी : युक्रेनमा रुसले गरेको आक्रमणको निन्दा गर्ने प्रस्ताव राष्ट्रसंघ सुरक्षा परिषद्मा अघि बढ्न सकेको छैन। रुसले आफ्नो भिटो शक्ति प्रयोग गरेर यसलाई रोकेको छ। त्यसको केही समयपछि संयुक्त राष्ट्रसंघका महासचिव एन्टोनियो गुटेरेसले युक्रेनमा आक्रमण गर्ने रुसी सेनालाई आफ्नो ब्यारेकमा फर्कन अपिल गरेका छन्। 'शान्तिको लागि एउटा अर्को मौका पनि दिनुपर्छ,' पत्रकारसँग कुरा गर्दै उनले भने, हामीले हार मान्नुहुँदैन, शान्ति स्थापनाका लागि थप एक मौका दिनुपर्छ। सेना ब्यारेक फर्कनुपर्छ। साथै नेताहरूले शान्ति कायम गरी वार्ताको बाटोमा अघि बढ्नुपर्छ।' संयुक्त राष्ट्रसङ्घका महासचिवले ट्विट गर्दै विगतमा पनि संयुक्त राष्ट्रसङ्घको बडापत्रलाई चुनौती दिइएको थियो तर यो संस्था सधैं शान्ति, सुरक्षा, विकास, न्याय, अन्तर्राष्ट्रिय कानून र मानवअधिकारको पक्षमा उभिएको उल्लेख गरेका छन्। उनले अन्तर्राष्ट्रिय समुदायले सम्भव भएसम्म सबै प्रयास गर्नुपर्ने बताए। रुसी सेना युक्रेनको सीमामा प्रवेश गरी राजधानी कीभ पुगिसकेको छ। युक्रेनका राष्ट्रपति भोलोडिमिर जेलेन्स्कीले आगामी केही घण्टामा रुसले राजधानी कीभमा ठूलो आक्रमण गर्ने सम्भावना रहेको बताएका छन्। उनले चुनौतीलाई शक्तिका साथ सामना गर्न जनतालाई आग्रह गरेका छन्। बीबीसी"
महाशिवरात्रि माहात्म्य,"कामना पूरा होऊन् भनेर प्रहर पूजा गरिन्छ। मनमा आएका नकारात्मक प्रभाव हटाउन र कसैप्रति अनिष्ट नहोस् भनेर यो पूजा गरिन्छ। व्यत्ति वा राष्ट्रले पनि यो पूजा गर्न सक्छ। वैदिक धर्ममा मोह, काल, सुख र शिव गरी चार रात्रिको महत्त्व विशेष ढंगले व्याख्या गरेको पाइन्छ। चारवटै रात्रिमा विभिन्न देवीदेवता विशेषको पूजा गरिँदै आएको पाइन्छ। अर्थात्, मोहरात्रिमा कृष्ण, कालरात्रिमा नवदुर्गा, सुखरात्रिमा लक्ष्मी र शिवरात्रिमा शिवको पूजाअर्चना विधिविधानका साथ गरिन्छ। शिवरात्रिलाई सबैभन्दा बढी महत्त्व दिएको पाइन्छ। त्यसैले शिवरात्रिलाई महाशिवरात्रि भन्ने गरिएको छ। शिवरात्रिको व्रतलाई व्रतमध्येमा श्रेष्ठ मानिन्छ। त्यसैले शिवपुराणमा व्रतराजको संज्ञा दिइएको पाइन्छ। यसरी सुरु भयो शिवरात्रि ब्रह्मा र विष्णुका बीचमा विवाद भयो। संघर्ष भएका अवस्थामा शत्रुता बढेको थियो। त्यसबेला ब्रह्मा र विष्णुका बीचमा तेजोमय लिंग (आगोजस्तो धपधप बल्ने) प्रकट भयो। दुवै झगडा गर्न छोडेर त्यसको फेद र टुप्पो पत्ता लगाउन हिँडे। विष्णु वराहको रूप लिएर तलतिर गए। ब्रह्मा हाँसको रूप लिएर माथितिर गए। दुवैले उक्त लिंगको टुप्पो र फेद केही पत्ता लगाउन सकेनन्। तर ब्रह्माले छल गरेर केतकी (फूल) आदिलाई झुटो साक्षी बकाई मैले टुप्पो पत्ता लगाएँ भनेर ढाँटे। विष्णुले पत्याए। त्यस अवसरमा तेजोमय लिंगबाट साकार रूपमा शिव प्रकट भए। ब्रह्मा र विष्णुका बीचको वैरभाव समाप्त गरेर शिवतत्त्वको ज्ञान दिए। त्यसपछि ब्रह्मा र विष्णुले शिवको पूजाअर्चना गरे। यही समय शिवरात्रि भएको शिव महापुराणको विद्येश्वर संहितामा वर्णन गरिएको छ। वाल्मीकि विद्यापीठको धर्मशास्त्र विभाग प्रमुख प्राडा देवमणि भट्टराई नेपाल र भारतमा गरी १२ वटा ज्योतिर्लिंग रहेकोमा शिवरात्रिका लागि नेपालस्थित पशुपतिनाथलाई विशेष महत्त्वको मानिने बताउँछन्। भन्छन्, १२ ज्योतिर्लिंगमध्ये नेपालको पशुपतिनाथ शिर भाग भएकाले शिवरात्रिमा विशेषगरी साधुसन्त आउने गरेका हुन्। महाशिवरात्रि पर्व वर्षमा एक पटक फागुन कृष्ण पक्षको चतुर्दशी तिथिमा मनाइन्छ। उक्त दिन व्रत लिएर भक्तजनले पूजाअर्चना गर्ने गर्छन्। भट्टराईका अनुसार, भगवान् शिव (पशुपतिनाथ)का नाममा व्रत (विशेष गरेर उपवास) बस्ने काम हुन्छ। यो पहिलो काम हो। दोस्रो, पूजाअर्चना हो। तेस्रो, रात्रिकालमा जागरण रहने हो। चौथोमा, जागरणसँगै प्रहर पूजा गर्ने प्रचलन छ। महाशिवरात्रिमा चार प्रहर पूजा महाशिवरात्रिका दिन साँझदेखि भोलिपल्ट बिहानसम्मका चार प्रहरमा भगवान् शिवको विशेष पूजाअर्चना हुन्छ। साँझ ६ बजेदेखि ९, ९ देखि १२, १२ देखि सबेरैको ३ र ३ देखि बिहान ६ बजेसम्म गरी चार प्रहर (पहर) पूजा गरिन्छ। डा भट्टराई थप्छन्, कामना पूरा होऊन् भनेर प्रहर पूजा गरिन्छ। मनमा आएका नकारात्मक प्रभाव हटाउन र कसैप्रति अनिष्ट नहोस् भनेर यो पूजा गरिन्छ। व्यक्ति, समूह, समाज वा राष्ट्रले पनि यो पूजा गर्न सक्छ। जसबाट सकारात्मक ऊर्जा प्राप्त हुन्छ। हरेक प्रहर पूजामा जल, दूध, कुसका टुक्रा तीनवटा, सस्र्यूं, तिल, चन्दन अक्षता फूल, दही र दूबो गरी आठ पदार्थ प्रयोग हुन्छ। उनका अनुसार हरेक प्रहरमा यी पदार्थले पूजा गरेपछि पहिलो प्रहरको पूजापछि बेलको फल राखेर अर्घ दिइन्छ। दोस्रो प्रहरको पूजापछि बिमिरो फल राखेर अर्घ दिइन्छ। तेस्रोमा प्रहर पूजा सकेपछि दारिमको फल राखेर अर्घ दिइन्छ। चौथोमा भने केरा फल राखेर अर्घ दिइन्छ। प्रत्येक प्रहरमा फरकफरक मन्त्र जाप गर्ने प्रचलन छ। ओम नम शिवाय ११ हजार वा सवा लाख आदि जप गर्न सकिन्छ। रुद्राभिषेक गर्न सकिन्छ। शिवमहिमा स्त्रोत्र पाठ गर्न सकिन्छ। षोडषोपचार पूजा पनि प्रहर पूजामा गर्ने गरिन्छ। भनिन्छ, भगवान् शंकर (शिव)को पूजा जानी वा नजानी व्रत लिएर जाग्राम बसेर पनि फल प्राप्त गर्न सकिन्छ। प्रहर पूजा गरेपछि आफ्ना काम सिद्ध गर्न सकिन्छ। पापताप, दुःखकष्ट र दरिद्री हरण गर्न सकिन्छ, उनी भन्छन्, शिवरात्रिमा शिवको व्रत आजीवन लिनुपर्छ भनेर व्रतराज ग्रन्थमा उल्लेख छ। यो वार्षिक नित्य व्रत हो। कामना सिद्ध होस् (काम्य) भनेर कुनै पनि विशेष काम चिताई १४ वर्षमा व्रत समापन गर्न पनि सकिन्छ। स्वदेशविदेशका लाखौं दर्शनार्थी आई भगवान् पशुपतिनाथमा पूजाअर्चना गर्ने उक्त दिन (यस वर्ष फागुन १७ गते) विशेष पर्वको रूपमा महाशिवरात्रि पर्व मनाइन लागेको छ। १६९६ सालमै शिवरात्रि मनाउनका लागि गुठीको व्यवस्था शिवरात्रिको मध्यरातमा भगवान् पशुपतिनाथको विशेष पूजा गर्नका निमित्त १८७० सालमा गीर्वाणयुद्ध वीरविक्रम शाहदेवले गुठीको व्यवस्था गरेको पशुपति क्षेत्र विकास कोषका सदस्यसचिव डा मिलनकुमार थापा बताउँछन्। सोही गुठीअनुरूप हालसम्म कोष मातहतको कार्यालय अमालकोट कचहरीबाट पशुपतिनाथको चार प्रहरको पूजा गरिँदै आएको छ। २०४१ सालमा प्रकाशित अपांगको आकांक्षा मा गोविन्द टण्डनले लेखेको भीम मल्लको अन्त्य शीर्षकको लेखमा शिवरात्रिका दिन पूजाआजा गर्न गुठी राखेको सन्दर्भमा नेपाल संवत् ७६० (विक्रम सम्बत् १६९६)मा भीम मल्लले पूर्ण मल्लको नाममा पशुपतिनाथमा बेलपत्र, फूल तथा पञ्चामृत स्नानका लागि राखेको व्यवस्थालाई पशुपतिनाथ मन्दिरमा गरिएको यस प्रकारको व्यवस्था पहिलो भएको उल्लेख गर्न सकिन्छ भनेका छन्। यसैगरी तीन वर्षपछि उनै भीम मल्लले शिवरात्रिका दिन पञ्चामृतसहित बेलपत्रले पूजा गर्न गुठी राखिदिएको पनि उनले उल्लेख गरेका छन्। मोहरात्रिमा कृष्ण, कालरात्रिमा नवदुर्गा, सुखरात्रिमा लक्ष्मी र शिवरात्रिमा शिवको पूजाअर्चना विधिविधानका साथ गरिन्छ। शिवरात्रिलाई सबैभन्दा बढी महत्त्व दिएको पाइन्छ। त्यसैले शिवरात्रिलाई महाशिवरात्रि भन्ने गरिएको छ। डा थापाका अनुसार, शिवरात्रिका अवसरमा सामवेद तथा ऋग्वेदीय पद्धतिले वाचन गरी प्रत्येक प्रहर (चार प्रहर)मा चारपटक पूजा गर्ने विधान रहेको छ। शिवरात्रिका दिन चार प्रहरमा पूजा गर्ने क्रममा आराध्यदेव भगवान् पशुपतिनाथको प्रथम प्रहरमा दूधद्वारा ईशान मुहारको, द्वितीय प्रहरमा दहीद्वारा अघोर मुहारको, तेस्रो प्रहरमा घिउद्वारा वामदेव मुहारको र चौथो प्रहरमा महद्वारा सद्योजात मुहारको पूजा गर्ने चलन छ, डा थापा थप्छन्। यसरी पशुपतिनाथ मन्दिरमा र नेपालभर रहेका शिवालय, मठमन्दिरमा धुनी जगाई उक्त दिन विशेष पूजा गरिन्छ। शिवरात्रिको अघिल्लो दिनदेखि पशुपतिमा भक्तजनको घुइँचो लाग्ने गर्छ। भगवान् विष्णुले एकपटक भगवान् शिवलाई कुन व्रतबाट भक्तजनलाई भोग र मोक्ष एकसाथ प्रदान गर्नुहुन्छ ? भनी प्रश्न गरे। शिवले १० वटा व्रतहरूको नाम दिए। जसमा शिवरात्रिलाई अत्यधिक महत्त्व दिँदै भोग र मोक्ष चाहनेले शिवरात्रिको व्रत बस्नु योग्य छ भनी बताएको शिव महापुराणमा उल्लेख छ। जसमा शिवरात्रिलाई मनुष्यको हित गर्नेवाला बताइएको छ। सोही पुराणमा उक्त दिन बिहानैदेखि समापन नहुञ्जेल गर्नुपर्ने पूजाका सबै विधानबारे पनि उल्लेख गरिएको पाइन्छ। २००७ सालअघि यसरी आउँथे भारतीय २००७ साल अघिसम्म शिवरात्रि एउटा यस्तो पर्व थियो जसको अवसर पारेर मात्र भारतीयहरू नेपालमा आउन सक्थे। यो चलन कहिलेदेखि चलेको हो भन्न सक्दिनँ, डा गोविन्द टण्डनले पशुपति क्षेत्रको सांस्कृतिक अध्ययन नामक आफ्नो पुस्तकमा लेखेका छन्, तर श्री ५ पृथ्वीनारायण शाहबाट देशको लोकसंस्कृतिको बचाउ तथा राष्ट्रियताको संवद्र्धनमा गरेका प्रयासहरूलाई मनन् गर्दा नेपाल एकीकरणको प्रारम्भिक काम सकेपछि नै उक्त चलन चलेको अनुमान हुन्छ। नेपाल सांस्कृतिक परिषद्ले २०१४ सालमा प्रकाशन र धनवज्र वज्राचार्य र ज्ञानमणि नेपालद्वारा सम्पादित जयरत्नाकर नाटक मा उल्लेख छ, राजा महाराजाबाहेक अरू तोकिएको समयसम्म यहाँ (पशुपतिनाथ) बस्थे। त्यस अवधिमा वेदान्तचर्चा चल्थ्यो। समय सकिएपछि परदेश गएनन् वा फर्की आए भने सिपाही लगाएर साधु, सन्त, जोगी धपाइन्थ्यो। यस प्रचलनको पहिलो उल्लेख १८४९ सालको माघमा लेखिएको जयरत्नाकर नाटकमा आएको पाइन्छ। डा टण्डन भन्छन्, २००७ सालअघि शिवरात्रिको दुई, तीन दिन अगाडिदेखि नै भारतबाट आउने भक्तजन र साधुसन्तका लागि वीरगन्ज, अमलेखगन्ज, भीमफेदी, मार्खु आदि गाउँमा आवासको निमित्त पाल, भरिया र डोलेहरूको व्यवस्था हुन्थ्यो। उनीहरूका निम्ति आवश्यक पर्ने औषधि र कम्पनी सटहीको पनि व्यवस्था हुन्थ्यो। यात्रुलाई अलपत्र पारे डोले, भरियालाई सजाय हुने, तिनले तोकेको भन्दा बढी ज्याला लिन नपाउने, यात्रुलाई सरुवा रोग लागे अस्पताल पुर्याउने र त्यहाँ कम्पाउन्डर खटाउने व्यवस्था आदि भएको उनको भनाइ छ। सडक, सवारी साधन आदिको व्यवस्था हुँदै गएपछि भारतीय भक्तजन र साधुसन्त आफ्नै पहल र प्रयासमा पशुपति आउन थालेका हुन्। जानकारका अनुसार पशुपतिनाथमा मनाइने पर्वहरूमा शिवरात्रि सबैभन्दा भव्य हुन्थ्यो। २००७ सालपछि उनीहरू शिवरात्रिबाहेक अरू बेला पनि आउन सक्ने गरी सरकारले सहज बनाइदिएको पाइन्छ। खासगरी २०११ सालमा तत्कालीन राजा त्रिभुवनको प्रयासमा बनेको कान्ति राजपथले राजधानी प्रवेशमा सहजता भएको पाइन्छ। राणा शासनको अन्त्य भएपछि नेपालमा प्रजातन्त्र आएकाले भारतीयले नेपाल आउन शिवरात्रि नै पर्खनु नपर्ने गरी नेपाल सरकारले खुला गरिदियो। त्यसपछि क्रमशः शिवरात्रिकै दिन मात्र भीड हुने क्रम घट्दै गएको पाइन्छ। १ अर्ब ९५ करोड वर्षअघिका शिव भगवान् श्रीपशुपतिनाथप्रतिको श्रद्धा र भक्तिका कारण महाशिवरात्रि पर्वमा टाढाटाढाबाट भक्तजनहरू आउँछन् नै। स्वामी उमेशानन्द सरस्वती त्यस्तैमध्ये एक हुन्। ३८ वर्षदेखि उनी हरेक वर्ष पशुपतिनाथको दर्शनका लागि नेपाल आउने गरेका छन्। भारतको हरिद्वारस्थित कनखलमा जनकल्याण सेवा आश्रम सञ्चालन गरेर उनी दुःखी, दरिद्री तथा अनाथहरूको सेवामा समर्पित छन्। उनी भन्छन्, भगवान् श्रीपशुपतिनाथको दर्शन र रुद्राभिषेक गर्न पाउँदा आनन्दको अनुभूति हुन्छ। अरू सेवाभाव जागृत भएर ऊर्जाशील भएको महसुस गर्दछु। बर्सेनि त्यो पनि निरन्तर निर्धारित मितिमै नेपाल आउन कसैलाई पनि सहज हुँदैन। ३८ वर्ष भइसक्यो, अब कहिलेसम्म आउनुहुन्छ ? भनी सोधिएको प्रश्नमा उनी भन्छन्, जहिलेसम्म स्वास्थ्यले साथ दिन्छ, म यसैगरी नेपाल आइरहनेछु। अनि महाशिवरात्रिका बेला भगवान् भोलेबाबा शिवको पूजाआराधनामा समर्पित रहनेछु। उनीजस्तै कैयौं साधु, सन्त, महात्माहरू यस्तै मनोकांक्षा लिएर शिवरात्रिका अवसरमा पशुपतिनाथको दर्शन गर्न आएका हुन्छन्। शिवका खास भक्त भनेकै साधुसन्त हुन्। उनीहरू शिवरात्रिलाई विशेष पर्व अर्थात् उत्सवका रूपमा लिन्छन्। धुनी जगाएर जाग्राम बस्ने गर्छन्। साधु, सन्त र महात्मा सधैंभरि वैरागी नै हुन्छन् तर शिवरात्रिमा बढी प्रिय छु भन्ने भाव उनीहरूमा आउँछ। त्यसैले शिवका मठमन्दिरमा चिसोको पर्वाह नगरी धुनी बालेरै रात काट्छन्। संस्कृतिविद् डा देवमणि भट्टराई भगवान् शंकरशिवका बारेमा यस्तो महिमा सुनाउँछन्। सृष्टिअघि पनि शंकर हुनुहुन्थ्यो भन्ने कुरा शास्त्रहरुमा वर्णित छ। सृष्टि (सृष्टिगत वर्ष) १ अर्ब ९५ करोड ५८ लाख ८५ हजार १ सय २२ वर्ष पुरानो हो। यो कुरा पात्रोको प्रारम्भमै लेखिएको छ।, उनी भन्छन्, सृष्टिमा रहिरहने पनि भगवान् शंकर नै हुनुहुन्छ। पछि पनि रहिरहनु हुन्छ। त्यसैले शंकरलाई सदाशिव भनिएको हो। ब्रह्मादेखि लिएर घाँसको टुक्रासम्म पनि उहाँकै स्वरूप भएको शिवकै कारणले हो। जुन शिव महापुराणमा छ। पञ्चांग निर्णायक समिति, नेपालका पूर्वअध्यक्ष रामचन्द्र गौतम विभिन्न ज्योतिष शास्त्रका आधारमा सृष्टिगत वर्ष तय गरिएको जानकारी दिन्छन्। भन्छन्, पात्रोमा सूर्य सिद्धान्तमा आधारित भएर गणना गरी लेखिन्छ। सृष्टिगत वर्ष तय गरेर झन्डै १७ सय वर्षअघिदेखि पात्रोमा उल्लेख गर्दै आएका छौं। शिव महापुराणमा शिवको कथन भगवान् शिवले शिव महापुराणमा भनेका कुरा (जस्ताको तस्तै) यस्ता छन् मेरा व्रतहरू प्रशस्त छन् जसले उपासकलाई भुक्ति र मुक्ति प्रदान गर्छन्। तीमध्ये पनि १० वटा व्रत चाहिँ मुख्य छन्। जाबालश्रुतिमा पारंगत विद्वान्हरूले दसवटै शैवव्रत बताएका छन्। ती व्रतहरूलाई द्विजहरूले सधैं यत्नपूर्वक पालना गर्नुपर्छ। प्रत्येक अष्टमी तिथिका दिन रातमा मात्र भोजन गर्नुपर्छ। त्यसमा पनि कृष्णपक्षको अष्टमीमा चाहिँ भोज नै गर्नु हुँदैन। शुक्लपक्षको एकादशीका दिन पनि भोजन गर्नु हुँदैन। कृष्णपक्षका एकादशीका दिनमा चाहिँ बेलुका मेरो पूजा गरेपछि भोजन गर्नु हुन्छ। शुक्लपक्षका त्रयोदशीमा भने राति भोजन गर्नु पर्छ तर कृष्णपक्षको त्रयोदशीमा चाहिँ मेरो उपासना गर्ने मनुष्यले भोज नै गर्नु हुँदैन। शुक्ल र कृष्ण दुवै पक्षका सम्पूर्ण सोमबार शिवको भक्ति गर्न तत्पर हुने मनुष्यले राति मात्र भोजन गर्नुपर्छ। यी व्रतहरूमा व्रतको पूर्तिका लागि यथाशक्ति शिवभक्त ब्राह्मणहरूलाई भोजन गराउनु पर्छ। मुक्तिमार्गमा प्रवीण मनुष्यले मुक्ति प्राप्त गराउने चारवटा व्रतको पालना नियमपूर्वक गर्नुपर्छ। ती चारवटा व्रतहरू हुन् भगवान् शिवको पूजा, रुद्रमन्त्रको जप, शिव मन्दिरमा उपवास र काशीमा मरण। यी मोक्षका सनातन मार्ग हुन्। सोमबारको अष्टमी र कृष्णपक्षको चतुर्दशी यी दुई तिथिमा गरेको व्रत उपवासले भगवान् शिवलाई प्रसन्न बनाउँछ, यसमा अन्यथा सोच्नु पर्दैन। यसैगरी, सोही महापुराणमा शिवले भनेका छन् यी चार व्रतमा पनि शिवरात्रिको व्रत बढी बलवान् छ। त्यसैले भुक्ति र मुक्तिरूपी फलको चाहना गर्ने मनुष्यले शिवरात्रिको व्रत गर्नुपर्छ। मनुष्यका लागि यसभन्दा अर्को हितकारक व्रत छैन। यो व्रत सबैका लागि धर्मको उत्तम साधन हो। निष्काम अथवा सकाम भाव राख्ने सम्पूर्ण मनुष्य, वर्ण, आश्रम, स्त्री, बालक, दास, दासी र देवादि सबै देहधारीका लागि यो उत्तम व्रत हितकारक मानिएको छ। माघ महिनाको कृष्णपक्षमा शिवरात्रिको विशेष महत्त्व बताइएको छ। जुन दिन आधा रातसम्म त्यो तिथि रहन्छ, त्यसै दिन शिवरात्रिको व्रत लिनुपर्छ। शिवरात्रिले करोडौं हत्याजन्य पापलाई पनि नष्ट गर्छ। त्यस शिवरात्रिका दिन बिहानैदेखि लिएर जुन काम गर्नु पर्छ त्यस विषयमा मन दिएर सुन्नु होस्, म प्रेमपूर्वक त्यो कुरा तपाईंलाई बताउँछु बुद्धिमान् जनले बिहान सबेरै उठेर परम आनन्दका साथमा आलस्य नगरी स्नानादि नित्यकर्म गर्नुपर्छ। त्यसपछि शिवालयमा गएर विधिपूर्वक भगवान् शिवलाई पूजा एवं नमस्कार गरेर संकल्प गर्नु पर्छ हे देवदेव ! महादेव ! हे नीलकण्ठ ! हजुरलाई नमस्कार छ। हे देव ! म हजुरको शिवरात्रि व्रत गर्न चाहन्छु। हे देवेश ! हजुरका प्रभावले त्यो व्रत निर्विघ्न पूर्ण बनोस्, काम आदि शत्रुहरूले मलाई पीडा नगरून्। यसरी संकल्प गरेर पूजासामग्री तयार गर्नुपर्छ। अनि शास्त्रमा प्रसिद्ध शिवलिंग भएका सुन्दर स्थानमा जानुपर्छ। को हुन् शिव ? के हो शिवतत्त्व ? शिव को हुन् ? हरि को हुन् ? रुद्र को हुन् अनि ब्रह्मा को हुन् ? यिनीहरूमध्ये निर्गुण को हो ? भनी ऋषिहरूले शंकाको निवारण गरिदिन आग्रह गर्छन्। जवाफमा सूतजीले भनेका थिए, निर्गुण परमात्माबाट सर्वप्रथम जसको उत्पत्ति भयो, वेद र वेदान्तका ज्ञाताहरू तिनैलाई शिव भनिन्छ। शिवबाट पुरुषले युक्त भएकी प्रकृतिको उत्पत्ति भयो। प्रकृति र पुरुषले जलमा बसेर तपस्या गरेको मूलस्थान पञ्चक्रोशी काशीका नामले विख्यात भयो। त्यो काशी जलले व्याप्त थियो र त्यहाँको जल विश्वमै व्याप्त हुन गयो। शिव महापुराणमा उल्लेख गरिएअनुसार, नारायणका नाभी कमलबाट ब्रह्माको उत्पत्ति भयो। ब्रह्माले तपस्या गरेर जसलाई साक्षात्कार गरे उनलाई विष्णु भनियो। ब्रह्मा र विष्णुबीच भएको विवादलाई शान्त गर्न निर्गुण शिवले जुन रूप प्रकट गरे उनै महादेव भन्ने नामले प्रख्यात भए। भगवान् शिव (पशुपतिनाथ)का नाममा व्रत (विशेष गरेर उपवास) बस्ने काम हुन्छ। यो पहिलो काम हो। दोस्रो, पूजाअर्चना हो। तेस्रो, रात्रिकालमा जागरण रहने हो। चौथोमा, जागरणसँगै प्रहर पूजा गर्ने प्रचलन छ। शिवले ब्रह्मा र विष्णुलाई शिवतत्त्वका बारेमा बताएका थिए। जुन तेजोमय लिंगरूप प्रकट भयो। त्यो परब्रह्म स्वरूप हो तर त्यसलाई तिमीहरूले चिन्न सकेनौं। त्यसकारण म साकार रूपमा प्रकट भएँ भनेर शिवले भन्नुभएको शिव महापुराणमा छ, संस्कृतिविद् एवं पशुपति क्षेत्र विकास कोषका पूर्व सदस्यसचिव प्राध्यापक चेतोनाथ गौतम भन्छन्, ब्रह्मतत्त्व चाहिँ साकार हुँदैन। निराकार स्वरूप ब्रह्मतत्त्व हो। शिवले म नै साकार र निराकार स्वरूपमा प्रकट भएको हुँ। ब्रह्म, विष्णु जे भने पनि मै हुँ उनले भनेका थिए। उनका अनुसार रुद्रसंहिताको सृष्टि खण्डको अध्याय ६ को श्लोक १८ मा जुन परब्रह्म तत्त्वको साकार रूप नै सदाशिव हो। त्यसैलाई प्राचीन र आधुनिक विद्वान्हरू ईश्वर भनेर पनि पुकार्छन्। परब्रह्म तत्त्व अमूर्त हुन्छ, त्यसको मूर्त स्वरूप भनेको सदाशिव हो त्यसैलाई विद्वान्हरूले ईश्वर मानेका हुन्, गौतम भन्छन्, यहाँ ईश्वर मानिएका भगवान् शिव नै हुन्। शिवले पाँच कार्य (पञ्चकृत्य) सम्पादन गर्छन्, सृष्टि (ब्रह्माको रूपबाट संसारको सृष्टि गर्ने), स्थिति (विष्णुका रूपमा पालना गर्ने), संहार (रुद्रका रूपमा नास गर्ने), निग्रह (महेश्वरका रूपमा तिरोभाव गर्छन् अर्थात् संसारबाट बाहिर पुर्याउने) र अनुग्रह (शिवका रूपमा मुक्ति दिने काम)। शिव महापुराणको चौथो कोटिरुद्रसंहिताअन्तर्गत सगुणनिर्गुण भेद वर्णन भएको बयालिसौं अध्यायमा छ त्रिगुणरहित शिव र विभिन्न गुणले युक्त भएका रुद्रमा सुन र सुनबाट बनेका गहनामा जस्तै वास्तविक भेद छैन। दुवैका रूप र कर्म समान छन्। अत्यन्त भयानक पराक्रम भएका रुद्र सर्वथा शिवकै स्वरूप हुन्। रुद्र त भक्तको कार्य सिद्ध गर्न र हरि एवं ब्रह्मालाई सहायता गर्न उत्पन्न भएका हुन्। रुद्रसँग मिलेर मात्र सबै प्राकृत प्राणीहरूको लय हुन्छ तर प्राकृत प्राणीसँग मिलेर रुद्रको लय हुँदैन भन्ने वेदकै वचन छ। जो रुद्रका भक्त छन् ती चाहिँ तत्काल शिवमा लीन हुन पुग्छन् र शिव नै हुन्छन्। त्यसैले रुद्रभक्तलाई शिवत्त्व प्राप्तिका लागि अर्काको अपेक्षा हुँदैन, यो सनातन श्रुतिवचन हो। ब्रह्मादेखि लिएर तृणपर्यन्त यस संसारमा जे जति देखिन्छ, त्यो सबै एउटै शिव नै हो, नानात्वको कल्पना मिथ्या हो भनेर बयालिसौं अध्यायमा उल्लेख छ। यस्तै, सृष्टिभन्दा पहिले पनि शिवको सत्ता थियो, सृष्टिका मध्यमा पनि शिवको र सृष्टिका अन्त्यमा पनि शिवकै सत्ता बताइएको छ अनि सबै शून्य भएका अवस्थामा पनि सदाशिवकै सत्ता बाँकी रहन्छ भनी वर्णन गरिएको छ। चारै अवस्थामा सत्ता हुनाले नै शिवलाई चतुर्गुण भनिएको हो। शक्तिले सम्पन्न हुनाले निर्गुण शिवलाई नै सगुणरूपमा जान्नु पर्छ। यसरी शिव सगुण र निर्गुणका भेदले दुई प्रकार हुनुहुन्छ।, उक्त अध्यायमा वर्णन गरिएको छ। शिवरात्रिको कथा गुरुद्रुहको मोक्ष प्राप्ति प्राचीन समयमा गुरुद्रुह नाम गरेका व्याधा वनमा सिकार गरेर जीवन निर्वाह गर्दथे। उनी हत्या आदि जुनसुकै नराम्रो कर्म गर्न पनि पछि हट्दैनथिए। वनमा मृगको सिकार गर्नु र घर फर्कंदा बाटोमा हिँड्ने बटुवाहरूको धनदौलत लुट्नु उनको नित्य कार्य थियो। बाल्यकालदेखि युवावस्थासम्म कहिल्यै उनले राम्रो भन्ने काम गरेका थिएनन्। एक दिन उनका आमाबाबु र पत्नीले आफूहरू भोकले आकुलव्याकुल भएकाले गुरुदुहलाई जहाँबाट भए पनि खानेकुरा ल्याउन आग्रह गरे। उनकी पत्नी गर्भवती थिइन्। घरका परिवारले त्यति भनेपछि उनी आफ्नो धनुषबाण उठाएर वनतिर पसे। त्यसदिन रात झमक्क परिसक्दा पनि कहीँकतै सिकार भेट्टाउन सकेनन्। नफर्कूं रात परिसक्यो, फर्कूं सिकार हात परेन। यसै रित्तो हात जानु भएन भन्ने सम्झिए। त्यसपछि उनी एउटा तलाउको छेउमा बेलको रूखमाथि बास बस्ने र जलाशयमा पानीले तिर्खाएको जनावार आए मार्ने ध्येय राखे। उनले आफूलाई चाहिने पानी लिएर रूख चढे। जब रातको प्रथम प्रहर भयो तब तिर्खाले आकुलव्याकुल भएकी मृगिणी पानी पिउन जलाशयमा आई। त्यसलाई देख्नासाथ व्याधा खुब प्रसन्न भए। धनुषमा बाण चढाउन प्रयत्न गरेकै बेला रूखमुन्तिर रहेको शिवलिंगमा पानी र बेलपत्र झर्यो। त्यस दिन शिवरात्रि परेका थियो। शिवरात्रिको प्रथम प्रहरको पूजा यसरी अञ्जानमा नै सम्पन्न भयो। प्रथम प्रहरको शिवपूजाबाट उनको समस्त पापको क्षय भयो। यत्तिकैमा आफूमाथि धनुष चढाउन ठीक परेको देखी बडो भयभीत भएर मृगिणीले व्याधालाई उनको के गर्ने इच्छा छ सोधी। व्याधाले आफ्नो घरमा सबैजना भोकै रहेको तथा उसलाई मारी परिवारको भोक शान्त पार्ने इच्छा भएको बताए। मृगिणीले एक जना मलाई मारेर यसका परिवारको भोक शान्त हुन्छ भने ठीकै छ भन्ने सम्झी। अनि व्याधालाई अहिले एकछिनका लागि छोडिदिएमा घरमा बालबच्चा र लोग्नेलाई सबै कुरा बुझाई आउने निवेदन गरी। पहिले त व्याधाले मानेका थिएनन्। पछि मृगिणीले अनेक प्रार्थना गरेपछि छोडिदिए। उता मृगिणी घरमा गई सबै वृत्तान्त भनेर आउन खोज्छे। बालबच्चाको क्रन्दन र लोग्नेको रुवाइले उसको घरमा सन्नाटा छाउँछ। यता यस्तै घटना दोस्रो प्रहर, तेस्रो प्रहर र चौथो प्रहरमा पनि घट्छ। प्रथम प्रहरमा झैं जब धनुषमा बाण चढाउन खोज्छ तब पानी, बेलको पात रूखमुन्तिरको शिवलिंगमा पर्छ। त्यसले भगवान् शिव अत्यन्त खुसी हुनुभयो। आउने वचन दिएर गएकी मृगिणी परिवारसहित बिहानपख वचन दिएअनुसार व्याधाको आहाराको लागि उपस्थित भई। मृगिणीको त्यो इमान्दारी देखी व्याधाको मनमा कौतुहल र सहानुभूति पैदा हुन्छ। त्यसैले उनले तिनीहरूलाई मार्नुको साटो मुक्त गरिदिए। व्याधाले पछि आत्मचिन्तन गरे र थाहा पाए कि त्यो दिन महाशिवरात्रिको दिन रहेछ। तत्पश्चात् मृगमृगिणीले शिव दर्शन पाई मोक्षपद प्राप्त गरे। गुरुद्रुहले दिव्य शरीर पाएर दिव्यलोक शिवधाम प्राप्त गरे। यस प्रकार अञ्जानमा गुरुद्रुह जस्तो कुकर्मीले जल र बेलपत्र खसालेकोबाट त मोक्ष पाए भने अरूले प्रेमपूर्वक पूजाआजा गरेमा ज्ञानदृष्टि नपाउने कुरै छैन भन्ने भाव बुझाउन शिव महापुराणमा यो कथा दिइएको छ। शिवरात्रिमा सबैभन्दा पहिले पूजा गर्ने भक्त गुरुद्रुह हो भन्ने कुराको पनि त्यहाँ उल्लेख छ। तस्बिर : रविन भट्टराई"
महेन्द्रनारायण निधि राष्ट्रिय पुरस्कार खरेललाई,"काठमाडौं : पूर्वमन्त्री एवं नेपाली कांग्रेसका नेता राजेन्द्र खरेल महेन्द्रनारायण निधि राष्ट्रिय पुरस्कारबाट सम्मानित भएका छन्। निधिको १००औं जन्मजयन्तीका अवसरमा महेन्द्रनारायण निधि स्मृति प्रतिष्ठानले खरेललाई १ लाख १ हजार रुपैयाँसहित सम्मान गरेको हो। शुक्रबार राष्ट्रपति कार्यालय शीतल निवासमा आयोजित कार्यक्रममा राष्ट्रपति विद्यादेवी भण्डारीले खरेललाई पुरस्कार प्रदान गरिन्। राष्ट्रपति भण्डारीले खरेलसहित झापाका पुराना कांग्रेस नेता पूर्णानन्द शर्मा दाहाललाई पनि १ लाख १ हजार रुपैयाँसहित सम्मान गरेकी छन्। यसैगरी यस वर्षको प्रेमसागरी देवी निधि पुरस्कारबाट सरस्वती चौधरी र सुवर्ण ज्वारचन सम्मानित भएका छन्। उनीहरूले पनि १ लाख १ हजार रुपैयाँ प्राप्त गरे। कार्यक्रममा बोल्दै राष्ट्रपति भण्डारीले नेपालको राजनीतिक परिवर्तनमा महेन्द्रनारायणले युवावस्थादेखि गरेको संघर्षको चर्चा गरेकी थिइन्। उनले अहिंसात्मक आन्दोलनका पक्षपाती निधिले सधैं सत्य, न्याय र समानताका पक्षमा आफूलाई उभ्याएर एकता र सामाजिक सद्भाव कायम गर्न महत्त्वपूर्ण भूमिका निर्वाह गरेको उल्लेख गरिन्। कार्यक्रममा कांग्रेस पूर्वउपसभापति विलमेन्द्र निधिले सामाजिक र राजनीतिक रूपान्तरणमा आफ्ना पिता महेन्द्रनारायणको योगदान नेपालको राजनीतिक इतिहासमा सधैं स्मरणीय रहेको उल्लेख गरे।"
"देउवाओली सघन वार्तामा, एमालेको मागप्रति दुई कदम पछाडि हट्न कांग्रेस तयार","काठमाडौं : सत्तारूढ नेपाली कांग्रेस एमालेको मागप्रति दुई कदम पछाडि हट्न तयार भएको छ। प्रमुख प्रतिपक्षी दल एमालेका अध्यक्ष केपी शर्मा ओलीलाई भेट्न शुक्रबार बालकोट पुगेका प्रधानमन्त्री शेरबहादुर देउवाले देश र जनताका लागि दुई कदम पछाडि हट्न तयारको सन्देश दिएका छन्। कांग्रेस सभापतिसमेत रहेका देउवा पार्टी उपसभापति पूर्णबहादुर खड्का, महामन्त्री गगन थापा र पार्टी नेता एवं सञ्चार तथा सूचना प्रविधिमन्त्री ज्ञानेन्द्रबहादुर कार्कीलाई साथमा लिएर बालकोट पुगेका थिए। कार्कीले कांग्रेस दुई कदम पछाडि हट्न तयार भएको बताए। सरकारका प्रवक्ता उनले प्रधानमन्त्रीले सबैको सहमतिमा एमसीसी पारित गर्न प्रस्ताव गरेको बताए। एमालेले भने पुरानै अडान कायम राखेको पनि उनले बताए। प्रधानमन्त्रीले सबैको सहमतिमा एमसीसीलाई संसद्बाट अनुमोदन पारित गरौं। तपाईंहरूको सहयोग चाहिन्छ भन्नुभयो, उनले भने, उहाँले पुरानै कुरा हामीलाई संसद्मा प्रवेश गर्ने वातावरण दिनुस्। हामीले धेरै ठूलो संघर्ष गरेर सहकार्य गरेका छौं। हामी लोकतन्त्रका सहयात्री हौं भन्नुभयो। उनले सत्ता गठबन्धन टुटिनसकेको बताए। कांग्रेसका उपसभापति पूर्णबहादुर खड्काले छलफलबाट कुनै निकास ननिस्किएको बताए। उनले भने, यस्तै किसिमको छलफल हुँदै आएको धेरै भयो। निकास अभै निस्किएको छैन। प्रतिपक्ष आफ्नै अडानमा छ। छलफल गर्नुछ। गठबन्धन दलबीच पनि ठोस सहमति भएको छैन। एमाले उपमहासचिव प्रदीप ज्ञवालीले एमसीसीको विषय एमाले अनिर्णीत नबस्ने स्पष्ट पारे। उनले भने, अनिर्णीत हुँदैन, निर्णय गर्छ नै। उनले छलफलको वातावरण नै भएको एमाले निर्णय गर्न नसकेको उनको तर्क छ। उनले भने, प्रधानमन्त्रीले एमसीसीलाई पारित गर्न नेकपा एमालेको सहयोग खोजेका हौं। देशका लागि तपाईंहरूको सहकार्यको खाँचो छ। लोकतन्त्रका लागि लडेका शक्तिहरू एकजुट गर्नुपर्ने समय छ भन्नुभयो। नेकपा एमालेले सदनमा छलफल गर्ने वातावरण पाउनुपर्ने कुरा राखेको ज्ञवालीले बताए। बहुदलीय व्यवस्थामा दलबाट निर्वाचित हामीले छलफल गर्न पाइरहेका छैनौं। लोकतन्त्र प्राप्तिको निर्णायक भूमिकामा रहेका पार्टीबीच सहकार्य हुनुपर्यो। त्यसमा नेकपा एमाले प्रमुख पार्टी हो, उनले भने। उनले कांग्रेससँग सहमति भने भइनसकेको बताए। तर गठबन्धनप्रति कांग्रेसमा अविश्वास बढेको उनले भनाइ छ। सहमति भइसकेको छैन। गठबन्धनमा अविश्वास बढेको हुँदा प्रधानमन्त्री एमालेको साथ खोजी राख्नु भएको छ, उनले भने। उनले पुराना अडान यथावत् रहेको बताए। ज्ञवालीले भने, १४ सांसदको कारबाही सूचना टाँस गर्नुपर्ने नत्र सभामुखले राजीनामा दिनुपर्ने पार्टीको स्पष्ट अडान छ। उनले सत्ता समीकरणको विषयमा भने कुराकानी नभएको दाबी गरे। हाम्रो हिडेन एजेन्डा केही छैन, सत्ता साझेदारीको विषयमा कुरा भएको छैन, उनले भने। दुई दिनयता उनीहरूबीच निरन्तर वार्ता संवाद भइरहेको छ। बिहीबार पनि पटकपटक ओलीदेउवा भेटवार्ता भएको थियो। एमसीसीले अन्य विदेशी सहयोग र रेमिट्यान्समा असर पार्छ, देश संकटमा फस्न सक्छ : सुरेन्द्र पाण्डे बालकोटमा कांग्रेसएमाले बैठक, को को छन् सहभागी ? देउवाओली भेटघाट सकारात्मक, लोकतन्त्र रक्षाका लागि एकसाथ उभिन एमाले तयार सबै दलले अघि बढाएका थिए एमसीसी"
सबै दलले अघि बढाएका थिए एमसीसी,"काठमाडौं : सशस्त्र द्वन्द्वको अन्त्यसँगै २०६८ सालदेखि नै अमेरिकी मिलेनियम च्यालेन्ज कर्पोरेसन (एमसीसी) प्रक्रिया अघि बढेको हो। हस्ताक्षर गर्नेदेखि संसद्मा अनुमोदनका लागि लैजाने प्रक्रियामा यसबीचका विभिन्न सरकार र नेताहरू जोडिएका छन्। तर, एमसीसी अनुमोदन गर्ने बेला भने उनीहरू विभाजित छन्। कोही खुलेरै पक्षमा देखिएका छन्, त कोही विपक्षमा। एमसीसी विवादकै कारण सडकदेखि संसद्सम्म तातेको छ। २०६५ सालदेखि नेपालमा एमसीसी चर्चामा आएको हो। २०६८ सालमा तत्कालीन माओवादीका नेता डाबाबुराम भट्टराई प्रधानमन्त्री भएदेखि यसको औपचारिक प्रक्रिया अघि बढेको थियो। त्यतिबेला वर्षमान पुन अर्थमन्त्री थिए। त्यहीबेला नेपाल थे्रसहोल्डमा छनोट भयो। सरकारले समन्वय गर्न सरकारी कर्मचारी तोकेको थियो। पहिलो संविधानसभा विघटन भएपछि पूर्वप्रधानन्यायाधीश खिलराज रेग्मीको नेतृत्वमा सरकार गठन भयो। त्यो सरकारले पनि एमसीसी प्रक्रिया अघि बढाएको थियो। दोस्रो संविधानसभामा एमालेको समर्थनमा कांग्रेस नेतृत्वको सरकार थियो। सुशील कोइराला प्रधानमन्त्री र डा रामशरण महत अर्थमन्त्री भएका बेला एमसीसीले नेपाललाई कम्याक्ट छनोट भएको जानकारी गराएको थियो। २०७२ सालमा सम्भावित आयोजनाका लागि प्राविधिक अनुदान स्वीकार गर्नेसम्बन्धी सम्झौता भयो। कोइरालापछि एमाले अध्यक्ष केपी शर्मा ओली प्रधानमन्त्री बने। उनका पालामा कम्प्याक्टको मस्यौदा तयार गर्ने र प्राविधिक अनुदान स्वीकार गर्नेसम्बन्धी सम्झौता भयो। त्यही बेला १ अर्ब १३ करोडको आर्थिक सहायता पनि प्राप्त भयो। माओवादीले समर्थन फिर्ता लिएपछि ओली नेतृत्वको सरकार ढल्यो। माओवादी अध्यक्ष प्रचण्ड प्रधानमन्त्री बने। कृष्णबहादुर महरा अर्थमन्त्री बने। त्यो बेला अनुदान सहायता प्राप्त गर्न द्विपक्षीय वार्ता टोली गठन गरिएको थियो। प्रचण्डपछि कांग्रेस सभापति शेरबहादुर देउवा प्रधानमन्त्री बने। उनका पालामा एमसीसी स्वीकार गर्ने प्रस्ताव मन्त्रिपरिषद्ले पारित गर्यो। अर्थमन्त्री ज्ञानेन्द्रबहादुर कार्कीले एमसीसी सम्झौतामा हस्ताक्षर गरे। २०७४ को निर्वाचनपछि तत्कालीन एमाले र माओवादी केन्द्रको गठबन्धनले झन्डै दुई तिहाइ मत प्राप्त गर्यो। केपी शर्मा ओली प्रधानमन्त्री बने। एमसीसीबाट प्राप्त हुने अनुदान सञ्चालन र कार्यान्वयनका लागि (एमसीए) नेपाल कार्यालय स्थापना भयो। अर्थमन्त्री डा युवराज खतिवडाले २०७६ असार ३० गते अनुमोदनका लागि संसद्मा दर्ता गरे। तत्कालीन नेकपाको आन्तरिक किचलोका कारण संसद्बाट एमीसीसी अनुमोदन गर्ने कि नगर्ने भन्नेमा तीव्र विवाद भयो। एमसीसीको सम्बन्धमा नेपालमा कम्युनिस्ट सरकार भएकै पालाबाट धेरै काम भएको देखिन्छ। अहिले एमसीसीको चर्को विरोध गर्ने पनि कम्युनिस्ट नेताहरू नै छन्। पूर्वप्रधानमन्त्री झलनाथ खनाल, माधवकुमार नेपाल र पुष्पकमल दाहाल प्रचण्ड पनि यो परियोजना भित्र्याउनेमा भूमिका निर्वाह गरेका थिए। जो अहिले एमसीसीको विरोधमा छन्। पछिल्लो समयमा प्रचण्डले प्रधानमन्त्री शेरबहादुर देउवासँग मिलेर संसद्बाट अनुमोदन गराउने विश्वास दिलाउँदै त्यसका लागि चारपाँच महिनाको समय मागेर एमसीसीलाई पत्र पठाएका थिए। पूर्वअर्थमन्त्री सुरेन्द्र पाण्डेले आफ्नो पालामा सामान्य कुराकानी भएको बताए। एकीकृत समाजवादीका अध्यक्ष माधवकुमार नेपाल प्रधानमन्त्री भएका बेला पाण्डे अर्थमन्त्री थिए। विश्व बैंकको बासिङ्टनमा भएको बैठकमा भाग लिने क्रममा एमसीसीबारे छलफल भएको उनले जानकारी दिए। एमालेसँगको छलफलमा कांग्रेस दुई कदम पछाडि हट्न तयार भएको छ। प्रधानमन्त्रीले सबैको सहमतिमा एमसीसी पारित गर्न प्रस्ताव गरेकाले तपाईंहरूको सहयोग चाहिन्छ भन्नुभयो। ज्ञानेन्द्रबहादुर कार्की, प्रवक्ता, नेपाल सरकार वासिङ्टनमा जाँदा यो विषयमा सामान्य कुराकानी भएको थियो, उनले भने। नेपालपछि खनाल २०६७ सालमा प्रधानमन्त्री भए। उनका पालामा अर्थमन्त्री भएका भरतमोहन अधिकारीले एमसीसीलाई पत्र पठाए। तत्कालीन नेकपाभित्र एमसीसीबारे विवाद भएपछि खनालको संयोजकत्वमा कार्यदल बनेको थियो। कार्यदलको संयोजक बनेका खनालले आफू प्रधानमन्त्री भएका बेला सामान्य कुराकानी भएको कार्यदलको प्रतिवेदनमै स्वीकार गरेका छन्। प्रतिवेदनमा छ, छोटो समयका लागि प्रधानमन्त्री भएका खनालसँग अमेरिकी दूतावासका अधिकारीहरूले नेपालको पूर्वाधार विकासको सम्बन्धमा सामान्य कुराकानी गरेका थिए। प्रतिवेदनमा सन् २०१० देखि नै यस प्रक्रियामा विभिन्न चरणका वार्ता र सम्झौता अगाडि बढाइएको उल्लेख छ। पूर्वअर्थमन्त्री पाण्डे अधिकारी अर्थमन्त्री हुँदा एमसीसी परियोजनाका लागि पत्र नै पठाइएको दाबी गर्छन्। पूर्वप्रधानमन्त्री एवं एमाले अध्यक्ष केपी ओलीले शुक्रबार पोखरामा आयोजित कार्यक्रममा पनि खनालको पालामै एमसीसीलाई पत्र पठाइएको दाबी गरेका छन्। एमसीसी सहयोग नेपालमा ल्याइपाऊँ भनेर निवेदन दिने झलनाथ खनाल बाटोबाट हिँड्दा ढुंगा हान्दैनन्। ताली बजाउँछन्, ओलीले पोखरामा भने, सम्झौता गर्नेहरूलाई कसैले हेर्दैनन्। म बाटोबाट हिँड्छु, ढुंगा हान्छन्। अनि थाहा हुँदैन यो के भइरहेको छ भनेर ? खनालको पनि आफूले पत्र नपठाएको दाबी छ। पूर्वअर्थमन्त्री पाण्डेले एमसीसी अनुमोदन नगरे आर्थिक संकट आउने बताएका छन्। छिमेकी चीनमा सी जिन फिङ सत्तामा आएपछि चीन र अमेरिकाको टेड वार सुरुआतसँगै यस्ता विषयमा विवाद र बहस बढ्दै गएको पाण्डेको भनाइ छ। के छ एमसीसीमा ? के हो एमसीसी ? एमसीसी : हामी कहाँ उभिने ? राष्ट्रघात होइन एमसीसी यसकारण एमसीसी अनुमोदन"
युक्रेनको राजधानी किभको सडकमा सुरु भयो युद्ध : सर्वसाधरणलाई घरभित्रै बस्न र झ्यालबाट नहेर्न आग्रह,किभ : युक्रेनको समाचार एजेन्सी इन्टरफ्याक्सले किभको प्रशासनलाई उद्धृत गर्दै यहाँको सडकमा युद्ध सुरु भएको जनाएको छ। युक्रेनको राजधानी किभमा प्रशासनले मुख्य सहरको सडकमा युद्ध सुरु भएकोले सर्वसाधरणलाई घरभित्रै बस्न र झ्यालबाट नहेर्न आग्रह गरेको छ। प्रशासनले बालकनीमा बाहिर नजान पनि चेतावनी दिएको छ। यसअघि युक्रेनी राष्ट्रपति भोलोडिमिर जेलेन्स्कीले रुसले राजधानी किभमा ठूलो आक्रमण गर्न सक्ने चेतावनी दिएका थिए। युक्रेनको सेनाले पश्चिमबाट मुख्य सडकमा भएको आक्रमणलाई असफल बनाएको बताएको छ। सेनाले दक्षिणको एउटा विमानस्थलमा युद्ध सुरु भएको जनाएको छ। यहाँ रुसी सेनाले हवाई हमला गरेको छ। युक्रेनी सेनाले सेना बोकेको रुसी विमानलाई खसालेको युक्रेनको भनाइ छ। राष्ट्रपति जेलेन्स्कीले जनतालाई बलियो भएर बस्न आग्रह गरेका छन्। उनले युक्रेनको भविष्यको निर्णय भइरहेको बताए। युक्रेनमा सर्वसाधारणलाई हतियार दिइएको छ र रुसको आक्रमण रोक्न पेट्रोल बम बनाउन भनिएको छ। समाचार एजेन्सी एएफपीका अनुसार रुसी सेनाले किभको भिक्ट्री एभिन्यूमा रहेको युक्रेनी सैन्य आधार शिविरमा आक्रमण गरेको छ । रुसी सेनाले सहरको एउटा पावर स्टेशन कब्जा गर्ने प्रयास गरिरहेको बताएको छ। केही घण्टाअघि युक्रेनी राष्ट्रपति भोलोडिमिर जेलेन्स्कीले रुसी सेनाले राति कीभमा आक्रमण गर्न सक्ने बताएका थिए। बीबीसी
गठबन्धन बचाउन र एमसीसी पनि समाधान गर्न लागिरहेका छौं : प्रचण्ड,"काठमाडौं : नेकपा माओवादी केन्द्रका अध्यक्ष पुष्पकमल दाहाल प्रचण्डले एमसीसीले लामो संघर्षबाट प्राप्त उपलब्धि गुम्ने त होइन भन्ने चिन्ता भएको बताएका छन्। सशस्त्र युद्धको प्रथम सहिद दिलबहादुर रम्तेलको स्मृतिमा शनिबार पेरिसडाँडामा आयोजित कार्यक्रमलाई सम्बोधन गर्दै उनले विभिन्न तह आन्दोलनबाट प्राप्त उपलब्धि एमसीसीकै कारणले कारणले गुम्ने त होइन भन्ने स्थिति आएको धारणा राखेका हुन्। गठबन्धन बनाउँदा र साझा न्यूनतम कार्यक्रम बनाउँदा एमसीसी नराखेको स्मरण गरे। बिना संशोधन एमसीसी सम्झौता पास नगर्ने माओवादीको अडान रहेको उल्लेख गर्दै प्रचण्डले यसकै कारणले गठबन्धन टुट्ने र फेरि प्रतिगमनकारी शक्ति (एमाले) हाबी हुने त होइन भन्ने अवस्था आएको धारणा राखे। उनले जनयुद्ध र जनआन्दोलनबाट प्राप्त जनताका उपलब्धि प्रतिगमनकारीबाट अझै खतरामा पर्ने देखिएको बताए। कुनै खालको प्रतिगमनकारी गठबन्धन फेरि अगाडि नआओस्। र संविधान, लोकतन्त्र, राष्ट्रियताको कसम खाएर बनेको गठबन्धन सजिलै नटुटोस् भनेर लागिरहेका छौं। तपाईहरुले देखि राख्नुभएको छ। उनले भने, सत्ता गठबन्धन सजिलै नटुटोस् भनेर लागिरहेका छौं। गठबन्धन बचाऔं, एमसीसीको समस्या पनि समाधान होस्, गठबन्धन पनि नटुटोस् भनेर कुनै उपाय छ त भनेर छलफल भइरहेको छ। उनले प्राप्त उपलब्धिको गुम्न नदिने र थप उपलब्धका लागि एकताबद्ध भएर अगाडि बढ्न संकल्प लिएर अगाडि बढ्नुपर्ने बताए। उनले युद्ध नसकिएको र नरोकिएको बताए। हामीले फेरि नयाँ परिवेशमा पनि युद्ध र राजनीति भनेको माओत्सेतुङले भनेजस्तै हो। युद्ध भनेको रक्तपातपूर्ण राजनीति हो। राजनीति भनेको रक्तपातहीन युद्ध नै हो। अहिले हामी रक्तपातहीन युद्धमा छौं। युद्ध सकिएको छैन, युद्ध रोकिएको छैन। प्रचण्डले भने, खाली हामी हिंसामा छैनौं अहिले। बन्दुक लिएका छैनौं हामीले तर युद्ध त जारी छ। पार्टीहरु र राज्यले बुझ्न जरुरी छ। सबैतिर संघर्ष गर्न जरुरी छ। उनले जनयुद्धमा दलितको सहभागीता र बलिदानको स्मरण गरे। प्रचण्डले माओवादीको विधानबाट दलितलाई विशेषाधिकार दिएर अगाडि बढाएको उल्लेख गरे।"
३ पालिकामा पुगेनन् बैंक,"काठमाडौं : सबै स्थानीय तहमा वाणिज्य बैंकको शाखा पुर्याउने सरकारी लक्ष्य अझै पूरा भएको छैन। नेपाल राष्ट्र बैंकले भाग लगाएर २०७४ असारभित्र स्थानीय तहमा शाखा खोल्न वाणिज्य बैंकलाई निर्देशन दिएको थियो। तर, सो मिति सकिएको साढे ४ वर्षसम्म पनि ३ स्थानीय तह अझै बैंकविहीन छन्। धादिङको रुविभ्याली, जाजरकोटको जुनीचाँदे र बझाङको साईपाल गाउँपालिकामा वाणिज्य बैंकको शाखा पुगेका छैनन्। रुविभ्यालीमा बैंक अफ काठमाडौं, जुनीचाँदेमा कृषि विकास बैंक र साईपालमा एभरेस्ट बैंकले शाखा खोल्ने जिम्मा पाएका थिए। यी बैंकले सडक, विद्युत्, इन्टरनेट टेलिफोनजस्ता सञ्चार साधन, भवन र सुरक्षाको प्रत्याभूति नभएकाले शाखा खोल्न नसकेको जवाफ राष्ट्र बैंकलाई दिएका छन्। पालिकामा बैंक नहुँदा विकासका योजना सञ्चालन गर्नै कठिन भइरहेको साईपाल गाउँपालिकाका अध्यक्ष राजेन्द्रबहादूर धामीले बताए। कतिपय कारोबार बैंकिङ प्रणालीबाट मात्रै छ। वृद्धाभत्ता, कर्मचारीलाई तलब बैंकबाटै गर्नुपर्छ, उनले गुनासो गरे, सामाजिक सुरक्षा भत्ता लाभग्राही ६ दिन हिँडेर अर्को पालिका पुग्नुपर्ने अवस्था छ। सडक छैन। धेरै काम गर्न सदरमुकाम चैनपुरमै जानुपर्ने बाध्यता छ। बैंकहरूले दुर्गममा शाखा खोल्न अग्रसरता नदेखाएपछि सबै गोलाप्रथा गरिएको थियो। भाग लागेका अरू पालिकामा शाखा खोले पनि गणेश हिमालको काँखैमा परेको रुविभ्यालीमा नसकेको बैंक अफ काठमाडौंले जनाएको छ। सो स्थानमा ६ महिना हिउँ पर्ने र ६ महिनाका लागि मात्रै घर भाडामा लिनुपर्ने देखियो। यसैले सो गाउँपालिकामा शाखा खोल्न सक्दैनौ, बैंक स्रोतले भनेको छ। बैंक अफ काठमाडौंले रुविभ्यालीमा शाखा खोल्न नसकेको बारे राष्ट्र बैंकमा पत्र आएको सहप्रवक्ता नारायणप्रसाद पोखरेलले जानकारी दिए। दुर्गम स्थानीय तहमा बैंकलाई आवश्यक पर्ने स्रोतसाधनको अभावले शाखा विस्तार गर्न नसकेको नेपाल बैंकर्स संघका अध्यक्ष अनिलकुमार उपाध्याय बताउँछन्। जनप्रतिनिधि तथा सर्वसाधारणबीच विवाद कायमै रहेकाले जुनीचाँदेमा शाखा खोल्न नसकेको उनले बताए। बैंकले कर्मचारी खटाई सदरमुकामबाट सेवा प्रदान गर्दै आएको उनले जानकारी दिए। दुर्गममा बैंक नपुग्दा वृद्ध भत्ता बुझ्नदेखि सम्पूर्ण कामका लागि सदरमुकाम नै धाउनुपर्ने अवस्था छ। थोरै जनसंख्या भएकाले पनि बैंक जान नमानेको हुन सक्ने सुदूरपश्चिम गाउँपालिका महासंघ प्रदेश समन्वय अधिकृत नवराज उपाध्यायको बुझाइ छ। उनले भने, सुदूरपश्चिमको सबैभन्दा विकट साईपाल गाउँपालिका हो। अरू पालिकामा सडकले छोएको छ। तर यहाँ एक गाउँबाट अर्को गाउँ जान एक दिन लाग्ने डाँडा छन्। धेरै दुर्गममा रहेको र आवश्यक पूर्वाधार केही नभएकाले साईपालमा खोल्न सम्भव नभएको एभरेस्ट बैंकका जनसम्पर्क अधिकृत केशवराज पौडेलले बताए। सदरमुकामबाट ४५ दिन हिँडेर मात्रै सो गाउँपालिकामा पुगिन्छ । सडक इन्टरनेटलगायतका सुविधा भएपछि मात्रै शाखा खोल्छौं, उनले भने। पूर्वाधार नभएका ठाउँमा जबर्जस्ती जाउ भन्न नमिल्ने सहप्रवक्ता नारायणप्रसाद पोखरेलले सुनाए।"
अमेरिकाले रुससँग लड्न आफ्नो सेना किन पठाउँदैन ?,"वासिङटन डिसी : अमेरिकी राष्ट्रपति जो बाइडेनले युक्रेनमा भएको आक्रमणलाई रुसी आक्रमण भन्दै निन्दा गरेका छन्। साथै बाइडेनले कूटनीतिक रूपमा यसको जवाफ दिन प्रयास गरिरहेका छन्। अमेरिकाले विगत केही सातादेखि रुसले आक्रमण गर्ने सम्भावनालाई लिएर चेतावनी जारी गर्दै आएको थियो। सो अन्ततः सही सावित भएको छ। यसैबीच बाइडेनले यो युद्धमा सहभागी हुन युक्रेनमा अमेरिकी सैनिक नपठाउने बताएका छन्। उनले अमेरिकी नागरिकलाई बचाउनका लागि पनि युक्रेनमा अमेरिकी सेना नपठाउने बताए। उनले युक्रेनमा सैन्य सल्लाहकार र निरीक्षकका रूपमा कार्यरत अमेरिकी सैनिकलाई पनि फिर्ता बोलाएका छन्। बाइडेनले युक्रेनलाई सैन्य सहयोग नगर्ने निर्णयले यस्तो कदम किन उठाए ? भन्ने प्रश्न उब्जिएको छ। अमेरिकी राष्ट्रिय स्वार्थ दाउमा छैन बाइडेनको निर्णयको पहिलो कारण युक्रेन अमेरिकाको छिमेकी देश होइन। यो अमेरिकी सिमानासँग जोडिएको देश होइन र युक्रेनमा अमेरिकाको सैन्य आधार पनि छैन। योसँगै युक्रेनसँग रणनीतिक हिसाबले निकै महत्वपूर्ण तेलको भण्डार पनि छैन। र अमेरिकाको प्रमुख व्यापारिक साझेदार पनि होइन। तर पनि बाइडेनभन्दा पहिलेका धेरै राष्ट्रपतिहरूले अमेरिकी हितलाई खतरा नभएको बेलामा पनि अन्य देशहरूको लागि आफ्नो आर्थिक र सैन्य शक्ति प्रयोग गरेको इतिहास भने अमेरीकाको रहेको छ। पूर्व अमेरिकी राष्ट्रपति बिल क्लिन्टनले सन् १९९५ मा युगोस्लाभियामा सैन्य हस्तक्षेप गरेका थिए। सन् २०११ मा अमेरिकी राष्ट्रपति बराक ओबामाले लिबियाको गृहयुद्धका बेला यस्तै कदम चालेका थिए। दुवै पटक जनता बचाउने र मानवअधिकारको रक्षा गर्ने कारण देखाइएको थियो। यसअघि सन् १९९० मा पूर्व अमेरिकी राष्ट्रपति जर्ज एचडब्ल्यू बुसले इराकलाई कुवेतबाट बाहिर निकाल्न अन्तर्राष्ट्रिय सैन्य गठबन्धन बनाएका थिए। शान्ति सुरक्षा कायम गर्ने तर्क दिएर यसलाई जायज भनिएको थियो। बाइडेनका राष्ट्रिय सुरक्षा अधिकारीहरूले रूसलाई अन्तर्राष्ट्रिय शान्ति र सुरक्षा सिद्धान्तहरूका लागि खतरा भएको भन्दै लगभग उस्तै भाषा प्रयोग गरे। तर उनले सैन्य कारबाहीको सट्टा कडा प्रतिबन्धहरू मार्फत आर्थिक क्षति पुर्याउन सुझाव दिए। बाइडेन सैन्य हस्तक्षेप विपरित छन्? बाइडेन प्रशासनको यस प्रतिक्रियाको लागि अमेरिकी राष्ट्रपति जो बाइडेनको व्यक्तिगत अडान पनि महत्त्वपूर्ण छ। बाइडेनलाई सैन्य अभियानमार्फत हस्तक्षेप गर्नेहरूमा गनिंदैनन्। तर योबाटो तर्फ उनी बिस्तारै अघि बढेको देख्न सकिन्छ। सन् १९९० मा उनले बाल्कन क्षेत्रमा जारी जातीय हिंसामा अमेरिकी सेनाको हस्तक्षेपलाई समर्थन गरेका थिए। यसपछि सन् २००३ मा उनले अमेरिकाको इराक अभियानलाई पनि समर्थन गरेका थिए। तर त्यसबेलादेखि उनी अमेरिकाको सैन्य शक्तिको प्रयोगप्रति सचेत भएका छन्। उनले लिबियामा सैन्य हस्तक्षेपका लागि अफगानिस्तानमा सेनाको संख्या बढाउने बराक ओबामाको निर्णयको पनि विरोध गरे। यसपछि उनी राष्ट्रपति बनेपछि अफगानिस्तानबाट अमेरिकी सेना फिर्ता बोलाए। सेना फिर्ताका कारण अफगानिस्तानमा अराजकता र मानवीय संकटको बाबजुद पनि उनले आफ्नो निर्णयको कडा प्रतिरक्षा गरे। अमेरिकी नागरिक पनि रूस युक्रेनमा विवादमा अमेरिका सामेल होस् भन्ने चाहँदैनन्। भर्खरै गरिएको एपीएनओआरसी सर्वेक्षणले ७२ अमेरिकी नागरिकहरूले रुसयुक्रेन विवादमा अमेरिकाले कुनै भूमिका खेल्नु हुँदैन वा केवल सानो भूमिका निभाओस् भनेका छन्। महाशक्तिहरू बीच द्वन्द्वको खतरा रुसयुक्रेन मामिलामा अमेरिकाको गैरसैन्य हस्तक्षेपको सबैभन्दा ठूलो कारण पुटिनको आणविक हतियारको भण्डार हो। बाइडेन युक्रेनमा रूसी र अमेरिकी सेनाहरू बीच 'विश्व युद्ध' सुरु गर्ने जोखिम लिन चाहँदैनन्। यस महिना एनबीसीसँगको एक अन्तर्वार्तामा बाइडेनले भनेका थिए, 'हामी कुनै पनि आतंकवादी संगठनसँग व्यवहार गरिरहेका छैनौं। हामी विश्वको सबैभन्दा ठूलो सेनाको सामना गरिरहेका छौं। यो निकै जटिल समस्या हो र स्थिति द्रुत रूपमा बिग्रँदै गएको छ।' युक्रेनको साथ दिनुपर्ने कुनै सन्धी सम्झौता छैन अमेरिकामा भएको कुनै पनि सन्धिका कारण यी जोखिमहरू लिनुपर्ने बाध्यता छैन। नेटोको धारा ५ ले कुनै पनि नेटो सदस्य राष्ट्रमाथि आक्रमणलाई सबै सदस्य राष्ट्रहरूमाथिको आक्रमण मानिनेछ र सबैले एकअर्काको सुरक्षाका लागि कदम चाल्नुपर्छ भनी उल्लेख गरेको छ। तर युक्रेनको मामला फरक छ, यो नेटोको सदस्य होइन। यो तर्क गर्दै ब्लिन्केनले अमेरिकाले आफूले जोड दिएको मूल्यमान्यताको रक्षाका लागि किन संघर्ष नगर्ने बताए। यो विडम्बना पनि हो किनभने यस द्वन्द्वको पछाडि युक्रेनलाई नेटोमा समावेश नगर्ने पुटिनको माग थियो। यद्यपि नेटोले रुसको मागलाई स्वीकार गर्न अस्वीकार गरेको थियो। हार्वर्ड विश्वविद्यालयका प्राध्यापक तथा विदेश नीति विशेषज्ञ स्टीफन वाल्टले एक लेखमा अमेरिका, युरोप र नेटोका देशहरूले रुसविरुद्ध कडा बयान दिइरहेका छन् तर सैन्य हस्तक्षेपको मामिलामा या त इन्कार गरिरहेका छन् वा चुपचाप रहेको बताउँदै उक्त कार्य बुझ्न गाह्रो भएको बताएका छन्। स्टीफन वाल्टका अनुसार युक्रेनमा आफ्नो सेना पठाउनुको सट्टा बाइडेनले युक्रेनमा रहेको अमेरिकी सेनासँग सम्बन्धित व्यक्तिहरूलाई फिर्ता बोलाएका छन्, जसले अर्कै सन्देश दिएको छ। बाइडेनले युक्रेनमा सेना पठाउँदैनन्, तर युक्रेन र रुससँग सीमा जोडिएका नाटो सदस्य राष्ट्रहरूलाई बलियो बनाउनका लागि उनले आफ्ना सेना युरोपमा पठाउँदै त्यहाँ रहेका सेनालाई स्थानान्तरण गरिरहेका छन्। बाइडेन प्रशासनले कुनै समय सोभियत संघको हिस्सा रहेका यी देशहरूलाई आश्वस्त पार्न मात्र यो कदम चालिएको बताएको छ। नेटो के हो? उत्तर एट्लान्टिक सन्धि संगठन (नेटो) सन् १९४९ मा गठन भएको एउटा सैन्य गठबन्धन हो। यो अमेरिका, क्यानडा, बेलायत र फ्रान्सलगायत १२ राष्ट्रहरू मिलेर बनेको थियो। कुनै एक सदस्य राष्ट्रमाथि आक्रमण भयो भने बाँकी राष्ट्रले त्यसलाई सहयोग गर्न अगाडि आउनुपर्ने यसको नियम छ। यसको मूल उद्देश्य दोस्रो विश्वयुद्ध पछि युरोपमा रूसको विस्तारलाई रोक्नु हो। सन् १९५५ सोभियत रूसले पनि पूर्वी युरोपका कम्युनिष्ट देशहरूसँग मिलेर आफ्नै छुट्टै सैन्य गठबन्धन गठन गरेको थियो। जसलाई वार्सा सम्झौता नाम भनिन्छ। तर १९९१ मा सोभियत संघको विघटन भएपछि वार्सा सम्झौतामा भाग लिएका धेरै देशहरू नेटोमा सामेल भए। नेटो गठबन्धनमा अहिले ३० सदस्य राष्ट्र छन्। बीबीसी"
गठबन्धन जोगाउन र एमसीसीको विवाद टुङ्ग्याउन माओवादी आन्तरिक छलफलमा,"काठमाडौं : सत्ता गठबन्धन जोगाउन र एमसीसी सम्झौता अनुमोदनको विवाद टुङ्ग्याउन माओवादी केन्द्र छलफलमा जुटेको छ। अमेरिकी मिलेनियम च्यालेञ्ज कर्पोरेशन (एमसीसी) सम्झौतालाई संसदबाट अनुमोदन गर्ने समयसीमा नजिकिँदै गर्दा सरकारको नेतृत्व गरिरहेको कांग्रेसले एमालेसँग छलफल अगाडि बढाएपछि प्रचण्ड लगायतका नेताहरु गृहकार्यमा जुटेका हुन् । प्रमुख सत्तारुढ नेपाली कांग्रेसले एमसीसी अनुमोदनका लागि सत्तारुढ दल र प्रतिपक्ष दलसँग निरन्तर सम्वाद गरिरहेको छ। अनुमोदन सुनिश्चित गराउन सरकारको आग्रहमा आइतबारसम्म संसद बैठक पनि स्थगित गरिएको छ। फागुन १६ को एमसीसीको समयसीमालाई लिएर सबै दल दबाबमा छन्। सत्ता गठबन्धनका दुई दल नेकपा माओवादी केन्द्र र नेकपा एकीकृत समाजवादीले सत्तामा पनि बस्ने र एमसीसीको विपक्षमा पनि उभिएर दोहोरो चरित्र देखाएपछि प्रमुख सत्तारुढ कांग्रेसका सभापतिसमेत रहेका प्रधानमन्त्री शेरबहादुर देउवाले एमाले अध्यक्ष केपी शर्माओलीसँग सहयोग मागिरहेका छन्। एमसीसीका कारण धरापमा पर्ने अवस्था आएपछि माओवादी केन्द्रका अध्यक्ष पुष्पकमल दाहाल प्रचण्डले शनिबार एक कार्यक्रममा सत्ता गठबन्धन सजिलै नटुटोस् भनेर लागिरहेको जानकारी गराए। कार्यक्रममा एमसीसीबारे लामो व्याख्या गर्न नसक्ने बताउँदै उनले आफूलाई पार्टी पर्खेर बसिरहेको बताए। उनले भने, सत्ता गठबन्धन सजिलै नटुटोस् भनेर लागिरहेका छौं। गठबन्धन बचाऔं, एमसीसीको समस्या पनि समाधान होस्, गठबन्धन पनि नटुटोस् भनेर कुनै उपाय छ त भनेर छलफल भइरहेको छ। उनले एमालेको नाम नलिई प्रतिगमनकारी शक्ति हाबी हुने स्थिति बनेकाले आफू त्यो स्थितिलाई रोक्न प्रयासरत रहेको बताए।प्रचण्डले एमसीसी सम्झौताकै कारणले गठबन्धन टुट्ने र फेरि प्रतिगमनकारी शक्ति हाबी हुने त होइन भन्ने अवस्था आएको बताए। गठबन्धन जोगाउने कसरतमा प्रचण्डनेपाल गठबन्धन बचाउन र एमसीसी पनि समाधान गर्न लागिरहेका छौं : प्रचण्ड नेकपा एकीकृत समाजवादीका अध्यक्ष माधव नेपाल पनि एसीसीले गठबन्धन टुट्ने भएकाले दबाबमा छन्। गठबन्धन टुटे एमालेको एजेण्डा (संसद विघटन) स्थापित मात्रै हुनेछैन, माधव नेपालसहित १४ सांसद र सभामुख अग्निप्रसाद सापकोटाको पद पनि जोखिममा पर्नेछ। जुन आफ्ना लागि महँगो सावित हुने दुबै दलले बुझेका छन्। शुक्रबारको माओवादी केन्द्रको शीर्ष नेताको बैठकले गठबन्धन जोगाउने र एमसीसी पास गर्न दिने निर्णय आन्तरिक रुपमा गरेको छ। यसअघि माओवादीले एमसीसी संसद्मा टेबल भए सरकार छोड्ने र एमसीसीका विपक्षमा मतदान गर्ने निर्णय गरेको थियो। गठबन्धन नै संकटमा पर्ने भएपछि माओवादीले एमसीसी पारित हुन दिने र आफूले विपक्षमा मतदान नगर्नेनिर्णय गरेको माओवादी स्रोतले बतायो। पार्टीका अध्यक्ष प्रचण्ड निवास खुमलटारमा बसेको माओवादीका शीर्ष नेताको संविधानको रक्षार्थ गठन भएको गठबन्धनलाई भत्काएर जाने कुरा देश र जनताको हितमा नहुने भएकाले त्यसलाई कायम राख्नुपर्ने निर्णय गरेको स्रोतको भनाइ छ। माओवादीका नेता शक्ति बस्नेतले राष्ट्रिय सहमतिका लागि वैकल्पिक बाटो के हुन सक्छ भनेर पार्टीले सोचिरहेको बताए। माओवादी नेता हरिबोल गजुरेलले एमसीसीका केही प्रावधानमा पार्टीको असहमति रहे पनि निष्कर्षमा पुर्याएर गठबन्धन कायम राख्नुपर्छभन्नेमा पार्टीले सोचिरहेको बताए।"
देशको मायाले पोतियो नेपाल आइडल (भिडियो),"काठमाडौं : देश नै रहेन भने नागरिकको परिचय हराउँछ। देशको माया सबैलाई छ। यस्तै भावमा देशको माया र देशभक्तिपूर्ण सन्देश बोकेका गीतको प्रस्तुतिसँगै नेपाल आइडलको सिजन ४ को २४औं शुक्रबारीय कार्यक्रम रंगियो। फर्की आउ शान्ति तिमी लालीगुराँस भन्छन् फर्की आउ शान्ति भन्दै डाँफे मुनाल रुन्छन् । शान्ति क्षेत्रका रूपमा चिनिएको नेपालमा पुनः शान्ति चाहिएको छ भन्दै कार्यक्रमको सुरुवातमा अपिल गर्दै मञ्चमा देखिए अतिथि कलाकार कर्णदास। देशभक्तिपूर्ण गीतमा पहिचान बनाएका कर्णदासको उपस्थितिसँगै नेपाल आइडलमा बेग्लै रौनकता छाएको थियो। सारी चोलीमा चिटिक्क परेर कार्यक्रममा उपस्थित भएकी बेनिशा पौडेलले भन्दै थिइन्, नेपाली हामी रहौंला कहाँ नेपालै नरहे साँच्चिकै नेपाली हुनका लागि नेपाल बाँच्नुपर्छ। हप्ताको दुई दिन एपीवान टेलिभिजनबाट प्रसारण हुने नेपाल आइडल सिजन ४ फाइनलको नजिक पुगेको छ। जतिजति फाइनल नजिक हुँदैछ प्रतियोगीहरूको कला, गला र क्षमतामा निखारता भेटिन्छ। अलिकति आशावादी हुँदै कार्यक्रममा देखिएका थिए विश्वास उप्रेती। उनले भन्दै थिए, बन्छ है नयाँ नेपाल विभिन्न कारणले लय लिन नसकेको देशले आशा गरौं अब पक्कै गति समाउँछ। यस्तै आशयको भाव गीतमा सुन्न सकिन्थ्यो। जाग लम्क चम्क है नौ जवान होभन्दै फूर्तिसाथ कार्यक्रमका आए नाङ्गेल तामाङ। उनले देशलाई बनाउन ढिला भइसक्यो। अब उठ्ने र जुट्ने बेला आयो भन्दै सबैलाई अगाडि लम्कनको लागि आग्रह गरे। आँखेैमा राख्छु मेरो देश भन्दै थिइन् सुमिन पाख्रिन। उनलाई पनि देशको मायाले हायलकायल बनाएको देख्न सकिन्थ्यो। मेरो देश डुब्नै लाग्यो किनार लगाइदेऊ भन्दै चिन्ता व्यक्त गर्दै थिए रञ्जित नेपाली। हुन त हरेक नेपालीलाई देशको चिन्ता छ। देश डुब्न लागेको बेला बचाउन खोज्ने नै सच्चा नेपाली हो। वीरताको चिनो, वीरको सन्ताप बोलको देशभक्तिपूर्ण गीतमा निकै राम्रो प्रस्तुति दिएर सबैको मन जित्न सफल भइन् लक्ष्मी नेपाली। उनले आफ्नोे बेग्लै शैलीमा गीतलाई भरपूर्ण न्याय गरिन्। कार्यक्रमको अन्तिममा भूपेन्द्र थापामगरले निकै कर्णप्रिय स्वरमा प्रस्तुति दिए। उनले भन्दै थिए, बनेको छ पहराले यो छाती मेरो,बगेको छ, छहरा रगतमा मेरो नेपालीहरू वीर गोर्खालीको नामले परिचित छन्। शत्रुसँग कहिल्यै पनि नझुक्ने नेपालीहरू साँच्चिकै वीर छन्। यही वीरताको भाव झल्कन्थ्यो उनको प्रस्तुतिमा। देशको मायालाई दर्शाउँदै सुरु भएको शुक्रबारीय नेपाल आइडल विशेष रह्यो। कोकाकोला पफरमर अफ द डे को उपाधि बेनिशा पौडेलले प्राप्त गरिन्। यो उपाधिसँगै उनले गितार र १५ हजार नगद प्राप्त गरिन्। एपीवान टेलिभिजनको विशेष प्रस्तुति हो नेपाल आइडल। सिजन ४ फाइनलको नजिक पुगेको छ। कार्यक्रमका निर्देशक तथा प्रोजेक्ट हेड सुरेश पौडेलका अनुसार आगामी चैतको पहिलो हप्ता नेपाल आइडल सिजन ४ को विजेता घोषणा गरिनेछ।"
"पोल्यान्ड, स्वीडेन र चेक रिपब्लिकले रसियासँग विश्वकप फुटबलको प्लेअफ नखेल्ने","वारसाव: रसिया र युक्रेनबीच भइरहेको युद्धको प्रभाव विश्व खेलकुदमा समेत परेको छ। युरोपेली मुलुकहरुले रसियासँग हुने निर्धारित खेलहरु धमाधम रद्द गर्न थालेका छन्। यसैबीच पोल्यान्डले रसियासँग हुने भनिएको विश्वकप फुटबलको प्लेअफ खेल्न अस्वीकार गरेको छ। विश्वकप २०२२ का लागि रसियासँग हुने प्लेअफ खेल पोल्यान्डले अस्वीकार गरेको हो। फिफाका अनुसार यी दुई देशबीच मार्च २४ मा मस्कोमा खेल हुने कार्यक्रम थियो। युरो स्पोर्ट्स डटकमका अनुसार पोलिश फुटबल फेडरेशनका अध्यक्षले यो बोल्ने समय नभएको बताएका छन्। उनले यो बोल्ने समय होइन, काम गर्ने समय भएको बताएका छन्। पोल्यान्डसँगै स्वीडेन र चेक रिपब्लिकले पनि रिसयासँग हुने फुटबल खेल अस्वीकार गरेको छ। पोल्यान्डले चेक र स्वीडिस फुटबल फेडरेशनसँग फिफासमक्ष समाधान खोज्न आग्रह गरिरहेको युरो स्पोर्ट्सले जनाएको छ।"
ए डिभिजन लिग : थ्री स्टार छैटौं,"काठमाडौं : थ्री स्टार क्लब छैटौं स्थानमा रहँदै ए डिभिजन लिगको यो सिजन अन्त्य गरेको छ। आफ्नो अन्तिम खेलमा शुक्रबार थ्री स्टारले ब्रिगेड ब्वाइजसँग ११ गोलको बराबरी खेल्यो। लिगका १३ खेलमा थ्री स्टारले ४ जित, ७ बराबरी र २ हारसहित १९ अंक जोडेको छ। थ्री स्टारले सन् २०१७ मा एएफसी कप खेलेको थियो। गत सिजन चौथो स्थानमा रहेको थ्री स्टार यो सिजन छैटौं स्थानमा पुगेको हो। एन्फा कम्प्लेक्स सातदोबाटोमा शुक्रबार डोना थापाले गोल गरेपछि थ्री स्टार हारबाट जोगिएको थियो। डोनाले इन्जुरी समयको चौथो मिनेटमा गोल गरेका हुन्। ५६औं मिनेटमा प्रशान्त तामाङले गोल गर्दै ब्रिगेडलाई अग्रता दिलाएका थिए। ब्रिगेड १३ खेलमा ८ अंक जोडेर तालिकाको १३औं स्थानमा रहँदै बी डिभिजनमा घटुवा भएको छ। लिगमा ब्रिगेडले १ जित, ५ बराबरी र ७ हारको नतिजा दर्ता गरेको छ। शुक्रबारै दशरथ रंगशालामा भएको खेलमा जावलाखेल युथ क्लब र संकटा क्लबले पनि ११ गोलको बराबरी खेल्दै लिग टुंग्याएका छन्। १४औं मिनेटमा सुनील खड्काले गोल गर्दै जावलाखेललाई अग्रता दिलाएका थिए। खेलको ६१औं मिनेटमा संकटाका उत्तम राईले गोल गर्दै खेल बराबरी गरे। जावलाखेल ३ जित, ५ बराबरी र ५ हारसहित १४ अंक जोडेर दसौैं स्थानमा छ। ३ जित, ७ बराबरी र ३ हारसहित संकटाले यो सिजनको लिगमा १६ अंक जोडेको छ। ऊ तालिकाको सातौं स्थानमा छ। लिगअन्तर्गत शनिबार अन्तिम ३ खेल हुँदैछन्।"

शीर्षक,विवरण
बौद्ध दर्शनलाई पाठ्यक्रममा समावेश गरौं',"लुम्बिनी : राष्ट्रपति विद्यादेवी भण्डारीले गौतम बुद्धका कालजयी उपदेश तथा शिक्षालाई आआफ्ना पाठ्यक्रममा यथाशक्य समावेश गर्न विश्वविद्यालयलाई आग्रह गरेकी छन्। लुम्बिनी बौद्ध विश्वविद्यालयको १७औं वार्षिकोत्सव तथा त्रियान प्रज्ञा सम्मेलन एवं केन्द्रीय पुस्तकालय भवनको समुद्घाटन समारोहलाई बिहीबार लुम्बिनीमा सम्बोधन गर्दै उनले छब्बीस सय वर्षदेखि एशिया महाद्वीपको भूगोलमा स्थापित बौद्ध दर्शन आजको युगमा सम्पूर्ण विश्वभरि फैलिइरहेको र विश्वका प्रतिष्ठित विश्वविद्यालयहरुले बौद्ध दर्शनलाई आफ्नो प्राज्ञिक कार्यक्रमका रूपमा समावेश गर्दै गएको उल्लेख गरिन्। बुद्धकालीन ज्ञान र शिक्षालाई वर्तमान सन्दर्भसँग जोडेर शिक्षा प्रणाली, पाठ्यक्रम र पठनपाठनका क्षेत्रमा अवलम्बन गर्नसके लुम्बिनी विश्वविद्यालयको बहुआयामिकता थप अभिवृद्धि हुने उनको विश्वास छ । 'यसबाट हाम्रो महान बौद्ध सभ्यताको विरासतलाई भावी पुस्तामा हस्तान्तरण गर्न मद्दत पुग्न सक्दछ । प्राज्ञिक विकासको पूर्वसर्त विश्वविद्यालयको स्वायत्तता र प्राज्ञिक स्वतन्त्रता हो, विश्वविद्यालयमा विशुद्ध प्राज्ञिक वातावरण कायम गरी राज्यका लागि आवश्यक दक्ष जनशक्तिको उत्पादन गर्न पाठ्यक्रमलाई अनुसन्धान केन्द्रित बनाउनु पर्दछ', राष्ट्रपति भण्डारीले भनिन्। हाम्रो मुलुकबाट ठूलो सङ्ख्यामा अध्ययनका लागि विदेश जाने प्रवृत्तिलाई न्यूनीकरण गर्न उच्च शिक्षामा लगानी वृद्धि गर्दै शैक्षिक गुणस्तर अभिवृद्धि गर्नुपर्ने उनको भनाइ छ । राष्ट्रपति भण्डारीले बौद्ध विश्वविद्यालयले लिएको आफ्नो लक्ष्य र उद्देश्यलाई ओझेलमा नपारी स्वदेशी तथा विदेशी विद्यार्थी एवं अनुसन्धानकर्तालाई आकर्षित गर्नुपर्नेमा जोड दिइन्। राष्ट्रपति भण्डारीले बुद्धद्वारा प्रवर्तित सामूहिकता र मानव प्रेमको भावना जागृत गराउनसके समाजमा विद्यमान स्वार्थ र द्वन्द्व निवारण गर्दै दिगो शान्ति कायम गर्न मद्दत पुग्ने उल्लेख गर्दै बुद्धको जीवनमा प्रकृति र प्रेम अभिन्नरूपले जोडिएको प्रसङ्ग उल्लेख गरिन्। 'उडिरहेको हाँसको पखेटामा तीर लागेर जमिनमा झरेको भेटेपछि बगैँचामा खेलिरहेका सिद्धार्थले जडीबुटीद्वारा त्यसको उपचार गरेको प्रसङ्ग बौद्ध शिक्षामा आउँछ । यसले एकातिर बुद्धमा रहेको दया र करुणाको भाव झल्काउँछ भने अर्कातिर उनमा बाल्यावस्थादेखि नै प्राणी र वनस्पतिसँग सान्निध्य रहेको स्पष्ट पनि पार्दछ', उनले भनिन्। राष्ट्रपति भण्डारीले मुलुकको मौलिक परम्पराका रूपमा विकसित भएको बुद्धकालीन ज्ञान तथा शिक्षालाई विद्यालय तहदेखि उच्च तहको पाठ्यक्रममा समावेश गर्दै समयसापेक्ष तुल्याउनुपर्ने बताइन्। विशेषरूपमा कपिलवस्तु, रूपन्देही र नवलपरासी तथा देशैभर फैलिएका बुद्ध र बौद्ध शिक्षासँग सम्बन्धित पुरातात्विक साँस्कृतिक सम्पदाको उत्खनन्, संरक्षण तथा सम्वद्र्धन गर्न अग्रसर हुनुपर्नेमा उनको जोड छ । राष्ट्रपति भण्डारीले लुम्बिनी क्षेत्रमा जमिनमुनि दबिएका कतिपय पुरातात्विक साँस्कृतिक महत्वका वस्तु अझैसम्म फेला परिरहेकाले तिनको थप अन्वेषणमा सम्बद्ध निकायले ध्यान पुर्याउनुपर्ने बताइन्। राष्ट्रपति भण्डारीले भनिन्, 'विश्वसम्पदामा सूचीकृत लुम्बिनीका मूर्त तथा अमूर्त सम्पदा विश्वकै अमूल्य निधि भएकाले लुम्बिनी विकासको गुरुयोजना कार्यान्वयन गर्न अन्तर्राष्ट्रिय समुदायकोसमेत साथ लिन सकिन्छ भन्ने मलाई लाग्दछ ।' समारोहमा लुम्बिनी प्रदेशका प्रमुख अमिक शेरचनले बुद्धका शिक्षालाई व्यवहारमा उर्तानुपर्नेमा जोड दिइन्। उनले बुद्ध शिक्षाले शान्ति र समानतालाई जोड दिएको जनाउँदै विश्वविद्यालयले सैद्धान्तिक र व्यावहारिक शिक्षामा जोड दिनुपर्ने बताइन्। विश्वविद्यालयका सहकुलपति तथा शिक्षा, विज्ञान तथा प्रविधिमन्त्री देवेन्द्र पौडेलले बुद्ध जन्मस्थललाई केन्द्रमा राखेर बौद्ध शिक्षालाई अनुसन्धानमा आधारित बनाउनेतर्फ विश्वविद्यालयले ध्यान दिनुपर्ने बताइन्। उनले बुद्धका उपदेश र शिक्षालाई समेटेर गुणस्तरीय शिक्षा प्रदान गरी बुद्ध दर्शनसम्बन्धी प्रबै प्रकारका ज्ञान हासिल गर्न सकिने शैक्षिक अनुसन्धानको केन्द्रका रुपमा विश्वविद्यालयलाई स्थापित गर्नुपर्ने बताइन् । उनले विभिन्न भाषामा प्रकाशित पुस्तक तथा लेखलाई नेपालीसहित विभिन्न भाषामा प्रकाशित गरेर बौद्ध दर्शनको विस्तार र विकास गर्नुपर्नेमा जोड दिइन्।"
तीनवटा कानुनको अध्ययन प्रतिवेदन पेस,"काठमाडौं: राष्ट्रियसभा, प्रत्यायोजित व्यवस्थापन तथा सरकारी आश्वासन समितिलाई तीनवटा ऐनका अध्ययन प्रतिवेदन बुझाइएको छ। समितिको आजको बैठकमा सभापति रामनारायण बिडारीलाई नेपाल कानुन समाजका अध्यक्ष तीर्थमान शाक्यले अनिवार्य तथा निःशुल्क शिक्षासम्बन्धी ऐन २०७५, मूल्य अभिवृद्धि कर २०५२ र नेपाल राष्ट्र बैंक ऐन २०५८ को अध्ययन प्रतिवेदन हस्तान्तरण गरेका हुन्। सो अवसरमा सभापति बिडारीले जनसरोकारका अत्यन्त महत्वपूर्ण ऐन अध्ययन गरी स यसीमाभित्रै जिम्मेवारी सम्पन्न गरेकामा समाजका पदाधिकारी र विषयविज्ञलाई धन्यवाद ज्ञापन गरे। प्रतिवेदनमा सरकारले बनाउनुपर्ने प्रत्यायोजित विधायन बनाएको छ वा छैन, बनाइएको भए समयमा भयो कि भएन, संविधान वा ऐनको उद्देश्य तथा तोकेका विषय परे वा परेनन् भन्ने विषयमा केन्द्रित रहेर अध्ययन गरिएको उल्लेख छ। प्रतिवेदन प्रस्तुत गर्दै समाजका अध्यक्ष शाक्यले व्यापक छलफल र गहन अध्ययनबिना हतारमा बनाइएका ऐनमै अनेक कमीकमजोरी र त्रुटि रहेको पाइएको बताए। समितिले यसअघि ११ वटा ऐन अध्ययन परीक्षणका लागि समाजलाई जिम्मेवारी दिएकामा हालसम्म नौवटाको अध्ययन प्रतिवेदन बुझाइसकेको छ। बैठकमा समाजका कार्यकारी निर्देशक कृष्णमान प्रधानले प्रत्यायोजित विधायनको अधिन र मनसायभित्र रही राज्यका निकायबाट नियम, निर्देशिका, कार्यविधि, विनियम, आदेश बनाइएको छ वा छैन तथा प्रयोग अभ्यास कस्तो छ भन्ने पक्षमा गहिरो अध्ययन गरी प्रतिवेदन तयार गरिएको जानकारी दिए।"
यी हुन् लिङ्देन प्यानलबाट उठ्ने पदाधिकारीहरु,"काठमाडौं: राप्रपाको जारी महाधिवेशनमा अध्यक्षका आकांक्षी राजेन्द्र लिङ्देनले आफ्नो प्यानल घोषणा गरेका छन्। उनले जारी महाधिवेशनका लागि पदाधिकारीहरुको टुंगो लगाएका हुन्। लिङ्देनको प्यानलबाट उपाध्यक्षमा विक्रम पाण्डे, दिलविकास राजभण्डारी, रामचन्द्र राय र लीला श्रेष्ठ रहेका छन् भने महामन्त्रीमा डा धवलशम्शेर राणा, श्याम तिमिल्सिना र रेखा थापा रहेका छन्। जारी महाधिवेशनमा अध्यक्षमा लिङ्देन र कमल थापाले उम्मेदवारी घोषणा गरेका छन्।"
भारतीय गुम्बामा लैजाँदै गरेका २९ नेपाली बालकको उद्धार,"काठमाडौं: विभिन्न नाकामा खटिएको नेपाल प्रहरी तथा माइती नेपालको टोलीले १६ वर्षभन्दा मुनिका २९ बालकलाई उद्धार गरेको छ। ओसारपसार गर्ने ८ जना प्रक्राउ परेका छन्। उनीहरलाई काठमाडौंको थानकोट नाका, झापाको काकडभित्ता नाका तथा सिन्धुलीबाट उद्धार गरिएको हो। भारतको कर्नाटकमा रहेको गुम्बामा बौद्ध शिक्षा पढाउन नेपाली बालकहरुको ओसारपसार हुने गरेको खुलेको छ। प्रहरीको मानव बेचविखन व्युरो प्रमुख एसएसपी दुर्गा सिंहका अनुसार मसिर १४ गते काठमाडौंबाट बाहिर जाने थानकोट नाकामा खटिएको प्रहरीको टोली र माइती नेपालको समूहले १३ वर्षमुनिका १६ जना बालकलाई थानकोटबाट उद्धार गरेको छ। एकैपटक १६ जना बालकहरुको उद्धार गरिएपछि प्रहरीले भारतको कर्नाटकमा रहेको गुम्बामा बौद्ध शिक्षा र लामा शिक्षाका लागि नेपाली बालकहरु ओसारपसार हुने तथ्य फेला पारेको हो। थानकोटमा भेटिएका ती बालकहरुसँग सोधपुछ गर्ने क्रममा बालबालिकाको गैरकानुनी ओसारपसार भएको खुलेको हो। अघिल्लो हप्ता नवलपरासी देवचुलीका सन्तविर लामा पनि ५ जना बालकसहित प्रक्राउ परेका थिए। उनले विभिन्न जिल्लामा गएर गाउँमा निम्न बर्गीय परिवारका बालकहरु फकाउने गर्थे। निशुल्क खान लाउन पाइने र पढ्न पनि पाइने भन्दै अभिभावकलाई प्रलोभनमा पारेर भेला गर्नेगरेको प्रहरीले जनाएको छ। कपनमा रहेको गुम्बामा जम्मा गरेर भारतको कर्नाटक राज्यमा रहेको विभिन्न गुम्बामा लैजाने गर्थे। सिंहका अनुसार प्रक्राउ परेका सन्तविरले सिन्धुलीको खुर्कोटमा गएर वडा कार्यालयको सिफारिस बनाउने क्रममा लामा प्रक्राउ परेका हुन्। अनुसन्धानका क्रममा उनले यसअघि पनि ८० भन्दा बढी बालकहरु भारतमा पुराएको खुलेको छ। उनलाई मानव बेचविखन तथा ओसारपसार कसुरमा अनुसन्धान भैरहेको छ। प्रहरीको मानव बेचविखन तथा अनुसन्धान व्युरो प्रमुख एसएसपी दुर्गा सिंह काठमाडौंसँग जोडिएका आसपासका जिल्ला र देशभरबाट लामा शिक्षाका लागि भन्दै भारतको कर्नाटक राज्यमा रहेका गुम्बाहरुमा लैजाने भन्दै बालबालिकाको ओसारपसार हुने गरेको जानकारी दिइन्। त्यस्तै केही दिन अघि झापाको इलाका प्रहरी कार्यालय काँकडभिट्टाले ८ जना बालबालिकाको उद्धार गरेको थियो। बालबालिकासम्वन्धी ऐन २०७५ अनुसार बालबालिकालाई नेपालको एक स्थानबाट अर्को स्थानमा वा अन्य देशमा लैजादा स्थानीय बाल अधिकार समिति वा राष्ट्रिय बाल अधिकार परिषद्को सिफारिस आवश्यक पर्छ।"
"फेसबुकले ५ सय बढी चिनियाँ विज्ञको नक्कली अकाउन्ट हटायो, विशाल संघर्षका लागि तयार हुन किमको निर्देशन","बेइजिङः फेसबुकको स्वामित्वमा रहेको मेटा प्लेटफर्मले ५ सयभन्दा बढी नक्कली चिनियाँ विज्ञको फेसबुक अकाउन्ट हटाएको छ। फेसबुकले अनलाइन नेटवर्कमार्फत् गलत सूचना दिने चिनियाँ विज्ञको अकाउन्ट हटाएको हो। विल्सन एडवार्ड नाम राखेर स्विस जिव वैज्ञानिक भन्दै अनलाइनमार्फत् विभिन्न मानिसलाई झुक्याएपछि पीडितले उजुरी दिएका थिए। सो उजुरीको आधारमा फेसबुकले अनुसन्धान अघि बढाएको थियो। चिनियाँ व्यक्तिले नक्कली विज्ञ बनेर ताइवान, हङकङ र तिब्बतबाट अफवाह फैलाउने र गलत सूचना दिने गरेको अनुसन्धानबाट खुलेको छ। ग्लोबल टाइम्स, साङ्घाई डेली, सीजीटीएनलगायत चिनियाँ मिडियाले समेत तिनै नक्कली विज्ञको भनाइ प्रकाशित गरेको अनुसन्धानले खुलाएको छ। सार्वजनिक उजुरी र अनुसन्धानको आधारमा सो कार्यमा संलग्न नक्कली विज्ञहरुको ५२४ फेसबुक अकाउन्ट हटाएको फेसबुकले बताएको छ। ८६ वटा इन्स्टाग्राम अकाउन्टसमेत हटाएको फेसबुकले जनाएको छ। चक्रवातका कारण भारतमा रेल सेवा बन्द बंगालः भारतको इस्ट कोस्ट रेलवे सेवाले रेल सेवा रद्द गरेको छ। वे अफ बंगाललगायत क्षेत्रमा चक्रपातको जोखिम देखा परेपछि सो क्षेत्रमा सञ्चालित करिब ९५ वटा रेल सेवा रद्द गरेको हो। सो रेल सेवा शुक्रबारदेखि आइतबारसम्मका लागि बन्द गरिने इस्ट कोस्ट रेलवेले बताएको छ। भारतीय सञ्चारमाध्यमका अनुसार ओडिसा लगायत क्षेत्रमा जवाद चक्रपात शनिबार बिहानसम्म पुग्ने त्यहाँको मौसम विभागले जनाएको छ। ओडिसा, आन्ध्र प्रदेश, बे अफ बंगाल क्षेत्रमा सो चक्रपातको खतरा उच्च रहेको समेत त्यहाँको मौसम विभागले जनाएको छ। चक्रपात केही दिनसम्म रहने हुँदा जोखिमयुक्त क्षेत्रका मानिसलाई घरबाहिर ननिस्कन स्थानिय सरकारले निर्देशन दिएको छ। चक्रपातबारे जानकारी लिन भारतीय प्रधानमन्त्री नरेन्द्र मोदीले विज्ञहरुसँग छलफल गरिरहेको समेत भारतीय मिडियामा उल्लेख छ। म्यानमार सेनाद्वारा १५ गाउँमा आक्रमण, हजारौं मानिस गाउँ छोड्न बाध्य सागेइनः म्यानमार सेनाले दर्जनौं गाउँमा हवाई आक्रमण गर्दा हजारौं मानिस गाउँ छोड्न बाध्य भएका छन्। सेनाले म्यानमारका करिब १५ भन्दा बढी गाउँमा हवाई आक्रमण गर्दा त्यहाँका हजारौं बासिन्दा गाउँ छोड्न बाध्य भएका हुन्। स्थानीय मिडियाका अनुसार सेनाले सागेइन र डिपाइन क्षेत्रका गाउँमा हेलिकोप्टरमार्फत् निरन्तर हवाइ फायर गरिरहेको छ। जसका कारण त्यहाँका मानिसहरु आफ्नो घर र गाउँ छोड्न बाध्य भएका छन्। गाउँ छोडेका मानिस नजिकैको जंगलमा गएर बसिरहेको समेत स्थानिय मिडियामा उल्लेख छ। हालः सेनाले हवाइ आक्रमण गरिरहेको सो गाउँमा सन् २००३ मा सेनाले म्यानमारकी अपदस्थ नेतृ आङ सान सुकीका ७० समर्थकहरुको हत्या गरेको थियो। सेनाले फेब्रुअरी १ मा शैन्य कू लागू गरेपछि म्यानमारमा लोकतन्त्र समर्थकहरुले सेनाविरुद्ध विभिन्न प्रदर्शन गरिरहेका छन्। प्रदर्शनको क्रममा झडप हुँदा हालसम्म हजारौ मानिसले ज्यान गुमाएका छन्। संयुक्त राष्ट्रसंघले संसारभर ४१ बिलियन डलर पठाउँदै न्युयोर्कः संयुक्त राष्ट्रसंघले संसारभर करिब ४१ बिलियन अमेरिकी डलर पठाउने प्रतिज्ञा गरेको छ। संघले बिहीबार मानवीय सहायतअन्तगत आगामी वर्ष संसारभर सो रकम पठाउने प्रतिज्ञा गरेको हो। संघले मानवीय सहायताअन्तर्गत आगामी वर्ष अर्थात् सन् २०२२ मा संसारभर पठाउन लागेको सो रकम हालसम्मकै उच्च भएको बताइएको छ। विश्व महामारी, जलवायु संकट, द्वन्द्व आदिका कारण संसारका विभिन्न मुलुकमा मानवीय सहायताको खाँचो बढेकोले संघले सो रकम पठाउन लागेको संघको मानवीय सहायता एजेन्सी ओसिएचएले बताएको छ। संघले करिब ४ वर्षअघि सन् २०२१ सम्मका लागि करिब ३५ बिलियन अमेरिकी डलर संसारभर पठाएको थियो। विशाल संघर्षको लागि तयार हुन किमको निर्देशन सिओलः उत्तर कोरियाली नेता किम जोङ उनले विशाल संघर्षको लागि तयार हुन सबैलाई निर्देशन दिएका छन्। रक्षा, कृषि र निर्माण क्षेत्रको विकासका लागि आगामी वर्ष विशाल संघर्षका लागि तयार हुन किमले सबैलाई निर्देशन दिएका हुन्। स्थानीय मिडियामा बिहीबार प्रकाशित समाचार अनुसार देशमा जारी चरम आर्थिक संकटकाबीच रक्षा, कृषि र निर्माण क्षेत्रको तिब्र विकासका लागि सबैलाई तम्तयार हुन उनले सो निर्देशन दिएका हुन्। उनले सो निर्देशन बुधबार साँझ वर्कर्स पार्टीको केन्द्रीय कमिटीसँगको बैठकमा सबैलाई सो निर्देशन दिएको बताइएको छ। किमले सो सम्बन्ध अर्को बैठक आगामी महिनाको लागि तय गरेको समेत बताइएको छ। उत्तर कोरियामा यतिबेला आर्थिक संकटसँगै खाद्यान्न र विद्युत् अभावको संकटसमेत चलिरहेको बताइएको छ। सो संकटबाट तिब्ररुपमा उम्किन किमले सबैलाई सो निर्देशन दिएको बताइएको छ। दक्षिण कोरियाली रक्षामन्त्री र अमेरिकी अधिकारीबीच सुरक्षा वार्ता सिओलः दक्षिण कोरियाली रक्षामन्त्री सुह वुक र अमेरिकी रक्षा सचिव लोयड अष्टिनबीच बिहीबार सुरक्षा सम्बन्धमा छलफल भएको छ। वार्षिक सैन्य वार्ताअन्तर्गत उनीहरुबीच सिओलमा सुरक्षा सम्बन्धमा छलफल भएको हो। दक्षिण कोरियाको रक्षा मन्त्रालयका अनुसार दुवैबीच जो बाइडेन राष्ट्रपति भएपछि पहिलो पटक सो वार्ता भएको हो। सुरक्षा र सैन्य सम्बन्धमा दुई पक्षबीच भएको सो वार्ता ५३औं चरणको हो। सो भेटमा दुवै पक्षबीच कोरियाली प्रायद्वीप क्षेत्रमा शान्ति स्थापना गर्ने र दुई पक्षीय सहयोग जारी राख्ने सम्बन्धमा सम्झौता भएको दुवै पक्षद्वारा जारी संयुक्त विज्ञप्तिमा उल्लेख छ। सो भेटमा अमेरिकी रक्षा सचिव अष्टिनले चीनको हाइपरसोनिक हतियार प्रहारले प्रायद्वीप क्षेत्रमा तनाव सिर्जना गरेको भन्दै निन्दासमेत गरेका छन्। बेलायतका ३० हजार मानिस अझै अन्धकारमा लण्डनः बेलायतमा करिब ३० हजार मानिस अझै अन्धकारमा बस्न बाध्य भएका छन्। करिब पाँच दिनअघि आएको अर्वेन आँधी कारण विद्युत अवरुद्ध हुँदा त्यहाँका ३० हजार मानिस अझै अन्धकारमा बस्न बाध्य भएका हुन्। उत्तरी इंगल्याण्ड र स्कटल्याण्डमा मात्र ३० हजार मानिस विद्युत् विना जीवन चलाइरहेको युरो न्युजमा खबर छ। यस हप्ता अर्वेन आँधीपछि परेको भारी हिमपात र हावाहुरीका कारण बेलायतका विभिन्न क्षेत्रको पूर्वाधारमा क्षति पुगेको बताइएको छ। अर्वेनका कारण हालसम्म तीन मानिसले ज्यान गुमाइसकेका छन्। आँधी प्रभावित क्षेत्रका करिब ९५ प्रतिशत मानिसहरु प्रभावित भएको बताइएको छ। प्रतिघण्टा १६० किलोमिटरको वेगमा आएको अर्वेन आँधी दशकयताकै ठूलो मानिएको छ। सुडानले एक दशकभित्र बालविवाह अन्त्य गर्ने खार्तुमः दक्षिण सुडान सरकारले एक दशकभित्रमा बालविवाह अन्त्य गर्ने वाचा गरेको छ। अफ्रिकन युनियनसँगको सहकार्यमा त्यहाँको सरकारले सन् २०३० सम्ममा बालविवाह अन्त्य गर्ने वाचा गरेको हो। बालविवाह अन्त्य सम्बन्धमा राजधानी जुवामा दोस्रो ठूलो राष्ट्रिय सम्मेलन भएको थियो। स्वीडेनका दूत जोआसिम वेयर्नसमेत सम्मिलित सो सम्मेलनको अवसरमा सुडान सरकारले बालविवाह अन्त्य गर्ने वाचा गरेको हो। दक्षिण सुडान सबैभन्दा बढी बालविवाह हुने संसारका ४० मुलुकमध्येमा पर्छ। दक्षिण सुडानमा १८ वर्षभन्दामुनिका ४० प्रतिशतको बालविवाह हुने गरेको एक सर्वेक्षणले देखाएको छ। संयोजन: अस्मिता खड्का"
"थप ३१५ जनामा कोरोना संक्रमण, ६ संक्रमितको मृत्यु",काठमाडौं: नेपाल थप ३१५ जनामा कोरोना संक्रमण देखिएको छ। देशभरि ११ हजार ४०३ जनाको नमूना परीक्षण गर्दा यी संक्रमित देखिएको स्वास्थ्य मन्त्रालयले जनाएको छ। मन्त्रालयका अनुसार पसीआर परीक्षणबाट २९८ र एन्टिजेन परीक्षणबाट १७ जना संक्रमित देखिएका थिए। त्यस्तै पछिल्लो २४ घन्टामा २०१ जना संक्रमित कोरोनामुक्त भएका छन्। त्यस्तै थप ६ जना संक्रमितको मृत्यु भएको छ। हालः सक्रिय संक्रमितको संख्या ६ हजार ४५ रहेको मन्त्रालयले जनाएको छ।
यी ९ देशबाट अब नेपाल आउन नपाइने,"काठमाडौं: कोरोना भाइरसको नयाँ भेरियन्ट 'ओमिक्रोन'को जोखिम बढेको भन्दै सरकारले ९ वटा देशबाट आउने यात्रुलाई नेपाल प्रवेशमा रोक लगाएको छ। बिहीबार बसेको मन्त्रिपरिषद् बैठकले दक्षिण अफ्रिका, बोत्स्वाना, जिम्बाब्बे, नामिबिया, लेसोथो, इसबाटिनी, मोजाम्बिक, मलावी र हकङकबाट आउने यात्रुहरुलाई नेपाल प्रवेशमा रोक लगाएको प्रधानमन्त्री सचिवालयले जनाएको छ। सचिवालयका एक सदस्यका अनुसार शुक्रबार रातिदेखि लागू हुनेगरी ती देशलाई ट्रान्जिट बनाएर आउने र तीन हप्ताभित्र ती मुलुकको भ्रमण गरी आउनेहरुलाई समेत नेपाल प्रवेशमा रोक लगाइएको छ। गृह मन्त्रालयले यसअघि नै दक्षिण अफ्रिकाबाट आउने यात्रुहरुलाई 'अनअराइभल' भिसा नदिन अध्यागमन विभागलाई निर्देशन दिएको थियो। एक मन्त्रीका अनुसार पछिल्लो समय ओमिक्रोनको जोखिम झन् झन् बढ्न थालेपछि गृह मन्त्रालयले अध्यागमन विभागसँग छलफल गरेर जोखिम रहेका देशबाट आउने यात्रुहरुलाई रोक लगाउन मन्त्रिपरिषद्मा प्रस्ताव लगेको थियो। दक्षिण अफ्रिकामा भेटिएको कोरोनाको नयाँ भेरियन्ट अहिले विश्वका दुई दर्जन बढी देशमा देखा परिसकेको छ। छिमेकी देश भारतमा पनि ओमिक्रोन भेरियन्टका दुई जना संक्रमित भेटिएको त्यहाँका अधिकारीहरुले पुष्टि गरेका छन्।"
भारतमा पनि देखियो कोरोनाको 'ओमिक्रोन' भेरियन्ट,नयाँ दिल्ली: छिमेकी देश भारतमा पनि कोरोनाको नयाँ भेरियन्ट पुष्टि भएको छ। पछिल्लो २४ घन्टाभित्रै भारतमा दुई जनामा कोरोनाको नयाँ भेरियन्ट ओमिक्रोनबाट संक्रमित भएको अधिकारीहरुले बताएका छन्। भारतीय सञ्चारमाध्यमका अनुसार ६६ वर्षीय र ४६ वर्षीय दुई जना व्यक्तिहरुमा ओमिक्रोन भेरियन्ट फेला परेको हो। स्वास्थ्य मन्त्रालयका संयुक्त सचिव लव अग्रवालका अनुसार दुवै संक्रमित कर्नाटकमा फेला परेको हो। दक्षिण अफ्रिकामा पहिलो पटक देखा परेको ओमिक्रोन भेरियन्ट २९ वटा देशमा फैलिसकेको छ। यो सामान्य कोरोनाभन्दा पाँच गुणा बढी खतरनाक रहेको बताइएको छ।
महाधिवेशनले मतमात्रै नभएर मन पनि मिलायो : योगेश भट्टराई,"काठमाडौं: नेकपा एमालेका सचिव योगेश भट्टराईले चितवनमा सम्पन्न १०औं महाधिवेशनले पार्टीमा मत मात्रै नभएर मन पनि मिलाएको बताएका छन्। बिहीबार काठमाडौंमा नेकपा एमाले ताप्लेजुङले आयोजना गरेको शुभकामना कार्यक्रमलाई सम्बोधन गर्दै उनले पार्टीमा सहमती खोज्दै मन मिलाउन सक्नु नै ठूलो उपलब्धि भएको बताए। यो महाधिवेशन ऐतिहासिक रह्यो, महाधिवेशनलाई एकता महाधिवेशनभन्दा पनि फरक पर्दैन किनकि यहाँ मतमात्रै नभएर कम्युनिष्ट विचार बोकेकाहरूको मन पनि मिलाइएको छ, उनले भने। अहिले पनि कम्यूनिष्ट पार्टी र कम्यूनिष्ट आन्दोलनहरू सानातिना समूहमा विभाजित रहेको उल्लेख गर्दै अब जनताले नै संविधान बनाएको र यसमा सबैले सहमति जनाएकाले सबै कम्युनिष्टहरू एक हुनुको विकल्प नरहेको बताए। सबै दलको सहमतिमा संविधान बनेको छ, धेरै कम्युनिष्ट आन्दोलन भए अब आन्दोलन गर्ने समय सकिएकाले समाज रुपान्तरणका लागि कम्युनिष्टहरू एक हुनुपर्छ,' उनले भने। भट्टराईले कम्यूनिष्टमा सबैभन्दा ठूलो र इतिहास बोकेको पार्टी एमाले भएकाले सबै तितर बितर भएका पार्टी एमालेमा समाहित हुनुपर्ने बताए।"
पोखरामा दोस्रो संस्करणको फिस्टेल रेस हुँदै,"पोखरा : पर्यटकीय शहर पोखरामा शनिबार अन्तर्राष्ट्रिय फिस्टेल रेस हुने भएको छ। फिस्टेल रेसमा ४२ किलो मिटर, २१ किलोमिटर र ५ किलो मिटर रेस हुने आयोजक हिमालयन ट्रेल रनिङ प्रालिका व्यवस्थापक दिपक भट्टले जानकारी दिए। अन्तर्राष्ट्रिय फिस्टेल रेसको दोस्रो संस्करणमा १७ देशका ७० भन्दा बढी विदेशीको सहभागिता रहने व्यवस्थापक भट्टले बताए। फिस्टेल रेसमा नेपालीसहित २ सय बढीको सहभागिता रहने पनि उनले जानकारी दिए। ४२ किलो मिटर रन डेभिज फलबाट सुरु भएर पुम्दीकोट, तारेभिर, घाँटी छिना, देउराली कास्कीकोट सराङ्कोट मेथलाङ, सेदीसम्म हुने कार्यक्रम रहेको भटट्ले जानकारी दिए। यसै गरी २१ किलो मिटरको दुरी डेभिज फल, स्तुपा, चंखपुर, पदेली, मेथलाङ हुँदै सेदीसम्म हुने छ भने ५ किलो मिटर रेस सेदी, ग्यारजाती, मेथलाङ हुँदै सेदीमै आएर टुंगिने पनि उनले जानकारी दिए। अन्नपूर्ण, धौलागिरी हिमालको मनोरम दृश्यको अवलोकन गर्दै नेपाली जनजीवनको प्रत्यक्ष अनुभव गराउने उद्देश्यले पुरानो बाटो तर अहिले हिंड्न छोडिएको गोरेटोबाटे हुँदै अन्तर्राष्ट्रिय स्तरको फिस्टेल रेस कार्यक्रम आयोजना गरिएको डा सुन्दर पौडेलले बताए।"
संघर्षको लागि तयार हुन किमको निर्देशन,"प्योङ्याङ : उत्तर कोरियाली नेता किम जोङ उनले विशाल संघर्षको लागि तयार हुन सबैलाई निर्देशन दिएका छन्। रक्षा, कृषि र निर्माण क्षेत्रको विकासका लागि आगामी वर्ष विशाल संघर्षका लागि तयार हुन किमले सबैलाई निर्देशन दिएका हुन्। स्थानीय मिडियामा बिहीबार प्रकाशित समाचार अनुसार देशमा जारी चरम आर्थिक संकटकाबीच रक्षा, कृषि र निर्माण क्षेत्रको तिब्र विकासका लागि सबैलाई तम्तयार हुन उनले सो निर्देशन दिएका हुन्। उनले सो निर्देशन बुधबार साँझ वर्कर्स पार्टीको केन्द्रीय कमिटीसँगको बैठकमा सबैलाई सो निर्देशन दिएको बताइएको छ। किमले सो सम्बन्ध अर्को बैठक आगामी महिनाको लागि तय गरेको समेत बताइएको छ। उत्तर कोरियामा यतिबेला आर्थिक संकटसँगै खाद्यान्न र विद्युत् अभावको संकटसमेत चलिरहेको बताइएको छ। सो संकटबाट तिब्ररुपमा उम्किन किमले सबैलाई सो निर्देशन दिएको बताइएको छ।"
ओमिक्रोन भेरियन्ट : भारतसँग खुला सीमाना नेपालको प्रमुख चुनौति,"काठमाडौंः छिमेकी देश भारतमा पनि कोरोनाको नयाँ भेरियन्ट पुष्टि भएसँगै नेपालमा थप चुनौति देखिएको छ। भारतसँग नेपालका सीमाना खुला हुनुले पनि चुनौति थपिएको हो। अहिले पनि भारतका उत्तरप्रदेश, विहार, सिक्किम, उत्तराखण्डलगायत राज्यहरुबाट नेपालमा आउजाउ हुने गरेका छन्। ओमिक्रोन संक्रमणको जोखिम बढिरहँदा ती क्षेत्रमा सरकारले कोरोना परीक्षण प्रभावकारी बनाउन सकेको छैन, न आवतजावतमा नियमन नै गर्न सकेको छ। भारतीय सञ्चारमाध्यमका अनुसार दुई जनामा ओमिक्रोन भेरियन्ट फेला परेको हो। अफ्रिकी मुलुकमा पहिचान गरिएको ओमिक्रोन भेरिएन्ट (सार्स कोभ२ भेरियएन्ट ओमिक्रोन) (बी११५२९) विश्वका अन्य मुलुकमा पनि तीव्ररुपमा फैलिरहेको छ। कोरोनाको नयाँ भेरियन्ट देखिएसँगै स्वास्थ्य तथा जनसंख्या मन्त्रालय संक्रमण रोकथाममा लागिपरेको बताएको छ। मन्त्रालयका सहप्रवक्ता डा समीरकुमार अधिकारीले विमानस्थलमा कडाइ गरिएको बताए। उनले भने, ४८ घण्टा अगाडि पीसीआर परीक्षण गरेको छैन भने उसलाई नेपाल प्रवेशमा रोक लगाइएको छ। कोही व्यक्तिले पूर्ण भ्याक्सिन लगाएको छैन भने आइसोलेसनमा बस्नुपर्ने हुन्छ। सरकारले सकेसम्म विदेश यात्रा नगर्न अपीलसमेत गरिसकेको छ। विश्व स्वास्थ्य संगठनले यो भेरियन्टलाई विश्वव्यापी भेरियन्ट अफ कन्सर्न भनी घोषणा गरेको छ। सरुवा रोग विशेषज्ञ डा शेरबहादुर पुनले ओमिक्रोन भेरियन्टलाई नेपाल भित्रिन नदिन त्रिभुवन अन्तर्राष्ट्रिय विमानस्थलको साथै नेपालभारत सीमानामा कडाई गर्नुपर्ने बताए परीक्षणलाई चुस्तता दिनुपर्छ। कसैलाई संक्रमण देखिए आइसोलेसन व्यवस्थापनमा जोड दिनुपर्छ। विगतमा देखिएका कमीकमजोरीको समीक्षा गरी सुधार गर्नुपर्ने हुन्छ, उनले भने।"
माओवादीले अझै क्रान्ति छाडेको छैन : प्रचण्ड,"काठमाडौंः नेकपा माओवादी केन्द्रका अध्यक्ष पुष्पकमल दाहाल प्रचण्डले माओवादी केन्द्रलाई बलियो बनाउनुको विकल्प नरहेको बताएका छन्। पार्टी कार्यालय पेरिसडाँडाँमा पार्टी प्रवेश गराउँदै प्रचण्डले यस्तो बताए। परिवर्तनको रक्षा गर्न र समाजवादको यात्रालाई पूर्णता दिन माओवादी केन्द्रलाई बलियो बनाउनुको कुनै विकल्प छैन। हिजो गणतन्त्रविरुद्ध लागेकाहरु आज पनि गणतन्त्रविरोधी नै छन्। हिजो संघीयताको विरोध गर्नेहरु आज पनि संघीयताको विरोध गरिरहेका छन्, उनले भने। उनले क्रान्ति अझै नसकेको भन्दै निरन्तर अगाडि बढिरहेको बताए। राजनीतिक परिवर्तन सजिलै भएको होइन। क्रान्ति निरन्तर अघि बढिरहन्छ। हामी नेकपा माओवादी केन्द्र क्रान्तिका बाँकी कार्यभारलाई पूरा गर्छौं। यो संविधानलाई पूर्णता दिन तीनपटक संसोधन दर्ता पनि गराएको थियो। संसोधन हुन नदिन षड्यन्त्र गरियो। माओवादीलाई संघीयता छोडेको पनि आरोप लगाइयो, प्रचण्डले भने, मैले संविधान संसोधन प्रस्ताव राख्दा एमालेको केपी गुट चाहिँ मधेसविरोधी थियो। आदिवासी जनजातिको विरोधी छ। दलित महिलाविरोधी छ। उसैको कारण संविधान संसोधन भएन।"
मंसिर २८ गते संसदको दुवै सदनको अधिवेशन आह्वान,काठमाडौं: संघीय संसदको दुवै सदनको अधिवेशन आह्वान गरिएको छ। राष्ट्रपति विद्यादेवी भण्डारीले मङ्सिर २८ गते मंगलबार दिउँसो २ बजेका लागि दुवै सदनको बैठक आह्वान गरेकी हुन्। उनले नेपालको संविधानको धारा ९३ को उपधारा (१) बमोजिम नेपाल सरकार मन्त्रिपरिषद्को सिफारिसमा सम्वत् अधिवेशन आह्वान गरेको राष्ट्रपतिको कार्यालयले जनाएको छ।
मलयालम फिल्मले रिलिज अगावै कमायो सय करोड,"मुम्बई: मलयालम फिल्म मराक्करले बलिउड फिल्महरुलाई समेत पछि पारेको छ। भारतीय सञ्चारमाध्यमका अनुसार मोहनलाल अभिनित यो फिल्मले रिलिज अगावै एक सय करोड कमाइ गरेको छ। फिल्मलाई प्रियदर्शनले निर्देशन गरेका हुन्। यो फिल्मलाई सन् १९९६ मै निर्माण गर्नका लागि योजना बुनिएको बताइएको छ। निर्माताका अनुसार यो फिल्म ४१ सय स्क्रिनमा रिलिज गरिएको छ। जसमध्ये १६ हजार शो पहिल्यैदेखि बुकिङ भइसकेको बताइएको छ। यसको हिसाब गर्दा यो फिल्म हलमा जानुअघि नै सय करोडको कमाइ गरेको छ। निर्माण युनिटका अनुसार पोस्ट प्रोडक्सनमा १४ महिना लागेको थियो। एक्सन थ्रीलर यो फिल्ममा सुनिल शेट्टी, अर्जुन सारजा, प्रभु, अशोक सिल्वनलगायतले अभिनय गरेका छन्।"
"माओवादीको राष्ट्रिय सम्मेलन प्रज्ञा प्रतिष्ठानमा हुने, सदस्यता ७ लाख बढी","काठमाडौं: नेकपा माओवादी केन्द्रको राष्ट्रिय सम्मेलन काठमाडौंको प्रज्ञा प्रतिष्ठानमा हुने भएको छ। पार्टी कार्यालय पेरिसडाँडामा बिहीबार बसेको स्थायी कमिटी बैठकले राष्ट्रिय सम्मेलन प्रज्ञा प्रतिष्ठान भवनमा गर्ने निर्णय गरेको प्रवक्ता कृष्णबहादुर महराले जानकारी दिए। बैठकले मंसिर २५ गते सबै प्रदेशमा प्रदेश सम्मेलन गर्ने र सम्मेलनको उद्घाटन दिउँसो १ बजे अध्यक्ष पुष्पकमल दाहाल प्रचण्डले भर्चुअल माध्यमबाट गर्ने उनले जानकारी दिए।माओ वादी केन्द्रको सम्मेलन पुस ११, १२ र १३ गतेसम्म हुँदैछ। पार्टीमा ७ लाख ६ हजार ५ सय सदस्यता पुगेको बताइएको छ।"
पाकिस्तानी विद्यार्थीलाई चीनले रोक लगायो,"इस्लामावादः चीनका विश्वविद्यालय एवं कलेजहरुमा अध्ययनरत पाकिस्तानी विद्यार्थीलाई चीन सरकारले रोक लगाएको छ। कोभिड१९ महामारी फैलिएपछि पाकिस्तान पुगेका हजारौं विद्यार्थीलाई सरकारले चीन फर्किन रोक लगाएको हो। करिब २८ हजार पाकिस्तानी विद्यार्थीहरु चीनका विभिन्न शैक्षिक संस्थाहरुमा भर्ना भएका छन्। महामारी सुरु भएपछि चीनले सन् २०२० मार्चमा ति विद्यार्थीलाई सात महिनाको लागि पाकिस्तान पठाएको थियो। सो समयमा पाकिस्तान पुगेका विद्यार्थीहरु दुई वर्ष वितिसक्दा पनि पाकिस्तानमै अड्केका छन्। चीनले देशमा कोरोना संक्रमण फैलन नदिन अपनाएको शून्य कोभिड नीतिअनुसार करिब ११ हजार पाकिस्तानी विद्यार्थी चीन फर्किन नपाएको बताइएको छ। जसका कारण पाकिस्तानी विद्यार्थीहरु आफ्नो डिग्री गुम्नेमा चिन्तित बनेको अरब न्युजमा खबर छ। चीनमा अध्ययनरत विद्यार्थीलाई चीन फर्काउन पाकिस्तानले निरन्तर प्रयास गरिरहेको बताइएको छ। यद्यपि, इस्लामावादस्थित चिनियाँ राजदूतावासले कोभिड चुनौतिका बीच आफूहरुले केही भन्न नमिल्ने प्रतिक्रिया दिएको बताइएको छ।"
यसरी सुरु भयो सुदूरपश्चिममा कांग्रेस प्रदेश अधिवेशन (फोटोफिचर),"धनगढी : नेपाली कांग्रेसको १४ औँ महाधिवेशनअन्तर्गत बिहीबारदेखि प्रदेश अधिवेशन सुरु भएको छ। सुदूरपश्चिममा पनि कांग्रेस प्रदेश अधिवेशन सुरु भएको छ । धनगढीको ओम पार्टी प्यालेसमा प्रदेश अधिवेशन सुरु भएको हो । अधिवेशनको पार्टी सभापति तथा प्रधानमन्त्री शेरबहादुर देउवाले भच्र्युअल माध्यमबाट उद्घाटन गरे। प्रदेशका ९ वटै जिल्ला कैलाली, कञ्चनपुर, बैतडी, डडेल्धुरा, दार्चुला, डोटी, बझाङ अछाम र बाजुराका प्रतिनिधिहरु धनगढी पुगिसकेका छन्। पहाडि जिल्लाबाट नेता तथा कार्यकर्ताहरु आउनेक्रम जारी रहेको अधिवेशन मुल आयोजक समितिले जनाएको छ । नेपाली कांग्रेसको सुदूरपश्चिम प्रदेश सभापतिका लागि आकांक्षी कांग्रेस नेताहरुले दौडधुप तीव्र बनाएका छन् । आकांक्षीहरु उम्मेदवारी घोषणा गरेर प्रचारप्रसारमा जुटेका छन् । अछामका पूर्वराज्यमन्त्री गोविन्दबहादुर शाह, बझाङ घर भएका पूर्वराज्यमन्त्री तथा पूर्वराजदूत अर्जुनजंगबहादुर सिंह र नेपाल विद्यार्थी संघका पूर्वकेन्द्रीय उपाध्यक्ष डोटीका नेता पुष्पकुमार शाहीले प्रदेश सभापतिमा उमेदवारी घोषणा गरिसकेका छन्। लगातार दुई कार्यकालदेखि कांग्रेस कैलालीको सभापति रहेका नरनारायण शाह र कैलालीकै लम्कीका हिमबहादुर रावलले पनि प्रदेश सभापतिमा उमेदवारी घोषणा गरेका छन् । तर सभापतिमा देउवा र पौडेल पक्षको साझा उमेदवारको खोजी भइरहेको छ । डोटीका कांग्रेस नेता वीरबहादुर बलायरलाई प्रदेश सभापतिमा साझा उम्मेदवारका रुपमा अगाडि बढाउने तयारी भइरहेको कांग्रेस स्रोतले जनाएको छ । शुक्रबार मनोनयन र शनिबार निर्वाचन हुने कार्यतालिका रहेको छ । प्रदेश अधिवेशनमा कानुनमन्त्री दिलेन्द्र बडु, पूर्वमन्त्रीहरु द्वय रमेश लेखक, एनपी साउद र वीरबहादुर बलायरसहितका नेताहरुको सहभागिता रहेको छ।"
प्रधानन्यायाधीश जबराको स्वास्थ्य अवस्था सुधारोन्मुख,"काठमाडौं : प्रधानन्यायाधीश चोलेन्द्र शम्शेर जबराको स्वास्थ्य अवस्था सुधारोन्मुख रहेको छ। प्रधानन्यायाधीश जबराको स्वास्थ्य अवस्था सुधारउन्मखु रहेको बलम्बुस्थित सशस्त्र प्रहरी बल, नेपाल एपिएफ अस्पतालले जनाएको छ। अस्पतालका प्रवक्ता सशस्त्र प्रहरी उपरीक्षक डा प्रवीन नेपालले बिहीबार जारी गरेको विज्ञप्तिमा जबराको स्वास्थ्य अवस्था सुधारोन्मुख रहेको उल्लेख छ । प्रधानन्यायाधीश जबरा यही मङ्सिर १३ गते सो अस्पतालमा भर्ना भएका थिए। उनमा कोभिड१९ निमोनियाको समस्या देखिएको छ।"
न्यायाधीश कार्कीलाई कार्यवाहक प्रधानन्यायाधीशको जिम्मेवारी लिन बारको आग्रह,"काठमाडौं : न्यायाधीश दिपककुमार कार्कीलाई कायममुकायम प्रधानन्यायाधीशको जिम्मेवारी लिन कानुन व्यवसायीले आग्रह गरेका छन्। प्रधानन्याधीश चोलेन्द्र शमशेर जबराप्रति असन्तुष्ट न्यायाधीश, नेपाल बार एसोसिएसन, सर्वोच्च बारबीच भएको छलफलमा कानुन व्यवसायीहरुले इजलास प्रभावित भएको भन्दै वरिष्ठ न्यायाधीश कार्कीसँग यस्तो आग्रह गरेका हुन्। बुधबार सर्वोच्चमा सुनुवाइ प्रभावित भएपछि आगामी कदमबारे न्यायाधीश र नेपाल बार तथा सर्वोच्च बार एसोसिएसनका पदाधिकारीबीच छलफल गर्ने निर्णय भएको थियो। प्रधानन्यायाधीश चोलेन्द्र शमशेर जबराले कायममुकायम प्रधानन्यायाधीश नतोकिदिँदा सर्वोच्च अदालतमा मुद्दाको पेसी तोक्न समेत अन्योल भएको छ। प्रधानन्यायाधीश जबरा कोरोना भाइरसबाट संक्रमित भइ अस्पताल भर्ना भएपछि मुद्दाको पेसी प्रभावित भएको हो। जबरा बलम्बुस्थित सशस्त्र प्रहरी बल अस्पतालमा उपचारत छन्। नेपालको संविधानको धारा १२९(६) अनुसार प्रधानन्यायाधीशको पद रिक्त भएमा वा कुनै कारणले आफ्नो पदको काम गर्न असमर्थ भएमा वा बिदा बसेको वा नेपालबाहिर गएको कारणले सर्वोच्च अदालतमा उपस्थित हुन नसकेमा वरिष्ठतम् न्यायाधीशले कायममुकायम प्रधानन्यायाधीश भइ काम गर्ने व्यवस्था छ। तर अस्पतालमा भर्ना भएका जबराले बिदा लिएका छन् न त कुनै न्यायाधीशलाई कायममुकायम प्रधानन्यायाधीश तोकेका छन्। बुधबार गोला प्रकियाबाट पेसी तोकिएपनि कायममुकायम प्रधानन्यायाधीश नहुँदा सुनुवाइ प्रभावित भएको थियो। त्यस दिन २ एकलसहित ११ इजलास तोकिए पनि मुद्दाको सुनुवाइ भने भएन। यता सत्ता गठबन्धनले पनि प्रधानन्यायाधीशलाई बिदामा बस्न सुझाव दिइसकेको छ।"
उच्च पहाडी र हिमाली भूभागमा हिमपातको सम्भावना,"काठमाडौं : पश्चिमी न्यूनचापीय प्रणालीको प्रभावले आगामी तीन दिन देशभर बदली हुनाका साथै उच्च पहाडी तथा हिमाली भागमा हिमपात हुने भएको छ। जल तथा मौसम विज्ञान विभागका अनुसार नेपालमा पश्चिमी वायुसँगै पश्चिमी न्यूनचापीय प्रणाली (पश्चिमी ट्रफ) र अरब सागरमा बनेको न्यूनचीय क्षेत्र (कम दबाब प्रणाली) को चापका कारण बदलीसँगै ती स्थानमा हिमपातको सम्भावना देखिएको हो। यो क्रम आगामी शनिबारसम्म कायम रहने भएको छ। हाल देशको सुदूरपश्चिम, कर्णाली, लुम्बिनी तथा गण्डकी प्रदेशमा सामान्यदेखि पूर्ण बदली रही बाँकी भागमा आंशिकदेखि सामान्य बदली भएको छ। दिउँसो देशभर सामान्यदेखि पूर्ण बदली रही सुदूरपश्चिम, कर्णाली, लुम्बिनी तथा वाग्मती प्रदेशका पहाडी भागमा हल्कादेखि मध्यम वर्षा हुनाका साथै ती प्रदेशका उच्च पहाडी र हिमाली भागका धेरै स्थानमा माध्यमदेखि भारी हिमपातको सम्भावना रहेको मौसम पूर्वानुमान महाशाखाले जनाएको छ। भोलि देशभर सामान्यदेखि पूर्णतया बदली रही कर्णाली, लुम्बिनी तथा वाग्मती प्रदेशका पहाडी भागमा हल्कादेखि मध्यम वर्षा र उच्च पहाडी र हिमाली भागको केही स्थानमा मध्यमदेखि भारी हिमपातको सम्भावना रहेको औँल्याइएको छ। मौसम पूर्वानुमान महाशाखाको पछिल्लो विवरण अनुसार आज काठमाडौँ उपत्यकाको न्यूनतम तापक्रम आठ दशमलव शून्य डिग्री र अधिकतम तापक्रम २२ दशमलव चार डिग्री सेल्सियस रहेको छ। त्यस्तै बिहीबार सबैभन्दा कम जुम्लाको न्यूनतम तापक्रम पाँच दशमलव शून्य डिग्री र सबैभन्दा धेरै भैरहवाको अधिकतम तापक्रम ३० दशमलव शून्य डिग्री सेल्सियस रहेको छ।"
राप्रपा अध्यक्षको उम्मेदवार बन्न १ लाख शुल्क,"काठमाडौं: राष्ट्रिय प्रजातन्त्र पार्टीको अध्यक्षको उम्मेदवारी शुल्क एक लाख रुपैँया तोकिएको छ। राप्रपा केन्द्रीय निर्वाचन समितिले तय गरेको निर्वाचन कार्यतालिका अनुसार अध्यक्षको उम्मेदवार बन्न १ लाख शुल्क निर्धारण गरीएको हो। त्यस्तै केन्द्रीय उपाध्यक्ष पदको उमेदवार बन्न ७५ हजार तोकिएको छ। केन्द्रीय महामन्त्री पदको लागि ५० हजार, केन्द्रीय सदस्यको लागि १५ हजार तोकिएको केन्द्रीय निर्वाचन समितिले जनाएको छ। राप्रपाको निर्वाचन १५,१६ र १७ मा काठमाडौंको भृकुटीमण्डपमा जारी छ।"
सहकारी पीडितको माइतीघरमा प्रदर्शन (फोटो फिचर),"काठमाडौं : सिभिल सेभिङ्स एण्ड क्रेडिट कोअपरेटिभ्सका बचतकर्ताहरुले काठमाडौंको माइतीघरमा प्रदर्शन गरेका छन् । सहकारीले पैंसा फिर्ता नदिएको भन्दै उनीहरुले प्रदर्शन गरेका हुन्। सहकारीले खुलेयाम बचतकर्ताको पैंसा ठगी गर्दा पनि सरकार र मातहतका निकाय मौन भएको भन्दै कारबाहीको माग गर्दै आन्दोलनमा उत्रिनु परेको उनीहरु बताउँछन्। उनीहरुले प्रधानमन्त्री, जिल्ला प्रशासन कार्यालय, महान्यायाधीवक्तालाई समेत ज्ञापनपत्र बुझाउने बताएका छन् ।"
"मोनोक्लोनल थेरापी स्वीकृतका लागि बेलायतको 'ग्रिन सिग्नल', ओमिक्रोन भेरियन्टलाई समेत उपयोगी हुने",लन्डन: बेलायत सरकारले सोट्रोभिमाब भनिने मोनोक्लोनल थेरापी प्रयोगको लागि 'ग्रिन सिग्नल' दिएको छ। कोरोना भाइरसको संक्रमणबाट उच्च जोखिममा रहेकाहरुका लागि यो एकदमै उपयोगी भएको बताइएको छ। औषधि उत्पादन गर्ने कम्पनी ग्लैक्सोस्मिथक्लाइनले कोरोनाको गम्भीर प्रकृतिका बिरामीहरुमा यसले काम गरेको बताएको छ। ग्लैक्सोस्मिथक्लाइन औषधि उत्पादन गर्ने जोन्सोन एन्ड जोन्सन र फाइजरपछि विश्वकै तेस्रो ठूलो कम्पनी हो। अफ्रिकाबाट सुरु भएको कोरोना भाइरसको नयाँ भेरियन्ट ओमिक्रोन विश्वभरि तीव्ररुपमा फैलिरहेका बेला बेलायतले यसलाई प्रयोगमा ल्याउन लागेको अलजजिराले उल्लेख गरेको छ। अमेरिकाका पूर्व राष्ट्रपति डोनाल्ड ट्रम्प कोरोना संक्रमित हुँदा यही थेरापीको माध्यमबाट कोरोनामुक्त भएको त्यतिबेला अन्तर्राष्ट्रिय सञ्चारमाध्यमले उल्लेख गरेका थिए।
"४९ अंकले घट्यो नेप्से, सबै परिसूचक राताम्मे","काठमाडौं : सेयर कारोबारको अन्तिम दिन बिहीबार नेप्से परिसूचक फेरि ओरालोतिर लागेको छ। साताको तीनदिन निरन्तर ओरालो लागेको नेप्से बुधबार भने सामान्य अंकले बढेको थियो। सो दिन नेप्से ५२८ अंकले बढेर २६ सय ३३ विन्दुमा बन्द भएको थियो। यसदिन नेप्से ४९०४ अंकले घटेर २५ सय ८४६१ विन्दुमा पुगेर बन्द भयो। कारोबारमा आएका २३१ कम्पनीको ७९ लाख ३२ हजार ७३१ कित्ता सेयर ३ अर्ब ४१ करोड ३५ लाख ८९ हजार १२६ रुपैयाँमा किनबेच भयो। यसदिन कारोबारमा आएका १३ वटै समूहको सूचक घटेको छ। डेभलपमेन्ट बैंक र अन्य समूहको परिसूचक सर्वाधिक घटेको छ। डेभलपमेन्ट बैंकको ३८२ र अन्य समूहको ३६४ अंकले ओरालो लागेको हो। यस्तै जलविद्युतको २२, निर्जीव विमाको २०९, सामूहिक लगानी कोषको २४९ प्रतिशतले सेयर मूल्य घट्दा बाँकी अन्य समूहको १७१ प्रतिशतसम्म घटेको छ। यसदिन दुई कम्पनीको सेयर मूल्य सकारात्मक सर्किट लेभलमा कारोबार भएको छ। स्याम्लिङ पावर र न्यादी हाइड्रोपावरको क्रमश ९९९ र ९९८ प्रतिशतले सेयर मूल्य बढेको हो। यस्तै कारोबार रकमका आधारमा महालक्ष्मी विकास बैंक शीर्षस्थानमा रह्यो। सो कम्पनीको १२ करोड ४३ लाख ३९ हजार ३०६ रुपैयाँमा सेयर खरिदबिक्री भयो। बुधबार कारोबार रकमका आधारमा नेपाल दूरसंचार कम्पनी शीर्षस्थानमा रह्यो। सो कम्पनीको १४ करोड ५३ लाख ९३ हजार ९९ रुपैयाँमा सेयर खरिदबिक्री भएको थियो।"
मधुमेहले आँखामा कसरी असर गर्छ ?,"काठमाडौं : मधुमेहले शरीरका महत्वपूर्ण अंगहरु जस्तै स्नायु, मिर्गौला, मुटुका साथै आँखामा विभिन्न जटिल समस्याहरु निम्त्याउँछ । पटकपटक आनो आउने, आँखा सुख्खा हुने, छिटोछिटो चस्माको पावर परिवर्तन हुने, मोतिविन्दु छिटो देखा पर्ने, जलविन्दुको सम्भावना बढि हुनेलगायत आँखाको पर्दामा गम्भीर असर देखापर्छ । यसरी रेटिनामा देखा पर्ने जटिलतालाई डायबेटिक रेटिनोपेथि भनिन्छ जसले अन्त्यमा मानिलाई दृष्टिबिहीन पनि बनाउन सक्छ । एक तथ्याकं अनुसार संसारमा ४८ प्रतिशत अन्धोपना यहि कारणले हुने गरेको पाइएको छ । मधुमेहले मुख्यतः आँखाको पर्दाको रक्तसञ्चारमा प्रभाव पार्छ । मधुमेहको राम्रो नियन्त्रण नहुँदा ग्लूकोजको मात्रा बढ्न गइ रेटिनाका रक्तनलीमा प्रतिकुल असर पर्छ । जसले गर्दा पर्दाको दृष्टि केन्द्रमा सुजल तथा रक्तश्राव हुनगइ दृष्टि कमजोर हुन्छ । यदि समयमै उपचार नभएमा अनावश्यक नयाँ रक्तनलीहरुको विकास भइ दृष्टि सदाका लागि गुम्न सक्छ । यो समस्या केहि समयपछि मधुमेहका प्राय सबै बिरामीमा देखा पर्छ । रेटिनामा असर भएपनि व्यक्तिलाई कुनै लक्षण हुँदैन । दृष्टि धमिलो हुँदा पर्दामा अपुरणीय क्षति भइसकेको हुनसक्छ । मधुमेहले हुने अन्धोपनाबाट कसरी बच्ने ? चिनी रोगलाई सबै नियन्त्रणमा राख्नुपर्छ । मधुमेह रोग पहिचान हुनासाथ र त्यसपछि कम्तिमा वर्षमा एकपटक नियमित आँखाको नानी फुलाई नेत्र चिकित्सकसँग आँखाको परीक्षण गराउनुपर्छ ।अन्यथा आँखा देख्न कम भएपछि मात्र अस्पताल आउँदा मधुमेहले आँखामा धेरै गम्भीर असर पारिसकेको हुनसक्छ जसले गर्दा दृष्टि बचाउन गाहे पर्न सक्छ । मधुमेहले मिर्गौलामा असर गरिसकेकाहरुमा उच्च रक्तचापको समस्या र गर्भवतीका आँखामा असर धेरै देखिने भएकाले यस्ता खालका व्यक्तिहरुले विशेष सावधानी अपनाउनुपर्छ । धुमपानबाट टाढा रहनुपर्ने हुन्छ । मधुमेहले आँखामा असर गरिसकेको भए नेत्र विशेषज्ञको सल्लाह अनुसार नियमित आँखा परीक्षण तथा उपचार गराउनुपर्छ । अतः रगतमा चिनीको मात्रालाई नियन्त्रणमा राखि रोगको गम्भीरता अनुसार समयमै आँखाको उपचार गर्न सकिन्छ । अन्यथा आँखाको ज्योति सधैंका लागि गुमाउनुपर्ने हुन्छ। स्रोत : तीलगंगा आँखा प्रतिष्ठान"
"पशुपति क्षेत्रमा भक्तजनको भीड, बाला चतुर्दशी मेलाको तयारी पूरा","काठमाडौं : दिवङ्गत पितृका नाममा महादीपदान गर्न आउने भक्तजनको बिहीबार बिहानैदेखि पशुपति क्षेत्रमा भीड लाग्न थालेको छ । बेलुकी बत्ती बालिने भए पनि आज पशुपति क्षेत्रमा लाखौँ भक्तजन आउने भएकाले ठाउँको व्यवस्था गर्न बिहानैदेखि भक्तजन आएका हुन् । पशुपति क्षेत्रमा सहजरुपमा बत्ती बालेर बस्ने स्थान पाउन मुस्किल हुने गरेको तेह्रथुमबाट बत्ती बाल्न आएका श्याममणि ढुङ्गानाले गुनासो गरे। मार्गशीर्षकृष्ण त्रयोदशीको बेलुकी पशुपतिनाथमा दिवङ्गत पितृका नाममा महादीपदान गरिन्छ । रातभर जाग्राम बसेर मार्गशीर्षकृष्ण चतुर्दशीका दिन बिहान दीप वाग्मतीमा सेलाएर पशुपति क्षेत्रका विभिन्न स्थानमा शतबीज छरिन्छ । यसो गरेमा दिवङ्गत पितृको सद्गति हुनुका साथै शान्ति पाउने धार्मिक विश्वास छ । पशुपति क्षेत्रमा बाला चतुर्दशी मेलाका सबै तयारी पूरा भएको पशुपति क्षेत्र विकास कोषले जनाएको छ । काठमाडौँका प्रमुख जिल्ला अधिकारीको अध्यक्षतामा बसेको सुरक्षा समितिको बैठकले आज बिहानदेखि पशुपति क्षेत्रमा सुरक्षाका सबै व्यवस्थापन गरेको कोषका कार्यकारी निर्देशक डा घनश्याम खतिवडाले जानकारी दिए । यसका लागि भकुण्टोलस्थित कारपार्कमा नेपाल प्रहरी र सशस्त्र प्रहरीको सुरक्षा मूल शिविर खडा गरिएको छ । पशुपति क्षेत्रको मुख्य भागस्थित शतबीज मार्ग र बत्ती बाल्ने स्थानमा आवश्यकताअनुसार सुरक्षाकर्मीको परिचालन गरिएको छ । सुरक्षाकर्मीले पशुपति क्षेत्रमा मांस, मदिरा एवं नशालु पदार्थको सेवन तथा बिक्री वितरण पूर्णरुपमा निषेध गरेको छ । यसका लागि अनुगमन गर्न प्रभावकारी संयन्त्र निर्माण गरिएको कोषले जनाएको छ । शतबीज छर्न विशेषरुपमा भक्तजनको भीड लाग्ने मृगस्थली क्षेत्रमा पनि कोषका सुरक्षाकर्मीसहित नेपाल प्रहरी र सशस्त्र प्रहरी बल खटाइएको छ । भुवनेश्वरीअघि शङ्कराचार्य मठको पश्चिम बाटोमा सामुदायिक प्रहरी र स्वयंसेवक परिचालन गरिएको छ । खोजखबर केन्द्र पनि त्यस क्षेत्रमा सञ्चालन गरिँदैछ । पालको व्यवस्था काठमाडौँ महानगरपालिकाको सहयोगमा कोषले घुम्ती शौचालयको व्यवस्था पशुपति क्षेत्रमा गरेको छ । बत्ती बाल्ने भक्तजनका लागि वनकाली, शङ्कराचार्य मठ, चार शिवालय एवं अन्य स्थानमासमेत नेपाली सेना, सशस्त्र र प्रहरीको सहयोगमा पाल टाँगिएको छ । बत्ती बाल्न एवं शतबीज छर्न आउने भक्तजनका लागि तिलगङ्गा र भण्डारखालमा सवारी पार्किङको व्यवस्था मिलाइएको छ । मेलाका लागि महानगरी ट्राफिक प्रहरी प्रभाग गौशालाबाट ट्राफिक एवं सवारी व्यवस्थापनको काम गर्ने गरी जिम्मेवारी तोकिएको छ । मन्दिर तथा त्यसअघिको मुख्य क्षेत्रमा पराल लैजान कोषले निषेध गरेको कार्यकारी निर्देशक खतिवडाले सुनाए। मूल मन्दिरको पश्चिमढोका र दक्षिणढोका अघि भक्तजनलाई बत्ती सल्काउने व्यवस्था मिलाइएको छ । श्री पशुपतिनाथ अमालकोट कचहरीबाट दाउराको व्यवस्था गरी कैलाश चउर, हंशमण्डप, चार शिवालय आदि स्थानमा जाडोबाट बच्न धुनी जगाउने व्यवस्था मिलाइएको छ । दाउरा नपुग भएमा दि टिम्बर कर्पोरेशन पशुपतिबाट पछि भुक्तानी गर्ने गरी कोषको सिफारिसमा लैजाने व्यवस्था मिलाइएको छ । मन्दिर प्राङ्गण एवं मुख्य क्षेत्रभित्र शतबीज नछर्न उम्रने खाली ठाउँमा मात्र छर्न कोषले भक्तजनलाई आह्वान गरेको छ । यसका लागि सुरक्षाकर्मी एवं स्यवंसेवक परिचालन गरेर व्यवस्थित गरिएको छ । महानगरपालिका र अधिकार सम्पन्न वाग्मती सभ्यता एकीकृत विकास समितिको सहकार्यमा फोहर व्यवस्थापन एवं सरसफाइको व्यवस्था मिलाइएको छ । बत्ती शुल्क उठाए कारबाही गरिने कसैले बत्ती शुल्क उठाएमा प्रचलित कानुनबमोजिम कारबाही गर्ने कोषले जनाएको छ । यसका लागि अनुगमन टोली पनि खटाइएको छ । शतबीज छरिसकेपछि पशुपति क्षेत्रमा श्रीपशुपतिनाथको कवच, मुकुट, नागमणि, एकमुखे रुद्राक्ष, दर्शन गर्ने व्यवस्था मिलाइएको छ । सुरक्षा निकाय एवं कोषका कर्मचारीको सहयोगमा यी सामग्री दर्शनको व्यवस्था शुक्रबार बिहान मिलाइएको छ । पशुपतिनाथको मुख्य क्षेत्र बाहिर विभिन्न सङ्घसंस्थाले स्वास्थ्य शिविर खडा गरेका छन् । काठमाडौँ उपत्यका खानेपानी लिमिटेडको सहयोगमा कोषले खानेपानी र स्नान गर्ने पानीको व्यवस्थापन गरेको छ । मेला क्षेत्र र शतबीज मार्गमा नेपाल विद्युत् प्राधिकरणसँगको सहकार्यमा पर्याप्तमात्रामा बत्ती बल्ने व्यवस्था मिलाइएको छ । नेपाल टेलिकम एवं दूरसञ्चार प्राधिकरणको सहयोगमा पशुपति क्षेत्रमा मेला अवधिभर बिटिएस सेवाको व्यवस्था मिलाइएको छ । बाला चतुर्दशीका अवसरमा पशुपति क्षेत्रमा बजार राख्नेसँग दस्तुर लिइने भएको छ । सोही अवसरमा बत्ती बाल्नुपर्ने तर आफू उपस्थित हुन नसक्नेसँग कोषले शुल्क लिएर सेवा उपलब्ध गराउने भएको छ । रु एक हजारको रसिद काटेपछि कोषले नै बत्ती बालेर रातभर कुरी बिहान वाग्मती सेलाउने व्यवस्था मिलाएको छ । रुद्रगारेश्वर क्षेत्रमा यो सेवाको व्यवस्था मिलाइएको कर्मचारी गोकर्ण पौडेलले जानकारी दिए। मेला क्षेत्रमा आइपर्नसक्ने सम्भावित दुर्घटना हुन नदिन सशस्त्र प्रहरी बल विपद् व्यवस्थापन गणको सहकार्यमा पशुपति पश्चिम ढोका र कैलाश चउरमा व्यवस्था मिलाइएको छ। जहाँ सशस्त्रको टोली तैनाथ गरिसकिएको छ । महानगरीय प्रहरी वृत्त गौशालामा दमकलको व्यवस्था गरिएको छ । मेलाका लागि नेपाल प्रहरीले पनि विपद् उद्धार टोली पशुपति क्षेत्रमा खटाएको कोषले जनाएको छ । मेला क्षेत्रमा नेपाली सेनाको १४ नं बाहिनी एयरपोर्टका तर्फबाट सैनिक गस्तीको समेत प्रबन्ध मिलाइएको छ । मेलाका क्रममा पशुपति क्षेत्रमा गरगहना लगाएर नआउन अनुरोध गरिएको छ । साथै मदिरा सेवन गरेर पशुपति क्षेत्रमा आए होहल्ला एवं हुलहुज्जत गरेमा पनि कारबाही गरिने जनाइएको छ। रासस"
कांग्रेस महाधिवेशन : काठमाडौंका तीन ठाउँबाट मतदान हुने,"काठमाडौं : नेपाली कांग्रेसले १४ औं महाधिवेशनमा नेतृत्व चयनका लागि हुने चुनावको मतदानस्थलहरू काठमाडौंका तीन ठाउँमा तोकेको छ । काठमाडौंको भृकुटी भण्डप, महेन्द्र पुलिस क्लब र राष्ट्रियसभा गृहमा महाधिवेशन हुने प्रवक्ता विश्वप्रकाश शर्माले जानकारी दिए। मतदाताहरूले २९ वटा मतपत्रमा मतदान गर्नुपर्ने हुन्छ । एक मतदातालाई मतदान गर्न करिब ४५ मिनेटदेखि १ घण्टासम्म समय लाग्ने गर्छ । कांग्रेसका ८ लाख ४० हजार १ सय ६ जना क्रियाशील सदस्य छन् । जसमध्ये प्रदेश नम्बर १ मा १ लाख ७४ हजार ८ सय १३, प्रदेश नम्बर २ मा १ लाख ९ सय ९९, प्रदेश,बागमतीमा १ लाख ८७ हजार ३ सय ३५, गण्डकीमा ४ मा १ लाख १८ हजार १ सय ४५, लुम्बिनीमा १ लाख ३१ हजार १ सय १७, कर्णालीमा ५३ हजार ५ सय ९६ र सुदूरपश्चिम प्रदेशमा ७ मा ७५ हजार १ सय १ जना छन् । ६ लाख ४४ हजार ५ सय ६५ जना पुरुष र १ लाख ९५ हजार ३ सय ७२ महिला मतदाता रहेका छन् । महाधिवेशनको मंसिर २४ गते काठमाडौंमा उदघाटन् हुनेछ । २५ गते मनोनयन दर्ता, २६ गते उम्मेदवारको अन्तिम सूची प्रकाशन र २७ गते मतदान गर्ने कार्यतालिका बनाइएको छ ।"
राष्ट्रियताको मर्मभित्रको कर्म,"नेतृत्वले सोच अनि नागरिकले कर्म बदलेर मात्र राष्ट्रियताको मर्म प्रवर्द्धन हुन्छ। राष्ट्रियताको व्यापक बहसले बेलाबखत हाम्रो पूरै समाजलाई तरंगित बनाइदिन्छ। राजनीतिदेखि नागरिकबाट समेत अपारस्परिक अवधारणाहरू आउँछन्। गनिएका समाजशास्त्रीहरूले राष्ट्रियतालाई अंग्रेजी शब्द नेसनालिटीको अनुवादका रूपमा बुझाउँदा समस्या झन् गहिरिँदैछ। बाबुआमाको सेवा गर्नु सन्तानको धर्म हो को अनुवाद सर्भिङ द प्यारेन्ट्स इज चिल्ड्रेन्स् रिलिजन हुन सक्दैन। पूर्वीय दर्शनमा धर्मलाई कोरा परम्परा (रिचुअल)सँग नभै दायित्व (डियुटी)सँग जोडिन्छ। यहाँ सन्तति र अभिभावकबीच औपचारिक नभै अद्वितीय आत्मीय सम्बन्ध रहन्छ। हामीले गहना ठान्ने सन्तानलाई पश्चिमाहरू बोझ मान्छन्। आजकल अघिकांश उनीहरू परिवारप्रति नकारात्मक छन्। विवाह गर्दैनन्, गर्नेहरू पनि बच्चा जन्माउँदैनन्, भ्रूणहत्या गर्छन्, थुप्रैले सरोगेसी गर्छन्। जन्माउनेले पनि आफूले होइन, भाडाका मानिसबाट स्याहार गराउँछन्। बच्चाले बाबुआमाको स्नेह र आलिंगन पाएको हँुदैन, बच्चाले पनि बाबुआमालाई सेवा गर्नुपर्ने कर्तव्य ठान्दैन। बाबुआमाको सेवा उनीहरूलाई औपचारिकता मात्र हो, हामीलाई दायित्व, तसर्थ हामीमा धर्मको भाव फरक छ। बुद्घको धम्म र प्राचीन दार्शनिक मनुको राजधर्मका सिद्घान्तहरूले यसलाई प्रस्ट्याउँछ। ट्रान्सलेसन अर मिसट्रान्सलेसन नामक लेखमा निराद सी चौधरी भन्छन्, अनुवादले भावनासँगै व्यावहारिक समानता नबोकेमा त्यो घातक र बेअर्थको हुन्छ। नेसनालिटीको भाषिक अनुवादलाई राष्ट्रियता सम्झनु समस्याको पहिलो जड हो। अपूर्ण बुझाइ ज्ञानको हिंसा (इपिस्थेमिक भाइलेन्स) हिंसाका अनेकन रूपमध्ये प्रमुख हो। आजकल मानवअधिकार, प्रजातन्त्रलगायत राष्ट्रियतामाथि पनि अन्धभक्त रूपमा पश्चिमी अवधारणालाई स्वीकारिँदैछ। राष्ट्रियता आफ्नो ठाउँ र संस्कृतिको निरन्तर माया, संवर्द्धन र समृद्घिकोे सत्कर्म हो। केवल परिचयपत्रमा जन्मेको ठाउँ उल्लेख गर्नु मात्र होइन। जन्मिएका कारणले होइन, दायित्व निवारणका आधारले राष्ट्रियता प्रस्टिन्छ। कविता वा स्टाटसमा लेखेर राष्ट्रियताको जगेर्ना हुँदैन। गुलाब नाम दिँदैमा गोबरबाट सुवासना प्रसारित हँुदैन। त्यस्तै अकाट्य तर्कका प्रवचनले मात्र राष्ट्रियता निर्माण हुँदैन। राष्ट्रियताका तर्कलाई दमदार देखाउन राजनीतिकर्मी अरूको उछितो काढ्ने अनि विद्वान्हरू विश्वविद्यालयमा उष्ण बहस पैरवी गर्नेमा तम्सन्छन्। तर राष्ट्रियता नेतृत्वले दिने र नागरिकले माग्ने विषय होइन। राष्ट्रियता भाषणबाजी कम र कर्म बढीको सरोकार हो। कर्मको सरोकार हरेक नागरिकबाट माटोप्रतिको मायासँगै जिम्मेवारीको सफल सम्पादन राष्ट्रियताको मुख्य आधारशीला हो। यसमा नेतृत्व राष्ट्रवादी र नागरिक देशभक्त हुनुपर्छ। इतिहास अनि माटो बिर्सनेसँग राष्ट्रियता हँुदैन। भाषणबाजीमा होइन, राष्ट्रियता व्यवहारमा देखिनुपर्छ। आत्मसम्मान र सार्मथ्य कमजोर भएमा राष्ट्रियता कमजोर हुन्छ। जसरी व्यापार अनि मुनाफा घटेमा कम्पनीको सेयर मूल्य घट्छ। त्यसरी नै राष्ट्र कमजोर भएपछि राष्ट्रियता त्यसरी नै स्खलित हुन्छ। सेयर बजारको दैनिक सूचांक हेर्दैमा मूल्य बढ्दैन, सबै मिलेर कम्पनीलाई राम्रो बनाउनुपर्छ। राष्ट्रियताको प्रवर्द्धनका लागि सबैले मिलेर देशलाई सबल र सक्षम बनाउनुपर्छ। देश सानो वा ठूलो हुँदैमा राष्ट्रियतामा फरक पर्दैन, पहिले आन्तरिक प्रगतिलाई चुस्त पार्नुपर्छ। डिल्लीरमण रेग्मीको अनुभव र अनुभूति अनि सरदार भीमबहादुर पाँडेको त्यस बखतको नेपाल पुस्तकमा विगतमा हामो राष्ट्रियता कति अब्बल थियो भन्ने लोभलाग्दो सप्रमाण वर्णन छ। राष्ट्रियता सबै देशभक्त नागरिक मिलेर बढावा गर्ने सामरिक समृद्घि अनि मनोवैज्ञानिक सन्तुष्टि र सम्पत्ति हो। देशलाई आर्थिक हिसाबले सबल र आत्मनिर्भर बनाऔं। अधिक कलकारखाना खोलौं र व्यापक रोजगारी बढाऔं। सम्भावित सबै खनिज तथा स्रोतसाधनको अधिकतम सदुपयोग गरौं। स्वदेशी उत्पादन प्रयोग गरौं। कर्मचारीले जागिरे प्रवृत्ति नदेखाऔं। चाणक्य अर्थशास्त्रमा लेख्छन्, माछाले पानी र कर्मचारीले घुस कत्तिखेर खान्छ भन्ने देखिँदैन। अहिले पनि सरकारी कर्मचारीमाथि आमधारणा सकारात्मक छैन, यसलाई परिवर्तन गराऔं। हाम्रो विराट संस्कृति र सभ्यतालाई जोगाऔं। नागरिकका प्रतिनिधिले वास्तवमा नै जनताको सेवा गरौं। स्थानीय र प्रदेशका सरकारहरू आफ्नो क्षेत्रलाई अब्बल बनाउन तल्लिन बनुन्। अबको समयमा राजनीतिक शक्ति अनि युद्घपोतसट्टा व्यापार तथा वाणिज्यबाट अरू देशमाथि आधिपत्य जमाउन सहज हुन्छ। आक्रामक विश्व व्यापारका लागि चीनबाट बेल्ट एन्ड रोड इनिसिएटिभ (बीआरआई) तथा भारत एवं जापानबाट एसियाअफ्रिका ग्रोथ कोरिडोर (एएजीसी) नामक महत्त्वाकांक्षी अवधारणाहरू आए। दुवै देशले अथाह उत्पादन र अकल्पनीय व्यापार गर्नेछन्। हाम्रो केन्द्रीय नेतृत्वले यस्तै गरी देशलाई आर्थिक हिसाबले सबल बनाउँदै अन्तर्राष्ट्रिय पहिचान स्थापित गराउने नयाँ र मौलिक योजनाहरू तयार गरोस्। न्यायालयलाई नागरिकको भरोसा र सम्मानयोग्य बनाऔं। शिक्षा समृद्घ होस्। यो देशमा काम छैन, लक्ष्य नै विदेश जाने भनेर नसिकाऔं। यही भविष्य देखाऔं, आफू पनि यही दुःख गर्न सिकौं। भारतले प्याज निर्यात रोकेपछि चीनबाट आयात खोज्नै होइन, आफैं उत्पादन गर्ने राष्ट्रियता रोजौं। अमेरिकासँग केवल चार सय वर्षको इतिहास छ। हाम्रो समाजमा सामान्य भेदभाव हुँदा त्यहाँ क्रूर शोषण र दास प्रथा थियो। तीन सय वर्षपहिले अस्ट्रेलियाको कुनै नामनिशान थिएन। हामीसँग पाँच हजार वर्ष लामो वैज्ञानिक सभ्यता छ। बुद्घबाट प्रसारित सत्कर्म, पञ्चशील, अष्ठशील, दशशील, मनुको राजधर्म, कौटिल्यको सप्तांग, कन्फुसियसको सचेत नागरिक समाजका अवधारणाले पूर्वीय समाजभित्रको हामो देश समृद्घ थियोे। त्यसैले, सबैले आफ्नो सामथ्र्य चिनौं, कुनै न कुनै सत्कर्म गरौं। समाज र देशलाई अधिक फाइदा पुग्नेगरी आफ्नो कार्य सम्पादन गरौं। पत्रकारले खाली निराशा मात्र नभरौं। सबै पेसाकर्मीले दैनिक कर्मलाई जागिर नभई राष्ट्रप्रतिको जिम्मेवारीको रूपमा निर्वाह गरौं। वैभवशाली र सार्थक देशको सपना देखौं, सबैले देश र समाजको हितमा मात्र काम गरौं। राष्ट्रियताको प्रवर्द्धनका लागि सबैले मिलेर देशलाई सबल र सक्षम बनाउनुपर्छ। देश सानो वा ठूलो हुँदैमा राष्ट्रियतामा फरक पर्दैन, पहिले आन्तरिक प्रगतिलाई चुस्त पार्नुपर्छ। अति उपभोक्तावादी संस्कृतिले हामी आफ्ना सामानहरू सस्तोमा बेचेर विदेशी बहुराष्ट्रिय कम्पनीका उत्पादन खरिद गर्दै आफैंलाई गरिब बनाइरहेछौं। व्यापार घाटा १० खर्ब नाध्न थालिसक्यो। आँप बेचेर जुस किन्ने अनि दहीमही त्यागेर विदेशी कोल्ड ड्रिन्स र ह्विस्कीका पछि लाग्न छोडौं। जंक फुडले जैविक र आर्थिक दुवै स्वास्थ्य बिगार्दैछ। जन्मदिनमा बत्ती निभाउने नमिल्दो कुराको नक्कल नगरौं। अरूको अन्धभक्त नक्कलले हाम्रो परिचय सकिँदैछ। लिच्छविकालमा तिब्बतसँग नेपालको राम्रो व्यापार थियो, हाम्रो सम्मान थियो। जंगबहादुर बेलायत भ्रमणमा जाँदा त्यहाँकी महारानी बराबरको सलामी माग्ने हैसियत थियोे। नेपालले तिब्बत, बेलायत, इरान, अफगानिस्तानलगायत केही देशलाई व्यापारसँगै प्रशस्तै आर्थिक सहयोगसमेत दिन्थ्यो। नेपालको आफ्नै भेषभूषा, भाषा, खानपिन, संस्कृति, छुट्टै परिचय अनि सम्मानित पहिचान थियो। अहिले हामी अरूको सिनेमा हेर्छौं, खाना पनि अरूकै खान्छौं। पोसाक अरूको नक्कल गर्छौं, देशलाई अरूसँग भिख मागेर चलाउँछौं अनि कसरी बाँच्छ राष्ट्रियता ? बुद्घ, पारुहाङ अनि फेदाम्बा बिर्सिएर यशु क्राइष्ट पुज्छौं। दालभात, ढिँडो, अचारभन्दा बासी पाउरोटीको लालचामा रम्छौं। सीभीभन्दा डीभीमा समय दिन्छौं। अरूको देशलाई सबल र नागरिकलाई विशिष्ट अनि आफूलाई कमजोर र देशलाई खत्तम सम्झन्छौं। नक्कली र आडम्बरी हुँदैछौं। हाम्रो मौलिक परिचय अरूसँग विलीन हुँदैछ। निराशाले होइन, आशा, भरोसा अनि प्रयासले मात्र देशको राष्ट्रियता सबल हुन्छ। युरोपमा पेट्रोलको अनावश्यक प्रयोगलाई अपराध जस्तै मानिन्छ। मानिस हिँड्न रुचाउँछन्। हामी वर्षको झन्डै दुई खर्ब रुपैयाँको तेल किन्छौं। हाम्रैमा उत्पादन नभएका कुराको फजुल खपत नगरौं। सबैले कमाएर खाऔं, आफ्नो आम्दानी बढाऔं, राज्यलाई कर तिरौं। राज्यको आम्दानी बढेपछि नागरिकमाथि खर्च गर्न सक्छ। मुद्रा पलायनलाई सकेसम्म रोकौं। उपचार गर्न बिदेसिँदा गएको पैसाले यहीँ थुपै्र राम्रा अस्पताल बनाऔं। युवा पढ्न जाँदा वार्षिक झन्डै ६० अर्ब बिदेसिएको तथ्यांक छ। त्यसले यही दर्जनौं आधुनिक विश्वविद्यालय बनाऔं। सबैले कर्म बदलौं। त्यसैले, राष्ट्रियताको निर्माण खाली छलफल र बहसका शृंखलाले मात्र हुँदैन, व्यवहारले दिशाबोध हुनुपर्छ। परिचयपत्रमा जन्मेको ठाउँ लेख्ने कोरा प्रवृत्तिलाई राष्ट्रियता मान्न सकिँदैन। राष्ट्रियतामा उक्त ठाउँको माया हुनुपर्छ। जसरी बाबुआमाप्रति पे्रम भएका सन्ततीले उनीहरूलाई सेवा, सद्भाव, स्याहार, आदर अनि सामीप्यताको प्रत्याभूति गर्नुपर्छ, त्यसरी नै राष्ट्रियताको माया गर्नेले निबन्ध मात्र लेख्ने नभई राष्ट्रको सेवा, आदर, संरक्षण अनि संवर्द्धनमा योगदान गर्नुपर्छ। राष्ट्रियताको खोजीमा भाषणबाजी भन्दा सत्कर्मको जगेर्नालाई जोड दिनुपर्छ। नेतृत्वको राष्ट्रवादी सोचसँगै नागरिकको सकारात्मक देशभक्ति र देशप्रेमका चरित्रबाट मात्र राष्ट्रियता जोगिन सक्छ। देशलाई आर्थिक, सामाजिक, सांस्कृतिक, राजनीतिकलगायतका हरेक पक्षबाट सबल बनाउन सबैले सघन योगदान गनुपर्छ। भेषभूषा, भाषा, सभ्यता, संस्कृति, रहनसहन, तथा समाजका हरेक विधामा आफ्नो विशिष्ट र छुट्टै पहिचान निर्माण हुनुपर्छ। त्यसलाई सकेको प्रवर्द्धनसमेत गर्नुपर्छ। नेतृत्वले सोच अनि नागरिकले कर्म बदलेर मात्र राष्ट्रियताको मर्म प्रवर्द्धन हुन्छ। राष्ट्रियता जोगाउने विषयलाई बहस र प्रतिबहसको मानक नभई उत्कृष्ट अनि देशप्रेमी व्यवहारको अनुपम संगमका रूपमा हेनुपर्छ।"
अफ्रिकी मुलुकका नागरिकमाथि यात्रा प्रतिबन्ध अस्वीकार्य : संयुक्त राष्ट्रसंघ,"न्यूयोर्क : संयुक्त राष्ट्रसंघका महासचिव एन्टोनियो गुटेर्रेसले कोरोना भाइरसको नयाँ भेरियन्टको नाममा अफ्रिकी मुलुकका नागरिकमाथि लगाइएको प्रतिबन्ध अस्वीकार्य भएको टिप्पणी गरेका छन् । महासचिव गुटेर्रेसले कारोनाको नयाँ भेरियन्ट ओमिक्रोन देखिए पछि बेलायत,अमेरिकालगायतका मुलकले अफ्रिकी मुलुकका नागरिकमाथि लगाएका यात्रा प्रतिबन्ध स्वीकार्य नहुने बताएका हुन । उनले अफ्रिकी मुलुकका नागरिकमाथि प्रतिबन्धलाई रंगभेदसँग तुलना गरे । बुधबार न्यूयोर्कमा भएको पत्रकार सम्मेलनमा राष्ट्रसंघका महासचिव गुटेर्रेसले भने, नयाँ भेरियन्ट विश्वभर फैलिरहेका बेला अफ्रिकी मुलुकका यात्रुलाई मात्र प्रतिबन्ध लगाउनु अस्वीकार्य छ । यात्रा प्रतिबन्धले त्यहाँको अर्थतन्त्रमा गम्भीर असर पार्ने समेत उनले बताए । पत्रकार सम्मेलनमा महासचिव गुटेर्रेससँग अफ्रिकी युनियनका अध्यक्ष मोसा फकी महामत पनि सँगै थिइन् ।"
"चीनमा बस र ट्रक ठोक्किँदा ८ जनाको मृत्यु, ३ घाइते",हेफेई : पूर्वी चीनको आन्हुइ प्रान्तको छियानसान शहरमा बिहीबार एउटा कोच र ट्रक एक आपसमा ठोक्किँदा आठ जनाको मृत्यु भएको छ। दुर्घटनामा अन्य तीन जना घाइते भएका छन्। बिहान करिब १० बजे राजमार्गमा दुर्घटना भएको स्थानीय प्रहरीले विज्ञप्तिमार्फत् जनाएका छन्। घाइतेहरूको स्थानीय अस्पतालमा उपचार भइरहेको र उनीहरू खतरामुक्त रहेको पनि प्रहरीले जनाएको छ। दुर्घटनाको कारण पत्ता लगाउन अनुसन्धान शुरु गरिएको छ। रासस
सिटीइभीटीका उपाध्यक्ष बर्खास्त नगरे सत्याग्रह गर्ने डा केसीको उद्घोष,"काठमाडौं: चिकित्सा शिक्षाका अभियन्ता डा गोविन्द केसीले प्राविधिक शिक्षा तथा व्यवसायिक तालिम परिषद्का उपाध्यक्ष खगेन्द्र अधिकारीलाई बर्खास्त गरे कुनै पनि बेला सत्याग्रह सुरु गर्ने चेतावनी दिएका छन्। बिहीबार एक विज्ञप्ती जारी गर्दै मेडिकल अधिकारीलाई सिटिइभिटीको उपाध्यक्षबाट तत्काल बर्खास्त गर्न माग गरेका हुन्। नर्सिङलगायत विषय पढाउने कलेजहरुबारे चिकित्सा शिक्षा ऐनका प्रावधान तथा चिकित्सा शिक्षा आयोगका निर्णयहरु अक्षरशः कार्यान्वयन गर्नुपर्ने डा केसीको माग छ। बीपी प्रतिष्ठान धरानका पदाधिकारीहरुलाई तत्काल बर्खास्त गरी न्यायिक छानबिन आयोग बनाएर छानविन सुरु गर्नुपर्ने, सार्वजनिक पदमा रहनेहरुको स्वार्थको द्वन्द्व रोक्नका लागि कानुन ल्याउने तथा विश्वविद्यालय र प्रतिश्ठानहरुमा पदाधिकारी नियुक्तिका लागि मापदण्ड कार्यान्वयन गर्ने लगायत यस अगाडि छलफलमा गरिएका सबै प्रतिबद्धताहरु पूरा गरिनुपर्ने बताए। उनले विज्ञप्तीमा भनेका छन्, विसं २०८५ देखि नेपालको मेडिकल शिक्षा गैरनाफामूलक हुने भनेर चिकित्सा शिक्षा ऐनमा किटानी भएकाले त्यो नीति कार्यान्वयन सुनिश्चित गरियोस्। अब कुनै पनि निजी मेडिकल कलेज नखोल्ने नीति सार्वजनिक गरियोस्। कर्णाली स्वास्थ्य विज्ञान प्रतिष्ठानमा एमबीबीएस सुरु भइसकेको अवस्थामा आगामी शैक्षिक सत्रदेखि गेटा मेडिकल कलेजमा र त्यसपछिको शैक्षिक सत्रमा राप्ती स्वास्थ्य विज्ञान प्रतिष्ठानमा एमबीबीएस सुरु गर्ने कुरालाई निश्चित गरियोस्। २०८० सालसम्ममा प्रत्येक प्रदेशमा कम्तीमा एउटा सरकारी मेडिकल शिक्षण संस्था पुर्याउनुपर्ने प्रावधान चिकित्सा शिक्षा ऐनमा रहेकाले प्रदेश नं २ र गण्डकी प्रदेशमा पनि तदारुकताका साथ त्यस्ता संस्था निर्माणलाई गति दिइयोस्। हामीसित सम्झौता भएबमोजिम इलाम वा पाँचथर, उदयपुर र डडेल्धुरा वा डोटीमा समेत सरकारी मेडिकल कलेज खोल्ने कामलाई अघि बढाइयोस्। काठमाडौं विश्वविद्यालयको आंगिक र विस्तारित कार्यक्रम रहेका कलेजहरुमा समेत चिकित्सा शिक्षा ऐन अनुसार ७५ प्रतिशत छात्रवृत्तिको प्रावधान लागू गरियोस्। चिकित्सा शिक्षा ऐनको संशोधन गर्दा अध्यक्ष प्रधानमन्त्री तथा सहअध्यक्ष शिक्षा र स्वास्थ्यमन्त्री हुने व्यवस्था हटाएर कार्यकारी उपाध्यक्षलाई नै अध्यक्षताको जिम्मेवारी दिने व्यवस्था गरिनुपर्ने डा केसीको माग छ।"
भृकुटीमण्डपमा 'रेखा थापा आइ लभ यु'को नारा गुञ्जिँदै,"काठमाडौं: अभिनेत्री रेखा थापा राप्रपाको जारी महाधिवेशनमा महामन्त्रीको उम्मेदवारी दिने भएकी छन्। त्यसका लागि भृकुटीमण्डपमा उनको ब्यापक प्रचार प्रसारसमेत गरिएको छ। रेखा थापाको ब्यानरसहित कार्यकर्ताहरुले नाराबाजी गर्दै रेखा थापालाई भोट दिन अपील गरेका छन्। उनीहरुले 'पूर्वपश्चिम के भन्छ रेखा थापा ले भन्छ, रेखा थापा आइ लभयु' भन्दै भोट मागिरहेका छन्। अभिनेत्री थापाले राजेन्द्र लिङ्देन प्यानलबाट महिलातर्फ महामन्त्रीमा उम्मेदवारी दिन लागेकी हुन्। राप्रपाको विधानअनुसार पार्टीमा तीन जना महामन्त्री रहने प्रावधान छ।"
पाल्पा दरबारमा सैनिक संग्रहालय,"तानसेन : पुननिर्माण भएको पाल्पा दरबारमा सैनिक संग्रहालय राखिएको छ । २०६२ साल माघ १८ गते तत्कालिन माओवादी आक्रमणबाट ध्वस्त भएको पाल्पा दरबारलाई पुननिर्माण गरी संग्रहालय संचालन गरिएको थियो। तीन तले पाल्पा दरबारलाई लुम्बिनी प्रदेश सरकारले प्रदेशस्तरीय संग्रहालय संचालन गर्दै आएको छ । संग्रहालयको तेस्रो तलमा नेपाली सेना गोरखदल गण पाल्पाले सैनिक संग्रहालय संचालनमा गरेको हो । गोरखदल गणले निर्माण गरेको संग्रहालयको नेपाली सेनाका प्रधानसेनापति महारथी प्रभुराम शर्माले शुभारम्भ गरे । संग्रहालयको सैनिक कक्षको शुभारम्भ गर्दै प्रधानसेनापति शर्माले गोरखदल गण पाल्पाले नमूना काम गरेको बताए । प्रधान सेनापती शर्माले नेपाली सेनाको इतिहास, भूमिका र योगदान बुझ्न संग्रहालय महत्वपूर्ण दस्तावेज बनेको बताए । प्रधानसेनापति शर्माले शुभारम्भ गरेसँगै पाल्पा दरबार संग्रहालयको सैनिक कक्ष सर्वसाधरणको लागि खुला गरिएको छ । संग्रहालयको सैनिक कक्षमा नेपाली सेनबाट प्राप्त महत्वपूर्ण ऐतिहासिक दस्तावेज, हातहतियार, पोशाक तथा तस्बिर, गोर्खा फौज र अंग्रेज सेनाबीच विक्रम संवत् १८७१ मा भएको लडाइँलाई स्मरण गराउने सामग्री राखिएको छ । तत्कालिन समयमा नेपाली सेनाले इष्ट इण्डिया कम्पनीको अंग्रेज फौजलाई हराएको जितगढी, नुवाकोट गढी किल्लाका सम्झनामा सामग्रीहरु राखिएको पाइन्छ । यो संग्रहालय झण्डै १ करोड २५ लाख लागतमा निर्माण भएको गोरखदल गणका प्रमुख सेनानी जनक कुमार बस्नेतले बताए । सैनिक संग्रहालयभित्र गोर्खा राज्यदेखि हालसम्म नेपाली सेनाको इतिहास, योगदान, भूमिकाको जानकारी लिन सकिने गणका प्रमुख सेनानी बस्नेतले बताए । संग्रहालयभित्र तत्कालीन समयमा सेनाले प्रयोग गरेका घरेलु हातहतियार, तोप, गोला, दस्ताबेज, युद्धकालीन समयमा घरेलु सेना र अंग्रेज सेनाको पोशाक प्रदर्शनलगायत संग्रहित गरी राखिएको गोरखदल गण पाल्पाले जनाएको छ । यहाँ सेनाका ऐतिहासिक बहादुर पूर्वजहरु पृथ्वीनारायण शाह, वीर योद्धहरु कालु पाँडे, रामकृष्ण कुँवर, वंशराज पाण्डे, केहरसिंह बस्नेत, अभिमानसिंह बस्नेत र दामोदर पाण्डे लगायतको तस्बिरसँगै उनीहरुले देशको लागि खेलेको भूमिका स्पष्टरुपमा हेर्न सकिन्छ । सेनाका परमाधिपति,कमाण्डर इन चिफ र प्रधानसेनापतिहरुको तस्बिर राखिएको छ । संग्रहालयभित्र वृतचित्रमार्फत नेपालअंग्रेज युद्धको ऐतिहासिक सामरिक महत्व प्रर्दशन गर्न सकिने थिएटर पनि निर्माण भएको छ । पाल्पा दरबार संग्रहालयभित्र संचालन भएको सैनिक कक्षले पाल्पाको पर्यटन विकासमा ठूलो टेवा पुग्ने सैनिक संग्रहालय निर्माण समिति अध्यक्ष भिमसेन कार्कीले बताए । दरबार संग्रहालयमा ६४ कोठा र दुई बुर्जा छन्। ऐतिहासिक तथा पुरातात्विक महत्व बोकेको दरबार लुम्बिनी प्रदेशकै प्रमुख पर्यटकस्थल हो । पाल्पा दरबार संग्रहालय प्रवेशका लागि फरकफरक शुल्क तोकिएको छ। विद्यार्थीका लागि ५ रुपैयाँ सर्वसाधारणका लागि १० रुपैयाँ, सार्क मुलुकका व्यक्तिका लागि ५० रुपैयाँ र विदेशी नागरिकले एकसय रुपैयाँको टिकटको व्यवस्था गरिएको छ । संग्रहालयभित्र फोटो खिच्ने स्वदेशी नागरिकका लागि २५ रुपैयाँ, सार्क मुलकका नागरिकका लागि ५० रुपैयाँ र विदेशी नागरिकका लागि ७५ रुपैयाँ शुल्क तोकिएको छ। पाल्पा दरबार विस १९८३ मा सानु राजा जनरल प्रताप शमशेर राणाले निर्माण गरेका थिए । २०६२ सालसम्म पाल्पा दरबारमा जिल्ला प्रशासन कार्यालय, मालपोत, जिल्ला विकास समिति, सरकारी वकिलको कार्यालय, जिल्ला अनुसन्धान, नेपाल स्काउट, ग्रामीण खानेपानी र प्रमुख जिल्ला अधिकारीको निवासका रूपमा प्रयोग हुँदै आएको थियो ।"
बेलायतका ३० हजार मानिस अझै अन्धकारमा,लण्डन : बेलायतमा करिब ३० हजार मानिस अझै अन्धकारमा बस्न बाध्य छन् । करिब पाँच दिनअघि आएको अर्वेन आँधीका कारण विद्युत अवरुद्ध हुँदा त्यहाँका ३० हजार मानिस अझै अन्धकारमा बस्न बाध्य भएका हुन् । उत्तरी इग्लयाण्ड र स्कटल्याण्डमा मात्र ३० हजार मानिस विद्युत् विना जीवन चलाइरहेको युरो न्युजमा खबर छ । यस हप्ता अर्वेन आँधीपछि परेको भारी हिमपात र हावाहुरीका कारण बेलायतका विभिन्न क्षेत्रको पूर्वाधारमा क्षति पुगेको बताइएको छ । अर्वेनका कारण हालसम्म तीन मानिसले ज्यान गुमाइसकेका छन् । आँधी प्रभावित क्षेत्रका करिब ९५ प्रतिशत मानिस प्रभावित भएको बताइएको छ । प्रतिघण्टा १६० किलोमिटरको वेगमा आएको अर्वेन आँधी दशकयताकै ठूलो मानिएको छ ।
न्यायाधीशलाई जबराको जबाफः कार्यवाहकबारे भोलि छलफल गरौंला,"काठमाडौं : कोरोना संक्रमण भइ काठमाडौंस्थित सशस्त्र प्रहरी अस्पतालमा उपचाररत प्रधानन्यायाधीश चोलेन्द्र शमशेर जबराले कायममुकायम तोक्न मानेका छैनन् । उनी आफू बिदामा रहेपनि कायममुकायम प्रधानन्यायाधीश तोक्न मानिरहेका छैनन् । प्रधानन्यायाधीश जबराले आफू अस्पतालबाट डिस्चार्ज भएर भोलि आएपछि छलफल गर्ने जवाफ न्यायाधीशलाई फर्काएका छन् । राणा अस्पताल भर्ना भएसँगै सर्वोच्च अदालतमा मुद्दाको पेसी नै नतोकिने स्थिति आएको भन्दै न्यायाधीशहरु बिहीबार छलफलमा जुटेका थिए । सोही क्रममा न्यायाधीश हरीकृष्ण कार्कीले प्रधानन्यायाधीशलाई फोन सम्पर्क गरेका थिए । कार्कीलाई प्रधानन्यायाधीशले फोनमा भोलि अस्पतालबाट डिस्चार्ज भएर आउने र त्यसपछि छलफल गर्ने जबाफ दिएका थिए। कानुन व्यवसायीले वरिष्ठ न्यायाधीश दीपककुमार कार्कीलाई संविधानको धारा १२९ (६) अनुसार कार्यवाहक प्रधानन्यायाधीशको जिम्मेवारी लिन आग्रह गरेका छन्। संविधानको धारा १२९ (६) मा प्रधानन्यायाधीश काम गर्न असमर्थ भएमा वा अदालतमा उपस्थित नभएमा वरिष्ठतम न्यायाधीश स्वतः कार्यवाहक प्रधानन्यायाधीश बन्ने उल्लेख छ। सर्वोच्चमा बिहीबार ढिलो गरी इजलास गठन भयो । समयमा इजलास बस्न नसक्दा मुद्दाको सुनुवाइ समेत प्रभावित भएको छ। गोला प्रक्रियाबाट मुद्दाको सुनुवाइ हुने अपेक्षा गरिएको थियो। तर, नेतृत्व तहमा विवाद नसल्टिएपछि मुद्दाको सुनुवाइ प्रभावित भएको हो।"
"राप्रपाको बन्दसत्र सुरु, यसरी छानिँदै छ नेतृत्व","काठमाडौं : राष्ट्रिय प्रजातन्त्र पार्टी (राप्रपा)को बन्दसत्र सुरु भएको छ। बिहीबार ९ बजेबाट भृकुटीमण्डपमा बन्दसत्र सुरु भएको राप्रपाका प्रचारप्रसार विभाग प्रमुख राजेन्द्र गुरूङले जानकारी दिए। गुरुङले बिहीबार मतदाता नामावली सार्वजनिक गरिने, पार्टी आगामी रणनीति, विधान, सांगठनिक र समसामयिक राजनीतिक विषयमा छलफल हुने छ। शुक्रबार उम्मेद्वारी दर्तासहित निर्वाचनको काम अगाडि बढाइने राप्रपाले जनाएको छ। राप्रपाको महाधिवेशनले नयाँ नेतृत्व चयन गर्नेछ। एकता महाधिवेशनमा पार्टी नेतृत्वका लागि दुई जना आकांक्षी देखिएका छन्। हालका अध्यक्ष कमल थापा र पार्टीका पूर्वमहामन्त्री एवं सांसद् राजेन्द्रप्रसाद लिङ्देनले अध्यक्ष पदमा उम्मेदवारी दिँदैछन्। पार्टीमा कमल थापाले नेतृत्व गर्न नसकेको र एजेन्डा स्थापित गर्न सक्रिय भूमिका नखेलेको भन्दै लिङ्देन अघि सरेका हुन्। थापा भने एक पटक आफूलाई टेस्ट गर्न कार्यकर्तालाई अनुरोध गरिरहेका छन्। यसपटक अध्यक्षका लागि वर्तमान अध्यक्ष कमल थापा र महामन्त्री राजेन्द्र लिङ्देनबीच प्रतिस्पर्धा हुँदैछ। अध्यक्ष, उपाध्यक्ष र महामन्त्रीमा थापा र लिङ्देन पक्षले उम्मेदवारी दिने तयारी गरेका छन्। अध्यक्ष थापा पक्षबाट उपाध्यक्षमा जयन्त चन्द, विक्रम पाण्डे, बुद्धिमान तामाङ, वबहादुर प्रधान, रोशन कार्कीलगायत आकांक्षी छन्। महामन्त्री पदमा थापा पक्षबाट भाष्कर भद्रा, कुन्ती शाही र भुवन पाठकको चर्चा छ । लिङ्देन पक्षबाट भने श्याम तिमिल्सिना, जगत गौचन, दुर्गा श्रेष्ठ उपाध्यक्षमा आकांक्षी छन्। महामन्त्री पदमा लिङ्देन पक्षबाट गोविन्द खनिया, धवलशमशेर राणा र रेखा थापा आकांक्षी छन्। राप्रपामा एक महिलासहित तीन जना महामन्त्री रहने व्यवस्थासँगै एक महिलासहित तीन जना उपाध्यक्ष रहने व्यवस्था छ। १ सय ९९ सदस्यीय केन्द्रीय कार्यसमितिमध्ये १ सय ४९ जनाका लागि निर्वाचन हुने प्रचारप्रसार विभाग प्रमुख गुरूङले जानकारी दिए।"
क्यालिफोर्नियामा कोरोनाको नयाँ भेरियन्ट देखियो,क्यालिफोर्निया : अमेरिकाको क्यालिफोर्नियामा एक व्यक्तिलाई कोरोना भाइरसको नयाँ भेरियन्ट ओमिक्रोन संक्रमण भएको पुष्टि भएको छ। बुधबार (स्थानीय समयअनुसार) दक्षिण अफ्रिकाबाट फर्किएका एक व्यक्तिमा ओमिक्रोन संक्रमण भएको रोग नियन्त्रण तथा रोकथाम केन्द्र (सीडीसी) ले पुष्टि गरेको हो। हालसालै दक्षिण अफ्रिका गएर फर्किएका ती व्यक्तिले पूर्ण मात्राको खोप लगाएको बताइएको छ। उनलाई कोरोनाको सामान्य लक्षण देखिएको र सुधार भइरहेको पनि बताइएको छ। उनी सेल्फ क्वारेन्टिन मा रहेको सीडीसीले जारी गरेको विज्ञप्तीमा भनिएको छ। ती व्यक्तिको सम्पर्कमा रहेका सबै व्यक्तिको पहिचान भइसकेको र उनीहरूमा भने संक्रमण नेगेटिभ देखिएको छ। पछिल्लो समय दक्षिण अफ्रिकामा देखिएको ओमिक्रोन भेरियन्ट विश्वभर फैलिरहेको छ। ओमिक्रोन तीव्र गतिमा फैलिने विज्ञहरूले बताएका छन्।
सत्तारुढ दलका विद्यार्थी संगठनले गरे सरकारको विरोध,"काठमाडौं : त्रिविका करार शिक्षकलाई स्वत: स्थायी बनाउने निर्णयप्रति सत्तारुढ दलका विद्यार्थी संगठनले सरकारको विरोध गरेका छन्। करारमा रहेका त्रिविको प्राध्यापक र कर्मचारीलाई बिना प्रतिस्पर्धा स्वत: स्थायी बनाउने त्रिवि सभा बैठकले निर्णय गरेको भन्दै उनीहरुले आपत्ति जनाएका हुन्। शिक्षा, विज्ञान तथा प्रविधिमन्त्री देवेन्द्र पौडेलले त्रिभुवन विश्वविद्ययालयका करार शिक्षकलाई आन्तरिक प्रतिस्पर्धामार्फत स्थायी गरिने जानकारी गराएका थिए। संयुक्त विद्यार्थी संगठनले तत्काल निर्णयलाई खारेज गरी युवाहरुले प्रतिस्पर्धा गर्ने पाउने गरी विज्ञापन खुलाउन माग गरेका छन्। बिहीबार संयुक्त विद्यार्थी संगठनले एक विज्ञप्ति जारी गर्दै मंसिर १४ गते प्रधानमन्त्री निवास बालुवाटारमा बसेको त्रिवि सभा बैठकले १० वर्षदेखि करारमा रहेको जनशक्तिलाई स्वत: स्थायी गर्ने निर्णयप्रति गम्भीर ध्यानाकर्षण भएको जनाएको छ। विज्ञप्तिमा भनिएको छ, देशमा असंख्य काविल प्रविधिमैत्री दक्ष जनशक्ति उत्पादन भैसकेको अवस्थामा पनि त्यसलाई दुरुत्साहन हुनेगरी त्रिवि नियमन सेवा आयोगको विधानलाई पाखा लगाउदै त्रिवि र राज्यलाइ झण्डै १ अर्ब ५ करोड बढी व्यवभार पर्ने गरि गरिएको निर्णय खारेज गर्न संयुक्त विद्यार्थी संगठन जोडदार माग गर्दछौं । प्रतिस्पर्धाबाट डराएर बिना प्रतिस्पर्धा नै त्रिविको प्राध्यापक र कर्मचारी बन्न पाउनु पर्ने माग आफैँमा अप्राकृतिक, अनैतिक, अशोभनीय र हाँस्यास्पद भएको विद्यार्थी संगठनको दाबी छ । निर्णय खारेज गरेर खुल्ला प्रतिस्पर्धाबाट पदपूर्तिका व्यवस्था लागु नगरेको खण्डमा कडाभन्दा कडा संघर्ष गर्न बाध्य हुने जानकारी गराएका छन्। विज्ञप्तिमा अखिल (क्रान्तिकारी)की अध्यक्ष पञ्चा सिंह , अनेरास्ववियूकी महासचिव आरती लामा, समाजवादी विद्यार्थी यूनियनका अध्यक्ष रुपनारायण श्रेष्ठ, अखिल (क्रान्तिकारी)का अध्यक्ष हरिकृष्ण गजुरेल, अखिल (क्रान्तिकारी) अध्यक्ष प्रकाश शाही अखिल छैठौंका अध्यक्ष देवेन्द्र कुँवरको हस्ताक्षर छ। असक्षम शिक्षकलाई स्थायी गर्न खोज्नु गलत : अनेरास्ववियु यस अगाडि मंसिर ९ गते नै प्रमुख प्रतिपक्ष दल एमालेको भातृसंगठन अनेरास्ववियुले त्रिभुवन विश्वविद्यालयका उपकुलपतिलाई ध्यानाकर्षण पत्र लेख्दै अन्धाधुन्द करार नियुक्त गरेका असक्षम शिक्षकलाई स्थायी गर्न खोजिएको भन्दै घोर भत् र्सना गरेको थियो । अनेरास्ववियुकी अध्यक्ष सुनिता बरालद्वारा हस्ताक्षरित पत्रमा त्रिभुवन विश्वविद्यालले कुनै पनि बहानामा विभिन्न समयमा राजनैतिक आडमा स्वतः करार भएका प्राध्यापकहरुलाई विशेष व्यवस्थाबाट स्थायी गर्ने गरी नीतिगत व्यवस्था गर्न नपाउने भन्दै आपत्ति जनाएकी थिइन्। पत्रमा भनिएको छ, विश्वविद्यालय शिक्षाका दुइटा महत्वपुर्ण अङ्गको रुपमा रहेका शिक्षण र अनुसन्धानलाई थप प्रभावकारी बनाउन सक्षम र दक्ष प्राध्यापकहरुको आवश्यकता पर्दछ । देश विदेशमा रहेका दक्ष जनशक्तिलाइ विश्वविद्यालय सेवामा भित्राउने उपाय भनेको नियमित रुपमा विभुवन विश्वविद्यालय सेवा आयोगको परिक्षा गराउनु नै हो । वर्तमान परमादेश सरकारको नेतृत्व गरिरहेको गठबन्धनको दबाबमा विश्वविद्यालय सिनेटमार्फत विशेष कोटा सिर्जना गर्दै हिजो काङ्ग्रेसी सरकारले अन्धाधुन्द करार नियुक्त गरेका असक्षम शिक्षकलाई स्थायी गर्न खोजिएको अखिलको ठहर छ। पत्रमा भनिएको छ, यदि यस्ता गलत निर्णय गरेमा अनेरास्ववियु सशक्त आन्दोलनमा उत्रने चेतावनी दिँदै यस्ता काममा सहभागी नहुन वर्तमान पदाधिकारीको गम्भीर ध्यानाकर्षण गराउदँछौ। आम विधार्थी समुदाय र प्राध्यापकहरुलाई यस खालका गलत हर्कतको प्रतिवाद गर्दै विश्वविद्यालयको गरिमा बचाउन आसन गर्दछौँ । अनेरास्ववियु विश्वविद्यालयको गरिमा विपरितका गलत कामबाट सिर्जित हुने आन्दोलनको परिणामको भागिदार स्वयम् विश्वविद्यालय हुने चेतावनी दिन चाहन्छ।"
अब युवाको नेतृत्व,"आजका दिनसम्म आइपुग्दा पनि देशमा किन युवा पुस्ताले देशको नेतृत्व गर्न सकेन ? युवालाई पालो दिनु पर्छ भनेर ज्ञान दिने नमुना पार्टीको रूपमा प्रस्तुत हुन खोजिरहेका छौं। देश अहिले राजनीतिक माहोलले तातिरहेको छ। नेकपा एमालेबाहेक सबै पार्टी राष्ट्रिय महाधिवेशनको तयारीमा होमिरहेका छन्। त्यसमध्येमा अहिले राष्ट्रिय प्रजातन्त्र पार्टी (राप्रपा) को महाधिवेशन सुरु भइरहेको छ। देशले नयाँ शक्ति, नयाँ सोच र नयाँ परिकल्पना, नयाँ ऊर्जा खोजेको छ। हिन्दू राज्य नेपाललाई कायम गर्न, संघीयताविरुद्धको सवालमा र राजसंस्थालाई प्रतीक बनाउँदै आफ्नो एजेन्डालाई सुनिश्चित गर्न राप्रपा तल्लीन छ। त्यसमा पनि देशको माग, वर्तमान राजनीतिक परिस्थिति र नेपाली जनताको इच्छा आकांक्षामा पनि राप्रपाले राखेका एजेन्डा जो समयसापेक्ष रहेको कुरा स्मरण गराउन चाहन्छु। त्यसैमध्ये अहिले देशको परिस्थिति मात्रको कुरा होइन, पार्टीभित्र पनि नयाँ शक्ति, नयाँ जोसका युवाको सवालका कुराहरूमा लाग्नु परेको अवस्था छ। राप्रपामा युवाको शक्ति र जोसलाई अनि राप्रपाका कुरालाई जनमानससम्म पुयाउनु आजको आवश्यकता पनि हो। वर्तमान सन्दर्भमा अहिले हुन लागिरहेको र भइरहेको यस राष्ट्रिय प्रजातन्त्र पार्टी केन्द्रीय महाधिवेशन जसलाई एकताको महाधिवेशनका रूपमा लिइएको छ। हुन त यो पार्टी दुई पार्टीको जोडले एकता भन्न खोजिएको हो। अझ यो पार्टीमा शीर्षनेता पशुपतिशमशेर राणा, डा प्रकाशचन्द्र लोहनी, अध्यक्ष कमल थापा तीन अध्यक्षको एकताले नेपालीमाझ राम्रो सन्देश गएको छ। अहिले हुन गइरहेको एकता महाधिवेशनमा त्यति मात्रले नपुग्ने भएपछि अब देशमा युवा शक्तिको खाँचो देखिएको छ। यो एजेन्डालाई अझ साथर्कता दिन युवा पुस्तालाई पनि पालो दिन लागिएको हो। देशको मागलाई मनमा राखेर युवा शक्तिलाई कसरी बढीभन्दा बढी प्रयोग गर्ने भन्नेमा अहिलेको महाधिवेशन केन्द्रित छ। हरेक पार्टीमा पनि युवा जोस किन नेतृत्व वर्गसम्म पुग्नका लागि खाली खम्बाको रूपमा मात्र रहन्छन् ? यो अहं प्रश्न बनेको छ। नेतृत्व गर्नुपर्छ भन्ने कुरामा हामीले युवा पुस्तालाई पालो दिन खोजेका हौं। हामीलाई पार्टी र एजेन्डाको आकार बढाउनु छ। अन्य पार्टीको दाँजोमा पनि आकार बन्नु छ। यी सबै कुरालाई मनन् गर्दा पनि राप्रपाको एजेन्डा हेरेर साँच्चै युवाले नै देश चलाउने हो भन्नेमा दुई मत छैन। अन्य देशका तुलना गर्दा भर्खरका युवाले प्रधानमन्त्रीको रूपमा विभिन्न देश चलाइरहेको पनि सर्वविदितै छ। नेपालमा अन्य पार्टीले पनि गर्न नसकेको अवस्थामा हामी देश चलाउने युवाहरू छन् भन्ने प्रमाणित गर्न चाहन्छौं। यसरी अरू युवालाई पालो दिनु पर्छ भनेर ज्ञान दिने नमुना पार्टीको रूपमा प्रस्तुत हुन खोजिरहेका छौं। आजका दिनसम्म आइपुग्दा पनि देशमा किन युवा पुस्ताले देशको नेतृत्व गर्न सकेन ? त्यसमा अरू पार्टीको ध्यान केन्द्रित नहँुदा हामीले भने युवा पुस्तालाई पालो दिन खोजेका हौं। पार्टीले हरेक नेपालीको मनमुटुमा बुढाको पार्टी मात्र नभएर युवाको पालो आउनुपर्छ भन्ने निर्णय गरेको हो।"
"सत्ता गठबन्धनले प्रधानन्यायाधीश जबरालाई भन्यो, तपाईं बिदामा बस्नुस्","काठमाडौं : सत्तारुढ गठबन्धनले प्रधानन्यायाधीश चोलेन्द्र शम्मेर राणालाई बिदामा बस्न सुझाव दिएको छ। बिहीबार बिहान प्रधानमन्त्री निवास बालुवाटारमा बसेको पाँच दलका शीर्ष नेताहरुको बैठकले प्रधानन्यायाधीश चोलेन्द्र शम्मेर राणालाई बिदामा बसेर कार्यवहाक प्रधानन्यायाधीश तोक्न आग्रह गरेका हुन्। नेताहरूले लामो समयदेखि अदालत अवरोध भएको र प्रधानन्यायाधीश बिरामी परेकाले तत्काल कार्यवहाक न्यायाधीश तोकेर अदालतको काम कारबाही अघि बढाउन सुझाव दिएका हुन्।सरकारका प्रवक्ता ज्ञानेन्द्रबहादुर कार्कीले भने, प्रधानन्यायाधीश बिरामी भएकाले तत्काल कार्यवहाक प्रधानन्यायाधीश तोकेर सर्वोच्च अदालतको काम कारबाही अघि बढाउन सुझाव दिने गठबन्धनले निष्कर्ष निकालेको छ। बैठकमा प्रधानमन्त्री शेरबहादुर देउवा, माओवादी केन्द्रका अध्यक्ष पुष्पकमल दाहाल, नेकपा एकीकृत समाजवादीका अध्यक्ष माधवकुमार नेपाल, जनता समाजवादीका अध्यक्ष उपेन्द्र यादव, राष्ट्रिय जनमोर्चाकी नेत्री दुर्गा पौडेललगायतका नेताहरु सहभागी थिए। प्रधानन्यायाधीश जबरालाई कोरोना भाइरस संक्रमण भएपछि सशस्त्र प्रहरी अस्पतालमा उपचाररत छन्। नेपालको संविधानको धारा १२९(६) अनुसार प्रधानन्यायाधीशको पद रिक्त भएमा वा कुनै कारणले आफ्नो पदको काम गर्न असमर्थ भएमा वा बिदा बसेको वा नेपालबाहिर गएको कारणले सर्वोच्च अदालतमा उपस्थित हुन नसकेमा वरिष्ठतम् न्यायाधीशले कायममुकायम प्रधानन्यायाधीश भई काम गर्ने व्यवस्था छ। तर, बलम्बुस्थित सशस्त्र प्रहरी बल अस्पतालमा भर्ना भएका जबराले बिदा लिएका छैनन्। सर्वोच्च अदालतमा बुधबारबाट गोला प्रक्रियाबाट पेसी तोकिएको छ। तर प्रभावकारी रूपमा इजलास सञ्चालन हुन सकेन। प्रधानन्यायाधीशको राजीनामा माग्दै लामो समयदेखि कानुन व्यवसायीले आन्दोलन जारी राखेका छन्।"
कांग्रेसको १६ जिल्लाको अधिवेशन स्थगित,"काठमाडौं : नेपाली कांग्रेस १४ औं महाधिवेशनअन्तरगत अधिवेशन हुन बाँकी रहेका १६ जिल्लाको अधिवेशन स्थगित भएको छ। कांग्रेस केन्द्रीय निर्वाचन समितिको बिहीबार बसेको बैठकले अधिवेशन हुन बाँकी १६ जिल्लाको जिल्ला कार्यसमितिको निर्वाचनलगायत अधिवेशनका सम्पूर्ण कार्यक्रम स्थगित गर्ने निर्णय गरेको हो। पार्टीको महाधिवेशनपछि केन्द्रीय निर्वाचन समितिले निर्धारण गरेको कार्यतालिका अनुसार स्थगन गरिएका जिल्लाको जिल्ला अधिवेशन हुने निर्वाचन समितिका सचिव जनान्नाथ श्रेष्ठले जानकारी दिएका छन्। सदस्यता विवादलगायत अन्य विविध कारणले १६ जिल्लामा अधिवेशन हुन बाँकी छ। १४ औं महाधिवेशनअन्तर्गत वडा,पालिका,क्षेत्रीय, जिल्ला अधिवेशन सकाएको कांग्रेसले बिहीबारदेखि प्रदेश अधिवेशन गर्दैछ।"
तालिबानी लडाकु र इरानी सेनाबीच भिडन्त !,तेहरान : बुधबार तालिबानी लडाकु र इरानी सेनाबीच भिडन्त भएको छ। अफगानिस्तानइरान सीमामा भुलबस भिडन्त भएको अलजजिरामा खबर छ। भिडन्तमा मानवीय क्षति भने नभएको समाचारमा जनाइएको छ। बुधबार बाहिर आएका विभिन्न भिडियोहरूमा तालिबानी लडाकु गस्तीमा रहेको देखिएको छ। समाचारअनुसार तालिबानी लडाकुले पहिले गोली प्रहार गरेका थिए। त्यसको जवाफमा इरानी सेनालेसमेत फाइरिङ गरेको हो। इरानी सञ्चारमाध्यम तास्निमले सागलक गाउँमा भिडन्त भएको बताएको छ। तास्निमका अनुसार अफगानिस्तानसँगको सिमानामा चोरी पैठारी नियन्त्रणका लागि पर्खाल लगाइएको छ। सो पर्खाल हुँदै केही इरानी कृषकहरू सिमा नाका पार गरिरहेका बेला तालिबान लडाकुले गोली प्रहार गरेका थिए। लडाकुले सिमा नियम उल्लङ्घन भएको सोचेर फाइरिङ गरेको समाचारमा उल्लेख छ। यद्यपि ती इरानी किसान इरान क्षेत्रमै रहेको बताइएको छ।
म:म बन्यो विश्वकै लोकप्रिय खान्की,"वासिङटन डिसी : नेपाली समाजमा मःमलाई ओजनदार खाजाको रुपमा लिइन्छ । नेपालमा मःम नरुचाउने सायदै कमै होलान्। नेपाल घुम्न आउने हरेक विदेशीले मःमको स्वाद लिएकै हुन्छन् । विदेशी पर्यटकहरुले समेत मःमको स्वादलाई अत्याधिक रुचाउँछन्। एकपटक म:मको स्वाद लिएपछि जोकोही फेरि म:म खोज्दै होटल, रेष्टुराँ पुग्ने गर्छन्। त्यसैले म:म नेपालमा मात्र नभएर विश्वमै लोकप्रिय खान्कीको रुपमा सूचिकृत भएको छ। नेपाली 'स्टाइल' को मःम टोकियोदेखि न्यूयोर्कसम्म प्रख्यात छ । मःमका पनि धेरै परिकार छन्। बफ, चिकेन, भेज, मःम नेपाली समाजमा निकै रुचाइन्छन्। मःमका पारखीहरुले बफ मःमलाई नै बढी रुचाएको पाइन्छ। कारोबार पनि बफ म:मकै बढी हुन्छ। अमेरिकी संचारमाध्यम सीएनएनले मःमलाई विश्वकै सबैभन्दा स्वादिष्ट खानामा सूचीकृत गरेको छ। सीएनएनले चीन, तिब्बत र नेपालमा पाइने मःमलाई विश्वकै स्वादिष्ट खान्कीको रुपमा चित्रण गरेको हो । अमेरिका,बेलायत र चीनमा पनि मःमलाई 'डम्प्लिङ' भनेर चिन्छन् । नेपाली समाजमा मःम सर्वाधिक रुचाइएको खान्की भित्रपर्छ । मःम मासु,सागसब्जी वा पनिरबाट बनाउन सकिन्छ। धेरै वर्ष पहिला काठमाडौंबाट व्यापार गर्न नेवारहरु तिब्बत जाने गर्थे । सोही बेलामा नेवारहरुले तिब्बतबाट मःम काठमाडौं भित्र्याएको बुढापाकाहरु बताउँछन्। मःम भन्ने शब्द तिब्बती शब्द मोहमोबाट अपभ्रंश भएको हो । तिब्बतमा मःमलाई मोहमो भनिन्छ । जुन नेपालमा पाइने मःम भन्दा आकारमा ठूलो हुन्छ । व्यापारीहरुले लाम्चो आकारलाई मःम र डल्लो आकारलाई ममचा भन्न थालेका छन्।"
जबराले कायममुकायम प्रधानन्यायाधीश नतोकिदिँदा पेसी अन्योलमा,काठमाडौं : प्रधानन्यायाधीश चोलेन्द्र शमशेर जबराले कायममुकायम प्रधानन्यायाधीश नतोकिदिँदा सर्वोच्च अदालतमा मुद्दाको पेसी तोक्न अन्योल भएको छ। प्रधानन्यायाधीश जबरा कोरोना भाइरसबाट संक्रमित भइ अस्पताल भर्ना भएपछि मुद्दाको पेसी प्रभावित भएको हो। जबरा बलम्बुस्थित सशस्त्र प्रहरी बल अस्पतालमा उपचारत छन्। बुधबार गोला प्रकियाबाट पेसी तोकिएपनि कायममुकायम प्रधानन्यायाधीश नहुँदा सुनुवाइ प्रभावित भएको थियो। त्यस दिन २ एकलसहित ११ इजलास तोकिए पनि मुद्दाको सुनुवाइ भने भएन। नेपालको संविधानको धारा १२९(६) अनुसार प्रधानन्यायाधीशको पद रिक्त भएमा वा कुनै कारणले आफ्नो पदको काम गर्न असमर्थ भएमा वा बिदा बसेको वा नेपालबाहिर गएको कारणले सर्वोच्च अदालतमा उपस्थित हुन नसकेमा वरिष्ठतम् न्यायाधीशले कायममुकायम प्रधानन्यायाधीश भइ काम गर्ने व्यवस्था छ। तर अस्पतालमा भर्ना भएका जबराले बिदा लिएका छन् न त कुनै न्यायाधीशलाई कायममुकायम प्रधानन्यायाधीश तोकेका छन्। बुधबार सुनुवाइ प्रभावित भएपछि आगामी कदमबारे न्यायाधीश र नेपाल बार तथा सर्वोच्च बार एसोसिएसनका पदाधिकारीबीच छलफल गर्ने निर्णय गरेका थिए। अहिले प्रधानन्यायाधीशसँग असन्तुष्ट न्यायाधीश र बारका पदाधिकारीबीच छलफल भइरहेको छ। यता सत्ता गठबन्धनको बैठकले प्रधानन्यायाधीशलाई बिदामा बस्न सुझाव दिएको छ। बिहीबार प्रधानमन्त्री निवास बालुवाटारमा बसेको सत्ता गठबन्धनको बैठकले जबरालाई बिदामा बस्न सुझाव दिएको हो। प्रधानन्यायाधीशको राजीनामा माग्दै लामो समयदेखि कानुन व्यवसायी आन्दोलित छन्।
पार्टीलाई संगठित गर्दै चुनावमा जान्छौं,"एमालेको दशौं राष्ट्रिय महाधिवेशन मंगलबार चितवनमा सम्पन्न भएको छ। नवनिर्वाचित केन्द्रीय सदस्यहरू नयाँ जोश र जांगरका साथ अब गाउँ, टोलमै पार्टीलाई संगठित बनाउन सक्रिय बन्ने धारणा राख्छन्। निर्वाचित केही केन्द्रिय सदस्यलाई तपाईको अबको प्राथमिकता के हुन्छ ? भनि अन्नपूर्णकर्मी अनिल ढकालले गरेको कुराकानी : तिलक महत केन्द्रीय सदस्य (गण्डकी खुल्ला) दोस्रो पटक एमालेको केन्द्रीय कमिटीमा मतदाताले सर्वसम्मत रूपमा निर्वाचित गर्नु भएको छ। आफैं नबलपुर २ बाट प्रतिनिधिसभा सदस्य छु। पार्टीलाई सुदृढीकरण गर्ने महत्वपूर्ण काम हुनेछ। पार्टीभित्र केही समस्या छन्। पार्टीभित्रका समस्यालाई सुदृढीकरण गर्ने र पार्टीलाई बलियो बनाउन जनताको बीचमा जानुपर्ने आवश्यकता हुन्छ। अहिलेसम्म के देखिन्छ भने कार्यकर्ताको तहमा मात्रै पार्टी जाने र जनताबीच कम जाने खालको परिस्थिति बनेको छ। जनताबीच पार्टीका एजेन्डा, सरकारमा रहँदा जनताका पक्षमा गरेका काम र सरकारमा छँदा गर्न नसकेका कामहरू लैजान्छौं। संघीयतामा गएपछि कार्यकर्तामा प्रशिक्षणका कार्यक्रम अघि बढ्न सकेका छैनन्। अब टोल तहमा पनि पार्टी सदस्यलाई संगठित गर्ने तयारीमा छौं। ३३ प्रतिशत महिला सहभागिता गरेको नेपालको पहिलो पार्टी एमाले नै हो। युवासहित अन्य सहभागी पनि त्यत्तिकै छन्। किसान, महिला, मजदुर, मुक्ति समाज, पिछडावर्ग, युवा, विद्यार्थीलगायतका जनसंगठनलाई बलियो बनाउँदै अघि बढ्दै छौं। जगन्नाथ थपलिया (खुल्ला केन्द्रीय सदस्य) महाधिवेशनले पुराना पाकासहित युवा, लैंगिक, पिछडिएका, सबै क्षेत्र र जनजाति मिलाएर केन्द्रीय कमिटी बनेको छ। राष्ट्रिय महाधिवेशनले निर्वाचित गरेको नेतृत्वले अब पार्टीको आन्तरिक व्यवस्थापन गर्दै सबै कार्यकर्तालाई उचित व्यवस्थापन गरेर मूल्यांकन गर्दै जिम्मेवारी दिने हो। नेपालको पहिलो पार्टीको रूपमा स्थापित गर्न आगामी दिनमा हुने तीनै तहको निर्वाचनमा एमालेलाई पहिलो पार्टी बनाउनमा सम्पूर्ण ध्यान जानेछ। कर्तव्यबोध गरेर पार्टीलाई बलियो बनाउने, नेपालको वामपन्थी आन्दोलनलाई एकीकृत गराउन सपर्मण गर्नेछु। घोर दक्षिणपन्थी र अवसरवादलाई चिर्दै नेकपा एमालेलाई बलियो बनाएर पहिलो पार्टीको रूपमा स्थापित गर्न ध्यान केन्द्रित गर्नेछु। जनताको पार्टी, वर्गीय पार्टी गरिब र किसानको पार्टी, दुःखी गरिबको प्रतिनिधित्व गर्ने पार्टीका रूपमा निर्माण गर्न वैचारिक बहस र छलफल चलाउने काम हुनेछ। पार्टीलाई समृद्ध बनाउने कुरामा योगदान रहनेछ। सुनिता बराल केन्द्रीय सदस्य (खुल्ला महिला) एमाले पार्टीले जुन कुरा उद्घोष गरेको छ, समृद्ध नेपाल सुखी नेपालीको अभियान। त्यो काम युवाको काँधमा आइपुगेको छ। यो कुरालाई सार्थक बनाउन लाग्छु। युवा र विद्यार्थी संगठनको अध्यक्ष पनि भएका कारण भूमिका खेल्नेछु। त्यसका लागि युवालाई उत्पादनसँग जोड्ने कुरामा विशेष प्राथमिकता दिनुपर्नेछ। समृद्ध नेपालको मुख्य आधारशिला भनेको शिक्षा हो। शिक्षा क्षेत्रलाई बलियो नबनाई हामीले समृद्ध नेपालको परिकल्पना सार्थक बनाउन सक्दैनौं। यही विषयलाई मध्यनजर गरेर पार्टीमा नीतिनिर्माण बनाउनेदेखि सबै ठाउँमा पहल र प्रयास गर्नेछु। केन्द्रीय कमिटीमा जोडिने कुराले विशेष अर्थ छ। त्यसैले पार्टीलाई जनतामाझ लोकप्रिय बनाउन गरिने क्रियाकलापमा सक्रिय रहनेछु। कमला बोहरा केन्द्रीय सदस्य (सुदूरपश्चिम प्रदेश महिलातर्फ ) यत्रो गौरवशाली पार्टी नेकपा एमालेको केन्द्रीय सदस्य हुनु मेरा लागि अवसर हो। यसले गौरवको अनुभूति त भइहाल्छ नै। जुन ढंगले प्रतिनिधि कमरेडहरूले विश्वास गरेर मत जाहेर गरी निर्वाचित गराउनु भएको छ। त्यसले मलाई जिम्मेवारीको भारी बोकाएको छ। हाम्रो भूमिका पार्टीलाई जनताको एक नम्बर पार्टी बनाउन जनताको बीचमा जाने नै हो। नेकपा एमालेका कार्यनीति, निर्णयहरू जनताका पक्षमा गरेका कुरा अगाडि बढाउन नेतृत्व गर्नेछु। सुदूरपश्चिम भूगोलबाट आएको हुँ। त्यहाँ विभिन्न खालका समस्या छन्। ती समस्या, जनताका आवाजलाई पार्टीको केन्द्रमा जोड्ने र समाधानका लागि पहल गर्ने काम गर्नेछु। नेतृत्वबाट आएका भूगोलका पक्षका निर्णयहरूलाई जनताबीच लैजान पुलको काम गर्नेछु। दिनेश पन्थी केन्द्रीय सदस्य (लुम्बिनी प्रदेश खुल्लातर्फ ) दसौं राष्ट्रिय महाधिवेशनले मलाई केन्द्रीय कमिटीमा निर्वाचित गरेको छ। नेकपा एमालेको आगामी कार्यदिशा जनवादी क्रान्तिका बाँकी कार्यभार पूरा गर्दै समाजवादका नयाँ आधार तयार गर्ने काममा महत्वपूर्ण भूमिकामा एउटा जिम्मेवार सदस्यको हैसियतमा सक्रिय रहन्छु। अब आउने तीनै तहका निर्वाचनमा एमालेलाई बहुमतका साथ जिताउन संगठनको काममा साथीहरूलाई परिचालन गर्नेछु। नेपालमा जुन खालको संघीयता, लोकतन्त्र, र समावेशी चरित्रको राज्य व्यवस्थाको जुन चरित्र प्राप्त गरेका छौं। त्यसको रक्षा र विकासका निम्ति अगाडि बढ्ने छौं। नेकपा एमाले र माओवादी मिलेर नेकपा मिलेपछि दुईवटा पार्टी पूर्ववत् ठाउँमा फर्किनु पर्छ। नेकपाको निरन्तरता भनेर माओवादीको ठूलो टिम अहिले एमालेसँग छ। नयाँ परिवेशमा एकीकृत कम्युनिस्ट पार्टीको रूपमा यसलाई अगाडि बढाउने उद्देश्य नै हो। यही नेतृत्वसहित ठूलो नेताकार्यकर्ताको पंक्ति एमालेभित्र रहेको छ। यज्ञराज सुनुवार केन्द्रीय सदस्य (खुल्ला) पार्टीका सामु जेजस्ता चुनौती छन्। ती चुनौतीहरूको सामना गर्दै कम्युनिस्ट आन्दोलनको एउटा मूल प्रवाहको रूपमा स्थापित गर्न विगतदेखि नै हामी लाग्दै आएका छौं। यसलाई अझ सशक्तरूपले अगाडि बढाइनेछ। समृद्ध नेपाल सुखी नेपाली भन्ने नारा तय गरेका छौं। यसप्रतिको अथाह समर्पण छ। यो प्राप्तिका लागि राज्यसत्ता सञ्चालनको हिसाबले केन्द्रीय भूमिकामा आफूलाई सक्रिय बनाउनेछु। आज जुन परिस्थितिबाट एमालेलाई आन्तरिक एवं बाहिरी घेराबन्दीबाट रोक्ने प्रयत्न भइरहेको छ, त्यसलाई चिर्नेछौं। पार्टी पंक्तिको सुदृढ एकताको आवश्यकता अनुरूप नै पार्टी नेतृत्वमा एक प्रकारको सफलता प्राप्त गरेका छौं। अझ कतिपय साथीहरूको दुखेको मन र फाटेको चित्तलाई सम्हाल्नु परेको छ। सुदृढ सबल र एकताबद्ध एमाले निर्माणका लागि बलबुद्धिले भ्याएसम्म लागिरहनेछु।"
ओमिक्रोन के हो ? कसरी बच्ने ?,"कोभिड१९ को दोस्रो लहरबाट त्राण नपाउँदै अर्को नयाँ भेरियन्ट ओमिक्रोन (बी११५२९)को त्रास बढेको छ। कोभिडको नयाँ भेरियन्टको संक्रमणले विश्वव्यापी रूपमा चिन्ता थपेको छ। यसै सन्दर्भमा अन्नपूर्णकर्मी दिनेश गौतमको जिज्ञासा र शुक्रराज ट्रपिकल तथा सरुवा रोग अस्पताल टेकु, क्लिनिकल रिसर्च युनिट संयोजक डा शेरबहादुर पुनको जवाफ : कोरोना भाइरसको नयाँनयाँ भेरियन्ट कसरी उत्पत्ति भइरहेका छन् ? सामान्यतः भाइरसले आफ्नो प्रतिलिपीकरण बनाउँदै जान्छ। यो निरन्तर चल्ने र प्राकृतिक पनि मानिन्छ। यो अवस्थामा ससाना म्युटेसन पनि हुने गर्दछ। म्युटेसन हुँदै गएपछि भाइरसको नयाँ स्वरूप विकास हुन्छ, जसलाई हामी नयाँ भेरियन्टको उत्पत्ति भएको मान्छौं। नयाँ भेरियन्ट अघिल्लो वा मूल भेरियन्टबाट कडा वा नरम जे पनि हुन सक्छ। पछिल्लो भेरियन्ट ओमिक्रोनलाई डब्लूएचओले किन भेरियन्ट अफ कन्सर्नको सूचीमा राखेको होला ? भाइरसको फैलने क्षमतामा वृद्धि, घातकता, लक्षणमा फरकता, जनस्वास्थका मापदण्ड प्रभावहीन हुनु र त्यस्तै परीक्षण, उपचार र खोपको प्रभावकारितामा चुनौती जस्ता कुनै एक वा एकभन्दा बढी समस्याहरू देखिएपछि भेरियन्ट अफ कन्सर्नअन्तर्गत राखिन्छ। त्यस्तै, ओमिक्रोन भेरियन्ट तीव्र गतिमा फैलिएको र पीसीआर परीक्षणमा एसजीन देखाउन नसक्नाले यसलाई भेरियन्ट अफ कन्सर्नअन्तर्गत राखिएको हो। यो भेरियन्ट यसअघिको डेल्टा भेरियन्टभन्दा बढी संक्रामक हो ? अहिलेसम्म यस्तो पुष्टि भएको छैन। तर, ओमिक्रोन भेरियन्टको स्पाइक प्रोटिनमा डेल्टा भेरियन्टभन्दा दुई गुणा बढी म्युटेसन भएको इटालियन वैज्ञानिकहरूले पुष्टि गरेका छन्। तर, यसकै कारण डेल्टाभन्दा बढी संक्रामक हुन्छ भन्ने प्रमाणित भने भएको छैन। कोरोनाका नयाँनयाँ भेरियन्ट फेला परिरहेका छन्। अहिले लगाइरहेका खोप प्रभावकारी हुन सक्छ ? ओमिक्रोन भेरियन्ट कस्तो हुन्छ ? भन्ने अहिले जानकारी छैन। तर, कोरोनाका नयाँनयाँ भेरियन्टहरूमा विशेषगरी स्पाइक प्रोटिनमा निरन्तर परिवर्तन हुँदै गए खोपको प्रभावकारिता खस्किँदै जान सक्नेछ। जिन सिक्वेन्सिङ भनेको के हो ? जिन सिक्वेन्सिङ प्रविधिले भाइरसको जिनको विश्लेषण गर्न मद्दत गर्छ। कोरोना भाइरस सधैं रहिरहन्छ वा यसको निर्मूल हुन सक्छ ? पहिलो सार्स भाइरस सन् २००३ मा देखिएको थियो। उक्त भाइरस २००४ पछि भने खासै देखिएन। तर, सार्स (कोभ२ )को बारेमा भने पछिसम्म देखिरहन सक्ने अनुमान वैज्ञानिकहरू गरेका छन्। यद्यपि, यकिन भने छैन। कोरोना भाइरस सँगसँगै हामीले कसरी जनजीविका सुचारु गर्न सक्छौं ? हामीले न्यु नर्मलको उपाय अपनाएर जनजीविका सुचारु गर्न सक्छौं। न्यु नर्मल भन्नाले सामान्यतया जनस्वास्थका मापदण्ड भन्ने बुझिन्छ। ओमिक्रोन नेपाल भित्रिन नदिन हाम्रो तत्कालको रणनीति के हुनुपर्छ ? यसलाई रोक्न विशेषतः दुई नाकामा बढी ध्यान दिनुपर्छ। पहिलो, त्रिभुवन अन्तर्राष्ट्रिय विमानस्थल हो। दोस्रो, नेपालभारत सिमाना हो। परीक्षणलाई चुस्तता दिनुपर्छ। कसैलाई संक्रमण देखिए आइसोलेसन व्यवस्थापनमा जोड दिनुर्छ। विगतमा देखिएका कमीकमजोरीको समीक्षा गरी सुधार गर्नुपर्ने हुन्छ। ओमिक्रोनले पनि धेरैलाई प्रभावित पार्ने सम्भावना छ ? ओमिक्रोन भेरियन्ट दक्षिण अफ्रिकामा तीव्र गतिमा फैलिएको छ। तसर्थ अघिल्लो भेरियन्टहरू जस्तो छिटो फैलन सक्ने अनुमान गर्न सकिन्छ। ओमिक्रोनको संक्रमणबाट जोगिन केकस्तो पूर्वतयारी गर्नुपर्ला ? ओमिक्रोन भेरियन्टबाट जोगिन हामीले भन्दै आइरहेको जनस्वास्थका मापदण्ड सही तरिकाले प्रयोग गर्न सके पुग्छ। ओमिक्रोनको सक्रमण भइसकेका बिरामीमा केकस्तो लक्षण देखिएको छ ? हाल यसको लक्षणबारे पूर्ण यकिन भएको छैन। तर, दक्षिण अफ्रिकाका चिकित्सकहरूको अनुभवअनुसार लक्षण त्यति कडा छैन। अत्यधिक थकान, टाउको र जीउ दुख्ने जस्ता समस्या देखेको भनिएको छ। धेरैलाई अस्पताल भर्ना गर्नुपर्ने अवस्था नभएको, अचानक अक्सिजन कमी हुने समस्या नदेखिएको जस्ता अनुभवहरू सुनाएका थिए। अर्थात् ओमिक्रोन संक्रमितमा लक्षणहरू सामान्य नै देखिएका थिए।"
कांग्रेसको प्रदेश अधिवेशन आज : सभापति देउवाले भर्चुअल सम्बोधन गर्ने,"काठमाडौं : नेपाली कांग्रेसको १४ औँ महाधिवेशनअन्तर्गत आजदेखि सातै प्रदेश अधिवेशन प्रारम्भ हुँदैछ। प्रधानमन्त्री एवं कांग्रेस सभापति शेरबहादुर देउवाले सातै प्रदेशको प्रदेश अधिवेशन भर्चुअल माध्यमबाट एकैपटक उद्घाटन गर्ने जनाइएको छ। प्रदेश नं १ को अधिवेशन विराटनगरमा, प्रदेश नं २ को अधिवेशन जनकपुरमा, बागमती प्रदेशको अधिवेशन हेटौँडामा, गण्डकी प्रदेशको पोखरामा, लुम्बिनी प्रदेशको अधिवेशन भैरहवामा, कर्णाली प्रदेशको सुर्खेतमा र सुदूरपश्चिम प्रदेशको अधिवेशन धनगढीमा हुने पार्टी कार्यालयले जनाएको छ। कांग्रेसले पहिलो पटक प्रदेश अधिवेशन गर्न लागेको हो। प्रदेश अधिवेशनले सातवटै प्रदेशमा प्रदेश समिति चयन गर्नेछ। यस्तो छ प्रदेश अधिवेशन कार्यतालिका आजदेखि प्रदेश कार्यसमितिको निर्वाचन कार्यतालिका सुरु हुँदैछ। मङ्सिर १६ गते बिहान १० बजे मतदाता नामावली प्रकाशित गर्ने, मङ्सिर १७ गते बिहान ८ देखि ११ बजेसम्म उम्मेदवार मनोनयन पत्र दर्ता गर्ने, सोही दिन दिउँसो ११ देखि १ बजेसम्म मनोनयन पत्रमाथि पर्ने दाबी विरोध दर्ता गर्ने, जाँचबुझ गर्ने र मङ्सिर १७ गते २ बजे सोउपर निर्णय गर्ने प्रदेश निर्वाचन कार्यतालिका रहेको छ। मङ्सिर १७ दिउँसो २ देखि साँझ ५ बजेसम्म उम्मेदवारको नेपाली वर्णानुक्रम (देवनागरिक लिपी) पहिलो नाम प्रकाशित गर्ने, सोही दिन साँझ ६:३० मनोनयन फिर्ता लिने, साँझ ७:३० बजे उम्मेदवारको अन्तिम नामावली प्रकाशन गर्ने र मङ्सिर १८ गते बिहान ८ बजेदेखि प्रदेश कार्यसमितिका लागि मतदान सुरु हुने केन्द्रीय निर्वाचन समिति संयोजक गोपालकृष्ण घिमिरेले जानकारी दिए। कांग्रेसको १४औँ महाधिवेशन यही मङ्सिर २४ देखि २६ गतेसम्म काठमाडौँमा हुँदैछ।"
"दक्षिण कोरियामा नयाँ भेरियन्टको त्रास, संक्रमित बढे","सियोल : दक्षिण कोरियामा कोरोना भाइरसको नयाँ भेरियन्ट ओमिक्रोनको त्रास बढेको छ। दक्षिण कोरियामा बुधबार ५ हजार २ सय ६६ जनामा कोरोना संक्रमण देखिएको सीएनएनमा समाचार छ। नयाँ भेरियन्ट आएपछि दक्षिण कोरियामा कोरोनाबाट संक्रमित हुनेको संख्या दिनहुँ बढिरहेको छ। अहिले संक्रमित भएकाहरुमा नयाँ भेरियन्ट ओमिक्रोनभाइरस भएनभएकोबारे थप अनुसन्धान भइरहेको छ। दक्षिण कोरियामा ८० प्रतिशत मानिसले कोरोना विरुद्धको खोप लगाइसकेका छन्। तर पनि त्यहाँ कोरोना संक्रमितको संख्या बढेर गएकोप्रति चिन्ता बढेको छ। नाइजेरियाबाट आएका एक जनामा नयाँ भेरियन्टको संक्रमण देखिएपछि दक्षिण कोरियाली सरकारले थप सजगता अपनाएको छ। कोरियाको रोग नियन्त्रण तथा रोकथाम एजेन्सीले बिहीबार विज्ञप्ति निकालेर सजग रहन सबैमा आग्रह गरेको छ। दक्षिण कोरियामा कोरोनाबाट सक्रिय संक्रमितको संख्या ४ लाख ५७ हजार ६ सय ११ पुगेको छ। युरोपका यी देशमा भेटियो ओमिक्रोन दक्षिण कोरियामा देखियो ओमिक्रोन भेरियन्ट : कुनकुन देशमा लाग्यो उडानमा प्रतिबन्ध ? कोरोनाको नयाँ भेरियन्ट ओमिक्रोन पत्ता लगाउने डाक्टर के भन्छन् ? यात्रा प्रतिबन्धले मात्र ओमिक्रोन रोकिँदैन : विश्व स्वास्थ्य संगठन साउदीमा पनि फेला पर्यो ओमिक्रोन, नेपाली कामदारहरुलाई पार्ला प्रभाव? ओमिक्रोन के हो ? कसरी बच्ने ?"
कांग्रेसले १४ औं महाधिवेशनको नारा के राखेको छ ?,"काठमाडौं : नेपाली कांग्रेसको १४ औं महाधिवेशनको नारा सार्वजनिक भएको छ। बिहीबार पत्रकार सम्मेलन गर्दै कांग्रेस प्रवक्ता विश्वप्रकाश शर्माले कांग्रेसमा उत्साह, एकता, रुपान्तरण सफल बनाऔँ १४ औँ महाधिवेशन रहेको जानकारी दिए। उनले महाधिवेशनमा एउटा मतदाताले २९ वटा मतपत्रमा मतदान गर्नुपर्ने बताए। एक जना मतदातालाई मतदान गर्न ४५ मिनेट देखि १ घण्टा समय लाग्ने बताइएको छ। बिहीबार प्रधानमन्त्री शेरबहादुर देउवाले प्रदेश अधिवेशनको उद्घाटन गर्दै लोगो सार्वजनिक गर्ने कार्यक्रम छ। कांग्रेसमा ८ लाख ४० हजार १०६ जना क्रियाशील रहेको प्रवक्ता शर्माले जानकारी दिए। जसमा पुरूष ६ लाख ४४ हजार ५ सय ६५ जना, महिला १ लाख ९५ हजार ३ सय ७२ जना रहेका छन्। उनका अनुसार प्रदेश १ मा १ लाख ७४ हजार ८ सय १३, प्रदेश २ मा १ लाख ९ सय ९९, बागमतीमा १ लाख ८७ हजार ३ सय ३५, गण्डकीमा १ लाख १८ हजार १ सय ४५, लुम्बिनी प्रदेशमा १ लाख ३१ हजार १ सय १७, कर्णाली प्रदेशमा ५३ हजार ५ सय ९६, सुदूरपश्चिम प्रदेशमा ७५ हजार १ सय १ जना क्रियाशिल सदस्य रहेका छन्। एमालेले डिजिटल प्रविधिमा जोड दिँदै भोटिङ मेसिनबाट मतदान गर्ने व्यवस्था मिलाएपनि कांग्रेसले कागजमा मतपत्र छापेर नै मतदान गर्ने भएको छ। कांग्रेस लुम्बिनी प्रदेश अधिवेशन : गृहमन्त्री खाँणले भैरहवामा उद्घाटन गर्ने हेटौंडामा कांग्रेस बागमती प्रदेश अधिवेशन, प्रधानमन्त्री देउवाले सम्बोधन गर्ने कांग्रेस प्रदेश १ को अधिवेशन विराटनगरमा"
यस्ता छन् दक्षिण कोरियामा क्वारेन्टाइनका नियम,सिओल: कोरोना भाइरसविरुद्दको खोप लगाए पनि दक्षिण कोरियाली सरकारले यात्रुलाई अनिवार्य क्वारेन्टाइनमा बस्नुपर्ने नियम बनाएको छ । जुनसुकै मुलुकका नागरिक दक्षिण कोरिया पुग्दा अनिवार्य १० दिन क्वारेन्टाइनमा बस्नु पर्नेछ । दक्षिण कोरियाली नागरिकलाई पनि सो नियम अनिवार्य गरिएको समाचार सीएनएनमा छ । शुक्रबारबाट लागू हुने यो नियम सुरुमा दुई साताका लागि भनिएको छ। अफ्रिकी मुलुक नाइजेरियाबाट आएका एक व्याक्तिमा कोरोना भाइरसको नयाँ भेरियन्ट ओमिक्रोनको संक्रमण देखिएपछि दक्षिण कोरियाले थप सजगता अपनाएको हो। दक्षिण कोरियामा बुधबार कारोना संक्रमितको संख्या बढेपछि नियन्त्रण गर्न क्वारेन्टाइनको नयाँ प्रावधान ल्याएको हो ।
"भारतमा क्रिष्चियनमाथि हिंसा बढ्यो, एक वर्षमा ३ सय बढिमा आक्रमण","नयाँ दिल्ली : गत अक्टोबर अन्तिममा भारतीय प्रधानमन्त्री नरेन्द्र मोदीले पहिलोपटक क्याथोलिक चर्चका प्रमुख पोप फ्रान्सिससँग भेटवार्ता गरे । यतिमात्र नभइ मोदीले क्रिष्चियनको जनसंख्याका लागि दोस्रो ठूलो मुलुक भन्दै फ्रान्सिसलाई भारत भ्रमणको निम्तो समेत दिए । सोहि भारतमा क्रिष्चियन विरोधी हिंसा बढेको एक रिपोर्टले देखाएको छ। मानवअधिकारकर्मीहरुको एक समूहले भारतका विभिन्न क्षेत्रमा क्रिष्चियनविरुद्ध हिंसा बढेको देखाएको हो । सो रिपोर्टअनुसार जारी वर्ष अर्थात् सन् २०२१ को पहिलो ९ महिनामा मात्र भारतभर ३ सय ५ आक्रमण भएका छन्। जसमा सबैभन्दा बढि ६६ हिंसा भारतीय जनता पार्टीको शासन रहेको उत्तर प्रदेशमा भएको रिपोर्टमा उल्लेख छ। कांग्रेसको बाहुल्यता भएको छत्तिसगढमा ४७, कर्नाटकमा मात्र ३२ वटा र मध्य प्रदेशमा ३० वटा हिंसा एवम् आक्रमणका घटना भएको रिपोर्टमा उल्लेख छ । भारतको उत्तरी भेगमा अवस्थित राज्यहरुमा १६९ वटा क्रिष्चियनविरुद्ध हिंसाका घटना भएको बताइएको छ । क्रिष्चियनविरुद्ध भारतमा भएका सबै घटाना नियोजित रहेको समेत रिपोर्टमा उल्लेख छ। क्रिष्चियनविरुद्ध आक्रमण एवम् प्रदर्शन गर्ने क्रममा क्रिष्चियनविरोधी समूहले फादर मुक्त भारत, बन्द करो धर्मान्तरण, रोको, टोको, ठोको जस्ता नाराबाजी गर्ने गरेको समेत उल्लेख छ । यतिमात्र नभइ भारतमा मुस्लिमविरोधी आक्रमण एवम् हिंसा भने जारी छ । हिन्दु राष्ट्रवाद भन्ने मुल मन्त्रका कारण भारतमा धार्मिक हिंसा बढ्दै गएको विश्लेषकहरुको भनाइ छ । अलजजिराबाट साभार"
शिक्षा पद्धतिमा सक्कलबमोजिम नक्कल,"गलत शिक्षण पद्धतिकै कारणबाट आजको मानव पैसा र शक्तिको होडमा तँछाडमछाड गरिरहेका छन् न कि कुनै एक सैद्धान्तिक अडानमा। नव समाजको विकासका लागि शिक्षा अपरिहार्य छ। यो क्रम युगौंदेखि चल्दै आएको हो। शिक्षाभन्दा विद्यार्थीले पुस्तकको अध्ययन वा गुरुले दिएको प्रवचनका आधारमा आफूमा भएको सिर्जनशीलता, नेतृत्व विकास, बौद्धिक तथा विश्लेषणात्मक क्षमताको विकास, सीप विकास, समाजको मूल्यमान्यताबारे जानकारी आर्जन गर्नु उत्तम हो। सनातनदेखि भारतीय महाद्वीपमा विद्याका लागि गुरुकुल शिक्षा पद्धतिको उपयोग गर्दै आएको भेटिन्छ। तर आजको शिक्षा पद्धति गुरुकुल शिक्षा पद्धतिसँग मिल्दैन। गुरुकुलको शिक्षा पद्धति अनुरूप विद्यार्थीको सोजागरणलाई महत्त्व दिइन्थ्यो। सिर्जनशील र विचारशील हुन मद्दत गथ्र्यो। नैतिकवान् र चरित्रशील हुन प्रोत्साहन गथ्र्यो। सबैका आआफ्ना ग्रहण गर्न सक्ने क्षमताअनुसार विद्या आर्जन हुन्थ्यो। त्यहाँको पास को फेल ? केही हुँदैनथ्यो। को पहिलो श्रेणी र को तल्लो श्रेणी भनेर कसैको क्षमतालाई दर्जा दिने चलन पनि थिएन। तर आजको शिक्षा पद्धतिमा विद्यार्थीमा विद्या आर्जनको भोकभन्दा पनि कक्षामा पास र फेल, को प्रथम र को द्वितीय हुने होडलाई प्रोत्साहन दिएको पाइन्छ। यहाँ विषय घोकेर परीक्षामा बस्नेले १०० पूर्णांकमा ८०९० प्रतिशत ल्याउँछ। जो विद्यार्थीले विषयसम्बन्धी आफ्नो स्वतन्त्र विचार र विवेचना राख्छ, ऊ यात परीक्षामा अनुत्तीर्ण हुन्छ यात कम प्रतिशत ल्याएर उत्तीर्ण हुन्छ। यहाँ विद्या आर्जनभन्दा सक्कलबमोजिम नक्कलले प्रोत्साहन पाउँछ। आजको शिक्षा पद्धतिले विश्वमा भौतिक समृद्धि ल्याउन मद्दत त गर्यो तर नैतिक मूल्य मान्यता र मनुष्यको समग्र व्यक्तित्व विकासमा सकारात्मक परिवर्तनको पाटोमा कम मात्र विचार पुर्याएको देखिन्छ। आजका बालबालिकामा आपसी सहयोग र सौहार्दताको साटो प्रतिस्पर्धा र वैमनश्यताको विकास, करुणा र प्रेमको साटो हठीपन र स्वार्थीपनको विकास देख्न र सुन्न पाइन्छ। कक्षामा सुँगाले जस्तो घोक्न र रट्न सिकाइन्छ न कि विचारशील र सिर्जनशील हुन। समग्रमा विद्यार्थीको व्यक्तित्वको विकासको साटो मेसिन मानव (रोबोट) बनाउन मद्दत गरेको छ। आफ्नो व्यक्तिगत प्रतिभा र क्षमताले प्रोत्साहन नपाउँदा कतिपय विद्यार्थीमा मानसिक तनाव हुनु स्वाभाविक हुन्छ र उनीहरू अन्त्यमा गएर लागूऔषध, जाँडरक्सी या फेरि ठूलो आपराधिक क्रियाकलापमा फस्छन्। हाम्रा विद्यार्थी विद्यालयको शिक्षा सकेर निस्कँदा एक मेसिन मानव भएर निस्कन्छन् न कि एक जागरुक नागरिक भएर। गलत शिक्षण पद्धतिकै कारणबाट आजको मानव पैसा र शक्तिको होडमा तँछाडमछाड गरिरहेका छन् न किकुनै एक सैद्धान्तिक अडानमा या फेरि नैतिक बलमा। देशको स्रोत साधनलाई हेर्ने हो भने जल, माटो, ढुंगा, पत्थर, दृश्यावलोकन, विविध जैविक उत्पादन, युवा मानव संशाधन, वनजंगल, पशुधन आदिछन्। यी हामीसँग भएका प्राकृतिक स्रोतले सीप विकासका लागि आह्वान गरिरहेको छ। तर, हाम्रो शिक्षा नीतिले विदेशमा गएर अत्यन्त संवेदनशील रकेट, हवाइजहाज, मोटर गाडी आदि मेसिनरी बनाउन शिक्षा दिएको छ। हालको शिक्षा पद्धतिले नेपाली युवालाई बिदेसिन प्रोत्साहन गर्छ न कि यो देशप्रति माया जगाउन र स्वाभिमानी नागरिक भएर बाँच्न। एसएलसी पास युवा हलो चलाए या पशुपालन गरे समाजमा हाँसोको पात्र बन्छ। त्यसैले आजका युवा गाउँमा हलो जोत्नभन्दा विदेशी कम्पनीमा नोकरी गर्न तयार छन्। यसप्रकार एकातर्फ नेपालका उच्च शिक्षा लिएका होनहार युवा युरोप, अमेरिका, अस्ट्रेलिया, जापानजस्ता मुलुकमा आफ्नो सीप र विद्या बेचिरहेका छन्। अर्कोतर्फ आईए, बीएसम्म उत्तीर्ण युवा देशभित्र रोजगारी र उद्यमका लागि अनुपयुक्त वातावरण ठान्दै ३०४० हजार मात्र कमाउन पनि गर्मी मुलुकहरूमा जान्छ। जो पसिना र रगत बेच्न बाध्य छ। युवा बिदेसिनुको मूल कारण हाम्रो शिक्षा पद्धति नै हो। जसले सुँगा रटाईमा जोड दिएकाले हो। जसले युवामा सिर्जनात्मक क्षमताको कमी छ। युवामा नवीन खोजगर्न सक्ने क्षमताको विकास हुन नसक्नुका कारण नयाँ व्यवसाय पहिचान गर्न गाह्रो हुन्छ। उनीहरू विदेश पलायन भएर श्रम बेच्न बाध्य हुन्छन्। शिक्षा पद्धतिले सैद्धान्तिक अध्ययनमा मात्र बढी जोड दिँदा विद्यार्थीमा व्यावहारिक ज्ञान शून्य हुन्छ। जस्तो, पत्रकारिताको विद्यार्थीलाई पत्रकारिताको सैद्धान्तिक पक्षको पूर्ण ज्ञान छ तरसमाचार संकलन कसरी गर्ने र समाचार कसरी लेख्ने भन्ने व्यावहारिक पक्षको सीप छैन। हालको शिक्षा पद्धतिले नेपाली युवालाई बिदेसिन प्रोत्साहन गर्छ न कि यो देशप्रति माया जगाउन र स्वाभिमानी नागरिक भएर बाँच्न। जब आफ्नो विद्यालाई प्रयोगमा ल्याउनुपर्छ तब उनीहरू यस देशको विशिष्टतासँग मेल खाने अर्थ नीति ल्याउन सक्दैनन्। नेपालको अर्थतन्त्र झन्झन् परमुखी र नाजुक अवस्थामा पुगेको छ। नेपाल सरकारले नेपाली युवाहरूको रगत, पसिना र लासमा टेकेर विप्रेषणबाट २०१८१९ मा मात्र वार्षिकरु ८७९ अर्ब आर्जन गर्यो जुन कुल गार्हस्थ्य उत्पादनको २५ प्रतिशत हुन आउँछ। यसले नेपालको अर्थतन्त्र त जीवित रहन मद्दत र सांसदहरूलाई भत्ता दिन पुग्यो तर यसले गर्दा घरघरमा बिग्रह बढेको छ, गाउँगाउँ उजाड हुँदै छ, काठमाडौं सहरमा र अन्य ठूला सहरहरूमा गाउँ छोडेर हिँडेका आप्रवासीको अनियन्त्रित भीड बढ्दो छ। विदेशबाट फर्केर आएका युवाहरूमा झन्झन् नैराश्यता छ, समाजमा उत्पीडन छ, गरिब नेपालीहरू शोषित र पीडित छन्। अर्कोतर्फ खाडी मुलुकमा गएर आफ्नो रगत पसिना चुहाएर कमाएर ल्याएको रकम नेपालमा आएर अधिकांशले अनुत्पादक क्षेत्रमा लगानी गरेको पाइन्छ। कसैकसैले व्यवसायको खोजीमा व्यापार गरेको पाइन्छ। तर, आफ्नो मौलिक स्रोतसाधनको अभावमा मोबाइल पसल, फेन्सी लुगाको पसल, विदेशी जुत्ताको पसल, मोटरसाइकल पसल आदिमा बढीभन्दा बढी लगानी गर्न बाध्य हुन्छन्। यसले गर्दा रगत पसिनाले कमाएको रकम फेरि विदेशमै पलायन हुन पुगेको छ। फेसबुक र टिकटकले गरेर रिचार्ज कार्डबाट वार्षिक अर्बौं अर्बको धनराशी विदेश गएको छ भने भन्सार विभागको तथ्यांक हेर्दा २०१८१९ मा मात्र ग्यास, पेट्रोल र डिजलबाट २१४४८ अर्ब बिदेसिएको छ। यो एक माखे साङ्लो हो र यही क्रम जारी रहने हो भने नेपाल कहिल्यै पनि उँभो लाग्ने छैन। नेपालको शिक्षा पद्धति हो, जसले नेपाली विद्यार्थीमा न त सीप विकास गर्न मद्दत गर्यो न विद्या हासिल गर्न मद्दत, मात्र सक्कलबमोजिम नक्कल गर्न सिकायो। नेपालका नीतिनिर्माता पनि यही शिक्षा पद्धतिमा हुर्किएकाले गर्दा यहाँका शिक्षा, कृषि, उद्योग वाणिज्य, स्वास्थ्य नीति आदि पनि देश, काल, परिस्थिति सुहाउँदो नभएर घोकन्ते विद्यामा आधारित छ। यहाँ विदेशी पुस्तकमा जे लेखिएको र विदेशमा जे देखिएको छ, त्यसैको हुबहु नक्कल हुन्छ। नेपालको भौगोलिक, सामाजिक, आर्थिक, सांस्कृतिक विशिष्टतालाई हेरिँदैन। हार्वर्ड युनिभर्सिटी, अक्सफोर्ड युनिभर्सिटी आदि विदेशी विश्वविद्यालयमा जे पढेर आइन्छ, त्यो नै हुबहु लागू हुन्छ। यहाँ कोदोको रोटीमा खुर्सानी लगाएर पेट भर्ने नेपालीलाई हेरेरभन्दा पाउरोटीमा बटर लगाएर खाने नेपालीका लागि योजना बन्छ। काठमाडौं उपत्यकाको चार दिशामा चारवटा स्मार्टसिटीका लागि ३५० अर्बको खर्च अनुमान गरिएको छ। यो नीतिले सहरीकरणलाई अझ बढावा दिन्छ न कि आफ्नो गाउँ आफैं बनाऊ अभियानलाई। हाम्रो जस्तो मुलुकमा दुर्गम जिल्लालाई कसरी विकास गर्ने भन्ने सोचलाई छोडेर सहर छेउ अर्को सहर बनाउने नीति अवलम्बन भइरहेको छ। यस्तै नीति हो भने स्मार्ट सिटीको योजना पनि कुनै एक नीति निर्माताको सनक मात्र हुन्छ न कि देश विकासमा एक कोशे ढुंगा। शिक्षा पद्धतिले कुनै पनि एक विद्यार्थीको समग्र व्यक्तित्व विकास गर्न सक्नुपर्छ। सय दुई सय वर्षअघि प्रतिपादित सिद्धान्त घोक्न लगाउने साटो आजको देशमा आवश्यक सीप सिकाउन जरुरी छ, खेतका लागि कोदालो समाउन सिकाउनु छ। शिक्षाका लागि कुशल शिक्षक बनाउन जरुरी छ आदि। आजको शिक्षाले विद्यार्थीमा धैर्य, नेतृत्व क्षमता, सिर्जनशीलता, आपसी सद्भाव, विश्लेषणात्मक प्रतिभा आदि सीप र मानवीय मूल्यको विकास गर्न जरुरी छ न कि रकेट वैज्ञानिक बनाउन। स्वार्थीपनबाट उठेर सामूहिक चिन्तन गर्न सक्ने बनाउनु पर्छ। जसले गर्दा आजका लोभी राजनीतिक नेताभन्दा फरक विचारका र परिवार मात्र नहेरेर देशको समग्र विकासलाई ध्यान दिने कुशल राजनेता पैदा हुन सकुन्। शिक्षालाई उद्योग बन्न दिन हुँदैन जहाँ मेसिनमा एकातर्फबाट कच्चा पदार्थ हालेपछि अर्कोतर्फबाट एकै समयमा समानको वस्तु उत्पादन हुन्छ। पैसा कमाउन मात्र शिक्षा होइन, एक स्वतन्त्र र चरित्रवान् मानव बन्न सिकाउनु पर्छ। यस प्रकारको शिक्षा प्रणालीले विश्वसामु विभिन्न विधामा विशिष्ट व्यक्तित्व र उद्यमीहरू पैदा गर्न मद्दत गर्छ न कि मात्र सेयर दलाल, जग्गा दलाल र जागिरे। विभिन्न परिस्थितिलाई मध्यनजर गरेर १०१५ वर्षयता पश्चिमा मुलुकका शिक्षाविद्हरूले विद्यार्थीमा २१औं शताब्दीमा आवश्यक सीप भनेर विद्यार्थीमा तीन मुख्य सीप विकासको अपेक्षा गरेका छन्। जसअन्तर्गत १) सिकाइ सीप समालोचनात्मक चिन्तन, सिर्जनशीलता, सहयोगी भावना, प्रभावकारी सञ्चार २) साक्षरता सीप सूचना साक्षरता, सूचनाको माध्यमबारे साक्षरता, प्रविधि साक्षरता ३) जीवन उपयोगी सीप लचकता, धैर्य, संवेदनशीलता, नेतृत्व विकास, पहल, उत्पादकत्व, सामाजिक सौहाद्र्रता आदि पर्छन्। यस पद्धतिअन्तर्गत विद्या आर्जनका लागि कक्षा कोठामा हुने प्रवचन मात्र नभएर संगीत, खेलकुद र अतिरिक्त क्रियाकलापको पनि महत्त्वका साथ उपयोग गरिएको छ।"
राप्रपा एकता महाधिवेशन : बन्दसत्रमा कार्यपत्रमाथि छलफल जारी,"काठमाडौं : राष्ट्रिय प्रजातन्त्र पार्टी (राप्रपा)को बन्दसत्रमा अध्यक्ष पशुपतिशम्शेर जबराको सामाजिक प्रतिवेदनमा छलफल जारी रहेको छ। बन्द सत्रमा अध्यक्ष डा प्रकाशचन्द्र लोहनीको आर्थिक प्रतिवेदन,अध्यक्ष कमल थापाले राजनीतिक प्रतिवेदन प्रस्तुत गर्ने कार्यसूची रहेको राप्रपाका प्रचारप्रसार विभाग प्रमुख राजेन्द्र गुरूङले जानकारी दिए। राप्रपाले छलफल पश्चात बिहीबार साँझसम्म संशोधित विधान पारित गर्ने र निर्वाचन कार्यतालिका सार्वजनिक गर्ने जनाइएको छ । शुक्रबार उम्मेद्वारी दर्तासहित निर्वाचनको प्रकिया अगाडि बढ्नेछ। राप्रपाको महाधिवेशनले नयाँ नेतृत्व चयन गर्नेछ। एकता महाधिवेशनमा पार्टी नेतृत्वका लागि दुई जना आकांक्षी देखिएका छन्। हालका अध्यक्ष कमल थापा र पार्टीका पूर्वमहामन्त्री एवं सांसद् राजेन्द्र लिङ्देनले अध्यक्ष पदमा उम्मेदवारी दिँदैछन्। अध्यक्ष थापा पक्षबाट उपाध्यक्षमा जयन्त चन्द, विक्रम पाण्डे, बुद्धिमान तामाङ, वबहादुर प्रधान, रोशन कार्कीलगायत आकांक्षी छन्। महामन्त्री पदमा थापा पक्षबाट भाष्कर भद्रा, कुन्ती शाही र भुवन पाठकको चर्चा छ । लिङ्देन पक्षबाट भने श्याम तिमिल्सिना, जगत गौचन, दुर्गा श्रेष्ठ उपाध्यक्षमा आकांक्षी छन्। महामन्त्री पदमा लिङ्देन पक्षबाट गोविन्द खनिया, धवलशमशेर राणा र रेखा थापा आकांक्षी छन्। राप्रपामा एक महिलासहित तीन जना महामन्त्री रहने व्यवस्थासँगै एक महिलासहित तीन जना उपाध्यक्ष रहने व्यवस्था छ। १ सय ९९ सदस्यीय केन्द्रीय कार्यसमितिमध्ये १ सय ४९ जनाका लागि निर्वाचन हुने प्रचारप्रसार विभाग प्रमुख गुरूङले जानकारी दिए। यस्तो देखियो राप्रपाको एकता महाधिवेशन फोटो फिचर कमल थापा भर्सेस राजेन्द्र लिङ्देन : को बन्ला राप्रपा अध्यक्ष? राप्रपाको बन्दसत्र सुरु, यसरी छानिँदै छ नेतृत्व"
उत्तम निर्णय,"एकजना मुढी राजा थिए। हरेक काम उनको मूढमा भर पथ्र्यो। रिस उठेको बेला कसैको ज्यानै लिन पनि पछि पर्दैनथ्ये। खुसाएको बेला हीराको हारै दिएर पठाउने गर्थे। उनको सेवा गर्ने एकजना सेवक थिए राम। राजा उनलाई रामु भनेर बोलाउँथे। दिन बित्दै गयो। रामु हरेक काम होसियारीपूर्वक गर्थे। त्यसैले कुनै अप्रिय घटना हुन पाएको थिएन। यसअघिका सेवकहरू हप्ता दिन पनि टिक्दैनथे। काम गर्दा सानोतिनो गल्ती भइहाल्थ्यो। राजा त्यति पनि सहन सक्दैनथे र तीललाई पहाड बनाई कतिको ज्यान लिन्थे, कतिको सर्वस्वहरण तर रामु भने आठ, दस वर्षदेखि टिक्दै आएका थिए। एक दिन सफाइ गर्दा रामुको हातबाट राजाको खोपीमा राखेको एउटा गमला फुट्यो। सदाझैं होसियारीपूर्वक नै काम गरेका थिए तर जति नै होसियारी अपनाए पनि माटोको भाँडो सफा गरेर टेबुलमा राख्न खोज्दा भुइँमा झरेर फुटेको थियो। आफूले मन पराएको गमला फुटेको देखेर राजाले रामुलाई सोधे। रामुले झुट बोलेनन्। आफ्नै हातबाट फुटेको कुरा स्वीकारे। मुढी राजा किन चुप लाग्थे र कड्किँदै भने, जतनसँग राख्न भनेको होइन किन फुटाइस्। यसको मूल्य कति महँगो पर्छ थाहा छ ? रामुले काम्दै भने, छैन सरकार। छैन भने भोलि थाहा पाउँछस्। मृत्युदण्ड पाउँछस्। मृत्युदण्ड। बुझिस् ?, राजाले रिसाएर भने। राजा यति भनेर सुते तर रामु किन सुत्न सक्थे र। उनी अँध्यारो मुख लगाएर कोठामा पुगे। श्रीमती सुन्तली खाना पकाउने तयारीमा थिइन्। श्रीमान्को अँध्यारो अनुहार देखेर कारण सोधिन्। रामुले सबै कुरा बताए। उनले हिम्मत हारिनन् र श्रीमान्लाई लिएर चतुरे कहाँ गइन् र सबै कुरा सुनाइन्। उनीहरूको कुरा सुनेपछि चतुरेले कानमा खुस्स केही कुरा भनेर पठाए। भोलिपल्ट दरबार बस्यो। मन्त्रीलाई बोलाएर राजाले रामुलाई झुन्ड्याउने आदेश दिए। उनलाई अन्तिम इच्छा के छ भनेर सोधे। रामुले भने अन्य यस्तै दुईवटा गमला हेर्ने चाहन्छु सरकार। राजाको खोपीमा अर्को पनि दुईवटा यस्तै गमला थिए। सिपाहीले तत्कालै तिनलाई लिएर आए। गमला देख्नासाथ रामुले दुवै गमला पनि फुटाए। उसको हर्कत देखेर राजाको रिसको पारो अरू चड्यो। उनले थप कड्किँदै भने, बिनाकारण थप गमला किन फुटाइस् ? रामुले भने, गमला फोरेको होइन महाराज, अरू दुई जनाको ज्यान बचाएको हुँ। नैतिक शिक्षा : भनिन्छ, सुखमा नमात्तिने र दुःखमा नआत्तिने हो भने कहिल्यै दुर्गति हुँदैन। त्यसैले हामीले जस्तो समस्या आए पनि सोचेर सही उत्तर दिनुपर्छ।"
मधेश रुपान्तरणका लागि सामाजिक जागरणको अभियान चलाऔं : पोखरेल,"महोत्तरी : नेकपा माओवादी केन्द्रका नेता, पूर्व शिक्षामन्त्री गिरिराजमणि पोखरेलले मधेश रुपान्तरणका लागि सामाजिक एवं साँस्कृतिक जागरणको अभियान चलाउनुपर्ने बताएका छन्। महोत्तरीको भंगहा नगरपालिकास्तरीय माओवादी केन्द्रको पहिलो नगर अधिवेशनलाई सम्बोधन गर्दै उनले समाजमा छुवाछुत, अन्धविश्वासविरुद्ध लड्नुपर्ने बताएका हुन्। समाजमा बोक्सी, छुवाछुत, अन्धविश्वास छ। यसविरुद्ध लड्नु पर्छ। उनले भने, विभेद र असमान्ता अन्त्य भएको छैन। यी सबै कुरा अन्त्यका समाजवादी क्रान्तिको झण्डा उठाउनुपर्छ। पार्टीको संगठनलाई जनतासँग जोड्दै विधी र पद्धतिमा अब माओवादी केन्द्र संचालन हुने उनको भनाई छ। उनले भने, हाम्रो पार्टीको ७ लाख संगठित सदस्य छन्। स्वातन्त्रत ढंगले पार्टीको संगठन निर्माण गर्न सकिएन भने अरुको बैशाखीमा टेकेर समाजवादी क्रान्ति सफल हुनसक्दनौं। नेकपा माओवादी केन्द्रका स्कूल विभागका प्रमुख समेत रहेका पोखरेलले केपी ओली फाँसीवादको बाटो लागेको आरोप लगाए। उनले १२५ जाती र १२३ भाषाभाषी भएको देशलाई नयाँ उचाईमा लैजान समाजवादी क्रान्तिको आवश्यकता रहेको उल्लेख गरे।"
"गहुँ छर्ने बेला भयो, मल आएन","काठमाडौं : गहुँ खेतीका लागि किसानले खनजोत गरिरहेका छन्। तर, बजारमा डीएपी मलको चरम अभाव छ। कृषि सामग्री कम्पनी लिमिटेडका अनुसार गहुँबालीका लागि ६० हजार मेट्रिक टन डीएपी मलको आवश्यकता छ। सरकारसँग मौज्दात १५ हजार मेट्रिक टन मात्रै छ। १० हजार मेट्रिक टन विदेशबाट आउने क्रममा छ। बाटोमा रहेको मल आइपुगे पनि यो वर्ष २५ हजार मेट्रिक टन मात्र मल किसानले पाउनेछन्। किसानले मागको आधा पनि मल नपाउने अवस्था छ। कृषि मन्त्रालय र मातहतका निकायहरू गहुँखेतीलाई आवश्यक मल उपलब्ध गराउन नसकिने लाचारी व्यक्त गर्न थालेका छन्। कोभिडका कारण उत्पादक कम्पनीले नै कम उत्पादन गरेको र अन्तर्राष्ट्रिय बजारमै मलको भाउ बढेकाले पयाप्त खरिद गर्न नसकिएको कृषि सामग्री कम्पनी लिमिटेडले जनाएको छ। कृषिमन्त्री महेन्द्रराय यादवले अन्तर्राष्ट्रिय बजारमा मूल्य बढेका कारण पर्याप्तमात्रामा मल खरिद गर्न नसकेको बताए। मलसम्बन्धी खरिद ऐन पुरानो भएकाले पनि खरिद गर्न कठिनाइ भएको हो। किसानहरूको आवश्यकताअनुसार मल आपूर्ति गर्न नसकिएको लिमिटेडका सूचना अधिकारी राजेन्द्र कार्कीले स्वीकारे। मलको माग अधिक छ, कार्कीले अन्नपूर्ण पोस्ट्सँग भने, गत वर्षको जति पनि मल आउन सकेको छैन। युरिया मलको भने अभाव छैन। तर, डीएपी भने किसानको माग अनुरूप उपलब्ध गराउन नसक्ने कार्की बताउँछन्। चालू वर्षका लागि सरकारले २५ हजार मेट्रिक टन मात्रै डीएपी मल खरिद गरेको थियो। १५ हजार मेट्रिक टन नेपाल आइसकेको छ। यो भनेको ३ लाख बोरा हो। सरकारले ठेकेदार कम्पनी इन्डियन पोटास लिमिटेड (आईपीएल) सप्लायर्ससँग २५२५ हजार मेट्रिक टन युरिया र डीएपी मल खरिदका लागि सम्झौता गरेको थियो। डीएपी १० हजार मेट्रिक टन रेल नपाउँदा बाटोमै अड्किएको छ। एउटा रेल पाइयो। २ रेलको बुकिङ गर्न पाइएको छैन, कार्कीले भने, बुकिङ खुले लगत्तै भैरहवा र वीरगन्जको आईसीटी नाकामा मल आइपुग्छ। दुवै नाकाबाट ५५ हजार मेट्रिक टनका दरले ल्याउने तयारी भइरहेको कार्कीले बताए। १० हजार मेट्रिक टन भनेको प्रतिबोरा ५० किलो ग्रामको दरले २ लाख बोरा हुन्छ। यो मल एक साताभित्र आइपुग्ने लिमिटेडले जनाएको छ। खेतीपातीको सिजनमै मल नपाएपछि किसान भने चिन्तित छन्। कृषि विज्ञसमेत यस वर्ष मल अभावमा गहुँको उत्पादनमा कमी आउने बताउँंछन्। कृषि मन्त्रालयका अनुसार सामान्यतया मल ल्याउन ठेकेदारसँग सम्झौता गरेको दिनदेखि नेपाल सीमासम्म आइपुग्न करिब २ सय २६ दिन लाग्छ। यस वर्ष नेपालमा मात्र नभई भारत, श्रीलंकामा पनि मलको अभाव भएको कार्की बताउँछन्। कार्कीका अनुसार अन्तर्राष्ट्रिय बजारमै गत वर्षको तुलनामा ३ सयदेखि ३ सय ५० प्रतिशतसम्म मूल्यवृद्धि भएको छ। त्यसकारण खरिद गर्नसमेत गाह्रो भएको कार्कीले बताए। अधिकांश रासायनिक मलको मुख्य उत्पादक चीन हो। तर, पछिल्लो समय कोभिडका कारण चीनका मल कम्पनीहरूले उत्पादन घटाएका छन्। कम्पनीहरूले नै कम मल उत्पादन गर्दा मूल्य बढेको कृषि विकास महाशाखाका अधिकारीको भनाइ छ। यसअघि ठेकेदारले प्रतिमेट्रिक टन ३ सय डलर तिरेर मल किन्ने गरेका थिए। यस वर्ष अन्तर्राष्ट्रिय बजारमै मलको मूल्य १ हजार १ सय डलरसम्म पुगेको छ। मूल्य बढेका कारण ३५ रुपैयाँ पर्ने डीएपी मलको मूल्य आकासिने भएको छ। यस वर्ष १ सय १२ रुपैयाँ हाराहारीसम्म मलको मूल्य पुग्नसक्ने मन्त्रालयका अधिकारीहरू बताउँछन्। धनगढी तारानगरमा ट्र्याक्टरले खेत जोत्दै र सोही ठाउँमा खेत खन्दै किसान भारतमा पनि मलको अभाव देखिएको छ। भारतबाट कालोबजारीको मल पनि नेपाल भित्रिने गरेको थियो, सूचना अधिकारी कार्कीले भने, तर यसवर्ष यस्तो मल पनि आएको छैन। उनका अनुसार सरकारलाई डीएपी मल प्रतिबोरा (५० केजी) को ५ हजार ८ सय मूल्य पर्न आउँछ। तर, लागतभन्दा प्रतिबोरा ५० रुपैयाँ कम मूल्य तोकेर सरकारले मल बिक्री गर्ने गरेको छ। किसानलाई प्रतिबोरा १ प्रतिशतले अनुदान दिने निर्णय सरकारले गरेको थियो। यसअघि मलको ठेक्का पाएका केही कम्पनीले बदमासी गर्दा किसानले अभाव खेप्नुपथ्र्यो। तर, अहिले बिक्री कार्टेलिङले गर्दा मल अभाव नभएको तर अन्तर्राष्ट्रिय बजारमै बढेको महँगीले अभाव सिर्जना भएको उनले बताए। यता कृषि विकास महाशाखाका मल क्षेत्र हेर्ने अधिकारी भने अहिलेको समस्यालाई मध्यनजर गर्दै धानबालीका लागि कम नहोस् भनेर कुरा भइरहेको बताउँछन्। गहुँमा मल राख्नुपर्ने किसानले आधा मल हालेर भए पनि चित्त बुझाउन मन्त्रालयले अनुरोध गरेको छ। महँगो भएकाल पनि अब किसानले गत वर्षको भन्दा आधा नै प्रयोग गर्नुपर्यो। यति भए पनि उपलब्ध हुन्छ। माटोमा भएका फसफोरस जस्ता तत्वले पनि उत्पादनमा सहयोग पुग्छ। जति उत्पादन हुन्छ, त्यसमै चित्त बुझाउनु पर्ने देखिन्छ, मन्त्रालयका एक उच्च अधिकारीले भने।"
कट्रिनाको विवाहमा अतिथिलाई सर्त नै सर्त,"मुम्बई : बलिउड अभिनेत्री कट्रिना कैफ र अभिनेता बिक्की कौशलको विवाहको तयारी अहिले जोडतोडले चलिरहेको छ। डिसेम्बर ७, ८ र ९ तारिखमा हुने विवाहका लागि होटल बुकिङ, सजावट, अतिथिका लागि खानाको परिकार र अतिथिहरूको अन्तिम नामावली पनि तयार भइसकेको छ। विवाह कार्यक्रमलाई गोप्य राख्न हरेक दिन नयाँ नयाँ नियम बनाइएको छ। ती नियमहरूका बारेमा अतिथिहरूलाई पनि जानकारी गराउने गरिएको छ। भारतीय सञ्चार माध्यमका अनुसार हरेक दिन जानकारी गराइने नयाँ नयाँ नियमका कारण अतिथिहरू पनि हैरान हुन थालेका छन्। कट्रिनाबिक्कीको विवाहमा सहभागी हुन लागेका एक अतिथिले बलिउड लाइफलाई दिएको जानकारी अनुसार विवाह व्यवस्थापन समूहले हरेक दिन नयाँ नयाँ नियम पठाउने गरेको छ। कट्रिना र बिक्की आफ्नो विवाहलाई कति गोप्य राख्न चाहन्छन् भन्ने कुरा व्यवस्थापनमा खटिएका व्यक्तिहरूको व्यस्तताबाट पनि बुझ्न सकिन्छ, ती व्यक्तिले भने, हरेक दिन नयाँ नयाँ नियम र सर्त आउँछ। एउटा विवाहलाई यति गोप्य राख्नुको कारण भने बुझ्न सकिएन। उनले कतिपय नियम र सर्त व्यक्तिगत मर्यादामा आँच पुर्याउनुका साथै अपमानजनक पनि रहेको दाबी गरे। उनीहरू आफ्नो अतिथिमाथि भरोसा गर्न सक्तैनन् र यो गर र त्यो गर भन्छन् भने हामीलाई बोलाउनु नै किन ?, उनले प्रश्न गर्दै भने, यसले हाम्रो मर्यादामा पनि आँच पुर्याएको छ। इन्डिया टुडेका अनुसार विवाहमा सहभागीहरूले उनीहरूको सर्त र नियम मान्ने मात्रै होइन, ती नियम अक्षरसः पालनाका लागि सम्झौतामा हस्ताक्षर नै गर्नुपर्ने हुन्छ। अतिथिहरूलाई विवाहका बारेमा कसैसँग पनि कुरा गर्न नपाइने, तस्बिर खिच्न नपाइने, तस्बिर र भिडियो सामाजिक सञ्जालमा सेयर गर्न नपाइने, विवाह हुने स्थान र आफू बसेको स्थानको जानकारी गोप्य राख्नुपर्ने, मोबाइल फोनको प्रयोग गर्न नपाइनेलगायतका सर्त राखिएको छ। विवाहमा चर्चित क्रिकेटर विराट कोहली र उनकी नायिका श्रीमती अनुष्का शर्मालाई विशेष आमन्त्रण गरिएको छ। विराट र अनुष्कासँगै उनीहरूकी छोरी वामिकालाई पनि विवाहमा निमन्त्रणा गरिएको छ। कट्रिनाको अनुष्का शर्मासँगको विशेष सम्बन्धका कारण परिवारलाई विशेष आमन्त्रण गरिएको छ ।"
"कोरोनाको संक्रमण बढ्यो, नयाँ भेरियन्टको आशंका","दक्षिण अफ्रिका : पछिल्ला दिनहरुमा दक्षिण अफ्रिकामा कोरोनाकाबाट संक्रमित हुनेको संख्या दोब्बर भएको छ । दक्षिण अफ्रिकाबाट सुरु भएको ओमिक्रोन भाइरस विश्वव्यापीरुपमा फैलिरहेको छ । गत साताको तुलनामा यो हप्ता दक्षिण अफ्रिकामा कोरोनाबाट संक्रमति हुनेको संख्या दोब्बर भएको बीबीसीमा समाचार छ । दक्षिण अफ्रिकामा पछिल्लो २४ घण्टामा ८ हजार बढी संक्रमित भएका छन् । नयाँ भेरियन्ट ओमिक्रोनबाट उनीहरु संक्रमित भएको आशंका गरिएको छ । यद्यपी, उनीहरुको परिक्षण भइरहेको छ ।"
कांग्रेस प्रदेश १ को अधिवेशन विराटनगरमा,"विराटनगर : नेपाली कांग्रेसको १४ औं महाधिवेशनअन्तर्गत प्रदेश १ को पहिलो अधिवेशन बिहीबारदेखि प्रदेश राजधानी विराटनगरमा सुरु हुँदैछ। अधिवेशन आयोजक समितिका संयोजक एवं नेपाली कांग्रेसका केन्द्रीय सदस्य कृष्णप्रसाद सिटौलाको अध्यक्षतामा बुधबार बसेको बैठकले अधिवेशन सम्बन्धी तयारी र आयोजनाबारे छलफलसमेत गरेको थियो। विराटनगर अस्पताल नजिकको खुला मैदानलाई अधिवेशनस्थल तोकिएको छ। दिउँसो २ बजे अधिवेशन उद्घाटन हुने प्रचार समितिका संयोजक राजीव कोइरालाले जानकारी दिए। उनका अनुसार अधिवेशनका लागि विराटनगरस्थित कांग्रेस मोरङको जिल्ला पार्टी कार्यालयलाई सम्पर्क कार्यालय बनाइएको छ। अधिवेशनको उद्घाटन नेता सिटौलाले गर्ने बताइएको छ। अधिवेशनमा कांग्रेस केन्द्रीय सदस्य डा शेखर कोइराला, केन्द्रीय सदस्य महेश आचार्य, प्रदेशका सांसद लगायतका नेताहरुको उपस्थिति रहने छ। बिहीबार नै अधिवेशन प्रतिनिधिको नामावली यकिन गर्ने, शुक्रबार बिहान ८ देखि दिउँसो १ बजेसम्म उम्मेदवारी दर्ता गर्ने र शुक्रबार नै अन्तिम नामावली प्रकाशन गर्ने तथा चुनावको तयारी थाल्ने निर्णय बैठकमा भएको कोइरालाले बताए। उनका अनुसार प्रदेशमा पार्टीको पहिलो नेतृत्व चयनका लागि अधिवेशन उद्घाटनस्थलमै शनिबार बिहान ८ बजेदेखि मतदान प्रक्रिया सुरु हुने छ। निर्वाचनमा १ एक हजार ७ सय प्रदेश प्रतिनिधिहरुले मतदान गर्नेछन्। कांग्रेसको प्रदेश समितिमा १ सभापति, २ उपसभापति, २ महामन्त्री, ३ सहमहामन्त्री (१ महिला)सहित, हरेक जिल्लाबाट महिला १४ र खुला १४ सदस्य, प्रत्येक निर्वाचन क्षेत्रबाट ६ महिला र १३ खुला सदस्य, खसआर्यबाट महिला ७ र खुला ५, जनजातिमा महिला ७ र खुला ८, मधेशी महिला १ र खुला १, दलित महिला १ र खुला २, थारुतर्फ महिला १ र खुला १, मुस्लिममा खुला १, अल्पसंख्यक र अपांगता भएका १ सदस्य पदका निर्वाचित हुने बताइएको छ। कांग्रेस नेताहरु प्रदेश अधिवेशनका बारेमा छलफल गर्दै। यसैबीच पार्टीको संस्थापन पक्षले सभापतिका उम्मेदवारको टुंगो लगाएको छ। संस्थापन पक्षले कांग्रेस झापाका पूर्वसभापति उद्धव थापालाई प्रदेश सभापतिको उम्मेदवार बनाएको हो। थापा सिटौला समूहमा छन्। उनलाई कांग्रेस सभापति शेरबहादुर देउवाको पनि समर्थन छ। संस्थापन पक्षबाट रामहरी खतिवडा सभापतिमा उठ्ने चर्चा थियो। १४ औँ महाधिवेशनमा सिटौलासँग गठबन्धन गरेका देउवा प्रदेश १ को सभापति सिटौलानिकट थापालाई छाड्न तयार भएको नेताहरुले बताएका छन्। पार्टीको संस्थापनइतर पक्षबाट भने सभापतिका उम्मेदवारको टुंगो लागिसकेको छैन। संस्थापनइतरले नेताहरु राजीव कोइराला र गुरुराज घिमिरेमध्ये एक जनालाई उम्मेदवार बनाउने तयारी गरिरहेको छ। तर कसलाई उम्मेदवार बनाउनेभन्ने बारेमा यकिन हुन बाँकी छ। संस्थापनइतरबाट राजीव कोइरालालाई बलियो दाबेदारका रूपमा हेरिएको छ। संस्थापन पक्षको मोर्चाबन्दी तोड्दै आफ्ना उम्मेदवारलाई सुनसरीको जिल्ला सभापतिमा जिताएका कारण उनले टिकट पाउने सम्भावना बलियो रहेको बताइन्छ। कोइराला कांग्रेस प्रदेश १ को संसदीय दलका नेता पनि हुन्। तर संस्थापन र इतर समूहका नेताहरु सहमतिमा प्रदेशको पहिलो नेतृत्व चयनका लागि छलफलमा व्यस्त छन्। सहमति नजुटे मात्रै निर्वाचन हुने एक नेताले बताए।"
मलको चरम अभाव : दुई महिनादेखि धनगढीमै डेरा,"धनगढी : बझाङको जयपृथ्वी नगरपालिका११ स्थित सुर्मादेवी कृषि सहकारीका अध्यक्ष बिर्खराज जोशी धनगढीमा डेरा बसेको दुई महिना भयो। तर, गहुँबालीका लागि डीएपी मल पाएका छैनन्। कृषि सामग्री कम्पनी लिमिटेड प्रदेश कार्यालयले अनुदानको रासायनिक मल उपलब्ध गराउँदै आएको छ। तर, यस वर्ष कम्पनीले पर्याप्त मल दिन सकेको छैन। बझाङका जोशी मात्र होइन, सुदूरपश्चिमका विभिन्न जिल्लाका किसानहरू मलका लागि दिनहुँ कम्पनीको प्रदेश कार्यालयमा धाइरहेका छन्। मलकै लागि धनगढी आएको दुई महिना भयो, जोशीले भने, आज, भोलि भन्दाभन्दै यतिका समय बित्यो। अझै कति दिनमा पाइने हो थाहा छैन। कृषि सामग्री कम्पनी धाउँदाधाउँदा दिक्क भएको जोशीले बताए। धनगढी उपमहानगरपालिका११ का श्यामलाल राना कृषि कम्पनीको परिसरमा भेटिए। उनी पनि मल पाइने आशामा बसेका थिए। डेढ बिघा जग्गा छ, मलाई त तीनकट्टा मल भए पनि पुग्ने थियो, उनले भने, खेत जोतेरसम्याएर गहुँ छर्किन ठिक्क पारेको एक साताभन्दा बढी भइसक्यो। तर, मल नै छैन। रानाले भारतीय बजारबाट पनि ल्याउन नपाएको बताए। गहुँ छर्ने समय घर्किन लागेको उनको भनाइ छ। डीएपी गहुँसँगै छर्केर हालिने मल हो, त्यसले गहुँको जरा बलियो बनाउँछ। तर, मल नै छैन, रानाले भने। कैलालीको गोदाबरी नगरपालिका९ धनचौरीका उद्धव भट्टराई पनि मल लिन कम्पनीको गोदाममा पुगेका थिए। गाउँको सहकारीले ३५४० किसानबाट डीएपी मलका लागि रकम जम्मा गरेको थियो। तर, सहकारीबाट नपाएपछि आफैं प्रादेशिक गोदाममा आएको हुँ। गहुँबालीका लागि मल लिन धनगढीस्थित कृषि सामग्री कम्पनी लिमिटेड प्रदेश कार्यालय परिसरमा जम्मा भएका किसानहरू। सुदूरपश्चिमका पहाडी जिल्लामा गहुँ छर्किने समय लगभग सकिएको छ भने तराईमा मंसिर मसान्तसम्म गहुँ छर्न सकिन्छ। किसानहरूले खेत खनजोत गरेर हिउँदे बाली लगाउन ठिक्क पारेका छन्। मल अभावले खेत बाँझै रहने सम्भावना छ। धनगढी१२ जुगेडाका भीमबहादुर थापा भन्छन्, ५ सय जनाले मलका लागि सहकारीमा रकम जम्मा गरेका छन्। १५ बोरा डीएपी र ७० बोरा मल पाइएको छ। ५ सयलाई कसरी बाँड्ने ? पाँच किलो पनि भाग पर्दैन । उनी स्थानीय सहकारीका सदस्य पनि हुन्। गहुँ छर्ने बेला भयो, मल आएन धनगढीकै अगुवा किसान भोजराज भट्ट पनि मंगलबार दिनभर जसो कृषि सामग्री कम्पनीको प्रदेश कार्यालयमा बसेका थिए। हाम्रो कृषि सहकारीका पूर्वअध्यक्षसमेत रहेका भट्ट भन्छन्, किसानहरू बिहानै घरमा आउँछन्। मल पाइएन भन्छन्। त्यसैले बुझ्न आएको। यसपटक मल नपाएका कारण गहुँको धेरै उत्पादन घट्ने उनले बताए। व्यवसायीहरूले खरिदमा टेन्डर हालेनन् भनेर सरकार पन्छिन मिल्छ ? जीटुजीबाट तुरुन्त मल आपूर्ति गर्नुपर्छ, भट्टले आक्रोश पोखे। कृषि सामग्री कम्पनी धनगढीले कैलाली, डोटी, बझाङ, बाजुरा, अछाम र डडेल्धुराको मल आपूर्तिको जिम्मा पाएको छ। उसले युरिया ५ हजार टन र डीएपी ६ हजार टन केन्द्रसँग माग गरेको छ। तर, साउनयता २ हजार ९ सय क्वीन्टल युरिया र ७ सय ४५ क्वीन्टल डीएपी मात्रै आपूर्ति भएको छ। कार्यालयका निमित्त प्रबन्धक नबल सिंह बोगटी पनि माग अनुसारको मल नआएकाले समस्या भएको बताउँछन्। हामीले केन्द्रसँग गहुँका लागि ५० हजार क्वीन्टल युरिया र ६० हजार क्वीन्टल डीएपी मागेका थियौं, उनले भने, युरिया २९ हजार क्वीन्टल मात्रै आयो। केन्द्रबाट आएको युरिया त धानखेतीकै लागि ठिक्क भइसकेको छ। अहिले केही किसानले त गहुँ छरिसकेर पहिलो सिँचाइ पनि गरिसकेका छन्, बोगटीले भने, अब उनीहरूलाई दिन युरिया छैन। डीएपीको अत्यधिक माग रहेको तर किसानका सामुन्ने निरिहता देखाउन परिरहेको उनले बताए। किसानले खेत जोतेर ठिक्क पारेका छन्। छैन भनेर फर्काउनुपर्दा हामीलाई पनि नरमाइलो लाग्छ, उनले भने। बोगटीका अनुसार १४ पटकमा पनि टेन्डर नपरेकाले मल आपूर्ति हुन नसकेको हो। कम्पनीले अब टेन्डर गरेर मलको आपूर्ति गर्ने समय छैन, किसानका लागि सरकारले जिटूजीको माध्यमबाट मात्रै आपूर्ति गरे केही समाधान होला, उनले भने। कृषि सामग्री कम्पनीको गोदाममा अहिले ३० टन मात्रै डीएपी मौज्दात छ। त्यो कृषि अनुसन्धान केन्द्रहरूका लागि राखिएको हो। २० प्रतिशत उत्पादन ह्रास हुने अनुमान रासायनिक मलको अभावमा यस वर्ष गहुँको उत्पादन २० प्रतिशतले घट्ने जानकारहरू बताउँछन्। रासायनिक मल हाल्न नपाए कम्तीमा पनि २० प्रतिशत उत्पादनमा कमी आउने सुदूरपश्चिम प्रदेश कृषि निर्देशनालयका निर्देशक यज्ञराज जोशीले बताए। कैलाली र कञ्चनपुरका शतप्रतिशत र बैतडी, दार्चुला, अछाम, बाजुरा, डोटी, बझाङ र डडेल्धुराका ६० प्रतिशत किसानहरू गहुँ छर्किनु अघि डीएपीकोे प्रयोग गर्छन्। माटोमा फस्फोरस र नाइट्रोजनको मात्रा कम छ र अहिले डीएपी पनि हाल्न पाइएन भने २० देखि २५ प्रतिशत उत्पादन घट्न सक्छ, जोशीले भने। सुदूरपश्चिममा १ लाख ३० हजार हेक्टर जमिनमा गरिएको गहुँखेतीबाट २ लाख ७३ हजार मेट्रिक टन उत्पादन हुन्छ। सुदूरपश्चिममा प्रतिहेक्टर २१० मेट्रिक टन गहुँ उत्पादन हुन्छ। त्यो भनेको २ लाख ७३ हजार मेट्रिक टन हो। ५४५५ हजार मेट्रिक टन उत्पादन घट्न सक्छ निर्देशक जोशीले भने। सरकारले अनुदानको मल दिन थालेपछि किसानहरूले प्रांगारिक मलको चलन छाड्दै गएको उनले बताए। बालीका लागि चाहिने भनेको प्रागारिक मल हो। तर, अर्बौं रकम विदेशीलाई दिने गरी अनुदानको रासायनिक मल किनिन्छ। त्यसले माटोको उर्बरा शक्ति पनि बिगार्छ , उनी भन्छन्, कैलाली र कञ्चनपुरमा मात्रै ८२ प्रतिशत उत्पादनमा प्रांगारिक पदार्थ छैन।"
सलोनी अन्तिम आठमा,"पोखरा : आईटीएफ वल्र्ड टेनिस टुर जुनियर५ अन्तर्गत बुधबार भएको खेलमा नेपालकी सलोनी तामाङले जित हात पारेकी छन्। उनले भारतकी सोहिनी सञ्जय मोहन्तीलाई ३६, ६४, ७५ ले पराजित गरेकी हुन्। जितसँगै उनी अन्तिम आठमा पनि प्रवेश गरेकी छन्। नेपालकी अभिलाषा विष्ट भने भारतीय खेलाडी वंशिका मारियासँग ६३, ७५ को सोझो सेटमा पराजित भएकी छन्। अर्को खेलमा भारतकी श्रीनिधि रेड्डीले भारतकै सौमत्रा जगतदेवलाई ६१, ७५ सोझो सेटमा पाखा लगाइन्। यसैगरी भारतकी न्याती कुक्रेतीले बेल्जियमकी सानन बोभीलाई ६३, ४६, ६३ ले पराजित गरिन्। अर्को खेलमा नेपालकी शर्वानी श्रेष्ठ भारतकी सुखमन्नी भण्डारीसँग ६४, २६, ६१ ले पराजित भइन्। पुरुषतर्फको खेलमा नेपालका शीर्ष वरीयताका आरभसम्राट हाडा भारतका हितेश चौहानसँग पराजित भएका छन्। चौहानले ६२, ६३ को सोझो सेटमा हाडालाई पराजित गरेका हुन्। अर्को खेलमा भारतका चन्दन शिवराजले अमेरिकाका जल दत्तलाई ६४, ४६, ६४ र डेनमार्कका अलेक्जेन्डर नोर्डलले भारतका धनञ्जय आत्रेयलाई ६४, ४६, ६३ ले पराजित गरेका छन्। पोखरामा जारी वल्र्ड टेनिस टुर जुनियर५ मा नेपाल, भारत, अमेरिका, हंगेरी, स्विडेन, इजरायल, ब्राजिल, डेनमार्क र पोल्यान्ड गरी नौ राष्ट्रका ८९ खेलाडीको सहभागिता रहेको कास्की जिल्ला टेनिस संघका अध्यक्ष लोकबहादुर गुरुङले जानकारी दिए। सन् २०२० मा पोखरामा भएको जुनियर यू१८ सर्किट१ टेनिसमा ११ देशका खेलाडीको सहभागिता रहेको थियो।"
जनताको जागरणबाट नतर्सिए हुन्छ,"काठमाडौं : राष्ट्रिय प्रजातन्त्र पार्टी (राप्रपा)का अध्यक्ष कमल थापाले जनताले नै राजा ल्याउनुपर्ने म्यान्डेट बोक्नुपर्ने अवस्था सिर्जना भएको बताएका छन्। पार्टी एकता महाधिवेशनको बुधबार उद्घाटन सत्रमा थापाले जनतामा देखिएको जागरण देखेर नतर्सिन अन्य राजनीतिक दललाई आग्रहसमेत गरे। अध्यक्ष थापाले पार्टी एकता कायम गर्न नसक्नुमा आफ्नो कमजोरीसमेत स्विकार गरे। यसमा मेरो पनि कमजोरी छ, म क्षमा माग्छु, उनले भने, एउटा चुनाव हार्दैमा पार्टीको सिद्धान्त मर्दैन, चुनावमा असफल हुँदैमा कमजोर भयो भन्ने हिन भावना कसैले पनि गर्नुहुँदैन। गएको प्रतिनिधिसभाको चुनावले राप्रपाको सफलता र असफलताको मूल्यांकन गर्न नसक्ने थापाको भनाइ थियो। भने, निर्वाचनको बेला पार्टी फुट्यो अर्को पार्टीसँगको सहकार्य फुट्यो। यसका बाबुजत पनि राप्रपाले दुई लाख राप्रपा संयुक्त र राप्रपाले १ लाख भोट पाएको स्मरण गरे। दुवै जोड्ने हो भने त्यो संकटको अवस्थामा पनि झन्डै तीन प्रतिशत भोट पाएकोमा उनले गर्व गरे। थापाले दुवै अध्यक्षहरू पशुपतिशमशेर जबरा र डा प्रकाशचन्द्र लोहनीलाई पार्टी जुरुक्कै उठाउन पनि जबरा र लोहनीको सहयोग आवश्यक भएको बताए। थापाले अध्यक्षका प्रत्यासी उम्मेदवार राजेन्द्रप्रसाद लिङ्देनलाई इंगित गर्दै भने, १ कार्यकाल चार वर्ष हतार नगर्नुहोस्। युवा पुस्तालाई दिँदा पार्टी बलियो बनाएर दिन्छौं ढुक्क हुनुहोस्। अध्यक्षका अर्का प्रत्यासी उम्मेदवार राजेन्द्रप्रसाद लिङ्देनले भने पार्टी आज यहाँसम्म आइपुग्दा देशको राष्ट्रिय मान्यताप्राप्त पार्टी पनि बन्न नसकेको गुनासो गर्दै तीन प्रतिशत कटाउन नसक्ने पार्टी बनेको देख्दा नेतृत्वको कार्यक्षमता मज्जाले देख्न सकिने बताए। भने, राष्ट्रिय प्रजातन्त्र पार्टीको मुद्दा आज सडकमा सर्वाधिक लोकप्रिय बन्दै गइरहेको छ। हिन्दु राष्ट्र र राजसंस्थाको पक्षमा नागरिक हजारौंको संख्यामा निस्किरहेका छन्। तर, राष्ट्रिय प्रजातन्त्र पार्टी कहाँ छ ? राष्ट्रिय प्रजातन्त्र पार्टीको इतिहासको अत्यन्तै महत्वपूर्ण घडी हो, जीवन रोज्ने कि मृत्यु रोज्ने ? उनले नेतृत्वलाई आग्रह गर्दै भने, इतिहास रच्ने काम गर्नुहोस्। दुईजना अध्यक्ष पशुपतिशमशेर जबरा र डा प्रकाशचन्द्र लोहनीलाई धन्यवाद दिँदै अर्का अध्यक्ष कमल थापालाई पनि उनले समयको पदचापलाई बुझेर राष्ट्रिय प्रजातन्त्र पार्टीलाई अगाडि बढ्ने बाटो खोलिदिन आग्रह गरे। उनले भने, कार्यकारिणी भूमिका फेरेर हेर्नुपर्यो। प्रमुख प्रतिपक्ष दल नेकपा (एमाले)का वरिष्ठ उपाध्यक्ष ईश्वर पोखरेलको भने उद्घाटन कार्यक्रममा फरक तर्क थियो। उनले सरकार र सत्तारुढ पाँच दलीय गठबन्धनले मुलुकको राष्ट्रिय स्वाभिमानलाई लत्याएको आरोप लगाउन भ्याए। पोखरेलले भारतीय सीमा सुरक्षा बलले तुइन काटेर नेपाली नागरिकको हत्या हुँदासम्म सरकारले चुइक्क बोल्न नसकेको भन्दै राष्ट्रियताको मामिलामा वर्तमान सरकारले निर्लज्जताबाहेक अरू केही देखाउन नसकेको आरोप लगाए। तीनै दलका नेताले राप्रपाको उद्घाटनसत्रलाई एक अर्कालाई आरोप लगाउने माध्यम नै बनाए। राप्रपाका संस्थान नेता तथा पूर्वप्रधानमन्त्री लोकेन्द्रबहादुर चन्दले देशको सम्मानित न्यायालयमा देखिएको बेथिति प्रतिअसन्तुष्टि जनाए। सर्वोच्च अदालतको विवादको समाधान जसरी भए पनि निकासको बाटोमा जानुपर्यो। नजर अन्दाज गरिनुभएन। न्यायालयको बिडम्बनामा छ। कोही पनि जिम्मेवार देखिएन। अहिलेको यो अवस्थाले गर्दा कुनै न कुनै रूपमै भए पनि राजतन्त्रको आवश्यकता देखिएको छ। नेकपा मालेका अध्यक्ष सीपी मैनालीले देश संकटमा गएको बताउँदै बाहिरबाट हस्तक्षेप बढेको बताए। मैनालीले भने, देशलाई जोगाउन हामी सबै पार्टीहरू सिंगो नेपाल सिक्किम हुनबाट जोगाएका छन् भने ती राजा महेन्द्र हुन्। त्यसैले मैले उनलाई राष्ट्रवादी भन्छु। यसरी छानिँदै छ नेतृत्व राप्रपाको महाधिवेशनले नयाँ नेतृत्व चयन गर्नेछ। एकता महाधिवेशनमा पार्टी नेतृत्वका लागि दुई जना आकांक्षी देखिएका छन्। हालका अध्यक्ष कमल थापा र पार्टीका पूर्वमहामन्त्री एवं सांसद् राजेन्द्रप्रसाद लिङ्देनले अध्यक्ष पदमा उम्मेदवारी दिँदैछन्। पार्टीमा कमल थापाले नेतृत्व गर्न नसकेको र एजेन्डा स्थापित गर्न सक्रिय भूमिका नखेलेको भन्दै लिङ्देन अघि सरेका हुन्। थापा भने एक पटक आफूलाई टेस्ट गर्न कार्यकर्तालाई अनुरोध गरिरहेका छन्। यसपटक अध्यक्षका लागि वर्तमान अध्यक्ष कमल थापा र महामन्त्री राजेन्द्र लिङ्देनबीच प्रतिस्पर्धा हुँदैछ। अध्यक्ष, उपाध्यक्ष र महामन्त्रीमा थापा र लिङ्देन पक्षले उम्मेदवारी दिने तयारी गरेका छन्। अध्यक्ष थापा पक्षबाट उपाध्यक्षमा जयन्त चन्द, विक्रम पाण्डे, बुद्धिमान तामाङ, वबहादुर प्रधान, रोशन कार्कीलगायत आकांक्षी छन्। महामन्त्री पदमा थापा पक्षबाट भाष्कर भद्रा, कुन्ती शाही र भुवन पाठकको चर्चा छ । लिङ्देन पक्षबाट भने श्याम तिमिल्सिना, जगत गौचन, दुर्गा श्रेष्ठ उपाध्यक्षमा आकांक्षी छन्। महामन्त्री पदमा लिङ्देन पक्षबाट गोविन्द खनिया, धवलशमशेर राणा र रेखा थापा आकांक्षी छन्। राप्रपामा एक महिलासहित तीन जना महामन्त्री रहने व्यवस्थासँगै एक महिलासहित तीन जना उपाध्यक्ष रहने व्यवस्था छ। १ सय ९९ सदस्यीय केन्द्रीय कार्यसमितिमध्ये १ सय ४९ जनाका लागि निर्वाचन हुने प्रचारप्रसार विभाग प्रमुख राजेन्द्र गुरूङले जानकारी दिए।"
कांग्रेस लुम्बिनी प्रदेश अधिवेशन : गृहमन्त्री खाँणले भैरहवामा उद्घाटन गर्ने,"काठमाडौं : नेपाली कांग्रेसको लुम्बिनी प्रदेशको उद्घाटन रुपन्देहीको भैरहवामा हुने भएको छ। कांग्रेस केन्द्रीय निर्वाचनको तालिकाअनुसार भैरहवाको महेन्द्र सभागृहमा मङ्सिर १६ गते दिउँसो १२:३० बजे उद्घाटन हुने पार्टीको लुम्बिनी प्रदेश सचिवालयका सदस्य चिरञ्जीवी जोशीले जानकारी दिए। उनका अनुसार मङ्सिर १६, १७ र १८ गते हुने लुम्बिनी प्रदेश अधिवेशनको तयारी अन्तिम चरणमा पुगेको छ। प्रदेशको संरचनाअनुसार कांग्रेस प्रदेशको निर्वाचन यो पहिलोपटक हुँदैछ। अधिवेशनको उद्घाटन गृहमन्त्री एवं कांग्रेस नेता बालकृष्ण खाँणले गर्ने कार्यक्रम तय भएको छ। मङ्सिर १७ गते उम्मेदवारी दर्ता गरी १८ र १९ गते प्रदेशमा कार्यसमिति चयन गर्ने कार्यतालिका तय गरिएको छ। उक्त प्रदेशभरिका महाधिवेशन प्रतिनिधि र प्रदेश प्रतिनिधि गरी एक हजार ५८५ ले मतदान गर्नेछन्। अधिवेशनमा तीन हजारभन्दा बढीको सहभागिता रहने सचिवालय सदस्य शिवप्रसाद गैरेले जानकारी दिए।"
रोकौं सडक दुर्घटना,"तथ्यांक फरकफरक होलान्, सडक दुर्घटना नभएका विश्वमा मुलुक पाउन सायदै पाइएला। यो समस्या सबैको एउटै हो। यसलाई न्यूनीकरण गर्न मुलुकपिच्छेका फरकफरक नियमकानुन होलान्। तर, दुर्घटनालाई शून्यमा पार्न नसके पनि न्यूनीकरण गर्न भने सकिएका कयौं उदाहरण छन्। सडक दुर्घटनाका कारण देशपिच्छे फरक हुन सक्छन्। कतै अत्यधिक गति, कतै भौगोलिक बनावट त कतै सवारीसाधनको अवस्थाका कारण दुर्घटना हुन्छन्। अझ नेपालजस्तो अल्पविकसित मुलुकमा यो समस्या अत्यधिक छ। यहाँ उल्लेखित सबै प्रकारले प्रायः दैनिकजसो दुर्घटना भएका छन्। यसकै कारण हुने मृत्यु र घाइतेको तथ्यांक ग्राफ बढ्दैछ। अधिकांश दुर्घटना अञ्जानमै हुन्छन्। तर, सवारीसाधनमा ठोक्किएर वा लडेर सामान्य घाइते भएका व्यक्तिलाई उपचार गरेर बचाउनुको साटो प्राण नै लिन खोज्ने गलत प्रवृत्ति चालकमा मौलाएको भेटिन्छ। मानवीयताको हद नै पार गरेर चालक तथा सवारी धनीबाट हुने गरेका यस्ता अपराधकर्मका कारण धेरैले अकालमा मृत्युवरण गर्नु परेका पनि घटना छन्। पछिल्ला दिनमा एकपछि अर्कोगरी भइरहेका यस्ता घटनाले मानिसमा स्वार्थी प्रवृत्ति झांगिरहेको स्पष्ट हुन्छ। कमजोर कानुनको फाइदा उठाउँदै हुने गरेका यस्ता घटना न्यूनीकरण गर्न कानुनी संरचनामा परिवर्तन गरेर कडा कारबाहीको प्रावधान पनि राखिनुपर्छ। सँगसँगै जनचेतना अभियान पनि सञ्चालन गरिनुपर्छ। नेपालमा विशेषतः सडकको कमजोर संरचना, प्रयोगकर्तामा पर्याप्त सावधानीको अभाव, पुरानो सवारी साधन लगायतका कारणले बढी दुर्घटना निम्तिने गरेका छन्। सबै दुर्घटनामा चालक मात्रै दोषी हुन्छन् भन्ने पनि छैन। कहिलेकाहीं सडक प्रयोगकर्ताको कमजोरीका कारण पनि यस्ता दुर्घटना निम्तिन सक्छन्। तर, व्यक्तिको निधन नै भइसकेपछि चालक वा सवारी धनीलाई चोख्याउने काम कुनै पनि हालतमा गर्नु हुँदैन। सबै प्रकारका दोषीलाई कारबाहीको दायरामा ल्याउनुपर्छ। यसो गरेमा चालक अझ बढी जिम्मेवार बन्छन्। दुर्घटना पूर्ण रोकथाम त गर्न सकिन्न तर न्यूनीकरण गर्नेतर्फ छलफल हुनुपर्छ। सरकार यो विषयमा गम्भीर बन्नु पर्छ। पछिल्लो समय संघीयता कार्यान्वयनमा आएसँगै गाउँगाउँसम्म सडक पुर्याउने प्रतिस्पर्धा छ। बिनाप्राविधिक सर्वेक्षण डोजर चालकले हेरेको भरमा खनिएका त्यस्ता ग्रामीण सडकमा दुर्घटना अझै बढेको भेटिन्छ। गाउँमा यातायातका पर्याप्त साधन नहुनु र मालवाहक सवारीमा पनि कोचाकोच यात्रा गर्दा भएको दुर्घटनामा धेरैले ज्यान गुमाएका छन्। पुराना सवारीको प्रयोग, समयमा मर्मत र परीक्षण नगरी कमाउने लोभमा मात्र सवारीसाधन सञ्चालन गर्दा सवारी अनियन्त्रित भई दुर्घटना हुन्छन्। दक्ष सवारी चालक नहुँदा र ट्राफिक नियम पालना नगर्नु पनि दुर्घटनाको अर्को कारण हो। सडक दुर्घटना न्यून गर्न चालकको ठूलो हात हुन्छ। सम्बन्धित सरकारी निकायले प्रभावकारी अनुगमन गरी नियमभन्दा बाहिर गएर सवारीसाधन चलाउनेलाई कडाभन्दा कडा कारबाही गर्न पनि पछि हट्नु हुँदैन। यी सबै समस्याको समयमा समाधान र उचित विकल्प सम्बन्धित निकायले खोज्नुपर्छ। सरकारले पनि सडक सुरक्षालाई नागरिकको सुरक्षासँग जोडेर विशेष योजना बनाउनुपर्छ। अनि मात्रै सडक दुर्घटना न्यूनीकरण गर्न सकिन्छ।"
कोहलीलाई जडेजाले उछिने,"नयाँ दिल्ली : इन्डियन प्रिमियर लिग (आईपीएल) मा सर्वाधिक पारिश्रमिक लिँदै आएका भारतीय क्रिकेट टोलीका कप्तान विराट कोहलीलाई अर्का भारतीय अलराउन्डर रवीन्द्र जडेजाले उछिनेका छन्। आईपीएलमा यसअघिका आठ टोलीले २७ खेलाडी रिटेन गर्दा कोहलीलाई जडेजाले उछिनेका हुन्। चेन्नई सुपर किङ्सका जडेजा १६ करोडमा रिटेन हुँदा आईपीएलका सर्वाधिक महँगा खेलाडी विराट कोहलीको मूल्य १५ करोडमा झरेको छ। रोयल च्यालेन्जर बेंग्लोरका कप्तानसमेत रहेका कोहलीले यसअघि १७ करोड भारु पारिश्रमिक पाउँदै आएका थिए। यस पटक जडेजासँगै दिल्ली क्यापिटल्सका विकेटकिपर ब्याट्सम्यान ऋषभ पन्त र मुम्बई इन्डियन्सका कप्तान रोहित शर्मालाई पनि १६ करोड भारुमा रिटेन गरिएको छ। चेन्नईले कप्तान महेन्द्रसिंह धोनीलाई १२ करोड, इङ्ल्यान्डका अलराउन्डर मोइन अलीलाई आठ करोड र युवा ब्याट्सम्यान ऋतुराज गइकवाडलाई ६ करोड भारुमा रिटेन गरेको छ। यस्तै दिल्लीले स्पिनर अक्सर पटेललाई ९ करोड, युवा ब्याट्सम्यान पृथ्वी शलाई सात करोड ५० लाख र दक्षिण अफ्रिकाका तीव्र गतिका बलर एनरिच नोट्जेलाई ६ करोड ५० लाखमा रिटेन गरेको छ। यसैगरी कोलकाता नाइट राइडर्सले वेस्ट इन्डिजका बलर आन्द्रे रसेललाई १२ करोड, युवा बलर बरुण चक्रवर्ती र वेंङ्कटेस अयर आठ करोड र वेस्ट इन्डिजका अलराउन्डर सुनील नारिन ६ करोडमा रिटेन गरेको छ। यस्तै मुम्बई इन्डियन्सले तीव्र गतिका बलर जसप्रतीत बुमराहलाई १२ करोड, ब्याट्सम्यान सूर्यकुमार यादवलाई आठ करोड र वेस्ट इन्डिजका आक्रामक ब्याट्सम्यान काइरन पोलार्डलाई ६ करोडमा रिटेन गरेको छ। पञ्जाव किङ्सले प्रारम्भिक ब्याट्सम्यान मायांक अग्रवाललाई १२ करोड र बलर अर्सदीप सिंहलाई चार करोडमा रिटेन गरेको छ। यसैगरी राजस्थान रोयल्सले सञ्जु सामसङलाई १४ करोड, जस बटलरलाई १० करोड र युवा बलर यजश्वी जैसवाललाई चार करोड भारुमा रिटेन गरेको छ। यस्तै बेंग्लोरले ग्लेन म्याक्सवेललाई ११ करोड र भारतीय बलर मोहमद सिराजलाई सात करोडमा रिटेन गर्दा सनराइजर्स हैदरावादले कप्तान केन विलियम्सनलाई १४ करोडमा टोलीमै राखेको छ।"
ढुक्क भएर लगानी गरौं,काठमाडौं : प्रधानमन्त्री शेरबहादुर देउवाले सरकार अनावश्यक नियन्त्रणको पक्षमा नभएको बताएका छन्। नेपाल आर्थिक पत्रकार समाज (सेजन) को २५औं वार्षिकोत्सव तथा सेजन अवार्ड वितरण समारोहलाई सम्बोधन गर्दै प्रधानमन्त्री देउवाले छोटो समयमा मुलुकको मुहार फेर्नुपर्ने भएकाले अनावश्यक नियन्त्रणभन्दा पनि आवश्यक नियमन र सहजीकरणको पक्षमा भएको बताए। खुल्ला बजार नीति अवलम्बन गरिरहेकाले स्वदेशी तथा विदेशी लगानीकर्तालाई ढुक्क भएर नेपालमा लगानी गर्न प्रधानमन्त्री देउवाले आग्रह गरे। अर्थमन्त्री जनार्दन शर्माले विकासका लागि छुट्टै कानुन आवश्यक भएको बताए। विकासमा भइरहेको गतिरोध हटाउनका लागि बाधक कानुन संशोधन गर्न लागिएको उनको भनाइ छ। साना काममा पनि अदालतको स्टे अर्डर आउने गरेकाले विकास निर्माणमा बाधा पुगेको उनले बताए। छुट्टै विकास ऐन बनाएर जाने योजनामा सरकार रहेको उनले सुनाए। खर्च प्रणालीमा सुधार हुन नसकेकाले नयाँ योजना ल्याउन लागेको उनले बताए।
विदेशी मोबाइल फोन नचल्ने,"काठमाडौं : विदेशबाट आफूखुसी ल्याइएका मोबाइल फोन नेपालमा नचल्ने भएका छन्। अनौपचारिक रूपमा ल्याएका त्यस्ता मोबाइल सरकारले नेपालमा नचल्ने बनाउन लागेको हो। अर्थमन्त्री जनार्दन शर्माले जुनसुकै माध्यमबाट मोबाइल भित्रिए पनि नेपालमा दर्ता नगरी नचल्ने बताउन लागिएको बताए। विदेशबाट अनौपचारिक रूपबाट आउने मोबाइल फोन व्यवस्थित गर्न लागिएको उनको भनाइ छ। वैदेशिक रोजगारीबाट फर्किंदा अधिकांशले मोबाइल फोन ल्याउने गर्छन्। परिवारका सदस्यलाई समेत मोबाइल ल्याइदिने चलन बढ्दै गएको छ। अर्थमन्त्री शर्माले अवैध रूपमा आयात हुने मोबाइल फोनलाई रोक्न मोबाइल डिभाइस म्यानेजमेन्ट सिस्टम (एमडीएमएस) तत्काल लागू हुने घोषणा गरे। रेमिट्यान्सबाट देश धानिएकाले उनीहरूलाई मोबाइल ल्याउन बन्देज गर्न नसकिए पनि व्यवस्थित गर्न सरकार क्रियाशील भएको उनको भनाइ छ। मोबाइल दर्ता हुँदा चोरी, निकासी रोकिने सरकारको बुझाइ छ। अवैध रूपमा भित्रिने मोबाइलबाट राजस्व उठाउन सरकारले नयाँ नियम ल्याउन लागेको हो। लामो समयदेखि यस्तो सिस्टम ल्याउन सरकारको तयारी भए पनि कार्यान्वयन हुन सकिरहेको थिएन। नेपाल दूरसञ्चार प्राधिकरणका निर्देशक मीनप्रसाद अर्यालले मंसिरभित्रै एमडीएमएस लागू गर्ने बताए। उनले भने, कोरोनाका कारण सिस्टम लागू गर्न ढिलाइ भए पनि अब छिट्टै कार्यान्वयन गर्छौँ। प्राधिकरणले उक्त सिस्टम लागू गरेपछि विदेशबाट ल्याउने मोबाइल दूरसञ्चारमा अनिवार्य दर्ता गर्नु पर्नेछ। दर्ता नगरी मोबाइल नचल्ने भएकाले तस्करी गरी ल्याएका मोबाइल नियन्त्रण हुने सरकारको विश्वास छ। दर्ता गर्दा सरकारलाई १३ प्रतिशत भ्याट र ड्युटी शुल्क साढे २ प्रतिशत गरी साढे १५ प्रतिशत थप शुल्क लाग्छ। कुनै समय विलासिताको रूपमा राखिएको मोबाइल अहिले अत्यावश्यक बन्दै गएको छ। गाउँघरसम्मै, बुढापाकाको हातसम्म स्मार्ट फोन पुग्न थालेको छ। पछिल्लो समयमा मोबाइलको प्रयोग दिनानुदिन बढ्दै गएको छ। नेपालको जनसंख्याभन्दा पनि बढी मोबाइल भित्रिएको छ। प्राधिकरणका अनुसार तीन करोडभन्दा बढी मोबाइल भित्रिएको छ। त्यसबाहेक विदेशबाट आउँदा ल्याइएका मोबाइलको गणना गरिएको छैन। नेपालको जनसंख्या ३ करोड हाराहारीमा छ। त्यसमध्ये ८० लाखभन्दा बढी नेपाल बाहिर रहेको बताइन्छ। कसैसँग दुईवटा मोबाइल सेट हुने गरी पनि औसतमा सबैको हातहातमा मोबाइल पुगेको जानकारहरू बताउँछन्। नेपाल मोबाइल वितरक संघका अनुसार चालू आर्थिक वर्षको चार महिनामा १० अर्ब बढीको मोबाइल भित्रिएको छ। गत आर्थिक वर्ष २०७७०७८ मा ३७ अर्ब रुपैयाँको मोबाइल भित्रिएको थियो। संघका अध्यक्ष दिनेश चुल्यादाका अनुसार करिब ३० प्रतिशत मोबाइल अवैधरूपमा आयात भइरहेको छ।"
पश्चिमी वायुको प्रभाव : तीन दिन भारी हिमपातको सम्भावना,"काठमाडौं : जल तथा मौसम विज्ञान विभागले भारी हिमपातको सम्भावना रहेको जनाएको छ। मौसम पूर्वानुमान महाशाखाले बिहीबार जारी गरेको मौसम पूर्वानुमान बुलेटिनमा पश्चिमी वायुसँगै आएको पश्चिमी न्यून चापीय प्रणाली, अरब सागरमा बनेको न्यून चापीय क्षेत्र र आसपासमा रहेको न्यून चापीय प्रणालीको प्रभावले वर्षा र भारी हिमपात हुने जनाएको छ। महाशाखाका अनुसार बिहीबार दिउँसो देशभर सामान्यदेखि पूर्णतया बदली रहनेछ। सुदूरपश्चिम, कर्णाली, गण्डकी, लुम्बिनी र बागमती प्रदेशका पहाडी भूभागको थोरै स्थानमा हल्कादेखि मध्यम वर्षाको र उच्च पहाडी, हिमाली भूभागमा भारी हिमपातको सम्भावना रहेको छ। राती सुदूरपश्चिम, कर्णाली, गण्डकी, लुम्बिनी र बागमती प्रदेशको पहाडी भूभागमा मध्यम वर्षा, उच्च पहाडी र हिमाली भूभागमा भारी हिमपात सम्भावना रहेको बुलेटिनमा उल्लेख छ। महाशाखाका अनुसार शुक्रबार कर्णाली, गण्डकी, लुम्बिनी र बागमती प्रदेशको पहाडी भूभागको केही स्थानहरूमा हल्कादेखि मध्यम वर्षाको र देशको उच्च पहाडी र हिमाली भूभागको केही स्थानहरूमा मध्यमदेखि भारी हिमपातको सम्भावना रहेको छ। शनिबार प्रदेश १ मा सामान्यदेखि पूर्णतया बदली रही देशका बाँकी भूभागमा आंशिकदेखि सामान्य बदली रहनेछ। प्रदेश १ का पहाडी भूभागका एकदुई स्थानमा हल्का वर्षाको सम्भावना रहेको छ। जारी बुलेटिनमा भनिएको छ,पहाडी भूभागमा मध्यम वर्षा र देशका उच्च पहाडी, हिमाली भूभागका धेरै स्थानहरूमा भारी हिमपात सम्भावना रहेको र देशभर चिसो बढ्ने क्रममा समेत रहेकोले पर्वतारोहण, हवाईयातायात लगायत दैनिक जनजीवनमा समेत असर पर्न सक्ने देखिएकोले आवश्यक सुरक्षा एवं सतर्कता अपनाउनु हुन अनुरोध छ।"
"हेटौंडामा कांग्रेस बागमती प्रदेश अधिवेशन, प्रधानमन्त्री देउवाले सम्बोधन गर्ने",बागमती : नेपाली कांग्रेसको बागमती प्रदेशको उद्घाटन हेटौंडामा हुने भएको छ। कांग्रेसका सभापति एवं प्रधानमन्त्री शेरबहादुर देउवाले १४ औं महाधिवेशनअन्तर्गत नेपाली कांग्रेस बागमती प्रदेशको अधिवेशनको हेटौंडामा उद्घाटन गर्ने कार्यक्रम रहेको छ। बागमती प्रदेशको अधिवेशनको सम्पूर्ण तयारी भइसकेको सो अधिवेशनका संयोजक प्रदीप कोइरालाले जानकारी दिए। कार्यक्रम हेटौँडामा रहेको वनविज्ञान अध्ययन संस्थानको कम्पाउण्डमा बिहीबार बिहान ११ बजे हुने बताइएको छ। प्रदेशको संरचनाअनुसार कांग्रेस प्रदेशको निर्वाचन यो पहिलोपटक हुँदैछ। राष्ट्रपतिद्वारा छ वटा अध्यादेश जारी कांग्रेस लुम्बिनी प्रदेश अधिवेशन : गृहमन्त्री खाँणले भैरहवामा उद्घाटन गर्ने

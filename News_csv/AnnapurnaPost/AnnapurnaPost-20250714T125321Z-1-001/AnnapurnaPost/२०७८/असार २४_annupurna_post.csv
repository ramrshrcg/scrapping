शीर्षक,विवरण
एकैसाथ ९३ जना मजदुर निकालेपछि उद्योगमा आन्दोलन,"विराटनगर : मोरङको बूढीगंगा गाउँपालिकास्थित हुलास वायर इन्डष्ट्रिज प्रालिले एकै पटक ९३ जना मजदुरलाई कामबाट निकालेको छ । सेवा सुविधान माग गर्दा निष्कासन गरेको भन्दै मजदुर आन्दोलित बनेका छन् । नियुक्ति पत्र र कानुन अनुसार सेवासुविधा माग गर्दा ठूलो संख्यामा मजदुरलाई निष्कासन गरिएको भन्दै बुधबारबाट सुरु भएको आन्दोलन बिहीबार पनि जारी रहयो । डेढ दशकभन्दा अघिदेखि कार्यरत रहे पनि उद्योगले नियुक्ति पत्र नदिएको भन्दै विराटनगरस्थित श्रम तथा रोजगार कार्यालयमा मजदुरहरुले गत मंगलबार उजुरी दिएका थिए । उजुरी दिएको थाहा पाउनेवित्तिकै भोलिपल्ट उद्योगले मजदुरलाई निष्कासन गरेको नेपाल कारखाना श्रमिक संघ इकाई उपाध्यक्ष सुरेश श्रेष्ठले जानकारी दिए । नियुक्ति पत्र र सेवासुविधा माग गर्दा श्रमिकले रोजगारीबाटै हात धुनुपर्ने अवस्था आयो, उनले भने, त्यसविरुद्ध उद्योगको मूल गेटअगाडि धर्ना दिएर आन्दोलन सुरु गरिएको हो । श्रेष्ठका अनुसार उद्योगमा कार्यरत मजदुरले काम कारबाही ठप्प बनाएर आन्दोलन थालेका हुन् । हुलास वायर गोल्छा अर्गनाइजेशनकी सदस्य राजलक्ष्मी गोल्छाको हो । उद्योगले एक वर्षअघि नियुक्ति पत्र र न्यूनतम पारिश्रमिक दिने सहमति गरेको थियो । मजदुरको उजुरी परेसँगै उद्योगमाथि श्रम तथा रोजगार कार्यालयले कारबाही अघि बढाउने तयारी गर्दैगर्दा मजदुरसँग उद्योगले सहमति गरेको थियो, श्रेष्ठले भने, २०७७ असार २१ गते न्यूनतम पारिश्रमिक र नियुक्ति पत्र दिने सहमति भएको हो । तर सधैँ झुलाएको उद्योगले पूर्वसहमतिको पालना नगरेपछि मजदुर पुनः श्रम कार्यालय जानुपर्ने अवस्था आएको उनको भनाइ छ । न्याय माग्न गएका मजदुरलाई निष्कासन गरेर उद्योगले थप अन्यायमा पारेको श्रेष्ठले बताए । उद्योगमा सात सय ५० मजदुर कार्यरत छन् । कार्यरतमध्ये झण्डै आधाले नियुक्ति पत्र र न्यूनतम पारिश्रमिक नपाएको उनको भनाइ छ । उनले कुनै पनि कामदारलाई अवकाश दिँदा ट्रेड युनियनसित छलफल गर्ने, कानुनअनुसारका सेवासुविधा एवं नियुक्ति पत्र दिने लगायत पूर्वशर्त रहेकोमा उद्योगले त्यसको पालना नगरेको गुनासो गरे । मोरङको ग्रामथान गाउँपालिकाका बर्जुलाल माझीले २० वर्षअघिदेखि हुलास वायरमा ज्यालादारीमै काम गर्नु परिरहेको गुनासो गरेका छन् । उद्योगलाई अप्ठेरो परेका बेला सधैँ मेरो खोजी हुन्छ, उनी भन्छन्, तर पारिश्रमिक भने काम गरेको दिनको मात्रै पाउँछु । धेरै पछिदेखि उद्योगमा काम गर्न आएकाहरु स्थायी भइसक्दा पनि आफू भने ज्यालादारीमै रहेको माझीको गुनासो छ । अस्थायी गरिदिन माग गर्दा पनि उद्योगले नसुनेको उनले बताए । बुधबार काममा पुग्दा उद्योगले निकालेको भनेर भित्र प्रवेश नै गर्न नदिएको माझीले बताए । उनीजस्ता धेरै मजदुरलाई गेटबाट प्रवेश गर्नबाट उद्योगका सुरक्षागार्डले रोक लगाएका थिए । नियमित काममा रहेकालाई निष्कासन गरिएको सूचना सार्वजनिक भएपछि आन्दोलनको विकल्प नभएको उपाध्यक्ष श्रेष्ठले बताए । बिना छलफल र जानकारी मजदुरलाई कामबाट निष्कासन गरिएको छ । पूर्वशर्त पनि उद्योगले पालना गरेन, उनले भने, काममा आएका ज्यालादारी र करारका मजदुरलाई गेटबाटै फर्काउने काम भयो । कम्पनी घाटामा रहेको भन्दै मजदुरलाई अन्यायपूर्ण व्यवहार गरिएपछि अनिश्चितकालीन हड्तालमा उत्रिएका छौँ । आन्दोलनरत मजदुर र उद्योग प्रशासनबीच बारम्बार छलफल एवं वार्ता भए पनि समस्या सुल्झिएको छैन । पाँचवटा जिआई प्लान्टमध्ये दुईवटा सञ्चालन रहेको अवस्थामा एउटा प्लान्ट बन्द भएपछि मजदुरलाई केही दिनका लागि काममा नआउन भनिएको उद्योग प्रशासनले जनाएको छ । उद्योगका महाप्रबन्धक मुकेश कोठरीले भने कुनै समस्या नरहेको दाबी गरेका छन् । म अहिले व्यस्त छु । यस विषयमा कुरा गर्न सक्दिन, मजदुरका विषयमा सोधिएको प्रश्नमा उनले भने, उद्योग सिजनल भएका कारण समस्या हुँदा मजदुरहरुलाई केही दिनका लागि विदा दिइएको हुनसक्छ । उनीहरुले आन्दोलन गर्नुपर्ने कुनै कारण छैन । श्रम तथा रोगजार कार्यालय विराटनगरका सूचना अधिकारी रामप्रसाद तिमल्सिनाले मजदुरले दिएको पछिल्लो उजुरीको अध्ययन गरेर यथार्थ विवरण उपलब्ध गराउन उद्योगलाई पत्राचार गरिसकिएको बताए । एक वर्षअघि पनि उजुरी परेपछि श्रम कार्यालयमै बोलाएर मजदुर र उद्योगबीच सहमति गराइएको थियो । त्यतिबेला उद्योगले सहमतिलाई तत्काल कार्यान्वयनमा लैजाने प्रतिवद्धता जनाएको थियो, उनले भने, अहिले फेरि पुरानै समस्यालाई उल्लेख गरेर मजदुरले उजुरी दिएका छन् । उद्योगलाई वास्तविकता खुलाएर पठाउन भनिसकिएको छ । उद्योगले मजदुर निष्कासन गरेको विषयमा भने जानकारी आइनसकेको तिमल्सिनाले बताए । सहमति र नियम अनुसार श्रमिकलाई नियुक्ति पत्र एवं पारिश्रमिक नदिएको तथा कामबाट निकालेको पाइएमा उद्योगमाथि कारबाही हुने उनको भनाइ छ ।"
लक्ष्मी बैंकको १३० औं शाखा बूढानीलकण्ठको गणेश चोकमा,"काठमाडौं : लक्ष्मी बैंकले १३० औं शाखा बूढानीलकण्ठ ६ स्थित गणेश चोकमा संचालनमा ल्याएको छ। यो शाखामार्फत बैंकले ग्राहकको वित्तीय आवश्यकता पुरा गर्न आवश्यक सम्पूर्ण रिटेल बैकिङ सेवाका साथै साना तथा लघु व्यवसायी माझ वित्तीय पहुँच पुर्याउने लक्ष्य राखेको छ। यो नयाँ शाखाको साथ लक्ष्मी बैंकको संजाल ४८ जिल्लामा १३० शाखा, ६ एक्सटेन्सन काउन्टर र ५ अस्पताल सेवा काउन्टर, १५९ एटिएम, २५०० भन्दा बढी रेमिटेन्स् एजेन्ट तथा ६१ शाखा रहित बैंकिङ्ग एजेन्ट पुगेको छ। यो शाखाको साथ लक्ष्मी बैंकले आफ्नो सेवाअझ सुदृढ अनि व्यापक बनाउने विश्वास राखेको छ। सुविधाजनक बचत खाता योजना, मुद्दती निक्षेप योजना, घर तथा सवारी कर्जा, साना व्यवसायी कर्जा, लघुवित्त, लगायतका वित्तीय सेवाको बढ्दो मागलाई पुरा गर्न बैंकले नयाँ तथा वित्तीय पहुँचन पुगेका क्षेत्रमा आक्रामक रुपमा सेवाविस्तार गर्दैआएको छ। यो शाखाको विस्तारसँगै बैंकले ग्राहकलाई उनीहरुकै रोजाईको माध्यम अर्थात् शाखा कार्यालय, इन्टरनेट बैंकिङ्ग र मोवाइल फोन मार्फत बैंकिङ्ग सेवाप्रादन गरी शहरी तथाअर्ध शहरी क्षेत्रमाआफ्नो ब्राण्ड तथाग्राहकअनुभवलाई अझ सशक्तपार्ने नीतिअनुरुप महत्वपूर्ण फड्को मार्ने विश्वास लिएको छ।"
वीरगन्जका मेयर भन्छन्: नेपालभारत सीमामा तस्करी रोक्नै सकिन्न,"वीरगन्जः वीरगन्ज महानगरपालिकाका नगर प्रमुख विजय कुमार सरावगीले नेपालभारत सीमामा हुँदैआएको तस्करी पूर्ण रुपमा रोक्न नसकिने बताएका छन् । बिहीबार वीरगन्जमा मानव अधिकार पत्रकार संघले आयोजना गरेको नेपालभारत सीमा क्षेत्रका समस्या विषयक अन्तरक्रियामा सरावगीले यस्तो बताएका हुन् । तस्करी पूर्ण रुपमा बन्द गरियो भने आपराधिक गतिविधि बढ्ने उनले बताए । उनले भने,दुवै देश बीच खुला सीमा छ, सीमा क्षेत्रका नागरिकको जीवीकोपार्जन वारिपारीको बजारसँग जोडिएको छ, त्यसैले कसैले चाहेर पनि तस्करी पूर्ण रुपमा रोक्न सकिँदैन, यदी तस्करी पूर्ण रुपमा बन्द गर्न खोजियो भने अपराध बढ्छ ।' गैरकानूनी कारोवारको लागत र कानूनी कारोवारको लागत बराबर नहुँदासम्म तस्करी नरोकिने बताए । सरावगीले दुई देशबीचको राजनीतिक सम्बन्ध बिग्रएको भन्दै यसको कारणमा दुवै देशका मिडिया पनि जिम्मेवार रहेको आरोप लगाए । वीरगन्जमा रहेको भारतीय महावाणिज्यदूतावासले पनि दुई देशीय व्यवपार र वाणिज्यमा सहजीकरण गर्नुका सट्टा राजनीतिमा बढी चासो राखेका कारण पनि दुई देशबीच सम्बन्धमा असर परेको उनले बताए । सरावगीले भने,दुई देशबीच हुने वाणिज्य र व्यपारमा सहजिकरण गर्ने उद्देश्यले भारत सरकारले वीरगन्जमा महावाणिज्यदूतावास राखेको हो तर उसको चासो राजनीतिक क्षेत्रमा मात्रै केन्द्रित भएको देखिन्छ ।' उनले दुई देशका नागरिकबीच सम्बन्ध चाहेर पनि बिगार्न नसक्ने दावी गरे । उनले भने,दुई देशका नागरिकबीच सम्बन्ध हिजो पनि राम्रो थियो, आज पनि राम्रो छ र भोलिका दिनमा पनि राम्रै रहनेछ, जुन शासन सत्ता आए पनि यो सम्बन्धमा केही फरक पर्नेवाला छैन ।'"
दीपाको यो जिन्दगी (भिडियो),काठमाडौं : दीपा सुहाङको नयाँ गीत यो जिन्दगी सार्वजनिक भएको छ । नाकिहो राईले रचना गरेको सेन्टिमेन्टल गीतको भिडियोमा दीपा स्वयम्ले अभिनय गरेकी छन् । इशक जबेगूले निर्देशन गरेको भिडियोमा मोडल विशाल तिम्राहाङ राई र शशिकला राईको फिचरिङ रहेको छ । भिडियोको छायांकनसमेत निर्देशक जबेगूले गरेका हुन् । पूर्वेली लोकलयबाट उदाएकी दीपाले सेन्टिमेन्टल गीत गायन र अभियनको भूमिकालाई सफलताका साथ पूरा गरेकी छन् । दीपाले आफ्नै युट्युब च्यानलमार्फत् नयाँ गीत यो जिन्दगी सार्वजनिक गरेकी हुन् ।
कर्णालीको संसद्मा एमालेको अवरोध कायमै,"सुर्खेत : कर्णाली प्रदेशको संसद् बैठकमा एमालेले अवरोध कायमै राखेको छ। एमालेको अवरोधका कारण बिहीवारको संसद् बैठक पनि चल्न सकेन। योसहित एमालेका कारण असार लागेयता हालसम्म सात वटा बैठक स्थगित भएका छन्। संसद् चल्न नसकेपछि प्रदेश सरकारको आगामी बजेटमाथिको छलफल पनि अनिश्चित बनेको हो। यही असार १ गते प्रदेश सरकारले संसद्मा आगामी आर्थिक वर्षको बजेट प्रस्तुत गरेको छ। तर संसद् बैठक चल्न नसक्दा बजेटमाथि हालसम्म छलफल नै हुन सकेको छैन। असारभित्रै बजेट पारित गर्नुपर्ने बाध्यता छ। तर सरकार र एमालेबीच सहमति जुट्न नसक्दा बजेटमाथिको छलफल सुरु नै भएको छैन। एमालेले आफ्ना मागको सुनुवाइ नहुँदासम्म संसद् बैठक चल्न नदिने अडान लिएको छ। एमालेको यही अडानका कारण संसद् बैठक लगातार अवरुद्ध हुँदै आएको हो। एमालेले बहुमतमाथि अल्पमतले शासन गरेको र संविधानविपरित सरकार संचालन भइरहेको भन्दै संसद्मा अवरोध गर्दै आएको छ। कर्णालीको संसद्मा हाल ३९ जना सांसद छन्। जसमा एमालेको एकल बहुमत छ। अर्थात एमालेका सभामुखसहित २० सांसदसहित बहुमत छ। तर एकल बहुमतमा हुँदा पनि एमालेले आफ्नै नेतृत्वमा सरकार गठन गर्न सकेको छैन। एमालेको अध्यक्ष केपी शर्मा ओली पक्ष र नेता माधवकुमार नेपाल पक्षबीच विवाद छ। यही विवादका हाल नेपाल पक्षका तीन सांसद सरकारमा सहभागि छन्। एमालेका सांसदहरु अम्मरबहादुर थापा, कुर्मराज शाही र नन्दबहादुर सिंहले राजीनामा दिएमात्र संसद् चल्न दिने एमालेको अडान छ। नेपाल पक्ष सरकारमा सहभागि भए पनि कर्णालीमा एमाले प्रतिपक्षमा छ। बिहीबारको संसद् बैठकमा एमाले सांसद दल रावलले भने,कर्णालीमा संविधान विपरितको काम भएको छ, अल्पमतले बहुमतमाथि शासन गर्नु लोकतन्त्रकै उपहास हो। संसद्मा एमालेको एकल बहुमत छ, एउटै पार्टी सत्तापक्ष र प्रतिपक्ष हुन सक्दैन। साथै संविधान विपरित भएको काम नसच्याएसम्म एमालेले संसद् चल्न नदिने उनको भनाइ छ। रावलले बोले लगत्तै एमालेका सांसदहरुले बैठकमा उभिएर अवरोध गरेका थिए। त्यसपछि सभामुख राजबहादुर शाहीले आइतबार दिउँसो २ बजेसम्मका लागि बैठक स्थगित भएको जानकारी दिए। एउटै पार्टी सत्ता र प्रतिपक्षमा बसेका कारण चुलिएको एमालेभित्रको विवादले संसद् नै चल्न नसकेको हो। एमालेकै विवादका कारण असार १ गतेयता संसद् बैठक चल्न सकेको छैन। बैठक नै चल्न नसकेपछि बजेट पारित हुनेमा आशंका बढ्दै गएको हो। गत बैशाखमा मुख्यमन्त्री महेन्द्रबहादुर शाहीलाई फ्लोरक्रस गरेर एमालेको नेपाल पक्षका सांसदहरुले विश्वासको मत दिएका थिए। त्यसपछि फ्लोरक्रस गरेका नेपाल पक्षका तीन जना सांसद हाल मन्त्री बनेका छन्। एमालेको संसद्ीय दलले उनीहरुलाई सरकारबाट फिर्ता हुन निर्देशन दिएको छ। तर मन्त्रीहरुले तत्काल सरकार नछाड्ने बताउँदै आएका छन्। हाल कर्णालीमा माओवादी, काँग्रेस र एमालेको नेपाल पक्षको समर्थनमा सरकार चलिरहेको छ। तर एमालले आफ्ना सांसद चोरेर सरकार चलिरहेको र अल्पमतले बहुमतमाथि शासन गरिरहेको भन्दै विरोध गर्दै आएको छ। संसद्मा हाल कायम रहेका ३९ सांसद मध्ये एमालेका सभामुखसहित २० सांसद छन्। माओवादीका १२, काँग्रेसका ६ र राप्रपाका एक जना सांसद छन्। कर्णालीमा एमाले एक हुँदा अरु दलले सरकार गठन गर्न सक्ने अवस्था छैन। तर आफै विभाजित हुँदा एमाले आफ्नो एकल सरकार गठन गर्न सकेको छैन। आफ्नै नेतृत्वमा सरकार गठन गर्ने कसरतमा रहेको एमालेले हाल सरकारमा सहभागि आफ्ना तीन सांसदलाई मन्त्रीबाट फिर्ता गराउन दवावस्वरुप संसद्मा अवरोध गर्दै आएको छ।"
भारतीय वैज्ञानिकहरुले अन्टार्कटिकामा पत्ता लगाए नयाँ वनस्पति,"नयाँदिल्ली: भारतीय वैज्ञानिकहरुले अन्टार्कटिका महादेशमा काई प्रजातिको नयाँ वनस्पति पत्ता लगाएका छन् । ५ वर्षपछि उनीहरुले आफ्नो खोजको पुष्टि गरेका हुन् । बीबीसीका अनुसार ध्रुवीय जीवशास्त्रीहरुले २०१७ मा हिउँले ढाकिएको महादेशमा काईको प्रजाति भेटेका थिए। र त्यसलाई पुष्टि गर्न उनीहरुलाई पाँच वर्ष लाग्यो । जीवशास्त्रीहरूले उक्त वनस्पतिलाई ब्राइअम भारतीएनसिस् नामकरण गरेका छन्। अधिकांश भाग हिउँले ढाकिएको अन्टार्कटिकाको हिउँभित्र पनि काई भेटिनुलाई वैज्ञानिकहरुले अनौठो मानेका छन् । वैज्ञानिकहरुका अनुसार वनस्पतिलाई जीवित रहन नाइट्रोजन, पोटासियम, फोस्फोरस, सूर्यको किरण र पानीको आवश्यकता पर्छ। ""सबैभन्दा ठूलो प्रश्न भनेको चट्टान र हिउँको स्थानमा काई कसरी बाँच्छ भन्ने हो,"" प्राध्यापक फिलिक्स बास्टले भने। ती काईले सूर्यको प्रकाश कहाँबाट पाउँछन् भन्नेबारे वैज्ञानिकहरू पनि अनविज्ञ छन् । साथै हिउँदको चिसो ६ महिना हिउँले ढाकिएर र तापक्रम माइनस ७६ डिग्री सेल्सीअस हुँदा सूर्यको प्रकाश विना नै काई कसरी बाँच्छन् भन्ने बारे वैज्ञानिकहरुले केही प्रमाण नभेटेको बताइन्छ । भारतले एन्टार्कटिका महादेशमा चार दशकअघि नै अनुसन्धान स्टेशन निर्माण गरेको थियो । तर यसरी वनस्पतिको खोज गरिएको यो पहिलो अनुसन्धान भएको बताइको छ । जलवायु परिवर्तनको असरले एन्टार्कटिका महादेश पछिल्लो समय तात्न थालेको बताइन्छ । यहाँ पहिले जीवित रहन नसक्ने थुप्रै वनस्पतिहरू अचेल व्यापक रुपमा देखिन थालेको पनि वैज्ञानिकहरु बताउँछन् । भारतीय वैज्ञानिकहरुको नयाँ खोजबारे तयार पारिएको वैज्ञानिक लेख प्रख्यात अन्तर्राष्ट्रिय जर्नल, 'जर्नल अफ एशियाप्यासिफिक बायोडाइभर्सिटी'मा छाप्ने तयारी भएको बीबीसीको समाचारमा उल्लेख छ।"
एमाले एकता प्रयास : १० दिनयता कुनै प्रगति नभएको घनश्याम भुसालको भनाइ,"काठमाडौं : सत्तारुढ नेकपा (एमाले) एकता कार्यदल सदस्य घनश्याम भुसालले १० दिनदेखि एकता प्रयासमा कुनै प्रगति नभएको बताएका छन्। बुधबार एकता प्रयास सकारात्मक भएको बताइए पनि बिहीबारको छलफल निष्कर्षबिहीन भएपछि भुसालले यस्तो बताएका हुन्। बिहीबार साँझ सिंहदरबारस्थित अर्थ मन्त्रालयमा बसेको बैठक बिना निष्कर्ष टुंगिएको उनको भनाइ छ। एमाले उपमहासचिव एवम् माधवकुमार नेपाल समूहका वार्ता टोली सदस्य भुसालले कार्यदलमा १० दिनदेखि कुनै प्रगति नभएको बताएका छन्। हामीले १० दिन अगाडिदेखि खास प्रगति गरेका छैनौं, उनले भने, अनौपचारिक छलफलपछि हामीले १० दिनअघि केही एजेन्डा तयार गरेका थियौं। अझैसम्म हामी त्यही स्थितिमा छौँ। अध्यक्ष केपी ओली पक्षको कार्यदलका संयोजक सुवास नेम्वाङले कार्यदलमा नियमित छलफल भए पनि प्रगति हुन नसकेको स्वीकार गरे। उनले प्रगति हुन नसके पनि शुक्रबार बिहान साढे ११ बजेपछि बस्ने बैठकले सकारात्मक निष्कर्ष निकाल्ने विश्वास व्यक्त गरेका छन्। बुधबार अध्यक्ष ओली र नेता नेपालबीच तिक्ततापूर्ण ५६ दिनपछि भेटवार्ता भएको थियो । यसका लागि एकता कार्यदल र दोस्रो पुस्ताका कतिपय नेताले निकै ठूलो मेहनत गरेका थिए। दुई नेताबीच वान टुन वान वार्ता भएको थियो । गत वैशाख ३० गते बूढानीलकण्ठमा दुई नेताबीच करिब चार घण्टा संवाद भएको थियो। भेटवार्तामा ठोस सहमति नभए पनि वार्ता सकारात्मक भएको दुवै पक्षका नेताले दाबी गरेको अर्को दिन पुन वार्ता निष्कर्षबिहीन बनेको छ । बुधबारको भेटवार्तामा नेपाल पक्षका कार्यदल संयोजक भीम रावल र सुरेन्द्र पाण्डे तथा संस्थापन पक्षका महासचिव ईश्वर पोखरेल र उपमहासचिव विष्णु पौडेलको सहभागिता थियो। २०७७ फागुन २३ मा एमाले र माओवादी बिउँतिएपछि भएका चार पटक मात्रै ओली र नेपालको भेटवार्ता भएको छ। फागुन २८ मा संस्थापन पक्षले एकतर्फी बैठक बसाएर केन्द्रीय कमिटीलाई भंग गरी दसौं महाधिवेशन आयोजक समिति बनाएको थियो। अध्यक्ष ओली र महासचिव ईश्वर पोखरेल मात्रै राखी अन्य सबैको पदाधिकारी खारेज गरिएको थियो। यो महाधिवेशन आयोजक समिति असार १६ गते भंग भएको छ। त्यसपछि चैत ५ र ७ गते बोलाएको केन्द्रीय कमिटीको बैठक अगाडि चैत २ मा ओली र नेपालको धुम्बाराहीस्थित तत्कालीन पार्टी मुख्यालयमा भेटवार्ता भएको थियो। तर, यो भेटवार्ता निष्कर्षमा नपुगेपछि नेपाल पक्षले चैत ४ र ५ गते आफू पक्षीय राष्ट्रिय कार्यकर्ता भेला गरी समानान्तर गतिविधि थालेको थियो। २०७८ वैशाख ८ मा होटल मेरियटमा दुई नेताबीच भेटवार्ता भएको थियो। पार्टी अध्यक्ष ओलीले माधव नेपालसहित २७ जना प्रतिनिधिसभा सदस्यलाई स्पष्टीकरण सोधेको भोलिपल्ट दुई नेताबीच वार्ता भएको थियो। वैशाख ८ को वार्ताले कुनै उपलब्धि हासिल गरेको थिएन। करिब डेढ महिनापछि गत असार २० मा अध्यक्ष ओली र उपाध्यक्ष रावलबीच छलफल भएपछि कार्यदल बिउँतियो। त्यसपछि कार्यदल पार्टी एकतामा निरन्तर लागिरहेको छ। जेठ २ मा एमालेको केन्द्रीय कमिटी २०३ सदस्यीय थियो, जेठ ३ मा एमाले र माओवादी केन्द्र एकताका भएपछि ३८ थपेर २४१ सदस्यीय बन्यो। नेकपा बन्दा थपिएका ३८ र पूर्वमाओवादी केन्द्रबाट आएका रामबहादुर थापासहित २३ जनाको व्यवस्थापनमा दुवै पक्ष सहमति नजिक पुगेको बताइएको छ । दुई शीर्ष नेताको बैठकअघि कार्यदलमा २०७५ जेठ २ गतेको अवस्थामा पार्टी र जनसंगठनका सबै तहका कमिटीलाई पूर्ववत् अवस्थामा फर्काएर क्रियाशील बनाउन सहमति भएको थियो। उता सर्वोच्च अदालतले पनि कर्णाली प्रदेशका सांसदको पुनर्वाहलीको क्रममा पार्टीको संरचनालाई जेठ २ को अवस्था फर्काइसकेको छ। यो फैसलाले पनि कार्यदललाई सहमति नजिक पुर्याएको बताइएको थियो । नेपाल पक्ष २३ निवर्तमान सांसदले विपक्षी दलका नेता एवं नेपाली कांग्रेसका सभापति शेरबहादुर देउवालाई प्रधानमन्त्री बनाउन गरेको हस्ताक्षरको बहस नै सकिएकाले औचित्य नहुने हुँदा फैसलापछि एकजुट भएर अगाडि बढ्नुको विकल्प नरहेकामा दुवै पक्ष सकारात्मक देखिन्छन्। संस्थापन पक्षले हस्ताक्षर फिर्ता गर्नुपर्ने र नेपाल पक्षले विघटन गतल हो भन्नुपर्ने अडान राख्दै आएका थिए। स्थायी समिति सदस्य पाण्डेले हस्ताक्षर फिर्ताको विषय गौण भएको भन्दै फैसलापछि एकजुट भएर जाने बताए। असार २० गते पार्टी अध्यक्ष केपी शर्मा ओली र उपाध्यक्ष भीम रावलबीच वार्तापछि बिउँतिएको कार्यदलले निरन्तर एकताका लागि गृह कार्य गरिरहेको छ। कार्यदल बिउँतिनु अघि पनि दोस्रो तहका नेताहरू पार्टी एकतामा लागि निरन्तर क्रियाशील रहँदै आएका थिए। नेताको दौडधुप बढे पनि ठोस सहमतिको खाका सार्वजनिक हुन नसक्दा अझै विवाद बाँकी नै रहेको देखिन्छ । नेता नेपालले अध्यक्ष ओलीसँगको गरेको एकल वार्तासमेत सकारात्मक नभएपछि एमाले एकता फेरि अप्ठेरोमा परेको नेताहरुले नै बताएका छन् । वार्ता टोलीका केही सदस्यले प्रगति नभएको बताउने र केहीले सकारात्मक छलफल भइरहेको सुनाउने गरेका छन् । यसले अझैपनि एकताको ठोस खाका बन्न नसकेको देखिन्छ ।"
सर्वोच्चमा ओलीको जवाफ : मन्त्री नियुक्ति प्रधानमन्त्रीको अधिकार हो,"काठमाडौं : प्रधानमन्त्री केपी ओलीले मन्त्रिपरिषद् विस्तारलाई अदालतले रोक्नु असंवैधानिक भएको बताएका छन्। बिहीबार मन्त्रिपरिषद् विस्तार सम्बन्धी मुद्दामा सर्वोच्च अदालतमा जवाफ पेस गर्दै प्रधानमन्त्री ओलीले मुलुकको कार्यकारिणीलाई कार्य सञ्चालनको क्रमममा विभिन्न अवस्था आइपर्ने र ती कार्य सम्पादको लागि योग्य र सक्षम व्यक्तिलाई मन्त्रीमा नियुक्तिको लागि सिफारिस गर्ने अधिकार प्रधानमन्त्रीलाई भएको दाबी गरेका छन्। दैनिक प्रशासनिक तथा शासन व्यवस्था सञ्लान गरी राष्ट्रिय आकांक्षा पूरा गर्न संविधानले कुनै नियन्त्रण नगरेको अवस्थामा नियन्त्रण गरेको भनी गरिएको दाबी तथा मिति २०७८ ३ ८ मा सम्मानित सर्वोच्च अदालतबाट अन्तरिम आदेश आफैमा नेपालको संविधान, संवैधानिक कानुन तथा नेपालले अंगिकार गरेको कार्यकारिणी प्रमुख प्रधानमन्त्रीय पद्धति विपरित छ, जवाफमा भनेका छन्। ओलीले सर्वोच्च अदालतले असार ८ गते जारी अन्तरिम आदेश संविधान, संवैधानिक कानुन तथा नेपालको अंगिकार गरेको कार्यकारिणी प्रमुख प्रधानमन्त्रीय पद्धति विपरीत भएको दाबी गरेका हुन्। मुलुकको कार्यकारिणीलाई कार्य सञ्चालनको क्रममा विभिन्न अवस्था आइपर्दछन्। ती कार्य सम्पादनको लागि योग्य र सक्षम व्यक्तिलाई मन्त्रीमा नियुक्तिको लागि सिफारिसि गर्ने अधिकार प्रधानमन्त्रीको हो, जवाफमा ओलीले भनेका छन्, त्यसैले कार्यकारिणी अधिकारलाई कुनै आधारमा नियन्त्रण गर्न, संकुचन गर्न तथा निर्देशित गर्न सकिँदैन। प्रतिनिधिमुलक प्रणालीमा जनप्रतिनिधिबाट नै प्रधानमन्त्रीको नियुक्ति हुने हो। अझ प्रधानमन्त्रीको लागि प्रतिनिधिसभा कै सदस्य हुनु अनिवार्य गरिएको छ।"
आधा शरीर जलेको अवस्थामा घरभित्र भेटियो पुरुषको शव,"विराटनगर : विराटनगर महानगरपालिका१५ हड्ताली हाटमा आधा शरीर जलेको अवस्थामा बिहीबार दिउँसो एक पुरुषको शव फेला परेको छ । मोरङ प्रहरी प्रमुख एसपी जनार्दन जिसीले ५८ वर्षीय गंगाप्रसाद पोखरेलको शव आफ्नै घरको कोठाभित्र फेला परेको जानकारी दिए । उनका अनुसार शरीरको कम्मरदेखि माथिको भाग पूरै जलेको अवस्थामा शव भेटिएको हो । स्थानीय बासिन्दाले घरभित्र जलेर मानिसको मृत्यु भएको जानकारी दिएपछि प्रहरीले घटनाका बारेमा थाहा पाएको थियो । घटना थाहा पाउनेवित्तिकै इलाका प्रहरी कार्यालय रानीका प्रहरी निरीक्षक प्रकाश राउत नेतृत्वको टोलीले शव पोस्टमार्टमका लागि विराटनगरस्थित कोसी अस्पताल पठाएर घटनाको अनुसन्धान थालेको छ । आफ्नै घरभित्र आधा शरीर जलेको अवस्थामा पुरुषको शव भेटिएको छ, एसपी जिसीले भने, शंकास्पद मानेर विभिन्न कोणबाट घटनाको अनुसन्धान थालिएको छ । प्रहरी सक्रियताले केही समयभित्रमै घटनाको वास्तविकता पत्ता लाग्ने उनको भनाइ छ । स्थानीय बासिन्दाका अनुसार परिवारमा अरु सदस्य नभएकाले पोखरेल घरमा एक्लै बस्थे । उनी अविवाहित हुन् । घरमा एक्लै बस्ने अविवाहित पुरुष आधा शरीर जलेको अवस्थामा मृत फेला परेपछि घटनास्थलमा भेटिएका सवुत प्रमाणका आधारमा विशेष ढंगले अनुसन्धान थालिएको एसपी जिसीको भनाइ छ । उनका अनुसार घटनास्थलनजिक मट्टिेलको गन्ध आउने खाली प्लाष्टिकको बोतल फेला परेको छ । मृतक आफैले मट्टितेल छर्किएर शरीरमा आगो लगाएको हुनसक्ने आशंका प्रहरीको छ । आफैले शरीरमा आगो लगाएर घटना भएको हो कि मृत्युको अरु नै कारण छ भन्ने बारेमा विस्तृतमा अनुसन्धान थालिएको छ, एसपी जिसीले भने, पोस्टमार्टम रिपोर्ट आइसकेपछि केही कुरा प्रष्ट भएर अनुसन्धानमा थप सहयोग पुग्ने छ ।"
"ऋषिङमा पुरिएर २ जनाको मृत्यु, दर्जनौं घर जोखिममा","दमौली : तनहुँको ऋषिङमा पहिरोले दुई जनाको ज्यान गएको छ। पहिरोमा परेर दर्जनौं घरमा क्षति पुगेको छ। ऋषिङ ७ दधिवनमा पहिरोले पुरेर एक वृद्धाको ज्यान गएको हो। घर माथिबाट झरेको पहिरोले ६० वर्षीया देवीसरा मगरको घर बगाएको र उनी पनि पुरिएको सहायक प्रमुख जिल्ला अधिकारी चित्रांगत बरालले जानकारी दिए। श्रीमान भागे पनि उनी भने भाग्ने क्रममा पहिरोले पुरिएको बताइएको छ। यस अघि घरगोठ पहिरोले पुर्दा बेपत्ता ऋषिङ ८ मझकोटमा खुमबहादुर आलेको पनि शव भेटिएको छ। सैनिक, प्रहरी र सर्वसाधारणले करिब १२ घण्टापछि शव भेटेका थिए। ढुंगाले च्यापेको अवस्थामा उनको शव भेटिएको रेडक्रस सोसाइटी कोटादरबार सभापति इन्द्र आलेले जानकारी दिए। गाउँपालिकाका अनुसार त्यस ठाउँमा अरु तीन घर पहिरोले बगाएको छ। अरु घरमा मानवीय क्षति नभए पनि सदस्य भने विस्थापित भएका छन्। त्यस क्षेत्रमा उद्धारका लागि सैनिक र प्रहरी परिचालित गरिएको थियो। गाउँपालिकाका अधिकारी दानबहादुर श्रेष्ठले गाउँपालिकाका विभिन्न स्थानमा भुस्खलन भएको जानकारी दिए। ऋषिङ्ग गाउँपालिकाले भिमाद देउराली तर्फबाट र भिर्कोट तर्फबाट सडकको अवरोध खोल्ने तथा सम्बन्धित स्थानमा जेसिभिसम्म पुर्याउन प्रयास गरिरहेको अध्यक्ष राजेन्द्रकृष्ण श्रेष्ठले जानकारी दिए। निरन्तर दर्किरहेको झरी र ठाउँठाउँका पहिरोको अवरोधले समस्या सिर्जना गरिरहेको उद्धारमा संलग्न अधिकारीले बताएका छन्। गाउँपालिकाका धेरै ठाउँमा दर्जनौं घर जोखिममा रहेको जानकारी प्राप्त भएको रेडक्रस सोसाईटी कोटदरबार उपशाखा सभापति ईन्द्र आलेले जानकारी दिए। खोला तर्ने क्रममा घुम्तीबाट एक बेपत्ता खोला तर्ने क्रममा म्याग्दे ४ घुम्तीबाट एक पुरुष बेपत्ता भएका छन्। विहान खोला तर्न लागेका स्थानीय करिब ४२ वर्षका मैते नेपाली बेपत्ता भएको बताइएको छ। म्याग्दे खोला निकै बढेकाले उनलाई बगाएको तनहुँ उद्योग वाणिज्य संघ थर्पु बजार एकाई सभापति भीमलाल श्रेष्ठले जानकारी दिए। उनको खोजी भइरहेको प्रहरीले बताएको छ। बन्दीपुरमा ६ घर बगे अत्यधिक वर्षा भए पछि बन्दीपुर गाउँपालिकाका विभिन्न ठाउँमा पहिरो खसेको छ। ससाना खोला र खोल्सी समेत बाढीको चपेटामा परेका छन्। बाढीले बन्दीपुर २ खहरेमा ६ घर बगाएको गाउँपालिका अध्यक्ष पूर्णसिं थापाले जानकारी दिए । अरु मानवीय क्षति भने नभएको उनले जानकारी दिए। गाउँपालिकाका प्रमुख प्रशासकीय अधिकृत महेश सुवेदीले अत्यधिक वर्षा भइरहेकाले नागरिकलाई सचेत गराइएको बताए।"
१२ सय ८६ जना कोरोनामुक्त हुँदा १८ सय ७५ संक्रमित थपिए,काठमाडौं : पछिल्लो २४ घन्टामा थप १२ सय ८६ जनामा कोरोना भाइरस (कोभिड१९) संक्रमण पुष्टि भएको छ। यो सहित नेपालमा कोरोनाबाट मुक्त हुनेको संख्या ६ लाख १५ हजार ६१३ पुगेको छ। यस्तै पछिल्लो २४ घन्टामा १८ सय ७५ जना नयाँ कोरोना संक्रमित थपिएका छन्। विभिन्न प्रयोगशालामा १० हजार ५०४ नमूना परीक्षणमा १८ सय ७५ जनामा संक्रमण देखिएको स्वास्थ्य तथा जनसंख्या मन्त्रालयले जनाएको छ। पीसीआरबाट १२ सय १८ जनामा र एन्टिजेट विधिबाट ६५७ जनामा कोरोना संक्रमण देखिएको हो। मन्त्रालयका अनुसार कोरोना संक्रमणबाट थप २९ जनाको ज्यान गएको छ। योसहित नेपालमा कोरोनाबाट मृत्यु हुनेको संख्या ९ हजार ३२० पुगेको छ।
स्काभेटर दुर्घटनामा चालकको मृत्यु,दार्चुला : दार्चुलाको अपि हिमाल गाउँपालिका ५ मकरीगाड तिङलास्थित मकरीगाड हाड्रोपावर कम्पनीको सु प्र ०१०० क १६०४ नम्बरको स्काभेटर दुर्घटना हुँदा चालकको मृत्यु भएको छ। सडक सफा गर्ने क्रममा ३:३० बजेतिर दुर्घटना हुँदा शैल्यशिखर नगरपालिका आगरका २८ वर्षीय चालक विशन रावलको मृत्यु भएको जिल्ला प्रहरी कार्यालय दार्चुलाका प्रहरी प्रमुख डिएसपी मनोहर भट्टले बताए।
"उत्तर कोरियालाई कोरोना खोप दिने रुसको प्रस्ताव, तर तयार छैनन् किम","मस्को: रुसले उत्तर कोरियालाई कोरोना विरुद्धको खोप उपलब्ध गराउने प्रस्ताव गरेको छ । कडा लकडाउनका कारण उत्तर कोरियामा खाद्य संकट उत्पन्न भएको खबर आइरहँदा रुसले खोप उपलब्ध गराउने प्रस्ताव गरेको हो । उत्तर कोरियाले भने खोप र अन्य राहत सहयोग ग्रहण नगर्ने घोषणा गरेको छ । बरु उत्तरले आफ्ना सबै सीमा पूर्ण रुपमा बन्द गरेको छ । जसले गर्दा उत्तरलाई खाद्य लगायत सामान निर्यात गर्ने मुख्य देश चीनबाट समेत खाद्यान्न आयातमा समस्या उत्पन्न भएको बताइन्छ । उत्तर कोरिया खाद्य, मल र इन्धनका लागि चीनसँग निर्भर रहन्छ । उत्तरका नेता किम जोङ उनले गत महिना आफ्नो देशले खाद्य संकट सामना गर्नुपरेको भन्दै तनावपूर्ण अवस्था रहेको बताएका थिए । नेता किमले अहिलेको अवस्थालाई १९९० को अनिकालसँग तुलना गर्दै आफ्ना नागरिकलाई अहिलेसम्मकै खराब अवस्थाको सामना गर्नका लागि तयार रहन आग्रह गरेका थिए । रुसले यसअघि पनि उत्तर कोरियालाई खोप उपलब्ध गराउने जनाएको थियो । रुस कोरोना विरुद्धको खोप उत्पादनकर्ता देशमध्ये एक हो । रुसी विदेशमन्त्री सर्जे ल्याब्रोभले उत्तर कोरियाका लागि खोप आवश्यक रहेकाले आफूहरु खोप उपलब्ध गराउन तयार रहेको दोहोर्याएका हुन् । संयुक्त राष्ट्रसंघको रिपोर्ट अनुसार उत्तर कोरियाले यस वर्ष ८ लाख ६० हजार टनका दरले खाद्यान्न अभाव झेल्नुपरेको छ । यस वर्ष उत्तर कोरियामा बाढी, आँधी लगायत प्राकृतिक प्रकोपका कारण ठूलो मात्रामा खाद्यान्न नष्ट भएको थियो ।"
खोप नलगाएसम्म पर्यटन क्षेत्र खोल्दैनौं : व्यवसायी,"पोखरा : कोरोना भाइरस रोग कोभिड १९ विरुद्धको खोप लगाउन नपाएसम्म होटल र रेस्टुरेन्ट नखोल्ने पोखराका पर्यटन व्यवसायीले बताएका छन्। आफू र मजदुर कर्मचारी सुरक्षित भएपछि मात्रै पाहुनालाई ढुक्कले सेवा दिन सकिने उनीहरुको भनाइ छ। पर्यटन क्षेत्रको छाता संस्था पोखरा पर्यटन परिषदले बिहीबार पत्रकार सम्मेलन गरी खोप लगाएपछिमात्रै व्यवसाय खोल्ने घोषणा गरेको हो। आजसम्म त सरकारले नै बन्द गर्नाेस् भनेर बन्द गरेका छौं,परिषद अध्यक्ष गोपीबहादुर भट्टराईले भने, अब खोप नलगाएसम्म हामी पर्यटन खोल्दैनौं। सुरक्षित नभएसम्म व्यवसाय चलाउनुको कुनै अर्थ हुँदैन। भट्टराईले खोप नलाएकै कारण थुप्रै बुकिङहरु रद्द भइरहेको जानकारी पनि दिए। परिषदका पूर्वअध्यक्ष गणेशबहादुर भट्टराईले पर्यटकहरु जहाँ सुरक्षित हुन्छ त्यहीं जाने गरेको सुनाए। उनले भने, तिमीहरुको स्टाफले खोप लगाएको छ कि छैन भनेर सोध्छन्, छैन भन्नेबित्तिकै धन्यवाद अर्का वर्ष आउँला भन्छन्। अर्का पूर्वअध्यक्ष बासुदेव त्रिपाठीले अग्रमोर्चाको भनी काठमाडौंको ठमेलका पर्यटन व्यवसायीलाई खोप दिँदा पोखरालाई छुटाएको गुनासो गरे। उनकै भनाइमा पूर्वका पर्यटकीय गन्तव्यका व्यवसायी र कर्मचारीले पनि खोप पाइसकेका छन्। अध्यक्ष गोपीबहादुर भट्टराईले पोखराको पर्यटन क्षेत्रका मानिसले खोप लगाएका छैनन् भन्ने आधारमा थुप्रै बुकिङ रद्द भइरहनु दुखद भएको सुनाए। खोप हामीलाई मात्रै चाहियो भन्ने पनि होइन, सबै नेपालीको मौलिक हक हो, उनले भने, अग्रपंक्तिका अरुले लगाइरहँदा हामीले पनि पाउनुपथ्र्यो भन्ने हो। व्यवसाय चलेमात्रै राज्यले पनि राजस्व आम्दानी पाउने उनको भनाइ थियो। अध्यक्ष भट्टराईले लकडाउन अवधिको बैंक ब्याज सरकारले तिरिदिनुपर्ने माग पनि गरे। बैंक ब्याज, पर्यटन शुल्क, जरिवाना जे जति छन् र संघ, प्रदेश, स्थानीय सरकार सबैले आआफ्नो क्षेत्रमा छुट दिनुपर्छ, उनले भने। कोभिडका बेला भनेर सरकारले ल्याएको ५० अर्बको व्यवसाय कर्जा पर्यटन क्षेत्रका व्यवसायीले लिन नसकेको दुखेसो भट्टराईले पोखे। सरकारले मौद्रिक नीति राम्रो ल्यायो भनेर स्वागत गयौं, उनले भने, तर त्यो ५० अर्बको १ प्रतिशत पनि वितरण भएको छैन। सरकारले गरेका प्रतिबद्धता अनुसार उक्त सुविधा लिन निकै झन्झटिलो प्रक्रियाहरु बनाइएको र मातहतका निकायले कार्यान्वयनमा चासो नदेखाएको अनुभव उनले सुनाए। सरकारले खोप उपलब्ध नगराए तालचाबी सरकारलाई बुझाउने परिषदका उपाध्यक्ष पोमनारायण श्रेष्ठले बताए। पहिलो लहरको कोभिडकै कारण पोखराका २५ प्रतिशत पर्यटन व्यवसायी विस्थापित भइसकेको अध्यक्ष भट्टराईले बताए। अबको मौद्रिक नीतिले सम्बोधन गरेर भने दोस्रो लहरको कोभिडका कारण ५० प्रतिशत व्यवसायी विस्थापित हुन्छौं,उनले भने। परिषदले कोभिड १९ को प्रभावसँगै व्यवसायको जिम्मेवारीमा पर्ने व्यवसाय नवीकरण, अद्यावधिक शुल्क, घरभाडा कर, यातायात कर साथै सम्पूर्ण पर्यटन व्यवसाय शीर्षकका शुल्क तथा दस्तुरहरु पूर्ण रुपमा मिनाहा हुनुपर्ने माग पनि गरेको छ। उसले बैंक किस्ता र ब्याज तत्काल तिर्न सक्ने अवस्था नभएको हुँदा सरकारले बैंक तथा वित्तीय संस्थासँग सहजीकरण गरिदिनुपर्ने माग गरेको छ।"
युवा संघ जिल्ला कमिटीको वृक्षा रोपण,"सिन्धुपाल्चोक : राष्ट्रिय युवा संघ नेपाल सिन्धुपाल्चोक जिल्ला कमिटीले बुधबार बृहत राष्ट्रिय वृक्षारोपण गरेको छ। चौतारास्थित चौतारा बहुमुखी क्याम्पस परिसरमा बेल, चाप, कागती, सिसौ, रुख कटर र तेजपत्ताका करिब ५ सय बिरुवा वृक्षारोपण गरिएको संघका नेताले जानकारी दिए। वृक्षारोपण कार्यक्रममा संघका उपाध्यक्ष एवम् बागमती प्रदेश संगठन कमिटीका इन्चार्ज अमित लामाले सरकारको विरोधमा भन्दा कोभिड विरुद्धको अभियानमा अनुरोध गरेका छन्। राष्ट्रिय युवा संघ नेपालले असार १७ गतेदेखि साउन ७ गतेसम्म देशव्यापीरुपमा वृक्षारोपण कार्यक्रम तय गरेको छ ।"
नेपालमा खरिद फोनको आइएमईआई दर्ता गर्नु नपर्ने,"काठमाडौं : नेपाल दूरसञ्चार प्राधिकरणले नेपालमा नै खरिद गरिएको मोबाइल फोनमा इन्टरनेशनल मोबाइल इक्विपमेन्ट आइडेन्टिफायर (आइएमईआई) नम्बर दर्ता गर्नु नपर्ने जनाएको छ । प्राधिकणले बुधबार एक सूचना जारी गर्दै व्यावसायिक हिसाबले नियमानुसार आयात भइ नेपालमा नै खरिद भइ प्रयोगमा रहेका मोबाइल सेटको पुनः आइएमईआई नम्बर दर्ता गर्नु नपर्ने जनाएको छ । मोबाइल सेटको गैरकानूनी आयात, बिक्री वितरण तथा प्रयोगलाई निरुत्साहित गरी यसलाई थप व्यवस्थित गर्ने प्रयोजनका लागि प्राधिकरणले साउन १ गतेदेखि मोबाइल म्यानेजमेन्ट सिस्टम (एमडिएमएस) लागू गर्दैछ । धेरै मोबाइलका ग्राहकलाई प्रयोगमा रहेका आफ्नो सेटको आइएमईआई दर्ता गर्नुपर्ने हो की भनी भ्रम तथा अन्योल उत्पन्न भई प्राधिकरणमा सम्पर्क गर्ने क्रम बढेको छ । प्राधिकरणको वेबसाइटमा उपलब्ध लिङ्कमा दर्ता गर्ने क्रम पनि अत्याधिक वृद्धि भई उक्त प्रणालीमा प्राविधिक समस्या उत्पन्न भई दर्ता प्रक्रियामा अवरोध भएको र सञ्चालन हुन केही समय लाग्नेछ, जारी सूचनामा उल्लेख छ । नेपालमा मोबाइल सेट खरिद गर्दा नियमानुसार आयात भई प्राधिकरणमा आइएमईआई दर्ता भएका मोबाइल सेट खरिद गर्न तथा अनिवार्य रुपमा भ्याट बिल लिई खरिद गरी अनावश्यक झन्झट एवं अन्योलबाट मुक्त हुन अनुरोध गरेको छ । विसं २०७४ वैशाख २८ गते प्राधिकरणले अवैध मोबाइल रोक्ने प्रणाली जडान गर्न परामर्शदाता छनोटका लागि बोलपत्र आह्वान गरेको थियो । प्राधिकरणले आह्वान गरेको बोलपत्रमा आवेदन परेका १३ कम्पनीमध्येबाट २०७६ साल असारमा छनोट भएका कम्पनीले ६ महिनाभित्र उक्त सिष्टम जडान गर्नुपर्ने थियो । जसमा ओएसआई कन्सल्टिङ प्रालि भारत र नमस्ते ग्लोबल कम प्रालि सिङ्गापुरको ज्वाइन्ट भेन्चर छनोट भएको थियो । सम्झौता भएको मितिले ६ महिनाभित्र एमडिएमएस प्रणाली जडान गरेर सञ्चालन ल्याइसक्नुपर्ने भन्दै ८० करोड बराबरको ठेक्का दिइएको थियो । विभिन्न कारणले रोकिएको एमडिएमएस प्रणाली साउन १ गतेदेखि जडान हुँदैछ । विसं २०७३ वैशाखबाट प्राधिकरणले इन्टरनेशनल मोबाइल इक्विपमेन्ट आइडेन्टिफायर (आइएमईआई) नम्बर युनिक कोड दर्ता गर्न सुरु गरेको थियो । पहिलो चरणमा आइएमइआई नम्बर दर्ता र दोस्रोचरणमा मोबाइल डिभाइस म्यानेजमेन्ट सिस्टम (एमडिएमएस) जडान गर्ने जनाएको थियो । रासस"
भक्तपुरका ६१ हजार ८०० ले लिए भेरोसेलको दोस्रो मात्रा,"भक्तपुर : भक्तपुरका ६१ हजार ८०० जनाले कोरोना भाइरसविरुद्धको खोपको पूर्ण मात्रा लिएका छन् । भक्तपुरमा दुई चरणमा सम्पन्न खोप कार्यक्रममा भक्तपुरका उक्त संख्याले चीन सरकारले सहयोग गरेको भेरोसेल खोपको दोस्रो मात्रा लगाएका हुन् । स्वास्थ्य कार्यालय भक्तपुरका दोस्रो मात्रा खोप लिने ६० देखि ६४ वर्ष उमेर समूहका १३ हजार ७७८ जना थपिएसँगै यहाँ भेरोसेल खोपको दोस्रो मात्रा लिने संख्या ६१ हजार ८०० पुगेको हो । यसअघि १८ वर्षमाथिका ४८ हजार २२ जनाले भेरोसेल खोपको पूरा मात्रा लिएका थिए । भक्तपुरमा ६० देखि ६४ वर्ष उमेर समूहको खोप कार्यक्रमअन्तर्गत असार २२ गते ७ हजार ५९९ जना र २३ गते ६ हजार १७९ जनाले खोप लगाएका छन् । कार्यालयका प्रमुख कृष्ण मिजारले गएको जेठ २५ र २६ गते पहिलो मात्रा लिएका भक्तपुरका ६० देखि ६४ वर्ष उमेर समूहलाई असार २२ र २३ गते दुईदिन दोस्रो मात्रा दिइएको जानकारी दिए । उनका अनुसार भक्तपुरमा ७ हजार १४० जना महिला र ६ हजार ६३८ जना पुरुषले भेरोसेल खोपको दोस्रो मात्रा लगाएका छन् । यहाँका ४ नपामध्ये सबैभन्दा बढी सूर्यविनायक नपामा ५ हजार ५५ जनाले दोस्रो मात्रा लगाए । यहाँ २ हजार ७३० जना महिला र २ हजार ३२५ जना पुरुषले दोस्रो मात्रा लगाएको प्रमुख मिजारले बताए । मध्यपुर थिमि नपामा २ हजार ९४ जना महिला र २ हजार ४४ जना पुरुष गरी ४ हजार १३८ जनाले खोप लगाउँदा भक्तपुर नपाका एकहजार २१७ महिला र एकहजार १०९ जना पुरुष गरी २ हजार ३२६ तथा चाँगुनारायण नपाका एकहजार १६० जना पुरुष र एकहजार ९९ जना महिला गरी २ हजार २५९ जनाले खोप लगाएका छन् । स्वास्थ्य कार्यालयका अनुसार पहिलो मात्रा लिनेभन्दा भक्तपुरमा ३ हजार ७३५ बढीले दोस्रो मात्रा लिएका छन् । गएको जेठ २५ र २६ गते गरी दुईदिन सञ्चालन भएको खोप कार्यक्रममा भक्तपुरमा १० हजार ४३ जनाले मात्रै पहिलो मात्रा लिएका थिए । तर त्यसको एकमहिनापछि भएको दोस्रो चरणको खोप कार्यक्रममा ३ हजार ७३५ जना बढीले दोस्रो मात्रा लिएको कार्यालय प्रमुख मिजार बताउँछन् । उनले पहिलो मात्रा भक्तपुर बाहिर लिएका उक्त संख्याले दोस्रो मात्रा भने भक्तपुरमा लिएकाले संख्या बढेको सुनाए । सरकारले खोपको पहिलो मात्रा जहाँसुकै लिएको भए पनि दोस्रो मात्रा आफूलाई पायक पर्ने ठाउँबाट लिनसक्ने व्यवस्था गरेकाले भक्तपुरमा दोस्रो मात्रा लिनेको संखया बढेको स्वास्थ्य कार्यालय प्रमुख मिजारको स्पष्टोक्ति थियो । भक्तपुरका ४ नपाले ३८ वटा वडामा खोप केन्द्र निर्धारण गरेर दुईदिन खोप दिएका थिए । जसमध्ये भक्तपुर र सूर्यविनायकले १०१० र मध्यपुर तथा चाँगुनारायण नपाले ९९ वटा वडामार्फत खोप दिएका थिए । भक्तपुरबाट कोभिड १९ विरुद्ध अग्रपंक्तिमा रहेर काम गर्ने चिकित्सक तथा स्वास्थ्यकर्मी, सुरक्षाकर्मी, सञ्चारकर्मी, सरकारी कर्मचारी, बैंक तथा वित्तीय संस्था र नेपाल विद्युत प्राधिकरण तथा नेपाल टेलिकमका कर्मचारी गरी ५ हजार ५७५ जनाले कोभिशिल्ड खोपको पूरा मात्रा लगाइसकेका छन् । तर कोभिशिल्ड खोपकै पहिलो मात्रा लिएका ७४ वर्ष माथिका ५ हजार ८२७ भक्तपुरवासीले दोस्रो मात्रा लगाउन पाएका छैनन् ।भक्तपुरमा हालसम्म २२ हजार २५५ जनामा कोरोना भाइरस संक्रमण पुष्टि भइसकेको छ । जसमा २१ हजार ४८६ जना डिस्चार्ज हुँदा १९४ पुरुष र १०५ महिला गरी २९९ जना संक्रमितको मृत्यु भइसकेको छ । भक्तपुरमा अझै ४७० जना सक्रिय संक्रमित छन् ।"
"नेप्सेमा दोहोरो अङ्कको वृद्धि, विकास बैंकको शेयरमा आकर्षण","काठमाडौं : धितोपत्र बजारमा आज विकास बैंक उपसमूहको शेयर उकालो लागेको छ। लगातार चार कारोवार दिन ओरालो लागेको नेप्से बिहीबार दोहोरो अङ्कले उकालो लाग्दा विकास बैंक उपसमूहको शेयरमा भने उल्लेख्य वृद्धि देखिएको हो। यस्तै, लघुवित्त, वित्त र जलविद्युत् उपसमूहको शेयरमा समेत राम्रै वृद्धि भएको छ। नेपाल स्टक एक्सचेञ्जका अनुसार विकास बैंक उपसमूहमा ८९५७ बिन्दुको सुधार भएको छ। नेप्से २३९७ बिन्दुले उकालो लागेर दुई हजार ८२५१० मा पुगेको छ। यस्तै, ठूला कम्पनीको शेयर कारोवार मापन गर्ने सेन्सेटिभ परिसूचक ४।४१ बिन्दुले बढेर ५२९।६६ मा पुगेको छ। कूल २२३ कम्पनीको एक करोड ३१ लाख ४३ हजार २४० कित्ता शेयर रु चार अर्ब ८१ करोड ५५ लाख २० हजार २९४ मूल्यमा खरिद बिक्री भए। बिहीबारको कारोवारपछि कूल बजार पूँजीकरण ३९ खर्ब २९ अर्ब ८६ करोड १४ लाख ४० हजार बराबर पुगेको छ। कारोवार भएका १३ उपसमूहमध्ये आज दुई उपसमूहको शेयर ओरालो लागे। यस्तै, ११ उपसमूहको शेयर भने उकालो लागेका छन्। व्यापार २०।६ र अन्य उपसमूहको शेयर १२०१ बिन्दुले ओरालो लागेको हो। त्यसैगरी, बैंकिङ १७८१, होटल तथा पर्यटन १४६५, विकास बैंक ८९५७, जलविद्युत् ५२०६, वित्त ६४९५, निर्जीवन बीमा ४२३, उत्पादन २३८९, लघुवित्त ६८२९, जीवन बीमा ४२०२, सामूहिक लगानी कोष ००३ र लगानी ११३ बिन्दुले उकालो लागेको छ। कारोवारका आधारमा नेपाल बैंक शीर्ष स्थानमा रहेको छ। सो बैंकको २१ करोड ५२ लाख ९१ हजार ५७ बराबरको कारोवार भयो। यस्तै, हिमालयन डिस्टिलरी १७ करोड ४६ लाख ४८ हजार ९५५, एनआइसि एशिया बैंक १६ करोड ७९ लाख ६४ हजार ५१५, नेपाल पूर्वाधार बैंक १३ करोड ९९ लाख २५ हजार २२८ र माथिल्लो तामाकोशी १२ करोड ९५ लाख ३६ हजार ९५२ बराबरको कारोवार भई शीर्ष स्थानमा रहे। नेप्सेका अनुसार गुहेश्वरी मर्चेन्ट बैंक ९४७, जोशी हाइड्रोपावर ५७७, घलेम्दी हाइड्रोपावर ५६६, यूनियन हाइड्रोपावर ५२८ र मल्टीप्रपोज फाइनान्सका लगानीकर्ताले ५।०९ प्रतिशतले कमाए। उता कर्पोरेट डेभलपमेन्ट बैंक ३६१, गुडविल फाइनान्सको ऋणपत्र १९५, सानिमा लार्ज क्याप फन्ड १९४, नेपाल दूरसञ्चार कम्पनी १९२ र सिइडिबी हाइड्रोपावरका लगानीकर्ताले १८९ प्रतिशतले गुमाए।"
गण्डकी विश्वविद्यालयमा खानी इन्जिनियरिङ पढाउन सुझाव,"पोखरा : गण्डकी विश्वविद्यालयले अध्ययन अध्यापन गराउने प्राज्ञिक विषयहरुको पहिचान गरेको छ। नवस्थापित विश्वविद्यालयले प्राध्यापन क्षेत्रका अनुभवीहरुको समिति बनाई विषय पहिचान गरेको हो। प्राडा विश्वकल्याण पराजुली नेतृत्व समितिले आफ्नो प्रतिवेदन बुधबार विश्वविद्यालयका कुलपति प्राडा गणेशमान गुरुङलाई प्रतिवेदन बुझाएको छ। समितिले कृषि, पर्यटन, स्वास्थ्य विज्ञान, खानी इन्जिनियरिङ र सहकारीसँग सम्बन्धित विषयको पढाइ गर्न सुझाएको छ। प्राडा पराजुलीले विषय विज्ञहरुलाई उत्तरदाता मानेर अनुसन्धान गरिएको जानकारी दिए। उनकै भनाइमा जिल्लाजिल्लामा स्थलगत रुपमा पुगी अन्तक्र्रियात्मक कार्यक्रमबाट समेत सुझाव संकलन गरिएको थियो। अध्ययनका क्रममा १५४ जनालाई भेट्नेसोध्ने गरिएको जानकारी पनि उनले दिए। कतिपय संस्थाले सम्बन्धन पनि दिनुपर्यो भनेका थिए, उनले भने। प्रतिवेदनको प्रस्तुतीकरण गर्दै समिति सदस्य अमृत भण्डारीले कृषिका प्राविधिक, स्वास्थ्यका प्राविधिकहरुको खाँचो धेरै रहेको अध्ययनबाट देखिएको सुनाए। उनले गण्डकी प्रदेशको आवश्यकता के हो र कस्तो मानव संसाधान विकास गर्ने गरी गण्डकी विश्वविद्यालयको पढाइ हुनुपर्छ भन्ने उद्देश्यसहित अध्ययन गरिएको जानकारी दिए। धेरैले कृषिका विज्ञ चाहियो भन्नुभएको छ, उनले भने, गाउँपालिकाले कृषिका कार्यक्रम बनाउँदो रहेछ, तर विज्ञ नभेटिने, किसानहरुले पनि त्यही माग गर्नुभएको छ। सहकारीका पढाइ गर्नुपर्ने सुझाव पनि आफूहरुले संकलन गरेको भण्डारीले बताए। उनले भने, सहकारी त धेरै भए तर व्यवस्थापन गर्न सक्ने मानव संसाधन भएनन भन्ने सुझाव आयो। भण्डारीले ४० जति कार्यक्रम पढाउन सकिने सुझाव प्रतिवेदनमा समेटिएको सुनाए। उनकै भनाइमा तत्काल आवश्यक भएका र तत्कालै पढाउन सकिने तथा केही समयपछि पढाउन सकिने विषयहरु प्रतिवेदनमा समावेश छन्। जिल्लाजिल्लाका अस्पतालमा आइसियु र भेन्टिलेटर राख्न लागिएको रहेछ, तर एनेस्थेसिया, आइसियुका मानव संसाधान नै रहेनछन्, उनले भने। आइसीयु केयर टेकर, एनेस्थेसिया सहायक, हमोडाइलिसिस सहायक, रेडियोलोजी र प्याथोलोजीका कार्यक्रम विश्वविद्यालयमा चलाउन छोटो अवधिका कार्यक्रमका रुपमा सुझाइएको छ। कतिजनाले त गण्डकी विश्वविद्यालयको कुरा हो भने मसँग सोध्दै नसोध्नोस् पनि भन्नुभएको छ, भण्डारीले भने, उहाँहरुलाई जवाफ दिनसक्ने गरी हाम्रा विद्यार्थी पढाइसक्नासाथ फिल्डमा गएर काम गर्न सक्छन् भन्ने गरी विकास गराउनुपर्छ, पढाउनुपर्छ। समितिले प्राकृतिक स्रोत व्यवस्थापन, भूगर्भ विज्ञान, प्राणीशास्त्र, सूचना प्रविधि, साहसिक पर्यटन, खेलकुद व्यवस्थापनसहित समाज विज्ञानका विषय पनि सञ्चालन गर्न सकिने सम्भाव्यता पहिचान गरेको छ। प्रतिवेदन बुझेपछि कुलपति प्राडा गणेशमान गुरुङले अरु विश्वविद्यायमा पढाइ नभएका विषय पढाइ अरुभन्दा भिन्न हुने दिशामा अघि बढ्ने बताए। उनले राजनीतिक हस्तक्षेपबाट मुक्त हुने गरी न्यासिक परिषद्बाट सञ्चालन हुने व्यवस्थासहित स्थापित गरेर विश्वविद्यालय प्रदेशका पूर्वमुख्यमन्त्री पृथ्वीसुब्बा गुरुङ धन्यवादका पात्र बनेको विचार पनि राखे। जति सक्छौं विस्तारै कार्यक्रम गर्दै जान्छौं, राम्रो गर्छ थोरै गर्छ, उनले भने। उपकुलपति प्राडा नवराज देवकोटाले के के पढाउन सकिन्छ भन्ने खोजी गरिसकेपछि अब कार्यान्वयनको चुनौती आएको विचार व्यक्त गरे। रजिस्ट्रार कैलाश तिमिल्सिनाले हिमाली क्षेत्रका विषयवस्तु समेटेर अगाडि बढ्नुपर्ने बताए। समितिका सदस्य गेहेन्द्रेश्वर कोइरालाले प्राविधिक विषयलाई प्राथमिकतामा राख्ने विश्वविद्यालयको मर्मलाई प्रतिवेदनले समेटेको सुनाए। गण्डकी विश्वविद्यालयका लागि आवश्यक प्राज्ञिक विषय पहिचान गर्न प्राडा पराजुलीको नेतृत्वमा गठित समितिमा गेहेन्द्रेश्वर कोइराला, डा दीर्घमान गुरुङ, अमृतकुमार भण्डारी, शान्ता खत्री, डा आँगन पराजुली, इन्जिनियर स्मीता पराजुली, अर्जुन पोखरेल, लक्षमण शर्मा, परमेश्वर बराल, जनार्दन थापा सदस्य थिए।"
घरमै पुगेर नागरिकता,"बाजुरा : बाजुराको त्रिवेणी नगरपालिका४ का ४१ वर्षीया टेक साउदलाई सोमबार घरमै पुगेर नेपाली नागरिकताको प्रमाणपत्र दिइएको छ। अपांगता भएका साउदलाई सहायक प्रमुख जिल्ला अधिकारी समीर भण्डारीले घरमै पुगेर नागरिकताको प्रमाणपत्र दिएका हुन्। अपांगता भएका टेक साउद हिँड्डुल गर्न नसक्ने भएकाले आफूले घरमै पुगेर नागरिकता वितरण गरेको सहायक प्रमुख जिल्ला अधिकारी भण्डारीले बताए। अपांगता भएका छोरालाई घरमै सहायक सीडीओे पुगेर नागरिकता प्रदान गरेकोमा निकै खुसी लागेको टेकका बुवा धनजिते साउदले बताए। उनले भने, सानैदेखि पारिवारिक समस्याका कारण कामको सिलसिलामा छोरो भारत गएको थियो, पहिलो भेरियन्टको कोरोना महामारीका कारण छोरा घर आएको हो। पहिला भारतमै बढी जाने भएकोले नागरिकता बनाउन पाएन। पाँच महिना पहिले जंगलमा घाँस काट्न गएको समयमा रूख ढलेर टेक साउदको ढाड भाँचिएको थियो। शारीरिक रूपमा अशक्त भएपछि वर्षात्मा बोकेर सदरमुकाम लिन गाह्रो भएकाले सबै काजजातहरू जिल्ला प्रशासन कार्यालयमा इमेल गरेपछि सहायक प्रमुुख जिल्ला अधिकारीले घरमै आएर नागरिकताको प्रमाणपत्र हस्तान्तरण गरेको त्रिवेणी नगरपालिकाका३ का वडाध्यक्ष मीनबहादुर भण्डारीले बताए। साउद अशक्त भएर घरबाहिर निस्किने अवस्था नभएको र यातायात बढी पहिरोका कारण बन्द भएकाले आफू नागरिकता लिएर साउदको घरमै आएको सहायक प्रमुख जिल्ला अधिकारी समीर भण्डारीले बताए। कर्मचारी जनताका सेवक हुन्, दुःखी पीडितको सेवा गर्नु पनि आफ्नो जिम्मेवारी हो, सहायक प्रमुख जिल्ला अधिकारी भण्डारीले भने। टेक साउदका एक छोरा एक छोरी श्रीमती र बूढा आमाबुवा छन्। विवाह दर्ता र श्रीमतीको नागरिकता पनि बनेको छैन। अब वडा कार्यालयमा विवाह दर्ता गरेर श्रीमतीको नागरिकता बनाउन पहलमा लागेको वडाध्यक्ष भण्डारीले बताए।"
"कालिकोटमा डोजरले सत्यानाश, जहाँ सडक, त्यहाँ पहिरो","कालिकोट : जिल्लामा स्थानीय तहले फेसनका रुपमा विकासमा डोजरको प्रयोग गर्दा जहाँतही पहिरो जाने समस्या भएको छ । हरेक स्थानीय तहमा जहाँ सडक त्यहाँ पहिरो छ । जहाँ डोजर पुगेको छ त्यहाँ पहिरो पहिरो पनि पुगेको छ । हरेक वर्ष वर्षायाम सुरुसँगै ठाँउठाँउमा पहिरो जान सुरु हुन्छ । नागरिकलाई त्रास, विकासको विनास हुन्छ । जिल्लाको पचालझरना गाउँपालिका ८ लामाचौरमा ठूलो पहिरो खसेको छ । एउटा बस्ती नै जाखिममा परेको छ । सामुदायीक वनमा लगाएका सयौँ विरुवा मरेका छन् । स्थानीय जगत्त गिरीले भने, 'लामा चौरमा कहिल्यै पहिरो खस्दैन थियो । सामुदायीक वनको बीचबाट बिरुवा मासेर डोजरबाट सडक खनियो । अहिले थामि नसकिने पहिरो गइरहेको छ । राति पानी पर्दा पहिरो खस्न थालिहाल्छ । राति निदाउन पनि सकिदैन्,' कुन बेला के हुन्छ ।' यो वर्ष जेठकै महिनामा भारी वर्षा भयो । दाँहाँमा पहिरो जाँदा बजारबाट फर्किँदै गरेका बले विकको ज्यान गयो । उक्त पहिरो पनि सडकमै खसेको थियो । जहाँ बर्षेनि पहिरो खस्ने र डोजरले पुन: सडक संचालनमा ल्याउने काम हुँदै आएको छ । गत आर्थिक वर्षमा जिल्लामा पहिरोबाट ५१ जनाले ज्यान गुमाए । अधिकांश स्थानीयको डोजरबाट खनिएको सडकको आसपासबाट खसेको पहिरोमा परी ज्यान गुमाएका थिए। यस वर्ष पनि बाढी र पहिरोको जोखिम निकै बढेको छ । भारी वर्षा हुने समय साउन र भदौ महिना नआउदै जेठमा परेको अविरल वर्षाका कारण जिल्लाभरी का सडक पहिरोका कारण अवरुद्ध छन् । करोडौँ खर्चेर बनाएका सडकमा मोटरसाइकल पनि गुडाउन सकिने अवस्थामा छैनन् । जिल्लामा बर्षेनि पहिरोको जोखिम बढ्नुमा डोजर विकास र भीरालो जमिन मुख्य कारण भएको प्राविधिक बताउँछन् । त्यससँग स्थानीय तहले वातावरणीय प्रभाव मुल्यांकनबिना धमाधम डोजरबाट सडक खन्नु पनि अर्को कारण हो । निमित्त समन्वय अधिकारी इन्जिनियर चक्रबहादुर शाहीले स्थानीय तहले अव्यवस्थित रुपमा धमाधम डोजरबाट सडक खन्दा पहिरोको जोखिम बढको बताए । उनले भने, 'जिल्लामा अधिकांश भिरालो जमिन छ । बलौटे माटो छ । यहाँ मानवीय जनशक्तिबाटै विकासमा जोड दिनुपर्छ । सडक खन्दा बायो इन्जिनियरिङ पनि अनिवार्य आवश्यकता हो । त्यसतिर कसैले पनि ध्यान दिएका छैनन् ।' गाउँका युवाहरु कामको खोजिमा भारततिर जान्छन् । यहाँका स्थानीय सरकार सडक खन्न भारतबाट डोजर ल्याउँछन् । स्थानीय जनशक्तको श्रम विदेश गएको छ । डोजर विकासले गाउँहरु सबै पहिरोको जोखिममा परेका छन् । यो राम्रो पक्ष होइन् । जिल्ला समन्वय समिति कालिकोटका प्रमुख अनीपाल शाहीले जनप्रतिनिधिलाई तत्काल गाउँगाउँमा गाडी पुर्याउने रहरका कारण जहाँ पनि डोजर प्रयोग गर्दा पहिरोको समस्या आएको बताए । उनले भने, 'छिटो सडक पुर्याउने नाममा धमाधम डोजरमार्फत सडक खन्नाले पहिरोको त्रास बढेको छ । जिल्लाका हरेका पालिकामा सडकको आसपासका बस्तीहरु सबै पहिरोको उच्च जोखिममा छन् । कतिपय ठाउँमा भने कल्पना नगरेको स्थानमा पनि पहिरो खसेको छ ।' कालिकोटका प्रमुख जिल्ला अधिकारी कृष्णप्रसाद आचार्यले बाढी र पहिरोको जोखिमलाई मध्यनजर गरी पूर्व तयारी गरिरहेको बताए । उनले भने, 'तीनपटक जिल्ला विपद् व्यवस्थापन समितिको बैठक बसेको छ। हरेक वडामा २५ हजार मुल्य बराबरका उद्धार सामग्री राखिएको छ । राजमार्ग आसपासमा पहिरो जाँदा तत्काल सडक खोल्न डोजर पनि राखिएको छ । ' एक सय ८ बस्ती उच्च जोखिममा जिल्लाका १ सय ८ वटा बस्ती विपद्को उच्च जोखिममा रहेको पाइएको छ । कर्णाली विकास आयोगले २०७३ सालमा निकालेको प्रतिवेदन अनुसार कालिकोटका १ सय ८ वटा बस्तीहरु बाढी पहिरोको उच्च जोखिममा रहेको पाइएको हो । ती बस्तीलाई सुरक्षित बनाउन स्थानीयदेखि संघीय सरकारसम्म कसैले पनि चासो देखाएका छैनन्। कर्णाली विकास आयोगले तयार पारेको प्रतिवेदन अनुसार शुभकालिका गाउँपालिकाको तल्लो दलित टोल, छात्ती, साउबाडा, पर्जै, चौलागाईंबाडा, माथिल्लो हाउडी, कालेबाडा, समलागाउँ, पचालझरना गाउँपालिकाको दलित टोल, खार्दु, जारकोट, कुड, तोलीभिर, मय, विषखेत, पातला गाउँपालिकाका राडु, डोरी, तल्लो नेटा, सल्लीकोट, कुम, दुर्सी, बोक्चु, जिन्दर, तिब्गाड, मोहर, लखनबाडा, चुलाकोट, पारीखेत गाउँहरु पहिरोको उच्च जोखिमका रहेको उल्लेख गरिएको छ । त्यस्तै, महावै गाउँपालिकाका कदमपुर, पदमघाट, सिमखेत, नकु, धामीबाडा, औलगेला, सइगेला, गणेशकोट, पान्तडी, कोटबाडा, सान्नीत्रिवेणी गाउँपालिकाका लुसा, सेरीज्युला, रकु, लुइयाँटा, कयारी, उजेलगाउँ, तिकुवा, बालुपाटा, तिलखुरेनी, पोरीवन, धामीगाउँ र नरहरिनाथ गाउँपालिकाका धारी, बडेमला, चाखुडे, डाँडाखर्क, घट्टेखोला, घोडेसिल्ला, खातीरूपसा, भेडेखोला, खलाबाडा, तामाखोला, मास्कोट, थाइमाडु, खार, उच्छव गैराटोल, दुदुल्ली पाकर टोल, खाडीकोट, बड्डाखला लालु, वसन्तपुर, साँझपानी, सितला, घट्टखोला बाढी र पहिरोको उच्च जोखिममा रहेको जनाएको छ । यस्तै तिलागुफा गाउँपालिकाका डाँडाभिग्म, नाग्मा, चुलिकोट, फोइमडीपानी, फोइधराली, राँचुली, खल्ला, धनाडा, छाप्रे, ओखरभित्ता, लुब्र, रानावाडा, माजुवाडा, खाँडाचक्र नगरपालिकाका पोरीपाली, सेरीघाट, दोहा, ओखलढुंगा, दाहा, बदालकोट र रास्कोट नगरपालिकाका न्यौपानेवाडा, चुडीमुल, पुछुडेवाडा, बुढीसैन, कुमलवाडा, स्युना, काप्रा, औल, सान्नीघाट, पुच्छेगाउँ, गैरागाउँ, बल्लेकाँध, बाखरकोट, पाटेडिल, बास्तोला, पालाँतीबाडा, बाइतीसिम पनि पहिरोको उच्च जोखिममा रहेको जनाएको छ । स्थानान्तण भएनन् जोखिमयुक्त बस्ती जिल्लाको शुभकालिका गाउँपालिका ६ हाउडीमा बर्षेनि पहिरो जाँदा एक सय ७६ घरधुरीहरु जोखिममा छन् । २०७२ सालदेखि बर्षेनि पहिरो खस्दा हाउडीका २२ दलित घरधुरीसहित १ सय ७६ घरधुरीहरु जोखिमयुक्त ठाँउमा बस्दै आएका छन् । गत वर्षको साउन महिनामा लगातार पहिरो खसेर १५ दिन घर छोडेर खुला चौरमा गाउँपालिकाले दिएको पालमा बसे । गाउँलाई स्थानान्त्रण गर्ने भनेर पालिकामा निर्णय पनि गरे । तर ती बस्तीको अन्यत्र कुनै विकल्प नभएकाले वर्षा रोकिएपछि पुन: त्यही घरमा फर्किए । यो वर्ष पनि पहिरो आउन थालिसकेको छ । त्यहाँका नागरिकहरु पहिरोको त्रासमै त्यही बस्तीमा छन् । २०७२ सालदेखी निरन्तर पहिरो खस्दा हालसम्म २२ दलित परिवारका घर सहित २५ वटा घर भत्किसकेका छन् । २७ जनाको खेतियोग्य जमिन पुरै पुरिएको छ । शुभकालिका गाउँपालिका अध्यक्ष खडानन्द चौलागाईका अनुसार गाउँपालिकाको बजेटले पहिरो रोकथामका लागि सम्भव नरहेकाले जिल्ला दैवि प्रकोप उद्धार समिति मार्फत हरेक वर्ष केन्द्रमा पहल भइरहेको भएपनि हाउडीका नागरिकको पीडा सम्बोधन भएको छैन् । स्थानीय सौरे विकले तीन वर्षदेखि न राति निन्द्रा न दिनमा भोक भएर बाँच्नु परेको बताए । यस्तै पचालझरना गाउँपालिका ३ मा २०६५ सालमा पहिलो पटक पहिरो गयो । ६ घर पुरिए । त्यसपछि बर्षेनि पहिरो गइरहेको छ । दुई पटक पहिरो रोकथामका लागि बजेट आयो । स्थानीय ज्योतीबहादुर कठायतका अनुसार गत वर्ष र चालु आर्थिक वर्षको प्रदेश सरकारबाट ३०३० लाख बजेट आयो । सामान्य जाली लगाइयो । तर १५ दिनसम्म पनि टिकेन् । जालीहरु पनि पहिरोसँगै बगे । जुन पहिरोले ६० घरधुरीहरु जोखिममा छन् । उक्त बस्ती स्थानान्तरण गर्ने निर्णय गरेर अन्यत्र ठाउँ हेरियो । तर बस्ती सारिएन । जोखिमयुक्त उक्त बस्तीमा अहिले पनि मानिसको बसोबास रहँदै आएको छ । आजभोली पहिरोको त्रासले मानिस लेकाली क्षेत्रका गोठतिर सरेका छन् । यस्तै गत वर्षको साउन १ गते जिल्लाको महावै गाउँपालिका ३ नकुमा भीषण पहिरो जाँदा स्थानीयका ३४ घरधुरीहरु जोखिममा परे । उनीहरुलाई केही समय खुला ठाउँमा पालमा राखियो । उक्त बस्तीलाई स्थानान्तरणका लागि पहल गरियो । महाँवै गाउँपालिका ३ का वडा सदस्य रजबहादुर बिष्टकै पहलमा गाउँलाई नै स्थानान्तरण गर्न जिल्लासम्म आए । जिल्ला प्रशासन र प्रहरीमा निवेदन पनि दिए । उनीहरुको अन्यत्र कही जाने ठाँउ थिएन् । सरकारले त्यसको व्यवस्थापन गरिदिएन् । वर्षा रोकिएपछि पुन: त्यही बस्तीमा मानिस बस्न थाले । यो वर्षपछि फेरी गत शुक्रबार त्यही नकुमा फेरि पहिरो खस्यो। ती वडा सदस्य रजबहादुर बिष्टकै घर पहिरोमा पुरियो । उनका दुई छोरा दुई छोरी र उनका दाइ डिलबहादुर बिष्टका दुई छोरीको ज्यान गयो । परिवार नै शोकमा डुब्यो । यस्तै जिल्लाको तिलागुफा नगरपालिका ७ छाप्रेको ढाँडखोलामा गत वर्षको साउन महिनामै भीषण पहिरो खस्यो । स्थानीयका तीन घर पुरिए । २५ घरपरिवार विस्थापित भए । करिब ९३ लाख ३० हजार बराबरको क्षति भयो । गाउँ नै पहिरोको जोखिममा भएपछि त्यहाँको बस्ती स्थानान्तरण गर्ने भनियो । तर वर्षा रोकिएपछि त्यही बस्तीमा मानिसहरु पुन: बस्न थाले। अहिले पनि त्यो बस्तीमा पहिरोको जोखिम भएपनि मानिसहरु बसिरहेका छन्।"
बीपीमा वैकल्पिक अक्सिजन,"धरान : बीपी कोइराला स्वास्थ्य विज्ञान प्रतिष्ठान धरानमा वैकल्पिक अक्सिजन ट्यांक सञ्चालनमा ल्याइएको छ । प्रतिष्ठानबाट उत्पादन हुँदै आएको अक्सिजन प्लान्ट बिग्रिएको अवस्थामा लिक्युइड अक्सिजन ट्यांकमार्फत बिरामीलाई सेवा दिने उद्देश्यले वैकल्पिक अक्सिजनको व्यवस्था गरिएको हो । कोरोना संक्रमित बिरामीको अक्सिजन लेभल कम भएपछि कृतिम अक्जिसन लगाएर उपचार गरिँदै आएको छ । संक्रमितको संख्या बढेसँगै अक्सिजनको माग ह्वात्तै बढेपछि बीपी प्रतिष्ठानभित्र २० हजार लिटर क्षमताको लिक्युइड अक्सिजन ट्यांक जडान गरिएको सहायक प्रवक्ता डा चूडामणि पोखरेलले जानकारी दिए । प्रतिष्ठान हाताभित्र ३५ फिट अग्लो अक्सिजन बुलेटको निर्माण सम्पन्न गरी वैकल्पिक अक्सिजन ट्यांक सञ्चालनमा ल्याइएको हो । ट्यांक सञ्चालनका लागि संघीय सरकारले उपलब्ध गराएको ८० लाख बजेटबाट टेण्टर आह्वान गरी निर्माण कार्य सम्पन्न गरिएको बीपी प्रतिष्ठानका सहायक प्रवक्ता डा पोखरेलले जानकारी दिए । प्रतिष्ठानमा सञ्चालन गरिएको अक्सिजन प्लान्टबाट प्रतिमिनेट एक हजार ६ सय लिटर अक्सिजन उत्पादन हुँदै आएको छ । अक्सिजन प्लान्टमा खराबी आई उत्पादन बन्द भएको अवस्थामा वैकल्पिक लिक्युइड अक्सिजन ट्यांकबाट बिरामीका लागि अक्सिजन सप्लाई गरिने व्यवस्था मिलाइएको प्रतिष्ठानका सहायक निर्देशक डा दिव्यराज मिश्रले जानकारी दिए । लिक्युइड अक्सिजनबाट प्रतिष्ठानमा ५ देखि ६ दिनसम्म धान्न सकिने उनले बताए । प्रतिष्ठानको आकस्मिक कक्ष, सबै वार्डहरू, आईसीयू, एनआईसीयू र कोभिड अस्पतालमासमेत पाइप लाइनबाट परीक्षण गरी अक्सिजन सप्लाइको व्यवस्था मिलाइ सकिएको सहायक निर्देशक डा मिश्रले बताएका छन् । लिक्युइड अक्सिजन ट्यांक सञ्चालनमा आएसँगै यस अगाडि प्रतिष्ठानमा हुँदै आएको अक्सिजन अभावको समस्या समाधान भएको छ । लिक्युइड अक्सिजन सकिएको अवस्थामा भारतबाट बुलेटमार्फत लिक्युइड आपूर्ति गरी अक्सिजन पुनः भर्न सकिनेछ ।"
"युनियन लाइफको आइपीओ बिक्री खुला, कति कित्ता भर्ने ?",काठमाडौं : युनियन लाइफ इन्स्योरेन्सले सर्वसाधारणका लागि बिहीबार (आज) देखि प्राथमिक शेयर (आइपीओ) निष्काशनमा ल्याएको छ। कम्पनीले ६४ करोड ५० लाख रुपैयाँ बराबरको ६४ लाख ५० हजार कित्ता शेयर निष्काशनमा ल्याएको हो। निष्कासन गरिएको सेयरमा ५ प्रतिशत अर्थात् ३ लाख २२ हजार ५०० कित्ता कर्मचारीलाई र अर्को ५ प्रतिशत सामूहिक लगानी कोषलाई र बाँकी ५८ लाख ५ हजार कित्ता शेयर सर्वसाधारणको लागि बिक्रीमा ल्याएको हो। कम्पनीको आइपीओमा छिटोमा असार २८ गतेसम्म र ढिलोको साउन ७ गतेसम्म आवेदन दिन सकिनेछ। कम्पनीको आइपीओमा प्रतिशेयर १०० रुपैयाँका दरले न्यूनतम १० कित्तादेखि अधिकतम ३२ हजार २५० कित्तासम्मका लागि आवेदन दिन सकिनेछ। नेपाल धितोपत्र बोर्डबाट अनुमति प्राप्त सिआस्वा सदस्य बैंक तथा वित्तीय संस्थाहरू र मेरोशेयरको वेब तथा एपमार्फत पनि आइपीओमा आवेदन दिन सकिनेछ। कम्पनीको आइपीओ निष्काशन तथा बिक्री प्रवन्धक प्रभु क्यापिटल लिमिटेड रहेको छ। हाल कम्पनीको चुक्ता पूँजी एक अर्ब ५० करोड ५० लाख रुपैयाँ छ। आइपीओ निष्काशनपछि कम्पनीको चुक्ता पूँजी २ अर्ब १५ करोड रुपैयाँ पुग्नेछ।
लोभीपापी गरुड बारेकोटमा फेला,"जाजरकोट : विश्वमै दुर्लभ लोभीपापी गरुड जाजरकोटको बारेकोटमा फेला परेका छन् । जिल्लाको बारेकोट गाँउपालिका २ स्थित जीउलामा लोभीपापी गरुड फेला परेका हुन् । पंक्षी संरक्षण संघका केन्द्रीय सदस्य गोविन्द सिंहले बारेकोटमा पहिलो पटक लोभीपापी गरुड फेला पारेको बताएका छन् । यसअघि जाजरकोटको भेरी नगरपालिका, बाँकेको चिसापानी र सुर्खेत सिम्तामा लोभीपापी गरुड फेला परेका थिए । सामान्यतयाः ९ सय १५ मिटर भन्दा कम उचाइको भूभागमा पाइने लोभिपापी गरुड बारेकोटमा भने एक हजार ६ सय मिटरको उचाइमा भेटिएको सिंहले बताए । धेरै उचाइमा समेत लोभिपापी गरुड भेटिन थालेपछि अध्याताहरुका लागि चासोको विषय हुन सक्ने उनको भनाइ छ । जलवायु परिवर्तनका कारण विस्तारै यो पंक्षी लेकतिर बसाइ सर्ने गरेको चराविदको भनाइ छ । बारेकोट जुम्ला सँग सिमाना जोडिएको गाँउपालिका हो । यो अग्ला सिमल र सालको रुखमा बस्ने, गुढ लगाउने गर्दछ । रुख फडानी गर्दा गिद्दलगायत यो पंछीलाई असर परेको छ । अर्को समस्या भनेको बालीनालीमा विषादी हालेर मुसा मार्दा यसले खाएर पनि मर्ने गरेको उनको भनाइ छ । मानवीय क्रियाकलापकै कारण यो दुलर्भ पंक्षी लोप हुने अवस्थामा पुगेको छ । यसले बालीनालीमा हुने किरा फटयांग्रो भ्यागुतो सर्प मुसा खाएर बालीको सुरक्षा गर्ने भएकोले किसानको साथी मानिन्छ । लोभीपापी गरुड ७५ देखि ९२ उचाई भएको मध्यम आकारको गरुड हो । यसको गठिलो, प्राय कालो शरीर, भुवादार सेतो घाँटी, कालो शिर तथा निर्गमस्थल र तल्लो पुच्छर ढकनी सेतो भएको हुन्छ । यसको उडानको क्रममा माथिल्ला र तल्ला पखेटा पुरै गाढा देखिन्छ । बच्चा लोभीपापी गरुड वयस्क जस्तै देखिने तर अलि फिक्का खैरो शरीर तथा पङ्खेटाहरू साथै प्वाँखहरूले ढाकिएको निधार भएको हुन्छ । लोभीपापी गरुड नेपालमा पाइने एक प्रकारको गरुडको प्रजाति हो । यो चरा एसियाको रैथाने प्रजाति हो । लोभीपापी गरुड एसियामा नेपाल, भारत हुँदै इण्डोनेसियासम्म तथा अफ्रिकामा पनि पाइने गर्छ । यो प्रजाति प्राय ९१५ मिटर भन्दा तलको क्षेत्रमा पाइने गर्छ । यो चराको प्राकृतिक वासस्थान खोलानाला, ओसिलोभूमि, दलदले भूभाग तथा तालहरूको छेउछाउका घाँसेमैदानहरू हुन् । बारेकोटमा १६०० मिटर उचाइमा भेटिएको दुर्लभ लोभीपापी गरुड। तस्बिर : सौजन्य गोविन्द सिंह"
इङ्ल्यान्डका पुरुषमा कोरोना स्रंकमण बढ्यो,"इङ्ल्यान्डले अतिरिक्त समयमा डेनमार्कलाई २१ ले हराउँदै ५५ वर्षमा पहिलोपटक कुनै ठूलो स्तरको फुटबल प्रतियोगिताको फाइनलमा पुगेको छ। निर्धारित समयमा ११ ले बराबरी भएको खेलमा ह्यारी केनले पेनाल्टी प्रहार गर्दा फर्किएको बलमा गोल गर्दै इङ्ल्यान्डको जित निश्चित हुन पुगेको थियो। त्यसपछि उक्त टोलीका समर्थकहरू खुशीयाली मनाउँदै सडकमा उत्रिएका थिए। तर गत दुई सातामा इङ्ल्यान्डका पुरुषहरूमा महिलाभन्दा धेरै कोरोना भाइरस संक्रमण देखिनुको कारण युरो २०२० फुटबल प्रतियोगिता हेर्नु रहेको हुनसक्ने इम्परियल कलेज लन्डनको तथ्यांकले देखाएको छ। ४७,००० भन्दा बढी स्वयंसेवकमा जुन २४ देखि जुलाई ५ सम्म गरिएको परीक्षणले संक्रमणको तेस्रो लहर पुष्टि भएको बताइएको छ। अध्ययनले महिलाभन्दा पुरुष ३० प्रतिशत बढी संक्रमणको जोखिममा रहेको देखिएको छ। तर संक्रमित धेरै अस्पताल जानु पर्ने वा मृत्यु हुने अवस्थामा भने नरहेको सो अध्ययनले देखाएको छ। र खोप लगाएका महिला र पुरुषहरू अरूभन्दा निकै कम जोखिममा रहेको देखिएको छ। 'फुटबल हेर्ने गर्दा पुरुषहरू अन्य समयमा भन्दा बढी सामाजिक गतिविधिमा संलग्न रहेको हुनसक्छ,' अध्ययनका लेखक प्राध्यापक स्टीभन राइलीले भने। अध्ययनको नतिजा इङ्ल्यान्डको आधिकारिक सरकारी तथ्याङ्कसँग मिल्दोजुल्दो रहेको छ। 'हामी केही विरोधाभासपूर्ण प्रक्रिया भएको महत्त्वपूर्ण समयावधिमा छौँ,' अध्ययनमा भनिएको छ। जुलाई १९ मा इङ्ल्यान्डमा कोभिड प्रतिबन्धहरू हट्ने छन्। त्यसपछि भवनभित्र मास्क अनिवार्य नहुने र ठूलो भिडभाड हुने गरी कार्यक्रम गर्न पाइने छ। अध्ययनकर्ताहरूले यी सबै कारणले गर्दा भविष्यमा संक्रमणको गति कस्तो होला भनेर भन्न नसकिने बताएका छन्। इङ्ल्यान्डमा ६४ प्रतिशत वयस्क मानिसहरूले खोपको दुवै मात्रा लगाइसकेका छन्।"
रहेनन् ट्राजेटी किङ,"मुम्बई : भारतीय चलचित्र उद्योग (बलिउड) का दिग्गज कलाकार दिलीप कुमारको निधन भएको छ । ट्राजेटी किङ का नामले परिचित दिलीप कुमारको बुधबार बिहान ९८ वर्षको उमेरमा निधन भएको हो । दिलीप कुमारले बुधबार बिहान ७ः३० बजे मुम्बईको खार हिन्दुजा अस्पतालमा अन्तिम सास फेरेको अस्पतालले जनाएको छ । उनको बुधबार साँझ जुहुमा अन्तिम संस्कार गरिएको थियो । सोमबार मात्र उनकी पत्नी सायरा बानुले दिलीप कुमारको स्वास्थ्यमा उल्लेख्य सुधार आएको जानकारी दिएकी थिइन् । त्यसको दुई दिनपछि दिलीप कुमारले अन्तिम सास फेरेका थिए । विगत लामो समयदेखि बिरामी रहँदै आएका दिलीप कुमारलाई पछिल्लो महिना मात्र दुई पटक अस्पताल भर्ना गरिएको थियो । दिलीप कुमारको निधनमा भारतीय प्रधानमन्त्री नरेन्द्र मोदी, कंग्रेस आईका अध्यक्ष राहुल गान्धीलगायत राजनीतिज्ञ, मुख्यमन्त्री, मन्त्री र बलिउड कलाकारले दुःख व्यक्त गरेका छन् । ११ डिसेम्बर १९२२ मा तत्कालीन ब्रिटिस इन्डियाको पेसावर (हाल पाकिस्तान) मा जन्मिएका दिलीप कुमारको वास्तविक नाम मोहम्मद युसुफ खान हो । २२ वर्षको उमेरमा फिल्ममा काम सुरु गरेका उनी भारतका उत्कृष्ट अभिनेताहरूमध्ये पर्छन् । उनले सन् १९४४ मा ज्वारभाटा चलचित्रबाट बलिउडमा डेब्यु गरेका थिए । आफ्नो पाँच दशक लामो फिल्मी करियरमा उनले कोहिनूर, मुगल ए आजम, देवदास, नयाँ दौरलगायत थुप्रै चलचित्रमा अभिनय गरेका थिए । पछिल्लो पटक उनी सन् १९९८ मा रिलिज भएको चलचित्र किल्लामा देखिएका थिए । दिलीप कुमारले करिब पाँच दशकको करियरमा ६० वटा जति फिल्ममा काम गरे । थोरै होऊन् तर राम्रा होऊन् भनेर उनले केही फिल्ममा अभिनय गर्न अस्वीकारसमेत गरेका थिए । सहिद, मेला, नदिया के पार, बाबुल, फुटपाथ, देवदास, नयाँ दौर, मुगलएआजम, गंगाजमुना, राम और श्याम, कर्मालगायत उनका यादगार चलचित्र मानिन्छ । उनको अन्तिम फिल्म किला हो, जुन १९९८ मा सार्वजनिक भएको थियो । चलचित्रहरूमा भावुक र गम्भीर भूमिका निर्वाह गरेकै कारण उनलाई ट्राजेटी किङको उपनाम दिइएको थियो । दिलीप कुमारले आठ फिल्मफेयर अवार्ड जितेका छन् । सबैभन्दा धेरै अवार्ड जित्ने कलाकारको रूपमा दिलीप कुमार सबैभन्दा अगाडि छन् । उनी १९९१ मा पद्म भूषण र २०१५ मा पद्म विभूषणबाट सम्मानित भएका थिए । उनले सन् १९९४ मा दादा साहेब फाल्के अवार्ड पाएका थिए । २००० देखि २००६ सम्म उनी राज्यसभा सदस्य पनि बनेका थिए । उनलाई पाकिस्तानले सन् १९९८ मा सर्वश्रेष्ठ नागरिक सम्मान निशान ए इम्तियाजबाट पनि सम्मानित गरेको थियो । केही समय अघि मात्र पाकिस्तान सरकारले दिलीप कुमारको पुख्र्यौली घरलाई संग्रहालय बनाउने घोषणा गरेको थियो । पाकिस्तानी सरकारको निर्णयलाई दिलीप कुमार र उनको परिवारले स्वागत गरेको थियो । भारतीय सुपर स्टार दिलीप कुमार केही समय पाकिस्तानको सो घरमा बसेका थिए । दिलीप कुमारले सन् १९६६ मा सायरा बानुसँग विवाह गरेका थिए । सायरा पनि बलिउड अभिनेत्री नै हुन् । उनी दिलीप कुमारभन्दा २२ वर्ष कान्छी छिन् । त्यसअघि दिलीप कुमारले आसमा साहिबासँग विवाह गरेका थिए । उनीहरूको सम्बन्ध सन् १९८३ मा रहेको थियो । त्यसपछि उनी छुट्टिएका थिए ।"
"अफगानिस्तान: तालिबान विरुद्ध हतियार सहित उत्रिए महिलाहरु, 'युद्ध लड्न पनि तयार'","काबुल: अफगानिस्तानमा तालिबान विद्रोही समूहको प्रभाव बढिरहँदा आम महिलाहरु हतियार बोकेर तालिबान विरुद्ध सडकमा उत्रिएका छन् । अफगानिस्तानको उत्तरी र मध्य क्षेत्रका सयौँ महिलाहरु हतियार बोकेर सडकमा उत्रिएका हुन् । उनीहरुले तालिबान विरुद्ध नारावाजी समेत गरेका छन् । ती महिलाहरुले राइफल बोकेर सडकमा प्रदर्शन गरिरहेका तस्बिर सामाजिक सञ्जालमा समेत व्यापक रुपमा सेयर गरिएको छ । घोर प्रान्तमा भएको यस प्रदर्शनलाई हालसम्मकै ठूलोमध्येको एक ठानिएको छ । तीमध्ये केही महिलाहरुले त आफू तालिबान विरुद्ध युद्ध नै लड्न तयार रहेको प्रतिक्रिया समेत दिएका थिए । गत साता १ हजारको संख्यामा अफगान सुरक्षाकर्मीहरु तालिबानसँग भागेर ताजिकिस्तान पुगेका थिए । अन्तर्राष्ट्रिय मिडियाका अनुसार उत्तरी क्षेत्रका अधिकांश भाग सहित दुईतिहाइ जिल्ला तालिबानले कब्जामा लिइसकेको छ । कतिपय स्थानमा त सुरक्षाकर्मीहरुले युद्ध नलडिकनै आत्मसमर्पण गरेका खबर आइरहेका छन् । अमेरिकाले भने सेप्टेम्बर ११ सम्ममा आफ्ना बाँकी सैनिक फिर्ता गरिसक्ने बताएको छ । त्यसो त अफगानिस्तानमा तालिबानको प्रभाव बढिरहँदा अमेरिकाले आफ्ना सेना फिर्ता लैजान लागेको हो । कतिपय विश्लेषकहरुले भने तालिबान काबुलको ढोकैमा आइपुगेको अवस्थामा अमेरिकाले सेना फिर्ता गर्न नहुने तर्क गर्दैआएका छन् । गत साता अमेरिकी सेनाले सबैभन्दा पुरानो बाग्राम एयरबेस अफगान सुरक्षाकर्मीलाई हस्तान्तरण गरेको थियो । यस्तो अवस्थामा घोर प्रान्तका महिलाहरुले सुरक्षाकर्मीको आत्मबल बढाउन प्रदर्शन गरेको जनाएका छन् । घोर प्रान्तस्थित महिला निर्देशनालय प्रमुख हलिमा पारास्तिनले महिलाहरुको प्रदर्शनबारे भनेकी छन् त्यहाँ केही महिला छन् जो सुरक्षाकर्मीलाई प्रेरणा दिन चाहन्थे । सांकेतिक रुपमा मात्रै । तर अरु थुप्रै महिला युद्धमैदानमै जान तयार छन् । उनले अघि भनेकी छन् त्यसमा म पनि थिएँ । र अरु केही महिलाहरुले हामी युद्धमा जान तयार छौँ भनेर एक महिनाअघि नै गभर्नरलाई भनिसकेका छन् । तालिबानले ग्रामिण इलाकाहरु कब्जामा लिइसकेको बताइएको छ । र ती कब्जामा लिइएका क्षेत्रमा तालिबानले महिलाहरुको शिक्षा, पहिरन, आवागमन लगायत दैनिक गतिविधिमा समेत नियन्त्रण राखेको छ । कुनै पनि महिला लडाइँ गर्न चाहँदैन । म मेरो शिक्षालाई निरन्तरता दिन र हिंसाबाट टाढै रहन चाहन्छु । तर परिस्थितिले म र अरु महिलाहरुलाई खडा गराइदिएको छ, उत्तरी क्षेत्र जोज्जन प्रान्तकी एक पत्रकारले भनिन् । ती पत्रकारले प्रान्तीय राजधानीस्थित एक दिने हतियार सञ्चालन सम्बन्धी तालिममा सहभागी समेत भएकी थिइन् । कतिपय स्थानमा त महिलाहरुले तालिबान विरुद्ध दस्ता समेत तयार गरेका छन् । अमेरिकी तथा नेटो सैनिक फिर्ताको अन्तिम चरणमा रहँदा तालिबान विद्रोहीले भने आक्रमण तिब्र बनाएको छ । अमेरिकाको ट्वीन टावरमा हमलापछि अमेरिकाले २००१ मा अफगानिस्तानको तालिबान सरकार अपदस्थ गर्दै आफू अनुकुलको सरकार गठन गरेको थियो । साथै अमेरिकाले ठूलो संख्यामा सैनिक तैनाथ गरेको थियो । अमेरिकाले ट्वीन टावर ध्वस्त पारिएको दिन अर्थात सेप्टेम्बर ११ सम्म आफ्ना बाँकी सैनिक फिर्ता लैजाने भएको छ ।"
प्रदेश २ मा चरम हिंसा,"जनकपुरधाम ः प्रदेश २ सरकारले महिला, बालबालिकाहरूमाथि हिंसा न्यूनीकरण गर्न आफूहरू प्रतिबद्ध रहेको बताउँदै आए पनि यस प्रदेशमा हिंसा तथा मानवअधिकार हनन्को घटना भयावह बनेको छ। पुस १७ गते आठ वर्षीय बालिका बलात्कारको आरोपमा जनकपुरधाम उपमहानगरपालिका७ जानकीनगर बस्ने ३५ वर्षीय अहमद राइनविरुद्ध उजुरी दिइयो। घटनापछि आरोपित फरार भएका छन्। गत माघ १६ गते सप्तरीमा पाँच वर्षीया बालिकालाई बलात्कार गरेको भन्दै आफ्नै बाबुविरुद्ध बालिकाकी आमाले जिल्ला प्रहरी कार्यालयमा उजुरी दिइन्। आरोपितलाई प्रहरीले माघ १८ गते समात्यो। १३ वर्षीय बालिकालाई बलात्कार गरी ६ महिनाको गर्भवती बनाएको आरोपमा धनुषाकै लक्ष्मीनियाँ गाउँपालिका २ सपही बस्ने ३५ वर्षीय मुस्कान खातुन र सोही ठाउँ बस्ने २२ वर्षीय शम्भु भनिने ओमनारायण यादवविरुद्ध पीडित परिवारले माघ १५ गते जिप्रका धनुषामा उजुरी दिए। मुस्कान खातुनले बालिकालाई आफ्नै कोठामा ग्राहक बोलाई यौनधन्दा गराउँदै आएकी थिइन्। प्रहरीले उनीहरूविरुद्ध मानवबेचबिखन तथा जबरजस्ती करणी मुद्दा दर्ता गरेको छ। ससाना बालबालिकादेखि वयोवृद्ध महिलाहरू समेत हिंसाबाट पीडित भएका छन्। माघदेखि चैतसम्ममा मात्रै १ सय ४७ जना विभिन्न खाले हिंसाबाट पीडित भएका छन्। त्यसमा सबैभन्दा बढी महिला र बालबालिकाहरूकै संख्या रहेको अनौपचारिक क्षेत्र सेवा केन्द्र प्रदेश २ को कार्यालयले सार्वजनिक गरेको तथ्यांकमा उल्लेखित छ। राज्य पक्षबाट ५ महिलासहित २३ जना पीडित भएका छन् भने गैरराज्य पक्षबाट ९७ महिलासहित १ सय २९ जना पीडित भएका छन्। पीडितहरूमध्ये ४ महिलासहित ७ जनाको हत्या नै भएको छ। तीन महिनाकै अवधिमा १५ जना महिला बलात्कारको सिकार भए ६ जनामाथि बलात्कारको प्रयास भयो भने ३ जनाले यौन दुव्र्यवहार भोग्नु परेको हो। बेचबिखनको घटनामा २, बहुविवाहमा ९, बोक्सीको आरोपमा २ र घरेलु हिंसाको घटनामा ७ जना पीडित भएका छन्। बालअधिकार हनन्को घटनामा ४२ जना बालिका पीडित भएका छन्। जसमध्ये बलात्कारको घटनामा २६, यौन दुव्र्यवहारमा १२, बेचबिखन तथा ओसारपसारमा तीन र बालविवाह घटनामा एक जना पीडित भएका छन्। पछिल्लो समय प्रदेश २ मा संगठित अपराधहरू पनि निकै बढेको र विशेषगरी महिला तथा बालबालिकाहरू घरपरिवारबाटै असुरक्षित भइरहेको महिला अधिकारकर्मी सुभद्रा आले बताउँछिन्। पछिल्लो डेढ वर्षदेखि कोरोना महामारीले गर्दा थुप्रैले जागिर गुमाए, अधिकांश व्यक्तिहरू घरमै बसेको हुँदा आर्थिक मन्दी र घरायसी तनावहरूले पनि हिंसाको रूप लिएको देखिन्छ, आलेले भनिन्, महिला र बालबालिकाहरूलाई पीडित बनाउन बढी सहज छ उनीहरू प्रतिकार गर्न सक्दैनन्। त्यसैले पनि हिंसाको सिकार भइरहेका हुन्छन्। महिला र बालबालिकाहरूमाथि हुने हिंसामा कडाइका साथ प्रहरी प्रशासनले समेत पहल नगरिदिँदा पीडितहरू थप पीडामा पुग्ने गरेको अधिकारकर्मी विनोद महरा बताउँछन्। हिंसाको खबर आउँदा प्रहरीले जति छिटो अनुसन्धान प्रक्रिया अगाडि बढाउनुपर्ने हो त्यो हुँदैन। अनि पीडकको हौसला अझ बढ्छ र हिंसाले अपराधको रूप लिन्छ।"
"ऋषिङमा पहिरोमा परी दुईजना बेपत्ता, दर्जनौं घर जोखिममा",दमौली : तनहुँको ऋषिङमा पहिरोले दुईजना वेपत्ता भएका छन् भने दर्जनौं घरमा क्षति पुगेको छ । ऋषिङ ७ दधिवनमा पहिरोले पुरेर एक वृद्धा बेपत्ता भएकी छन्। पहिरोले ६० वर्षीया देवीसराको घर बगाएको र उनी पनि पुरिएको सहायक प्रमुख जिल्ला अधिकारी चित्रांगत बरालले जानकारी दिए । श्रीमान भागे पनि उनी भने भाग्ने क्रममा पहिरोले पुरिएको बताइएको छ । गाउँपालिकाका अनुसार त्यस ठाउँमा अरु तीन घर पहिरोले बगाएको छ । अरु घरमा मानवीय क्षति नभए पनि परिवार भने विस्थापित भएका छन् । उद्दारका लागि सैनिकको टोली आउने भनिए पनि बाढी तथा पहिरोका कारण घटनास्थलसम्म आइपुग्न समय लागेको गाउँपालिकाका अधिकारी दानबहादुर श्रेष्ठले जानकारी दिए । गाउँपालिकाका विभिन्न स्थानमा पहिरो गएको सूचना आएको गाउँपालिकाले जनाएको छ । ऋषिङ्ग गाउँपालिकाले भिमाद देउरालि तर्फबाट र भिर्कोट तर्फबाट सडकको अवरोध खोल्ने तथा सम्बन्धित स्थानमा जेसिभि पुर्याउन प्रयास गरिरहेको अध्यक्ष राजेन्द्रकृष्ण श्रेष्ठले जानकारी दिए । यसअघि ऋषिङ ८ मझकोटमा खुमबहादुर आले पहिरोमा परेर बेपत्ता भएका छन्। गाउँपालिकाका धेरै ठाउँमा दर्जनौं घर जोखिममा रहेको जानकारी प्राप्त भएको रेडक्रस सोसाईटी कोटदरबार उपशाखा सभापति ईन्द्र आलेले जानकारी दिए ।
दार्चुलामा पहिरोले जलविद्युत आयोजना र पुल बगायो : तीन जनाको मृत्यु,"दार्चुला : दार्चुलाको नौगाढ गाउँपालिका३ खार नजिकैको चौखुट्टेमा अविरल वर्षासँगै आएको पहिरोले घर पुरिँदा ३ जनाको मृत्यु भएको छ। जिल्ला प्रहरी कार्यालय दार्चुलाका प्रमुख प्रहरी नायब (डीएसपी) मनोहर भट्टले पहिरोले घर पुरिँदा स्थानीय ७२ वर्षीया गेउली ठगुन्ना र उनकी ३ महिनाकी नातिनी मन्जरी ठगुन्नाको मृत्यु भएको जानकारी दिए । यस्तै घट्ट जाने क्रममा आएको पहिरोमा परेर सोही ठाउँका २९ वर्षीय लक्ष्मण सितौलीको पनि मृत्यु भएको डीएपी भट्टले बताए । उनीहरु तीनै जनाको शव पहिरोबाट निकालिएको छ । यस्तै, नौगाढ गाउँपालिका३ मा रहेको ३२ किलोवाट क्षमताको खार खोला दोस्रो लघु जलविद्युत आयोजना पनि बाढीले बगाएको छ। नौगाड गाउँपालिकाका अध्यक्ष प्रेम सिह धामीले बाढीले जलविद्युत आयोजना बगाएको जानकारी दिए। अविरल वर्षापछि खोलामा आएको बाढीले जलविद्युत आयोना, जामिर जोड्ने झोलुङ्गे पुल, तीनवटा निर्माणाधीन आरसीसी पुल, तीनवटा घट्ट र तीन वटा पानीको मुहान पनि खोलाले बगाएको अध्यक्ष धामीले बताए ।"
'द हन्ड्रेड खेल्न सन्दीप बेलायत जाँदै,काठमाडौं : द हन्ड्रेड क्रिकेट प्रतियोगिता खेल्न नेपाली क्रिकेट खेलाडी सन्दीप लामिछाने बेलायत जाँदै छन्। सो प्रतियोगिता खेल्न उनी बिहीबार राति टर्कीस एयरबाट त्यसतर्फ प्रस्थान गर्न लागेका छन्। बेलायत पुगेपछि लामिछानेले १० दिन क्वारेन्टिनमा बस्नुपर्ने उनका व्यवस्थापक रमन सिवाकोटीले जानकारी दिए। सो अवधिमा दुई पटकका पीसीआर परीक्षणको रिपोर्ट नेगेटिभ आएपछि मात्र लामिछानेले सो प्रतियोगितामा खेल्न पाउनेछन्। द हन्ड्रेड क्रिकेट प्रतियोगिता उनले ओभलबाट खेल्नेछन् । द हन्ड्रेड प्रतियोगिता आगामी साउन ७ गतेदेखि सुरु हुँदैछ । लामिछाने सम्मिलित टोली ओभलले उद्घाटन खेल म्यानचेस्टर आर्जिनल्ससँग खेल्नेछ । सो प्रतियोगिता बेलायत र वेल्स क्रिकेटको आयोजनामा पहिलो पटक हुन लागेको हो । गत वर्ष हुने भनिएको सो प्रतियोगिता कोरोना भाइरसको महामारीका कारण स्थगन भएको थियो । द हन्ड्रेड क्रिकेट प्रतियोगिताका लागि २० वर्षीय लामिछाने एक लाख पाउण्डमा अनुबन्धित भएका हुन्। द हन्ड्रेड प्रतियोगितापछि उनले क्यारेबीयन प्रिमियर लिग (सिपिएल) खेल्ने तय भएको व्यवस्थापक सिवाकोटीले जानकारी दिए। रासस
अपांगता भएकालाई सहयोग,"नुवाकोट : फरक क्षमता भएकाहरूलाई नुवाकोटको तारकेश्वर गाउँपालिकाले आर्थिक सहयोग गरेको छ। फरक क्षमता भएका व्यक्तिहरूलाई गापाले पहिचान गरेर नगद रुपैयाँ सहयोग गरेको हो। समुदायमा आधारित पुनस्र्थापना कार्यक्रमअन्तर्गत अपांगता भएका व्यक्तिहरूलाई नगद रुपैयाँ सहयोग गरेको गापा अध्यक्ष रमेश वस्तीले जानकारी दिए। तारकेश्वर२, ३ र ४ का पूर्ण रूपमा फरक क्षमता भएका ३७ जनालाई कार्यक्रमबीच ४५ सय रुपैयाँका दरले नगद रुपैयाँ सहयोग गरेको उनले जानकारी दिए। बाँकी रहेका वडाका अपांगता भएका व्यक्तिहरूलाई पनि तारकेश्वर५ को गोस्र्याङ् स्वास्थ्यचौकीको प्रांगणबाट सहयोग वितरण गर्ने कार्यक्रम रहेको उपाध्यक्ष तारादेवी रिमालको भनाइ छ। तारकेश्वर गाउँपालिकाभित्रका पूर्ण रूपमा अशक्त भएका, हिँड्डुल गर्न सहारा लिनुपर्ने र रातो कार्ड प्राप्त गरेका ६१ जना अपांगता भएका व्यक्तिहरूलाई वितरण गरिने कार्यक्रम रहेको उपाध्यक्ष रिमालले जानकारी दिइन्। यसअघि, महिलाहरूकोे आयआर्जनमा वृद्धि गराई उनीहरूलाई लघु उद्यमी बनाउने उद्देश्यले विभिन्न तालिमहरू सञ्चालन गरी प्रविधि हस्तान्तरण गरिसकेको छ। यसैगरी, युवा पुस्तालाई समेटेर लोप हुँदै गएको दलित समुदायको पञ्चैबाजालाई संरक्षण र संवद्र्धन गर्नका लागि तालिम दिई प्रविधिहरू हस्तान्तरण गरेको छ। यस्तै, गाउँपालिकाको विभिन्न वडाहरूमा महिलाहरूकोे आयआर्जनमा वृद्धि गराई आफैंमा निर्भर बनाउने उद्देश्यले उद्यमी महिलाहरूलाई बाख्रापालन तालिमका साथै बाख्रा वितरण र दलित समुदायलाई आधुनिक आरन तालिम र प्रविधि वितरण कार्यक्रमहरू भइसकेको छ। यसैगरी, यसअघि नै तारकेश्वर गाउँपालिकाले उपाध्यक्षसँग छात्रवृत्ति कार्यक्रममार्फत विनियोजन गरेको रकम वितरण गरिसकेको छ। गाउँपालिकाभित्र रहेका विद्यालयहरूमा १ देखि १२ कक्षासम्म अध्ययन अतिविपन्न, टुहुरा र असहाय विद्यार्थीलाई रकम वितरण गरिएको गाउँपालिकाका प्रमुख प्रशासकीय अधिकृत पुरुषोत्तम थापाले जनाए।"
बढेको इन्धनको मूल्य खारेज गर्न विपक्षी विद्यार्थी गठबन्धनको माग,"काठमाडौं : नेपाल आयल निगमले लगातार इन्धनको मूल्य वृद्धि गरेकोप्रति विपक्षी दलका विद्यार्थी संगठनले आपत्ति जनाएका छन्। बिहीबार निगमका महाप्रबन्धकलाई ज्ञापनपत्र बुझाउँदै पाँच विद्यार्थी संगठनले इन्धनको मूल्य वृद्धि गरेकोप्रति आपत्ति जनाएका हुन्। कोरोना महामारी र लामो समयदेखिको बन्दाबन्दीका कारण आम उपभोक्ताको जीवन कष्टकर बन्दै गएको अवस्थामा भएको मूल्य वृद्धिप्रति विद्यार्थी संगठनले आपत्ति जनाएका हुन्। निगमले अत्यावश्यकीय उपभोग्य वस्तुमा मूल्यवृद्धि गर्नु आपत्तिजनक भएको उनीहरुको ठहर छ। विपक्षी विद्यार्थी संगठनले बढेको मूल्य तत्काल खारेज गर्नुपर्नेसहित विभिन्न सात बुँदे मागसहितको ध्यानाकर्षणपत्र निगमका महाप्रबन्धकलाई बुझाएका हुन्। पत्रमा जनतालाई राहत र सहुलियतको जरुरत रहेको अवस्थामा मूल्यवृद्धि घोर जनविरोधी र घातक रहेको उल्लेख गरिएको छ। पेट्रोलियम पदार्थमा मुल्यवृद्धि हुनु भनेको सामान ढुवानी र खर्चको वृद्धि तथा सवारी आगगमनमा समेत मुल्यवृद्धि हुंदै अन्ततः सम्पूर्ण उपभोग्य वस्तुको बजार मुल्यवृद्धि हुनु हो, ध्यानाकर्षण पत्रमा भनिएको छ, नागरिकको जीवनयापन सहज बनाउने आधारभुत कर्तव्यबाट च्यूत हुंदै पेट्रोलियम पदार्थमा गरिएको चर्को मुल्यवृद्धि तत्काल फिर्ता गर्न र उल्लेखित विषयहरुमा गम्भीर ध्यानाकर्षण गराउन संयुक्त विद्यार्थी संगठनको तर्फबाट यो ज्ञापन पत्र पेश गरिएको छ। ध्यानाकर्षण पत्रमा नेपाल विद्यार्थी संका अध्यक्ष राजीव ढुंगाना, अखिल (क्रान्तिकारी)का अध्यक्ष रञ्जित तामाङ, अनेरास्ववियु (माधव समूह)का अध्यक्ष सुदेश पराजुली, समाजवादी विद्यार्थी युनियनका अध्यक्ष रुपनारायण श्रेष्ठ र खलि (छैठौं) अध्यक्ष विमला पोखरेृलले हस्ताक्षर गरेका छन् । बुँदामा विपक्षी गठबन्धनका विद्यार्थीको माग  लकडाउनले आम उपभोक्ताको आम्दानी घटेको र रोजगारी गुमेको पीडादायी अवस्थामा पेट्रोलियम पदार्थको मूल्यवृद्धि तत्काल खारेज गरियोस् ।  ठूलो नाफा आर्जन गरेको आयल निगमले अन्तर्राष्ट्रिय बजारमा मूल्य थोरै बढ्ने वित्तिकै त्यसैको बहानामा मूल्यवृद्ध गर्नु पुर्णतः गलत हो । नाफा संचित गरी मूल्यवृद्धि उपभोक्ताको थाप्लोमा हाल्ने प्रवृत्ति बन्द गरियोस् ।  पेट्रोलियम पदार्थमा थोपरिएको कर केवल जनता चुस्ने नियत मात्र हो । के दैनिक उपभोग्य बस्तुमा यतिविघ्न कर लगाउनु न्यायोचित छ ? पेट्रोलियम पदार्थमा विभिन्न शिर्षकमा असुल्दै आएको करको दायरा घटाई जनतालाई सहुलियत दरमा उपलब्ध गराइयोस् । निगमद्वारा हाल लगाइएको भन्सार शुल्क, सडक मर्मत सम्भार कर, पूर्वाधार विकास कर, प्रदुषण शुल्क, मूल्य स्थिरीकरण कोष, मूल्य अभिवृद्धि कर, संस्थागत आयकर लगायत बिभिन्न शिर्षकमा उठाइएको रकमको औचित्यता, पारदर्शिता पुष्टि गरियोस् । खर्च हुन नसकेका अनुचित शिर्षकमा थप रकम जम्मा गर्दै नागरिकमा थप व्ययभार लगाउने काम बन्द गरियोस्।  मूल्य स्थिरीकरण कोषको सदुपयोग गरी महामारीको समयमा उपभोक्तालाई सहुलियत दिने व्यवस्था गरियोस् । निगममा व्यवस्थापकीय सुधार, कालोबजारी नियन्त्रण गर्दै अनावश्यक खर्च कटौती गरियोस् र मूल्यवृद्धि नियन्त्रण गरियोस्।  विगतमा दुई रङ्गको ग्यांस सिलिण्डर वनाई विद्यार्थीलाई परिचयपत्रको आधारमा सहुलियत दरमा एलपि ग्यांस उपलब्ध गराउने गरी विद्यार्थी आन्दोलन र नेपाल आयल निगमविच भएको सहमति कार्यान्वयन गर्ने प्रक्रिया तत्काल अघि वढाइयोस् ।"
भत्कियो नेपालकै दोस्रो लामो पुल,"दाङ : राप्ती नदीमा बनेको नेपालकै दोस्रो लामो पुलमा नदीले क्षति पुर्याएको छ। दाङको देउखुरी क्षेत्रको राप्ती गाउँपालिका र गढवा गाउँपालिका जोड्ने गरी निर्मित नेपालको दोस्रो लामो पुलमा राप्ती नदीमा आएको बाढीले क्षति पुर्याएको दाङका प्रमुख जिल्ला अधिकारी रामबहादुर कुरुम्वाङले जानकारी दिए। पुलमा नदीले क्षति पुर्याएपछि यातायात आवागमन अवरुद्ध भएको छ। राप्ती नदीमा आएको बाढीले पुलको एकातर्फको भागमा क्षति पुर्याएपछि पुलबाट यातायातका साधन सञ्चालन बन्द भएको हो। राप्ती गाउँपालिकाको सिसहनियाँ र गढवा गाउँपालिकाको महदेवा जोड्ने सो पुल गत माघ १२ गते प्रधानमन्त्री केपी शर्मा ओलीले उद्घाटन गरेका थिए। महदेवातर्फ १५२० मिटर सडक बाढीले बगाएकाले बुधबार बिहानबाट यातायात आवागमन अवरुद्ध भएको प्रमुख जिल्ला अधिकारी रामबहादुर कुरुम्बाङले जानकारी दिए। पुलमा क्षति पुगेका कारण अहिले ठूला गाडीहरूलाई रोक लगाइएको छ उनले भने, कटान जारी रहेकाले साना सवारीसाधनलाई पनि रोक्नुपर्ने स्थिति आउन सक्छ। तत्काल मर्मत गर्न नेपालगन्जस्थित पुल विभागलाई समेत अनुरोध गरिएको उनले बताए। अहिलेकै स्थितिमा पुललाई भने धेरै खतरा नदेखिएको उनको भनाइ छ। राप्ती नदीमाथि बनेको यो पुल बर्दियाको कोठियाघाटपछि नेपालको दोस्रो लामो पक्की पुल हो। यो पुल एएनके लुम्बिनी वाईपी जेभीले पूर्वनिर्धारित समयभन्दा अगावै निर्माण सम्पन्न गरेको थियो। राप्ती नदीमाथिको पुल २०७३ मंसिर २२ गते तत्कालीन प्रधानमन्त्री पुष्पकमल दाहाल प्रचण्डले शिलान्यास गरेका थिए। पुलले राप्ती वारि र पारिले जोडेको छ।"
अर्घाखाँचीमा करणीका घटना बढ्दै,सन्धिखर्क : अर्घाखाँचीको पाणिनि गाउँपालिकामा आफ्नै सहोदर छोरीलाई जबरजस्ती करणी गर्न खोज्ने बाबुलाई प्रहरीले पक्राउ गरेको छ । स्थानीय ३९ वर्षीय बाबुले आफ्नै सहोदर १५ वर्षकी छोरीलाई जबरजस्ती करणी गर्न खोजेको सूचना प्राप्तपछि उनलाई पक्राउ गरेको जिल्ला प्रहरी कार्यालय अर्घाखाँचीका प्रहरी नायब उपरीक्षक अम्मर थापाले बताए । प्रहरीले उक्त घटनाको प्रारम्भिक अनुसन्धान गरी जिल्ला अदालत अर्घाखाँचीबाट पाँचदिनको म्याद थप गरी थप अनुसन्धान कार्य भइरहेको प्रहरीले बताएको छ । पछिल्लो समय जिल्लामा जबरजस्ती करणीका घटनाहरू बढिरहेका छन् । पछिल्लो एक हप्तामा जबरजस्ती करणीसँग सम्बन्धित दुई वटा घटना घटेका छन् । जबरजस्ती करणी घटनाका फरार अभियुक्त पनि पक्राउ परेका छन् । सोमबार सन्धिखर्कबाट बालिकालाई जबरजस्ती करणी गरी फरार रहेका एक जनालाई प्रहरीले पक्राउ गरेको थियो । सन्धिखर्क नगरपालिका७ उपल्लो फुदबांगमा स्थानीय १७ वर्षीया बालिकालाई जबरजस्ती करणी गरी कुटपिटसमेत गरेर अचेत अवस्थामा छाडी फरार रहेका सन्धिखर्क७ लामीडाँडाका २२ वर्षीय रमेश नेपालीलाई प्रहरीले पक्राउ गरेको हो । जंगलमा टाउकोमा चोटसहित अचेत अवस्थामा भेटिएकी बालिकालाई अर्घाखाँची अस्पतालमा उपचारका लागि पठाएपछि घटनाको बारेमा बुझ्दै जाँदा बालिकाले आफूलाई जबरजस्ती गरी कुटपिट गरेर अचेत अवस्थामा छाडेर भागेको बताएपछि प्रहरी परिचालन गरी निज नेपालीलाई फरार रहेको १२ घण्टामै स्थानीय जंगलबाट पक्राउ गरिएको थियो । उनलाई करणीसम्बन्धी कसुर अन्तर्गत मुद्दा दर्ता गरी अर्घाखाँची जिल्ला अदालतबाट पाँच दिनको म्याद थप गरी अनुसन्धान भइरहेको प्रहरी नायब उपरीक्षक थापाको भनाइ छ । बालयौन दुव्र्यवहार मुद्दामा अर्घाखाँची जिल्ला अदालतले कैद सजाय तोके पनि फरार रहेका सन्धिखर्क ६ घर भई हाल सन्धिखर्क १ मा बस्दै आएका एक जनालाई शनिबार पक्राउ गरेको छ । २०७७ साल माघ १० गते अर्घाखाँची जिल्ला अदालतको फैसलाले २ महिना ११ दिन कैद सजाय तोकिएका ३३ वर्षीय ऋषिबहादुर मुखियालाई निजकै घर ठेगानामा लुकिछिपी बस्दै गरेको अवस्थामा पक्राउ गरिएको छ । निजलाई कैद भुक्तानीका लागी सम्मानित अदालतमा पेस गरिएको प्रहरीको भनाइ छ । ठगी मुद्दाका दोषी पक्राउ सोमबार वैदेशिक रोजगार ठगी मुद्दामा संलग्न जिल्ला अर्घाखाँची भूमिकास्थान नगरपालिका वडा नं ४ बस्ने २७ वर्षीय विपिन सुनारलाई पक्राउ गरेको छ । अनुसन्धानको लागि दाखिला गर्न भनी वैदेशिक रोजगार विभागबाट लेखापढी भएको थियो । सोही बमोजिम निज सुनारलाई सन्धिखर्क नगरपालिका २ भक्तिटोला चोकमा हिँडिरहेको अवस्थामा प्रहरीले फेला पारी कानुनबमोजिम नियन्त्रणमा लिएको जनाएको छ । निजलाई आवश्यक कारबाहीको लागि वैदेशिक रोजगार विभाग काठमाडौं पठाइएको जिल्ला प्रहरी कार्यालयका प्रहरी निरीक्षक तथा सूचना अधिकारी गणेश खनालले बताए ।
साँझ पुन: बस्नेगरी एमाले कार्यदल बैठक स्थगित,"काठमाडौं : सत्तारुढ नेकपा एमालेको कार्यदल बैठक साँझ सात बजेसम्मका लागि स्थगित भएको छ । सिंहरबारमा बिहीबार केही समयको छलफलपछि साँझ सात बजेसम्मका लागि बैठक स्थगित भएको हो। बुधबार पनि कार्यदल बैठक बसेको थियो । नेकपा एमालेका अध्यक्ष केपी शर्मा ओली र माधवकुमार नेपालबीच छलफल अघि कार्यदल बैठक बसेको थियो। बैठक सोमबारदेखि निरन्तर बसिरहेको छ । नेकपा एमालेका अध्यक्ष ओली र वरिष्ठ नेता नेपालबीच तिक्ततापूर्ण ५६ दिनपछि बुधबार भेटवार्ता भएको थियो । यसका लागि एकता कार्यदल र दोस्रो पुस्ताका कतिपय नेताले निकै ठूलो मेहनत गरेका थिए। यसले मेरियट होटलमा दुई नेतालाई भेटाएको हो। यसअघि पनि ओली र नेपालको बीच भेटवार्ताको प्रयास गरिएको थियो। तर, नेपालले अस्वीकार गर्दै आएका थिए। लगातार तीन दिनदेखि भएको कार्यदलको बैठकपछि दुई दिनेको भेटवार्ता सफल भएको छ। भेटवार्तामा पार्टी एक बनाउन दुई नेताबीच वान टुन वान वार्ता भएको छ। गत वैशाख ३० गते बूढानीलकण्ठमा दुई नेताबीच करिब चार घण्टा संवाद भएको थियो। भेटवार्तामा ठोस सहमति नभए पनि वार्ता सकारात्मक भएको दुवै पक्षका नेताले बताए। भेटवार्ता क्रम माधव पक्षका कार्यदल संयोजक भीम रावल र सुरेन्द्र पाण्डे तथा संस्थापन पक्षका महासचिव ईश्वर पोखरेल र उपमहासचिव विष्णु पौडेलको सहभागिता थियो। २०७७ फागुन २३ मा एमाले र माओवादी बिउँतिएपछि भएका चार पटक मात्रै ओली र नेपालको भेटवार्ता भएको छ। फागुन २८ मा संस्थापन पक्षले एकतर्फी बैठक बसाएर केन्द्रीय कमिटीलाई भंग गरी दसौं महाधिवेशन आयोजक समिति बनाएको थियो। अध्यक्ष ओली र महासचिव ईश्वर पोखरेल मात्रै राखी अन्य सबैको पदाधिकारी खारेज गरिएको थियो। यो महाधिवेशन आयोजक समिति असार १६ गते भंग भएको छ। त्यसपछि चैत ५ र ७ गते बोलाएको केन्द्रीय कमिटीको बैठक अगाडि चैत २ मा ओली र नेपालको धुम्बाराहीस्थित तत्कालीन पार्टी मुख्यालयमा भेटवार्ता भएको थियो। तर, यो भेटवार्ता कुनै निश्कर्षमा नपुगेपछि माधव पक्षले चैत ४ र ५ गते आफू पक्षीय राष्ट्रिय कार्यकर्ता भेला गरी समानान्तर गतिविधि थालेको थियो। २०७८ वैशाख ८ मा होटल मेरियटमा दुई नेताबीच भेटवार्ता भएको थियो। पार्टी अध्यक्ष ओलीले माधव नेपालसहित २७ जना प्रतिनिधिसभा सदस्यलाई स्पष्टीकरण सोधेको भोलिपल्ट दुई नेताबीच वार्ता भएको थियो। वैशाख ८ को वार्ताले कुनै उपलब्धि हासिल गरेको थिएन। करिब डेढ महिनापछि गत असार २० मा अध्यक्ष ओली र उपाध्यक्ष रावलबीच छलफल भएपछि कार्यदल बिउँतियो। त्यसपछि कार्यदल पार्टी एकतामा निरन्तर लागिरहेको छ। एमालेको विवाद समाधान गर्न गठित कार्यदलमा अध्यक्ष केपी ओली समूहबाट सुवास नेम्वाङको संयोजकत्वमा विष्णु पौडेल, शंकर पोखरेल, प्रदीप ज्ञवाली र विष्णु रिमाल छन् भने नेपाल समूहबाट भीम रावलको संयोजकत्वमा, सुरेन्द्र पाण्डे, घनश्याम भुसाल, गोकर्ण विष्ट र रघुजी पन्त छन् ।"
छोरी बलात्कार आरोपमा बावु प्रकाउ,स्याङजा : आफ्नै छोरीमाथि जबरजस्ती करणी गरेको आरोपमा बावु पक्राउ परका छन्। एघार वर्षीया छोरीमाथि जबरजस्ती करणी गर्ने बाबु पक्राउ परेका छन्। घरमा बसिरहेकी ११ वर्षीया छोरीमाथि जबरजस्ती करणी गरेको आरोपमा फेदिखोला गाउँपालिकाका ४८ वर्षीय पुरुषलाई प्रहरीले पक्राउ गरेको हो। असार २२ गते बिहान साढे ७ बजेतिर जबरजस्ती करणी गरेको आरोपसहितको उजुरी परेको आधारमा पक्राउ गरिएको प्रहारी नायब उपरीक्षक राजेन्द्रप्रसाद अधिकारीले जानकारी दिए। प्रनाउ अधिकारीका अनुसार अदालतले आरोपितलाई जबरजस्ती करणीमा मुद्धा चलाइएको र बुधबारदेखि ७ दिनको म्याद थप गरेर अनुसन्धान अघि बढाएको छ।
स्वास्थ्य किट सहयोग,"दैलेख : कोरोना महामारीको समयमा जिल्लाका सात सय घरपरिवारले स्वास्थ्य किट (स्वास्थ्य तथा सरसफाइ सामग्री) प्राप्त गरेका छन्। जिल्लाको आठबिस नगरपालिकाका तीन सय र दुल्लु नगरपालिकाका चार सय गरी सात सय घरपरिवारले किट पाएका हुन्। महामारीका बेला नागरिकलाई स्वस्थ र सुरक्षित राख्न उत्थान परियोजनाले किट उपलब्ध गराएको हो। समुदायस्तरमा रहेका कृषि समूह र नागरिक छलफल चौतारीमा आबद्ध कृषक तथा घरपरिवारलाई किट दिइएको हो। दुल्लुका १५ वटा नागरिक छलफल चौतारी र तीनवटा कृषि समूहका चार सय सदस्यहरूलाई किट दिइएको परियोजनाका कृषि प्राविधिक संगम बिष्टले बताइन्। दुल्लुका ठारा, मण्डा, देउतीचौर, मध्यगाउँ, बेतेनी, पानसैन भलकाटिया, तियाडी मन्दिर, सियाला नाउली, नारिकामूल, कालापानी, भण्डारी गाउँ, सानगाउँ, भजनिया पोखरी, अधिकारी र लक्ष्मीबजार नागरिक छलफल चौतारीका सदस्यहरूलाई किट उपलब्ध गराइएको छ। दुल्लु४ को पीपलचौतारी कृषि समूह, दुल्लु९ को पीपल चौतारा कृषि समूह र पञ्चकोसी ज्वाला ताजा तरकारी तथा फलफूल उत्पादन कृषि समूहका सदस्यहरूलाई पनि किट दिइएको विष्टले बताइन्। आठबिसका सम्मादी, मानदेव, खम्बडाँडा, सिर्कोट, सिगौंडी, सिस्ने, अम्तोला, निमायल र अधिकारी नागरिक छलफल चौतारीका सदस्यहरूले किट प्राप्त गरेका हुन्। यस्तै निरालथान, बाँकीजालेचौर र चेतनशील कृषि समूहका सदस्यहरूलाई किट दिइएको परियोजनाका कर्मचारी अविलाल जैसीले बताए। स्वास्थ्य किटमा प्रतिपरिवार एउटा थर्मोमिटर, दुई प्याकेट सेनेटरी प्याड, कपडा धुने र नुहाउने साबुन तथा २० वटा सर्जिकल मास्क रहेको छ। स्वास्थ्य किटसँगै दुल्लु र आठबीसका ८५ घरपरिवारलाई पोषण किटसमेत सहयोग गरिएको छ। पोषण किटमा काजु, सिमी, मह, सर्जिकल मास्क, सेनीटाइजर, सेनेटरी प्याड, साबुनलगायतका सामग्री छन्। कोरोना प्रभावित परिवारलाई पोषण किट उपलब्ध गराइएको हो।"
"उत्तरी गोरखा जाने बाटोमा रोकिएन कटान, खाद्यान्न हाहाकारको त्रास","गोरखा : बूढीगण्डकी कटान र डुबानले उत्तरी गोरखा जाने बाटो अवरुद्ध भएपछि सरकारले हेलिकोप्टरबाट तार जाली ढुवानी गरी बाटो मर्मत गर्ने प्रयास गरेपनि फेरि सो नदीले अन्य ठाउँमा क्षति गरेको छ । धार्चे गाउँपालिका १ यारुबगरको क्याण्टिलिभर पुलभन्दा माथि करिब दुईसय मिटर बाटो बूढीगण्डकी कटानमा परेपछि स्थानीयबासी निरास भएका छन् । क्याण्टिलिभर भन्दा केही माथि थोरै मात्र कटान भएको थियो । मान्छेहरु जोखिम मलेर हिँड्न थालेका थिए, तर रातभरिमा दुईसय मिटरभन्दा लामो बाटो कटान गरेर हिँड्नै नमिल्ने बनाइदियो, स्थानीय विशाल हिमाली घलेले भने, बूढीगण्डकीले कुनासम्म रेटेर बाटो हिड्न असम्भब बनाइदियो । बाटो अवरुद्ध भएपछि चुमनुब्री गाउँपालिकाका सातै वडाका बासिन्दा जगतभन्दा माथि नै रोकिन बाध्य भएका उनले बताए । यारुबगर भन्दामाथि जगत बगरमा हेलिकोप्टरले ओसारेको तारजाली भरेर बाटो खुलाउने काम जारी छ । तर यारुबगरमा बाटो बिग्रिएपछि स्थानीयबासी चिन्तित बनेका छन् । छिटोभन्दा छिटो बाटो खुलाउन सकिएन भने अब चुमनुब्री गाउँपालिकाका सातै वडामा खाद्यान्न संकट हुन्छ, वडा नं ४ का पेमाडुण्डुप लामा भन्छन्, हेलिकोप्टरबाट बोकेको खाद्यान्नले कति दिनलाई पुग्छ र ?' हेलिकोप्टरले एक ठाउँमा लगेर थुपार्छ । त्यहाँबाट अरु गाउँमा कसरी लैजाने ? विभिन्न ठाउँबाट आफ्नो फर्ममा काम गर्न गएकाहरुलाई आफूले हेलिकोप्टरमा चामल ढुवानी गरेर खाने ब्यबस्था गरेको भन्दै उनले यसरी धेरै दिन थेग्न नसक्ने बताए । सबै गाउँबस्तीमा जाने बाटो बिग्रिएकाले खाद्य संकटको जोखिमबाट बचाउन खच्चड हिँड्न सक्ने बाटो बनाउनुपर्ने वडा नं ७ का अध्यक्ष पासाङफुञ्जो लामाको भनाइ छ । गाउँगाउँमा खाद्यान्नको अभाव हुँदै गएको छ । अहिले सरकारले फिलिम डिपोसम्म हेलिकोप्टरबाट चामल ढुवानी गरेको रहेछ, उनले भने, अब त्यहाँबाट गाउँगाउँमा कसरी लैजाने ? जताततै बाटो अवरुद्ध छ । मान्छे त ज्यानको माया मारेर हिड्छन्, तर चामल बोकाएर खच्चडलाई कसरी हिडाउने ? कि हेलिकोप्टरले सबै वडावडामा लगिदिनुपर्ने उनको तर्क छ । गोरखाको सल्लेरी गाउँमा बूढीगण्डकी पस्यो, चार घर बगायो बाढी पहिरोले गोरखाका विभिन्न सडक तथा पदमार्ग अवरुद्ध गोरखाको धार्चे गाउँपालिकाको कार्यालय धादिङबाट सञ्चालन उत्तरी गोरखा जाने बाटो तीन सातादेखि अवरुद्ध उत्तरी गोरखाको बाटो खुलाउन हेलिकोप्टरबाट तारजाली ढुवानी यारु बगरभन्दा पारि नेपाली सेनाले खन्दै गरेको सडकमा तत्काल मान्छे र खच्चड हिँड्न मिल्ने बनाउनु जरुरी रहेको का छिरिङ धार्केको सुझाव छ । कि भित्तामा क्याण्टिलिभर पुल बनाउनु पर्यो, कि सेनाले बनाउँदै गरेको बाटोमा अहिलेका लागि काम चलाउन हिड्न मिल्ने बनाउनु पर्यो, उनी भन्छन्, यसका लागि गाउँपालिका, जिल्ला प्रशासन कार्यालय नेपाली सेना बसेर छिटो भन्दा छिटो निर्णय गर्नुपर्छ ।"
कोपा अमेरिका फुटबल : उपाधिका लागि ब्राजिल र अर्जेन्टिना भिड्ने,"रियो दी जेनेरियो : अर्जेन्टिना कोपा अमेरिका फुटबलको फाइनलमा प्रवेश गरेको छ। बुधबार बिहान कोलम्बियालाई टाइब्रेकरमा ३२ गोलले हराउँदै अर्जेन्टिनाले फाइनलमा स्थान बनाएको हो। ब्राजिलको ब्रासिलियास्थित नासिओनल स्टेडियममा सुरुआती अग्रता पनि अर्जेन्टिनाले नै बनाएको थियो। सातौं मिनेटमा लौटारो मार्टिनेजले गोल गर्दै अर्जेन्टिनालाई अग्रता दिलाएका थिए। कप्तान लियोनल मेसीले डीबक्सभित्र उपलब्ध गराएको पासमा मार्टिनेजले गोल गरेका थिए। दोस्रो हाफमा लुइस डियाजको गोलमार्फत कोलम्बिया खेलमा फर्किएको थियो। ६१औं मिनेटमा एड्विन कारडोनाको पासमा डियाजले गोल गर्दै कोलम्बियालाई खेलमा फर्काएका थिए। त्यसपछि दुवै टोलीले लगातार आक्रमण बुने पनि थप गोल गर्न सकेनन्। कोलम्बियाको तुलनामा अर्जेन्टिनाले लगातार आक्रमण बुनेको थियो। तर, कोलम्बियाका रक्षापंक्तिले अर्जेन्टिनी आक्रमणको डटेर सामना गरेका थिए। खेलको अन्तिमतिर अर्जेन्टिनाका राम्रा अवसरहरूलाई कोलम्बियाका खेलाडीले निस्तेज पारेका थिए। निर्धारित समयको खेल ११ गोलको बराबरीमा सकिएपछि टाइब्रेकरबाट निर्णय लिइएको थियो। जसमा अर्जेन्टिनाले कोलम्बियालाई ३२ ले पराजित गर्दै उपाधि नजिक पुगेको हो। अर्जेन्टिनाका चार खेलाडीले पेनाल्टी प्रहार गरेकोमा तीन खेलाडीले गोल गरेका थिए। अर्जेन्टिनाका लियोनल मेसी, लौटारो मार्टिनेज र लिएन्ड्रो डेनियल पेरेडेसले गोल गरेका थिए। अर्जेन्टिनाका रोड्रिगो डी पाउलको प्रहार बाहिरिएको थियो। कोलम्बियाका जुआन कुआड्राडो र मिगुएल बोर्जाले मात्र गोल गर्न सकेका थिए। डेभिन्सन साञ्चेज, यारी मिना र एड्विन कार्डोनाको प्रहारलाई अर्जेन्टिनाका गोलरक्षक एमिलियानो मार्टिनेजले विफल पारेका थिए। अर्जेन्टिनाले उपाधिका लागि घरेलु टोली ब्राजिलसँग प्रतिस्पर्धा गर्नेछ।अर्जेन्टिना सन् २०१६ पछि फाइनलमा पुगेको हो। दुई वर्षअघि ब्राजिलमै भएको प्रतियोगितामा अर्जेन्टिना सेमिफाइनलमा ब्राजिलसँग २० गोलले पराजित भएको थियो। यस पटक ब्राजिलसँग दुई वर्षअघि भोगेको हारको बदला लिँदै उपाधि जित्ने मौका पनि अर्जेन्टिनालाई जुरेको छ। ब्राजिल भने पहिलो सेमिफाइनलमा पेरुलाई १० गोलले हराउँदै फाइनल पुगेको हो। फाइनल खेल आइतबार बिहान हुनेछ। ब्राजिल र अर्जेन्टिना १४ वर्षपछि कोपा अमेरिका फुटबलको फाइनलमा भिड्न लागेका हुन्। सन् २००७ मा ब्राजिलले फाइनलमा अर्जेन्टिनालाई ३० गोलले पराजित गर्दै उपाधि जितेको थियो। अर्जेन्टिना सन् २०१५ र २०१६ मा फाइनलमा पुगे पनि उपाधिविमुख बनेको थियो। दुवै फाइनलमा अर्जेन्टिनालाई चिलीले स्तब्ध पारेको थियो। दक्षिण अमेरिकी राष्ट्रहरूको सबैभन्दा ठूलो प्रतियोगिता कोपा अमेरिकाको ब्राजिल साविक विजेता पनि हो। सन् २०१९ मा ब्राजिलले पेरुलाई नै ३० गोलले पराजित गर्दै उपाधि जितेको थियो। ब्राजिलले अहिलेसम्म नौ पटक कोपा अमेरिका फुटबलको उपाधि जितिसकेको छ।"
तीन दिन हिँडेर चामलबिनै फिर्ता,"बाजुरा : वर्षाका बेला विभिन्न बहाना बनाएर ठेकेदारले ढुवानी नगरेपछि, बाजुरा जिल्लाको हिमाली क्षेत्रमा खाद्यान्न अभाव भएको छ । हिमाली गाउँपालिकाको कवाडी अस्थायी डिपोमा ठेकेदारले सम्झौता भएको वर्ष दिनसम्म पनि चामल ढुवानी नगर्दा महिना दिनदेखि चरम खाद्य संकट भएको हिमाली गाउँपालिका३ का वडा अध्यक्ष धनलाल रोकायाले बताए । अनुदानको चामल ढुवानी नभएपछि हिमाली गाउँपालिका १, २, र ३ को बिच्छँया, ४ र ५ को रुगीनमा खाद्य संकट भएको वडा अध्यक्ष रोकायाले बताए । हिमाली गाउँपालिका१ बिच्छँयाका धर्मलाल रोकाया तीन दिन हिँडेर कवाडी अस्थायी डिपोमा चामल किन्न पुुगे । तर, डिपोमा एक दाना पनि चामल नपाएपछि रित्तो हात फर्कें, चामल नपाएपछि सिस्नो कन्दमूल गिठ्ठा भ्याकुरले छाक टार्नुपर्ने भएको छ, रोकायाले भने । हिमाली गाउँपालिका१ बिच्छँयाबाट चामल किन्न २५ जना आएको तर चामल नपाएपछि रित्तो हात घर फर्किन लागेको उनले बताए । हामी चामल पाइन्छ भनेर आएका हौं, तर नपाए पछि घर फर्किंदै छौं, उनले भने । त्यहाँबाट आउने सर्वसाधारणले वर्षाका बेला खाद्यान्न अभाव भएको भन्दै गुनासो गरेका छन् । तीन दिन लगाएर कवाडी डिपो पुग्यौं, चामल पाएनौं । अबको विकल्प कोल्टीको खाद्यमा हो, कोल्टी पुुग्न फेरि एक दिनको पैदल हिँड्नुपर्ने हुन्छ, घरबाट साहूसँग चार हजार सापटी ऋण निकालेर चामल किन्न आएका चन्द्रबहादुर बुढ्थापाले बताए । कोल्टी जाऔं भनेपछि ऋण निकालेर ल्याएको पैसा सबै बाटोमा खान मात्र पुग्छ, अनि चामल के ले किन्ने ?, बुढ्थापाले भने । साविकको बिच्छँया गाविसमा मात्र चार हजार जनसंख्या छ । स्थानीय उत्पादनले वर्षमा दुई महिना पनि खान पुग्दैन । हिमाली गाउँपालिका बाजुराको सर्वाधिक बिकट गाउँपालिका हो । यो गाउँपालिकाको टाढाको गाउँ पुग्न सदरमुकाम मार्तडीबाट एक साता लाग्ने गरेको छ । कवाडी अस्थायी डिपोका लागि खाद्य संस्थान बाजुराले यो वर्ष मात्र ३ हजार क्विन्टल चामलको कोटा स्वीकृत गरेर ठेक्का भएको थियो । मार्तडीबाट एलबी कन्सट्रक्सन, कोल्टिबाट ओम शिव कन्सट्रक्सन र धनगढीबाट बडिमालिका कन्सट्रक्सन एण्ड अर्डर सप्लायर्सले ढुवानी जिम्मा पाएको थियो । तर, अहिलेसम्म १५ सय कुइन्टल मात्र ढुवानी भएको जिल्ला प्रशासन कार्यालय बाजुराले जनाएको छ । मार्तडी र कोल्टीबाट जिम्मा लिएका एलबी कन्सट्रक्सन र ओम शिव कन्सट्रक्सनले आफ्नो कोटाका चामल ढुवानी र बिक्री गरेर रकम भुक्तानी भइसकेको छ । धनगढीबाट ढुवानी जिम्मा लिएको बडिमालिका कन्सट्रक्सन एण्ड अर्डर सप्लायर्सले दुई सय १० कुइन्टल चामल ढुवानी नगरेको मार्तडी खाद्य व्यवस्था तथा व्यापार कम्पनी लिमिटेडका प्रमुख मेखराज ओझाले बताए । मार्तडी शाखा प्रमुख मेखराज ओझाले भने चामल ढुवानी नभएकाले ठेकेदारलाई ताकेता गरिरहेको बताए । प्रमुख जिल्ला अधिकारी गोपालकुमार अधिकारीले कवाडीमा चामल सकिएको जानकारी आएको बताए । चामल ढुवानीको लागि प्रदेशलाई ताकेता गरिरहेको उनले बताए । कवाडीमा चामल ढुवानी पाएको ठेकेदार बडिमालिका कन्सट्रक्सन एण्ड अर्डर सप्लायर्सका सञ्चालक लोकेन्द्र रावलले पहिले चामल बिक्री नभएर ढुवानी कम गरिएको तर अहिले सडक अवरुद्ध भएकाले चामल सकिएको बताए । हिउँदमा कवाडीसम्मै गाडी पुुग्ने भएकाले संस्थानको चामलभन्दा बजारमा ८ रुपैयाँ सस्तोमा चामल पाइन्छ । तर, अहिले बजारमा समेत चामल अभाव भएको छ ।"
असारे विकासको चटारो,"कालीकोट : स्थानीय तहहरूमा बजेट सिध्याउनकै लागि असारको अन्तिममा धमाधम विकास निर्माणका काम भइरहेका छन् । विगत वर्षमा जस्तै यसपालि पनि असारे विकासले पुनः निरन्तरता पाएको हो । पचालझरना गाउँपालिका९ को कोटिला तिखार्ति सडक मर्मत, गाउँपालिकामा रंगशाला निर्माण, पलाँतामा स्थानीय सडक, सान्नी त्रिवेणीमा स्थानीय सडक तथा अन्य पूर्वाधार, तिलागुफा, महावै, शुभकालिकालगायतका स्थानीय तहमा सडक र पूर्वाधारका कामहरू धमाधम भइरहेका छन् । कतिपय योजनाहरू असारमै सम्झौता भएर असारमै कार्य सम्पन्न गर्ने तयारी छ । जिल्लाको महावै गाउँपालिका अध्यक्ष नन्दबहादुर सिंहले स्थानीय तहमा अख्तियारी नै जेठ असारमा आउने समस्याका कारण असारमै सम्झौता र असारमै विकास गर्नुपर्ने बाध्यता रहेको बताए । प्रदेश र संघीय सरकारबाट कतिपय योजनाहरूको अख्तियारी नै जेठको अन्तिम साता र असारको पहिलो साता आउने भएकाले समस्या भइरहेको उनको भनाइ छ । बजेट फ्रिज जान नदिन असारमै सम्झौता गरेर असारमै हतारहतार काम गर्नुपरेको उनले बताए । अति भो असारे विकास सडक, विद्युत्, खानेपानीलगायतका योजनाहरू समयमै काम सुरु नगर्दा निर्माण कार्य सम्पन्न गर्न ढिलाइ भएको स्थानीय बताउँछन् । पचालझरना गाउँपालिका७ का चम्फा बोहोराले असार महिना घरको काम र सरकारी कामसँगै हुँदा समस्या हुने गरेको बताइन् । गाउँगाउँमा सरकार पुगे पनि विकास निर्माणका काम र अन्य गतिविधि पुरानै गतिमा रहेको भन्दै उनको असन्तुष्टि छ । यस्तै तिलागुफाका स्थानीय निराजन हमालले स्थानीय सरकार बनेपछि समयमै विकास निर्माणका काम हुन्छन् भन्ने आशा निराशामा परिणत भएको बताए । उनले भने, स्थानीय सरकार भएको अनुभूति गरिएको भए पनि असारे प्रवृत्ति भने कायमै छ । विकास निर्माणका कामहरू ढिलो सुरु हुँदा असारमा कतिपय काम गरिरहेको र कतिपय उपभोक्ताहरू भुक्तानी लिन भीड लागेका छन् । जिल्ला समन्वय समिति कालीकोटका प्रमुख अनिपाल शाहीले असारे विकासका कारण सबै योजनाहरूको अनुगमन गर्न कठिनाइ हुने गरेको बताए । जिल्लाका ९ वटै तहमा सञ्चालित विकास आयोजनाको अनुगमन गर्न भौगोलिक विकटताका कारण दुई महिना लाग्ने उनको भनाइ छ । धेरै विकास निर्माणका योजनाहरूको अख्तियारी असारमा आएर असारमै काम हुने भएकाले सबै स्थानीय तहका सबै वडाहरूमा अनुगमन गर्न सकिँदैन ।"
नेकपा माओवादी केन्द्र खारेजको माग गर्दै आयोगमा नेता,काठमाडौं : नेकपा माओवादी केन्द्र अवैधानिक भएको भन्दै दल दर्ता खारेज गर्ने मागसहित निर्वाचन आयोगमा निवेदन दर्ता भएको छ। अधिवक्ता सरोज बुढाथोकीले माओवादी केन्द्रले वैधानिकता गुमाइसकेको हुँदा नेपालको संविधान एवं राजनीतिक दलसम्बन्धी ऐन २०७३ बमोजिम माओवादी केन्द्र खारेज गर्न अनुरोध गर्दै निवेदन दर्ता गराएका छन्। निवेदन दिन अधिवक्ता बुढाथाकीसँगै माओवादी केन्द्रबाट एमाले गएका लीलबहादुर थापा र रामचन्द्र मण्डल आयोग पुगेका थिए। माओवादी केन्द्रले २०६९ देखि महाधिवेशन गरेको छैन। २०६४ सालमा नेकपा(माओवादी)को नाम निर्वाचन आयोगमा दर्ता भएको थियो। २०६५ सालमा एकीकृत नेकपा माओवादी भनी नाम परिवर्तन गरिएको थियो। २०६९ माघ २० देखि २६ सम्म महाधिवेशन भएको थियो। त्यो महाधिवेशनबाट १ सय १ सदस्यीय केन्द्रीय सदस्य निर्वाचित भएका थिए। आयोगमा पेस गरेको २०६९ को विधानको धारा १४ मा ५ वर्षमा केन्द्रीय महाधिवेशन गर्ने उल्लेख छ। त्यसपछि महाधिवेशन भएको छैन। आयोगका प्रवक्ता एवं सहसचिव राजकुमार श्रेष्ठले नेकपा (माओवादी केन्द्र)को हैसियत नेपालको संविधान र राजनीतिक दलसम्बन्धी ऐनअनुसार गुमिसकेको हुँदा दल खारेज गरी पाउँ भनेर निवेदन आएको जानकारी दिए।
कर्मचारी र शिक्षकमा परम्परागत भेदभाव,"अबका दिनमा शिक्षकका पेशागत हकहितका लागि तमाम शिक्षकहरू एकजुट हुनुको विकल्प छैन प्राचीनकालमा गुरुकुल शिक्षा प्रणाली थियो। त्यसबेला शिष्यहरू गुरुको आश्रममा गएर ज्ञानार्जन गर्थे। गुरुवाक्य अकाट्य हुन्थ्यो। शिष्यको रूपमा आफूलाई अस्वीकार गर्ने द्रोणाचार्यको मूर्ति बनाएर त्यसैलाई मानसगुरु थापी आफैं धनुर्वाणको अभ्यास गर्ने एकलव्यबाट समेत पछि द्रोणाचार्यले बदनियतवश गुरुभेटी लिएका थिए। गुरुको गरिमा अलि बढ्तै ठानिएकैले पनि होला, पूर्वीय शास्त्रमा गुरुलाई ब्रह्मा, विष्णु र महेश्वरसरह मानिन्छ। समयको लामो अन्तरालसँगै, शिक्षा लिने र दिने तरिकामा रूपान्तरण भयो। विश्वमा क्रमशः चौतर्फी ज्ञानको बिष्फोट हुँदै जाँदा मानिसका आवश्यकता र सिकाइका विषयहरू बढ्दै गए। विभिन्न क्षेत्रमा अलग अलग प्रकारका जनशक्तिको आवश्यकता भयो। अब पढाउने गुरुको ठाउँ सिकाउने शिक्षकले लिए। आजकल त शिक्षकलाई पढाउने सिकाउनेभन्दा पनि विद्यार्थीसँगै सिक्ने सहसिकारु का रूपमा लिइन्छ। तर नाम र भूमिका फरक दिइए पनि आधुनिक कालमा पनि शिक्षकको महत्व घटेको छैन। कुनै पनि देशको चौतर्फी विकास र समृद्धिका लागि बनाइएको असल शिक्षा नीति कार्यान्वयन गर्ने जिम्मेवारी असल शिक्षककै हुन्छ। यो कुरा संसारका अन्य देशले राम्ररी बुझेर शिक्षामा प्रशस्त लगानी गर्दै यसका लागि उच्च जनशक्तिको व्यवस्थापन गरेका छन्। त्यहाँ शिक्षक छनौट गर्दा किताबी ज्ञान र शिक्षण सीप मात्र होइन, शिक्षकको प्रवृत्तिको समेत परीक्षण गरिन्छ। शिक्षकलाई सबैभन्दा विश्वसनीय, सम्मानित र असल जनशक्ति मानिन्छ। अनि, राष्ट्रसेवकको सर्वाेच्च दर्जामा राखेर सबैभन्दा बढी सम्मान र सेवासुविधा पनि दिने गरिन्छ। गुरुगरिमाका सम्बन्धमा यो ज्यादै उल्लेखनीय र प्रशंसनीय पक्ष हो। अमेरिकामा शिक्षक र वैज्ञानिकलाई देशका अति विशिष्ट नागरिक मानिन्छ। फ्रान्सको न्यायालयमा शिक्षकलाई मात्र कुर्सीमा बस्ने अधिकार छ। जापानमा कुनै पनि शिक्षकलाई गिरफ्तार गर्नुअघि सरकारको अनुमति लिनुपर्ने व्यवस्था छ। केही वर्षअघि जर्मनीमा त्यहाँका कर्मचारीहरूले शिक्षकलाई उपलब्ध गराइएजत्तिकै सुविधा पाऊँ भनेर माग गर्दा, चान्सलर एन्जेला मार्केलले भनेको कुरा (म तपाईंहरूलाई शिक्षकसरह सुविधा दिन सक्दिनँ किनकि तपाईंहरू उत्पादन गर्ने नै शिक्षक हुन् भने कसरी तपाईंहरू शिक्षकसरह हुनुहुन्छ ?) विश्व समुदायमै चर्चित रहेको छ। कतिपय देशमा कोभिड खोप लगाउने पहिलो प्राथमिकतामा शिक्षकहरू परे। तर हाम्रो देशमा भने परम्परागत र नीतिगत रूपमै शिक्षकप्रतिको सरकारी दृष्टिकोण सन्तोषजनक छैन। २००७ सालमा प्रजातन्त्र आएपछि निजामती कर्मचारीको नियुक्ति छुट्टै र स्वतन्त्र निकायबाट गर्न २००८ असार १ गते लोकसेवा आयोगको स्थापना भएको थियो। यता शिक्षक नियुक्तिका विषयमा भने राष्ट्रिय शिक्षा पद्धतिको योजना २०२८ ले शिक्षकहरूको सेवाशर्त र सुविधाको सुनिश्चितता गर्ने व्यवस्थाको थालनीसम्म गर्यो। तर स्थायी शिक्षक छनौट गरेर नियुक्तिका लागि जिल्ला शिक्षा सेवा आयोग, जिल्ला शिक्षा छनौट समिति तथा क्षेत्रीय शिक्षक छनौट समितिजस्ता निकाय खडा गरिए। तिनले शिक्षक छनौट गर्दा राजनीतिक प्रभाव, भनसुन तथा नातावादकृपावाद हावी भयो। विज्ञापन, शिक्षक छनौट प्रकिया र नतिजा प्रकाशनका सम्बन्धमा कुनै नियमितता, पारदर्शिता र समय तालिकाको अवलम्बन गरिएन। लामो समयसम्म विज्ञापन नखुलाइएपछि प्रायः योग्य व्यक्ति अन्य पेशातिर लाग्ने, खाली भएको ठाउँमा अस्थायी शिक्षक थुप्रिँदै जाने र कहिलेकाँही तिनै अस्थायीलाई स्वतः स्थायी पनि गरिँदा यो पेशामा अयोग्य जनशक्ति पनि भित्रिए। पछि आएर सामुदायिक विद्यालयका शिक्षकहरूको स्थायी नियुक्ति तथा बढुवाको शिफारिस गर्न, शिक्षक अध्यापन अनुमति प्रदान गर्न र शिक्षकको सेवाशर्त र सुविधाका सम्बन्धमा सरकारलाई सुझाव दिन गठन भएको उच्चस्तरीय राष्ट्रिय शिक्षा आयोग २०५५ ले दिएको सुझावअनुसार, शिक्षा ऐन २०२८ मा गरिएको छैटौं संशोधनले बल्ल २०५६ सालमा राष्ट्रिय शिक्षक सेवा आयोग गठन भयो। त्यसपछि पनि शिक्षा ऐन २०२८ मा सातौं संशोधन गरिकन २०५८ साल माघ २५ गते शिक्षक सेवा आयोग गठन भयो। त्यसपछिका दिनमा पनि न त आयोगको कार्यतालिकामा नियमितता देखियो, न त शिक्षकप्रतिको सरकारी दृष्टिकोणमै सुधार ! स्थायी कर्मचारीले सञ्चयकोष र निवृत्तिभरणको सुविधा पाए। तर त्यही सुविधा पाउन शिक्षकहरूले आन्दोलन गर्नुपर्यो। समान तहको शिक्षक र निजामती कर्मचारीको तलब स्केल नै फरक थियो। मनमोहन अधिकारी प्रधानमन्त्री भएको बेलामा मात्रै यसमा एकरूपता ल्याइएको हो। कर्मचारीका लागि पोशाक तोकेर पोशाक भत्ताको व्यवस्था भयो। त्यति सुविधा पाउन शिक्षकले फेरि गुनासो गर्दै निकै समय कुर्नुपर्यो। २०६९ सालदेखि मात्र शिक्षकले यो सुविधा पाएका हुन्। यही सुविधा पाउन अस्थायी शिक्षक तथा विद्यालय कर्मचारीले फेरि अरू चारपाँच वर्ष कुर्नु पर्यो। कस्तो विडम्बना ! शिक्षकहरूलाई अस्थायी, स्थायी, राहत, प्राविधिक, प्रशिक्षक, सहायक प्रशिक्षक, आन्तरिक स्रोत, स्वयंसेवक, पीसीएफ इत्यादिमा बाँडिएको छ। राजनीति गर्न कर्मचारीलाई बन्देज लगाइएको छ भने शिक्षकलाई चाहिँ कांग्रेस एमालेले आफ्नो दलको कार्यकर्ता बनाउने गरेका छन्। सेवासुविधाका दृष्टिकोणले शिक्षक र कर्मचारीबीच गरिने भेदभावको खाडलप्रति भने लामो समयसम्म सत्ता चलाएका यी दलको ध्यान जान सकेको छैन। शिक्षा नियमावली २०५९ परिच्छेद१८ को तलब भत्ता तथा अन्य सुविधा शीर्षक (नियम नं १०११; पकाएको तलब भत्ता पाउने) मा, शिक्षकले प्रत्येक महिना भुक्तान गरेपछि तलब र भत्ता पाउने भए त्यो पनि पाउने छ भनिएको र शिक्षा मन्त्रालयले २०७३ माघ ३ गते नै सचिवस्तरीय निर्णय गर्दै शिक्षकलाई मासिक रूपमा तलब भुक्तानीको व्यवस्था गर्न शिक्षा विभागलाई निर्देशन दिएको भए पनि अधिकांश शिक्षकले आजसम्म पनि महिनावारी भनिने तलबभत्तासमेत चारमहिनापारि बुझ्दै आएका छन्। यसबाट शिक्षक र कर्मचारीमा गरिने नीतिगत भेदभाव प्रष्ट हुन्छ। खरिदारले १० ग्रेडसम्म खान पाउँदा प्राथमिक शिक्षक ६ ग्रेडमा खुम्चिन बाध्य हुनुपर्छ। यस्तै, नायब सुब्बाले पाउने १० ग्रेड हुँदा माध्यमिकनिम्न माध्यमिक शिक्षकलाई ८ ग्रेडको सीमा तोकिएको छ। शिक्षकहरूको मर्यादाक्रम नै छैन। तृतीय श्रेणीबाट सेवा सुरु गरेका शिक्षक बढुवा हुँदा पनि, नोकरी अवधिभर द्वितीय हुँदै प्रथम श्रेणीसम्म मात्र पुग्ने हुन्। कर्मचारीहरूलाई दैनिक भ्रमण भत्ता, सवारी साधनको सुविधा, बैठक भत्ता आदिको व्यवस्था छ। अनावश्यक गोष्ठी, सेमिनार भएको बेलामा आकर्षक भत्ताको व्यवस्था छ। ठूला कर्मचारीहरूले त यसैको नाममा विदेश भ्रमणसमेत गर्न पाउँछन्, त्यो अर्कै कुरा हो। कानुन, कर, राजस्व र संसद् सचिवालयका कर्मचारीहरूलाई दिने गरिएको छुट्टै सुविधा पोहोरदेखि मात्र कटाइएको हो। कतिपय उच्च प्रशासकको सेवामा खटिएका कर्मचारीहरूलाई आवासको समेत व्यवस्था छ। आफूले घर बनायो भने खर्च र दुःख हुने अनि त्यसको हेरविचार र स्याहार पनि गरिरहनुपर्ने भएकाले, आवास सुविधा पाएका कर्मचारीहरू सरकारी घर मै बस्न रुचाउँछन्। शिक्षकहरूलाई भने, देशव्यापी रूपमा, जिल्लाव्यापी रूपमा वा स्थानीय सरकारले नै सम्झेर परिचयपत्रको व्यवस्थामा एकरूपता समेत गर्न सकिएको छैन। (बरु पछिल्लो समयमा विद्यालय शिक्षक किताबखानाले अवकाशप्राप्त शिक्षकलाई परिचयपत्रको व्यवस्था गरेको छ।) सत्रअठार वर्षसम्म सेवारत शिक्षकको एक तह बढुवा हुँदैन। प्राथमिक शिक्षक र खरिदार समान तहका हुन्। खरिदारले १० ग्रेडसम्म खान पाउँदा प्राथमिक शिक्षक ६ ग्रेडमा खुम्चिन बाध्य हुनुपर्छ। यस्तै, नायब सुब्बाले पाउने १० ग्रेड हुँदा माध्यमिकनिम्न माध्यमिक शिक्षकलाई ८ ग्रेडको सीमा तोकिएको छ। शिक्षकहरूको मर्यादाक्रम नै छैन। तृतीय श्रेणीबाट सेवा सुरु गरेका शिक्षक बढुवा हुँदा पनि, नोकरी अवधिभर द्वितीय हुँदै प्रथम श्रेणीसम्म मात्र पुग्ने हुन्। उनीहरूका लागि विशिष्ट श्रेणीको व्यवस्था गरिएकै छैन। हिजोसम्म तिनै शिक्षकबाट ज्ञान लिएर जागिरे भएका कतिपय कर्मचारीहरू आज घुमाउने कुर्सीमा बसेपछि शिक्षकका सादा जीवन, विनम्र स्वभाव र शिष्ट व्यवहारलाई फरक रूपमा बुझ्ने र बुझाउने गर्छन्। निजामती कर्मचारीका लागि निजामती अस्पताल स्थापना भइसकेको छ। त्यस्तो अस्पतालमा निजामती कर्मचारीले उपचार खर्चमा छुट पाउँछन्। तलब सुविधा पनि उनीहरूकैै बढी हुने। बिरामी हुँदा उपचारमा छुट पनि उनीहरूले नै पाउने ! शिक्षकहरूको अस्पताल नै नभएपछि उपचार न छुट ! उता दिइनुपर्ने न्यून आय भएका सर्वसाधारणलाई त स्वास्थ्योपचारमा कुनै छुट दिने व्यवस्था छैन ! थोरै संख्यामा भए पनि सैनिक, प्रहरी अस्पताल तथा विद्यालय पहिल्यैदेखि सञ्चालनमा छन्। अब निजामती विद्यालय पनि खोलिने भएको छ। सबै निजी विद्यालयलाई बिस्तारै सार्वजनिक बनाउँदै लगिनुपर्नेमा कथित् कम्युनिस्ट सरकारमा पालामा झन् निजी विद्यालय थप्ने कामलाई कसरी न्यायोचित मान्ने ? यस्तो व्यवस्थाले, गोरा र काला जातिप्रति गरिने असमान व्यवहारविरुद्ध दक्षिण अफ्रिकामा नेल्सन मण्डेलाले गरेको आन्दोलनको सम्झना गराउँछ। वास्तवमा हाम्रो देशमा पनि सरकारले शिक्षा र स्वास्थ्यको व्यवस्था निःशुल्क रूपमा गर्नुपर्ने हो। केही कमजोरी शिक्षकका पनि छन्। कतिपय शिक्षकहरू बडो आज्ञाकारी र ज्ञानी भएर राजनीतिक पार्टीको झोला बोक्न रुचाउँछन्। पार्टीको सक्रिय कार्यकर्ता बन्न मन पराउँछन्। पाएसम्म स्वतः स्थायी हुन पनि रुचाउँछन्। तोकिएको कर्तव्य र आचार संहिता पालना गर्दैनन्। यस्तो भएपछि उनीहरूले आफैंले आफ्नो गरिमाको अवमूल्यन गरिरहेका हुन्छन्। रोइलो गर्ने बालकले मात्र मीठो खान पाउँछ भन्ने भनाइ पनि छ। शिक्षकहरूले एकताबद्ध भएर आफ्ना कुरा कडा ढंगमा प्रस्तुत गर्न नसकेकाले पनि उनीहरू हेपिएका र भेदभावमा पािरएका हुन्। हेपाइ र भेदभावको यो नमुना यस वर्षको बजेट वक्तव्यमा पनि प्रस्ट देखियो। बजेट निर्माणमा सहभागी हुने कर्मचारीले शिक्षक शब्द राख्नै चाहेको देखिएन। तलबमा दुई हजार थपबाहेक निजामती कर्मचारीलाई १० लाखको स्वास्थ्य बीमाको व्यवस्था भयो तर सबभन्दा बढी प्रभावित क्षेत्रमध्येकै विद्यालयमा कार्यरत शिक्षकलाई यो व्यवस्था गरिएन। यो गुनासो अन्य राष्ट्रसेवकहरूले पनि गरिरहेका छन्। निजामती सेवाको पद छ महिनाभित्र पूर्ति गरिने रे ! यो राम्रो कुरा हो। यता शिक्षक सेवा आयोग पदाधिकारीविहीन भएका कारण स्थायी पदपूर्तिका लागि विज्ञापन खोल्ने र बढुवा प्रक्रिया रोकिएको निकै भइसक्यो। कतिपय विषयका शिक्षक उम्मेदवार विद्यालय रहेकै क्षेत्रमा पाइँदैनन्। बाहिरबाट झिकाउनुपर्ने भएपछि कतिपय अवस्थामा एउटा रिक्तपदका लागि एकजना उम्मेद्वार नै भए पनि अस्थायी शिक्षक नियुक्ति प्रक्रियाका सिलसिलामा ती उम्मेद्वारसँग खुला रूपमा अधिकतम रकमको मोलमोलाइ हुने गरेको छ। सरकारी विद्यालयमा पढे पनि परीक्षामा बढी अंक ल्याएको सिफारिस विद्यालयबाट बनाएपछि सैनिकका छोराछोरीले छात्रवृत्तिवापत्को रकम पाउने व्यवस्था पहिलेदेखि नै छँदैछ। यस्तो व्यवस्थालाई शिक्षामा समान अवसर कसरी मान्ने ? अनि, यसपटकको बजेटमा व्यवस्था गरिएको निजामती कर्मचारीका लागि १० दिनको तलबसहित पर्यटन काज नौलो र आकर्षक लाग्यो। यस्तो व्यवस्थाले कर्मचारी मख्ख छन् भने शिक्षकहरू खिन्न। शिक्षामन्त्रीले शिक्षकलाई सान्त्वना दिंदै १० दिनको तलबसहित पर्यटन काज र १० लाखको दुर्घटना बीमा शिक्षकहरूका लागि पनि हो भनेपछि अर्थसचिवले होइन भनेर स्पष्टीकरण दिनुपरेको थियो। शिक्षामन्त्रीले फेरि आफ्नो भनाइ यताउता भएकोमा शिक्षकले अन्यथा नमान्न आग्रह गर्नुपर्यो। कर्मचारीका लागि भने पर्यटन काजका लागि घर र ससुराली भएको जिल्ला रोज्न नपाइने भन्ने स्पष्टीकरण पनि आइसक्यो। अब माइती मावली भएको जिल्ला रोज्न नपाइने व्यवस्था पनि संशोधित भएर आउला। प्रदेश सरकारहरूद्वारा प्रस्तुत बजेट पनि कर्मचारीकै लागि उदार बनेको देखियो। कोभिडका कारण, पोहोर र यो वर्ष पनि एसईई परीक्षा मूल्यांकनको मुख्य काम शिक्षकहरूले गर्नुपरेको छ। तर यही काम गरेवापत जिल्लास्थित शिक्षा विकास तथा समन्वय इकाइले अतिरिक्त भत्ता पाउने र शिक्षकले चाहिँ नपाउने गरेका छन्। कतिपय अवस्थामा शिक्षणकार्य र सिकाइ, शिक्षक र विद्यार्थी दुवैका लागि निकै तनावपूर्ण हुन्छ। शिक्षक सिकाउनबुझाउन नसकेर हैरान हुन्छन् भने सिकारु अर्थात् विद्यार्थी सिक्न नसकेर हैरान। कक्षाकोठामा विभिन्न उमेर, रुचि, क्षमता र प्रकृतिका विद्यार्थी भएकाले यस्तो समस्या प्रायः दिनहुँ पर्ने गर्छ। त्यसैले पनि रिफ्रेसका लागि विद्यालयलाई लामो बिदा दिने गरिएको होला। अनि, शिक्षण सिकाइ क्रियाकलाप प्रभावकारी बनाउन फिल्ड भिजिट महत्वपूर्ण हुन्छ। यसरी विद्यार्थी र शिक्षक सहसिकारु भएकाले विद्यार्थीलाई शैक्षिक भ्रमणमा लान र परियोजना कार्य गराउन पनि पर्यटन काजको आवश्यकता त शिक्षकलाई अझ बढी हुने ठानिनुपर्ने हो। जे होस्, अबका दिनमा शिक्षकका पेशागत हकहितका लागि तमाम शिक्षकहरू एकजुट हुनुको विकल्प छैन।"
"पाल्पामा पहिरोले पुरिएर एक जनाको मृत्यु, एक बेपत्ता","तानसेन : तिनाउँ गाउँपालिका५ मा पहिरोले पुरिएर एक जनाको मृत्यु भएको छ भने एक जना बेपत्ता भएका छन्। गिट्टी खानी, हिउँदे खोला क्षेत्रमा माथिबाट झरेको पहिरोले घर बगाउँदा ४५ वर्षीय वीरबहादुर गुरुङको मृत्यु भएको छ। पहिरोमा पुरिएको अवस्थामा गुरुङको शव भेटिएको जिल्ला प्रहरी कार्यालय पाल्पाका सूचना अधिकारी रामेश्वर त्वातीले जानकारी दिए। पहिरोले घर बगाउँदा सोही ठाउँका रमेश परियारको चार वर्षीय छोरा आरोप परियार बेपत्ता भएका छन्। ६ जना घाइते भएका छन। तिनाउँ गाउँपालिकाका अध्यक्ष ओमबहादुर घर्तिका अनुसार नरबहादुर राना, आकाश तामाङ, हरि दर्लामी, वीरबहादुर गुरुङ र रमेश परियारको घर पहिरोले पुरिएको छ। पहिरोको कारण सडक अवरुद्ध हुँदा प्रयाप्त जनशक्ति घनास्थमा पुग्न कठिन भएको डिएसी त्वातीले बताए। पहिरोको कारण सिद्धार्थ राजमार्गको तानसेन बुटवल सडकखण्डमा बन्द भएको छ। सिद्धवावा, झुम्सा, पानी मिल, हिउदे खोला, कालीमाटी क्षेत्र, लामेदमारमा पहिरो खसेर सडक अवरुद्ध भएको पाल्पा प्रहरीले जनाएको छ। सिद्धार्थ राजमार्गको तानसेन पोखरा सडकखण्डको राम्दी तथा शेरा क्षेत्रमा पहिरो झरी सडक अवरुद्ध भएको छ।"
जसपा विवाद मिलाउन इजलास,"काठमाडौं : निर्वाचन आयोगले सहमति गराउन नसकेपछि विभाजन उन्मुख भएको जनता समाजवादी पार्टी (जसपा)को विवाद निरुपण गर्न इजलास गठन गरिएको छ। बुधबार बसेको आयोगको बैठकमा प्रमुख आयुक्त दिनेशकुमार थपलियाको नेतृत्वमा सबै आयुक्त रहने गरी इजलास गठन भएको हो। इजलासमा ईश्वरीप्रसाद पौड्याल, रामप्रसाद भण्डारी, जानकीकुमारी तुलाधर र सगुनशमशेर जबरा रहेका छन्। आयोगको इजलासमा साउन ३ बाट जसपा विवादको सुनुवाइ थालनी हुने आयोगका प्रवक्ता एवं सहसचिव राजकुमार श्रेष्ठले जानकारी दिए। सुनुवाइका निम्ति दुवै पक्षलाई सूचना गरिएको उनले बताए। उनले भने, साउन ३ गतेबाट सुनुवाइ प्रक्रिया सुरुवात हुन्छ, त्यसका लागि दुवै पक्षलाई आयोगमा आउन सूचना गरिसकेका छौं। जसपाको बाबुरामउपेन्द्र पक्षले राजनीतिक दलसम्बन्धी ऐन २०७३ को दफा ४४ अनुसार पार्टीको आधिकारिकता टुंगो लगाउन माग गर्दै आयोगमा निवेदन दिएको थियो। मंगलबार महन्थराजेन्द्र पक्ष र बाबुरामउपेन्द्र पक्ष दुवैलाई सहमतिका लागि आयोगमा नै बोलाएर छलफल गराइएको थियो। दुवै पक्षले सहमतिमा आउन नसक्ने भन्दै प्रचलित कानुनअनुसार नै विवाद निरुपण गर्न आयोगलाई म्यान्डेट दिएका थिए। दुवै पक्षको म्यान्डेटअनुसार निर्वाचन आयोग ऐन दफा ४५ बमोजिम सुनुवाइमार्फत विवाद निरुपण गर्ने प्रक्रिया थालिएको छ। अब दुवै पक्षका कानुन व्यवसायीले गर्ने बहसले नै कति दिनभित्र जसपाको विवाद निरुपण हुन्छ भन्ने विषयको निक्र्यौल गर्छ। आयोग प्रवक्ता श्रेष्ठले भने, सुनुवाइमा आफ्ना पक्षका कानुन व्यवसायी पनि राख्न पाइन्छ, कानुनी व्यवसायी कति हुन्छ। उनीहरूको बहसले पनि कति दिनभित्र निरुपण हुन्छ भन्ने निक्र्याैल हुन्छ। उनले आयोगले पनि सुनुवाइको अबधि तोक्न सक्ने बताए।"
युरोकप फुटबल : उपाधिका लागि इंग्ल्यान्ड र इटाली भिड्ने,"एजेन्सी : डेनमार्कलाई पराजित गर्दै इंग्ल्यान्ड इतिहासमै पहिलो पटक युरोकप फुटबलको फाइनलमा प्रवेश गरेको छ। बुधबार राति डेनमार्कलाई २१ गोल अन्तरले पराजित गर्दै इंग्ल्यान्ड १६ औं संस्करणको युरोकप फुटबलको उपाधि नजिक पुगेको हो। निर्धारित ९० मिनेटको खेल ११ को बराबरीमा सकिएपछि अतिरिक्त समयमा कप्तान ह्यारी केनले विजयी गोल गर्दै इंग्ल्यान्डलाई फाइनलमा पुर्याएका हुन्। खेलको ३० औं मिनेटमा मिकेल डाम्सगार्डले फ्रिकिकबाट उत्कृष्ट गोल गर्दै डेनमार्कलाई अग्रता दिलाएका थिए। तर खेलको ३९ औं मिनेटमा डेनमार्कका कप्तान सिमोनले आत्मघाती गोल गरेपछि खेल ११ को बराबरी हुन पुग्यो। खेलको १०४ औं मिनेटमा इंग्ल्यान्डलाई रेफ्रीले पेनाल्टी दिएका थिए। कप्तान केनको पेनाल्टी प्रहारलाई गोलकिपर स्माइकलले रोक्न सफल भएपनि रिबाउन्डमा केनले गोल गर्दै इंग्ल्यान्डलाई अग्रता दिलाए। योसँगै अब आइतबार हुने फाइनलमा इंग्ल्यान्डले इटालीको सामना गर्नेछ। इटाली उपाधि नजिक इटाली लन्डनमा मंगलबार राति भएको पहिलो सेमिफाइनलमा स्पेनलाई पेनाल्टी सुटआउटमा ४२ गोलले पराजित गर्दै इटाली उपाधि नजिक पुगेको हो। वेम्बली रंगशालामा खेलको निर्धारित ९० मिनेटमा र त्यसपछि थपिएको अतिरिक्त समयको खेल ११ गोलको बराबरीमा सकिएपछि खेल पेनाल्टी सुटआउटमा धकेलिएको थियो। पेनाल्टी सुटआउटमा इटालीले स्पेनलाई ४२ गोलले स्तब्ध बनाउँदै फाइनल यात्रा तय गर्यो। पेनाल्टीमा इटालीका आन्द्रे बेलोट्टी, लियोनार्दो बुनिची, फेडेरिको बर्नार्डेस्ची र जोर्गिन्होले गोल गरेका थिए। म्यानुयल लोकाटेल्लीले भने गोल गर्न सकेनन्। स्पेनका जेरार्ड मोरेनो र थिएगो अल्कान्टाराले मात्रै गोल गर्न सकेका थिए। डानियल ओल्मो र अल्भारो मोराटाले गोल गर्न सकेनन्। पेनाल्टीमा खेल पुग्नुअघि दुवै टोलीले पहिलो हाफमा गोलरहित बराबरी खेलेका थिए। दोस्रो हाफमा भने इटालीले सुरुआती अग्रता बनाएको थियो। खेलको ६०औं मिनेटमा फेडेरिको चिएसाले गोल गर्दै इटालीलाई सुरुआती अग्रता दिलाएका थिए। काउन्टर एट्याकमा स्पेनिस डिफेन्डरले क्लियर गर्न नसकेको बल नियन्त्रणमा लिँदै उनले उत्कृष्ट गोल गरेका थिए। खेलको ८०औं मिनेटमा परिवर्तित खेलाडी अल्भारो मोराटाले गोल गर्दै स्पेनलाई ११ गोलको बराबरीमा फर्काएका थिए। फरान टोरेसको स्थानमा ६२औं मिनेटमा मैदान छिरेका उनले डानियल ओल्मोको पासमा गोल गरेका थिए। तीन पटकको च्याम्पियन स्पेनको फाइनलमा पुग्ने लक्ष्यमा भने गम्भीर धक्का लागेको छ। स्पेनले यसअघिका सबै पाँच सेमिफाइनलमा जित निकालेको थियो। सन् १९६४, २००८ र २०१२ को विजेता स्पेनको चार पटक युरोपियन च्याम्पियनसिप (युरोकप) जित्ने सपना पूरा हुन सकेन। अन्य युरोपेली राष्ट्रको तुलनामा इटाली र स्पेनबीच सबैभन्दा धेरै पेनाल्टी सुटआउट भएको छ। यी दुई राष्ट्रबीच नतिजा अहिलेसम्म १० पटक पेनाल्टी सुटआउटबाट लिइएको छ। जारी युरोकपमा इटालीले १२ गोल गरिसकेको छ। सेमिफाइनलबाटै घर फर्किएको स्पेनले भने १३ गोल गरेको छ। यस जितसँगै इटाली ३३ खेलमा अपराजित रहन सफल भएको छ। इटालीले यसअघि ८२ वर्ष अगाडिको आफ्नै कीर्तिमान भंग गरेको थियो। इटालीले सन् १९३५ को अक्टोबरदेखि जुलाई १९३९ सम्म ३० खेलमा अपराजित रहेर कीर्तिमान बनाएको थियो। इटाली युरोकप र विश्वकपजस्ता मुख्य प्रतियोगिताको सेमिफाइनलमा १०औं पटक पुगेको छ। युरोकपको फाइनलमा स्थान बनाएको भने चौथो पटक हो। इटालीले यसअघिका तीन फाइनल भिडन्तमा एक खेलमा मात्र जित निकाल्न सकेको छ। सन् १९६८ मा युगोस्लाभियालाई पराजित गर्दै उपाधि जितेको थियो। इटालीले क्वार्टरफाइनलमा फिफा वरीयताको शीर्ष टोली बेल्जियमलाई २१ गोलले हराउँदै सेमिफाइनलमा स्थान बनाएको थियो। स्पेनले भने क्वार्टरफाइनलमा स्विट्जरल्यान्डलाई पेनाल्टी सुटआउटमा ३१ गोलले पराजित गरेको थियो।"
नारायणगढमुग्लिन सडकखण्ड पुनः अवरुद्ध,"काठमाडौं : नारायणगढमुग्लिन सडकखण्ड पुनः अवरुद्ध भएको छ। गए राति ८ बजे भरतपुर महानगरपालिका२९ सेतीदोभानमा चट्टानसहितको पहिरो खसेपछि सडक अवरुद्ध भएको हो। जिल्ला प्रहरी कार्यालय चितवनका प्रमुख ओमप्रसाद अधिकारीका अनुसार बिहानैदेखि दुईवटा जेसिभी प्रयोग गरेर पहिरो पन्छाउने काम भइरहेको छ। जेसिभीले ढुङ्गा पन्छाउन नसके ग्रेडरले फुटाउनुपर्ने भएमा सडक सञ्चालन हुन समय लाग्ने उनले बताए। बुधबार बिहान ९ बजेदेखि एकतर्फीरूपमा सञ्चालनमा आएको सडक साँझ ६ बजेदेखि दुईतर्फी सञ्चालनमा आएको थियो। सडकखण्डको सो क्षेत्रमा पहिरो र ढुङ्गा खस्ने क्रम भने रोकिएको छैन। सडकखण्डमा एक सातादेखि निरन्तर पहिरो खसिरहेको छ। पहिरोका कारण सडक पटकपटक अवरुद्ध हुँदै आएको छ। पहिराले सयौँ सवारी साधन रोकिएका छन्। पहिरोले भीमदत्त राजमार्ग अवरुद्ध पहिरा खस्दा सुदूरपश्चिम प्रदेशको सात पहाडी जिल्ला जोड्ने मुख्य राजमार्ग भीमदत्त राजमार्ग अवरुद्ध भएको छ। आज बिहान ३ बजेदेखि राजमार्ग अवरुद्ध भएको हो। राजमार्गअन्तर्गत डडेल्धुराको गन्यापधुरा गाउँपालिका१ शाहुखर्कमा पहिरो खस्दा राजमार्ग अवरुद्ध भएको स्थानीयवासीले जनाएका छन्। राजमार्गमा माथिबाट पहिरो खसेको छ। राजमार्ग सञ्चालन गर्न बिहानैदेखि डोजर प्रयोग गरिएका छन। ठूला ठूला ढुङ्गासहित राजमार्गमा पहिरो खसेकाले सञ्चालन हुन अझै समय लाग्ने जिल्ला प्रहरी कार्यालय डडेल्धुराले जनाएको छ । राजमार्ग अवरुद्ध हँुदा हजाराँै यात्रुसँगै मालबाहक ट्रक शाहुखर्क वरपर रोकिएको प्रहरीले जनाएको छ । तनहुँमा पृथ्व राजमार्ग अवरुद्ध तनहुँको म्याग्दे गाउँपालिका४ स्थित पृथ्वीराजमार्ग अवरुद्ध भएको छ। अविरल वर्षाका कारण आएको बाढीको कारण राजमार्ग अवरुद्ध भएको प्रहरीले जनाएको छ। पानीको बहाव बढेपछि राजमार्ग अवरुद्ध भएको जिल्ला प्रहरी कार्यालय तनहुँका प्रहरी नायब उपरीक्षक युवराज तिमिल्सेनाले जानकारी दिए। पानीको बहाव घटाउन प्रहरी र स्थानीयवासी खटिइरहेको उनले बताए। यसैबीच बुधबार रातिदेखि परेको अविरल वर्षाका कारण तनहुँको ऋषिङ गाउँपालिकामा पहिरोले दुई घर पुरेको र १० घरमा क्षति भएको छ। पहिरोले घर पुरे पनि मानवीय क्षति भने नभएको गाउँपालिका कार्यालयले जनाएको छ। ऋषिङ५ को पिपलटाका १० घरमा पहिरोले क्षति पुर्याएको छ। स्थानीयवासी नेत्रबहादुर पाटा, धनबहादुर सोती, सुकबहादुर दरै, दिलबहादुर दरै, कृष्णबहादुर दरै, बुद्धिबहादुर दरै, रजनी दरै, रीता दरै, मनबहादुर दरै र जसबहादुर पाटाको घरमा क्षति भएको छ। त्यसैगरी सीता केसीको घर पहिरोले पुरेर क्षति पुगेको गाउँपालिकाका प्रवक्ता विजय दरैले जानकारी दिए। बाढीले करिब १० रोपनी क्षेत्रफलमा लगाइएको पाक्न लागेको मकै बाली क्षति भएको उनले बताए। उनीहरुको परिवारलाई सुरक्षित स्थानमा स्थानान्तरण गरिएको छ। त्यसैगरी ऋषिङ४ का वडासदस्य टोलनाथ थापाको घर पहिरोले पुरेको छ। घरमाथिबाट रुखसँगै पहिरो आएर घर पुरेको वडाध्यक्ष भोजराज रानाभाटले जानकारी दिए।"
ट्राफिक समस्या : नियमन र अनुशासन !,"नेपालमा अहिलेको सडक यातायातको अवस्था हेर्दा ट्राफिक समस्या होइन, समस्या व्यवस्थापनको हो। समस्या अनुशासनको हो र समस्या अनुगमनको हो। काठमाडौं जस्तो व्यस्त सहरमा सडकमा ट्राफिक लाइटको व्यवस्था, सडक संकेत चिह्नहरूको व्यवस्था र ट्राफिक नियम पूर्णरूपमा पालना गरे समस्या हुँदैन। तर सबैलाई ट्राफिक नियमको ज्ञान, सडकमा चालकको अधैर्यता, सडक संकेतहरूको अभाव तथा फितलो अनुगमनको कारण दिनहुँ ट्राफिक जामको समस्या पर्ने गरेको देखिन्छ। विशेषगरी बाक्लो बस्ती रहेको सहरी क्षेत्रमा ट्राफिक व्यवस्थापनमा लाइट तथा सडक संकेतहरुको महत्वपूर्ण भूमिका रहन्छ। अन्य क्षेत्रमा ट्राफिक नियमको पालना गरे मात्र सडक जाम तथा सवारी दुर्घटनालाई न्यूनीकरण गर्न सकिन्छ। यसका लागि सवारी अनुमति पत्रको राष्ट्रिय रूपमा एकीकृत रेकर्ड र यसको सञ्चालन इतिहास अद्यावधिक गरिनु आवश्यक देखिन्छ भने ट्राफिक नियम अवज्ञाको वर्गीकरण र त्यसमा गरिने सजायको स्पष्ट आधार तयार गरिनु पर्दछ। देश विदेशमा रहँदा बस्दा प्रत्यक्ष देखेको भोगेको ट्राफिक व्यवस्थापनबारे चर्चा गर्न चाहन्छु। विशेषतः सवारी अनुमति पत्र दिँदा दुई किसिमको जाँच लिने गरिन्छ। एउटा ट्राफिक नियम, कानुन, सडक संकेत तथा चिह्नहरूबारे सैद्धान्तिक ज्ञान र अर्को सवारी सञ्चालनको प्राविधिक ज्ञान यी दुवै परीक्षणमा निश्चित प्वाइन्टको आधारमा उत्तीर्ण भए सवारीको वर्गीकरण हेरेर अनुमति पत्र दिने गरिन्छ। यसैगरी, सवारी नियम उलंघन गरे गल्तीको आधारमा आर्थिक जरिवाना तथा निश्चित प्वाइन्ट कुनै एक वा दुवै दिइन्छ। जसलाई टिकेट भन्ने पनि भनिन्छ। यसरी पाएको टिकेट उसको सवारी अभिलेखमा रेकर्ड गरिन्छ। यसरी टिकेटमा उल्लेख गरिएको जरिवाना निश्चित अवधिमा तिर्नै पर्ने हुन्छ। प्वाइन्टको सन्दर्भमा पटक पटक नियम उलंघन गरी निश्चित प्वाइन्ट पुगेमा सवारी अनुमति पत्र निश्चित अवधिसम्म स्थगन वा खारेजीसमेत गर्ने गरिन्छ। तर आफूले गल्ती गरेको नठानेमा कोर्टमा जान सक्ने व्यवस्थासमेत उक्त टिकटमा उल्लेख गरिएको हुन्छ। साथै नियम उलंघनको अवस्था हेरी सुरक्षित ड्राइभिङ तथा अन्य कक्षा लिनु पर्नेसमेत टिकटमा व्यवस्था गरिएको हुन्छ। काठमाडौंको सन्दर्भमा अहिले चक्रपथ विस्तारसमेत भइरहेकाले विस्तारित सडकमा अनिवार्य रूप टर्निङ स्थानहरूमा एक्जिट लेन, राइट टर्न लेन, स्ट्रेट लेन छुट्याउनु पर्छ। त्यसको नियमन गरे मात्र पनि केही मात्रामा ट्राफिक निमन्त्रण गर्न सकिन्छ। सबैभन्दा महत्वपूर्ण कुरा के छ भने एकपटक टिकट जारी भइसकेपछि त्यहाँ उल्लेख गरिएको जरिवाना वा अन्य प्रक्रिया पूरा नभएसम्म कुनै पनि कारण सोर्सफोर्सबाट त्यो हटाउन सकिँदैन। ट्राफिक व्यवस्थापनमा सबैभन्दा महत्वपूर्ण भनेको सवारी नियम, सडक लाइट, सडकमा तथा सडकको दायाँबायाँ राखिएका संकेत चिह्न तथा जानकारीहरूको महत्वपूर्ण भूमिकाबारे माथि केही उल्लेख गरेको छु। सामान्यतया हामीहरूले नेपालमै पनि कतिपय सडकमा ट्राफिक लाइट देख्न सक्छौं। हरियो बत्ती बले अगाडि बढ्ने र रातो बत्ती बले रोकिनेबारे हरेक सवारीचालकलाई त्यसको ज्ञान रहेको हुन्छ नै। तर कतिपय सडक संकेत चिह्नहरू आवश्यक स्थानमा लेखिएका पनि हुँदैनन्। सोबारे सबैलाई ज्ञान पनि हुँदैन। अब थोरै सडक संकेत चिह्नबारे चर्चा गरौं। सामान्यतया सडक संकेत चिह्नलाई तीन भागमा विभाजन गर्न सकिन्छ। नियामक चिह्न : जसलाई अंग्रेजीमा रेगुलेटोरी साइन पनि भनिन्छ। सडकको दायाँबायाँ अगाडि देखिने यस्ता संकेतहरू सवारीचालकले अनिवार्य रूपमा पालन गर्नु पर्दछ। जस्तो सवारी रोक्नु पर्ने स्टप संकेत चिह्न, नो पार्किङ, नो टर्न, स्पिड लिमिट, प्रवेश निषेध आदि। यस्ता सडक चिह्नहरूको पालना नगरे दुर्घटना हुने सम्भावना त रहन्छ नै। आर्थिक जरिवाना तथा रेकर्डेड प्वाइन्टसमेत पाइने गर्छ। चेतावनीमूलक चिह्न : जसलाई अंग्रेजीमा वार्निङ साइन पनि भनिन्छ। यस्ता संकेतहरू सडक प्रयोगकर्ताहरूलाई सम्भावित खतराहरू वा सुरक्षा खतराहरू पूर्वजानकारी गराउन राखिएको हुन्छ। यस्ता संकेतहरूले अगाडि गर्नु पर्ने एक्सनबारे ड्राइभरलाई सचेत गराउँछ। यस्ता संकेतहरू अगाडि साँघुरो बाटो, साँघुरो पुल, चिप्लो बाटो, उकालो, ओरालो, दायाँ बायाँ घुम्ती, स्कुल, सडकमा काम भइरहेको भन्नेबारे ड्राइभरलाई सचेत गराएको हुन्छ ताकि सवारी गति नियन्त्रण, लेन परिवर्तनजस्ता सम्भावित अवस्थालाई नियन्त्रण गर्न सकिन्छ। सूचनामूलक संकेतहरू : यस्ता संकेत चिह्नहरूले प्रत्यक्ष रूपमा सवारीचालकलाई असर नपरे पनि सडक प्रयोगकर्ताहरूलाई सहयोगी भने अवश्य हुन्छ। जस्तो अगाडि पेट्रोल पम्प छ, हस्पिटल स्कुल छ, खाना खाने ठाउँ छ, कुनै सहर आउँदै छ, आराम गर्ने क्षेत्र छ आदि सूचनाले सवारीचालकलाई आफूलाई आवश्यकताअनुसार जानकारी तथा समयमा गाडी नियन्त्रण गर्न सहज हुन्छ। यसरी ट्राफिक व्यवस्थापनमा अनिवार्य रूपमा उल्लेखित ट्राफिक संकेत चिह्नहरू सडकमा राख्न आवश्यक देखिन्छ। त्यसको नियमन भौतिकरूपमा ट्राफिक प्रहरी वा क्यामेराहरूबाट समेत गर्न सकिन्छ। साथै गल्ती गर्नेहरू सजायको भागीदार बन्नै पर्छ र सोको रेकर्ड राखी पटक पटक दोहरिँदा थप सजाय तथा अनुमति पत्र रद्द गर्न सक्ने हिम्मत ट्राफिक व्यवस्थापकले गर्नुपर्छ। काठमाडौंको सन्दर्भमा अहिले चक्रपथ विस्तारसमेत भइरहेकाले विस्तारित सडकमा अनिवार्य रूप टर्निङ स्थानहरूमा एक्जिट लेन, राइट टर्न लेन, स्ट्रेट लेन छुट्याउनु पर्छ। त्यसको नियमन गरे मात्र पनि केही मात्रामा ट्राफिक निमन्त्रण गर्न सकिन्छ। त्यसैगरी धेरै ट्राफिक जाम हुने चोकहरूमा अन्डर पास वा ओभर पास ब्रिजहरू र सहरका भित्री सडकहरूमा सम्भव भएसम्म वन वे गर्दा केही सहज हुन्छ। काठमाडांैको मुख्यबजारहरूमा सवारी पार्किङ पनि एउटा ट्राफिक व्यवस्थापनको प्रमुख समस्या रहेको देखिन्छ। पार्किङ कहाँ कसरी गर्ने सन्दर्भमा तीनवटा आधार लिएर पार्किङ व्यवस्थापन गर्दा केही हदसम्म नियन्त्रण हुन सक्ने देखिन्छ। पहिलो कम ट्राफिक हुने ठूला सडकमा वा पार्किङ स्थल भनेर छुट्याएको स्थान जसलाई पार्किङ जोन भन्ने जहाँ पैसा तिरेर वा नतिरेर पार्किङ गर्न सकियोस्। दोस्रो साँघुरा सडक नो पार्किङ जोन, जहाँ मान्छे सवारीमा चढ्ने झर्ने र केही समय प्रतीक्षा गर्ने सक्ने मात्र होस्। तेस्रो व्यस्त सडक, प्रहरी, अस्पताल, स्कुल, धार्मिक स्थल आदि नो स्टपिङ जोन, जहाँ अनुमतिप्राप्त सवारी बाहेक रोक्न नमिल्ने स्पष्ट उल्लेख होस्। यसर्थ, वर्तमान ट्राफिक व्यवस्थापनमा सडक संकेत चिह्न, लेन उपयोग तथा पार्किङ क्षेत्र व्यवस्थापन तथा अनुगमन गरे तत्काल केही सहज हुने देखिन्छ। दीर्घकालीन रूपमा सडक विस्तार तथा व्यस्त सहरमा अन्डर पास ओभर पास सडक निर्माण गरे समस्या निराकरण गर्न सकिन्छ।"
बाढी पहिरोले मध्यपहाडी लोकमार्ग अवरुद्ध,"कुश्मा : लगातारको वर्षाका कारण ठाउँठाउँमा आएको बाढी र पहिरोले मध्यपहाडी लोकमार्गको पर्वत खण्ड बुधबार रातिदेखि अवरुद्ध भएको छ। पर्वतको कुश्मा नगरपालिका ८ को सुन्दरेखोलामा बाढी, वडा नं ४ को छमर्केमा पहिरो र गिलमेरी खोलामा आएको बाढीका कारण सडक अवरुद्ध भएको जिल्ला प्रहरी कार्यालय पर्वतले जनाएको छ । अत्याधिक वर्षा भइरहेका कारण तत्काल सडक खुलाउन समस्या भएको जिल्ला प्रहरी कार्यालयका प्रहरी निरीक्षक राजेन्द्र अधिकारीले जानकारी दिए । उनका अनुसार स्काभेटर र सुरक्षा निकाय तैनाथी अवस्थामा रहेपनि वर्षा नरोकिएका कारण सडक खुलाउन नसकिएको हो । वर्षा रोकिएलगत्तै सडक खुलाउन पहल गरिने अधिकारीले जानकारी दिए । सडक अवरुछ हुँदा धौलागिरिका बागलुङ, म्याग्दी र मुस्ताङवाट पोखरा, काठमाडौंलगायतका ठाउँका लागि छुटेका सवारीसाधन पर्वतको नयाँपुलमा अलपत्र परेका छन् भने अन्यत्रबाट धौलागिरितर्फ आएका सवारीसाधन पर्वतको दोविल्लामा रोकिएका छन् । सडक अवरुद्ध हुँदा बिरामी समस्यामा परेका छन् । वर्षाका कारण दोविल्लाफलेवासलगायत जिल्लाका अधिकांश ग्रामीण सडक समेत अवरुद्ध भएका छन् । पर्वतमा बुधबार रातिदेखि नै इन्टरनेट र टेलिफोन समेत अवरुद्ध भएकोमा केहिबेर अघिबाट सूचारु भएको हो।"
"अझै केही दिन भारी बर्षा हुने, बाढी पहिरोको सम्भावना भएकाले सतर्क रहन आग्रह","काठमाडौं : अविरल बर्षापछिको बाढी पहिरोले देशका विभिन्न भूभागमा क्षति पुर्याएको छ। जल तथा मौसम विज्ञान विभागले निरन्तरको बर्षाले बाढी तथा पहिरोको जोखिममा बढोत्तरी हुने सम्भावना रहेको उल्लेख गर्दै सतर्कता अपनाउन सबैमा आग्रह गरेको छ। मनसुन सक्रियतासँगै ठूला तथा मझौला नदीहरुमा जल प्रवाह उल्लेख्य बढ्ने, साना नदीनाला तथा खहरे खोलाहरुमा आकस्मिक बहाव भई तराई र चुरे क्षेत्रहरुमा डुबानसमेत हुनसक्ने अत्यधिक सम्भावना रहेको विभागको आँकलन छ। विभागले बिहीबार विज्ञप्तिमार्फत मनसुनको अवधिभर आम सर्वसाधारणलगायत सम्पूर्ण सरोकारवाला निकायलाई आवश्यक सतर्कता अपनाउन आग्रह गरेको छ। औषतभन्दा बढी बर्षाले मुलुकमा बाढी पहिरोको सम्भावना भएकाले सावधानी र क्षति न्यूनीकरणका कार्यक्रम तीब्ररूपमा अघि बढाउनुपर्ने मौसमविद्को भनाइ छ। देशभर मनसुनी वायुको प्रभाव रहेको विभागले जनाएको छ। मौसम पूर्वानुमान महाशाखाका अनुसार बिहीबार प्रदेश १, बागमती प्रदेश, गण्डकी प्रदेश र लुम्बिनी प्रदेशका केही स्थानहरुमा हल्कादेखि मध्यम वर्षा भइरहेको छ। बिहीबार तमोर नदी मुलघाट, धनकुटा, सुनसरी र सप्तरी, बडिगाड नदीको रुद्रवेणीस्थित जलमापन केन्द्र, तमोर नदीको माझिटारस्थित जलमापन केन्द्रमा जल सतहले सतर्कता तह पार गरेको र बढ्दो क्रममा रहेकोले नदी तटिय क्षेत्रमा दिउँसोसम्म सतर्क रहन विभागले आग्रह गरेको छ। विभागले नवलपुर जिल्लाको अरुङग र आसपासको क्षेत्र, सुर्खेतको खानीखोला र आसपास, तनहुँको बिमलनगर, बन्दीपुर र आसपास, चितवनको छरछरेमा भारी बर्षा भएको डुबान हुने क्षेत्रमा सतर्क रहन अनुरोध गरेको छ। बिहीबार दिउँसो प्रदेश १, प्रदेश २, बागमती प्रदेश, गण्डकी प्रदेश र लुम्बिनी प्रदेशका धेरै स्थानहरुमा तथा कर्णाली र सुदूरपश्चिम प्रदेशका थोरै स्थानहरुमा हल्कादेखि मध्यम वर्षाको सम्भावना रहेको महाशाखाको बुलेटिनमा उल्लेख छ। प्रदेश १, प्रदेश २, बाग्मती प्रदेश, गण्डकी प्रदेश र लुम्बिनी प्रदेशका केहि स्थानहरुमा मेघ गर्जन चट्याङ्गसहित भारी वर्षाको सम्भावना रहेको छ। बागमती प्रदेश, गण्डकी प्रदेश र लुम्बिनी प्रदेशका एक वा दुई स्थानहरुमा धेरै भारी वर्षाको पनि सम्भावना रहेको छ। राती देशका धेरै स्थानहरुमा हल्कादेखि मध्यम वर्षाको सम्भावना रहेको छ। लुम्बिनी, सुदुरपश्चिम प्रदेश र बागमती प्रदेशका थोरै स्थानहरुमा मेघ गर्जन चट्याङ्गसहित भारी वर्षाको सम्भावना रहेको छ। सुदुरपश्चिम प्रदेशका एक वा दुई स्थानहरुमा धेरै भारी वर्षाको सम्भावना रहेको छ। शुक्रबार प्रदेश १, बागमती प्रदेश, गण्डकी प्रदेश र सुदुरपश्चिम प्रदेशका थोरै स्थानहरुमा मेघ गर्जन चट्याङ्ग सहित भारी वर्षाको सम्भावना रहेको छ भने सुदुर पश्चिम प्रदेशको एक वा दुई स्थानहरुमा धेरै भारी वर्षाको पनि सम्भावना रहेको छ। शनिबार देशभर सामान्यदेखि पूर्ण बदली रही धेरै स्थानहरुमा हल्का देखि मध्यम वर्षाको सम्भावना रहेको छ। प्रदेश १, बागमती प्रदेश, गण्डकी प्रदेश र लुम्बिनी प्रदेशका एकदुई स्थानहरुमा मेघ गर्जन चट्याङ्गसहित भारी वर्षाको सम्भावना रहेको महाशाखाको भनाई छ। कुनकुन क्षेत्र र नदी आसपास बाढीको जोखिम? बाढी पूर्वानुमान महाशाखाले आज बिहानको मापन अनुसार कर्णाली, महाकाली र यसका सहायक नदीमा बहाब सामान्य रहेको, सुनकोशी, सप्तकोशी, कालीगण्डकी, सेती खोला, रिदी खोलामा वहाव बढ्दो क्रममा रहेको जनाएको छ। नारायणी बढीगाड, रुद्रबेनी जलमापन केन्द्र र तमोर, मुलघाट जलमापन केन्द्रमा सतर्कता तह पार गरेको छ। बिहीबार कर्णाली, महाकाली र यसका सहायक नदीहरुमा बहाव केही बढ्ने, कोशीका सहायक नदीहरु सुनकोशी, भोटेकोशी, तामाकोशी, दुधकोशी, अरुण, तमोर तथा नारायणी र यसका सहायक नदीहरु विशेषगरी त्रिशुली, बुढीगण्डकी, कालीगण्डकी, माङ्दी लगायतमा बहाब उल्लेख्य बढ्ने र केहीमा सतर्कता तह पार गर्न सक्ने पूर्वानुमान छ। आज पश्चिम राप्ती, बबई लगायतमा बहाब केही बढ्ने, कन्काई, कमला, बागमती,पुर्वी राप्ती, तिनाउ र यीनका सहायक नदीहरुमा बहाब उल्लेख्य बढ्ने र केही साना नदीमा आकस्मिक बहाब भई सतर्कता तह आसपास पुग्न सक्ने पूर्वानुमान छ। आज प्रदेश १ को इलाम, झापा, मोरङ, सुनसरी, धनकुटा, खोटाङ, उदयपुर, भोजपुर, ओखलढुङ्गा, संखुवासभा, सोलुखम्बु, तेह्रथुम, पाँचथर, ताप्लेजुङ, प्रदेश २ को बारा, पर्सा, रौतहट, सर्लाही, धनुषा,सप्तरी, सिराहा, महोत्तरी, बागमती प्रदेशको मकवानपुर, चितवन, धादिङ, काठमाण्डौ, सिन्धुपाल्चोक, दोलखा, काभ्रेपलाञ्चोक, सिन्धुली, रामेछाप, रसुवा, गण्डकी प्रदेशको तनहुँ, लमजुङ,कास्की, पर्वत, बाग्लुङ, म्याग्दी, नवलपुर, गोरखा, मनाङ, मुस्ताङ, लुम्बिनी प्रदेशको नवलपरासी, पाल्पा, गुल्मी, अर्घाखाँची, प्युठान, रुकुम पूर्व, कपिलवस्तु,दाङ, रोल्पा, रुपन्देही, बाँके, बर्दिया, कर्णाली प्रदेशको रुकुम पश्चिम, जाजरकोट, कालिकोट, दैलेख, सुर्खेत, सल्यान, सुदूरपश्चिम प्रदेशको डोटी, दार्चुला,डडेल्धुरा,बझाङ,बाजुरा,अछाम,कञ्चनपुर, कैलाली र आसपास जिल्ला भई बहने ससाना नदीहरुमा बहाव बढ्ने र केहीमा आकस्मिक वहाव हुन सक्ने पुर्वानुमान छ।"
प्रादेशिक बसपार्क निर्माण हुने,"सुर्खेत : कर्णाली प्रदेशको राजधानी बनेसँगै वीरेन्द्रनगरमा सवारीसाधनको चाप एकाएक बढेको छ। सवारीसाधनको चाप बढेपछि हाल सञ्चालनमा रहेको सिटी बसपार्क साँघुरो बनेको हो। यो बसपार्कले सवारीसाधनको चाप थेग्न नसकेपछि नयाँ बसपार्क खोज्न थालिएको हो। यसका लागि वीरेन्द्रनगर नगरपालिकाले ठूलो क्षमताको प्रादेशिक बसपार्क निर्माणको योजना अगाडि सारेको हो। वीरेन्द्रनगरमा २६ वर्ष अघिदेखि नै ठूलो क्षमताको बसपार्क खोजी गरिएको थियो। तर हालसम्म त्यसको कार्यान्वयन अगाडि बढ्न सकेको थिएन। कर्णालीको राजधानी बनेसँगै सवारीसाधनको चाप थेग्नै नसक्ने अवस्था आएपछि वीरेन्द्रनगरमा प्रादेशिक स्तरको बसपार्क निर्माण गर्न लागिएको हो। सवारीसाधनको चाप बढेको र बजार क्षेत्रमा दुर्घटनाको जोखिम पनि बढेपछि नगरपालिकाले व्यवस्थित र ठूलो क्षमताको बसपार्क निर्माण गर्ने योजनालाई अगाडि ल्याएको हो। वीरेन्द्रनगर नगरपालिकाले नयाँ आर्थिक वर्षको नीति तथा कार्यक्रममार्फत नै वीरेन्द्रनगर१ मा प्रादेशिक स्तरको बसपार्क निर्माण गर्ने घोषणा गरेको छ। संघीय सरकार, प्रदेश सरकार र निजी क्षेत्रसँगको सहकार्यमा यो बसपार्कको निर्माण कार्य अगाडि बढाइने नगरपालिकाले जनाएको छ। प्रादेशिक बसपार्क निर्माणका लागि वीरेन्द्रनगर१ को बाङ्गेसिमल र वडा नम्बर ११ को सुब्बाकुना क्षेत्रलाई सम्भावित क्षेत्रका रूपमा लिइएको थियो। तर अब सुब्बाकुनाभन्दा बाङ्गेसिमल क्षेत्र नै उपयुक्त देखिएको नगरपालिकाले जानकारी दिएको छ। प्रदेश राजधानी बनेपछि वीरेन्द्रनगरमा सवारीसाधनको चाप दोब्बर भएको छ। हाल वीरेन्द्रनगर विभिन्न १३ वटा यातायात समिति र प्रालि छन्। यातायात व्यवसायीका अनुसार दैनिक कम्तीमा पनि दुई सयभन्दा बढी गाडीले वीरेन्द्रनगरमा आउजाउ गर्दै आएका छन्। सुर्खेतमा अहिले २० हजार सवारीसाधन छन्। तर ४५ सय वर्गमिटर क्षेत्रफल रहेको हालको सिटी बसपार्कले ९० वटा ठूला र २० वटा साना मिनीबस गरी जम्मा १ सय १० वटा गाडी मात्र थेग्छ। क्षमताअनुसारको बसपार्क नहुँदा हाल गाडी धनीले बाध्य भएर सडक र चोकमा गाडी पाकिङ गर्नुपर्ने बाध्यता छ। पार्किङस्थलको अभावले यात्रुले समेत सास्ती भोग्दै आएका छन्। अर्कोतर्फ ट्राफिक व्यवस्थापनमा पनि हम्मेहम्मे परेको छ। बसपार्कले सवारीसाधनको चापलाई थेग्न नसक्ने भएपछि प्रादेशिक बसपार्कको योजना अगाडि सारिएको मेयर देवकुमार सुवेदीले बताए। वीरेन्द्रनगर नगरपालिकाले आगामी आर्थिक वर्षको सुरुआतमै प्रादेशिक स्तरको बसपार्क निर्माण गर्ने दाबी गरेको छ। मेयर सुवेदीले भने, आउँदो साउनबाट नै यो आयोजना कार्यान्वयनमा लैजान्छौँ। बसपार्क निर्माणका लागि सुरुमा डीपीआर तयार गरिनेछ। डीपीआर तयार भएपछि मात्रै जग्गा प्राप्तिको प्रक्रिया अगाडि बढाइने सुवेदीले बताए। प्रादेशिक बसपार्क निर्माणका लागि स्थानीय कृष्ण सामुदायिक वनले जग्गा उपलब्ध गराउने सहमति जनाइसकेको छ। नगरपालिकाले बसपार्क निर्माणका लागि लगानी जुटाउने जनाएको छ। बसपार्कका लागि बजेट अभाव हुँदैन, ऋण लिएर भए पनि आयोजना सम्पन्न गर्छाैँ मेयर सुवेदीले भने, नगर विकास कोष र निजी क्षेत्रबाट लगानी जुटाउँछौँ। बसपार्क निर्माणका लागि नगर विकास कोषबाट ऋण लिइने र निजी क्षेत्रसँग लगानीका लागि आह्वान गर्ने नगरपालिकाको योजना छ। बसपार्क निर्माणका लागि संघ र प्रदेश सरकारसँग पनि लगानीका लागि पहल गरिनेछ। प्रदेशको राजधानीलाई मध्यनजर गर्दै बसपार्क निर्माण गरिने भएका कारण प्रदेश सरकारको पनि सहयोग गर्ने नगरपालिकाको अपेक्षा छ। ५० वर्षसम्मको सवारी चाप थेग्नेगरी यो बसपार्क निर्माण गरिने भएको हो।"
हिमालय एयरलाइन्सको टिकट अनलाइन बुक गर्न सकिने,"काठमाडौं : हिमालय एअरलाइन्स्ले अनलाइन टिकट बुकिङ शुरु गरेको छ। ग्राहकले आफ्नै डेक्सटप वा मोबाइलबाट एयरलाइन्स्को वेबसाइटमा गई टिकट बुकिङ गर्न सक्नेछन् । प्रारम्भिक चरणमा कनेक्ट आइपिएस प्रयोग गर्ने ग्राहकले टिकट खरीद गर्न र टिकट रद्द गर्नुका साथै अन्य सेवा जस्तै उडान र भाडाबारे जानकारी, टिकट फिर्ता, ग्राहक सेवा, ढिलाइ प्रमाणपत्र, निःशुल्क टिकट एक्सचेन्ज, ईटिकट र टिकटमा वास्तविक नाम प्रमाणीकरणको सुविधा लिनसक्ने कम्पनीले जनाएको छ । एयरलाइन्स्ले सम्बन्धित अन्य सहायक सेवा जस्तै ब्यागेजको पूर्व बुकिङ, सीट, खाना चयन, लाउन्ज, बन्डल भाडा, एसएमएस सूचना, कार्डबाट भुक्तानी र वेब चेकइनजस्ता नवीनतम सेवा शुरु गर्ने योजना बनाएको जनाएको छ । नयाँ वेबसाइटबारे एयरलाइन्स्का अध्यक्ष जोउ इन्योङ्ले भने, 'हाम्रा ग्राहकलाई बढीभन्दा बढी गुणस्तरीय सेवा प्रदान गर्न सदैव तत्पर छौँ ।' त्यस्तै उपाध्यक्ष विजय श्रेष्ठले अनलाइन सेवा कम्पनीको लागि महत्वपूर्ण उपलब्धि भएको बताउँदै हिमालय सधैंँ आफ्ना ग्राहकसँग नजिकको सम्बन्ध कायम राख्न समर्पित भएको जिकीर गरेका छन् ।"
५६ दिनमा ओलीनेपाल आमनेसामने,"काठमाडौं : नेकपा एमालेका अध्यक्ष केपी शर्मा ओली र माधवकुमार नेपालबीच तिक्ततापूर्ण ५६ दिनपछि बुधबार भेटवार्ता भएको छ। यसका लागि एकता कार्यदल र दोस्रो पुस्ताका कतिपय नेताले निकै ठूलो मेहनत गरेका थिए। यसले मेरियट होटलमा दुई नेतालाई भेटाएको हो। यसअघि पनि ओली र नेपालको बीच भेटवार्ताको प्रयास गरिएको थियो। तर, नेपालले अस्वीकार गर्दै आएका थिए। लगातार तीन दिनदेखि भएको कार्यदलको बैठकपछि दुई दिनेको भेटवार्ता सफल भएको छ। भेटवार्तामा पार्टी एक बनाउन दुई नेताबीच वान टुन वान वार्ता भएको छ। गत वैशाख ३० गते बूढानीलकण्ठमा दुई नेताबीच करिब चार घण्टा संवाद भएको थियो। भेटवार्तामा ठोस सहमति नभए पनि वार्ता सकारात्मक भएको दुवै पक्षका नेताले बताए। भेटवार्ता क्रम माधव पक्षका कार्यदल संयोजक भीम रावल र सुरेन्द्र पाण्डे तथा संस्थापन पक्षका महासचिव ईश्वर पोखरेल र उपमहासचिव विष्णु पौडेलको सहभागिता थियो। छलफलमा सहभागी कार्यदलका सदस्य पाण्डेले वार्ता सकारात्मक भएको बताए। माधव पक्षका नेता पाण्डेले ओली र नेपालबीच एक्लाएक्लै वार्ता भएको जानकारी दिए। वार्तामा सहभागी माधव पक्षका कार्यदल संयोजक रावलले पार्टी एकतालाई निष्कर्षमा पुर्याउन दुवै नेता सकारात्मक भएको दाबी गरे। उनका अनुसार बिहीबार कार्यदलको बैठकपछि ओली र नेपालबीच पुनः वार्ता हुने भएको छ। समग्रतामा पार्टी एकतालाई कसरी अगाडि बढाउने, सकारात्मक परिणाम कसरी ल्याउने भनेर छलफल भएको छ। पुनः कुराकानी हुनेछ। हामीले समस्याका विषयमा गम्भीर रूपमा कुराकानी गर्नुपर्ने आवश्यकता बोध गर्दै आएका छौं। अब कार्यदलबीच छलफल हुनेछ, वार्तापछि रावलले भने। संस्थापन पक्षका तर्फका कार्यदल संयोजक सुवास नेम्बाङले कार्यदलको सुझाव र प्रयासबाट नै दुई शीर्ष नेताबीच भेटघाट सम्भव भएको बताए। उनले आफू भने भेटवार्तामा नरहेको बताए। यो हाम्रो गृहकार्य दौरानले नै भएको हो, उनले भने। २०७७ फागुन २३ मा एमाले र माओवादी बिउँतिएपछि भएका चार पटक मात्रै ओली र नेपालको भेटवार्ता भएको छ। फागुन २८ मा संस्थापन पक्षले एकतर्फी बैठक बसाएर केन्द्रीय कमिटीलाई भंग गरी दसौं महाधिवेशन आयोजक समिति बनाएको थियो। अध्यक्ष ओली र महासचिव ईश्वर पोखरेल मात्रै राखी अन्य सबैको पदाधिकारी खारेज गरिएको थियो। यो महाधिवेशन आयोजक समिति असार १६ गते भंग भएको छ। त्यसपछि चैत ५ र ७ गते बोलाएको केन्द्रीय कमिटीको बैठक अगाडि चैत २ मा ओली र नेपालको धुम्बाराहीस्थित तत्कालीन पार्टी मुख्यालयमा भेटवार्ता भएको थियो। तर, यो भेटवार्ता कुनै निश्कर्षमा नपुगेपछि माधव पक्षले चैत ४ र ५ गते आफू पक्षीय राष्ट्रिय कार्यकर्ता भेला गरी समानान्तर गतिविधि थालेको थियो। २०७८ वैशाख ८ मा होटल मेरियटमा दुई नेताबीच भेटवार्ता भएको थियो। पार्टी अध्यक्ष ओलीले माधव नेपालसहित २७ जना प्रतिनिधिसभा सदस्यलाई स्पष्टीकरण सोधेको भोलिपल्ट दुई नेताबीच वार्ता भएको थियो। वैशाख ८ को वार्ताले कुनै उपलब्धि हासिल गरेको थिएन। करिब डेढ महिनापछि गत असार २० मा अध्यक्ष ओली र उपाध्यक्ष रावलबीच छलफल भएपछि कार्यदल बिउँतियो। त्यसपछि कार्यदल पार्टी एकतामा निरन्तर लागिरहेको छ। यसबीच मध्यमार्गी दोस्रा तह नेता पार्टी एकताको लागि निरन्तर लागिरहेका थिए। उनीहरूकै प्रयासमा महाधिवेशन आयोजक समिति भंग भयो र कार्यदल बिउँतियो। ओली र नेपालबीच सुरुवातमा टेलिफोनमा कुराकानी गराएर संवादहीनताको अन्त्य गरियो। विपक्षी गठबन्धनमा सक्रिय नेता नेपाल पछिल्लो दिनमा गठबन्धन बैठकमा पनि गएका छैनन्। बुधबार दुई नेताबाट औपचारिक नै भेटवार्ता भएको छ। उनीहरूको भेटवार्ताले पार्टी एकताका लागि सकारात्मक सन्देश दिएका संस्थापनतर्पका कार्यदल संयोजक नेम्बाङ बनाउँछन्। भाषा मिलाउन बाँकी विवादित सबै विषयमा करिबकरिब सहमति भइसकेको र त्यसलाई भाषामा कसरी ढाल्ने भन्ने विषय मात्रै टुंग्याउन बाँकी रहेको कार्यदलका सदस्य एवं पार्टी सचिव गोकर्ण विष्टले बताए। केन्द्रीय कमिटीको सख्यामा जे विवाद थियो, त्यसमा समाधान खोज्ने, नेकपा (माओवादी) को तर्फबाट नेकपा (एमाले) मा एकता ताका रहेका साथीहरूको व्यवस्थापन गर्ने विषयमा पनि समाधान खोज्ने भन्ने सहमति हो, विष्टले भने, जुन भाषामा सहमति खोज्नुपथ्र्यो, त्यस सन्दर्भमा हामी धेरै हिसाबले नजिक आइपुगेको छौं। जेठ २ मा एमालेको केन्द्रीय कमिटी २०३ सदस्यीय थियो, जेठ ३ मा एमाले र माओवादी केन्द्र एकताका भएपछि ३८ थपेर २४१ सदस्यीय बन्यो। नेकपा बन्दा थपिएका ३८ र पूर्वमाओवादी केन्द्रबाट आएका रामबहादुर थापासहित २३ जनाको व्यवस्थापनमा दुवै पक्ष सहमति नजिक पुगेको विष्टले जानकारी दिए। यो विषयलाई मिलाउन कार्यदललाई धेरै सकस पर्दै आएको थियो। विष्टले प्रतिनिधिसभा विघटन र अदालतमा परेको मुद्दाको विषयमा पनि समाधान खोज्न धेरै हिसाबले नजिक पुगेको दाबी गरे। सबै समस्या समाधानका हिसावले नजिक पुगेका छौं, यसलाई भाषामा ढाल्न मात्रै बाँकी हो, उनले भने। दुई शीर्ष नेताको बैठकअघि कार्यदलमा २०७५ जेठ २ गतेको अवस्थामा पार्टी र जनसंगठनका सबै तहका कमिटीलाई पूर्ववत् अवस्थामा फर्काएर क्रियाशील बनाउन सहमति भएको थियो। उता सर्वोच्च अदालतले पनि कर्णाली प्रदेशका सांसदको पुनर्वाहलीको क्रममा पार्टीको संरचनालाई जेठ २ को अवस्था फर्काइसकेको छ। यो फैसलाले पनि कार्यदललाई सहमति नजिक पुर्याएको हो। विवाद देखिएका मुद्दामा समाधान नजिक पुगेको कार्यदल सदस्य बताउँछन्। कार्यदलको तीन दिनको प्रयासले छोटो अवधिमा समस्या समाधान गर्दै पार्टीलाई एकताबद्ध बनाउन र सार्थक परिणाम प्राप्त गर्न सकिन्छ भन्ने विश्वास आर्जन भएको विष्टले बताए। उनले अविश्वासको खाडल पनि कम भएको दाबी गरे। संस्थापन पक्षका कार्यदल संयोजक सुवास नेम्बाङले पनि छलफल सकारात्मक ढंगले अघि बढेको बताए। उनले पार्टी एकताका लागि विभिन्न तहमा भएका प्रयासबारे अध्यक्ष केपी शर्मा ओली र वरिष्ठ नेता माधवकुमार नेपालसँग परामर्श गरेर कार्यदल टुंगोमा पुग्ने बताए। अहिले जे जति तयारीहरू भएका छन् त्यसलाई अझ परिष्कृत गर्न थप गृहकार्य आवश्यक छ भन्नेमा हामी पुग्यौं, नेम्बाङले भने, तयारीको सिलसिलामा अध्यक्ष केपी ओली र अर्का वरिष्ठ नेता माधवकुमार नेपाललगायत सबैसँग कुरा गर्दै उहाँहरूको समेत फिडब्याक लिएर टुंगोमा पुग्ने प्रयास गरेका छौं। दुवै पक्षलाई विन विन हुने गरी भाषा मिलाएर टुंगोमा पुर्याउने तयारी भइरहेको उनले बताए। माधव नेपाल पक्षका कार्यदल सदस्य सुरेन्द्र पाण्डेले विवाद टुङ्गिन धेरै दिन नलाग्ने बताए। उनले सर्वोच्च अदालतको फैसला आउनु अघि नै टुंगो लागि सक्ने बताए। असार २८ मा सर्वोच्चले प्रतिनिधिसभा विघटनसम्बन्धी फैसला गर्नेछ। पाण्डेका अनुसार पार्टीका सबै संरचना नवांै महाधिवेशनकै अवस्थामा फर्किने विषयमा सहमति भइरहेको छ। माधव नेपाल पक्ष २३ निवर्तमान सांसदले विपक्षी दलका नेता एवं नेपाली कांग्रेसका सभापति शेरबहादुर देउवालाई प्रधानमन्त्री बनाउन गरेको हस्ताक्षरको बहस नै सकिएकाले औचित्य नहुने हुँदा फैसलापछि एकजुट भएर अगाडि बढ्नुको विकल्प नरहेकामा दुवै पक्ष सकारात्मक देखिन्छन्। संस्थापन पक्षले हस्ताक्षर फिर्ता गर्नुपर्ने र माधव पक्षले विघटन गतल हो भन्नुपर्ने अडान राख्दै आएका थिए। स्थायी समिति सदस्य पाण्डेले हस्ताक्षर फिर्ताको विषय गौण भएको भन्दै फैसलापछि एकजुट भएर जाने बताए। संस्थापन पक्षका नेता पार्टी प्रवक्ता एवं कार्यदलका सदस्य प्रदीपकुमार ज्ञवालीले बिहीबार नै टुंगोमा पुग्ने विश्वास व्यक्त गरे। अहिले दुवैतर्फ नेताहरूसँग उहाँहरूका कुरा, भावना बुझ्ने काम पनि भइरहेको छ, अहिलेसम्मका छलफल सकारात्मक भएको हुँदा बिहीबारसम्म टुंग्याउने गरी लाग्छौं, ज्ञवालीले भने। असार २० गते पार्टी अध्यक्ष केपी शर्मा ओली र उपाध्यक्ष भीम रावलबीच वार्तापछि बिउँतिएको कार्यदलले निरन्तर एकताका लागि गृह कार्य गरिरहेको छ। कार्यदल बिउँतिनु अघि पनि दोस्रो तहका नेताहरू पार्टी एकतामा लागि निरन्तर क्रियाशील रहँदै आएका थिए। उनीहरूबीच भएको सहमतिलाई मुहूर्तरूप दिने काम भइरहेको छ।"
कोरोना संक्रमणबाट वडा सदस्यको मृत्यु,दैलेख : कोरोना भाइरस (कोभिड१९) को संक्रमणका कारण निर्वाचित वडा सदस्यको मृत्यु भएको छ । जिल्लाको डुङ्गेश्वर गाउँपालिका२ लाँकुरीका वडासदस्य तेजबहादुर थापाको मृत्यु भएको हो । उनको बाँकेको कोहलपुरस्थित घरमै बिहीवार विहान निधन भएको डुङ्गेश्वर गाउँपालिका२ का वडाध्यक्ष राजुकुमार खत्रीले जानकारी दिए । वडाध्यक्ष खत्रीका अनुसार त्यसअघि उनको नेपालगंजस्थित भेरी अस्पतालमा उपचार गरिएको थियो । भेरी अस्पतालमा पनि उपचार सम्भव नभएपछि घर ल्याइएको थियो । वडासदस्य थापाको निधनप्रति दुःख व्यक्त गर्दै बिहीबार एक दिन वडा कार्यालय बन्द गरिएको वडाध्यक्ष खत्रीले जानकारी दिए । स्वास्थ्य सेवा कार्यालय दैलेखका निमित्त स्वास्थ्य सेवा व्यवस्थापक थीरप्रसाद रेग्मीका अनुसार उनलाई असार १२ गते कोरोना संक्रमण पुष्टि भएको थियो । रेग्मीका अनुसार कोरोना संक्रमण पुष्टि भएपछि दैलेख अस्पतालको आइसोलेसन वार्डमा उपचाररत थापाको स्वास्थ्यमा सुधार नआएपछि रिफर गरिएको थियो । वडासदस्य थापाको निधनप्रति डुङ्गेश्वर गाउँपालिकाका अध्यक्ष नगेन्द्रबहादुर मल्लले दुःख व्यक्त गरेका छन् । गाउँपालिकाले एक कुसल राजनीतिककर्मी गुमाएको अध्यक्ष मल्लले प्रतिक्रिया दिए । अध्यक्ष मल्लले डुङ्गेश्वर गाउँपालिकाको विकास निर्माणमा वडासदस्य थापाको विशेष योगदान रहेको उल्लेख गरे । नेकपा एमाले दैलेखका अध्यक्ष रविन्द्रराज शर्माले थापाको निधनले सिंगो दैलेख जिल्लाको कम्युनिस्ट आन्दोलनमा अपुरणीय क्षति पुगेको प्रतिक्रिया दिएका छन् । साविकको लाँकुरी गाउँ विकास समिति५ उम गाउँमा (हाल डुङ्गेश्वर गाउँपालिका२) मा जन्मिएका थापा पूर्व लेखा अधिकृत हुन् । ६१ वर्षीया थापा जिल्ला सहकारी संघका अध्यक्ष तथा नेकपा एमाले दैलेखको लेखा आयोगका संयोजक हुन् ।
हाइटीका राष्ट्रपतिको हत्या,मेक्सिको सिटी : अपरिचित बन्दुकधारीले गोली हानी हाइटीका राष्ट्रपति जोभेनेल मोइजको हत्या गरेको छ । राजधानी पोर्टओप्रिन्सस्थित निजी निवासमा भएको घटनामा मोइजकी श्रीमती घाइते भएको जनाइएको छ । अन्तरिम प्रधानमन्त्री क्लाउड जोसेफले बुधबार विज्ञप्तिमार्फत राष्ट्रपति मोइजको हत्या भएको पुष्टि गरेका छन् । मोइजले सन् २०१८ मा हुने व्यवस्थापिका निर्वाचन ढिलाइ भएपछि राष्ट्रपतिको विशेषाधिकार प्रयोग गर्दै विभिन्न निर्देशनमार्फत सबैभन्दा गरिब अफ्रिकी मुलुक हाइटीमा शासन गर्दै आएका थिए । उनको कार्यकाल सकिनै लाग्दा विवादहरू चुलिँदै गएका थिए । यसमा उनलाई पनि दोषी मानिँदै आएको थियो । अप्रिलमा हुनुपर्ने गरी तोकिएको हाइटीको संवैधानिक जनमत संग्रह कोभिड१९ महामारीका कारण स्थगित छ । राष्ट्रिय निर्वाचन आयोगले जनमत संग्रहलाई सेप्टेम्बर २६ मा गर्ने घोषणा यसै वर्षको जुन २६ मा गरेको थियो ।  सिन्ह्वाबीबीसी
'अकविता' कविता सङ्ग्रहको डिजिटल विमोचन,"काठमाडौं : नेपाली राजनीति विशेषज्ञ, सर्जकलेखक, तथा ईलाम कलेजका संस्थापक प्राचार्य श्री डा खगेन्द्र नाथ शर्माद्वारा रचिएका ३३ वटा कविता समावेश गरिएको कविता सङ्ग्रह 'अकविता'को डिजिटल विमोचन यही २० असार २०७८ का दिन सम्पन्न गरियो । सम्भवतः नेपालमा नै पहिलो पटक आयोजना गरिएको कविता सङ्ग्रहको डिजिटल विमोचन एरो एड इ प्रा लि ले जुम तथा क्लबहाउसबाट सम्पन्न गरेको थियो । एरो एडका प्रबन्ध निर्देशक विजय अधिकारीको संयोजकत्व तथा उद्घोषणमा आयोजित कार्यक्रममा कविता क्षेत्रका विशेष अतिथिहरू तथा डा शर्माका परिवारका सदस्यहरू जुम र क्लबहाउसबाट डिजिटल विमोचनमा सरिक थिए । कवि केदार शर्मा, कवि राजेन्द्र शलभ, कवि विश्वविमोहन श्रेष्ठका साथै कविताको क्षेत्रमा निरन्तर कलम चलाइरहने धरणी गौतम तथा पुरुषोत्तम सिग्देलले कवि डा। खगेन्द्र नाथ शर्मालाई बधाई ज्ञापन गर्दै पुस्तकको भौतिक तथा डिजिटल कपि विमोचन गरेका थिए । कवि शर्माले ८२ वर्षको उमेरपश्चात् सिर्जना गरेका कविताहरू मनोहरा साहित्य समाजद्वारा निरन्तर आयोजित कार्यक्रममा वाचन भइसकेका हुन् । ४ वर्षको अन्तरालमा रचिएका कविताहरूको सङ्ग्रह नै 'अकविता' नामले हाल पुस्तक तथा डिजिटल कपिमा उपलब्ध छन् । एरो एडकै कार्यसम्पादनमा पुस्तकको सम्पादन, डिजाइन, तथा कलासज्जाको काम सम्पन्न भएको हो । डा शर्माकाअनुसार, परिवार तथा सर्जकहरूको निरन्तर प्रोत्साहन तथा उक्साइबाट उनले यो कविता सङ्ग्रह प्रकाशन गर्ने जमर्को गरेका हुन् । उनले भने, 'यसको प्रकाशनमा संलग्न मेरा छोरा किशोर शर्मा तथा एरो एडका सम्पूर्ण सदस्यहरूलाई म कृतज्ञता ज्ञापन गर्दछु।' कवि डा शर्माको कृति 'अकविता'को भौतिक कपि एरो एडमा उपलब्ध छ ।"
महिला एसियन कप फुटबल : साउन ३ गतेदेखि बन्द प्रशिक्षण,"काठमाडौं : अखिल नेपाल फुटबल संघ (एन्फा) ले बुधबार एएफसी महिला एसियन कप फुटबलको छनोटका लागि ४५ खेलाडीलाई बन्द प्रशिक्षणमा बोलाएको छ । राष्ट्रिय महिला टोलीका मुख्य प्रशिक्षक ग्यारी फिलिप्सले प्रारम्भिक चरणमा ४५ खेलाडीलाई प्रशिक्षणका लागि बोलाएका हुन् । एन्फाले साउन ३ गतेबाट बन्द प्रशिक्षण सुरु हुने जनाएको छ । फिलिप्सले पहिलो पटक महिला टोलीको प्रशिक्षण सम्हाल्दै छन् । एन्फाले गत फागुनमा फिलिप्सलाई महिला टोलीको मुख्य प्रशिक्षक नियुक्त गरेको थियो । एएफसी एसियन कप छनोट र साफ च्याम्पियनसिपसम्मका लागि एन्फाले फिलिप्सलाई मुख्य प्रशिक्षकमा नियुक्त गरेको हो । अस्ट्रेलियन प्रशिक्षक फिलिप्सले यसअघि प्राविधिक निर्देशकका रुपमा काम गरेका थिए । एएफसीले सार्वजनिक गरेको समूह विभाजनमा नेपाल समूह एफमा परेको छ । यो समूहमा नेपाल, हङकङ र फिलिपिन्स छन् । छनोट चरणको खेल आगामी सेप्टेम्बर १३ देखि २५ सम्म हुनेछ । छनोटमा २८ टोलीलाई आठ समूहमा विभाजन गरिएको छ । हरेक समूहका विजेता एसियन कपका लागि छनोट हुनेछन् । एसियाली फुटबल महासंघ (एएफसी) ले एसियन कपको छनोट चरणको समूह विभाजन गरेपछि प्रशिक्षक फिलिप्सले ऐतिहासिक उपलब्धि हासिल गर्न नेपाली टोली उत्साहित रहेको बताउँदै आएका छन् । नेपालको समूहमा रहेका फिलिपिन्स र हङकङ फिफा वरीयतामा माथिल्लो स्तरका टोली हुन् । फिफाको पछिल्लो वरीयतामा नेपाल एक सयौं स्थानमा छ । फिलिपिन्स ६८ र हङकङ ७६औं स्थानमा छन् ।"
कठिन मोडमा एमाले,"एमालेभित्रको यो गुटगत लडाईंले एमाले सग्लो रहने कि नरहने भन्ने गम्भीर प्रश्न खडा भएको छ। नेकपा एमाले र नेकपा माओवादी केन्द्रबीच एकता भई निर्माण भएको नेकपा नेपाली कम्युनिष्ट आन्दोलनको मूलप्रवाहको रूपमा अगाडि बढाउने र नेपाली धरतीमा करिब ५०वर्ष निरन्तर शासन गर्ने नेकपाका शीर्ष नेताहरूले उद्घोष गरेका थिए। जुन तीन वर्ष नपुग्दै असफल हुन पुग्यो। सर्वोच्च अदालतले गरेको नेकपाको विघटनले नेकपाका नेताकार्यकर्तामाव्यापक निराशा पैदा गर्यो। केन्द्रमा करिब दुईतिहाईको एकल सरकार र ६वटा प्रदेशमा सरकार सञ्चालन गरेको नेकपाको विघटनसँगै अहिले नेपाली राजनीति अस्थिरताको दिशातिर उन्मुख हुँदैछ। अस्थिर अवस्था आउनुका पछाडि एकताको आधार कमजोर रहेकोे भन्दै विशेष गरेर सत्ता स्वार्थसँग जोडेर व्याख्या गर्नेहरू छन्। तिनले नेकपाको एकतालाई अध्यक्ष केपी ओलीले माओवादीलाई साथ लिएर दुईतिहाईको बलियो जनमतसहित पाँच वर्ष शासन गर्ने चाहन्थे भने। अर्का अध्यक्ष पुष्पकमल दाहाल आफ्नो पार्टीको गिरेको साख बचाउने र एकीकृत विशाल पार्टीको अध्यक्ष भई सधैं सत्ता र शक्तिको केन्द्रमा बस्ने अभिलाषा राख्दथे। जसकारण दाहालओलीबीच भिन्न स्वार्थका बीच पार्टी एकता भएको भनी आलोचना हुने गरेको छ।झट्ट हेर्दा यो आलोचना ठिकैजस्तो लाग्छ। तर नेकपाले स्थापना कालदेखि भन्दै आएको नयाँ जनवादी क्रान्ति आधारभूत रूपमा सम्पन्न भइसकेको थियो। समाजवादी क्रान्तिको आधार तयार गर्ने भन्नेमा दुवै पार्टी एकमत भइरहेको अवस्थामा पार्टी एकता गरेर अगाडि बढ्ने निर्णय सही थियो। जुन निर्वाचनको परिणामले पनि पुष्टि गरीसकेको थियो। समयक्रमसँगै शक्ति संघर्षको केन्द्र बनेको नेकपा गुटहरूको महासंघ बन्न पुग्यो। गुटबीचको पदीय लडाई सडकमा पुगेको बेला अदालतले नेकपालाई नै विघटनगरिदियो। विघटनसँगै पूर्वएमाले र माओवादी केन्द्र पुरानै अवस्थामा फर्किए। यससँगै एमालेमा पुराना स्थायी गुटहरूले टाउको उठाउन थाले। सिद्धान्त र विचारहीन एमालेभित्रको एउटा गुट दाहाल र कांग्रेससभापति शेरबहादुर देउवासँग मिलेर पार्टी एमालेअध्यक्ष ओलीलाई सरकार र पार्टीबाट अपदस्त गर्ने रणनीतिका साथ मैदानमा निस्केको छ। एमालेभित्रको यो गुटगत लडाईंले एमाले सग्लो रहने कि नरहने भन्ने गम्भीर प्रश्न खडा भएको छ। माधव नेपालको अनिच्छा नेकपा एमालेमा अहिलेको विवादलाई समाधान गरेर एमालेलाई सग्लो बनाई अगाडि बढाउने कुरामा माधव नेपाल समूहको तीव्र अनिच्छा देखिन्छ।यद्यपि त्यस समूहभित्रका केही युवानेता पार्टी विभाजन गर्नु हँुदैन, नेतृत्वसँग केही कुरामासम्झौता गरेर भए पनि पार्टी एकतालाई बनाउनुपर्छ भनी अध्यक्ष ओलीसहितका नेतासँग सम्वाद गरीरहेका छन्। यो सम्वादलाई सार्थक तुल्याउननेपाल र भीम रावलहरूले इच्छा देखाएको पाइँदैन। एमालेभित्र जुन प्रकारको गुटबन्दी र अराजकता देखिएको छ,त्यसको नेतृत्वनेपालजस्तो शीर्षनेताबाट हुनु दुःखद् पक्ष हो। लामो समयसम्म नेकपा एमालेको नेतृत्व गरेका र मुलुकको प्रधानमन्त्री भइसकेका नेताबाट पार्टीभित्रको अन्तरसंघर्षलाई पार्टीको विधि र प्रक्रियाबाट हल गर्नुपर्ने हो। तर दुस्मनीपूर्ण ढंगबाट हल गर्न खोज्नु वा अन्तरसंघर्षको नाममा पार्टी नेतृत्वसँग बदला लिने र नेतृत्वलाई देखाउने काम उचित होइन। अझ पार्टी विभाजन गर्नसडक र अदालत तथा विरोधी शक्तिसँगको गठबन्धन गर्न तयार भए। जसले नेपाल समूह एकताका लागि तयार छैन भन्ने कुरा पुष्टि हुन्छ। एमालेको नवौं महाधिवेशनमाओलीसँग अध्यक्षमा पराजित भएपछि नेपालले हारलाई आत्मैदेखि स्वीकार गर्न सकेनन्। उनीपार्टीभित्र समानान्तरगुटको रूपमा सञ्चालन गरी नेतृत्वलाई कमजोर बनाउने खेलमा छन्।पार्टीभित्र मुखले गुटबन्दीको विरोध गदै विधिर प्रक्रियाका कुरा गरेर उनी नथाक्ने जस्तो देखिएका छन्। पार्टीभित्र देशभर समानान्तर संगठन सञ्चालन गर्ने र पार्टी बाहिरका विरोधीशक्तिसँग सरकार र पार्टीविरोधी मोर्चा बनाई आन्दोलन गर्ने नीतिका साथ अगाडि बढेका नेपालका गतिविधिले एमालेको आन्तरिक जीवन संकटपूर्णहुँदैछ। एमाले विभाजन औपचारिक रूपमा घोषणा हुन मात्र बाँकी देखिन्छ तर पछिल्ला दिनमा जोडिने सम्भावना पनि देखिएको छ।माओवादी र एमालेको एकतापछि पार्टीभित्रशक्तिशाली बन्दै गएका अध्यक्ष ओली अवस्थालाईनेपालले पचाउन सकेका छैनन्। सबैसँग सल्लाह लिने र गम्भीर भएर सोच्ने अन्तिममा आफ्नै विवेकले निर्णय लिने केपी ओलीको पहिचान हो। त्यो निर्णयमा चट्टानी अडान राख्दै बोलेको र गरेको निर्णयलाई जस्तै चुनौती आए पनि लागूगरी छाड्ने हक्की र इमान्दार नेताको रूपमा ओलीको पहिचान बनेको छ। समयक्रममा दाहाल र केपी ओलीबीचसिर्जना भएको अन्तरविरोधमा खेल्दै नेता नेपाल दाहाल नजिक भएर ओलीविरोधी मोर्चा कस्न थाले। यो मोर्चामा वामदेव गौतमलाई समेत सहभागी बनाएर पार्टी अध्यक्ष ओलीविरुद्ध १९ बुँदे आरोप पत्र पार्टीको स्थायी कमिटीको बैठकमा दाहालमार्फत पेश गर्न सफल भए। यो आरोप पत्र अन्ततः पार्टी विभाजनको आधार बन्न पुग्यो। पार्टीभित्रको अन्तरसंघर्षको उत्कर्ष १९ बँुदे आरोप पत्र थियो। पत्रले पार्टीभित्रका गुटहरूलाई स्पष्ट रूपमा दुई समूहमा विभाजनगरिदियो। दाहाल र नेपालसमूह अन्ततः पार्टी नेतृत्व र सरकार कब्जा गर्ने रणनीतिका साथ सडकमा निष्कृय छ। सडकबाटै अध्यक्ष ओलीलाई पार्टीको साधारण सदस्यसमेत नरहने गरीकारबाही गर्दै अध्यक्षमा माधव नेपाललाई मनोनित गरे। संसदीय दलको नेतामा दाहाललाई बनाएको घोषणा पनि गरे। कुनै हालतमापार्टी कब्जा गर्ने नेपालदाहालसमूहको रणनीतिलाई नेकपा पार्टी नै नरहने गरी भएको अदालतको फैसलाले असफल बनाइदिएको थियो। यो असफलतासँगै पार्टी र सरकारबाट अध्यक्षलाई अपदस्त गर्नेनेपालसमूहको योजना फेरिएको छ। यतिबेला नेपालप्रतिपक्ष दलको नेतालाई प्रधानमन्त्री बनाउनअदालतको कानुनी लडाइँसहित ओलीविरोधी मोर्चाका कमान्डर भएका छन्। त्यसोत नेपाल समूहले आफ्नै प्रधानमन्त्रीलाई विश्वास मत नदिने र राष्ट्रिय सभाको निर्वाचनमा आफ्नै पार्टीका उम्मेदारविरुद्ध मतदान गर्नेजस्ता पार्टीविरोधी हर्कतले नेपाल समूह पार्टी एकताका लागि इमान्दार छैन भन्ने कुरा प्रष्ट हुन्छ। अध्यक्ष ओलीको चाहना समकालीन नेपाली राजनीतिमा स्पष्ट मिसन र भिजन भएका नेतामा केपी ओली अग्रभागमा देखिन्छ। आफ्नो शक्ति क्षमता हैसियत र गन्तव्यप्रति स्पष्ट प्रम ओली आफैंमा आत्मविश्वास भएका नेताका रूपमा स्थापित छन्। सबैसँग सल्लाह लिने र गम्भीर भएर सोच्ने अन्तिममा आफ्नै विवेकले निर्णय लिने ओलीको पहिचान हो। त्यो निर्णयमा चट्टानी अडान राख्दै बोलेको र गरेको निर्णयलाई जस्तै चुनौती आए पनि लागूगरी छाड्ने हक्की र इमान्दार नेताको रूपमा ओलीको पहिचान बनेको छ। विरोधीहरूले प्रम ओलीको यो शैलीलाई समस्याको कारक तत्वको रूपमा आलोचना गरेकोपाइन्छ।विरोधीहरूका यस्ता आलोचनामा सत्यता देखिँदैन। ओलीको निर्णय र अडानकै कारण विरोधीशक्तिहरू केन्द्रिय राजनीतिमा भूमिकाविहीनअवस्थामा पुग्न बाध्य भएका छन्। इतिहास निर्माणका लागि राजनेताले कैयौं निर्णयगर्दा भविष्य दाउमा लगाएको पाइन्छ। केपी ओलीको यस्तै निर्णयमध्येको एक निर्णय थियो,दुई भिन्न विचार र कार्यदिशा भएका एमाले र माओवादीलाई मिलाएर नेकपा बनाउने। देश र जनताका लागि नेपालको बाम जनमतलाई एक ठाउँमा केन्द्रित गरी राजनीतिक स्थायित्वसहित मुलुकलाई समृद्धिको बाटोमा अगाडि बढाउनप्रमओलीले भूमिका खेलेका छन्। एमालेभन्दा कमजोर माओवादीलाई आफ्नै पार्टीको हैसियतसरह ४० प्रतिशत हिस्सा दिएर तत्कालका लागि बहुदलीय जनवादलाई थातीपनि उनले राखे। यसको अन्तरवस्तु सहितको जनताको जनवादलाई पार्टीको कार्यक्रम बनाई एकता गरेर अगाडि बढ्नेनिर्णय आफैंमा साहसिक थियो। ओलीको यो निर्णयलाई जनताले निर्वाचनमार्फत सजिलै अनुमोदन गरेका थिए। यही निर्णयका कारण इतिहासमै पहिलोपटक कम्युनिष्ट पार्टीलेओलीको नेतृत्वमा दुईतिहाई नजिकको सरकार बनाउन सफल भयो।विरोधीहरूका सम्पूर्ण हत्कडा नितेज बनाउँदै मिसनमा दृढताका साथओली अगाडि बढेको देखिन्छ।माओवादीसँगको एकता गर्दा एमालेभित्रको माधवसमूह त्यति बेला नै झस्केको थियो। देशीविदेशी प्रतिक्रियावादीहरू यो एकतालाई भंग गर्न चाहन्थे। ओली यो एकतालाई बचाएर पाँच वर्ष सरकारलाई निरन्तरता दिन चाहान्थे। तर दुःखको कुरा सरकार गठनको भोलिपल्टैबाट ओली र सरकारविरुद्ध षडयन्त्र सुरु हुन थाल्यो।दुई वर्ष पुग्नासाथ पार्टीका नेताहरूको अगुवाईमा सरकारविरुद्ध अविश्वासको प्रस्ताव दर्ता गरी नेतृत्वलाई बिस्थापित गर्ने कार्यको सुरुआत भयो। निर्वाचनमार्फत ताजा जनादेश लिए जनताको निर्णयअनुसार शासन सञ्चालन होस्भन्ने ओलीको चाहनालाई विपक्षीहरूको योजनामा अदालतले असफल पारिदियो। दाहालको फुटाउ नीति नेकपाभित्रको विवाद शत्रुतापूर्ण बनाउनमा दाहालभूमिका महत्वपूर्ण रहन गयो। जनयुद्ध हुँदै शान्ति प्रक्रियामा आई संविधानसभाको पहिलो निर्वाचनमा सबैभन्दा ठूलो दलको नेता भएका दाहाल दोस्रो संविधानसभामा आइपुग्दा कमजोर भूमिका देखिए।जनयुद्धका सारथीवैद्य,भट्टराई,थापा, विप्लप, मातृका, मणि, किराँतीलगायतका नेताले छोडेर आफ्नो बाटो लागे। त्यसपछि दाहाल मात्र होइन,माओवादी आन्दोलन नै तितरबितरको अवस्थामा पुग्यो। विभिन्नसमूहमा विभाजित माओवादी आन्दोलनलाई दाहाल एक्लैले जादुमय ढंगबाट पूर्णगठन हुन सक्ने अवस्था थिएन। राजनीतिकका चतुर खेलाडी दाहालले यो अवस्थालाई बुझेर नेकपा एमालेसँग चुनावी गठबन्धन गरी पार्टी एकतासम्म गर्ने निर्णयमा पुगे। दाहालको यो निर्णय दाहाललाई सधैं सत्ता र शक्तिको केन्द्रमा रहिरहने बाटो खोलेको थियो। एमाले अध्यक्ष ओली दाहालको यो निर्णयलाई स्वीकार गर्दै केपी ओली पनि पार्टी एकताका लागि तयार भए। ४० वर्षदेखि नेतृत्व गर्दै आएका दाहाल एमालेसँगको एकतापछि दोस्रो वरियताक्रममा रहनमञ्जुर भए पनि उनले आत्मैदेखि स्वीकार गर्ने सकेका थिएन्।ओलीसँगको सत्ताका लागि गरिएका गोप्य सम्झौताहरू लागू भएन भन्दै दाहालले छोटो समयमै नेकपाभित्र नेपाललाई साथमा लिँदै पार्टीभित्र बबन्डर सुरुआत गर्ने थाले। पार्टी अध्यक्ष र सरकारबाट ओलीलाई विस्थापित गरीनेपाल र उनले पार्टी र सरकारको नेतृत्व गर्ने योजनाका साथ झलनाथ र वामदेवलाई समेत साथमा लिन सफल भए।जसकारण एमालेविभाजनको संघारमा उभिन पुग्यो। यसका बावजुत ओलीको नेतृत्वमा नेपालको कम्युनिष्ट आन्दोलनलाई एकीकृत गर्ने अभियान जारी छ।"
बजारमा मुखुण्डो,"अब छोड्नुस् राजनीति साजनीति ! भाषण गर्न छाड्नुस् ! वक्तव्य निकाल्न छाड्नुस् ! सभासम्मेलनमा भाग लिन छाड्नुस् ! उद्घाटन शिविरमा रिवन काट्न छाड्नुस् ! पुलभवन आदि इत्यादिको शिलान्यास गर्न छाड्नुस् ! चुनावसुनावको तैयारी पनि छोड्नुस् !के छ र जाबो त्यो राजनीतिमा ! धत्, कति बोल्नुहुन्छ भूठ ?छिः कति छोप्नुहुन्छ लाज ? साँच्चै केही पनि बाँकी छैन राजनीतिमा, छ भने केवल बेइज्जती बाँकी छ, अनैतिकता बाँकी छ। अब राजनीतिबाट हुने वाला केही छैन।उपलब्धिशून्य यस्तो राजनीति गरेर समय किन खेर फाल्नुहुन्छ महाशय ? बरु एउटा राम्रो विकल्प बताउँछु। यो राजनीति छाडिहाल्नुस् ! छोडेर अब अर्को पेशा अँगाल्नुस् ! सोध्नुहोला, राजनीतिभन्दा राम्रो अर्को पेशा के हुन सक्छ ? हुन सक्छ महाशय। हुन सक्छ मात्रै होइन, पक्कै छ नै। बडो मजाकोछ अर्को पेशा। लगाउनुस्तनागरिक अगुवाको मुखुण्डो ! बस्, यस्ता मूला राजनीति के राजनीति ! तपाईं आफंैलाई महसुस हुनेछ, ओहो ! यस्तो पो त पेशा ! राजनीति भन्ने शब्दलाई त पल्लो भित्ता पुर्याइदिन्छ यसले। नागरिकअगुवाको मुखुण्डो लगाइसकेपछि तपाईंलाई बडो आनन्द आउँछ। जानुस्, बालुवाटार, सिंहदरबार परिसरमा वा माइतीघर मण्डलामा ! सरकारविरोधी दुई शब्द विद्रोह बोल्नुस् ! अझ आकर्षणका लागि कविता नै पढिदिनोस् ! अथवा केही बोलिराख्नै पर्दैन। उभिएरै, बाटो हिँड्ने नागरिकका आँखा पर्ने गरी, हैन त्यो कम भो, मिडियालाई जम्मा गरेर आकर्षण शैलीका प्लेकार्ड प्रदर्शन गरिदिनुस् त ! बस्, काम तमाम। नागरिक अगुवा न ठहरिनुभो !सिधै नागरिकको हकहितका लागि अघि लागेको पुष्टि भइहाल्छ तत्कालै। कतै नाम लेखाएर दर्ता गरिरहन पनि परेन। कुनै पार्टीको चवन्नी सदस्य बन्नु पनि परेन। कति सजिलो ! न त कुनै बटुवाले विरोध गर्ला भन्नु छ, न कुनै भोकाले तपाईंको भाग खोस्न आउला भन्नु छ। बडो आनन्द, बडो निस्फिक्री ! नागरिक अगुवा भइसकेपछि,देख्नेहरूका आँखामा अति राष्ट्रवादी। नागरिक अगुवाको मुखुण्डो लगाइसकेपछि तपाईंलाई बडो आनन्द आउँछ। जानुस्, बालुवाटार, सिंहदरबार परिसरमा वा माइतीघर मण्डलामा ! सरकारविरोधी दुई शब्द विद्रोह बोल्नुस् ! मजा त त्यसबेला हुन्छ, जब प्रहरीको घेराबन्दीमा तपाईं तथाकथित पक्राउ पर्नुहुन्छ र टेलिभिजनका पर्दाहरूमा देखाइनुहुन्छ। आहा ! त्यसपछि त, तपाईंजस्ता नागरिक अगुवालाई पक्राउ गरेको विरोधमा कथित मानवअधिकारको वक्तव्य, सरकारलाई चेतावनीको ओइरो ! र, लगत्तै हिरासतबाट पूलमालासहित मुक्त हुनुहुनेछतपाईं। त्यसबेला,नागरिकको नाममा लगाउनुभएको अगुवाको मुखुण्डो सुमसुम्याएर मनमनै मज्जाले मुस्कुराउनु हुनेछ।कथंकदाचित् राजनीति छाडेर तपाईंलाई यस प्रकारको नागरिक अगुवा हुन मन लागेनभने पनिठीकै छ, केही समस्या छैन, त्यस्तो अवस्थामा म अर्को पनि विकल्प बताउन सक्छु तपाईंलाई। बीचमै एउटा सूचना ! यहाँ मैले केवल राजनीति गर्नेहरूलाई मात्रै सम्बोधन गरेको बुझिने हुँदा अन्य किसिमका पेशाकर्मीहरूका लागि मेरा यी भनाइहरूको कुनै अर्थ नलाग्न सक्छ। तर कुरो त्यसो होइन, यहाँ मैले भनेको राजनीति केवल राज्य चलाउने सत्तापक्ष र प्रतिपक्षको राजनीति मात्रै होइन, समाजका हरेक क्षेत्रमा चल्ने राजनीति हो। सोचविचार गरेर हेर्नुस् त ! राजनीति केवल राजनीतिमा मात्रै छैन। सर्वत्र छ। कहाँ छैन राजनीति ? धर्ममा छैन कि संस्कृतिमा छैन ? कार्यालयमा छैन कि भट्टीमा छैन ? विद्यालयमा छैन कि अस्पतालमा छैन ? खोलामा छैन कि जंगलमा छैन ? यस आधारमा सम्पूर्ण पेशाकर्मीलाई आह्वान गर्छु अखबारमा साहित्य लेख्ने वा रिपोर्टिङ गर्ने कलम छोडौं, स्कूलकलेजमा पढाउने किताब छोडौं, कालो कोट छोडौं, बिरामी जाँच्ने मेशनरी छोडौं, हँसिया छोडौं। कोदालो छोडौं। हलो छोडौं। ट्याक्टर छोडौं। छोडौं, सम्पूर्ण किसानी छोडौं र लागौं अर्को पेशातर्फ ! हो, ठीक बुझ्नुभो, सबै छाडेर यो विकल्प समाउनुस्, बन्नुस् अभियन्ता ! सामाजिक अभियन्ता ! सामाजिक अभियन्ताको पगरी गुँथेर सबैभन्दा पहिलो काम, दुई हात जोड्दै देशविदेशमा खबर गर्नुस् कोरोनाले खत्तम नै गर्यो। लौ न, यसो सहयोगको चाँजोपाँजो मिलाइदिनुस् ! अथवा भन्नुस् बाढीपैह्रोले सर्वनाश गर्यो। पीडितहरूका लागि व्यवस्था मिलाइदिनु पर्यो। मतलब, डलरसलररूपि आर्थिक सहयोग जुटाउनुस् ! बस्, आएको बात छैन, जति आउँछ आइरहन्छ। हिसाब कसैलाई बुझाउनु पर्दैन। सरकारलाई ट्याक्सस्याक्स बुझाइरहनु पर्दैन, बडो सुविधामुखी पेशा! दुईचार बोरा चामल किन्नुस्, केही धार्नी आलु किन्नुस्, नुनतेलका पाकेटहरू किन्नुस्र आवश्यक लागेका चाउचाउ, बिस्कुट, जुसलगायतकासामानहरू पनि किन्नुस् ! अनि किन्नुस् विभिन्न रङका पारदर्शी प्लास्टिकका झोला। अब सबै थोक भाग लगाएर तिनै प्लास्टिकमा हाल्ने काम सुरु गर्नुस् ! त्यति गरेपछि सबै सामान आफ्नो प्राइभेट गाडीमा हाल्नुस् रबिहानको खाना खाइसकेरघरबाट चल्नुस् कुनै पीडितहरू भएकातर्प ! अँ, नबिर्सनुस् नि ! साथमा लैजानुस् एउटा पक्का फोटोग्राफर वा सम्भव भए कुनै मिडियालाई। जब राहत वितरण अभियानको ब्यानर टाँगिएको तपाईंका गाडी सरर अगाडि बढ्छ, रोक्ने सामर्थ कसको ? सिधै, पहिचान गरेर पीडितको घरदैलोटहरामा पुग्नुस्; सबभन्दा पहिले तिनलाई सुमसुम्याए जस्तो गर्नुस्, आँखाहरूमा पुछिदिए जस्तो गर्नुस् र ट्याक्क उभ्याउनुस् तिनलाई ! अब इशारा गर्नुस् अर्कोतर्फ! त्यताबाट राहतको एउटा प्याकेट तपाईंका हातमा आइपुग्छ, जुन प्याकेटमा केके छ, बाहिरबाटै छ्याङ्गै देखिएकै हुन्छ। अब राहतको त्यो प्याकेट निश्चित गरिएको पीडितको हातमा थमाइदिनुस् ! याद गर्नोस्, त्यतिञ्जेल फोटोग्राफरले त्यो दृश्य क्लिक गरिसकेको हुनुपर्छ। अझ, त्योभन्दा पनि महत्वपूर्ण कुरो, यी सबै क्रियाकलापकोछायांकन भइरहेको छ कि छैन; ख्याल राखिराख्नुस् ! यसरी दिनभर घुम्नुस्, गल्लीगल्ली पुग्नुस्। साँझ घर फर्कनुस्, थकितथकित खुइया सुस्केरा हाल्दै भित्तामा झुन्ड्याइएको ठूलो ऐनामा आफ्नोअनुहार हेर्नुस्र मुसुक्क मुस्कुराउनुस् ! अभियन्ताज्यू ! सोध्न नबिर्सनु होला, आफ्नो प्रतिविम्बकोत्यो मुस्कान पीडितहरूका लागि हौसला हो कि व्यंग्य ?"

शीर्षक,विवरण
निर्वाचन पद्धतिमा आधुनिकीकरण गरौं,"प्रतिनिधिसभा निर्वाचन २०७४ मा झन्डै साढे पाँच प्रतिशत मत बदर भयो। कुल खसेको मतको ५१७ प्रतिशत हो। प्रत्येक निर्वाचनमा ३ देखि ५ प्रतिशत मत बदर भएको निर्वाचन आयोगले जनाएको छ। परम्परागत कागजी मतपत्रका कारण ठूलो संख्यामा बदर हुने गरेको छ। गणनामा हप्तौं समय लाग्ने, ढुवानी तथा भण्डारण झन्झटिलो हुने गरेको छ। सुरक्षा चुनौती बढी हुन्छ। आयोगले विद्युतीय मतदानमा जोड दिँदै आएको छ तर विद्युतीय मतदान गराउँदा मेसिनलाई कसले प्रमाणीकरण गर्ने भन्ने बहाना झिकेर आयोग पन्छिन खोजेको छ। आगामी वैशाख ३० मा हुने स्थानीय तह चुनावमा विद्युतीय मतदान गर्नबाट आयोगपछि हटेको छ। २०६४ को संविधानसभा निर्वाचनमा काठमाडौं क्षेत्र नम्बर १ मा यसको प्रयोग गरिएको थियो। २०६५ र २०७१ का केही निर्वाचन र उपनिर्वाचनमा पनि प्रयोग भएको थियो। भारतले उपलब्ध गराएका ती मेसिन अहिले आयोग कार्यालयमा थन्किएका छन्। नेपालमा विद्युतीय मतदानको अभ्यास भइसकेको छ। त्यही नजिरका आधारमा आयोगले विद्युतीय मतदान गर्न सक्छ। कानुनी बाधा अड्चन भएमा स्थानीय निर्वाचन ऐन २०७३ ले विद्युतीय उपकरण प्रयोग गरेर मतदान गराउन सक्ने स्पष्ट व्यवस्था गरेको छ। यसैलाई आधार बनाएर काम गर्न सक्छ। सत्ता र शक्तिको बलमा बुथ कब्जा गर्ने, मतपत्र च्यात्ने र मतपेटिका साटेर मत परिणाम प्रभावित गरेको सुनिन्छ। निर्वाचन निष्पक्ष र विवादरहित हुनुपर्छ। नभए हरेक निर्वाचनमा यस्ता विवादको सामना गरिरहनुपर्छ। विद्युतीय मतदानका फाइदा नै फाइदा छन्। विद्युतीय मतदानबाट बदर मत शून्य हुन्छ। सदर र बदर मतको विवाद हुँदैन। यसअघिको अभ्यासमा कागजी मतपत्रमा मतदान गर्न १ मिनेट २० सेकेन्ड र विद्युतीय मतदान उपकरणबाट एक जनालाई औसत १७ सेकेन्ड समय लागेको थियो। त्यसैले विद्युतीय मतदानबाट मत गणना छिटो भएर तुरुन्तै नतिजा आउँछ। निर्वाचनमा प्रयोग गरिने जनशक्ति र लागत खर्च घट्छ। फरक क्षमता भएका व्यक्तिलाई सजिलो हुन्छ। मतपत्र र मतपेटिका कब्जा गरी एकै दल वा उम्मेदवारको पक्षमा मतदान गरेको आरोपबाट मुक्त हुनेछ। शिक्षित एवं निरक्षर सबै मतदाताले सजिलैसँग प्रयोग गर्न सक्छन्। सुरुमा मेसिनमा लगानी भए पनि दीर्घकालीन रूपमा निर्वाचन खर्च घट्छ। निर्वाचन परिणाम पनि विश्वसनीय हुन्छ। मतपत्र प्रकाशित गर्ने, स्ट्याम्प र स्वस्तिक चिह्न खरिद गर्ने, ढुवानी गर्ने झन्झट हट्ने र निर्वाचन खर्च चुनाव खर्च घट्छ। मतपत्रको सुरक्षा चुनौती पनि हट्छ। आवधिक निर्वाचन नै लोकतन्त्रको आधार हो। निर्वाचनले नै जनतन्त्रलाई मजबुत बनाउँछ। त्यसैले लोकतन्त्रमा निर्वाचनको अत्यन्तै महत्त्व हुन्छ। जुनसुकै निर्वाचन निष्पक्ष, मर्यादित, धाँधलीरहित र शान्तिपूर्ण रूपमा गराउन सक्नु नै निर्वाचन आयोगको काम, कर्तव्य, अधिकार र दायित्व हुन्छ। सत्ता र शक्तिको बलमा बुथ कब्जा गर्ने, मतपत्र च्यात्ने र मतपेटिका साटेर मत परिणाम प्रभावित गरेको सुनिन्छ। निर्वाचन निष्पक्ष र विवादरहित हुनुपर्छ। नभए हरेक निर्वाचनमा यस्ता विवादको सामना गरिरहनुपर्छ। निर्वाचनसम्बन्धी सधैंको विवाद अन्त्य गर्न र निर्वाचनको परिणाम विश्वसनीय बनाउन निर्वाचन पद्धतिमा आधुनिकीकरणको खाँचो हुन्छ। त्यसका लागि निर्वाचन आयोगले विद्युतीय मतदान प्रणालीमा जानु नै सबैभन्दा उत्तम हुन्छ। छिमेकी भारतलगायतका देशमा यही पद्धति अवलम्बन गरिएको छ। नेपालले पनि विद्युतीय मतदानमा जान अब ढिलाइ गर्नु हुँदैन।"
पेट्रोलियम पदार्थको मूल्यवृद्धि घटाउन सकिन्न : मन्त्री भुसाल,"परासी: ऊर्जा जलस्रोत तथा सिँचाई मन्त्री पम्फा भुसालले पेट्रोलियम पदार्थमा भइरहेको मूल्यवृद्धि घट्न नसक्ने बताएकी छन्। पश्चिम नवलपरासीको सुनवलस्थित सूर्यवस्तीमा निर्माण सम्पन्न भएको बुटवलबर्दघाट २२० केभी प्रसारणलाइन तथा २२०१३२ केभी न्यू बुटवल सव स्टेशनको उद्घाटन गर्न बिहीबार त्यहाँ पुगेकी मन्त्री भुसालले सो कुरा बताएकी हुन्। अन्तर्राष्ट्रियरुपमै पेट्रोलियम पदार्थको मूल्यवृद्धि भएकाले त्यसलाई घटाउनु भनेर भनि राख्ने विषय नभएको बताएइकी हुन्। मूल्यवृद्धि नकरात्मक परिघटना हो। यसले भान्सादेखि यातायातलगायत सबै क्षेत्रमा महँगी बढाएको छ। यसबाट जुध्न सबै क्षेत्रले विद्युतलाई नै विकल्पकका रुपमा लिन जरुरी छ, उनले भनिन्। अहिले पनि पेट्रोलडिजलमा ३२ र एलपी ग्यासमा ६ सय रुपैँया घाटा व्यहोर्नु परेको उनले सुनाइन्। मूल्यवृद्धि घटाउनुस भनेर भनि राख्ने विषय होइन। पेट्रोलियम पदार्थभन्दा विद्युत प्रयोगले ४० प्रतिशत भन्दाबढी मूल्य कम हुन्छ। त्यसैले महँगीको सुरक्षित उपाएको विकल्पक नै विद्युत हो, उनले भनिन्। विद्युतका ग्रीड नपुगेका ठाउँमा २ वर्षभित्र पुग्नेगरी काम अघि बढिरहेको उनले जानकारी दिइन्। विद्युतलाई व्यापारका रुपमा अघि बढाउन नेपालभारत अन्तरदेसीय विद्युत प्रसारणको काम पनि अघि बढीरहेको उनले बताइन्। यहाँ निर्माण भएको सव स्टेशनले कुश्मा सव स्टेशन, भरतपुर सव स्टेशन, बुटवल सव स्टेशन र बर्दघाट सव स्टेशनलाई जोडेको छ। यो सवस्टेशन कूल १ अर्ब ८ करोड रुपैँयामा निर्माण सम्पन्न गर्नेगरी सम्झौता गरे पनि १ अर्ब ५ करोड रुपैँयामा काम सम्पन्न भएको आयोजनाले जानकारी दिएको छ। सवस्टेशनको निर्माण कार्यको जिम्मेवारी भारतीय ठेकेदार कम्पनी श्री टाटा प्रोजेक्ट्स लि इन्डिया कम्पनीलाई दिइएको थियो। एसियाली विकास बैंकको सहुलियपूर्ण ऋण तथा नेपाल सरकार र नेपाल विद्युत प्राधिकरणको संयुक्त लगानीमा सवस्टेशनको निर्माण कार्य सन २०१७ को नोभेम्बरबाट स्टेशनको काम सुरु भएको थियो।"
"प्राधिकरण नाफामा छ,विद्युत अझै सस्तो हुन्छ : कुलमान","परासी : नेपाल विद्युत प्राधिकरणका कार्यकारी निर्देशक कुलमान घिसिङले नेपालमा विद्युतको मूल्य अझ सस्तो हुने बताएका छन्। पश्चिम नवलपरासीको सुनवलस्थित सूर्यवस्तीमा निर्माण सम्पन्न भएको बुटवलबर्दघाट २२० केभी प्रसारण लाइन तथा २२०१३२ केभी न्यू बुटवल सवस्टेशनको उद्घाटन कार्यक्रममा पुगेका उनले प्राधिकरण विगत ५ वर्षदेखि नाफामा रहेकाले सस्तो बनाउन कुनै समस्या नरहेको बताए। नेपालको विद्युत अहिले पनि महङ्गो छैन्। अहिले १२ रुपैयाँ महङो तिर्दैमा केही हुन्न। त्यसको प्रतिफल पाइन्छ नै, उनले भने। चौबिसै घण्टा विद्युत आपुर्तिका लागि लगानी चाहिने र त्यसका लागि समस्या पनि नरहेको उनले बताए। विद्युतमा वार्षिक १० देखि १२ अर्ब रुपैयाँ लगानी गरेका छौं। अहिले ग्रामीण जनताले ३० रुपैयाँमा विद्युत उपभोग गरेका छन्। त्यसलाई अझ सस्तो बनाउने गरी लागेका छौं, उनले भने। सुनवलको सूर्यवस्तीमा निर्माण भएको सवस्टेशनमा पुनः ३३ र ११ केभीको प्रसारण लाइन बनाउन लागिएकाले यहाँका उद्योग र स्थानीयले केही समयमा सर्वसुलभ विद्युत उपभोग गर्न पाउने उनले बताए। उर्जा जलस्रोत तथा सिँचाई मन्त्रालयका सचिव देवेन्द्र कार्कीले यहाँ सञ्चालनमा आएको सवस्टेशन नेपालमै विद्युतका लागि हवको रुपमा रहेको बताए। उनले यहाँबाट बुटवलगोरखपुर अन्तरदेशीय विद्युत आपुर्तिसमेत हुने बताए।"
नेपाल बंगलादेशसँग पराजित,"काठमाडौं: भारतमा जारी साफ यू१८ महिला च्याम्पियनसिप फुटबलमा नेपालले लगातार दोस्रो हार व्योहोरेको छ। भारतको जमसेदपुरमा बिहीबार भएको खेलमा बंगलादेशसँग ४२ ले पराजित हुँदै नेपालले लगातार दोस्रो हार व्यहोरेको हो। बंगलादेशका लागि अफिदा खानडकार, अक्लिमा खातुन, इटि खातुन र साहदा अख्तर रिपाले एकएक गोल गरेकी थिइन्। नेपालका लागि दिपा शाही र अमिशा कार्कीले एकएक गोल फर्काएकी थिइन्। अब नेपालले तेसो खेलमा मार्चमा २१ मा भारतसँग खेल्ने छ।"
भालेश्वरमा पूजा,"काठमाडौं: फागु पुर्णिमाको अवसरमा भालेश्वर मन्दिरमा पूजाअर्जना गरिएको छ। बाजागाजा र झाँकी साथ गएर स्थानीय बासिन्दाले भव्यताका साथ पूजाआजा गरेका छन्। भालेश्वर मन्दिर संरक्षण समितिले पूजा समारोह आयोजना गरिएको थियो। चन्द्रागिरी नगरपालिकाको वडा नम्बर ३, ४, ६ र ७ का स्थानीय बासिन्दा गएर भव्यताका साथ पूजा अर्चना गरेको समितिका अध्यक्ष श्याम बलामीले जानकारी दिए। पूजा समारोहमा प्रतिनिधि सभा सदस्य अन्जना बिसुन्खे, प्रदेश सभा सदस्य रमा आले मगर, रुपा महर्जन,उर्मिला कर्मचार्य, बेलिमाया घले, नगरपालिका मेयर घनश्याम गिरी, उपमेयर लिशा नकर्मी, वडाध्यक्षहरु सजंय सिग्देल, शम्भु केसीलगायत सहभागिता थियो। झीगु बासुरी खलः, नौमति बाजा समूहसहित झाँकीसहित भालेश्वरमा स्थानीय गएर प्रत्येक वर्ष पूजा गर्ने गरेका छन्। स्थानीय बासिन्दा गर्ने गरेको पूजालाई अवरोध गर्ने प्रयास पनि भएको थियो। हिल्स प्रशासनले केही समय केबलकार नै रोकेको पनि थियो। हिल्स प्रशासन र पुजा गर्न गएका स्थानीय बासिन्दाबीच केही समय चर्काचर्की पनि भएको थियो। चन्द्रगिरी हिल्समा रहेको भालेश्वर मन्दिरमा जानका केबल कार चाडेर जानुपर्ने भएकाले स्थानीयलाई सास्ती हुने गरेको छ। भालेश्वर मन्दिर चन्द्रगिरी हिल्सको टुप्पा रहेकोले स्थानीय बासिन्दा परम्परा धन्न हिल्स प्रशासनको अनुमति लिनु पर्ने असहजता छ। त्यहाँ पुगेका मेयर गिरीले स्थानीय पर्व भएको भालेश्वर मन्दिरमा आउन कसैले अवरोध गर्न नहुने बताए। संरक्षण समितिले होलीका अवसरमा प्रत्येक वर्ष भालेश्वर मन्दिरमा परम्परा अनुसार पूजाआजा गर्ने गरेको अध्यक्ष बलामीले बताए। केही वर्षयता वडा नम्बर ४ का वडाध्यक्षले पनि छुटै पूजा गराउन थालेका छन्। यसपाली पनि वडा नम्बर ४ का वडाध्यक्ष र संरक्षण समितिले छुटाछुटै पूजा गराएका थिए। राजनीतिक पूर्वाग्रहका कारण संरक्षण समितिले गर्दै आएकोमा वडाले छुटै गर्न थालेको आरोप संरक्षण समितिको छ। चन्द्रागिरी पर्वत शृंखलाअन्तर्गत अवस्थित भालेश्वर मन्दिरमा थाहा नगरपालिका ९ फाखेल, इन्द्रसरोवर नगरपालिका ९ र चन्द्रागिरी नगरपालिका ३,४,६ र ७ का बासिन्दाले भालेश्वर मन्दिर आफनो परम्परा, रितिरिवाज अनुसार परापूर्वकालदेखि पूजा गर्ने गरेका छन्। भालेश्वर मन्दिर धार्मिक र पौराणिक महत्व छ। धार्मिक सांस्कृति महत्वभन्दा पनि पर्यटकीय विषयलाई मात्रै महत्व दिएको भालेश्वर मन्दिरको परम्परागत महत्व नै लोप हुँदै जानसक्ने सम्भावना बढिरहेको छ।"
पल शाहविरुद्ध नवलपुर जिल्ला अदालतमा बलात्कार मुद्दा दर्ता,"काठमाडौं : उमेर नपुगेकी किशोरीमाथि बलात्कार आरोपमा अभिनेता पल शाहविरुद्ध नवलपुर जिल्ला अदालतमा मुद्दा दर्ता भएको छ। किशोरीले दिएको जाहेरीका आधारमा बिहीबार सरकारी वकिलको कार्यालयले मुद्दा दर्ता गरेको हो। जिल्ला सरकारी वकिल कार्यालय नवलपुरका प्रमुख बाबुराम अधिकारीले मुद्दा दर्ता गराएको अन्नपूर्णलाई जानकारी दिए। उनले भने,' अनुसन्धानका क्रममा अभियोग लगाउन पर्याप्त प्रमाण भएकाले मुद्दा दर्ता गरिएको हो। सोही आधारमा अदालतमा पेश गरिएको मुद्दा अगाडि बढ्नेछ।' किशोरीले आफूमाथि बलात्कार भएको भन्दै शाहविरुद्ध जिल्ला प्रहरी कार्यालय तनहुँमा र जिल्ला प्रहरी कार्यालय नवलपरासीमा छुट्टाछुट्टै जाहेरी दिएकी थिइन्। सोही जाहेरीका आधारमा केही दिनअघि जिल्ला प्रहरी कार्यालय तनहुँको हिरासतमा रहेका शाहलाई गैँडाकोट झिकाएर नवलपुर प्रहरीले एक साता लगाएर बयान लिएको थियो। हाल शाह जिल्ला प्रहरी कार्यालय तनहुँको हिरासतमा छन् । पल शाह प्रकरण: एक युट्युबर पक्राउ पल शाहलाई थप अनुसन्धानका लागि गैंडाकोट लगियो पल शाहका म्यानेजर पक्राउ गैँडाकोटमा एक हप्ता लगाएर पल शाहको बयान लिइयो, फेरि तनहुँ फर्काइयो"
बन्दुकधारीद्वारा जेलका दुई अधिकारीको हत्या,लागोस: नाइजेरियाको दक्षिणी राज्य इमोमा बुधबार कारागारका दुई अधिकारीलाई गोली हानी हत्या गरिएको एक प्रवक्ताले बताएका छन्। दुई अधिकारीहरू राज्यको ओकिग्वे क्षेत्रमा गस्तीमा रहेको अवस्थामा उनीहरूलाई बन्दुकधारीहरूले आक्रमण गरेर हत्या गरेको नाइजेरियन सुधार सेवाका प्रवक्ता गुडलक उबोइगबुलमले राज्यको राजधानी ओवेरीमा पत्रकारहरूलाई बताएका छन् । उनले घटनाको पूर्ण प्रतिवेदन आउन बाँकी रहेको बताएका छन्। बुधबार नै नाइजेरियको नाइजरस्थित नाग्मा प्रहरी चौकीमा आक्रमण गरी कम्तीमा पनि १० जनाको हत्या गरिएको थियो। यहाँका प्रहरी अधिकारीले केही व्यक्तिको बन्दुक हमलाबाट कम्तीमा १० जनाको हत्या भएको बताएका थिए। नाइजरका प्रहरी प्रमुख बाला कुरियर्सले सोमबार नाग्मा प्रहरी चौकीमा बन्दुकधारीले गरेको हमलामा परी तीन जना प्रहरी अधिकारी मारिएको बताएका थिए। त्यसपछि मंगलबार पनि बन्दुकधारीहरुले सोही चौकीमा हमला गरेका उनले बताए। नाइजरको सहर म्याग्मा प्रहरी कार्यालयमा मंगलबार पनि अन्धाधुन्ध गोली प्रहार गरेर थप तीन प्रहरीको हत्या गरेका थिए। मंगलबारको गोली प्रहारमा परी चार जना सर्वसाधारण पनि मारिएका छन्। मंगलबार मारिएका चार सर्वसाधारण माग्माका गाउँले रहेका पनि ती प्रहरी प्रमुखले जानकारी दिए। सो क्षेत्रमा विगतका केही महिनादेखि बन्दुकधारीहरुले अन्धाधुन्ध गोली हानेर सर्वसाधारण र सुरक्षाकर्मीको ज्यान लिने काम भएको अधिकारीहरुले जनाएका छन्।
फेवा किनारमा रङ्गसँगै झुमे पर्यटक (तस्बिरसहित),"पोखरा : पोखराको फेवाताल किनारमा पर्यटक होली खेलेर रमाएका छन्। रेष्टुरेण्ट एण्ड वार एशोसियसन अफ नेपाल (रेवान) पोखराको आयोजनामा भएको होली महोत्सवमा पोखरा भ्रमणमा रहेका विभिन्न देशका पर्यटक नेपाली पञ्जेबाजा र पश्चिमी संगीतमा झुमेका हुन्। पर्यटकलाई लक्षित गरी रेवान पोखराले प्रत्येक वर्ष फागुपूर्णिमा मनाउँदै आए पनि गत वर्ष भने कोरोना संक्रमणका कारण हुन सकेको थिएन। पर्यटकलाई फागुपूर्णिमाको महत्वको बारेमा जानकारी दिंदै महोत्सवकै रुपमा मनाउँदै आएको आयोजक रेष्टुरेण्ट एण्ड वार एशोसियसन अफ नेपाल (रेवान) पोखराका अध्यक्ष लक्ष्मण बरालले बताए। होली उत्सव पर्यटकलाई नेपालको संस्कृतिक विविधता र फागुपूर्णिमाको बारेमा जानकारी दिएर अबीर उपलब्ध गराएर सुरु भएको थियो। उत्सवमा सहभागी पर्यटकसँगै पर्यटन व्यवसायीले एक आपसमा अबीर दलेर होली उत्सव मनाएको पोखरा पर्यटन परिषदका अध्यक्ष गोपीबहादुर भट्टराईले बताए। पञ्चेबाजा बजाएर नाचगान गर्दै फेवाताल किनारको तीन किलो मिटर क्षेत्रमा होली महोत्सव मनाइएको रेवान पोखराका उपाध्यक्ष नरेश भट्टराईले बताए। कोभिड पछि नेपाल आउन पाउँदा र होली महोत्सव मनाउन पाउँदा निकै रमाइलो लागेको इजयाली पर्यटक सोफीले बताइन्। नेपालमा पहिलो पटक आउन पाउँदा र यहाँको संस्कृतिमा रमाउन पाउँदा रमाइलो लागेको इजरायालकै पर्यटक आजीरले सुनाए। महोत्सव पोखराको फेवाताल किनारको ३ किलोमिटर क्षेत्रमा भएको थियो। तेस्रो लहरको कोरोना संक्रमणपछि आन्तरिक, भारतीय र तेस्रो मुलुकका पर्यटक पनि आउने क्रम सुरु भएको होली महोत्सवमा सहभागी भारतीय र तेस्रो मुलुकका पर्यटकको उपस्थितिले देखिएको थियो। कोरोना संक्रमण नियन्त्रणमा आउने र पर्यटकको आगमन पनि बढ्ने पर्यटन व्यवसायीको विश्वास छ।"
पुटिनलाई 'युद्ध अपराधी' भनेपछि रुसले भन्यो बाइडेनको अभिव्यक्ति 'अक्षम्य',"वासिंगटन: अमेरिकी राष्ट्रपति जो बाइडेनले रुसका राष्ट्रपति भ्लादिमिर पुटिनलाई 'युद्ध अपराधी'को संज्ञा दिएका छन्। रसियाले युक्रेनमाथि गरिरहेको आक्रमणको निन्दा गर्दै उनले ह्वाइट हाउसमा आयोजित पत्रकार सम्मेलनमा पुटिन युद्ध अपराधी भएको बताए। 'सबै कुरा देखेपछि पुटिनलाई युद्ध अपराधी भन्न तपाईँ तयार हुनुहुन्छ?,' पुटिनलाई सञ्चारकर्मीले प्रश्न गरेपछि उनले जवाफ फर्काए, 'मलाई लाग्छ कि उनी युद्ध अपराधी हुन्।' बाइडेनको अभिव्यक्तिलाई रुसले अक्षम्य भनेको छ। रुसी समाचार संस्था टासका अनुसार क्रेम्लिनले बाइडेनको उक्त टिप्पणीलाई 'अस्वीकार्य र अक्षम्य' बताएको छ। बाइडेनको टिप्पणीले अमेरिका र रुसबीचको कूटनीतिक तनाव झन् बढ्ने बताइएको छ। रुसले औपचारिकरुपमा बाइडेनको अभिव्यक्तिको विरोध गरेपछि ह्वाइट हाउसकी प्रवक्ता जेन साकीले उक्त अभिव्यक्ति आधिकारिक नभएको स्पष्ट पारे। उनले युक्रेनको तस्बिर देखेर राष्ट्रिपति बाइडेनले मनमा लागेको कुरा अभिव्यक्त गरेको स्पष्ट पारे।"
"निर्वाचन आचारसंहिता राजपत्रमा प्रकाशित, दलहरुले के के गर्न पाउँदैनन् ?","काठमाडौं : स्थानीय तह निर्वाचनमा स्थानीय प्रशासनको अनुमतिबाट मात्रै राजनीतिक दलले कोणसभा गर्न पाउने भएका छन्। निर्वाचन आयोगले जारी गरेको निर्वाचन आचारसंहिता अनुसार सार्वजनिक स्थलमा कुनै किसिमको जुलुस, आमसभा, कोणसभा, बैठक एवम् भेला गर्न नहुने उल्लेख छ। जुलुस, आमसभा, कोणसभा, बैठक एवम् भेला गर्न अघि स्थानीय प्रशासन र प्रहरीलाई मिति, समय, मार्ग र स्थानको बारेमा कम्तीमा ७२ घण्टा अगावै जानकारी गराउनु पर्ने भनिएको छ। प्रसार गर्ने व्यक्तिले दलको निर्वाचन चिन्ह वा झण्डा अङ्कित लोगो वा स्टिकर वा कपडा, टोपी वा क्याप, भेष्ट, टिसर्ट, ज्याकेट, कमिज, गम्छा, व्याच, मास्क वा लकेट लगाउन वा झोला बोक्न नहुने भनिएको छ। उम्मेदवारले निर्वाचन सम्बन्धी खर्च गर्दा बैंक वा वित्तीय संस्थामा खाता खोल्नुपर्नेछ। उम्मेदवारले निर्वाचन सम्बन्धी खर्च गर्दा उम्मेदवारको तर्फबाट खर्च गर्ने जिम्मेवार पदाधिकारी तोक्नुपर्ने आचारसंहितामा उल्लेख छ। सरकारी कार्यालय वा सामुदायिक विश्वविद्यालय वा विद्यालयको क्षेत्र प्रयोग गरी निर्वाचनसम्बन्धी भेला वा प्रचारप्रसार गर्न वा गराउन नपाइने उल्लेख छ। निर्वाचनमा प्रभाव पार्ने उद्देश्यले कसैले पनि सामाजिक सञ्जालमा झुटा साइट र एकाउण्ट सञ्चालन गर्न वा गराउन नहुने राजपत्रमा उल्लेख छ। सामाजिक सञ्जालमा निर्वाचनलाई प्रभाव पार्ने उद्देश्यले होच्याउने, अपमान गर्ने, द्वेषपूर्ण भाषण (हेट स्पीच)जस्ता भ्रामक टिकाटिप्पणी गर्न वा गराउन नहुने, कुनै प्रयोजनको लागि प्रकाशन वा प्रसारण भएको सूचना वा सामग्रीलाई निर्वाचनमा प्रभाव पार्ने उद्देश्यले तोडमोड गरी गराई सामाजिक सञ्जालमा शेयर वा लाइक वा कमेन्ट गर्न वा गराउन नपाइने व्यवस्था छ। कसैको चरित्र हत्या हुने, व्यक्तिगत लाञ्छना लगाउने, मानहानी हुने वा यस्तै प्रकृतिका सामग्री कुनै स्वरूपमा उत्पादन गर्न तथा त्यस्ता सामग्री कुनै माध्यमबाट प्रकाशन वा प्रसारण गर्न वा गराउन नहुने आचारसंहितामा भनिएको छ। निर्वाचन प्रचारप्रसार, आमसभा तथा जुलुसमा १८ वर्ष उमेर पूरा नभएका बालबालिकाको प्रयोग गर्न वा गराउन नपाइने भनिएको छ। कुनै स्थानीय तह वा स्थानीय तहको स्वामित्व वा नियन्त्रणमा रहेको वा स्थानीय तहबाट अनुदान प्राप्त संस्थामा सुविधा वा पारिश्रमिक पाउने गरी बहाल रहेको निर्वाचित वा मनोनित पदाधिकारीले स्थानीय तहको निर्वाचनमा उम्मेदवारको मनोनयन दर्ता गर्न अगावै वहाल रहेको पदबाट राजीनामा गर्नुपर्ने निर्वाचन आचारसंहितामा उल्लेख छ। आयोगका प्रवक्ता शालिग्राम शर्मा पौडेलले राष्ट्रिय मान्यता प्राप्त बाहेकका ७३ राजनीतिक दललाई दलसम्बन्धी ऐनबमोजिम जिल्लास्तरको संगठन संरचना जिल्ला समितिको विवरण चैत ६ (आइतबार) गतेभित्र पेश गर्न पत्राचार गरिएको बताए।"
भोजपुर गोल्डकप : उदयपुरलाई हराउँदै गोर्खा ब्वाइज सेमिफाइनलमा,भोजपुर : गोर्खा ब्वाइज रुपन्देही भोजपुर सदरमुकाममा जारी पाँचौ अन्र्तराष्ट्रिय आमन्त्रण भोजपुर मेयर गोल्डकपको सेमिफाइनल प्रवेश गरेको छ । बिहीबार भएको क्वार्टर फाइनलमा बसाहा क्लब उदयपुरलाई ३१ गोलले हराउँदै गोर्खा ब्वाइज अघिल्लो चरणमा प्रवेश गरेको हो । पहिलो हाफको ३६ औँ मिनेटमा गोर्खा ब्वाइजका यानिकले सुन्दर गोल गर्दै टिमलाई अग्रता दिलाए । त्यस्तै दोस्रो हाफको ४७ औँ मिनेटमा उदयपुरका प्रदिप कार्की गोल फर्काउँदै खेल बराबरीमा ल्याए । दोस्रो हाफको ८० औं मिनेटमा गोर्खा ब्वाइजका यानिकले नै गोल थप्दै टिमको गोलअन्तर बढाए । त्यसको १ मिनेट वित्न नपाउँदै गोर्खा ब्वाइजका सुमित खड्काले गरेको गोलले गोर्खा ब्वाईजको गोलअन्तर दोब्बर बन्यो । सुन्दर अवसर पाएपनि उदयपुरले गोल फर्काउन नसकेपछि गोर्खा ब्वाइजले खेल आफ्नो पक्षमा पार्यो । टिमका लागि २ गोल गरेका गोर्खा ब्वाइजका यानिक म्यान अफ दि म्याच घोषित भए । सेमिफाइनलमा गोर्खा ब्वाइजको भिडन्त आयोजक भोजपुरसँग हुनेछ । हारसँगै उदयपुर प्रतियोगिताबाट बाहिरिएको छ । खोटाङ र मोरङ यसअघि नै खेलबाट बाहिरिएका छन् । मोफसलकै सर्वाधिक धनराशी पुरस्कार रहेको प्रतियोगितामा राष्ट्रिय र अन्र्तराष्ट्रिय गरी विभिन्न ८ टिमको सहभागिता रहेको प्रतियोगिताको विजेताले ५ लाख र उपविजेता टिमले ३ लाख पुरस्कार जित्नेछन् ।
कक्षा १२ को परीक्षा जेठ १८ गतेदेखि,काठमाडौं : कक्षा १२ को परीक्षा आगामी जेठ १८ गतेदेखि हुने भएको छ। परीक्षा तालिका भने शुक्रबार बस्ने राष्ट्रिय परीक्षा बोर्ड बैठकबाट सार्वजनिक गर्ने तयारी रहेको एक अधिकारीले जानकारी दिए। बोर्डकाअनुसार आगामी जेठ १८ गतेबाट परीक्षा सञ्चालन गर्न तयार गरिएको प्रस्तावलाई बोर्ड बैठकले स्वीकृति प्रदान गर्नेछ। बोर्डले अनलाइन माध्यमबाट प्रश्नपत्र पठाउने भएको छ। परीक्षा विद्यार्थीको भौतिक उपस्थितिमा नै सञ्चालन गरिनेछ। यसअघि बोर्डले यस वर्षको एसईई आगामी वैशाख ९ देखि २० गतेसम्म सञ्चालन गर्नेगरी परीक्षा तालिका सार्वजनिक गरिसकेको छ।
होलीमा ट्राफिक नियम उल्लङ्घन गर्ने ९०६ जनालाई कारबाही,"काठमाडौं : महानगरीय ट्राफिक प्रहरी महाशाखाले होली पर्वमा मापसे गरेर सवारी चलाउने ९०६ जनालाई कारबाही गरेको छ । महाशाखाका प्रमुख प्रहरी वरिष्ठ उपरीक्षक उमेशराज जोशीले बिनाहेल्मेट तीनजना चढ्ने, लापरवाही तरिकाले सवारी चलाउनेलगायतका सवारी नियम उल्लङ्घन गर्ने ९०६ वटा सवारी चालकलाई कारबाही गरेको जानकारी दिए। तीमध्ये १०६ जना मापसे गरेर सवारी चलाउने परेका छन् । महाशाखाका प्रमुख प्रहरी वरिष्ठ उपरीक्षक जोशीले होलीलक्षित ट्राफिक व्यवस्थापन कडा गरिएका कारण काठमाडौंमा कुनै अप्रिय घटना नभएको जानकारी दिए। होलीका अवसरमा उच्छृङ्खल तथा अवान्छित तरिकाले सवारीसाधनको प्रयोग गर्ने, तीव्रगति र जिगज्याग गरी मोटरसाइकल चलाउने, मादक पदार्थ सेवन गरी मोटरसाइकल चलाउने, हेल्मेट नलगाउने, तीन जनाभन्दा बढी चढ्ने, सवारीसाधनको प्रयोग गरी महिलालाई लक्ष्य गरी रङ, लोला हान्ने, अभद्र व्यवहार गर्ने, ठूलो आवाज निकाल्ने, मोडिफाइ गरी सवारी चलाउने, सवारी चालक अनुमतिपत्र नलिई सवारी चलाउनेमाथि विशेष निगरानी गरेको महाशाखाले जनाएको छ । पर्वलाई व्यवस्थित, सुरक्षित र मर्यादित बनाउन काठमाडौँमा एक हजार ३०० ट्राफिक प्रहरी खटाएर कडाइका साथ जाँच गरिएकोमा नियमविपरीत सवारी चलाउने तथा उच्छृङ्खल गतिविधि गर्ने उनीहरूलाई पक्राउ गरी कारबाही गरिएको हो । दुर्घटनारहित होली पर्व बनाउनका लागि महाशाखाले ट्राफिक व्यवस्थापनको योजना तयार गरी आफ्नो जनशक्ति परिचालन गरेको थियो । महाशाखाले होली मनाउने क्रममा हुनसक्ने सम्भावित दुर्घटनाको जोखिमलाई मध्यनजर गर्दै उपत्यकाको विभिन्न ६८ स्थानमा सुरक्षाचौकी राखेर बिहानदेखि नै कडा जाँचको व्यवस्था मिलाएको थियो ।"
थप २७ जनामा कोरोना संक्रमण,काठमाडौं: नेपालमा थप २७ जनामा कोरोना संक्रमण देखिएको छ। देशभरि ४७४७ जनाको नमुना परीक्षण गर्दा यी संक्रमित देखिएको स्वास्थ्य तथा जनसंख्या मन्त्रालयले जानकारी दिएको छ। त्यस्तै पछिल्लो २४ घन्टामा थप २२० जना संक्रमित कोरोनामुक्त भएका छन् भने मृत्यु संख्या शून्य रहेको छ। मन्त्रालयका हालः ४३७६ जना सक्रिय संक्रमित रहेका छन् भने थप १ लाख ४५ हजार ९८४ जनाले कोरोनाविरुद्धको खोप लगाएका छन्।
बसन्तपुर र पाटनमा होलीको रौनक (तस्बिरहरु),काठमाडौं : फागु पूर्णिमाका दिन मनाइने रंगहरुको पर्व फागु पूर्णिमा अर्थात होली आज उपत्यका र पहाडी जिल्लामा हर्षोल्लासका साथ मनाइँदैछ। यसैक्रममा काठमाडौं उपत्यकावासीले रंग साटासाट तथा अबिर दलेर होली मनाएका छन्। काठमाडौंको बसन्तपुरमा होली विशेष समारोह आयोजना गरिएको छ। नेपाल प्रहरीको सांगीतिक प्रस्तुतिसमेत रहेको बसन्तपुरमा युवा युवतीले अबिर लगाएर नृत्य गरेर फेस्टी मुडमा होली मनाएका छन्। त्यसैगरी ललितपुरको पाटन दरबार स्क्वायरमा पनि रंग अबिर दलेर हर्षोल्लासका साथ होली मनाइएको छ। विभिन्न रंगहरुजस्तै जीवनमा खुसियाली छर्ने पर्वका रुपमा होली मनाइन्छ।
नेपालमा अमेरिकी सेना आउने कुरा भ्रम : गृहमन्त्री खाँड,"चन्द्रौटा: गृहमन्त्री बालकृष्ण खाँडले एमसीसी परियोजनाअन्तर्गत् नेपालमा अमेरिकी सेना आउने कुरा भ्रम भएको बताएका छन्। अनुदानकै कारण जनमानसमा नेपालमा अमेरिकी सेना आउने भ्रम रहेको भन्दै उनले कुनै पनि देशको सेना आए आफू अग्रपङ्क्तिमा बसेर लड्नसमेत तयार रहेको बताए। कपिलवस्तुको वाणगङ्गा नगरपालिका जितपुरमा १२औँ कपिलवस्तु महोत्सवको उद्घाटन कार्यक्रममा गृहमन्त्री खाँणले एमसीसी परियोजना विद्युत् र सडकको परियोजना रहेको स्पष्ट गरे। उनले जलस्रोतको धनी मुलुक नेपालमा ठूला र साना गरी छ हजार नदी भए पनि पूर्णरूपमा जलविद्युत् उत्पादन गर्न नसकेको बताए। 'वर्षायाममा धेरै विद्युत् उत्पादन भई खेर जाने समस्या छ, हिउँदमा नपुगेर भारतबाट ल्याउनु परेको छ। नेपालमा उत्पादन भएको विद्युत् बाहिर बिक्री गर्न सकिए व्यापार घाटा कम हुन्छ,' उनले भने। उनले सरकार व्यवसायीमैत्री रहेको हुँदा उद्योग व्यवसायीको समस्यामा सहयोग गर्ने सरकारको दायित्व रहेको बताए। सरकार र जनता एउटै सिक्काको दुई पाटो रहेको जनाउँदै उनले सबैलाई सहयोग गर्ने विश्वास साट्न चाहेको बताए। कपिलवस्तु महोत्सव चैत १३ सम्म चल्नेछ।"
युक्रेनबारे छलफल गर्न संयुक्त राष्ट्र सुरक्षा परिषद्को आपतकालीन बैठक आह्वान,"न्युयोर्क: बेलायत, अमेरिका, फ्रान्स, अल्बानिया, आयरल्याण्ड र नर्वे लगायत छ देशको अनुरोध पछि संयुक्त राष्ट्र सुरक्षा परिषद (युएनएससी)को आकस्मिक बैठक बोलाइएको छ। बिहीबारको लागि बैठक बोलाइएको हो। 'बेलायत र अल्बानिया, फ्रान्स, आयरल्याण्ड, नर्वे, र संयुक्त राज्य अमेरिकाले सुरक्षा परिषद्को बैठक बोलाएको छ। रुसले युद्ध अपराध गरिरहेको छ र सर्वसाधारणलाई निशाना बनाएको छ। युक्रेनमा रुसको गैरकानुनी युद्ध हामी सबैका लागि खतरा हो,' संयुक्त राष्ट्रसंघका लागि बेलायतको स्थायी नियोगले आफ्नो ट्वीटरमा लेखेको छ। बेलारुसमा भइरहेको वार्तामार्फत् रुस र युक्रेनले वार्ताका माध्यमबाट समाधानका लागि निरन्तर प्रयास गरिरहेको बेला यो घटनाक्रम आएको हो। युक्रेनका राष्ट्रपति भोलोडिमिर जेलेन्स्कीले रुस र युक्रेनबीचको शान्ति वार्ता प्रगतिमा रहेको तर निकै कठिन रहेको बताएका छन्। 'वार्ता अझै प्रगतिमा छ। वार्ता एकदमै कठिन छ र वार्ताको वर्तमान अवस्था, म यो जारी छ भन्न चाहन्छु,' जेलेन्स्कीले बुधबार शान्ति वार्ताको स्थितिबारे सोध्दा उक्त टिप्पणी गरेका छन्। बुधबार चौथो चरणको वार्ता जारी रहँदा केही विवरणले युक्रेनी प्रतिनिधिमण्डलका सदस्यले दुई पक्ष अब सहमतिमा पुग्न इच्छुक रहेको भन्दै वार्ता केही प्रगतिमा पुग्ने सुझाव दिएको छ।"
भारतको सहयोगमा निर्मित महात्मा गान्धी मेमोरियल अस्पताल भवनको उद्घाटन,"काठमाडौं : भारत सरकारको आर्थिक सहयोगअन्तर्गत भोजपुरको षडानन्द नगरपालिकामा निर्मित महात्मा गान्धी मेमोरियल अस्पताल भवनको उद्घाटन गरिएको छ। सञ्चारमन्त्री ज्ञानेन्द्रबहादुर कार्की र भारतीय राजदूतावासका नियोग उपप्रमुख नामग्य सी खम्पाले २ करोड २६ लाखको लागतमा निर्माण गरिएको अस्पताल भवनको बिहीबार संयुक्त रुपमा उद्घाटन गरे। उद्घाटन समारोहमा दूतावासका अधिकारी तथा स्थानीय सरकारका प्रतिनिधिहरुको उपस्थिति थियो। कार्यक्रममा बोल्दै खम्पाले यो परियोजना भारत र नेपालबीचको बहुपक्षीय एवम् बलियो विकास साझेदारीको प्रमाण भएको बताइन्। मन्त्री कार्कीले भारत सरकारको निरन्तर सहयोगका लागि आभार प्रकट गरे। भवन निर्माण भारत स्वतन्त्र भएको ७५ वर्षको उत्सव मनाउन भारत सरकारले अघि सारेको इण्डिया ७५ आजादीका अमृत महोत्सवअन्तर्गत यस वर्ष नेपालमा उद्घाटन गरिने ७५ वटा परियोजनाहरु मध्येको एक हो। अस्पतालले भोजपुर र आसपासका जिल्लाका बासिन्दालाई गुणस्तरीय स्वास्थ्य सेवामा पहुँच प्रदान गर्ने भारतीय दूतावासले जनाएको छ। १५ शैय्याको क्षमता भएको अस्पतालमा प्रसूति कक्ष, २४सैं घण्टा आपतकालीन स्वास्थ्य परीक्षण कक्ष, बालबालिका वार्ड, शल्यक्रिया कक्ष, प्रतिक्षालय, प्याथोलोजी ल्याब, चिकित्सक तथा नर्स कक्ष, महिला तथा आगन्तुका लागि छुट्टाछुट्टै शौचालय र फर्निचर तथा अस्पताल उपकरणको व्यवस्था गरिएको छ।"
अफगानिस्तानमा १८० मिडिया आउटलेट बन्द,"काबुल: तालिबानले सत्ता कब्जा गरेपछि अफगानिस्तानमा गत सात महिनामा ४७५ मध्ये १८० मिडिया आउटलेटहरू बन्द गरिएका छन्। मंगलबार अफगानिस्तानको नेशनल हाउस अफ जर्नलिस्टले आफ्नो पछिल्लो सर्वेक्षणमा तालिबानले कब्जामा लिएपछि अफगान मिडिया आउटलेटहरू सबैभन्दा बढी प्रभावित भएको बताएको छ, जसको परिणाम स्वरूप युद्धग्रस्त देशमा २९० मिडिया आउटलेटहरू मात्र सक्रिय सञ्चालनमा छन्। लगभग ६० प्रतिशत पत्रकारहरू बेरोजगार छन्। अफगानिस्तानको नेशनल हाउस अफ जर्नालिस्टका प्रमुख सैयद यासिन मतीनले सञ्चारमाध्यमलाई व्यापकरूपमा बन्द गर्नुको कारण आर्थिक समस्या र देशमा पेशेवर मिडियाकर्मीहरूको पलायन भएको बताएका छन्। आर्थिक संकट र अफगानिस्तानमा मिडियाको विदेशी समर्थनको रोकबाहेक अफगान पत्रकारहरूले उद्धृत जानकारीमा पहुँचको कमी हुनुलाई देशको मिडियाको लागि अर्को ठूलो समस्या भनिएको छ। अर्कोतर्फ, अफगानिस्तानको इस्लामिक इमिरेट्सले यस्ता दाबीलाई अस्वीकार गर्दै आएको छ। उनीहरूले अफगानिस्तानमा मिडिया आउटलेटहरू बन्द हुनु भनेको उनीहरूका दाताहरूको अवरोधका कारण भएको बताएका छन्। उनीहरूले अफगान पत्रकार र मिडियालाई प्रतिबन्ध लगाएको अस्वीकार गरेको खामा प्रेसले रिपोर्ट गरेको छ। गत वर्षको अगस्टमा अफगान सरकारको पतन र तालिबान सत्तामा फर्किएपछि अफगानिस्तानमा मानवअधिकारको अवस्था झन् बिग्रिएको छ। देशमा द्वन्द्व समाप्त भए पनि मानवअधिकारको गम्भीर उल्लंघन जारी छ। तालिबानले गैरन्यायिक मृत्युदण्ड, जबरजस्ती बेपत्ता, यातना, स्वेच्छाचारी नजरबन्द, महिला र बालिकाहरूको अधिकारको ठूलो रोलब्याक, सेन्सरशिप र मिडियाविरुद्ध आक्रमणहरू सहित मानवअधिकार उल्लंघनहरू गरेको तथ्यांक सार्वजनिक भएका छन्।"
"धरानमा खानेपानीको हाहाकार,ट्यांकरबाट ढुवानी गरेर पानी वितरण गर्दै वडाध्यक्ष","धरान : एसियाली विकास बैंकको आर्थिक सहयोगमा धरान उपमहानगरपालिकाले सुरु गरेको एक अर्ब ७१ करोड रुपैयाँको धरान खानेपानी आयोजना निर्माण अलपत्र हुँदा धरानमा खानेपानीको हाहाकार मच्चिएको छ। धरान खानेपानी व्यवस्थापन बोर्डले पानी वितरणमा चरम लापरवाही गरेका कारण धरानका १६ वटा वडामा खानेपानीको हाहाकार भएको छ । धरान खानेपानी व्यवस्थापन बोर्डले वडा नम्बर १,२,३,७,८,९,१०,११,१२,१३,१४,१५,१६,१७,१८ र १९ मा पानी वितरण गर्दै आएको छ । यी वडाहरुमा २८ हजार नीजि धारा जडान गरिएको भएपनि बोर्डले नियमित खानेपानी वितरण नगर्दा सर्वसाधारण खानेपानी सुविधाबाट बञ्चित भएका छन् । नेपालचीन साझेदारी ठेकेदार कम्पनी तेन्जिङ तुन्दि जेभीको चरम लापरवाहीका कारण खानेपानीको आयोजनाको काम समयमा सम्पन्न नहुँदा धरानमा खानेपानीको चरम अभाव भएको हो। सन् २०१७ मा निर्माण कार्य सम्पन्न गर्ने गरी निर्माण कार्य थालिएको धरान खानेपानी आयोजनाको म्याद पटकपटक थप्दा समेत ठेकेदार कम्पनीले आयोजनाको काम सम्पन्न गर्न सकेको छैन् । धरानका जनप्रतिनिधि, खानेपानी व्यवस्थापन बोर्डका कर्मचारीको मिलेमतोका कारण आोजनाको काम लथालिङ अवस्थामा पुगेका कारण धरानमा पानीको हाहाकार भएको एमाले धरानका नेता ठाकुर कार्कीले बताएका छन् । उनले खानेपानी आयोजनाको काममा भष्ट्राचार भएको भन्दै छानविन गरी दोषीमाथि कारवाही गर्न र धरानवासीलाई सहजरुपमा खानेपानी वितरण गर्ने वातावरण बनाइदिन माग गरेका छन् । चौबिसैं घण्टा धरानवासीलाई खानेपानी वितरण गर्ने उदेश्यका साथ आयोजनाको काम थालिएको भएपनि ठेकेदार कम्पनीले ठेक्का वापतको रकम भुक्तानी लिएर निर्माण कार्य अलपत्र पारेको छ । माओवादी केन्द्रीय सुनसरीका सहइन्चार्ज अइन्द्रविक्रम बेघाले ३५ दिनदेखि आफ्नो घरमा पानी नआएको गुनासो गरेका छन् । उनले खानेपानी आयोजनाको काम अलपत्र पार्ने ठेकेदार र समयमा काम सम्पन्न गर्न नलगाउने धरानका जनप्रतिनिधि र कर्मचारीलाई छानविनको दाहेरामा ल्याएर कारवाही गर्न सरकारसँग माग गरेका छन् । सन् २०१७ मा निर्माण कार्य सम्पन्न गर्ने गरी निर्माण कार्य थालिएको धरान खानेपानी आयोजनाको म्याद पटकपटक थप्दा समेत ठेकेदार कम्पनीले आयोजनाको काम सम्पन्न गर्न सकेको छैन् । उनले एक अब ७१ करोड रुपैयाँको खानेपानी आयोजनामा चरम भ्रष्टाचार भएको भन्दै छानविन गर्न समेत माग गरेका छन् । ठेकेदार कम्पनीसँग विजयपुर जङ्गलमा रिजर्भ ट्यांकी बनाउने सम्झौता भएपनि उक्त स्थानमा सम्झौता अनुसारको काम नभएको धरान १४ का प्रभाव खतिवडाले बताए । उनले तत्काल विजयपुरमा सम्झौता अनुसारको रिर्जभ ट्यांकी निर्माण गर्न माग गरेका छन् । आयोजनाले धरानको चारकोसे जङ्गलबाट जमिनमुनिबाट टेस्ट ड्रिलिङ गरी दैनिक ३ करोड लिटर पानी उत्पादन गर्ने भनिए पनि हाल ८० लाख लिटर मात्र पानी उत्पादन गरेर आयोजनाको काममा आर्थिक अनियमितता भएको स्थानीय वासिन्दाको आरोप छ । सन् २०१७ मा खानेपानीको आयोजना सम्पन्न गरी धरानका सबै घरमा खानेपानी पुर्याउने भनिपनी ठेकेदार कम्पनीको चरम लापरवाही, जनप्रतिनिधि र कर्मचारीको मिलेमतोमा आयोजनाको काम लथालिंग पारिएको धरानका सामाजिक अभियन्ता हर्क साङपाङले बताए। उनले खानेपानी आयोजनामा चरम आर्थिक अनियमितता भएको भन्दै छानविन गरी दोषीमाथि कारबाही र आयोजनाको काम तत्काल सम्पन्न गरी नगरवासीलाई सहज रुपमा पानी वितरण गर्न माग गरेका छन् । धरान वडा नम्बर ७ का वडाअध्यक्ष जीवन सुवेदीले खानेपानी व्यवस्थापन बोर्डले नियमित खानेपानी वितरण नगरेका कारण वडावासिहरुलाई महंगो शुल्कमा पानी किनेर वितरण गर्नुपरेको बताए । खानेपानी व्यवस्थापन बोर्ड र धरान उपमहानगरपालिकालाई पटकपटक पानी वितरण गर्न माग गर्दा समेत सुनुवाई नभएको उनको गुनासो छ । धरान खानेपानी व्यबस्थापन बोर्डका प्रमुख राजु पोखरेलले खानेपानी आयोजनाको ठेकेदार कम्पनीले एकअर्ब ७१ करोड रुपैयाँ भुक्तानी लगेको भएपनि आयोजनाको निर्माणकार्य सम्पन्न गरी नसकेको बताए । उनले पुरानो खानेपानीको पाइपलाइन बिग्रिएको र पानी उत्पादन कम भएका कारण सर्बसाधारणलाई पर्याप्त पानी वितरण गर्न नसकिएको बताए । धरानका मेयर तिलक राईले पानी वितरणलाई जहज बनाउने काम भइरहेको बताए । उनले आयोजनाको काम तत्काल सम्पन्न गर्न ठेकेदार कम्पनीलाई ताकेता गरिएको समेत जानकारी दिए।"
पनौतीमा मनाइयो संकटा र अबीर जात्रा,"काभ्रे : काभ्रेको पनौतीमा हरेक वर्ष फागु पूर्णीमाको दिन मनाउने संकटा जात्रा यसपाली धुमधामसँग मनाइएको छ । विशेषगरी यहाँका आचार्य र प्रधान समुदायले मनाउने जात्रामा बाजागाजासहित पनौती नगरपालिका वडा नं ७ त्रिवेणी घाटमा रहेको संकटा मन्दिरबाट सुरु गरी बजार परिक्रमा गर्दै पुनः मन्दिरमा पुगेर जात्रा सम्पन्न गरेको छ । सिंगो पनौती बासिन्दाले मनाउने सो जात्रा हरेक फागु पूर्णीमाको दिन धुमधामसँग मनाइन्छ । भिन्तुना ग्रुप पनौतीको अगुवाईमा निरन्तर वार्षिकरुपमा मनाउँदै आएको वडा सदस्य एवं संकटा जात्रा व्यवस्थापन समितिका प्रमुख सल्लाहकार पुरुषोत्तम कर्माचायले जानकारी दिए । संकटा विशेष गरी पारिवारीक सुख र समृद्धिको कामनाका साथ सबैको सुख, शान्ति र मेलमिलापको कामना गर्दै संकटमोचन होस् भन्ने कामनाका साथ हरेक वर्ष मनाउँदै आएको कर्मार्चायले बताए । केहि वर्ष कोरोनाको कारणले संकटा जात्रा रोकिए पनि यो वर्ष संकटा जात्रा भएको छ । फागु पूर्णीमाका दिन आज बिहान बाजागाजासहित नगर परिक्रमा गरेर दिउँसो संकटा मन्दिरमा राँगो बलि दिएर सुन संकटा मूर्तिलाई बजार परिक्रमा गरेर पुनः मन्दिरमा नै लगेर राखिने भिन्तुना ग्रुपका अध्यक्ष प्रविण कर्मार्चायले जानकारी दिए । सो जात्रासँगै आज नै यहाँका स्थानीयबासिन्दाहरुले एकआपसमा अबिर लगाएर अविर जात्रा समेत मनाइएका छन् । आपासी सद्भाव, खुशी र उमंगको पर्वको रुपमा मनाउँदै आएको फागु पूर्णीमालाई यहाँका स्थानीयवासीले अविर जात्राको रुपमा मनाउँदै आएका छन् । विभिन्न बाजागाजा बजाएर बजार परिक्रमा गर्दै एकआपसमा रंग दलेर अबिर जात्रा मनाएको हो ।"
"तत्काल एमालेसँग तालमेलको सम्भावना छैन, तर राजनीतिमा असम्भव हुँदैन : प्रचण्ड","काठमाडौं : नेकपा माओवादी केन्द्रका अध्यक्ष पुष्पकमल दाहाल (प्रचण्ड)ले तत्काल प्रमुख प्रतिपक्षी दल एमालेसँग तालमेल हुने सम्भावना नभएको बताएका छन्। बुटबलमा आयोजित पत्रकार सम्मेलनमा बोल्दै प्रचण्डले एमालेसँगको तालमेल अहिले सम्भव नभएपनि कांग्रेसको व्यवहारमा भर पर्ने बताएका हुन्। अहिले हामी गठबन्धनमा छौं, पाँच दलको। सरकार पनि त्यसैगरी चलिरहेको छ त्यसकारण तत्काल एमालेसँग गठबन्धन हुने या तालमेल हुने सम्भावना हामीले देखेका छैन। प्रचण्डले भने, तर यो एक हदसम्म नेपाली कांग्रेसको व्यवहारमा पनि भर पर्छ। राजनीतिमा असम्भव केही हुँदैन। उनले एमसीसी पास हुनु अगाडि ओलीसँग भेट हुँदा अपमान गरिएको स्मरण गरे। उनले देश अफ्ठ्यारोमा पर्यो, निकास दिनुपर्यो भनेर जाँदा सभामुखलाई कारबाही गर्न र नेकपा कालको १९ पृष्ठ लामो आरोप खारेज गरेर आउन आग्रह गरेपछि किन आइएछ कुरा गर्न भन्ने बनाएको सुनाए। एमालेसँग तालमेलको ढोका खुलै छः वर्षमान पुन एमसीसी पास भएपछि गठबन्धन झन् बलियो बन्यो : प्रचण्ड उनले कांग्रेसका केही नेताले माओवादीसँग गठबन्धन हुँदैन भन्ने खालका अतिवादी विचार राखिरहेको समेत बताए। उनले भने, 'तर प्रधानमन्त्री देउवा यो गठबन्धनलाई बचाएर लैजाने पक्षमा रहनु भएको छ।' उनले माओवादीले आफ्नै तागत र एजेण्डाको बलमा जनताको मन जितेर चुनाव जित्ने कुरालाई पहिलो प्राथमिकता रहेको उल्लेख गरे। प्रचण्डले एमसीसी पास भएपछि गठबन्धन झन् बलियो बनेको दाबी गरे। प्रचण्डले गठबन्धनकाबीच तालमेल भइहाले पनि दशैभर नहुने र स्थानीय आवश्यकताका आधारमा मात्र हुने भएकाले आफ्नो संगठनलाई बलियो बनाउन कार्यकर्तालाई निर्देशन दिएको बताए।"
होलीमा खेलिने रंग जस्तै नेपाली समाज विविधतापूर्ण छ : राष्ट्रपति,"काठमाडौं : राष्ट्रपति विद्यादेवी भण्डारीले होलीमा खेलिने विविध रंग जस्तै नेपाली समाज जातीयभाषिक र सांस्कृतिक रूपमा विविधतापूर्ण रहेको बताएकी छन्। फागुपूर्णिमा (होली) पर्वको अवसरमा स्वदेश तथा विदेशमा रहेका नेपालीलाई शुभकामना दिँदै उनले विविधता बीचको एकता नै नेपालीको पहिचान र सामर्थ्य बनेको बताएकी हुन्। नेपालीबीच आपसी प्रेम, सद्भाव र सहिष्णुता अभिवृद्धि गर्दै राष्ट्रिय एकतालाई थप सुदृढ बनाउन फागुपूर्णिमा (होली) पर्वले योगदान पुर्याउने राष्ट्रपति भण्डारीले विश्वास छ। वैदिक परम्परादेखि नै समाजमा असल र खराबबीच द्वन्द्व चल्दै आएतापनि सत्यको विजय नै अवश्यम्भावी हुने सार्वभौम सिद्धान्तलाई यस पर्वले प्रखर रूपमा अभिव्यक्त गर्दछ। भण्डारीले अन्यायमाथि न्यायको, दूराचारमाथि सदाचारको विजय भएको खुसियालीमा मनाइने सांस्कृतिक पर्व होली भएको उल्लेख गरेकी छन्। हाम्रा पौराणिक ग्रन्थहरूमा फागुपूर्णिमा एवं होली पर्वका अनेकौं प्रसङ्गहरू उल्लेख हुनुले यसको प्राचीनता पुष्टि हुन्छ। वैदिक परम्परादेखि नै समाजमा असल र खराबबीच द्वन्द्व चल्दै आएतापनि सत्यको विजय नै अवश्यम्भावी हुने सार्वभौम सिद्धान्तलाई यस पर्वले प्रखर रूपमा अभिव्यक्त गर्दछ। अन्यायमाथि न्यायको, दूराचारमाथि सदाचारको र अधर्ममाथि धर्मको विजय भएको खुशियालीमा मनाइने सांस्कृतिक पर्व फागुपूर्णिमा (होली) हो।सन्देशमा भनिएको छ, समाजमा विद्यमान दुष्प्रवृत्तिलाई पराजित गर्दै सत्य र न्यायको पक्षमा अविचलित रूपले क्रियाशील रहन यस पर्वले प्रेरणा प्रदान गर्दछ भन्ने मलाई लाग्दछ। उनले विकृति, विसङ्गति एवम् कुरीतिहरूलाई निर्मूल गर्दै न्यायपूर्णसभ्य र सुसंस्कृत समाज निर्माण गर्न होली पर्वबाट सबैमा प्रेरणा मिलोस् भन्ने शुभकामना व्यक्त गरेकी छन्। हाम्रो संस्कृतिका असल पक्षहरूलाई प्रवर्द्धन गर्न पर्वहरूलाई मितव्ययी र विकृतिरहित राख्नुपर्दछ। हरेक पर्वसँग गाँसिएको इतिहास, सभ्यता र पौराणिकताको गहिराई आत्मसात् गर्न सके मात्र हाम्रो अद्वितीय संस्कृतिको मौलिकता जोगाउन सकिन्छ। शुभकामना सन्देशमा भनिएको छ,समाजमा विद्यमान विभिन्न प्रकारका विकृति, विसङ्गति एवम् कुरीतिहरूलाई निर्मूल गर्दै न्यायपूर्ण सभ्य र सुसंस्कृत समाज निर्माण गर्न फागुपूर्णिमा अर्थात् होली पर्वबाट हामी सबैमा प्रेरणा मिलोस् भनी शुभकामना व्यक्त गर्दछु। वसन्त ऋतुका अनेक रङ्ग प्रतिविम्बित गर्ने पर्वका रूपमा प्रत्येक वर्ष फाल्गुण शुक्ल पूर्णिमाको दिन हिमाली, पहाडी तथा भित्री मधेशका जिल्लाहरूमा र त्यसको भोलिपल्ट तराईका जिल्लाहरूमा विभिन्न रङ तथा अबिर खेल्दै खुशियालीपूर्वक फागुपूर्णिमा (होली) मनाउने परम्परा रहेको छ। स्कुलमा बालबालिकाको होली (फोटो फिचर) पहाडी जिल्लामा आज होली मनाइँदै, सभ्य बन्दै पर्व होलीको शुभकामना दिँदै देउवाले भने  विविधताबीचको एकता नेपालीको पहिचान"
१५ दिने मध्यमा मिथिला परिक्रमा जनकपुरधाम आइपुग्यो (फोटो फिचर),"जनकपुरधाम : मिथिलालञ्चलको ऐतिहासिक, धार्मिक तथा सांस्कृतिक महत्व बोकेको १५ दिने मिथिला माध्यमिकी परिक्रमाका लावालस्करसहितको टोली जनकपुरधाम आइपुगेको छ। धनुषा, महोत्तरी र भारतको विहार प्रान्त सीमावर्ती क्षेत्र अवस्थित धार्मिक स्थल १ सय ७ सीमावर्ती क्षेत्र भारतको २६ किलोमिटर गरि १ सय ३३ किलोमिटर भूभागको परिक्रमा पैदल यात्रीहरु जनकपुरधाम आईपुगेको हो। आइतबार रात्रिकालिन समयमा आइपुगेको साधुसन्तको टोलीले जनकपुरधामको विभिन्न स्थानमा दिनभरि विश्राम गर्ने मध्यान्ह रातमा नगरको परिक्रमा गर्नेछ। अहिले साधुसन्तहरु विभिन्न कुवा नदी, तलाउहरुमा स्नानध्यान गरी चोखो भई नियम निष्ठाका साथ बस्ने गर्दछ। परिक्रम अवधिमा कुनै स्त्रीसँग सम्बन्ध राख्न नहुने, मद्य मदिरा तथा मासु खान नहुने मान्यता रही आएको जानकी मन्दिरका पुजारी रामरोशन दास वैष्णवले बताए। हजारौं हजारको संख्यामा रहेका साधुसन्त तथा महात्माहरु जनकपुरधामको ऐतिहासिक बाह्रविघा, तीरहुतिया गाछीमा पण्डाल, तथा विभिन्न कुट्टी, छाउनी तथा ओडारको सहारामा बसीरहेको छ। परिक्रमावासीहरुले रात्रिकालिन विश्रामका लागि पराल, भाँडाकुडाँ, टायरगाडा, दाउरा, चामल, दाल लगायत उपभोग्य वस्तुहरु लिएरै हिडने गरेका छन्। डोलाको पछिपछि परम्परागत बाजागाजा, झाँकी किर्तन सहितका मौलिक पहिरनमा लाखौं नरनारीहरु सहभागिता जनाएका छन्। मानव समुदायको लावा लस्करसहितको टोलीले मिथिलाको चारै स्थानमा रहेका धार्मिक स्थलहरुको परिक्रमा गर्ने गरिन्छ। जसलाई १५ दिने माध्यमिकी परिक्रम वा मध्यमा परिक्रमा भनिन्छ। परिक्रमामा जनकपुरधामको हनुमानगढीबाट कल्याणेश्वर हुँदै औपचारिक शुरु भएर फुलहर, मठिहानी, जलेश्वर, मडई, ध्रुवकुण्ड, कञ्चनवन, क्षीरेश्वरनाथ (पर्वत्ता), धनुषाधाम, सतोषर (मिथिलेश्वरनाथ), औरही, करुणा, बिषौल र फेरी कल्याणेश्वर हुँदै फागुन पूर्णीमाको दिन जनकपुर फर्कन्छ र नगरको पाँचकोशे अन्तर्गृह परिक्रमा गरि समाप्त हुन्छ। परिक्रमा सामाजिक तथा सद्भाव सम्बन्ध नेपाल तथा भारतको धार्मिक सांस्कृतिक एवं पारम्परिक सामाजिक सद्भावको प्रतिक बनेको माध्यमिकी परिक्रमा यात्राको नेपालको धनुषा र महोत्तरीमा १३ तथा भारतमा २ गरी १५ विश्रामस्थल छन्। मिथिला महात्मयमा विश्रामस्थलका पौराणिक एवं धार्मिक महत्वबारे बेग्ला बेग्लै रुपमा चर्चा गरिएको स्थलप्रति भक्तजनमा अटुट विश्वास पाइन्छ। मिथिला महात्म्य अनुसार १८ औँ शताब्दी देखि धार्मिक यात्रा माध्यमिकी परिक्रमामा भारतको आयोध्या, मथुरा, हरिद्धार, दरभंगहा, सितामढी, बैजनाथ धामका साधुहरु उल्लेख्य रुपमा सहभागि हुने गर्छन्। महाशिवरात्री तिथिदेखि १५ दिन भित्र जनकपुर पुगी होली खेलेर फागुन पुर्णिमा समापन हुन्छ। यस परिक्रमामा सहभागी भएमा मन, वचन र कर्म तथा जना अञ्जानमा पापबाट एवं मोक्ष प्राप्ति हुने धार्मिक मान्यता रहेको राममन्दिरका महन्थ रामगिरी बताउँछन्। प्राचीन मिथिलाको राजधानी जनकपुरधामको चारै कुनामा स्थापना भएका चार शिवालय कल्याणेश्वर, जलेश्वर, क्षीरेश्वर र सप्तेश्वरनाथलाई आधार मानी परिक्रमा गरिन्छ। यसलाई मिथिलाञ्चल क्षेत्रकै महाकुम्भ भनेर पनि चिनिने गरिन्छ। तर, मिथिला महात्मयमा माध्यमिकी परिक्रमा गर्न नसक्नेहरुले छोटो दुरीको अन्तरगृह परिक्रमा गर्नुपर्ने उल्लेख छ। अन्तरगृह परिक्रमाको सीमा क्षेत्र जनकपुरधाम उपमहानगरपालिका भित्रपर्छ। मिथिला महात्म्यमा हरिहर क्षेत्रबाट प्रारम्भ भई गण्डकी नदीको किनार हुदै हिमालय क्षेत्र, कोशी नदी भएर पुनः हरिहर क्षेत्रमा समापन हुने वृहत् परिक्रमाको चर्चा गरिएको छ। भारतको पटनास्थित गंगा नदीको तटमा हरिहर क्षेत्र अवस्थित छ। केही दशकयता माध्यमिकी परिक्रमाको क्षेत्र र अवधि विस्तारित भएपनि जनकपुरस्थित रत्नसागर स्थानका स्वः महन्त बाबा नारायण दासजीले करिब डेढ सय वर्षपूर्व देखि दुई सयसम्म साधुसन्तलाई लिएर वनजंगलको बाटो भएर माध्यमिकी परिक्रमालाई मिथिला महात्मयको निर्देशअनुसार पुनःआरम्भ गरेको बताइन्छ। त्यसलाई करिब पचास वर्षपछि स्थानीय सीताकुण्डका महन्त परमहंस सियालाल शरणले पाँचसय साधुसहित बाजागाजासहित परिक्रमा गरेका थिए। पाँच सयको सानो संख्यालाई बढाएर २० हजार पुर्याई परिक्रमाको महत्व बढाउने तथा वैष्णव सम्प्रदायको प्रवद्र्धनमा महन्त परमंहसको उल्लेखनीय योगदान रहेको लक्ष्मी नारायण मठ मटिहानीका मान महन्थ जग्गनाथ दास वैष्णवले बताए।"
सातै प्रदेशमा समान सवारी कर,"पोखरा : सवारी कर समान गर्न प्रदेश सरकार सहमत भएका छन्। सातवटै प्रदेशका यातायात सेवा व्यवस्थापन हेर्ने मन्त्रीको पोखरामा सम्पन्न भेलाले सवारी करमा एकरूपता ल्याउने निर्णय गरेको हो। संघीय ऐनमा एकै खाले सवारीसाधन कर, दस्तुर र जरिबाना हुने व्यवस्था गर्न माग गरेको छ। भेलाले सोसहित २२ बुँदे निर्णय गरेका हुन्। संघीय सरकारकी यातायातमन्त्री रेणुकुमारी यादवसहित प्रदेशका मन्त्री र सचिव भोलामा सहभागी थिए। एउटा प्रदेशमा दर्ता भई अर्को प्रदेशमा सञ्चालनमा रहेका सवारीसाधनले सोही प्रदेशमा कर तिर्ने र नवीकरण गर्न सक्ने व्यवस्था संघीय कानुनमा गर्न माग गर्दछौं। सबै प्रदेशमा अनलाइन विधिबाट सवारी कर तिर्ने प्रणाली लागू नहुँदासम्म यो व्यवस्था गर्न सहमति गर्ने, निर्णयमा भनिएको छ, आपसी समन्वयमा सबै प्रदेशमा एकै प्रकारको एकीकृत भीआरएस प्रणाली लागू गर्न यातायात व्यवस्था विभागले पहल गर्ने ब्लुबुक नवीकरण गर्ने र कर तिर्ने कार्य एकै मितिमा हुने गरी व्यवस्था गर्न आआफ्नो प्रदेशको सवारी तथा यातायात व्यवस्था ऐनमा संशोधन गर्न पहल गर्ने बैठकको निर्णय छ। सवारीसाधन सम्बन्धी करजरिबाना प्रदेशको एकल अधिकार क्षेत्रभित्र पर्ने भएकाले ट्राफिक प्रहरीले उठाउने जरिबाना र सबै प्रदेशहरूमा इम्बोस्ड नम्बर जडान कार्य अनिवार्य रूपमा लागू गरी इम्बोस्ड नम्बर जडानबापत उठ्ने राजस्व प्रदेश राजस्व खातामा जम्मा गर्ने गरी एकरूपता कायम गर्न संघीय सरकारलाई अनुरोध गर्ने बैठकको अर्काे निर्णय छ। प्रदेशको मन्त्रालयले अन्तर्गतका कार्यालयलाई कनेक्ट गर्ने तथा आआफ्नो प्रदेशका भीआरएस डाटा प्रदेशमा सञ्चित गर्ने र उक्त सफ्टवेयरको सुरक्षा प्रणाली मजबुत बनाइनेछ। ईडीएलभीआरएसमा अहिले कुनै समय २४ घण्टै सर्भर डाउन हुने समस्या छ। कहिलेकाहीँ २४ दिन सिस्टम नभल्ने समस्या पनि छ। लुपहोल र अफिस भिजिट डाटा अर्को कुनै कार्यालयबाट सिफ्ट गर्न मिल्ने समस्या समाधानका लागि सफ्टवेयरमा आवश्यक परिमार्जन र विकासका लागि यातायात व्यवस्था विभागले पहलकदमी लिनेछ। प्रदेश यातायात मन्त्रीहरुको पोखरा भेलाले गर्यो २२ निर्णय यातायात व्यवस्था विभागले स्मार्ट लाइसेन्स प्रिन्टिङका लागि पेन्डिङ स्मार्ट लाइसेन्सको छपाइ शीघ्र रूपमा गरी वितरणका लागि सम्बन्धित कार्यालयमा पठाउने व्यवस्था गर्ने भएको छ। विभागले प्रदेशका कार्यालयलाई सहयोग गर्न जिम्मेवारीसहित डेडिकेटेड फोकल पर्सन यथाशीघ्र तोक्ने पनि बैठकको निर्णय छ। यसैगरी परीक्षणका रूपमा लुम्बिनीबाट डिजिटल ट्रायल सेन्टर सुरु गर्ने, सवारी चालक अनुमतिपत्र परीक्षा सञ्चालन कार्यविधि, २०७७ सबै प्रदेशले लागू गर्ने, अन्तरप्रदेश सवारी रुट अनुमति जाँचपास संघीय सरकारका सवारी परीक्षण कार्यालय भएका स्थानमा तिनै कार्यालयबाट गराउने नभएका स्थानमा यथाशीघ्र स्थापना गर्ने, स्थानीय पूर्वाधार विभागले झोलुंगे पुलमा प्रयोग हुने लठ्ठा खरिद र वितरण प्रणाली चुस्त बनाउनुपर्ने निर्णय गरेको छ। हस्तान्तरित ससर्तका योजनामा यथेष्ट बजेट विनियोजन गर्न अर्थ मन्त्रालयमा पहल गर्ने, प्रदेशका योजनाको रकमान्तर गर्ने अधिकार प्रदेशलाई नै दिन अर्थ मन्त्रालयमा पहल गर्ने, ससर्तका योजनाको खर्च नहुने रकम विभागमा फिर्ता पठाउने र विभागले अन्तर प्रदेशका योजनामा रकमान्तर गर्ने, साझा सरोकारका विषयमा संघीय सरकार र प्रदेश सरकार तथा अन्तर प्रदेश सरकारबीच संवाद, सहकार्य, सिकाइ आदानप्रदान सुदृढ बनाउनेलगायतका निर्णय भेलाको छ।"
मधेश प्रदेशमा तीन दिन होली,"महोत्तरी : मधेश प्रदेशमा यसपालि लगातार तीन दिन होलीपर्व मनाइने भएको छ । तिथि र मध्यमा परिक्रमाका कारण गर्दा यसपालि लगातार तीन दिन पर्वको तयारी देखिएको हो । मधेशका पर्वते समुदायले आज पूर्णिमाका दिन होली मनाइरहेका छन् भने मधेश प्रदेशका मूल मधेशीले पूर्णिमाको भोलिपल्ट होलीमनाउँछन् । मिथिला क्षेत्रमा माध्यमिकी परिक्रमाको जनकपुरधाममा गरिने अन्तर्गृह परिक्रमा सम्पन्न गरेर त्यसको भोलिपल्ट होली मनाउने अर्को परम्परा छ । यसअनुसार आज जनकपुरधाम आइपुगेको परिक्रमा भोलि अन्तर्गृह परिक्रमा गरेर शनिबार होली मनाउने तयारीमा छ । छोड्दो पूर्णिमा तिथिमा पर्वते समुदायले र मधेशी समुदायले उदाउँदो पूर्णिमा अर्थात् चैत कृष्ण प्रतिपदाका तिथिमा होली मनाउने परम्परा भए पनि जनकपुर क्षेत्रमा अन्तर्गृह परिक्रमाको भोलिपल्ट पर्व मनाइने गरिन्छ । यसअनुसार शनिबार पनि होली खेलिने भएको छ । माध्यमिकी परिक्रमाका यात्री डोलासहित आज जनकपुर आए, अब भोलि अन्तर्गृह परिक्रमा हुनेछ, त्यसैले यहाँ शनिबार होली मनाइने छ, मोफसलका पत्रकार वीरेन्द्र रमणले भने। परिक्रमासँग सम्बन्धित भएर जनकपुर क्षेत्रमा पर्वको निर्धारण गरिन्छ भने अन्य क्षेत्रका आम मधेशी पूर्णिमाको भोलिपल्टै होली मनाउँछन् । आज पूर्णिमाका दिन पर्वते समुदायका मधेशी पर्व मनाउँदैछन्, हामी मूल मधेशी शुक्रबार मनाउँछौँ, स्थानीय भङ्गाहा४ का जवाहर महतोले भने। तिथि घटबढ र परिक्रमा परम्पराले पर्व लगातार तीन दिन परे पनि यहाँ सांस्कृतिक घुलमिलले सबै होलीमा मिसिन्छन् । मधेश आजदेखि नै होलीको रङमा रङ्गिँदो छ । यो क्रम अब शनिबारसम्म रहनेछ । सबैको हातमा अबीरका झोली।। १ सबैको एउटै बोली, जय होली।। ११ बुरा नमानो होली है १ जताततै होलीको रौनक एकाबिहानैदेखि देखिँदो छ । यसैबीच पर्वलाई सभ्य र शालीन ढङ्गले मनाउन प्रशासनिक निकाय र सामाजिक सङ्घ संस्थाले आग्रह गरेका छन् । होली सत्य र अहिंसाको प्रतीक पर्व भएकाले जबर्जस्ती रङ हाल्ने, लोला हान्ने र अरुलाई बाधा पर्ने गरी मादक पदार्थ सेवन गरी होहल्ला गर्ने पक्षलाई निरुत्साहित गर्न पर्ने सबै निकायले को आग्रह गरेका हुन्।"
चुनाव चिह्न कलमले निर्वाचनमा कमाल गर्छ : अध्यक्ष नेपाल,"काठमाडौं: नेकपा एकीकृत समाजवादीका अध्यक्ष माधवकुमार नेपालले स्थानीय तहको निर्वाचनमा चुनाव चिह्न कलमले कमाल गर्ने बताएका छन्। एकीकृत समाजवादीले गरेको होली कार्यक्रमलाई सम्बोधन गर्दै नेपालले आगामी निर्वाचनमा चुनाव चिह्न कलमले अत्यधिक मतका साथ विजयी हासिल गर्ने बताएका हुन्। उनले भने, पार्टीको सामथ्र्य निर्वाचनमा पनि देखिने भएकाले यसमा केन्द्रीत हुन सबैलाई आग्रह गर्दछु। आफूहरुलाई खिसिट्युरी गर्नेहरुको हरिविजोग आगामी चुनावमा हुन्छ। पार्टीको शक्ति चुनावी मैदानमा देखिने भन्दै आउने चुनावले जनतालाई फैसला गर्ने अधिकार दिएको बताए।"
धनुषा एमाले अध्यक्षमा राजकिशोर यादव,"जनकपुरधाम : नेपाल कम्युनिष्ट पार्टी एमालेको धनुषा जिल्ला अध्यक्षमा राजकिशोर यादव निर्वाचित भएका छन् । नेकपा एमालेको सातौं जिल्ला अधिवेशनबाट पुनः राजकिशोर यादव अध्यक्ष सर्वसम्मत निर्वाचित भएका हुन् । जनकपुरधामको रौनियार सेवा समितिमा सम्पन्न जिल्ला अधिवेशनले यादवलाई दोस्रो कार्यकालको लागि पनि सर्वसम्मत अध्यक्ष चयन गरेको हो । यसअघि २०७१ सालमा भएको एमालेको छैठौं जिल्ला अधिवेशनबाट पनि यादव अध्यक्ष चुनिएका थिए । अहिले सातौं जिल्ला अधिवेशनले उनको अध्यक्षतामा एमालेको १ सय ३५ सदस्यीय जिल्ला कार्यसमिति सर्वसम्मत रुपमा चुनेको हो । जसमा उपाध्यक्ष भोला यादव, सचिवमा तेजनारायण यादव, उपसचिव तारालाम बस्नेत र उपसचिव श्याम पुर्वे चयन भएको नवनिर्वाचित अध्यक्ष यादवले जानकारी दिए ।"
गठबन्धनलाई कायमै राखेर अगाडि बढ्न कांग्रेस तयार छ : गृहमन्त्री खाण,"बुटवल : गृहमन्त्री बालकृष्ण खाणले स्थानीय स्तरमा गाउँ र नगरमा विकास गर्न कांग्रेसले स्थानीय तहको निर्वाचन जित्नुपर्ने बताएका छन् । रुपन्देहीमा आयाजित कार्यकर्ता भेटघाट कार्यक्रममा गृहमन्त्री खाणले शान्ति र स्थायीत्वका लागि कांग्रेसले आगामी निर्वाचन जित्नैपर्ने धारणा राखेका हुन् । तल्लो तहसम्म गाउँ र नगरमा विकास हुन कांग्रेसले स्थानीय निर्वाचनमा जित्नसपर्छ । शान्ति र स्थायीत्वका लागि कांग्रेसले आगामी निर्वाचन जित्नुपर्छ, गृहमन्त्री खाणले भने। उनले मुलुकमा आइपरेको अफ्ट्यारो परिस्थितिमा बनेको गठबन्धनलाई कायमै राखेर अगाडि बढ्न कांग्रेसले चाहेको बताए । उनले अमेरिकी सरकारले नेपाललाई दिएको अनुदान अमेरिकी सहयोग नियोक (एमसीसी) जनताको पक्षमा र जनताको हितमा रहेको बताए। एमसीसी नेपालमा नदी नालाबाट उत्पादन हुने विजुली जनताको घरघरसम्म पुर्याउन आवश्यक गर्ने ट्रान्समिसन बनाउन स्वीकारिएको बताए। मुलुकको आर्थिक अवस्था चुनौतिपूर्ण रहेको बेलामा त्यसको सामना गर्न एमसीसीले सहयोग पुर्याउने उनको विश्वास छ । उनले पेट्रोलियम पदार्थको मूल्य वृद्धि बढिरहेको र आयात पनि बढिरहेकाले अब त्यो आयात घटाउन विद्युतीय सामाग्रीको प्रयोग गर्न आग्रह गरे । विजुली उत्पादन वृद्धि गर्नका लागि एमसीसी सदनबाट पास गरिएको उनको तर्क छ।"
फागु पूर्णिमाको अवसरमा भीमेसन मन्दिरमा भक्तजनको घुइँचो,"भक्तपुर : फागु पूर्णिमाको अवसरमा भक्तपुरको भिमसेन मन्दिरमा दर्शनार्थीको घुइँचो लागेको छ। धार्मिक तथा सांस्कृतिकरुपले अत्यन्त महत्वपूर्ण मानिने फागु पूर्णिमाको अवसरमा भक्तपुरको आर्दशस्थित परदेशी भीमसेन, याँछेंस्थित याँछें भीमसेन र दत्तात्रयस्थित तचपाल भिमसेन मन्दिरमा दर्शन तथा पूजाका लागि भक्तजनको घुइँचो लागेको हो। फागु पूर्णिमाका दिन भीमसेन देवताको विधिवत्रुपमा पूजा र दर्शन गर्नाले आम्दानीको नयाँ स्रोत खुल्नाका साथै व्यापार व्यवसाय फस्टाउँदै जाने धार्मिक मान्यता रहेको छ। आजका दिन भीमसेन मन्दिरमा स्थानीय डाफा भजन खलः, व्यापारी सङ्घ संस्था, पसलेलगायतले बलिसहितको पूजा चढाउँछन्। आजको दिन टोल टोलमा रहेका परम्परागत धिमेबाजा, बाँसुरी बाजा, धाँ बाजालगायतका टोली भीमसेन मन्दिर जाने गर्छन। देवताको पूजाअर्चना गरी सम्येबजी खाएर फागु पर्व मनाउने गरिन्छ। त्यसलाई स्थानिय भाषामा भिसिंह पूजा भन्ने गरिन्छ। आजका दिन स्थानीय महिला हाकुपटासीमा सजिएर भीमसेन देवताको पूजापछि सम्येबजी खाएर एकापसमा अबीर दलेर टोल छिमेक परिक्रमा गरी फागु मनाउने परम्परा रहेको छ। भक्तपुरमा आजै साँझ दत्तात्रयस्थित तचपाल भीमसेन मन्दिरको पाटीमा प्रदर्शनीमा राखिएको काठको बेमानको पुरुष लिङ्गलाई नगर परिक्रमा गरी ब्रह्मायणी मन्दिरस्थित खोलामा लगेर पखाल्ने र पुनः मन्दिरमा राखेपछि यस वर्षको फागु पर्व सम्पन्न हुने परम्परा छ। यसरी लिङ्ग बोकेर जाने व्यक्तिको छोरा जन्मन्छ भन्ने जनश्रुती रहेको पाइन्छ।"
"पिकअपको ठक्करबाट दुई जनाको मृत्यु, दुई प्रहरी घाइते",रौतहट : गौरचन्द्रपुर राजमार्गको बृन्दावन नगरपालिकामा गएराति पीकअप जीपको ठक्कर बाट दुई जनाको मृत्यु भएको छ । उक्त दुर्घटनामा दुई जना घाईते भएका छन । चन्द्रनिगाहपुरबाट गरुडा तर्फ जादै गरेको बा १७ च ६१६३ नम्बरको महेन्द्रा पिकअपले चन्द्रपुर गौर सडक खण्डको हर्साहमा ठक्कर दिदा ३७ बर्षिय जीतेन्द्र पटेल र २७ बर्षिय हरी कुमार ठाकुरको मृत्यु भएको छ । ठक्कर बाट प्रहरी चौकी हर्साहमा कार्यरत प्रहरी सहायक निरिक्षक उपेन्द्र प्रसाद यादब र प्रहरी जवान मुर्तुजा अन्सारी घाईते भएका छन । चालकले मदिरा सेवन गरि जीप चलाएको प्रहरीको अनुसन्धानले देखाएको छ । जीप अनियन्त्रित भई सोही स्थानको पान पसल र मोटरसाईकलमा समेत ठक्कर दिएको प्रहरीले जनाएको छ । ईलाका प्रहरी कार्यालय गरुडाका डिएसपी श्रीराम भण्डारीले ठक्कर दिने पीकअप जीप नियन्त्रणमा लिएको बताएका छन ।
नीति कथा : सुन्ने क्षमता बनाऔं,"कुनै समयको कुरा हो। एकजना किसान बिहान सबेरै खेतमा काम गर्न गए। उनी आफ्नो खेतमा काम गरिरहेका थिए। सोही क्रममा उनले लगाएको घडी हरायो। घडी उनलाई बुवाले उपहार दिएका थिए। जसका कारण घडीसँग भावनात्मक लगाव थियो। काम छाडेर घडी खोज्न थाले। भात, खाजा, तिर्खा बिर्सेर खोजे। हरसम्भव प्रयास गरे। तर, भेटिएन। बेलुका हतास भएर घर फर्कने सुरसार गर्दै थिए। त्यसैबेला उनले नजिकै केही बालबालिकालाई खेलिरहेको देखे। उनीहरूलाई बोलाए। घडी खोजिदिन भने। घडी फेला पार्नेलाई पुरस्कार दिने पनि घोषणा गरे। बालबालिकाहरू घडी खोज्न थाले। उनीहरूलाई इनामको लोभ थियो। चारै दिशातिर खोजे पनि घडी फेला परेन। खोज्दाखोज्दा हैरान भए। थाके। हार माने। र खोज्न छाडिदिए। किसानले घडी पाउने आशा गुमाएका थिए। घरमा एक्लै निराश भएर बसिरहेका थिए। एक दिन एक जना बच्चा फर्केर आयो। र किसानलाई भन्यो कि ऊ फेरि एक पटक घडी खोज्न चाहन्छ। किसान सहमत भए। बच्चा खेतमा गएर घडी खोज्न थाल्यो। केही बेरमै घडी फेला पार्न सफल भयो। जब किसानले त्यो घडी देख्यो, ऊ निकै खुसी भयो। सबैले फेला पार्न नसकेको घडी बच्चाले कसरी फेला पारे ? बालकले जवाफ दिए, घडी हराएको ठाउँमा गएर एक ठाउँमा चुपचाप उभिएर सुन्न थालेँ। शान्त वातावरण थियो। त्यसबेला मैले घडीको टिकटिकको आवाज सुनेँ। त्यो आवाजको दिशामा खोज्दा उसले घडी भेट्टाउन सफल भएँ। किसानले बच्चालाई धन्यवादसहित पुरस्कार दिएर बिदा गरे। शिक्षाः शान्तिले हाम्रो मन र दिमागलाई केन्द्रित बनाउँछ। एकाग्र मनस्थितिले जीवनको दिशा निर्धारण गर्न मद्दत गर्छ। त्यसकारण हामीले दिनमा केही समय निकाल्नुपर्छ। जब हामी शान्तिसँग बसेर ध्यान गर्न सकौं। नत्र यो कोलाहलमय संसारमा अल्मलिनेछौं। आफूलाई वा हाम्रो दिमागलाई कहिल्यै बुझ्न पाउने छैनौं। जब आँखा खुल्छ, तब पछुताउनुबाहेक विकल्प हुने छैन। त्यतिबेला ढिला भइसकेको हुन्छ। जीवनको यो दिशा कसरी तय गरौं ? हामीले अरू केही चाहन्थ्यौं। वास्तवमा हामीले संसारले जे भन्यो, त्यही गर्यौं। हामीले आफ्नो मनको कुरा सुन्न पनि समय दिएनौं। त्यसैले जीवनमा शान्त बसेर केही सुन्नमा पनि सफलता लुकेको हुन सक्छ।"
सेटिङमा संसद्,"संसदीय मान्यता नै छ, संसद् अधिवेशन अन्त्य गर्ने बेला प्रमुख विपक्षीसँग पनि सरसल्लाह गर्नुपर्छ। संसद्मा विपक्षी दल भनेको वेटिङ गभरमेन्ट हो। त्यही भएर सदनलाई प्रभावकारी र जीवन्त बनाउन प्रमुख विपक्षीको भूमिकालाई पनि उत्तिकै महत्त्वका साथ हेर्ने गरिन्छ। नयाँ संविधान निर्माणका क्रममा हामीले परम्परागत संसदीय प्रणालीमा केही सुधारका व्यवस्था गर्यौं। संसदीय प्रणालीको नामै सुन्न नचाहेका दललाई पनि यो प्रणालीमा सहमत गरायौं। सुधारिएको संसदीय प्रणालीमा सबै दलको सहमति जुटेकै कारण कारण दोस्रो संविधानसभामार्फत संविधान जारी गर्न सफल भयौं। तर संविधान जारी भएको यति छोटो अवधिमै संसदीय प्रणालीका विकृत र भद्दा रूप देखिसक्यौं। राजनीतिक अस्थिरता र सत्ताका लागि हुने छिनाछपटीले व्यवस्थामाथि नै प्रश्न उठने अवस्थामा पुगिसक्यौं। जुन मुलुक र जनताका लागि दुर्भाग्यको विषय हो। २०७४ को चुनावमार्फत जनताले तत्कालीन नेकपालाई झन्डै दुई तिहाइको बहुमत दिए। तर पार्टीको आन्तरिक झगडाका कारण तीन वर्ष नबित्दै नेकपाको शक्तिशाली सरकार ढल्यो। त्यही बेला नेकपाका दुई ठूला शक्ति एमाले र माओवादी केन्द्रलाई सर्वोच्च अदालतले अलगअलग गराइदियो। त्यति हुँदा पनि एमालेभित्रको विवाद रोकिएन। पार्टी फुटको दिशामा गयो। जीवन्त पार्टीमा विचार र नेतृत्वको लडाइँ हुनु स्वाभाविकै हो। तर पार्टी नै फुटाउने र कम्युनिस्ट आन्दोलनलाई छियाछिया बनाउने काम पक्कै पनि स्वीकार्य हुन सक्दैन। त्यही क्रममा एमालेले १४ जना सांसदलाई कारबाही गर्यो र पदमुक्तको निर्णय गर्न सभामुख अग्नि सापकोटालाई निवेदन दियो। सत्तापक्षले सभामुख सापकोटालाई पदबाट राजीनामा गर्न लगायो भने एमाले संसद्को विरोधबाट पछि हट्न तयार छ। तर दुर्भाग्य नै मान्नुपर्छ, संसद्को रेफ्री मानिने सभामुख नै एमाले पार्टी विभाजनमा संलग्न भए। पदीय मर्यादा, संसदीय गरिमाको धज्जी उडाउँदै सभामुख सापकोटा प्रस्तुत भए। पार्टी विभाजनमा क्रियाशील बने। रेफ्री आफैंले गोल हानेपछि अवस्था के हुन्छ ? त्यही बिन्दुबाट एमालेले संसद्मा अवरोधविरोध गर्दै आएको छ। संसद्को गरिमा, महत्त्व र मर्यादा रक्षार्थ विरोधमा उत्रेको हो। कसैको अनुहार, रङ वा बोली मन नपरेर हैन। यहाँनेर बिर्सनै नहुने पक्ष के हो भने एमाले विपक्षी कित्तामा पुगे पनि संसद्मा सबैभन्दा ठूलो शक्ति हो। विभिन्न स्वार्थको गठजोडका कारण गठबन्धन बनाएर एमालेलाई भित्तामा पुर्याउन खोजिए पनि एमालेको शक्ति उस्तै छ, जनताको माया र विश्वास झन् बढ्दो छ। संसद्मा जिम्मेवार प्रतिपक्षको भूमिकामा छ। एमालेको लगातारको विरोधबारे केही मान्छेहरूको प्रश्न उठाउने गरेको सुनिन्छ। तर, बुझ्नैपर्ने पक्ष के हो भने एमालेको विरोध संसदीय व्यवस्थालाई बलियो बनाउनकै लागि हो। संसद् बलियो बनाउने, विपक्षी दलको सम्मानलाई जोगाउने र सभामुखको भूमिकालाई गर्बिलो र दर्बिलो बनाउने एमालेको उद्देश्य हो। तर, एमालेको भद्र र जिम्मेवार भूमिकालाई सभामुख र सत्तापक्षले लत्याउन खोजे। विधि र नीति मिचिँदा संसद् अवरोध हुन्छ भन्ने मान्यतालाई खण्डित गर्ने कोसिस गरियो। प्रमुख विपक्षी दलले अवरोध गर्दा पनि अवरोध मानिएन। सरकारका बिजनेस खुरुखुरु अघि बढाइयो। सत्ताको बलमा मन्त्रीहरू झ्यालबाट उफ्रिँदै सदनको बेलसम्म चढे। जनतालाई आवश्यक विधेयक किन पारित नगरेको भनेर कसैले प्रश्न गर्यो भने एमालेलाई देखाइयो। सरकारलाई आवश्यक कामकारबाही भने निर्धक्क अघि बढाइयो। त्यति गर्दा पनि नागरिकता विधेयक, निजामती सेवा विधेयकजस्ता संघीयता कार्यान्वयनसम्बन्धी विधेयक सरकारको प्राथमिकतामा परेनन। किनकि ती विधेयकसँग अहिलेको सरकार र सत्तापक्षको कुनै स्वार्थ जोडिएको छैन। जनतालाई आवश्यक ऐन, कानुनसँग अहिलेको सत्तापक्षलाई कुनै मतलव छैन भन्ने यसबाट पुष्टि हुन्छ। त्यही बुझेर एमालेले संसदीय समितिमा विधि र कानुन निर्माणमा अवरोध गरेको छैन। समितिहरूले कैयौं महत्त्वपूर्ण विधेयक पारित गरेर सभामा पठाएका छन्। तर सरकारले ती विधेयक पारित गर्नेतिर ध्यान नै दिएको छैन। सापकोटा सभामुख भएदेखि नै संसद्मा छापामार शैलीका कामकारबाहीले निरन्तरता पाइरहेका छन्। संसद् अवरोध हुँदा जनताका आवाज थुनिन्छन् भन्ने एमालेलाई राम्रोसँग हेक्का छ। मुलुकमा भ्रष्टाचार बढेको छ, महँगीले आकाश छोएको छ। बेथिति बढेको छ। विकास निर्माण ठप्प छ। सत्तामा बस्नेहरू कमाउधन्दामा छन्। उनीहरूलाई जनताका पीरमर्कासँग कुनै मतलव नै छैन। यी विषयमा संसद्मा बोल्ने र जनताका समस्या समाधानमा लागि सरोकारवालाहरूको ध्यानाकर्षण गराउने एमालेको भित्रैदेखि चाहना छ। त्यतिमात्र होइन, राष्ट्रिय राजनीतिलाई प्रत्यक्ष प्रभाव पार्ने एमसीसी सम्झौतामा छलफल गर्ने एमालेलाई कत्रो ठूलो रहर थियो। र पनि, हामीले बेल घेर्नैपर्ने अवस्थाबाट पछि हट्न सकेनौं। किनकि, एमालेले मुलुकमा विधि र थिति बसोस् भन्ने मूल चाहना र उद्देश्य राखेको छ। व्यवस्था बलियो होस्, नेतृत्वकर्ता जिम्मेवार होस् भन्ने एमालेको चाहना हो। तर, एमालेले यो सदाशयतालाई कमजोरीका रूपमा बुभ्ने कोसिस भइरहेको छ। एमालेले सुरुमा अवरोधको नीति लिए पनि पछि विरोध मात्रै गरेको थियो। संसद्मा सबैभन्दा ठूलो पार्टी जो विपक्षमा छ, उसको अवरोधलाई अवरोध नै नमानपछि विरोधमा उत्रेका थियौं। तर, एमालेले राखेका मागलाई सम्बोधन गर्ने र संसद्को विरोधलाई अन्त्य गराउनेतिर सत्तापक्ष कहिल्यै जिम्मेवार बनेन। आफूसँग बहुमत कायम छ भन्दै सत्तापक्ष निर्मम रूपमा प्रस्तुत भयो। एमाले आफ्नो भूमिका, मर्यादा र गरिमाप्रति सचेत छ। तर, संसद्मा असंसदीय चलखेल, जालझेल र नाटक मञ्चन भइरहे एमालेलाई सह्य हुँदैन। एमालेलाई अर्को पनि जानकारी छ, १४ जना सांसद पदमुक्तसम्बन्धी मुद्दा सर्वोच्चमा विचाराधीन छ। तर सत्तापक्षले सर्वोच्चलाई पनि आफ्नो मुठ्ठीमा पार्ने कोसिस गर्यो। प्रधानन्यायाधीश चोलेन्द्रशमशेर राणाविरुद्ध महाभियोगको प्रस्ताव यसकै उपज हो। न्यायालयको विकृति हटाउने, न्यायालय शुद्ध बनाउनेभन्दा पनि आफ्नो स्वार्थपूर्ति गर्न सत्तापक्षले प्रधानन्यायाधीशविरुद्ध महाभियोग प्रस्ताव ल्यायो। यदि सत्तापक्ष न्यायालयको पक्षमा हुन्थ्यो भने, पाँचैजना न्यायाधीशविरुद्ध महाभियोग ल्याउनुपथ्र्यो नि। परमादेशको आदेश दिने पाँचैजना न्यायाधीशविरुद्ध महाभियोग ल्याएको भए साँच्चिकै न्यायालयप्रति सत्तापक्ष पनि चिन्तित छ भन्ने अर्थमा बुझ्न सकिन्थ्यो। तर स्थिति त्यो थिएन भन्ने त संसद् अधिवेशन अन्त्यको निर्णयबाट पनि प्रष्ट भयो नि। फागुन १ गते प्रधानन्यायाधीशविरुद्ध महाभियोग दर्ता गरेको सत्तापक्षले सिफारिस समितिमा प्रस्ताव नै नपुर्याई संसद् अधिवेशन अन्त्य गरेको छ। जनताका आँखामा छारो हाल्न महाभियोग सिफारिस समिति गठनको नाटक गरियो, तर समितिमा प्रस्ताव नै पठाइएन। समितिलाई पनि बेकामे बनाएर अधिवेशन अन्त्य गरियो। यसबाट के प्रष्ट हुन्छ भने प्रधानन्यायाधीशलाई महाभियोग लगाउन नभई निलम्बनकै अवस्थामा राखेर केही सेटिङ मिलाउने चलखेल भइरहेको छ। आफूसँग दुई तिहाइ बहुमत नहुँदै महाभियोग प्रस्ताव ल्याउने र प्रधानन्यायाधीशलाई निलम्बनको अवस्थामा राखेर न्यायालयलाई ध्वस्त बनाउने सत्तापक्षको यो कुटिल चालसँग आमजनता सतर्क हुनैपर्छ, खबरदारी गर्नैपर्छ। अब अर्को अधिवेशन नबोलाउँदासम्म जबराविरुद्धको महाभियोग प्रस्ताव अघि बढ्ने छैन। अर्कोतिर, सभामुख सापकोटाले महाभियोग प्रस्तावमाथि बुधबार (चैत २ गते) बाट छलफल हुने भनेर सांसदलाई जानकारी गराएका थिए। प्रस्तावमाथि छलफल भएको भए समितिमा जान्थ्यो र तीन महिनाभित्र टुंगो लगाई सक्नुपथ्र्यो। तर सत्तापक्षले छलफल रोकेको छ। अधिवेशन अन्त्यसँगै अब वैशाख अन्तिम सातासम्म यसमाथि कुनै प्रक्रिया अघि बढ्दैन। विपक्षी एमालेलाई जानकारी नै नदिई छापामार शैली मा संसद् अधिवेशन अन्त्य गरिएको छ। हुन त, सापकोटा सभामुख भएदेखि नै संसद्मा छापामार शैलीका कामकारबाहीले निरन्तरता पाइरहेकै छन्। सभामुख सापकोटाले सुरुदेखि नै महाभियोग प्रस्तावलाई टुंग्याउन खोजेनन्। प्रतिनिधिसभा नियमावलीले महाभियोग प्रस्ताव दर्ता भएको मितिले ७ दिनपछिको कुनै बैठकमा छलफल हुनुपर्ने व्यवस्था गरिदिएको छ। तर, सभामुख सापकोटाले ७ दिन त परै जाओस्, महिना नै नाघ्दा पनि यसमाथि छलफल गराएनन्। सरकारको डिजाइनमा यो प्रस्तावलाई रोकिराखे। संसद्को आगामी अधिवेशनमा पनि यो प्रस्तावलाई सभामुख सापकोटाले समितिमा नपठाए आश्चर्य नमाने हुन्छ। एमाले आफ्नो भूमिका, मर्यादा र गरिमाप्रति सचेत छ। तर, संसद्मा असंसदीय चलखेल, जालझेल र नाटक मञ्चन भइरहे एमालेलाई सह्य हुँदैन। एमाले संसद्लाई बन्धक होइन, बलियो बनाउन चाहन्छ। बहुमतको सरकार, अल्पमतको विपक्षीको मान्यताप्रति एमाले अडिग छ। संसद् विपक्षीको हो भन्नेमा पनि एमाले सचेत छ। तर सत्ता गठबन्धनका फोहोरी र असंसदीय कामकारबाहीलाई टुलुटुलु हेरेर बस्दैन। बहुमतका नाममा मनपरीतन्त्र स्वीकार्य हुन सक्दैन। सत्तापक्षले सभामुख सापकोटालाई पदबाट राजीनामा गर्न लगायो भने एमाले संसद्को विरोधबाट पछि हट्न तयार छ। पूर्वमन्त्री पहाडी एमाले सांसद हुन्।"
"नेकपा एसले संगठन निर्माणको अभियानलाई चुनाव प्रचारमा जोड्ने, प्रदेशमा खटायो अनुगमन टोली","काठमाडौं: नेकपा एकीकृत समाजवादीको बैठकले संगठन निर्माणको अभियानलाई चुनाव प्रचारमा जोड्ने निर्णय गरेको छ। पार्टीको बिहीबार बसेको सचिवालय बैठकले स्थानीय निर्वाचन अघि संगठनको वास्तविकता पहिचान गर्न सातै प्रदेशमा अनुगमन टोली गठन गरेको हो। जसअन्तर्गत् प्रदेश एकमा पार्टी उपाध्यक्ष प्रमेश हमाल, मधेश प्रदेशमा उपमहासचिव जगन्नाथ खतिवडा, बागमती प्रदेशमा गंगालाल तुलाधर, गण्डकी प्रदेशमा जयन्ती राई, लुम्बिनी प्रदेशमा विजय पौडेल, कर्णाली प्रदेशमा बेदुराम भुसाल र सुदूरपश्चिम प्रदेशमा रामचन्द्र झा रहेका छन् । पार्टीका प्रवक्ता खतिवडाकाअनुसार स्थानीय तहको निर्वाचनलाई ध्यान दिँदै टिकट वितरणको मापदण्ड बनाउने कार्य जारी रहेको बताए। उनले भने, विगतको प्रचलनलाई हेर्दा महानगर, उपमहानगरमा केन्द्रले बढी ध्यान दिनेछ। प्रतिस्पर्धा गर्ने उम्मेदवारहरुको नाम टुंग्याउन गृहकार्य भइरहेको छ।"
ठोरीको जंगलबाट ६४ केजी गाजा बरामद,वीरगन्ज : मकवानपुरबाट जंगलको बाटो हुँदै पर्सामा ल्याउँदै गरेको लागु औषध गाजा सशस्त्र प्रहरीले बरामद गरेको छ। पर्साको ठोरी गाँउपालिका वडा नम्बर ५ ठूलो मागबोर्चाबाट सशस्त्र प्रहरीले ६४ केजी गाजा बरामद गरेको हो। ठोरी ५ सुर्वणपुर स्थित सशस्त्र प्रहरी बोर्डर आउट पोष्टबाट सशस्त्र प्रहरी निरिक्षक ऋषिकेश रावतको नेतृत्वमा खटिएको टोलीले बुधबार राति ३ वटा पोकामा रहेको ६४ किलो ६८ ग्राम गाँजा बरामद गरेको हो। मकवानपुरको पहाडी भेगबाट तस्करहरुले भरियालाई बोकाएर पर्सा राष्ट्रिय निकुञ्जको बाटो हुँदै ल्याइरहेको गाजा सशस्त्र प्रहरीले बरामद गरेको हो। सशस्त्र प्रहरीको टोलीलाई देख्ने बित्तिक्कै तस्कर र भरियाहरु गाजा फ्याकेर भागेकाले उनीहरुलाई भने पक्राउ गर्न नसकिएको शसस्त्र प्रहरीले जनाएको छ। बरामद गाजा आवश्यक कार्वाहीका लागि बिहीबार जिल्ला प्रहरी कार्यालय पर्सामा पठाइएको सशस्त्र प्रहरी निरीक्षक ऋषिकेष रावतले जानकारी दिए।
"अक्षय कुमारले भने, 'नमस्ते नेपाल'","काठमाडौं : बलिउड अभिनेता अक्षय कुमारले आउँदो शुक्रवारबाट प्रदर्शन आउने आफ्नो फिल्म बच्चन पाण्डे हेरेर मनोरञ्जन लिन नेपाली दर्शकलाई अपील गरेका छन्। अक्षयकुमार फ्यान्डम नेपाल नामक फेसबुक पेजबाट विहान सार्वजनिक भिडियो सन्देशमा अक्षयले आउँदो फिल्मले भरपुर मनोरञ्जन प्रदान गर्ने उल्लेख गरेका छन्। भिडियोमा उनले भनेका छन्, नमस्ते नेपाल। मेरो फिल्म बच्चन पाण्डे १८ मार्च (भोलि) नेपालका हलहरूमा लाग्दैछ। मेरो यो फिल्मलाई तपाई आफू आफ्ना साथी तथा परिवारहरूसँग हेर्न आग्रह गर्दछु। यो फिल्म राम्रो बनेको छ। पूर्णरुपमा कमर्सियल छ। तपाईलाई भरपुर मनोरञ्जन दिनेछ। धन्यवाद नेपाल। फिल्ममा अक्षयका अलावा कृति सेनन, ज्याक्लिन फर्नान्डेज, अर्शद वार्सी, बबी देबल, रितेश देशमुखलगायत कलाकारको अभिनय रहेको छ।"
प्रदेश गौरवको सभाहल अलपत्र,"उदयपुर : उदयपुरमा निर्माणाधीन मदन भण्डारी स्मृति सभाहलमा बजेट अपुग भएको छ। विस्तृत अध्ययन नै नगरी डिजाइन इस्टिमेट बनाउँदा ३० करोड बजेट अपुग भएको हो। भवनको लागत स्टमेट ३४ करोड रहेकामा २४ करोड ९ लाखमा ठेक्का सम्झौता भएको थियो। इस्टिमेटअनुसार काम गर्दा आधा मात्र काम भएको निर्माण गरिरहेको रविनाजोशीपवित्र जेवीका सञ्चालक केदार दाहालले बताए। सम्झौताअनुसार हामीले अधिकांश काम सकेका छौं। जगदेखि नै इस्टिमेट त्रुटि छ। टाईविङ छ, फिलिङ गर्ने इस्टिमेट छैन, ट्रष्ट, ह्युमपाइप सबैमा त्रुटि छन्, उनले भने, एकतिहाइ बजेटको त इस्टिमेट नै छैन। अनी कसरी काम पूरा हुन्छ ? भवन सम्पन्न गर्न अझै ३० करोड बढी बजेट आवश्यक पर्ने निर्माण कम्पनीका इन्जिनियर निरज कर्णले बताए। हामीले सुरुमै डिजाइनको कमजोरी सुधार्न कार्यालयलाई सुझाव दिएका हौं, कर्णले भने, कार्यालयले कमजोरी स्वीकायो तर सुधार गरेन। ५ वटा ब्लकको स्ल्याब लगाउने, छानाको ट्रस, अतिथि कक्ष, घेराबेरा, गार्डेनलगायत काम बाँकी नै रहेको उनले बताए। ठेकेदार कम्पनीले सघन सहरी विकास तथा भवन निर्माण आयोजना राजविराजलाई पत्र पठाइ निर्मणस्थलबाट क्याम्प उठाउने जानकारी गराइसकेको छ। पत्रमा ट्रस, स्ल्याबलगायत काम नगरी विद्युतीय उपकरण जडान गर्न नमिल्ने उल्लेख छ। २४ करोड ७१ लाख भुक्तानी लिइसकेको व्यवसायी दाहालले बताए। २ हजार क्षमताको सभाहल त्रियुगा१३ मा निर्माणाधीन छ। २०७४ वैशाखमा भएको ठेक्का सम्झौताअनुसार काम सकिएको वर्षदिन बित्दासमेत थप बजेट व्यवस्था नहुँदा भवन अलपत्र परेको हो। यता सघन सहरी विकास राजविराजका प्रमुख सचिन्द्रकुमार देव भने सम्झौताअनुसार भवन लगभग बनिसकेको बताउँछन्। ट्रसलगायत काम मात्र बाँकी रहेको बताए। कुल लागतको २५ प्रतिशत भिओ गरे भवनको काम सक्न बजेट पुग्ने प्राविधिक अनुमान छ। तर, त्यसको अधिकार मन्त्रालयका सचिवलाई मात्र हुने उनले बताए। कार्यालयले प्राविधिक इस्टिमेट बनाएर २५ प्रतिशत भिओ गर्न अनुरोध गर्दै पत्राचार गरिसकेको देवको भनाइ छ। इस्टिमेटमा कमजोरी भएको देवले पनि स्वीकारे। इस्टिमेटमा कमजोरी भएको रहेछ, सुधार गर्दैछांै, उनले भने। २ बिघा क्षेत्रफलमा अवस्थित सभाहलमा व्यवस्थित पार्किङ, पुरुषमहिला र अपांगमैत्री शौचालय, अतिथि सदन, चमेना गृह, कर्मचारी आवास हुने इस्टिमेटमा छ। १ हजार ५ सय क्षमताको ठूलो र ५ सय क्षमताको सानो गरी २ वटा सभाकक्ष हुनेछन्। भूमिगत पार्किङ, फूलबारी र पश्चिमतर्फ मुख्य प्रवेशद्वार तथा बाँकी दिसातर्प वहिर्गमनद्वार हुने इस्टिमेट छ। सरकारले ०७२७३ मा देशभरका २५ नगरपालिकालाई स्मार्ट सिटी घोषणा गर्दा उदयपुरको त्रियुगा नगरपालिका पनि समेटिएको थियो। प्रदेशस्तरीय सभा भवन, एक नगर एक पहिचान कार्यक्रम, अन्तर्राष्ट्रिय मापदण्डको बसपार्क बनाउने योजनासहित अघि सारिएको तत्कालीन सहरी विकास राज्यमन्त्री मन्जुकुमारी चौधरीले बताइन्। त्यसपछि भने यो भवनलाई सरकारले बेवास्ता गरेको उनको भनाइ छ। त्रियुगा नगरपालिका१३ स्थित मदन भण्डारी स्मृति सभाहल। िभरत खड्का"
एमसीसी पास भएपछि गठबन्धन झन् बलियो बन्यो : प्रचण्ड,"काठमाडौं : नेकपा माओवादी केन्द्रका अध्यक्ष पुष्पकमल दाहाल 'प्रचण्ड'ले एमसीसी पास भएपछि गठबन्धन झन् बलियो बनेको दाबी गरेका छन्। बिहीबार लुम्बिनी प्रदेशमा प्रेस सेन्टर नेपालको पत्रकार सम्मेलनमा बोल्दै उनले गठबन्धनभित्रका शीर्ष पङ्तिचाहिँ निर्वाचनसम्म नै गठबन्धन बनाउने कुरामा विमत्ति नरहेको दाबी गरेका हुन्। उनले आफ्नै तागतमा निर्वाचन अभियानमा लाग्न कार्यकर्तालाई निर्देशन दिएको बताएका हुन्। उनले भने, गठबन्धन होला अनि गठबन्धनबाट निर्वाचन जितौंला भन्नेलाई मुख्य ध्यान दिने होइन। आफ्नै तागत, आफ्नै एजेण्डाको बलमा जनताको मन जितेर चुनाव जित्ने कुरालाई पहिलो प्राथमिकता दिने साथसाथै फेरि निर्वाचनमा तालमेल गर्ने र अधिकतम त्यसबाट सकरात्मक परिणाम निकाल्ने कुरामा ध्यान दिने। उनले गठबन्धन बचाउने कुरामा पनि माओवादी केन्द्रको ध्यान रहेको बताए। उनले कुनै आधार बिना नै संसद् अवरोध भइरहेकाले खुल्नुपर्ने धारणा राखे। उनले सभामुखले संविधान र कानुन अनुसार गरेको कामलाई चुनौती दिने ठाउँ नभएपछि सभामुखमाथि आरोपित गर्न नछोडिएको गुनासो गरे। प्रचण्डले प्रतिगामी कदम सहि थियो भन्ने बनाउन संसद् निरन्तर भइरहेको तर्क गरे।"
मुस्ताङमा तोरन्ल पर्व सुरु,"जोमसोम : हिमाली जिल्ला मुस्ताङमा थकाली समुदायको महान सांस्कृतिक पर्व तोरन्ल बुधबारदेखि सुरु भएको छ । मुस्ताङको थाकसय क्षेत्र र जोमसोमदेखि तल बसोबास गर्ने थकाली समुदायहरुले तोरन्ल पर्व हर्षउल्लासको साथ मनाउन थालेका छन् । बसन्त ऋतुको आगमनसंगै मनाइने तोरन्ल पर्व मुस्ताङका थकाली समुदायसहित देश विदेशमा बसोबास गर्ने थकालीहरुले तोरन्ल पर्व विशेष रुपले मनाउने चलन छ । थकालीहरुको महान पर्व तोरन्ललाई पितृ पुजा प्रतिकको रुपमा समेत लिने गरिन्छ । आफ्ना दिवंगत पितृहरुको सम्झना गर्दै उनीहरुको आत्माशान्ति र उद्दारका लागि थकाली समुदायका मानिसहरुले मध्यरातमा उठेर पितृ पुजा गर्छन् । फागुपुर्णिमाको अघिल्लो दिनदेखि पछिल्लो दिनसम्म तीन दिनसम्म निरन्तर चोखो पानी चढाउँने,दिवंगत पितृहरुलाई स्वादिष्ट खानाका परिकार बनाएर चढाउने, पितृको नाममा पुजापाठ गर्ने प्रचलन छ । पितृ खुसी भएमा मात्र भावी सन्ततीलाई सुखशान्ति प्राप्त हुने भएकाले तोरन्ल पर्वलाई पितृ पुजा पर्वको रुपमा लिने गरिएको हो । तोरन्ल पर्व नजिकिदै गर्दा थकाली समुदायका मानिसहरुले घरटोल आँगन र घरभित्रका भाँडा वर्तन सफा गरी चिटिक्क सिंगार्छन् । उधौली समाप्त भई उकालो उक्लिने समयमा मुस्ताङका थकालीहरुले तोरन्ल पर्व मनाउने गर्छन् । हिउँदयाममा बेसी झर्ने र गर्मी याम लागेपछि मुस्ताङका थकालीहरु गाउँ फर्किन्छन् । थकालीहरुले यसप्रकारको पर्व परापूर्वकालदेखिनै मनाउँदै आइरहेका छन् । थकाली समुदायमा मर्दा र पर्दा ज्वाईको भुमिका महत्वपूर्ण हुने गर्छ । ज्वाईलाई विशेष आदरसत्कार र सम्मान गर्ने गरिन्छ भने ज्वाईले सुख र दुःखमा विभिन्न भूमिका निभाउनु पर्ने हुन्छ ।थकाली समुदायमा ज्वाईको भूमिका महत्वपूर्ण हुने भएकाले तोरन्ल पर्वमा छोरीज्वाई र भान्जाभान्जी लगायतलाई माईती बोलाएर तोरन्ल पर्व मनाउने गरिन्छ । पर्वका अवसरमा थकाली पुरुषहरुले दौरा सुरुवाल र महिलाहरुले न्होकोन चोलो पहिरिएर थकाली संस्कृति उजागर गर्ने गर्छन् । पर्वको अन्तिम दिन मध्यरातमा उठेर खोलामा गई स्नान गर्ने र घरमा आएर चोखोपानी र खानेकुरा चढाउने चलन छ । थकाली समुदायहरु एकआपसमा भेला भएर संयूक्त रुपमा तोरन्ल पर्व मनाउने गर्छन् ।पर्वको बेला थकालीहरु आफ्नो क्षेत्रको थकाली समाजघरमा जम्मा भएर पुरुषहरु धुनषवाण( आर्चरी ) खेल्ने र महिलाहरु नाकाभोट्टे र कौडा खेल्ने गरिन्छ । राम्रो लगाउने र मिठो मिठो परिकार खाएर थकालीहरुले एकआपसमा आत्मियता साटासाट गर्छन् । मुस्ताङको जोमसोममा बसोबास गर्ने थकालीहरुले तोरन्ल पर्व मनाएका छन् । तोरन्लको पहिलो दिन गाउँमुखियाको घरमा जोमसोमका सबै थकाली समुदायका मानिसहरु जम्मा भई धनुषवाण( आर्चरी) खेल खेल्ने धसालाई बाजागाजाका साथ आर्चरी खेल्ने स्थानमा पुर्याए । तोरन्ल पर्वमा खेलिने धनुषवाण खेलको गण्डकी प्रदेशका सांसद महेन्द्रबहादुर थकालीले उद्घाटन गरे । थकालीहरुको महान पर्व तोरन्ल विशेष रुपले तीन दिन मनाइने भएपनि कतिपय स्थानमा ३ दिन देखि ७ दिनसम्म मनाउने प्रचलन रहेको छ ।"
अस्ताए किसान आन्दोलनका नेता पूर्णबहादुर,"उदयपुर : किसान आन्दोलनका अगुवा तथा वामपन्थी नेता पूर्णबहादुर खत्री (खेताला)को निधन भएको छ। ८७ वर्षीय खत्रीको बुधबार राती ११:३० बजे आफ्नै घर कटारी नगरपालिका १० सोरुङ्गछविसेस्थित वरडाँडाँमा निधन भएको हो। केहि दिनअघि जेठो छोराको सवारी दुर्घटनामा परी मृत्यु भएपछि उनी विछिप्त थिए। उमेर ढल्कँदै गए पनि शारीरिकरुपमा स्वस्थ र फुर्तिला थिए। भुमिगतकालमा एक पटक बिरामीले सताए पनि त्यस यता उनको स्वास्थ्यमा खासै समस्या नआएको परिवारले बताएको छ। स्वर्गीय खत्रीको निधनले किसान र कम्युनिष्ट आन्दोलनलाई ठूलो क्षति पुगेको भन्दै बिहीबार विप्लव नेतृत्वको नेपाल कम्युनिष्ट पार्टी उदयपुरले एक शोकवक्तव्य जारी गरेको छ। पार्टीका जिल्ला सेक्रेटरी लक्ष्मण पौड्यालद्वारा हस्ताक्षरित वक्तव्यमा भनिएको छ, देश र समाजको परिवर्तनका खातिर लडेका नेता खत्रीको मृत्युले आफूहरुले एउटा अशल अभिभावक गुमाएको महशुस गरेका छौं।' साथै विज्ञप्तिमा जनताको अधिकार स्थापित गर्न निरन्तर संर्घष गर्दै आएका खत्रीका सपना पूरा गर्न पार्टी प्रतिवद्ध रहेको जनाइएको छ। कम्युनिष्ट आन्दोलनलाई शसक्त बनाउने अभियानमा होमिएका उनी पछिल्लो समय विप्लव नेतृत्वको नेपाल कम्युनिष्ट पार्टीसँग नजिक थिए। जनयुद्धको बललाई सत्तामा साटेको भन्दै नेकपा माओबादीबाट अलग्गिएका उनी पछिल्लो समय शसक्त क्रान्तिको विगुल फुक्नु पर्ने भन्दै विप्लवको आन्लोलनमा सघाउ पुर्याउँदै आएका थिए। यसविचमा विप्लव नेतृत्वको नेकपाले कम्युनिष्ट आन्दोलनका जेष्ठ सदस्यलाई सम्मान, घर नभएकालाई घर बनाइदिने र पालनपोषणका लागि मासिक ५ हजार उपलब्ध गराउने निर्णय गरेको थियो। उक्त निर्णय कार्यान्वनको पहिलोचरणमा उदयपुरबाट खत्री पर्दछन्। आवासका लागि खत्रीलाई नेकपाले जन्मथलोमा नै आफ्ना नेता कार्यकता परिचालन गरी घर बनाउन सुरु गरेको थियो। उर्वर जीवन कम्युनिष्ट आन्दोलनमा होमिने र बुढेसकालमा परिवारबाट टाढा हुने अवश्था नहोस् भन्ने हेतुले पार्टीले जेष्ठ कम्युनिष्टलाई सम्मान कार्यक्रमको सुरुवात गरेको जिल्ला इन्चार्ज विवेक कुमालले बताए। उनी २०३३ साल माघ १६ गते नेपाल कम्युनिस्ट पार्टी उदयपुरको जिल्ला भेलाबाट पहिलो सेक्रेटरी थिए। त्यससपछि नेकपा (मसाल) उदयपुरको सेक्रेटरी, २०४८ कार्तिकमा भएको जिल्ला भेलाबाट नेकपा (एकता केन्द्र) उदयपुरको सेक्रेटरी, २०४८ सालमै संयुक्त जनमोर्चा नेपाल उदयपुरको जिल्ला अध्यक्ष थिए। २०५२ साल पुसमा भएको अखिल नेपाल किसान संघ (२००७) उदयपुरको जिल्ला पार्टी निर्णयबाट संयोजक र २०५४ को जिल्ला भेलाले अध्यक्ष, एकीकृत नेकपा (माओवादी) उदयपुरको जिल्ला सल्लाहकार समिति सदस्य थिए। २०३४ साल असारमा अखिल नेपाल किसान संघले देशव्यापी पर्चा छर्दै भकारीफोर आन्दोलन चलाएको समयमा खत्रीको नेतृत्वमा उदयपुरमा पर्चा छर्ने र आन्दोलन गर्ने अभियान चलेको थियो। तत्कालीन जमिनदारका बटियादार (अधिया) किसानलाई संगठित गरी किसान आन्दोलन चर्काएको उनले प्रकाशित गरेको किताबमा उल्लेख छ। उनी सानै उमेरदेखि बिद्रोही र लडाकु स्वभावका थिए।"
नयाँ सहर आयोजना सुस्त,"फिदिम : मध्यपहाडी लोकमार्गका महत्त्वपूर्ण १० स्थानलाई नयाँ सहरका रूपमा विकास गरिनेछ, सरकारले २०६८ सालको बजेटमार्फत घोषणा गरेको थियो। यससँगै पाँचथर सदरमुकाम फिदिम बजारलाई नयाँ सहरका रूपमा विकास गर्ने योजना अघि बढ्यो। तर, गज्जबको सहरको परिकल्पना गरेर बसेका फिदिमवासी अहिले निरास छन्। नाम मात्र नयाँ भयो, काम पुरानै शैलीको छ, फिदिमका देवी न्यौपाने भन्छन्, नयाँ सहरको अनुभुति हुने गरी केही काम पनि भएको छैन। दशक बितिसक्दा पनि सामान्य पूर्वाधारका कामबाहेक प्रगति हुन सकेको छैन। अहिले त योजना नै अलपत्र परेको छ। नयाँ सहर घोषणा गरेर नेता भने भ्रमको राजनीति गर्नमै व्यस्त छन्। सरकारले अर्बौं रकम खर्चसमेत गरिसकेको छ। तर, नयाँ सहरको स्वरूप तयार हुने छाँटकाँट छैन। फिदिम बजारको आधारभूत पूर्वाधार कसरी बनाउने भन्ने रूपरेखा नै तयार भएको छैन। नयाँ सहर आयोजना नै अलमलमा परेको देखिन्छ, पाँचथर उद्योग वाणिज्य संंघका अध्यक्ष दीपक नेपाल भन्छन्, ढुक्कले लगानी गर्ने वातावरण नै भएन। पहाडी क्षेत्रबाट तीव्र रूपमा भइरहेको बसाइँसराइलाई रोक्न सरकारले नयाँ सहर निर्माण गर्ने योजना ल्याएको थियो। तर, घोषणामै सीमित हुने सम्भावना बढेको भन्दै स्थानीय निरास हुन थालेका छन्। फिदिममा सडक ग्राभेल गर्ने, नाली बनाउने, खेलमैदान बनाउने, पार्क निर्माण गर्ने र बिजुलीको पोल सार्ने काम थालिएको थियो। यी काम पनि अलपत्र छन्। जग्गाको समस्याका कारण सोचेजस्तो काम गर्न नसकिएको नयाँ सहर आयोजना फिदिमका प्रमुख विश्वराम प्रजापतिले सुनाए। अहिले सडक निर्माण र विस्तार कार्य मात्र भइरहेको छ, उनी भन्छन्, सडक निर्माणले मात्र नयाँ सहर बन्ने होइन। योजनाबद्ध बस्ती विकासका लागि काम हुनै सकेको छैन। भौतिक पूर्वाधारका लागि जग्गाको व्यवस्थापन गर्न समस्या भएको प्रजापतिले बताए। नयाँ सहरमा बहुउद्देश्यीय हल, खेलमैदान, तरकारी फलफूल संकलन केन्द्र, पार्क निर्माण, बसपार्क बनाउने योजना छ। यी काम पनि प्रभावकारी रूपमा अघि बढ्न सकेका छैनन्। आवश्यक बजेट र योजना नल्याउँदा समस्या भएको बताइएको छ। कनिका जस्तै बजेट छरिएको छ, फिदिमका अग्रज केदारनाथ बाँस्कोटा भन्छन्, खुद्रा योजनाले लक्ष्य प्राप्त गर्न सकिन्न। फिदिममा नयाँ सहर योजनाको ३९ करोड ४५ लाख ३४ हजार खर्च भइसकेको छ। निजी क्षेत्रको लगानी नहुँदा आयोजना प्रभावित भएको सरकारी पक्षको तर्क छ। निजी क्षेत्रको ६० प्रतिशत लगानी भयो भने मात्र लक्ष्य प्राप्त गर्न सकिन्छ, आयोजना प्रमुख प्रजापति भन्छन्, सरकारी लगानीले मात्र नयाँ सहर बन्न सक्दैन।"
जातीय विभेदको निकृष्टता,"संविधानले सबै नेपाली नागरिकको हैसियत समान छ भन्छ। कसैलाई पनि जात वा अरू कुनै बहानामा भेदभाव गर्न पाइन्न भन्छ। संविधानका अक्षरहरू आफैं बोल्दैनन्। बोलाउनुपर्ने नागरिकले हो। बोलाउने कसरी भने व्यवहारमा उतारेर, त्यसको कार्यान्वयन गरेर। तर, संविधानले भनेको कुरा एकातिर र हाम्रो व्यवहार अर्काेतिर भइदिँदा संविधानको अपमान हुन पुग्छ। वास्तवमा त अझ जातीय आधारमा कसैले कसैलाई भेदभाव गर्नु त छूत अछूतको व्यवहार गर्नु मानवीयताकै अपमान हो। मानवता विरोधी अपराध हो। जुगौंजुगदेखि हाम्रो समाजमा जकडिएको त्यस्तो कुप्रथा र कुसंस्कारलाई नामेटै पार्न संविधानमै लेख्नु परेको हो कि कुनै पनि व्यक्तिलाई निजको उत्पत्ति, जात, जाति, समुदाय, पेसा, व्यवसाय वा शारीरिक अवस्थाको आधारमा कुनै पनि निजी तथा सार्वजनिक स्थानमा कुनै प्रकारको छुवाछूत वा भेदभाव गरिने छैन। धारा २४ (१) लेखिएको कुराको मर्म के हो भने हामी सबै नेपाली कोही ठूलो र कोही सानो छैनौं, हामी सबै बराबर छौं, सानो र ठूलो भनेर विभेद गर्न पाइन्न। हुन पनि मानिस जन्मँदै स्वतन्त्र जन्मन्छ र जन्म इच्छित कुरा होइन। जो कोही जो कसैको कोखबाट जन्मन्छ, जुनसुकै समुदायमा जन्मन्छ। रामेछाप जिल्लाको मन्थली नगरपालिका६ भलुवाजोरका शेरबहादुर श्रेष्ठले आफ्नो घरमा प्रवेश गरेको भनी छिमेकी १३ वर्षीया सरिता नेपालीलाई यातना दिनु जातीय आधारमा भएको अति मानवीय र घोर आपराधिक घटना हो। पीडक परिवारलाई निरपराध बालिकालाई २० घण्टासम्म बाँधेर यातना दिएकोमा पछुतो वा अपराधबोध भएन। उल्टै बालिका घरभित्र पसेको भन्दै त्यसबापत पैसा असुलउपर गर्न पाउनुपर्ने माग गर्नुले तिनको चेतनास्तर कतिसम्म कमजोर र रुढि रहेछ भन्ने देखाउँछ। वास्तवमा ती बालिकामाथि जे भयो, त्यो पासविक र निकृष्टता हुँदै हो। त्यसले सिंगो नेपाली समाजको असभ्यता, चेतनाहीनता र क्रूरतालाई उदांगो पारेको छ। वास्तवमा त्यो मुलुकलाई कलंकित पार्ने घटना हो। आजको समयमा पनि नेपाली समाजले जातमा विश्वास गरिरहेको छ र त्यसकै आधारमा विभेदमात्रै होइन अपराध गर्न पनि उद्यत् हुनु गम्भीर विषय हो। संविधानमा लेखेर, कानुन बनाएर मात्रै यस्ता विभेद हट्दा रहेनछन्, मेटिँदा रहेनछन्। यसको मूल जरो पक्डेर त्यसलाई निर्मूल नपारी हुन्न भन्ने सन्देश र पाठ मन्थली काण्डले दिएको छ। दोषी त्यो पीडक परिवार वा व्यक्तिमात्रै होइन। शासन सत्ता र राज्यको कमजोरी पनि हो कि ती नादान बालिका पशुझै बाँधिनुपर्यो। संविधानमा समानता लेखेर पुग्दैनथ्यो, त्यसअनुसारको व्यवहार गर्न, कानुनको कार्यान्वयन गर्न गराउन जे जे गरिनुपथ्र्यो, त्यो दायित्व पूरा गर्न कमजोरी हुँदा नै अझै मानिसहरूमा जातको अन्धविश्वास जीवित रहेको हो। संविधानको कार्यान्वयन भनेको चुनाव गर्नु, नयाँ सरकार बनाउनु हो मात्रै जस्तो गरी जसरी हाम्रा नेता र दलहरू रटान लगाइरहन्छन्, तिनको निधानमा पनि यो जातीय विभेदको कलंकको टीका टाँसिन पुगेको छ। कि संविधानको कार्यान्वयन भनेको वास्तवमै सबै जनतालाई समान व्यवहार हुने वातावरणको प्रत्याभूति हो। र, त्यो दायित्व दलहरू, शासन सत्ताको हो। किन दोहोरिन्छ छुवाछूतको घटना ? घरभित्र पसेको निहुँमा दलित बालिकालाई यातना जातीय आधारमा भएका भेदभाव र अपराधका थुप्रै घटना मिलापत्रका आधारमा गाउँघरमै मिलाउने परिपाटी देखिन्छ। त्यसकै परिणाम आज १३ वर्षे सरिता नेपालीले यातना भोग्नुपर्यो। जनप्रतिधि, जान्नेसुन्नेहरू ठूलाबडाको नजाति नबन्नकै लागि यस्ता घटना मिलाउन उद्यत् भएका धेरै उदाहरण छन्। तसर्थ दोषीलाई कानुनको कठघरामा उभ्याइहाल्ने, मिलाउन तम्सने, व्यावहारिक कुरा गरौं भन्दै पीडितलाई ललाइफकाई गर्नेहरूलाई मतियारका रूपमा लिने र कारबाही गर्ने गर्नुपर्छ। जुगौंदेखि पछि पारिएको समुदायले उठाएको आवाजलाई जातीयताको संज्ञा दिने, त्यो आवाजलाई फेरि कथित उच्च जातीय अहंकारका आधारमा पेलपाल गर्न खोज्ने घातक प्रवृत्ति समाजमा जीवित छ। ती सबैको उपचार मान्छेमान्छे सबै समान छ, कोही सानो र ठूलो जात छैन भन्ने चेतनाको व्यापक विस्तार र जातीय आधारमा विभेद र अपराध गर्नेलाई निर्विकल्प कानुनी कारबाही नै हो। होइन भने विस्तारै हट्दै जान्छ जातीय विभेद भन्न थालियो भने समाज धेरै पछि पर्छ। कुनै खास वर्ग र समुदायलाई अझै पछि राखेर मुलुकमा समृद्धि सम्भव छैन।"
गैंडाको आक्रमणबाट बच्न हाम फाल्दा पोखरीमा डुबेर सैनिकको मृत्यु,चितवन : दलदले पोखरीमा डुबेर नेपाली सेनाका जवानको मृत्यु भएको छ। गैँडाको आक्रमणबाट बाँच्न पोखरीमा हाम फालेका जवान पवन कटुवालको मृत्यु भएको हो। जिल्ला प्रहरी कार्यालयका अनुसार खोटाङ गाउँपालिका वडा नं ४ घर भई निकुञ्ज सुरक्षार्थ खड्गदल गणको साइली माइली पोस्टमा कार्यरत २६ वर्षीय जवान कटुवालको मृत्यु भएको हो। निकुञ्जभित्र गस्ती जाने क्रममा गैँडाले आक्रमण गर्न खोज्दा उनी दलदलमा हाम फालेका थिए। घटना बुधबार साँझ ७:४५ बजेको हो।
होलीको शुभकामना दिँदै देउवाले भने  विविधताबीचको एकता नेपालीको पहिचान,"काठमाडौं : प्रधानमन्त्री शेरबहादुर देउवाले विविधताबीचको एकता नेपालीको पहिचान बनेको बताएका छन्। फागुपूर्णिमा (होली)को अवसरमा स्वदेश तथा विदेशमा रहेका नेपालीलाई सुख, शान्ति तथा समृद्धिको शुभकामना व्यक्त गर्दै उनले होलीमा खेलिने विविध रङहरूजस्तै नेपाली समाज पनि जातीय, भाषिक र सांस्कृतिकरूपमा विविधतापूर्ण रहेको बताएका हुन्। कांग्रेस सभापति समेत रहेका देउवाले समाजमा विद्यमान विभिन्न प्रकारका विकृति, विसङ्गति एवं कुरीतिलाई निर्मूल गर्दै न्यायपूर्ण, सभ्य र सुसंस्कृत समाज निर्माण गर्न होली पर्वबाट सबैमा प्रेरणा मिल्ने विश्वास व्यक्त गरे। उनले कोभिड१९ को सङ्क्रमण अझै पूर्णरूपमा नियन्त्रण भइनसकेको अवस्थामा स्वास्थ्यका मापदण्ड पालना गर्न आग्रह गरेका छन्। देउवाले मर्यादितरूपमा होली पर्व मनाउन आग्रह गरेका छन्।"
महाभियोग गिजोल्न अधिवेशन अन्त्य : एमाले,"काठमाडौं : प्रमुख प्रतिपक्षी एमालेले महाभियोग प्रस्ताव गिजोल्न संसद् अधिवेशन अन्त्य गरिएको निष्कर्ष निकालेको छ। संसदीय दलको बुधबार बसेको बैठकले अदालतलाई गुटबन्दीको शिकार बनाउन उक्त प्रस्ताव ल्याएर अनावश्यक लम्ब्याइरहेको ठहर गरेको हो। अध्यक्ष केपी शर्मा ओलीले सरकारको यस कदमको भण्डाफोर गर्ने बताएका छन्। यसलाई जतिसक्दो लिंगरिङ गर्ने, ढिलो गर्ने र पास हुन वा फेल हुन कुनै अवसर नै प्रदान नगर्ने गरी उहाँहरू अघि बढ्नुभएको छ। यसको भण्डाफोर गर्ने काम नेकपा एमालेले गर्नेछ, अध्यक्ष ओलीले बैठकमा भने, सत्तारुढ दलले आफूसँग दुईतिहाइ मत छैन भन्ने जाँन्दाजाँन्दै अदालतलाई गिजोल्ने र गुटबन्दीको शिकार बनाउने उद्देश्यले महाभियोग प्रस्ताव ल्याएको हो। प्रधानन्यायाधीश चोलेन्द्रशमशेर जबराविरुद्धको महाभियोग प्रस्ताव सिफारिस समितिमै नपुर्याई मंगलबार हिउँदे अधिवेशन अन्त्य गरिएको हो। महाभियोग अघि बढेसँगै जबरा निलम्बनमा छन्। तर, अब अर्को अधिवेशन नबोलाउँदासम्म उक्त प्रस्ताव अघि बढ्दैन। वैशाख अन्तिम साता मात्रै बजेट अधिवेशन बोलाउने विगतको चलन छ। प्रधानमन्त्रीले एक दिन पर्खिएको भए व्याख्यात्मक टिप्पणी पनि नगरी माओवादी केन्द्र र एकीकृत समाजवादीले एमसीसीमा साथ दिन्थे। सरकारले सत्तारुढ मकसद (स्वार्थ) पूरा गर्न मात्रै संसद् बैठक चलाएको आरोप एमाले प्रमुख सचेतक विशाल भट्टराईले लगाए। १९ पटक बैठक तोकियो ११ दिन बस्यो, नेता भट्टराईले भने, सत्तारुढ मकसद मात्रै पूरा गरियो। जनताका समस्याको विषयमा छलफल नै भएन। एमालेमाथि भएको विभेद र अन्यायको विरोध गर्दै बेल घेराउ गरिएको भट्टराईले बताए। बेल घेराउका बेला संसद् नचलाउनुपर्ने संसदीय परम्परा रहे पनि सत्तारुढ गठबन्धनले जबर्जस्ती चलाएको उनले बताए। उहाँहरूले प्रमुख प्रतिपक्षी दललाई बेवास्ता गरेर संसद् चलाउने धृस्टता गर्नुभयो, उनले भने। एमालेको विरोधबीच नै प्रतिनिधिसभाको बैठकले एमसीसी अनुमोदन गरेको थियो। भट्टराईका अनुसार प्रधानमन्त्रीले एक दिन पर्खिएको भए व्याख्यात्मक टिप्पणी पनि नगरी माओवादी केन्द्र र एकीकृत समाजवादीले एमसीसीमा साथ दिन्थे। आफैंले राष्ट्रघाती भनेको, कार्यकर्ता कुटाएको एमसीसीमा माधवकुमार नेपाल र दाहालले ल्याप्चे लगाउनुभयो, उनले भने। बुधबारको बैठकमा अध्यक्ष ओलीले अर्थतन्त्र रसातलमा पुगेको बताएका थिए। अर्थतन्त्रका सबै सूचकांक नकारात्मक भएको उनको भनाइ थियो। पुँजीगत खर्च १७१८ प्रतिशतभन्दा माथि जान नसकेको ओलीको टिप्पणी थियो। मुलुकले राष्ट्रिय गौरवका आयोजनाहरूमा पछिल्लो समय ठोस प्रगति हाँसिल गर्न सकेको छैन। यस्तो अवस्थामा एमाले चुप लागेर बस्न सक्दैन। एमालेले यसलाई सशक्त प्रतिवाद गर्छ, उनले भने। उनले स्थानीय तह निर्वाचनमा लाग्न नेता कार्यकर्तालाई निर्देशन दिए। उनले ६५ देखि ७० प्रतिशत विजय प्राप्त गर्ने दाबी गर्दै ६,७४३ वडा, ७५३ पालिकामा एक्लै तयार हुन पनि निर्देशन दिए। उनले जनतासँग नङ र मासु सम्बन्ध बनाएर विजय प्राप्त गर्नुपर्ने बताए। अर्थतन्त्र इतिहासमै नराम्रो गरी भाँसिएको अवस्था छ : ओली अदालतलाई गुटबन्दीको सिकार बनाउन महाभियोगमा लिङ्गरिङ, यसको भण्डाफोर गर्छौं: एमाले"
"पहाडी जिल्लामा आज होली मनाइँदै, सभ्य बन्दै पर्व","काठमाडौं : वसन्तपुर दरबार क्षेत्रमा चीरोत्थान गरेसँगै राजधानीमा हिँड्नै नसकिने गरी फोहर पानीले भरिएका बेलुनले हिर्काउने विकृति अन्त्य भएको छ। केही वर्षदेखि राजधानीमा रङको पर्व फागु पूर्णिमा अर्थात् होली अहिले सभ्य बन्दै गएको छ। केही वर्षअघिसम्म फागुन शुक्ल अष्टमीदेखि नै युवती प्रायः सडकमा निस्कदैनथे। फागु पर्व सभ्य हुन थालेपछि भने बुधबार पनि राजधानीमा युवतीको चहलपहल पूर्ववत् रह्यो। फागुन शुक्ल पूर्णिमाका दिन मनाइने फागु पूर्णिमा अर्थात् होली पर्व आज हिमाली एवं पहाडी जिल्लामा हर्षोल्लासका साथ एकापसमा रङ र लोला खेली मनाइँदैछ। वसन्त ऋतुको आगमनसँगै आपसी मेलमिलाप र सद्भावनाको सन्देश लिई आउने फागु पर्व आज परम्परागत रूपमा विभिन्न रङ र लोला खेली मनाउने परम्परा छ। केही वर्ष अघिसम्म उपत्यकामा उत्ताउलो रुपमा मनाइने यो पर्व प्रहरीको सक्रियताका कारण पछिल्लो समय सभ्य बन्न थालेको छ। विसं २०७६ देखि भने कोरोना महामारीका कारण पनि फागु पूर्णिमा पर्व थप सजगताका साथ मनाउन थालिएको छ। सडकमा काम विशेषले हिँड्नेलाई इच्छाविपरीत रङ र लोला हान्ने क्रम बन्द हुँदै गएको छ। फागु पर्वको अघिल्लो दिन पनि राजधानीका सडकमा फोहर पानी छ्यापेको देखिँदैन। विगत वर्षजस्तै यस वर्ष पनि कोरोनाको प्रभाव कायमै रहेकाले फागु पर्वमा पानी र रङ प्रयोग नगर्न प्रशासनले आह्वान गरेको छ। साथै घर परिवारमै फागु पूर्णिमा मनाउन पनि प्रशासनले अनुरोध गरेको छ। विशेषगरी युवतीलाई लोलामा पानी भरेर एक हप्ताअघिदेखि नै छ्यापेर मनोवैज्ञानिक रुपमा बाहिर निस्कन नसक्ने वातावरण बनाइन्थ्यो। यस वर्ष फागु पर्वको अघिल्लो दिन पनि सहजरुपमा हिँडडुल गर्न सकेको कीर्तिपुरबाट नयाँबानेश्वरको कार्यालयमा आउनुभएकी रमिला महर्जनले सुनाए। यस पर्वका अवसरमा आज काठमाडौँको वसन्तपुरमा उपस्थित सर्वसाधारणले वातावरणलाई नै रङ्गीचङ्गी तुल्याउँदै त्यहाँ गाडिएको चीरलाई विधिपूर्वक ढाली बाजागाजाका साथ टुँडिखेलमा लगी जलाउँछन्। उक्त चीरमा राखिएका ध्वजापताकाहरू औषधोपचारको काममा आउने विश्वासका साथ लुछाचुँडी गरी लिने र अनिष्ट टर्छ भनी चीरको खरानीको टीका लगाइन्छ। फागु पर्वमा चीरोत्थानको परम्परा फागुन शुक्ल अष्टमीका दिन वसन्तपुरस्थित गद्दी बैठकअगाडि मैलको रुखलाई रङ्गीचङ्गी ध्वजापताकासाथ सिँगारी गाडिएको चीरमा पूजाआजा गरेपछि फागु पर्व शुरु हुन्छ। आजै राति टुँडिखेलमा गुरुमापा नामक राक्षसलाई इटुम्बहालदेखि कहीँ पनि नबिसाई ल्याइएको दश पाथी चामलको भात र एउटा राँगाको मासु खुवाई सैनिक अस्पतालभित्र रहेको जधु नामक धारामा चुठाउने चलन छ। त्रेता युगमा दैत्यराज हीरण्यकश्यपुले विष्णुभक्त आफ्ना पुत्र प्रह्लादलाई मार्ने उद्देश्यले ब्रह्माबाट आगोले छुन नसक्ने वरदान पाएकी आफ्नी बहिनी होलिकालाई प्रह्लादका साथ दन्किरहेको आगोमा पस्न लगाउँदा होलिका आफैँ भष्म भएकी तर भक्त प्रह्लादलाई आगोले छुन नसकेको कथा यो पर्वसँग जोडिएको छ। त्यसै बेलादेखि शक्तिको दुरूपयोग गर्ने पापी प्रवृत्तिकी प्रतीक बनेकी होलिका मारिएको उपलक्ष्यमा होली (फागु) खेल्ने परम्परा चलेको विश्वास गरिन्छ। यसैगरी द्वापरयुगमा श्रीकृष्ण भगवान्लाई मार्न कंशद्वारा पठाइएकी राक्षसनी पुतनाले आफ्नो विष दलिएको स्तन चुसाउन लाग्दा असफल भई मारिइन्। निजलाई व्रजवासीले जलाई फागु महोत्सव मनाउने परम्परा चलेको पनि धर्मग्रन्थमा उल्लेख गरिएको धर्मशास्त्रविद् एवं वाल्मीकि विद्यापीठ धर्मशास्त्र विभागका प्रमुख प्रा डा देवमणि भट्टराई बताउँछन्। राम्रो तरिकाले तयार पारिएका रङ र अबिरले छालाको रोग निवारण गर्ने भएकाले यस्ता रङको प्रयोग गरी फागु खेल्नाले शीतकालमा शरीरमा उत्पन्न कफको विनाश हुन्छ। बालिएको चीरको धुवाँबाट शीतकालका अनेकौँ रोगका कीटाणु निर्मूल हुने हुनाले यो पर्वको आयुर्वेदिक महत्व पनि छ। फागु पर्वका उपलक्ष्यमा सरकारले सार्वजनिक बिदा दिँदै आएको छ। तराई क्षेत्रमा भने यो पर्व पूर्णिमाको भोलिपल्ट मनाउने गरिन्छ। यस वर्ष पनि तराईमा शुक्रबार होली मनाइँदै छ। यस पर्वका उपलक्ष्यमा आजभोलि रमाइलोका निम्ति गाँजा, भाङ, जाँडरक्सीजस्ता नशालु पदार्थको सेवन गरी गुन्डागर्दी गर्ने, शरीरमा प्रतिकूल असर गर्ने खालका रासायनिक पदार्थ प्रयोग गर्ने तथा सवारीसाधनमा समेत लोला हिर्काउनेजस्ता विकृति पनि कम हुँदै गएको छ। यस दिन विशेष गरेर भाङ मिसाइएका खानेकुरा खाई विविध रङबाट रङ्गिएर बाजागाजाका साथ नाचगान गर्दै महिला तथा पुरुष समूह समूहमा आफ्नो क्षेत्रमा बिहानदेखि साँझसम्म घुम्दै रमाइलो गर्छन्। यो चाडमा थकालीहरू रङ्गीबिरङ्गी पोसाकमा सजिएर सपरिवार भेला भई तिर हान्ने प्रतियोगिता गर्छन्। सात दिनसम्म चल्ने यो पर्वमा प्रत्येक दिन आफ्ना दाजुभाइ तथा नातेदार भेला भई मीठामीठा खानेकुरा खाई रमाइलो गरिन्छ। कुन देशमा कसरी मनाइन्छ फागु ? फागु पर्व नेपाल, भारतलगायत देशमा पनि मौलिक तरिकाले मनाउने गरेको पाइन्छ। इटालीमा बेलियाकोनोन्स को नामले मनाइने यो पर्वमा एकापसमा सुगन्धित जल छर्की घाँसको विशेष प्रकारको रङ्गीचङ्गी आभूषण लगाएर खेल्ने गरिन्छ। चीनमा १५ दिनसम्म च्वेज नामले यो पर्व मनाइन्छ। यस पर्वमा नयाँ लुगा र गहना लगाउने गरिन्छ। अमेरिकामा होबो नामले मनाइने यो पर्वमा मानिस विभिन्न प्रकारका हास्यात्मक वेषभूषा लगाई प्रतियोगिताको आयोजना गरी विजयीलाई पुरस्कार दिइन्छ। श्रीलङ्का र इन्डोनेसियामा आगोको पूजा गरेर, म्यान्मा र थाइल्यान्डमा पानीको पूजा गरेर, बौद्ध मन्दिरमा भिक्षुलाई दान दिएर, जापान र इन्डोनेसियामा नयाँ अन्नलाई नाचगानका साथ स्वागत गरेर, चीनको युनानमा डाइनोसियस देवताको पूजा तथा नाचगान गरेर र इजिप्टमा हास्य, विनोद तथा नाचगान गरी यो पर्व मनाइन्छ। फरक फरक नाममा मनाइए पनि फागु खेल्ने परम्परा धेरै देशमा भएको पाइन्छ। सबैतिर आपसी सद्भाव एवं सामाजिक एकतालाई प्रवद्र्धन गर्ने मूल उद्देश्यले यो पर्व मनाउने गरिन्छ। नाम फरक भए पनि पर्वको उद्देश्य एकै छ।"
विद्युतीय मतदानबाट भाग्दै आयोग,"काठमाडौं : २०७४ को प्रतिनिधिसभा निर्वाचनमा ५ लाख ४८ हजार ५ सय ७० मत बदर भयो। यो कुल खसेको मतको ५१७ प्रतिशत थियो। तर, ४ लाख ७० हजार २ सय १ मत पाएको संघीय समाजवादी फोरमले राष्ट्रिय दलको मान्यता पायो। त्यसबाट उसले समानुपातिकतर्फ पाँच सिट हात पार्यो। फोरमभन्दा केही अघि देखिएको राजपाले पनि पाँच सिटसहित राष्ट्रिय दलकै मान्यता पायो। राष्ट्रिय दलको मान्यता पाउन समानुपातिकमा ३ प्रतिशत मत चाहिन्छ। उक्त चुनावमा त्योभन्दा बढी बदर भएको थियो। खसेको मत सबै सदर हुन्थ्यो भने राजनीतिक समीकरण नै फेरबदल हुन सक्थ्यो। निर्वाचन आयोगका अनुसार प्रत्येक निर्वाचनमा ३ देखि ५ प्रतिशत मत बदर हुँदै आएको छ। परम्परागत कागजी मतपत्रका कारण ठूलो संख्यामा बदर हुने गरेको छ। गणनामा हप्तौं समय लाग्ने, ढुवानी तथा भण्डारण झन्झटिलो हुने गरेको छ। सुरक्षा चुनौती बढी देखिएको छ। जसकारण आयोगले विद्युतीय मतदान उपकरण प्रयोगमा जोड दिँदै आएको छ। तर, वैशाख ३० मा हुने स्थानीय तह चुनावमा विद्युतीय मतदान गर्नबाट आयोग पछि हटेको छ। यो निर्णयले फेरि ठूलो संख्यामा मत बदर हुने, मतगणनामा महिनौं सास्ती व्यहोर्नुपर्ने भएको छ। मेसिनको विश्वसनीयता प्रमाणीकरण गर्ने ऐन, कानुन र निकाय नभएकाले विद्युतीय मतदानको सम्भावना टरेको बताउँछन् प्रमुख निर्र्वाचन आयुक्त दिनेशकुमार थपलिया। हामीले विद्युतीय मेसिनको प्रयोगबारे सम्भाव्यता अध्ययन गर्न कार्यदल नै बनाएका थियौं, प्रमुख निर्वाचन आयुक्त थपलिया अन्नपूर्ण पोस्ट्सित भन्छन्, विद्युतीय मतदान गराउँदा त्यसको प्रमाणीकरणको सवाललाई कार्यदलले उठायो। मेसिनलाई कसले प्रमाणीकरण गर्ने भन्ने विषयमा प्रतिवेदन अनुत्तरित रहेको थपलिया सुनाउँछन्। लोकतान्त्रिक समाजवादी पार्टी नेपालका नेता केशव झा भने कानुन अभावको बहानाबाजी बनाएर आयोग पछि हटेको बताउँछन्। आयोगले प्रमाणीकरणको विषयलाई देखाएर कागजी मतपत्रको प्रयोगमै जानु बहानाबाजी मात्रै हो, नेता झा भन्छन्, विद्युतीय मतदानप्रति दलहरूमै पनि शंकाउपशंका देखिन्छ। यसको प्रयोग भयो भने बाह्य पक्षले प्रभावित बनाउन सक्छ भन्ने छ। कांग्रेस प्रवक्ता डा प्रकाशशरण महत विद्युतीय मतदान आवश्यक भइसकेको बताउँछन्। आयोगले सबै पार्टीका नेताहरूलाई बोलाएर यसबारे छलफल गरेको मलाई थाहा छैन। यसको फाइदाबारे आयोगले सबै दललाई बुझाउन सक्नुपर्छ, प्रवक्ता डा महत भन्छन्। यसबाट मत बदर हुने समस्या समाधान हुने मात्रै होइन, तुरुन्तै नतिजा आउने डा महतको भनाइ छ। विश्वसनीयता र सुरक्षा चुनौतीको ग्यारेन्टी आयोगले गर्नुपर्छ, उनी भन्छन्। आयोगले मतपत्रमै मतदान गराउने निर्णय गरेकाले विद्युतीय मतदानको विषय अन्त्य भएको बताउँछन्, एमालेको निर्वाचन विभाग प्रमुख विष्णु रिमाल। यो विषय अहिलेलाई जिउँदो रहेन। यसमा बहस गर्नुपर्ने आवश्यकता अहिले छैन, नेता रिमाल भन्छन्। सरकार स्थानीय निर्वाचन गराउने पक्षमा नरहेको आरोप रिमाल लगाउँछन्। भन्छन्, सरकार निर्वाचनदेखि भाग्न खोज्दै छ। ढ्वाङमा मतदान गराओस् या मेसिनबाट। तर, तोकिएको मितिमा स्थानीय तहको चुनाव गराओस्। आयोगले पहिलो पटक ०६४ को चुनावमा काठमाडौं क्षेत्र नम्बर १ मा विद्युतीय उपकरणबाट नमुना मतदान गराएको थियो। त्यसपछि उपनिर्वाचनमा पनि भारतले उपलब्ध गराएका मेसिन प्रयोग गरियो। ती उपकरण भारतीय निर्वाचन आयोगबाटै प्रमाणीकरण भएर आएका थिए। त्यही कारण दलहरूले स्वीकार गरे र हामीलाई प्रयोगमा ल्याउन सहज भयो, आयोगका सहप्रवक्ता सूर्यप्रसाद अर्याल भन्छन्, विद्युतीय मतदान भयो भने बदर मतको संख्या शून्यमा झर्छ। त्यसबाट कागजी मतपत्र विस्थापन हुने, मतगणना छिटो हुने, स्ट्याम्प र स्वस्तिक किन्ने झन्झट हट्ने भएकाले समग्रमा चुनाव खर्च घट्ने सहप्रवक्ता अर्याल बताउँछन्। स्थानीय निर्वाचन ऐन २०७३ ले विद्युतीय उपकरण प्रयोग गरेर मतदान गराउन सक्ने स्पष्ट व्यवस्था गरेको छ। आयोगले भने मेसिन प्रमाणीकरण गर्ने कानुन अभावलाई कारण देखाएको छ। उसले वैशाख ३० मा निर्धारित निर्वाचनका लागि कागजी मतपत्र छपाइको काम अघि बढाएको छ। २ करोड मतपत्र छाप्न जनक शिक्षा सामग्री केन्द्रलाई जिम्मा दिएको छ। विद्युतीय मतदानका फाइदा बदर मत शून्य हुन्छ। मतगणनामा लाग्ने समयको बचत हुन्छ। सदर, बदर मतलाई लिएर हुने विवाद अन्त्य हुन्छ। निर्वाचनमा प्रयोग गरिने जनशक्ति र लागत खर्च घट्छ। फरक क्षमता भएका व्यक्तिलाई सजिलो हुन्छ। मतपत्र र मतपेटिका कब्जा गरी एकै दल वा उम्मेदवारको पक्षमा मतदान गर्न सक्दैन। शिक्षित एवं निरक्षर सबै मतदाताले सजिलैसँग प्रयोग गर्न सक्छन्। एकपटक ठूलो लगानी भए पनि दीर्घकालीन रूपमा निर्वाचन खर्च घट्छ। स्थानीय तहका लागि १ करोड ७८ लाख ३४ हजार ७ सय ६५ मतदाता छन्। ८ अर्बभन्दा बढी रकम खर्च हुँदै छ। स्थानीय तहअन्तर्गत गाउँनगरपालिका अध्यक्षप्रमुखसहित सात पदका लागि चुनाव हुन्छ। जसमा एक उपप्रमुखउपाध्यक्षका साथै वडाध्यक्ष र चार वडासदस्य निर्वाचित हुन्छन्। मुुलुकमा ६ महानगरपालिका, ११ उपमहानगरपालिका, २ सय ७६ नगरपालिका र ४ सय ६० गाउँपालिका छन्। यसपटक ७ सय ५३ वटै तहको निर्वाचन एकै चरणमा हुँदै छ। कागजी मतपत्रका कारण २०७४ मा भरतपुर महानगरपालिकाको अन्तिम परिणाम आउन एक महिनाभन्दा बढी लागेको थियो। धेरै मतदाता भएका काठमाडौं महानगरपालिकामा पनि हप्तौं समय लागेको थियो। त्यही कारण आयोगले नतिजा छिटो सार्वजनिक गर्न र लागत खर्च घटाउन विद्युतीय मेसिन प्रयोग गर्नुपर्ने प्रस्ताव दल र सरकारसामु गर्दै आएको थियो। भारतलगायत देशमा पनि विद्युतीय मेसिनको प्रयोग भइरहेको छ। कार्यदलले प्राविधिक कार्यकारी समिति (टीईसी) गठन गर्न सुझाव दिएको बताउँछन् आयोग प्रवक्ता शालिग्राम शर्मा पौडेल। त्यो समितिलाई कानुनले चिन्दैन, प्रवक्ता पौडेल भन्छन्, त्यस्तो समिति बनाउन आयोगलाई कुनै पनि कानुनले अधिकार दिएको छैन। मतदानजस्तो संवेदनशील विषयमा प्रमाणीकरणको मुद्दालाई व्यवस्थित नगरिकन विद्युतीय मतदानमा जान सकिँदैन। उनका अनुसार मेसिन प्रयोगका लागि मतदाताले हालेको भोट सही ठाउँमा हुनुुपर्छ। यसमा दलहरू विश्वस्त हुनुपर्छ। निर्वाचन आयोग पनि स्वच्छ र निष्पक्ष निर्वाचन भयो भन्नेमा ढुक्क हुनुपर्ने पौडेल बताउँछन्। विद्युतीय मतदान गराउँदा खर्च कति लाग्छ भनेर आयोगले अध्ययन गरेको छैन। यसबाट दीर्घकालीन रूपमा निर्वाचन खर्च कम हुने प्रवक्ता पौडेलको भनाइ छ। कति बजेट र मेसिन चाहिन्छ त्यसको अध्ययन भएको छैन, उनी भन्छन्, त्यसका लागि देशभरिका मतदान केन्द्रमा बिजुली, इन्टरनेट पनि चाहिन्छ। ०६४ मै विद्युतीय मेसिन विद्युतीय मतदान उपकरणको प्रयोग नौलो होइन। ०६४ को संविधानसभा निर्वाचनमा काठमाडौं क्षेत्र नम्बर १ मा यसको प्रयोग गरिएको थियो। २०६५ र २०७१ का केही निर्वाचन र उपनिर्वाचनमा पनि प्रयोग भएको आयोगका अधिकारी बताउँछन्। त्यति खेर भारतले मेसिन उपलब्ध गराएको सूचना अधिकारी अर्याल बताउँछन्। ती सामान आयोग र जिल्ला कार्यालयमा थन्क्याइएका छन्। ती मेसिन एक पदका लागि निर्वाचन गर्न मात्रै उपयुक्त हुन्, सूचना अधिकारी अर्याल भन्छन्, स्थानीय तहमा भने बहुपदका लागि एकै पटक मतदान गर्नुपर्छ। हामीसँग रहेको मेसिनमा यो निर्वाचन गर्न सकिँदैन। एक पदमा पनि ६४ भन्दा बढी उम्मेदवार भए काम नगर्ने अर्यालको भनाइ छ। प्रविधिलाई विकास गरेर चुनावलाई विश्वसनीय बनाउनुपर्ने बताउँछन्, माओवादी केन्द्रका नेता लीलामणि पोखरेल। विद्युतीय माध्यमलाई राम्रोसँग अपडेट गर्न आयोगले सकेको छैन, नेता पोखरेल भन्छन्, प्रविधि विश्वसनीय भयो भने विद्युतीय मतदानमा जान्छौं। १७ सेकेन्डमै मतदान नमुना मतदान अभ्यासमा विद्युतीय मतदान उपकरणबाट एक जनालाई औसतमा १७ सेकेन्ड समय लागेको जनाइएको छ। कागजी मतपत्रमा मतदान गर्न भने एक मिनेट २० सेकेन्ड लागेको थियो। कागजी मतपत्र प्रयोग गरिएका यसअघिका स्थानीय तह निर्वाचनको परिणाम आउन महिना दिनसम्म पनि लाग्यो। कम मतदाता भएको ठाउँमा पनि चार दिनसम्म लागेको थियो। सूचना प्रविधिको युगमा पनि कागजमै मतदान गरेको नसुहाउने नेता झा बताउँछन्। विद्युतीय मतदान गर्दा आमनागरिकलाई सहज हुन्छ, उनी भन्छन्। आयोगले गत पुस ९ मा प्रधानमन्त्री शेरबहादुर देउवासहित मन्त्रीहरूसँगको छलफलमा विद्युतीय मतदान उपकरण प्रयोग गर्नुपर्ने प्रस्ताव गरेको थियो। प्रधानमन्त्री देउवाले दलीय सहमति कायम गरी निश्चित क्षेत्रमा मेसिन प्रयोग गर्दै जाने आयोगलाई भनेका थिए। नीति अनुसन्धान प्रतिष्ठानले केही समयअघि गरेको अध्ययनले नयाँ प्रविधिमा जानुपर्ने सुझाव आयोगलाई दिएको थियो। यसको प्रयोग चुनौतीपूर्ण रहेको औंल्याउँदै प्रतिष्ठानले विद्युतीय मतदान गर्दा बढी फाइदा हुने देखाएको थियो। भारतको उत्तर प्रदेशमा झन्डै १४ करोड मतदाता छन्। त्यहाँ हालै भएको चुनावको नतिजा ७८ घण्टामै आयो। तर, हामीकहाँ कागजी मतपत्रका कारण गणनामा लामो समय लाग्ने गरेको बताउँछन् आयोगका सूचना अधिकारी अर्याल। उनका अनुसार बहुपदका लागि मतदान गर्न मिल्ने मेसिनको विकास भइसकेको छ। कसैको निर्वाचन परिणामबारे गम्भीर असहमति जनाएर अदालतमा मुद्दा हाल्यो भने पनि त्यसको प्रमाणका रूपमा हेर्न मिल्ने मेसिनका संस्करणको विकास भइसकेको छ, उनी भन्छन्, भारतमा विद्युतीय मतदानका मेसिन ज्यादै विश्वसनीय प्रमाणित हुँदै गएका छन्। ती क्यालकुलेटरको परिमार्जित रूप रहेको उनी बताउँछन्। मतदाताले जे चिह्न थिच्यो त्यही आउँछ, उनी भन्छन्, विश्वसनीय मतपरिणाम आउँछ। बाहिरबाट त्यसलाई कसैले असर पार्न सक्दैन। मेसिन ल्याउँदा चुनाव धेरै सहज हुन्छ। बजारमा धेरै प्रकारका विद्युतीय मतदान उपकरण छन्। तर, सबै सफ्टवेयरमा आधारित रहेको अर्यालको भनाइ छ। यस्ता मेसिनलाई बाह्य पक्षबाट प्रभावित पार्न सक्ने जोखिम हुन्छ, उनी भन्छन्, अमेरिकाको राष्ट्रपति निर्वाचनमा रसियन ह्याकरले मतपरिणाममा प्रभाव पारे भनेर लामो समय विवाद रह्यो। अमेरिकाजस्तो सुविधासम्पन्न र प्रविधियुक्त मुलुकमा त विवाद आयो। हामीकहाँ त्यो न होला भन्न सकिएन। त्यसैले भोटिङ मेसिन प्रयोग गर्दा यसतर्फ पनि सचेत हुनुपर्छ। विद्युतीय मेसिन प्रयोग गरी एकै चरणमा स्थानीय निर्वाचन गर्न अर्बौं बजेट लाग्ने उनको भनाइ छ। जसका लागि सरकार तयार हुनुपर्छ, उनी भन्छन्, सरोकारवाला सबै पक्षले स्वीकार गरे विद्युतीय मेसिनमा जान सकिन्छ।उनका अनुसार यसमा दलहरूको प्रतिबद्धता आवश्यक छ। सबै पक्ष तयार भए विद्युतीय मतदान गराउन आयोग तयार रहेको उनी बताउँछन्। यसका लागि स्रोतसाधन, मेसिन चलाउने जनशक्ति चाहियो, उनी भन्छन्, मेसिन बिग्रियो भने बनाउने सक्ने अवस्था पनि यही नै हुनुपर्छ। विद्युतीय मेसिन प्रयोगबाट मतपेटीका ओसारपसार र भण्डारणको झन्झट पनि अन्त्य हुन्छ। कतिपय बेला मतपेटिका खसालिदिने, फालिदिने, तोडफोड गरिदिने हुन्छन्, अर्याल भन्छन्, त्यसका लागि ठूलो संख्यामा सुरक्षाकर्मी परिचालन गर्नुपर्ने समस्या विद्युतीय मतदानले हटाउँछ। विद्युतीय उपकरणमा मतदानपछि निर्वाचन अधिकृतले लक गरेसँगै कसैले त्यसमा प्रभावित गर्न नसक्ने अर्याल बताउँछन्। मतपेटीका पनि चाहिँदैन, उनी भन्छन्, एउटा सेकुरिटी शीललाई एक सय रुपैयाँ पर्छ। एउटा बाक्समा सात वटासम्म त्यो शील लगाउनुपर्छ। भनेपछि कति खर्च हुन्छ। अर्कोतिर, निर्वाचनपछि सबै मतपेटीकाहरू घर भाडा लिएर राख्नुपर्ने समस्या पनि आयोगलाई छ। जिल्ला निर्वाचन कार्यालयले चारवटा कोठासम्म भाडामा लिएर मतपेटीका राख्ने गर्छन्। जिल्लाले २० हजारसम्म घर भाडामा खर्च गर्दै आएका छन्। विद्युतीय मतदानले मतदान केन्द्र पनि आधा घट्ने आयोगको ठहर छ। हाल २२ हजार मतदान केन्द्र तोकिएका छन्। हामीले विद्युतीय मेसिनको प्रयोगबारे सम्भाव्यता अध्ययन गर्न कार्यदल नै बनाएका थियौं। विद्युतीय मतदान गराउँदा त्यसको प्रमाणीकरणको सवाललाई कार्यदलले उठायो। दिनेशकुमार थपलिया  प्रमुख निर्वाचन आयुक्त यो विषय अहिलेलाई जिउँदो रहेन। बरु सरकार निर्वाचनदेखि भाग्न खोज्दै छ। ढ्वाङमा मतदान गराओस् या मेसिनबाट। तर, तोकिएको मितिमा स्थानीय तहको चुनाव गराओस्। विष्णु रिमाल उपमहासचिव, एमाले साना दललाई पनि अब चुनाव चिह्न राष्ट्रिय दलको मान्यता नपाएका ७३ पार्टीले पनि स्थानीय तह निर्वाचनमा आफ्नै चुनाव चिह्न पाउने बाटो खुलेको छ। निर्वाचन आयोगको बुधबार बसेको बैठकले ससर्त दलीय चुनाव चिह्न दिने निर्णय गरेकोे प्रवक्ता शालिग्राम शर्मा पौडेलले प्रेस विज्ञप्तिमार्फत जनाएका छन्। स्थानीय तह निर्वाचन ऐन २०७३ को दफा २६ बमोजिम राष्ट्रिय दलको रूपमा मान्यताप्राप्त गरेको दलको उम्मेदवारबाहेक राजनीतिक दलसम्बन्धी ऐन २०७३ को दफा ४८ बमोजिम निर्वाचन प्रयोजनका लागि दर्ता भएका दलको उम्मेदवारलाई सोही दलको निर्वाचन चिह्न दिने सम्बन्धमा निर्णय गर्नुपर्ने भएकाले, विज्ञप्तिमा लेखिएको छ, आयोगबाट राष्ट्रिय दलको मान्यता प्राप्त नगरेका तर स्थानीय तह निर्वाचन २०७९ मा भाग लिन दर्ता भएका ७३ (त्रिहत्तर) राजनीतिक दललाई राजनीतिक दलसम्बन्धी ऐन २०७३ को दफा ७७ बमोजिम देहायको पत्राचार गर्ने निर्णय गरेको छ। यी दलले कहाँकहाँ जिल्ला समिति छ भन्ने विवरण केन्द्रीय पदाधिकारीबाट प्रमाणित गरी चैत ६ गतेभित्र आयोगमा उपलब्ध गराउनुपर्ने भएको छ। त्यो विवरण जिल्ला समितिका पदाधिकारीले प्रमाणित गरी जिल्ला निर्वाचन कार्यालयमा पेस गर्नुपर्ने विज्ञप्तिमा उल्लेख छ। उक्त विवरण नबुझाए स्वतन्त्रकै हैसियतमा चुनाव चिह्न दिइने भएको छ। स्थानीय तह निर्वाचन ऐन २०७३ को दफा २६ का उपदफा (६) र (७) मा राष्ट्रिय मान्यता प्राप्त दललाई मात्र दलीय चुनाव चिह्न दिने व्यवस्था छ। राजनीतिक दलसम्बन्धी ऐनको दफा ५२ मा प्रतिनिधिसभामा समानुपातिकतर्फ ३ प्रतिशत र प्रत्यक्षतर्फ कम्तीमा एक सिट जित्ने दललाई मात्र राष्ट्रिय दलको मान्यता दिने उल्लेख छ। आयोगले गरेको बैठकमा ऐन लोकतान्त्रिक नभएको भन्दै नेताहरूले विरोध गरेका थिए। ऐनअनुसार एमाले, कांग्रेस, माओवादी केन्द्र, एकीकृत समाजवादी, जनता समाजवादी र लोकतान्त्रिक समाजवादी गरी ६ दलले मात्र दलीय चुनाव चिह्न पाउने अवस्था थियो। निर्वाचनमा भाग लिन ८० दलले निवेदन दिएका थिए। ७९ वटाले सबै प्रक्रिया पूरा गरेको आयोगले जनाएको थियो। स्थानीय निर्वाचन ऐनअनुसार ७३ दलका उम्मेदवारलाई स्वतन्त्र उम्मेदवारले पाउने चुनाव चिह्न दिन आयोगको तयारी थियो।"

शीर्षक,विवरण
राष्ट्रियसभा निर्वाचनमा कर्णालीमा एमालेबाट कसको सम्भावना बलियो?,"सुर्खेत: आसन्न राष्ट्रियसभा निर्वाचनका लागि नेकपा (एमाले)ले कर्णाली प्रदेशबाट सम्भावित उम्मेदवारहरूको नाम सिफारिस गरेको छ। एमाले कर्णाली प्रदेश कमिटीको आज सम्पन्न सचिवालय बैठकले नौ जनाको नाम सिफारिस गरेको हो। तीमध्ये प्राथमिक क्रमअनुसार तीन जना उम्मेदवार छानिने छन्। कर्णाली प्रदेशमा रिक्त तीन जना राष्ट्रियसभा सदस्यका लागि आगामी माघ १२ गते निर्वाचन हुँदैछ। एमाले प्रदेश कमिटी अध्यक्ष विनोदकुमार शाहका अनुसार उम्मेदवारका लागि सिफारिस हुनेमा अन्य कलस्टरबाट सुर्खेतका चुडामणि शर्मा, जाजरकोटका गोविन्दविक्रम शाह र कालीकोटका हिरे सुनार छन्। महिला कलस्टरबाट जुम्लाकी गंगा थापा महत, सल्यानकी कुन्ता बस्नेत र मुगुकी सोनाम छोइजुङ भोटे लामा तथा अपाङ्गतातर्फ मुगुका रुपबहादुर बुढा, कालीकोटका केशवराज देवकोटा र सल्यानका शेरबहादुर डाँगीको नाम पठाइएको छ। पार्टी केन्द्रले प्रदेशबाट प्रत्येक कलस्टरमा तीनतीन जनाको नाम पठाउन निर्देशन दिएको थियो।"
"बिजुलीवाहन : उद्घाटन तामझाम, त्यसपछि सुनसान","काठमाडौं : तीन वर्षअघि तत्कालीन प्रधानमन्त्री केपी शर्मा ओलीसहितका मन्त्रीहरू तामझामका साथ बिजुली बस चढेर पुल्चोकबाट सिंहदरबार प्रवेश गरे। ओलीले विद्युतीय सवारी युग सुरु भएको उद्घोष गरे। सन्, २०२० भित्र विद्युतीय सवारीको संख्या २० प्रतिशत पुर्याउने घोषणा गरे। तर, विद्युतीय सवारी प्रयोगमा आउनु त परको कुरा, त्यतिबेला उद्घाटन गरिएकै बस कहाँकुन अवस्थामा छन् अत्तोपत्तो छैन। प्रधानमन्त्री र मन्त्री चढेर उद्घाटन गरिएका बस नै मापदण्डअनुसारका नभएको भन्दै पछि कम्पनीलाई फिर्ता गरिएका थिए। त्यसपछि, कम्पनीले सम्झौतामा उल्लेख भएबमोजिम पाँच वटा बस सरकारलाई दिइसकेको छ। पर्यटन मन्त्रालयको स्वामित्वमा आएका ती बस दोस्रो अन्तर्राष्ट्रिय गौतमबुद्ध विमानस्थल सञ्चालनमा आएपछि प्रयोगमा ल्याइने भनेर लुम्बिनी लगिए। तर, सञ्चालनमा नल्याएर त्यसै अलपत्र छन्। एसियाली विकास बैंकको लगानीमा चिनियाँ कम्पनी बिवाइडीले निर्माण गरेका पाँच वटा विद्युतीय गाडी सुरुमा साझाले चलाउने तय भएको थियो। तर, पर्यटन मन्त्रालयले आपू मातहत नै ती बस भित्र्याएको थियो। सुरुमै साझासँग लफडा २०७५ सालमा साझा यातायातलाई विद्युतीय बस किन्नका लागि सरकारले सुरुमा तीन अर्ब रुपैयाँ दियो। उक्त रकम सरकारले सेयरका रूपमा लगानी गरेको थियो। तर बस किन्ने प्रक्रिया ढिला गरेको भन्दै सरकारले २०७६ माघमा ब्याजसहित फिर्ता मागेको थियो। साझाले सेयर फिर्ता नहुने अडान लिइरह्यो। त्यसपछि सरकारले साझालाई नै विद्युतीय बस किन्न दिने निर्णय २०७७ माघमा गरेको थियो। वातावरणविद् भूषण तुलाधर पेट्रोलियम पदार्थको प्रयोगले वायु प्रदूषण बढाउनुका साथै राज्यको ढुकुटी पनि रित्तिँदै गएको बताउँछन्। राज्यको ढुकुटी जोगाउन र वातावरणमैत्री बनाउन बिजुली सवारीसाधनको विकल्प छैन, तुलाधरले भने, राज्यले बिजुली बस प्रोत्साहन गर्न चाहेमा १० वर्षभित्र पेट्रोलियम गाडी विस्थापन गर्न सकिन्छ। चीनबाट ४० बस आउँदै साझा यातायातले चीनबाट ४० वटा विद्युतीय बस खरिदको सम्झौता गरेको छ। चीनको सीएचटीसी किनविन नानजिङ अटोमोबाइल कम्पनी लिमिटेडसँग ४० वटा बस, आवश्यक चार्जर र पाँच वर्षसम्मको मर्मत सम्भारका लागि साझाले सम्झौता गरेको छ। ४० वटा बस र २० वटा चार्जरका लागि साझाले ३७ लाख ३८ हजार ५ सय ५० अमेरिकी डलर तिरेको छ। आवश्यक तालिम तथा पाँच वर्षको मर्मत सम्भार र स्पेयर्स पार्टस्का लागि थप ६ करोड ७३ लाख ६५ हजार ५ सय ५३ रुपैयाँ साझाले चिनियाँ कम्पनीलाई प्रदान गर्ने सहमति गरेको छ। साझाले २०७७ चैत्र १३ गते खरिद प्रक्रियाका लागि बोलपत्र आह्वान गरेको थियो। नौ वटा कम्पनीले बुझाएको बोलकबोलमध्ये साझाले सीएचटीसी कम्पनीसँग खरिद सम्झौता गरेको थियो। सम्झौताअनुसार सुरुमा तीन वटा बस कम्पनीले काठमाडौं पुर्याउनुपर्नेछ। ती बस आइपुगेपछि परीक्षण गरेर थप बस ल्याउने साझाको तयारी छ। साझाले ल्याउन लागेका बसमा २६ सिट अपांगमैत्री हुनेछन्। बसमा ४२ जनाले यात्रा गर्न सक्नेछन् । साझाले यससँगै थप गाडी भित्र्याउने योजना बनाएको छ। ललितपुर महानगरपालिकासँग सहकार्य गरी ललितपुरभित्र सञ्चालन गर्न चार वटा गाडी खरिद गर्ने प्रक्रिया अघि बढेको तुलाधरले बताए। सरकार र नेपाल विद्युत् प्राधिकरणसँग सम्झौता गरी चार्जिङ स्टेसनको व्यवस्था गर्ने र पुराना डिजेलका गाडीलाई विद्युतीयमा रूपान्तरण गर्र्न आवश्यक अनुसन्धानको काम थाल्ने साझाको तयारी छ। साझाले सन् २०२५ भित्र प्रदूषणरहित बनाउने घोषणा गरेको छ। हाल साझाका ७१ वटा गाडी छन्। निजीमा आकर्षण, सार्वजनिकमा अझै आलटाल विगत दुई वर्षयता केन्द्र सरकार तथा प्रदेश सरकारले वातावरणमैत्री विद्युतीय बस खरिद गर्ने योजना सार्वजनिक गरेका थिए। सरकारी योजना भने कागजमै सीमित छन्। निजी क्षेत्रले भने विद्युतीय सवारीमा हात हालिसकेको छ। सार्वजनिक यातायात सञ्चालन गरिरहेको सुन्दर यातायातले उपत्यकाका साथै काठमाडौं सिन्धुलीमा विद्युतीय बस सञ्चालनमा ल्याएको छ। सुरुमा यी बसको रुट परमिट पाउनै सुन्दरलाई सकस भएको थियो। तत्कालीन प्रधानमन्त्री केपी शर्मा ओलीको पहलमा रुट परपिट पाएको सुन्दर यातायात प्रालिका अध्यक्ष भेषबहादुर थापा सुनाउँछन्। गाडी चार्जिङ स्टेसन। न आवाज आउने, न गन्ध मुलुकमा विद्युत्को उत्पादन बढ्दै गएको र स्वच्छ वातावरण कायम गर्न मद्दत पुग्ने भएकाले विद्युतीय सवारीसाधनको प्रयोगमा जोड दिनुपर्ने वातावरणविद्हरूको भनाइ छ। पेट्रोलियम सवारीको प्रयोगले वायु प्रदूषण गर्ने र त्यसले जलवायु परिवर्तनमा पनि असर पुगिरहेको उनिहरूको भनाइ छ। विद्युतीय सवारीले देश, व्यवसायी तथा यात्रुलाई फाइदा पुग्ने भएकाले बिजुली बस प्रोत्साहनमा राज्यको ध्यान जानुपर्ने सुन्दर यातायातका अध्यक्ष थापा बताउँछन्। विद्युतीय गाडीको आवाज आउँदैन, गन्ध पनि आउँदैन, थापाले भने, डिजेल गाडीमा कसैलाई बान्ता हुने समस्या हुन्छ। तर, विद्युतीय गाडीमा त्यस्तो समस्या हुँदैन। जस्तोसुकै अप्ठ्यारो बाटोमा पनि विद्युतीय गाडी चलाउन समस्या नहुने सुन्दर यातायातको अनुभव छ। विद्युतीय गाडी चलाउन समस्या नभए पनि चलाउन दिने, नदिने सरकारी निकायमा भरपर्ने अध्यक्ष थापा बताउँछन्। सरकारले सहजीकरण गरे तीन महिनामा सयवटा विद्युतीय गाडी गुडाउन सकिने सुन्दर यातायातले जनाएको छ। भन्सार घटेपछि २२ लाखसम्म सस्तो सरकारले भन्सार शुल्क घटाएपछि एउटा गाडी खरिदमा २२ लाख रुपैयाँसम्म सस्तो पर्न थालेको सुन्दर यातायातका अध्यक्ष भेषबहादुर थापा बताउँछन्। सुन्दरले सुरुमा १ करोड ७२ लाखमा तीन वटा गाडी किनेको थियो। सुन्दर यातायातले उपत्यकाबाहिर गाडी चलाउने योजना बनाएको छ। चितवन, हेटौंडा, विराटनगर, बुटवलमा छिट्टै गाडी गुडाउने योजना छ। अध्यक्ष थापाले थप २० वटा गाडी मंसिर तेस्रो हप्तासम्म आइपुग्ने बताए। त्यसमध्ये चार वटा बुटवल, दुई वटा हेटौंडामा चलाउने सुन्दर यातायातले योजना बनाएको छ। १८ वटा विद्युतीय गाडी काठमाडौं उपत्यकामा गुड्नेछन्। विद्युत प्राधिकरणले विद्युत्सम्बन्धी आवश्यक पूर्वाधार दिए २० दिनमा चार्जिङ स्टेसन राख्न सक्ने थापा बताउँछन्। अरू संरचना, ट्रान्सपोर्ट आफंै बनाउन सकिने उनले बताए। विद्युतीय गाडीलाई प्रतिकिलोमिटर ७ रुपैयाँ मात्रै व्यवसायीका अनुसार ४१ सिटे बसले एक लिटर डिजेलबाट साढे ४ देखि ५ किलोमिटर दूरी पार गर्छ। हाल डिजेलको प्रतिलिटर १ सय १७ रुपैयाँ पर्छ। एक किलोमिटर दूरीलाई २४ रुपैयाँ खर्च पर्न आउँछ। यस्तै पेट्रोलको मूल्य १ सय ३४ रुपैयाँ ५० पैसा छ। पेट्रोलियम गाडीको प्रतिकिलोमिटर २७ रुपैयाँ जति इन्धन खर्च लाग्छ। तर, विद्युतीय गाडीलाई एक किलोमिटर दूरी पार गर्न करिब आठ रुपैयाँ मात्र पर्न आउँछ। त्यसरी हेर्दा पनि विद्युतीय गाडीको इन्धन खर्च निकै कम पर्न आउँछ। डिजेल र पेट्रोल गाडीलाई दैनिक २ सय किलोमिटर गुडाउँदा ६ हजारको इन्धन चाहिन्छ। तर विद्युतीय गाडी किन्दा ९ सय ५० रुपैयाँले पुग्छ। यसरी विद्युत्बाट गाडी चलाउँदा पाँच हजार सस्तो पर्छ। महिनामा तीन लाखको डिजेल बसले खान्छ। जबकि, विद्युत्मा १८ हजारदेखि २१ हजारसम्मले पुग्ने सुन्दरका अध्यक्ष थापा बताउँछन्। मूल्य उस्तैउस्तै सरकारले भन्सार शुल्कमा छुट गरेसँगै पेट्रोलियम पदार्थबाट चल्ने र विद्युतीय गाडीको खरिद मूल्य उस्तैउस्तै पर्न थालेको व्यवसायीहरू बताउँछन्। पेट्रोल, डिजेलमा लाग्ने खर्चभन्दा विद्युतीय गाडीको चार्जिङमा ८३ गुणा कम पैसा लाग्ने व्यवसायीहरू बताउँछन्। एमजी मोटर्सका सचिन अर्याल भन्सार दर घटेपछि पेट्रोलियम र विद्युतीय सवारीको मूल्य उस्तैउस्तै पर्ने गरेको बताउँछन्। विद्युतीय गाडी प्रयोगकर्ता राजु नेपाल एक महिना तेल हाल्ने पैसाले विद्युतीय गाडीमा एक वर्षसम्म पुग्ने बताउँछन्। करिब डेढ महिना अघिदेखि विद्युतीय गाडीको प्रयोग गर्न थालेका नेपाल विद्युतीय गाडीको चार्जिङ घरमै गर्न मिल्ने भएकाले पनि सजिलो हुने गरेको बताउँछन्। एकपटक फुलचार्ज गरेपछि १ सय ५० किलोमिटर गुड्न मिल्ने उनले बताए। एक महिनामा १ हजार १ सय ५३ किलोमिटर चलाउँदा १ सय ८५ युनिट बिजुली खपत भएको उनले सुनाए। प्रतियुनिट ९ रुपैयाँ ६० पैसाका दरले एक महिनामा १ हजार ७ सय ७६ रुपैयाँ मात्र खर्च भएको नेपालले जनाए। उनका अनुसार विद्युतीय गाडीमा प्रतिकिलोमिटर १ रुपैयाँ ५४ पैसा मात्र खर्च लाग्ने गरेको छ। उकालो, ओरालो कुनै समस्या छैन नेपाल भन्छन्, टाढाको यात्रा धेरै गर्नुपर्ने छैन भने विद्युतीय गाडी प्रयोग गर्दा हुन्छ। लामो यात्राका लागि भने बाटोमा ठाउँठाउँमा चार्जिङको व्यवस्था हुनुपर्ने उनले बताए। पेट्रोलको आयात घट्ने नेपाल आयल निगमले गत वर्ष १ खर्ब ५८ अर्ब ८८ करोड रुपैयाँको पेट्रोलियम पदार्थ आयात गरेको थियो। निगमले गत वर्ष २८ लाख ६७ हजार ८ सय ७३९८ लिटर पेट्रोलियम पदार्थ आयात गरेको थियो। आर्थिक वर्ष २०७५०७६ मा २९ लाख ३८ हजार ९ सय २९९४ लिटर पेट्रोलियम पदार्थ आयात भएको थियो। उक्त परिमाणमा पेट्रोलियम पदार्थ आयात गर्न १ खर्ब ९२ अर्ब ७२ करोड रकम बाहिरिएको थियो। बर्सेनि झन्डै २ खर्ब रुपैयाँ पेट्रोलियम पदार्थ खरिदका लागि बाहिरिने गरेको छ। विद्युतीय सवारीको प्रयोग पछि पेट्रोलियम पदार्थको आयात रोकिने र यसबाट व्यापारघाटा पनि निकै कम हुने व्यवसायीहरू बताउँछन्। राष्ट्रिय यातायात व्यवसायी महासंघका महासचिव सरोज सिटौलाले पेट्रोलडिलेजका गाडी विस्थापन गर्न सके इन्धनमा बाहिरिने गरेको ठूलो रकम स्वदेशमै जोगाउन सकिने बताए। पछिल्लो समय स्वदेशमै विद्युत् उत्पादन बढ्दै गएको छ। तर विद्युत् कहाँ खपत गर्ने भन्ने विषयमा सरकारले अझै ठोस योजना ल्याउन सकेको छैन। ऊर्जा, जलस्रोत तथा सिँचाइमन्त्री पम्फा भुसालले वार्षिक ४२ अर्बको ग्यास आयात हुने गरेको भन्दै स्वदेशमै उत्पादित विद्युत्को प्रयोगमा ध्यान दिनुपर्ने बताइन्। विद्युतीय चुल्हो (इन्डक्सन) प्रयोगमा जोड दिऔं, मन्त्री भुसालले भनिन्, विद्युतीय सवारीमा जान सक्यौं भने डिजेल, पेट्रोलमा जाने खर्च जोगिन्छ, विद्युत् खपत पनि बढ्छ। छैन चार्जिङ स्टेसन व्यवसायीका अनुसार विद्युतीय गाडी प्रयोगकर्ताको संख्या बढदै गएको छ। तर आवश्यक चार्जिङ स्टेसन नहुँदा विद्युतीय गाडीप्रति सर्वसाधारण अपेक्षाकृत रूपमा आकर्षित हुन सकेका छैनन्। विद्युत् प्राधिकरणले चार्जिङ स्टेसन बनाउने घोषणा गरे पनि ठोस रूपमा काम गर्न सकेको छैन। प्राधिकरणका प्रवक्ता सुरेश भट्टराईले ६ महिनाभित्र ५० वटा चार्जिङ स्टेसन बनाउने लक्ष्य रहेको बताए। भन्छन्, विद्युतीय गाडीलाई चार्जिङ स्टेसन बन्दै छन्। धेरैजसो स्टेसन बसपार्क छेउछाउमै बन्नेछन्। उपत्यकामा चार स्थानमा चार्जिङ स्टेसन राख्ने प्राधिकरणको तयारी छ। चार्जिङ स्टेसनमा निजी क्षेत्रले लगानी गर्न चाहे पनि प्राधिकरणले सहयोग नगरेको गुनासो गर्छन्। अर्थमन्त्री जनार्दन शर्माले अहिले सञ्चालनमा रहेका पेट्रोलपम्पमा विद्युतीय गाडीका चार्जिङ स्टेसन राख्नुपर्ने बताउँदै आएका छन्। सामान्यतया विद्युतबाट बस फुलचार्ज हुन चार घण्टा समय लाग्छ। साझा यातायातका सञ्चालक तुलाधर सरकारले थानकोट, कीर्तिपुरलगायतका स्थानमा चार्जिङ स्टेसन राख्न सके रात्रिकालीन सेवा (राति १० बजेसम्म) बस सञ्चालन गर्न सकिने र राति चार्ज गरेर बिहानै ५ बजे अघिदेखि नै पुन: सेवा दिन सकिने बताउँछन्। सुन्दरका पनि २० बस आउने सुन्दर यातायातले २०७६ भदौदेखि विद्युतीय गाडी गुडाइरहेको छ। सुन्दरका विद्युतीय गाडी काठमाडौं सिन्धुली चल्छन्। सुरुमा तीनवटा गाडी सञ्चालन गरेको सुन्दर यातायातले ७ वटा विद्युतीय गाडी गुडाइरहेको छ। थप २० वटा गाडी छिट्टै आइपुग्ने अध्यक्ष थापा बताउँछन्। मिटरमा उठेको शुल्कबाहेक डिमान्ड चार्ज ७ हजार ६ सय प्राधिकरणले लिने गरेको छ। डिमान्ड शुल्क हटाउन बारम्बार अनुरोध गर्दा पनि प्राधिकरण नेतृत्वले सुनेको छैन थापा भन्छन्, उद्योगमा डिमान्ड शुल्क हटाइए पनि सार्वजनिक गाडीमा लगाइरहनु विद्युतीय गाडी प्रोत्साहन नगर्ने नीति देखिन्छ। नेपाल विद्युत् प्राधिकरणका प्रवक्ता सुरेश भट्टराईले चार्जिङमा डिमान्ड शुल्क लिएकोबारे थाहा नपाएको बताए। विद्युत् महसुल निर्धारण आयोगले ६ रुपैयाँ ४० पैसादेखि ७ रुपैयाँ २५ पैसा लिने व्यवस्था गरेको छ। विद्युत् बढी र कम लोड हुने समयअनुसार चार्ज गर्दा सस्तो र महँगो पर्न आउँछ। १६ करोडका बस अलपत्र"
१६ करोडका बस अलपत्र,"बुटवल : बुद्ध जन्मस्थल लुम्बिनीमा भित्र्याइएका विद्युतीय बस सञ्चालनमा आउन ढिलाइ भएकाले त्यसै थोत्रिने जोखिम बढेको छ। लुम्बिनी विकास कोष परिसरमा पार्किङ गरेर राखेको झन्डै एक वर्ष भइसकेको छ। गाडी सञ्चालनमा नआउँदै मर्मतमा लाखौं रकम सकिएको छ। तर यी गाडी कहाँ, कसले र कसरी चलाउने भन्ने अझै टुंगो लागेको छैन। लुम्बिनी क्षेत्रको प्रदूषण कम गर्न र वातावरणमैत्री साधन सञ्चालन गर्ने योजनासहित यहाँ पाँच वटा ठूला बस र १४ ट्याक्सी भित्र्याइएको हो। १३ करोड लागतका यी साधन भित्र्याउँदा तीन करोड भन्सार बुझाइएको छ। कहिलेदेखि सञ्चालन हुन्छ भन्न सकिने अवस्था छैन, लुम्बिनी विकास कोषका प्रमुख सूचना अधिकृत डा हरिध्वज राईले भने। विद्युतीय यातायातका साधन सञ्चालनका लागि लुम्बिनीमा चार्जिङ स्टेसन तयार छ। साधन नचल्दा स्टेसनसमेत प्रयोग नहुँदै थोत्रिएको छ। एसियाली विकास बैंकको अनुदान सहयोगमा क्लिन इनर्जी प्रोजेक्टअन्तर्गत बस र ट्याक्सी लुम्बिनी भित्र्याइएका हुन्। यी साधन अहिलेसम्म विकास कोषको स्वामित्वमा आएको छैन। यसअघि लुम्बिनीमा ल्याउने भनिएका बस साझा यातायातले खोसेको भन्दै चर्काे आलोचना भएको थियो। तर अहिले लुम्बिनीमै बस आउँदासमेत सञ्चालन गर्ने विषय जटिल बनेको छ। संघीय, प्रदेश र स्थानीय सरकार बस सञ्चालनमा आनाकानी गरिरहेका छन्। बिजुलीवाहन : उद्घाटन तामझाम, त्यसपछि सुनसान लुुम्बिनी विकास कोषका योजना प्रमुख सरोज भट्टराईले विकास कोष आफैंले बस सञ्चालन गर्न कठिन हुने बताउँछन्। स्थानीय र प्रदेश सरकारले सञ्चालनमा अरुचि देखाएका छन्। निजी कम्पनीमार्फत बस सञ्चालन गर्ने मोडालिटी बनिसकेको छ। अब छिट्टै मन्त्रालय हस्तान्तरण गर्ला। अनि सञ्चालन हुन्छन्, उनले भने। अहिले विकास कोषको बसपार्क नजिकै साधनहरू पार्किङ गरिएका छन्। त्यहीं चार्जिङ स्टेसन बनेको छ। जसका लागि सोलार प्लान्ट जडान भएको छ। यहाँ जडान गरिएको सोलार पावरहाउसबाट १ सय ५४ किलोवाट विद्युत् उत्पादन हुन्छ। चार्जिङ स्टेसनबाट एकै पटकमा १३ सवारी साधन चार्ज गर्न सकिने बनाइएको छ। अहिले त्यहाँ १४ वटा साना गाडी र पाँचवटा बस रहेका छन्। बसहरू पूर्ण वातानुकूलित र अपांगमैत्री छन्। ढोकाहरू स्वचालित छन्। बसमा १९ र ट्याक्सीमा पाँच सिट छन्। विद्युतीय भएकाले बस र ट्याक्सी आवाजरहित छन्। एक पटक फुलचार्ज गरे चार सय किमिसम्म गुड्ने प्राविधिकहरू बताउँछन्। यी साधन पर्यटक लक्षित छन्। विमानस्थलबाट पर्यटकलाई सिधै लुम्बिनी, देवदह, रामग्राम र कपिलवस्तु आउजाउमा प्रयोग हुने सूचना अधिकारी डाराईले बताए। यी साधन सञ्चालनमा आएपछि थप्ने योजनासमेत बनाइएको छ। कोरोना महामारीका कारण समेत विद्युतीय बस सञ्चालनमा ढिलाइ भइरहेको विकास कोषले जनाएको छ। लुम्बिनी क्षेत्रका पर्यटन व्यवसायी भने अनुदानमा पाएका साधन सञ्चालनमा विलम्ब गर्न नहुने बताउँछन्। पर्यटन व्यवसायी गोविन्द ज्ञवालीले लुम्बिनीमा पर्यटकको सहजता र वातावरण प्रदूषण हुनबाट रोक्नका लागि भए पनि बस सञ्चालनमा ल्याउनुपर्ने बताए। विद्युतीय ठूला बसहरू चलाउँदा लुम्बिनीमा पर्यटकहरूको रौनक नै फरक देखिन्छ, उनले भने। लुम्बिनी क्षेत्रमा अहिले स्तरीय बस सञ्चालनमा छैनन्। जसले गर्दा पर्यटकले सास्ती भोग्ने गरेका छन्। लुम्बिनी क्षेत्रमा अहिले २० वर्षभन्दा पुराना साधनसमेत चलाउने गरिएको छ।"
ताप्लिमा कृषि मेला,"उदयपुर : कृषि पेसा प्रति किसानलाई आकर्षित गर्न उदयपुरको ताप्लि गाउँपालिकाले पहिलोपटक बृहत कृषि प्रर्दशनी मेला आयोजना गरेको छ । छरिएर रहेका किसानलाई कृषि पेसामा गोलबन्द गर्न र जागरुक बनाउन साहास नेपालसँगको सहकार्यमा गाउँपालिकाले रुपाटारमा पालिका स्तरीय कृषि जैविक विविधता प्रर्दशनी आयोजना गरेको हो । मेलामा गाउँपालिका भरिका किसानले आफूले उत्पादन गरेका कृषि बाली तथा पशुपन्छी प्रर्दशनमा ल्याएका थिए । मेलामा कृषितर्फ ईन्द्रबहादुर शाही र पशुपन्क्षीतर्फ रामबहादुर हमाल उत्कृष्ट किसान घोषणा भएका छन् । यस्तै प्रर्दशनी तर्फ कृषीबाली अन्र्तगत कृष्णबहादुर तामाङ र पशुतर्फ भिमबहादुर तामाङ र कल्पना खड्का र पन्क्षीतर्फ हरीबहादुर ज्यु ठकुरी पुरस्कृत भएका छन् । उनीहरुलाई कृषिजन्य सामग्रीसहित ताप्ली गाउँपालिकाका प्रमुख उद्धवसिंह थापाले प्रमाणपत्र प्रदान गरे । कार्यक्रममा बोल्दै अध्यक्ष थापाले गाउँपालिकाले पहिलो पटक आयोजना गरेको कृषि मेलामा उल्लेख्य मात्रामा कृषकहरुको सहभागिता रहेको भन्दै कृषि क्षेत्रको प्रर्बधनका लागि गाउँपालिका सदैब लागि पर्ने बताए । उनले भने, एक सिजनमा उत्पादन भनेर निरुत्साही नहुनुस, व्यवसायिकरुपमा लागि पर्नुस सफलता हात पर्ने नै छ, त्यसैले उत्पादनमा समस्या पालिकाले सहयोग गर्छ । किसानको बलबाट मुलुकमा आर्थिक क्रान्ति सम्भव रहेको बताउँदै अध्यक्ष थापाले किसानलाई कृषि पेसामा प्रोत्साहन गर्न स्थानीय सरकारले चाँडै योजना बनाएर अघि सर्ने बताए । उनले किसानलाई कृषीजन्य बस्तु तथा पशुपन्क्षी उत्पादनमा सदैव सहयोग गरेको स्मरण गर्दै बजार व्यबस्थापनका लागि समेत लागिपर्ने धारणा व्यक्त गरे । कार्यक्रममा सहयोगी संस्था साहास नेपालका लिफ्ट परियोजना अधिकृत देबेन्द्र लामालाई पालिका अध्यक्ष थापाले सम्मान गरेका थिए ।"
ललिता निवास जग्गा प्रकरणमा १२० जनाविरुद्ध पक्राउ पुर्जी,"काठमाडौं: ललिता निवास जग्गा हिनामिना गरेको अभियोगमा काठमाडौं जिल्ला अदालतले १२० जनाविरुद्ध पक्राउ पुर्जी जारी गरेको छ। गत आइतबार यता पहिलो पटक ७७ जना र त्यसपछि ४५ जना र आज आठ जनाविरुद्ध पक्राउ पुर्जी जारी गरिएको उक्त अदालतका श्रेस्तेदार घनेन्द्र इटेनीले जानकारी दिए। सरकारी जग्गा गर्ने प्रकरणमा उच्च पदस्थ कर्मचारी, भूमाफिया तथा व्यापारीसमेत जोडिएका थिए। सो प्रकरणका नेपाल प्रहरीको केन्द्रीय अनुसन्धान ब्युरोले अध्ययन गरेको छ।"
"प्रचण्डको प्रस्ताव सर्वसम्मतले पारित, चुनावपछि विशेष महाधिवेशन",काठमाडौं : नेकपा माओवादी केन्द्रका अध्यक्ष पुष्पकमल दाहाल 'प्रचण्ड'ले प्रस्तुत गरेको प्रतिवेदन सर्वसम्मतले पारित भएको छ । जारी आठौं महाधिवेशनमा प्रचण्डले प्रस्तुत गरेको २१औं शताब्दिमा समाजवादको नेपालीबाटो शिर्षकको वैचारीक तथा राजनीतिक दस्तावेज हलबाट सर्वसम्मतले पारित भएको हो । यस्तै चुनावपछि विशेष महाधिवेशन गर्ने निर्णय पनि भएको छ ।
एक वर्षको अवधिमा सप्तरीमा आठ हत्यासहित ९४ घटना,"राजविराज : सप्तरीमा एक वर्षको अवधिमा आठ हत्यासहित ९४ वटा मानव अधिकार उल्लंघनका घटनाहरु सार्वजनिक भएको छन् । नेपाल मानव अधिकार वर्ष पुस्तक २०२२का लागि संकलित घटनाहरू शुक्रबार इन्सेकले राजविराजमा सार्वजनिक गरेको हो । इन्सेक सप्तरीले सार्वजनिक गरेको प्रतिवेदनअनुसार सन् २०२१ को अवधिमा बलात्कारपछि नौ वर्षीया बालिकाको हत्या, १६ वर्षीय बालक, ८९ वर्षीय अति वरिष्ठ ज्येष्ठ नागरिक र ४७ वर्षीया महिलाको हत्यासहित गैरराज्य पक्षबाट आठ जनाको हत्या भएको छ । अति ज्येष्ठ नागरिक र महिलाको हत्याका आरोपितको पहिचान समेत हुन सकेको छैन् । बालिका हत्या आरोपित १ जना थुनामा छन् । बालक हत्याका आरोपितमध्ये १ जना थुनामा, १ जना बालसुधार गृहमा र १ जना फरार रहेका छन् । अन्य आरोपितमध्ये थुनामा ६, धरौटीमा चार, हालै पक्राउ परेका तीन र पक्राउ पुर्जी जारी भएका दुई जना छन् । यो वर्ष आत्महत्या दुरुत्साहनका तीन घटनाका आरोपितहरुमा पति, सासू, ससुरा र देवर छन् । जसमध्ये एक जना पुर्पक्षका लागि धरौटी राखी तारेखमा रिहा भए भने पाँच जना फरार छन् । बालिका बलात्कारको १६ घटनामा पाँच र ६ देखि १८ वर्षभित्रका १७ जना पीडित भएकी छिन । पीडितमध्ये एक जना अपाङ्गता भएकी बालिका छिन् । आरोपित १५ वर्षदेखि ७१ वर्षका २४ जना छन् । जसमा दुई जना आरोपित पीडितका बुवा नै छन् । आरोपितमध्ये चार जना पुर्पक्षका लागि थुनामा, एक बालक अभिभावकको जिम्माजमानीमा, दुई जना धरौटीमा रिहा भएका छन् । आरोपितमध्ये १४ जना पक्राउ भएका छैनन् भने तीन जना हालै पक्राउ भएका छन् । यो वर्ष बाल यौन दुव्र्यवहारमा नौ घटनामा नौ देखि १७ वर्षीया १० बालिका पीडित भएकी छिन् । आरोपितमा १७ देखि ४८ वर्षीय ११ जना रहेका छन् । जसमा शिक्षकविरुद्धको एउटा उजुरी दर्ता भएको छैन् । आरोपितमध्ये एक जना पुर्पक्षका लागि धरौटीमा रिहा भए, एक जना बालसुधार गृहमा, तीन जना फरार र दुई जना पुर्पक्षका लागि थुनामा छन् भने तीन जना हालै पक्राउ भएका छन् । यो वर्षको अवधिमा ६ वर्षीय बालकमाथि अप्राकृतिक मैथुन गरेको आरोपमा २० वर्षीय युवक पुर्पक्षका लागि थुनामा छन् । महिला बलात्कारका नौ घटनामा १८ माथि ३० वर्षीयासम्मका नौ महिला पीडित भएकी छिन । बलात्कारको घटनामा १९ देखि ३३ वर्षीय नौ जना आरोपितहरु छन् । जसमा एक जना थुनामा, दुई जना जमानीमा र तीन जना पूर्पक्षका लागि धरौटीमा रिहा भएका छन् भने तीन जना फरार रहेका छन् । गत वर्ष गर्भपतनको १ घटना अभिलेख थियो भने यो वर्ष २ घटना अभिलेख भएको छ । जसमा पाँच जना आरोपित पूर्पक्षका लागि धरौटीमा रिहा भए भने एक जनाविरुद्ध म्यादी पूर्जी जारी भएको छ । बालविवाहका एक घटना जनप्रतिनिधी, प्रहरी, इन्सेक र गाउँलेको पहलमा रोकिएको छ भने दुई बालविवाहका आरोपित १० मध्ये एक जना पूर्पक्षका लागि धरौटीमा रिहा भए, एक जनाविरुद्ध पक्राउ पूर्जी, पाँच जनाविरुद्ध म्यादी पूर्जी र तीन जना फरार छन् । १४ वर्षीया एक बालिका अपहरणको आरोपमा एक जना आरोपित पूर्पक्षका लागि थुनामा छन् । महिला बलात्कार प्रयासका नौ, यौन दुव्यर्वहारका दुई, बहुविवाहको नौ, मानव वेचविखनको १, अपहरणको ३, गैरकाूुनी थुनाको १, अमानविय व्यवहारको १, घरेलु हिंसाको ६ घटना अभिलेख गरिएको छ । कुटपिटदुव्र्यवहारको ६ घटनामा घाइते हुनेमा ४ कर्मचारी, १ शिक्षक, १ डाक्टर, १ सर्वसाधारण रहेका छन् । आर्थिक, सामाजिक तथा सांस्कृतिक अधिकारअन्तर्गत गत वर्ष झै यो वर्ष पनि ४ ओटा घटना अभिलेख भएको छ । वडा कार्यालय, डिहबार थान, विद्यालय तोडफोड भएको छ भने नाप नक्शा बनाउने समान फ्याँकिएको छ । प्रेस स्वतन्त्रता सेनानी बैद्यनाथ झाको अध्यक्षतामा आयोजित गोष्ठिमा जिल्ला न्यायाधीश राजेन्द्रकुमार श्रेष्ठ, प्रमुख जिल्ला अधिकारी जनार्दन गौतम, श्रेस्तेदार कुमार मास्के, एसपी अबिनारायण काफ्ले, सशस्त्र एसपी राजु श्रेष्ठ, उपअनुसन्धान निर्देशक नरेशबहादुर शाह, जिल्ला न्याधिवक्ता मोहम्मद मुन्ना, सेनानी कर्मेन्द्रसिंह भाट, नागरिक समाजका अध्यक्ष थानसिंह भन्साली, राजविराज उच्च अदालत बार एशोसिएसन अध्यक्ष भरत यादव, सप्तरी जिल्ला बार एशोसिएसन अध्यक्ष डोमन साह, नेपाल पत्रकार महासंघ अध्यक्ष श्रवण देव, मानव अधिकार निगरानी समूहका अध्यक्ष रघुबर साह, प्याब्सन सचिव संजय शर्मा, अधिवक्ता, सञ्चाकर्मी, अधिकारकर्मीहरुले धारणा राखे ।"
भैरहवामा माघ २६ देखि लुम्बिनी महोत्सव,"भैरहवा : रुपन्देहीको भैरहवामा माघमा छैठौं लुम्बिनी महोत्सव२०७८(उद्योग, व्यापार, कृषि तथा पर्यटन प्रवद्र्धन महोत्सव) हुने भएको छ । उद्योग व्यापार संगठन (प्रस्तावित सिद्धार्थ चेम्बर अफ कमर्श) रुपन्देहीको आयोजनामा आगामी माघ २६ देखि फागुन ८ गतेसम्म महोत्सव आयोजना हुने भएको हो । महोत्सवबारे जानकारी दिने उद्देश्यले भैरहवामा आयोजित पत्रकार सम्मेलनमा बोल्दै संगठनका अध्यक्ष अनिल ज्ञवालीले यस पटकको महोत्सवमा विशेष आकर्षणहरु रहने बताए । उनले उद्योग, ब्यपार, कृषि, पर्यटनको अलगअलग डुम बनाईने बताउँदै अहिले महोत्सवको प्रवेशद्वारमा सुरुङ्ग मार्ग बनाईने, बालउद्यान र सेल्फीजोनका साथै महोत्सव सचिवालयलाई आकर्षण र कुनै धार्मिक वा पूरातात्विक झझल्को आउने किसिमले बनाईने बताए । ग्रामीण क्षेत्रका स्थानियलाई लक्षितगरि महोत्सवमा कुस्ती, भलिबल, तेक्वान्दो लगायतका खेल पनि प्रस्तुत गरिने छ । महोत्सवमा पर्यटकिय स्थलहरुको परिचयसहित फोटो प्रर्दशनी, कृषि उत्पादनहरुको प्रर्दशनी तथा कृषि उपजबाट निर्मित खानाका परिकार, घरेलु तथा साना उद्योग, महिला हस्तकलाका उत्पादन लगायत गरी चार सय बढी स्टलहरु राखिने भएको छ । महोत्सवको लागि बिदाका दिन बाहेक बिहान ८ बजे देखि ११ बजे सम्मको लागि प्रवेश निःशुल्क गरेको आयोजकले जनाएको छ । यस बाहेक अन्य दिनको लागि साधारण टिकट दर ७० रुपैयाँ तोकेको संगठनका अध्यक्ष अनिल ज्ञवालीलले जनाए । बिद्यार्थीको लागि ४० रुपैयाँ, ७० बर्ष माथिका जेष्ठ नागरिक, अपाङ्ग, भएकालाइ निःशुल्क प्रवेशको ब्यवस्था गरिएको छ । यस्तै संस्थागत लेटरपेडसहित आउनेलाई ३० रुपैयाँ प्रवेश शुल्क तोकिएको छ । राष्ट्रलाई आत्मनिर्भर बनाउनुपर्दछ भन्ने उद्देश्य सहित यस क्षेत्रका आर्थिक गतिविधि चलायमान बनाउन महोत्सव आयोजना गरिएका संगठनका पूर्व अध्यक्ष खिमबहादुर खत्रीले जनाए । भारतीय बजारको तुलनामा नेपाली बजारमै समानहरु सस्तो भएपनि अहिले पनि उपभोक्ताहरु भारत जाने परिपाटीलाई न्यूनिकण गर्न सचेतनामूलक कार्यक्रम गर्दै आएको उनको भनाई छ । उनले यो प्रयासलाई यस पटकको महोत्सवमा पनि निरन्तरता दिने बताए ।"
महिना दिनमै फ्रान्समा छ लाख बढी पन्छी मारियो,"काठमाडौं: फ्रान्समा छ लाखदेखि छ लाख ५० हजारसम्म पन्छीहरू मारिएको छ। बर्डफ्लु फैलिन थालेपछि सरकारले शंकास्पद क्षेत्रका कुखुरा, हाँसलगायतका पन्छीहरू मार्न लगाएको हो। पन्छीको उक्त सङ्ख्या पछिल्लो एक महिनामा मारिएको सरकारी अधिकारीहरूले शुक्रबार जानकारी दिएका छन्। फ्रान्समा सन् २०१५ देखि बर्डफ्लुको महामारी आएको र अहिले चौथो चरणको खतरा रहेको बताइएको छ। महामारी फैलिनसक्ने देखिएका क्षेत्रका २६ फार्मका पन्छी अहिले मारिएका कृषि मन्त्रालयले जनाएको छ। फ्रान्सजस्तै अरु धेरै युरोपेली देशहरूमा पनि अहिले बर्डफ्लुको महामारी आउने खतरा देखिएको छ। कोरोनाभाइरसको महामारीले मानिसलाई त्रसित पारिरहेकै बेला बर्डफ्लु भाइरसको महामारीले पीडा थपेको हो।"
गिरिराजमणि पोखरेलमाथि लगाइएको आरोपबारे छानबिन गरिने,"काठमाडौं : नेकपा माओवादी केन्द्रका स्थायी समिति सदस्य गिरिराजमणि पोखरेलबारे लगाइएको आरोपमाथि छानबिन गरिने भएको छ । अध्यक्ष प्रचण्डले पोखरेलमाथि अपराधिकरणको गलत आरोप लगाइएको बताए । उनले भने, गिरीराजमणी पोखरेलमाथि अपराधिकरणको आरोप लगाउनु गलत हो । आरोप लगाउनेमाथि छानबिन गर्छौ । पोखरेलमाथि शहीद रामवृक्ष यादवको महोत्तरीको खैरमारामा रहेको शालिक हटाएर निर्मल लामा बहुप्राविधिक शिक्षालय स्थापना गरेर अपराधिक कृयाकलाप गरेको भन्दै आरोप लगाइएको थियो । सेना समायोजनपछि खैरमारामा जनमुक्ती सेनाको ब्रिगेड राखिएको थियो । सो ठाउँमा शहिद रामवृक्ष यादवको शालिक थियो । सो शालिक छोपिएर राखिएको अवस्थामा थियो ।"
किर्ते गर्ने वन उपभोक्ता समूहका अध्यक्षविरुद्ध मुद्दा,"काठमाडौं : इलामको जूनतारा सामुदायिक वन उपभोक्ता समूहका तत्कालीन अध्यक्ष राजेन्द्र थेबेविरुद्ध विशेष अदालतमा मुद्दा दर्ता गरिएको छ । कोषाध्यक्षको हस्ताक्षर किर्ते गरी १४ लाख रकम हिनामिना गरेको आरोपमा अख्तियार दुरुपयोग अनुसन्धान आयोगले थेवेविरुद्ध मुद्दा दायर गरेको हो । माई नगरपालिका९स्थीत जूनतारा सामुदायिक वन उपभोक्ता समूहका तत्कालीन अध्यक्ष थेबेले अन्य पदाधिकारीहरूलाई थाहा नदिई बाहिरको ठेकदार तथा समितिसँग समूहका गोलिया काठ दिन्छु भनि रकम लिएका थिए । थेबेविरुद्ध २०७२ सालको हावाहुरीले ढलापडा गोलिया बिक्रीबाट प्राप्त रकम कोषाध्यक्षको चेकमा किर्ते सही गरी रकम निकाली हिनामिना गरेको भन्ने उजुरी निवेदन परेको थियो । यो उजूरीमा अनुसन्धान हुँदा थेबेले समूहको निर्णय किताब तथा चेकबुक लगायतका कागजातहरु आफूले राख्ने गरेको, वन उपभोक्ता समूहको नाममा जम्मा भएको रकम कोषाध्यक्षको दस्तखतसमेत किर्ते गरी रकम निकाली खर्च गरेको पाइएको छ । उनले सामुदायिक बनका कार्यक्रमहरुको खर्च बिबरण तथा बिल भरपाईसमेत नदेखाई बदनियतपूर्ण ढंगले हिनामिना अख्तियारको अनुसन्धानले देखाएको छ । उनीविरुद्ध अख्तियार दुरुपयोग अनुसन्धान आयोग ऐन तथा भ्रष्टाचार निवारण ऐन, बमोजिम विशेष अदालत काठमाण्डौमा अरोपपत्र दायर गरिएको प्रवक्ता नारायण प्रसाद रिसालले जानकारी दिए ।"
प्रचण्ड २०औं शताब्दीमा फर्किएकै हुन्? बन्दसत्रमा दिए यस्तो जवाफ,"काठमाडौं: नेकपा (माओवादी केन्द्र)का अध्यक्ष पुष्पकमल दाहाल प्रचण्डले पार्टीका नेता तथा कार्यकर्ताले दिएको सुझावका आधारमा राजनीतिक प्रतिवेदनलाई समृद्ध बनाउने विश्वास दिलाएका छन्। आफ्नो राजनीतिक प्रतिवेदनमाथि छलफलका क्रममा उठेका प्रश्नहरूका जवाफ दिँदै उनले प्रतिवेदनपछि बन्दशत्रको हलदेखि बाहिर तरङ्ग, उत्साह र जिज्ञासा व्यक्त भएको तथा महाधिवेशनप्रति देशको ध्यान केन्द्रीत रहेकाले सबैको चासोलाई उपयुक्तरूपमा सम्बोधन गर्ने बताए। उनले पार्टीलाई जनपक्षीय बनाउन र देश तथा जनताको हितमा केन्द्रीत गर्न आफैँबाट सुरु गर्ने प्रतिबद्धता व्यक्त गर्दै माओवादी मात्रै भरोसायोग्य शक्ति हो भन्ने स्थापित गराएरै छाडिने दृढता व्यक्त गरे। अध्यक्ष प्रचण्डको राजनीतिक प्रतिवेदनमाथि विभिन्न २५ समूह बनाएर मंगलबार र बुधबार मध्याह्नसम्म छलफल भएको थियो। छलफलका क्रममा उठेका विषयमाथि बुधबार र बिहीबार समूहका नेताले बन्दशत्र हलमा जानकारी गराएका थिए। त्यसक्रममा उठेका समग्र प्रश्नको जवाफ अध्यक्ष प्रचण्डले आज दिएका हुन्। उनले माओवादीको महाधिवेशनका कारण देशको राष्ट्रिय राजनीतिमा समेत नयाँ ऊर्जा प्राप्त भएको बताए। 'हाम्रो पृष्ठभूमि र विरासतको कारणले माओवादी नामका क्रान्तिकारी जनयुद्ध र जनआन्दोलनको संवाहक पार्टी भएको नाताले, यो परिवर्तनसँग पार्टी आन्दोलन विरासत जोडिएकाले यो महाधिवेशनप्रति देश तथा दुनियाँको ध्यान छ। माओवादीले कस्तो कार्यक्रम ल्याउने हो, कस्तो सङ्गठन बनाउने हो, कस्तो निर्णय गर्ने हो भन्ने आम रूपमा चासो पैदा भएको भन्दै उनले भने, 'कसैले २१औं शताब्दी फड्को हान्न खोजे पनि भने। कतिले २०औँ शताब्दीमा फर्कन खोजेको भने। कतिले किताबबाट सारेको पनि भने। कतिले पुरानै बाटोमा जाने भयो पनि भने। तर, यो महाधिवेशन अरुभन्दा फरक रह्यो।' सुरुदेखि नै विचारको विकासलाई प्रमुख स्थानमा राखेको भन्दै उनले पार्टी रुपान्तरणमा केन्द्रीत बनेको र सोही आधारमा कम्युनिस्ट आन्दोलनको इतिहासमा समेत दर्ज भएको बताए। दक्षिण, वाम या मध्यमार्गी कोणबाट नै किन नआएको होस्, यो महाधिवेशनमा विचारको विकास गर्ने सन्दर्भमा वा आत्मसमीक्षाको रुपमा पनि जनतासँग जोडिने सबालमा महत्वपूर्ण रहेको अध्यक्ष प्रचण्डको भनाइ छ। नयाँ बहसको सृष्टि गर्ने महाधिवेशनका रूपमा पनि दर्ज भएको उनले स्पष्ट पारे। 'राजनीतिक एजेन्डा ल्याउने र स्थापित गर्ने त माओवादी हो भन्ने भएको छ। महाधिवेशन उद्घाटन शत्रमा पनि यहाँहरूले सुन्नु भो प्रचण्डले नै हो परिवर्तन ल्याएको, संविधानसभा, गणतन्त्र, समावेशी, समानुपातिक, धर्मनिरपेक्षता, सङ्घीयता सबैसबै ल्याउन भूमिका खेलेको भनेर कांग्रेस सभापतिले नै भन्नुभयो,' प्रचण्डले भने। आफूले प्रस्तुत गरेको प्रतिवेदन बन्दशत्रको साझा सम्पत्ति भएको भन्दै उनले सबैको सुझाव समेटिने विश्वास दिलाए।"
प्रधानसेनापति शर्मा उपचारका लागि भारत जाँदै,काठमाडौं: प्रधानसेनापति महारथी प्रभुराम शर्मा उपचारका लागि भारत जाने भएका छन्। उनी पुस १८ गते उपचारका लागि भारत जान लागेको नेपाली सेनाले जारी गरेको विज्ञप्तिमा उल्लेख छ। उनलाई के समस्या भएको भन्ने अहिल्यै केही नखुलाए पनि बिहीबार बसेको मन्त्रिपरिषद् बैठकले शर्माको विदा स्वीकृत गरेको छ। त्यस्तै नेपाली सेनाको कामु प्रधानसेनापति बालकृष्ण कार्कीलाई जिम्मेवारी दिएको विज्ञप्तिमा उल्लेख छ।
बाइडेन र पुटिनले फोनबाटै दिए एकअर्कालाई धम्की,"मस्कोः अमेरिकी राष्ट्रपति जो बाइडेन र रुसी राष्ट्रपति भ्लाद्मिर पुटिनले फोन वार्ताबाटै एकअर्कालाई चेतावनी दिएका छन्। बिहीबार भएको फोनवार्तामा दुवै राष्ट्रपतिले युक्रेनको विषयमाथि एकअर्कालाई चेतावनी दिएका हुन्। करिब ५० मिनेट लामो फोन वार्तामा दुई पक्षीय राजनीतिक चर्काचर्की कम भए पनि दुवै राष्ट्रपतिले एकअर्कालाई चेतावनी दिएको बताइएको छ। सो वार्तापछि दुवै पक्षको सरकारले बताएअनुसार बाइडेन र पुटिनले युक्रेन संकटको विषयमा एकअर्कालाई चेतावनी दिएका हुन्। रुसले पछिल्लो दुई महिनामा युक्रेनको सीमा नजिकै आफ्नो क्षेत्रमा करिब १० हजारभन्दा बढी सैनिक खडा गरेको बताएको छ। तर युक्रेनले भने सो क्षेत्रमा १ लाखभन्दा बढी सैनिक खटाएको बताउँदै आएको छ। रुसले युक्रेनमाथि जुनसुकै बेला हमला गर्नसक्ने भन्दै अमेरिका र यसका सहयोगी पक्षहरुले चिन्ता व्यक्त गर्दै आएका छन्। सोही सन्दर्भमा बाइडेन र पुटिनबीच बिहीबार फोनवार्ता भएको थियो। रुस र युक्रेनबीच शान्ति कायम हुनुपर्ने र यदि रुसले युक्रेनमाथि आक्रमण गरेमा आफूहरु पछि नहट्ने र रुसमाथि कडा प्रतिबन्ध लगाउने भन्दै बाइडेनले पुटिनलाई चेतावनी दिएका छन्। यता पुटिनले भने अमेरिका र अन्य पश्चिमा मुलुकहरुले आफूमाथि प्रतिबन्ध लगाएमा परिणाम नराम्रो हुने भन्दै चेतावनी दिएको अन्तर्राष्ट्रिय मिडियामा खबर छ। दक्षिण अफ्रिकामा ओमिक्रोन भेरियन्ट समाप्त भएको दाबी केप टाउनः अधिकारीहरुले दक्षिण अफ्रिकामा कोभिड१९ को नयाँ भेरियन्ट ओमिक्रोन समाप्त भएको दाबी गरेका छन्। युरोपेली र संसारका अन्य मुलुकहरुमा ओमिक्रोन तीव्ररुपमा फैलिरहेको बेला दक्षिण अफ्रिकामा भने ओमिक्रोन लहर समाप्त भएको दाबी अधिकारीहरुले गरेका हुन्। ओमिक्रोनको चरम अवस्थाबाट दक्षिण अफ्रिका उम्किसकेको अधिकारीहरुले शुक्रबार बताएका छन्। दक्षिण अफ्रिकामा ओमिक्रोन संक्रमणमा गिरावट आएको भन्दै कोभिड१९ विरुद्ध लागेका नयाँ प्रतिबन्धहरु समेत सरकारले हटाइसकेको छ। ओमिक्रोन भेरियन्ट केही महिनाअघि दक्षिण अफ्रिकाबाट अन्य मुलुकमा फैलिएको थियो। पछिल्लो समय युरोपमा ओमिक्रोन भेरियन्ट तीव्ररुपमा फैलिरहेको छ। जसमध्ये शुक्रबारसम्म युरोपेली मुलुक फ्रान्समा सबैभन्दा बढी नयाँ संक्रमित भेटिएका छन्। त्यस्तै बिहीबार विश्व स्वास्थ्य संगठनले अमेरिकामा ओमिक्रोन भेरियन्टको सुनामी आउने चेतावनीसमेत दिसकेको छ। ओमिक्रोनको त्रासले विभिन्न मुलुकले नयाँ प्रतिबन्धसमेत लगाइरहेका छन्। चीनले अरुणाञ्चलका १५ स्थानको नाम परिवर्तन गरेपछि नयाँ दिल्लीः चीनले भारतको उत्तरपूर्वी राज्य अरुणाञ्चल प्रदेशका १५ स्थानको नाम परिवर्तन गर्दा भारतको टाउको दुखेको छ। तिब्बतसँग सीमा जोडिएको अरुणाञ्चलको जाङनानका १५ स्थानको नाम आफ्नै भाषामा परिवर्तन गर्दा भारतको टाउको दुखेको हो। चीनको नागरिक मामिला मन्त्रालयले बिहीबार तिब्बतको दक्षिणी भूभाग सिजाङनजिकै जाङनानका १५ स्थानको नाम परिवर्तन गराएको थियो। चीनको सार्वभौमसत्ता इतिहासको आधारमा भन्दै चीनले सो क्षेत्रका १५ स्थानको भौगोलिक नामलाई तिब्बती, रोमन र चिनियाँ अक्षरमा नामाकरण गरेको थियो। चीनले अरुणाञ्चललाई दक्षिण तिब्बतको हिस्सा बताउँदै आएको र सोहीअनुसार आफू अनुकूल सो क्षेत्रका १५ स्थानको नामाकरणमा परिवर्तन ल्याएको भन्दै भारतीय मिडियाहरुले शुक्रबार प्रतिक्रिया जनाएका छन्। सो सन्दर्भमा भारतको विदेश मन्त्रालयका प्रवक्ता अरिन्दम बागचीले स्थानीय मिडियामार्फत् प्रतिक्रिया दिँदै भनेका छन्, अरुणाञ्चल प्रदेश भारको अभिन्न अंग हो। नाम परिवर्तन गर्दैमा वास्तविकता परिवर्तन हुँदैन। यसअघि सन् २०१७ मा चीनको सो मन्त्रालयले सो क्षेत्रका ६ स्थानको नाम परिवर्तन गराएको थियो। कोलोराडोमा डढेलोबाट ५ सय घर खरानी, ३० हजार मानिस विस्थापित कोलोराडोः अमेरिकी राज्य कोलोराडो नजिकैको वनमा लागेको भीषण डढेलोबाट कम्तीमा ५ सयभन्दा बढी घरहरु जलेर खरानी भएका छन्। बिहीबार लागेको डढेलो अनियन्त्रित हुँदा कोलोराडोका विभिन्न क्षेत्रका ५ सयभन्दा बढी घर जलेर खरानी भएका हुन्। लामो समयसँगैको खडेरी र सुख्खा मौसमका कारण बिहीबार सो क्षेत्रमा डढेलो लागेको बताइएको छ। बिहीबार लागेको डढेलोसँगै प्रतिघण्टा १६९ किलोमिटरको वेगमा चलेको हावाले सो डढेलो तीव्ररुपमा फैलिएको थियो। तीव्ररुपमा फैलिएको डढेलाले सुपेरियर क्षेत्रमा ३७० र वर्ल्ड टाउन क्षेत्रका २१० घरहरु जलेर खरानी बनेको अन्तर्राष्ट्रिय मिडियामा खबर छ। डढेलोले पुर्याएको मानवीय क्षतिका विवरण भने हालसम्म प्राप्त नभएको बताइएको छ। पछिल्ला वर्षहरुमा जलवायु परिवर्तनका कारण कोलोराडो क्षेत्रले चरम सुख्खा र खडेरीको सामना गरिरहेको छ। जसका कारण सो क्षेत्रमा आगलागी र डढेलोका घटना बढ्दै गएका छन्। अघिल्ला वर्षहरुको तुलनामा पछिल्ला वर्षहरुमा वनजंगलमा लाग्ने डढेलोले झनै विनाशकारी रुप लिने गरेको बताइएको छ। इन्डोनेसियाली नौसेनाद्वारा एक सय शरणार्थीको उद्धार मेदानः इन्डोनेसियाली नौसेनाले १ सयभन्दा बढी रोहिङ्ग्या शरणर्थीको नाटकिय शैलीमा उद्धार गरेको छ। सो संख्यामा शरणार्थी बोकेको डुङ्गा विग्रदा बीच समुद्रमै अलपत्र परेपछि नौसेनाले उनीहरुको नाटकीय शैलीमा उद्धार गरेको हो। अधिकांश महिला र बालबालिकासहित १ सयभन्दा बढी रोहिङ्ग्या शरणार्थी बोकेको काठको जहाज आइतबारदेखि सो क्षेत्रमा अलपत्र परेको थियो। जहाजको इन्जिन खराब भइ बीच समुद्रमा अलपत्र बनेको जहाजमा चढेका शरणार्थीको उद्धार कार्यका लागि इन्डोनेसिया सरकारले बिहीबार बिहानसम्म आनाकानी गरिरहेको थियो। यद्यपि, इन्डोनेसिया सरकारले बिहीबार नै आफ्ना नौ सेनालाई ती शरणार्थीको उद्धारमा पठाएको थियो। करिब १८ घण्टापछि शुक्रबार बिहान उद्धार कार्य सफल भएको अल्जजिरामा समाचार छ। उद्धारपछि सबै रोहिङ्ग्या शरणार्थीलाई इन्डोनेसियाको उत्तरपश्चिमी प्रान्त एसिहास्थित लोक्सेउमावे किनारमा पुर्याइएको बताइएको छ। इन्डोनेसियाले शरणार्थीमाथि मानवियता देखाएको भन्दै उद्धारपछि विभिन्न अन्तर्राष्ट्रिय समुदायले इन्डोनेसियाको तारिफ गरेका छन्। दक्षिण कोरियाकी पूर्व राष्ट्रपति जेलमुक्त सिओलः दक्षिण कोरियाकी पूर्व राष्ट्रपति पार्क जेउन हेई झन्डै पाँच वर्षपछि जेलमुक्त भएकी छन्। भ्रष्टाचार एवं घुसखोरीको आरोपमा २० वर्षको लागि जेल सजाय भोगिरहेकी पार्क झन्डै पाँच वर्षपछि शुक्रबार जेलमुक्त बनेकी हुन्। देशको पहिलो लोकतान्त्रिक राष्ट्रपति बनेकी ६९ वर्षीया पार्क भ्रष्टाचार एवं घुसखोरीको आरोपमा सन् २०१७ मा जेल परेकी थिइन्। त्यहाँको संवैधानिक अदालतले सो मुद्दामा दोषी ठहर गराई पार्कलाई २० वर्ष लामो जेल सजाय सुनाएको थियो। गत हप्ता दक्षिण कोरियाका वर्तमान राष्ट्रपति मुन जाइले पार्कको बिग्रदो स्वास्थ्य समस्यालाई ध्यानमा राख्दै माफी दिएका थिए। राष्ट्रपतिले माफी दिएपछि पार्क शुक्रबार जेलमुक्त बनेकी हुन्। सुडानी सेनाद्वारा प्रदर्शनकारीको हत्या खार्तुमः सुडानी सुरक्षा बलले सैन्य शासनविरुद्ध देशव्यापी प्रदर्शनमा उत्रेका नागरिकको हत्या गरेको छ। सुरक्षा बलले बिहिबारको प्रदर्शनका क्रममा राजधानी खार्तुमस्थित चार प्रर्दशनकारीको हत्या गरेको हो। सुडानका चिकित्सकहरुको समूहले शुक्रबार बताएअनुसार सैन्य शासनविरुद्ध १० हजारभन्दा बढी नागरिकले राजधानी खार्तुममा प्रदर्शन गरेका थिए। सो क्रममा सुडानी सुरक्षा बलले चलाएको गोली लागि ४ प्रदर्शनकारीको ज्यान गएको छ। सो घटनापश्चात प्रदर्शनकारी र सुडानी सुरक्षाकर्मीबीच भएको झडपमा करिब ३ सय प्रदर्शनकारी घाइते भएका छन् भने ४९ प्रहरी अधिकारीहरु घाइते भएका छन्। सुडान सेनाले गएको अक्टोबर २५ मा सैन्य कू लागू गरेको थियो। त्यसयता लोकतन्त्र समर्थक सुडानी नागरिकले सैन्य शासनविरुद्ध प्रदर्शन गरिरहेका छन्। फिलिपिन्समा तुफानबाट मर्नेको संख्या ४ सय नाघ्यो म्यानिलाः फिलिपिन्समा विनाशकारी तुफान ताइफुन रेइबाट मर्नेको संख्या ४ सय नाघेको छ। करिब दुई हप्ताअघि आएको ताइफुन रेइबाट मर्नेहरुको संख्या शुक्रबारसम्म ४ सय नाघेको हो। फिलिपिन्सको प्राकृतिक विपद् विभागले शुक्रबार बताएअनुसार ताइफुन रेइबाट मर्नेहरुको संख्या ४ सय ८ पुगेको छ भने ८३ मानिस अझै हराइरहेका छन्। सो तुफानबाट १४ सयभन्दा बढी मानिस घाइते भएका छन्। डिसेम्बर १२ मा ताइफुन रे फिलिपिन्स आइपुगेको थियो। ताइफुनसँगै आएको हावाहुरी र वर्षाका कारण भीषण बाढी, पहिरो र रुखहरु ढलेका थिए। यस वर्षको ताइफुन दक्षिणपूर्वी एसियाको १५औं विनाशकारी तुफानको रुपमा गनिएको छ। सो ताइफुनले ५ लाख ३० हजारभन्दा बढी घरहरु पूर्णरुपमा ध्वस्त बनेका छन् भने करिब ७९४१० मिलियन डलर बराबरको भौतिक क्षति भएको त्यहाँका अधिकारीहरुले बताएका छन्। हुथीसँगको लडाइँमा ११ यमनी सैनिकको मृत्यु अल मुकल्लाः यमन सरकारका ११ सैनिकको मारिएका छन्। हुथी विद्रोहीविरुद्ध बिहीबार भएको लडाइँमा ११ यमनी सैनिक मारिएका हुन्। हुथी लडाकुले प्रहार गरेको क्षेप्यास्त्र र ड्रोन आक्रमणमा परी बिहीबार राति ११ यमनी सैनिक मारिएको र अन्य १७ हुथी लडाकु घाइते भएको अरब न्युजमा खबर छ। यमनको मारिव क्षेत्रमा हुथी विद्रोही र सरकारबीच लामो समयदेखि द्वन्द्व जारी छ। दुई पक्षबीच भएको दोहोरो भिडन्तमा सो क्षेत्रमा सयौं हुथी लडाकुले ज्यान गुमाइसकेका छन्।"
हिमालको काखमा राष्ट्रिय एकता तथा मेलमिलाप दिवस,"जोमसोम : नेपाली कांगेसले देशभरै ४६औं राष्ट्रिय एकता तथा मेलमिलाप दिवस मनाउने शिलशिलामा हिमाली जिल्ला मुस्ताङको थासाङ३ लेते कालोपानीमा शुक्रबार दिवस मनाएको छ । नेपाली कांग्रेस जिल्ला कार्यसमिति मुस्ताङको आयोजनामा जननायक वीपी कोईरालाको योगदानको स्मरण गर्दै मेलमिलाप दिवस मनाईएको हो । मुस्ताङमा मंगलबारदेखि भारी हिमपात भएको थियो । हिमपातले मुस्ताङका उच्चलेंक, खर्क र बस्ती सबै सेताम्मे छन् । हिमालको सौंन्दर्यता चाँदी झै टल्किएको छ । शुक्रबार मौसममा सुधार आएसंगै हिमाली प्राकृतिक सौन्दर्यता नयाँ आयाम थपिएको छ । नेपाली कांगेस मुस्ताङले मौसम खुलेपछिको सुन्दर वातावरणलाई उपयोग गर्दै लेते कालोपानीस्थित धौलागिरी हिमालको काखैमा कांग्रेसको चारतारे झण्डा फहराउँदै राष्ट्रिय एकता तथा मेलमिलाप दिवस एक कार्यक्रम गरी मनाएको हो । नेपाली कांग्रेसका जिल्ला कार्यसमिति सभापती एवं पूर्व वाणिज्यमन्त्री रोमी गौचन थकालीको अध्यक्षतामा राष्ट्रिय एकता तथा मेलमिलाप दिवस मनाईएको हो । सो अवसरमा पूर्व वाणिज्य मन्त्री रोमी गौचन थकालीले जननायक वीपी कोईरालाले अनुशरण गरेको गन्तव्यलाई पछ्याउँदै नेपाली कांग्रेस अघि बढ्नु पर्ने बताए । पूर्व मन्त्री गौचनले २०३३ साल पुस १६ गते आजैका दिन नेपालको अस्तित्व जोगाउन वीपी कोईरालासहित गणेशमान सिंह, शैलजा आर्चाय, खुमबहादुर खड्का लगायत नेता निर्वासन जीवन त्यागेर भारतबाट स्वदेश फर्केको दिनको स्मरणमा कांग्रेसले मेलमिलाप दिवस मनाउँदै आएको उल्लेख गरे । २०१७ सालमा तात्कालीन राजा महेन्द्रले प्रथम जननिर्वाचित प्रधानमन्त्री वीपी कोइरालाको सरकारलाई बर्खास्त गर्दै निर्दलीय पञ्चायती ब्यवस्था सुरु गरेपछि कोइरालासहितका नेतालाई ७ वर्ष जेल पठाइएको थियो । यस्तै २०२५ सालमा वीपीसहितका नेता भारत प्रवासमा पुगे । राष्ट्रिय एकता तथा मेलमिलापको नीति बोकेर नेपाल आएका वीपीसहितका नेतालाई तत्कालीन पञ्चायती व्यवस्थाले पक्राउ गरी सुन्दरीजल बन्दीगृहमा राखेका थिए । पूर्व मन्त्री रोमी गौतन थकालीले नेपालका राजनीतिक दलहरुमा राजनीतिक मतभेद भएपनि वीपीको जस्तै राष्ट्रिय एकता तथा मेलमिलापको भावनालाई आत्मसाथ गर्दै अघि बढ्नुपर्नेमा जोड दिए ।"
शनिबार केन्द्रीय समिति निर्वाचित हुने प्रचण्डको दाबी (भिडियो),"काठमाडौं: नेकपा माओवादीका अध्यक्ष पुष्पकमल दाहाल 'प्रचण्ड'ले चुनावपछि पार्टीको संगठन र विचारको विकास गर्न विशेष अधिवेशन बोलाउने बताएका छन्। पार्टीको आठौं महाधिवेशनमा उनले पेस गरेको राजनीति प्रतिवेदन पारित भएपछि सञ्चारकर्मीसँग प्रतिक्रिया दिँदै उनले शनिबार पार्टीको विधान पारितसँगै नयाँ नेतृत्व चयन हुने बताए। आज प्रतिवेशन जोरदाड ढंगले पारित भयो। हाम्रो महाधिवेशन बडो सभ्य, भव्यरुपमा अगाडि बढिरहेको छ। भोलि (शनिबार) विधान पारित हुन्छ। भोलि नै केन्द्रीय समिति निर्वाचित हुन्छ, प्रचण्डले सञ्चारकर्मीसँग भने। संगठनको रुपान्तरण र विचारलाई अझ विकशित गर्नलाई चुनावपछि विशेष अधिवेशन गर्ने प्रचण्डले बताए। यो नै टुंगियो, यो नै पूर्ण भयो भन्ने छैन। यहाँबाट ऐतिहासिक, वैचारिक विकासको सुरुवात भयो। चुनावपछि विशेष अधिवेशन गरेर हामी यसलाई अझै विकशित गर्छौं, प्रचण्डले भने।"
दाङमा खुमबहादुर खड्का स्मृति राष्ट्रिय टेबलटेनिस प्रतियोगिता सुरु,"दाङ : दाङमा शुक्रबारदेखि राष्ट्रियस्तरको टेबलटेनिस प्रतियोगितामा सुरू भएको छ । २५ जिल्ला र ३ विभागीय टिम सहभागि भएको प्रतियोगितामा एक सय २० जना खेलाडी सहभागि भएका छन् । दाङसहित देशभरका जिल्ला र क्षेत्रको २८ टिमको सहभागिता रहेको प्रतियोगिता दाङको तुलसीपुर सुरू भएको हो । नेपाली कांग्रेसका नेता पूर्व मन्त्री स्वर्गीय खुमबहादुर खड्काको तेस्रो स्मृति दिवसको अवसरमा युथ्स अफ तुलसीपुरको आयोजनामा राष्ट्रियस्तरको टेबलटेनिस प्रतियोगिताको सञ्चालन भएको छ । मेलमिलाप नीतिको अवसर पारेर खडकाको स्मृतिमा प्रतियोगिताको शुभारम्भ गरिएको क्लबका अरुण लहरेले जानकारी दिए । प्रतियोगिताको लुम्बिनी प्रदेशका वन वातावरण तथा भूसंरक्षण मन्त्री सुरेन्द्र हमालले उद्घाटन गरेका हुन् । मन्त्री हमालले खेलकुदले आपसी मेलमिलापको सन्देश दिने बताए । हमालले कोरोना महामारीका कारण थला परेको अवस्थामा खेलकुद क्षेत्रलाई युथ क्लबले राष्ट्रियस्तरको प्रतियोगिता संचालन गर्दा खेलाडी र खेलप्रेमीलाई उत्साह थपेको बताए । मन्त्री हमालले खेलकुदको विकास र प्रवद्र्धनमा स्वर्गिय नेता खुमबहादुर खड्काको महत्वपूर्ण भूमिका रहेको चर्चा गरे । उनले खेलकुदले मेलमिलापको सन्देश दिने बताउँदै टेबलटेनिस प्रतियोगितालले स्वर्गीय नेतालाई स्मरण गराएको पनि बताए । टेबलटेनिसका केन्द्रीय उपाध्यक्ष विजेन्द्र हमालले खेलकुदमा राज्यको लगानी पर्याप्त नभएको बताए । उनले कारोनाले खेल गतिविधि कम हुँदै गएको अवस्थामा अहिलेको प्रतियोगिताले खेलाडीमा उत्साह थप्ने काम भएको बताए । खेलाडीहरुले समेत धेरै पछि राष्ट्रियस्तरको खेल प्रतियोगिता भएकोमा खुसी व्यक्त गरेका छन । उनीहरुले खेलकुदको विकासका लागि राज्यले नै बढी महत्व दिनुपर्ने बताए । निजी क्षेत्रबाट भएको प्रयासले खेल प्रेम बढीहरको भएपनि उत्साह थप्न राज्यको लगानी बढनु पर्ने बताए । कार्यक्रममा नेपाली कांगे्रसका महाधिवेशन प्रतिनिधि शम्भु शाह, कांग्रेस नेता महादेव शाह, छत्रेश्वरी गाउँपालिकाका अध्यक्ष सन्तोष केसी, नेपाल तरूण दल दाङका अध्यक्ष टिका राम घर्तीले टेबलटेनिस प्रतियोगिताले खेलाडीलाई उत्साह थपेको मात्र नभई स्वर्गिय नेता खड्काको योगदानलाई स्मरण गराएको बताए । युथ्स अफ तुलसीपुरका अध्यक्ष बसन्त गिरीको अध्यक्षमा भएको प्रतियोगिता १८ गते सम्म सञ्चालन हुने छ । युथ्स अफ तुलसीपुरका सल्लाहकार अरुण लहरको स्वागत मन्तव्यबाट सुरु भएको कार्यक्रमको सहजीकरण किरण केसीले गरेका थिए । प्रतियोगितामा २५ जिल्ला र ३ विभागीय टिमको सहभागिता रहेको छ । पुरस्कारको राशी ३ लाख ८० हजार रहेको आयोजकले जनाएको छ । प्रतियोगितामा मेन्स टीम र वुमेन्स टिमको प्रथम पुरस्कार ३०३० हजार, द्धितिय पुरस्कार १५१५ हजार , तृतीय पुरस्कार नगद ५५ हजार र सान्तोना पनि ५५ हजार प्राप्त गर्ने छन् । यस्तै मेन्स र वुमेन्स सिंगलतर्फ नगद ४०४० हजार , द्वितिय पुरस्कार २०२० हजार, तृतीय र सान्तोना पुरस्कार ५५ हजार रहेको आयोजकले जनाएको छ । यस्तै मेन्स र वुमेन्सको जुनियरतर्फ प्रथम पुरस्कार ३०३० हजार, द्वितीय पुरस्कार १५१५ हजार र तृतीय र सान्तोना नगद ५५ हजार पुरस्कार राशी रहेको छ ।"
न्यून चापीय प्रणालीको असर कायमै : पुनः वर्षा र हिमपातको सम्भावना,"काठमाडौं : जल तथा मौसम विज्ञान विभागअन्तरगतको मौसम पूर्वानुमान शाखाले न्युन चापीय प्रणाली कायमै रहेकाले पुन: वर्षा र हिमपातको संभावना रहेको बताएको छ। शुक्रबार प्रकाशित बुलेटिनमा हाल मनसुनी न्यून चापीय रेखा नेपालको तराई भूभाग नजिक रहेकाले पुन: वर्षा र हिमपातको संभावना रहेको उल्लेख छ। देशका धेरैजसो स्थानमा मेघगर्जनचट्याङसहितको हल्कादेखि मध्यम वर्षाको संभावना रहेकाले चिसोबाट बच्न आवश्यक सतर्कता अपनाउन महाशाखाले अनुरोध गरेको छ। आज देशभर आंशिक बदली भई गण्डकी र प्रदेश नं १ का उच्च पहाडी तथा हिमाली भूभागका एक वा दुई स्थानमा हल्का हिमपातको सम्भावना देखिएको छ । जल तथा मौसम विज्ञान विभागका अनुसार देशमा पश्चिमी न्यून चापीय प्रणाली र भारतको उत्तर प्रदेशको पूर्वी भूभाग र विहार आसपासमा रहेको न्यून चापीय प्रणालीको सामान्य असर रहेको छ । विभागले गण्डकी र प्रदेश नं १ का उच्च पहाडी तथा हिमाली भूभागका एक वा दुई स्थानमा हल्का हिमपातको सम्भावना रहेका कारण चिसोबाट बच्न आवश्यक सतर्कता अपनाउन अनुरोध गरेको छ । मौसम पूर्वानुमान शाखाले २४ घण्टाका लागि चेतावनी तथा परामर्श जारी गर्दै अधिकांश स्थानमा वर्षाको संभावना रहेकाले प्रदेशका नदीहरुमा पानीको बहाव बढ्ने,पहाडी क्षेत्रमा भूक्षय हुने,पहिरो जाने, सडक तथा हवाइ यातायात प्रभावत हुने तथा ढलपानीको निकास नभएको ठाउँमा डुबान समेत हुनसक्ने भएकाले सावधानी अपनाउन आग्रह समेत गरेको छ। हाल देशभर आंशिक बदली रही धेरै स्थानमा हुस्सु र कुहिरो लागेको छ । रातिीप्रदेश नं १, बागमती र गण्डकी प्रदेशमा आंशिकदेखि सामान्य बदली र बाँकी भूभागमा आंशिक बदली रहने जनाइएको छ । ती स्थानका उच्च पहाडी तथा हिमाली भागका एक वा दुई स्थानमा हल्का हिमपातको सम्भावना रहेको बताइएको छ। मौसम पूर्वानुमान महाशाखाको पछिल्लो विवरणअनुसार आज काठमाडौँ उपत्यकाको न्यूनतम तापक्रम चार दशमलव पाँच डिग्री र अधिकतम तापक्रम १३ दशमलव पाँच डिग्री सेल्सियस रहेको छ । त्यस्तै आज सबैभन्दा कम जुम्लाको न्यूनतम तापक्रम माइनस चार दशमलव पाँच डिग्री र सबैभन्दा धेरै विराटनगरको अधिकतम तापक्रम २४ दशमलव सात डिग्री सेल्सियस रहेको छ। काठमाडौं उपत्यकामा बिहानपख बाक्लो हुस्सु लागेपनि दिउँसोबाट घाम लागेको छ।"
सिके राउतका कार्यक्रताद्वारा आगजनी र तोडफोड,"राजविराज : सिके राउत नेतृत्वको जनमत पार्टीले गरेको आमहड्तालको क्रममा शुक्रबार सप्तरीको दुई स्थानमा आगजनी र तोडफोड भएको छ । प्रर्दशनकारीहरुले अग्नीसाइर कृष्णसवरण गाउँपालिका६स्थित महुली पुलमा ना ६ ख ७६२९ नम्बरको मालवाहक ट्रकमा आगजनी गरेको छ । आगजनीले क्लिंकर बोकेको ट्रकको चालक बस्ने भाग जलेर क्षति पुगेको छ । प्रहरीले आगो नियन्त्रणमा लिएपनि ट्रकमा निकै क्षति पुगेको डिएसपी माधवप्रसाद काफ्लेले बताए । सवारी साधन तोडफोड र आगजनीमा संलग्नको पहिचान र खोजी भैरहेको उनले बताए । यसैगरी हनुमाननगर कंकालिनी नगरपालिका१ भारदहमा प्रदर्शनकारीहरुले को १ ख ६९८३ नम्बरको टिपर र बा १९च ५२९२ नम्बरको कार तोडफोड गरी क्षति पुर्याएएका छन् । मोटरसाइकलमा आएका कार्यकर्ताहरुले तोडफोड तथा आगजनी गरेर फरार भएको सप्तरी प्रहरीले जनाएको छ । सिरहाको औरही गाउँपालिकाले किसानलाई वितरण गर्न खरिद गरेको गहुँको बिउ लुटपाटमा संलग्न व्यक्तिलाई प्रहरीले पक्राउ गरेको विरोधमा सुरु भएको विरोध प्रदर्शन अन्य जिल्लामा समेत फैलिएको छ । शुक्रबार हातहातमा लाठी लिएर बजार तथा यातायात बन्द गर्न उत्रिएका जनमत पार्टीका कार्यकर्ताहरुलाई सप्तरी प्रहरीले पूर्वपश्चिम राजमार्गको भारदहमा नियन्त्रणमा लिएको छ । नेपाल प्रहरी र सशस्त्र प्रहरीको टोली परिचालन गरिएको राजमार्गमा प्रदर्शनकारीहरुलाई नियन्त्रणमा लिएर बाटो संचालन गरिएको जिल्ला प्रहरी कार्यालय सप्तरीका एसपी अबिनारायण काफ्लेले बताए । जनमत पार्टीका जिल्ला संयोजक किसान मण्डल, सचिव थानेश्वर साह, कोषाध्यक्ष शम्भुकुमार साह, हनुमाननगर कंकालिनी१ का संयोजक सुरेन्द्र मण्डल, पंकजकुमार सिन्हा, रामकृष्ण मण्डल, प्रदिपकुमार मण्डल, चन्देश्वर मण्डल, सुशिलाकुमारी यादव, रुपेशकुमार यादव, योगेन्द्र साहसहित १४ जना पक्राउ परेको इलाका प्रहरी कार्यालय कञ्चनरुपले जानकारी दिएको छ । बन्द सफल पार्न जनमत पार्टीका कार्यकर्ताहरु विष्णुपुर गाउँपालिका, कञ्चनरुप र डाक्नेश्वरी नगरपालिकालगायत विभिन्न स्थानबाट भारदहमा भेला भएका थिए । जनमत पार्टीले किसानहरुको समस्यालाई समाधान गर्न उच्चस्तरिय समिति गठन गर्नुपर्ने, मलखाद, बिउ र सिंचाईको ब्यवस्था हुनुपर्ने, निशुल्क बिजुली दिनुपर्ने, हावाहुरी र वर्षाले क्षति भएको बालिनालीको क्षतिपुर्ति दिनुपर्ने, बालीको उचित समर्थन मुल्य निर्धारण तथा उखु किसानको भुक्तानी दिनुपर्ने माग गरेको छ । त्यसैगरी पार्टीले किसानका लागि कार्डको व्यवस्था, बालिनालीको बिमा, पेन्सनको व्यवस्था तथा किसानहरुमाथिको मुद्दा खारेज लगायत आन्दोलनका क्रममा पक्राउ परेका प्रदर्शनकारीहरुको रिहाईको माग राखेका छन् । अर्कोतिर जनमत पार्टी राजनीतिको आडमा हिंसा र तोडफोडमा उत्रिएको भन्दै विरोध समेत सुरु भएको छ । जनता समाजवादी पार्टीका कार्यकर्ताहरुले हनुमाननगरमा खबरदारी जुलुस गर्दै सिके राउत र जनमत पार्टीविरुद्ध चर्को नाराबाजी समेत गरेका छन् । जनमत पार्टीका कार्यकर्ताहरुले अभद्र व्यवहार गरेको भन्दै हनुमाननगर कंकालिनी नगरपालिकाका वडा कार्यालयहरु बन्द छ । वडाध्यक्ष मोही यादवमाथि अभद्र व्यवहार गर्ने जनमत पार्टीका कार्यकर्तामाथि कारबाहीको माग गर्दै १३ वटा वडा कार्यालय बुधबारदेखि नै बन्द गरिएको छ ।"
मटिहानीका मुसहरलाई नेपाली सेनाको न्यानो माया,"महोत्तरी : महोत्तरीको मटिहानीका मुसहर समुदायले नेपाली सेनाको न्यानो साथ पाएका छन् । चिसिएको मौसमा मटिहानी नगरपालिका४ मझौराका ६० परिवार मुसहरलाई लत्ता कपडा, एक बोरा चामल, दाल र एकएक थान कम्बल वितरण गरिएको हो । सैनिक श्रीमती संघ (नेपाली सेना) भद्रकाली काठमाण्डौंबाट प्राप्त न्यानो सामग्री र खाद्यान्न लिएर रणभीम गण परिकौलिका सेनाका टोलि मुसहरको दैलोमा पुगेको रणभीम गणका गणपति शिवहरि केसी बताए । पुस्तौंदेखि गरिब तथा विपन्न मुसहरले सेनाको न्यानो माया पाएकोमा खुशी व्यक्त गरेका छन् । खान अन्न र चिसोमा लगाउन लाउन न्यासो लुगाफाँटो र चिसोमा ओड्न कम्मल पाएँ, सिकसिकाउँदो जाडोबाट थोरै भएपनि न्यानो साथ पाएको अुनभूति भएको मटिहानी४ का अघनिया देवी सदाले भनिन् । आफ्नो जीवन प्रभावित भइरहेको बेला राहतले सहयोग पुगेको ७८ वर्षीय लटुसदा मुसहरले खुसी व्यक्त गरेका थिए । मटिहानी नगरपालिकाका नगर प्रमुख हरिप्रसाद मण्डल, महोत्तरी जिल्लाका प्रमुख जिल्ला अधिकारी बासुदेव दाहाल तथा नेपाली सेनाका ९ नं बाहिनी बर्दिबासका सहायक रथी शिशिर चन्द्र केसिले संयुक्त रुपमा राहत वितरण गरेका थिए । मटिहानी नगरपालिकाका प्रमुख मण्डलले राहत सामग्रीले मुसहरहरुलाई सहयोग पुगेको विश्वास व्यक्त गरे । त्यसै कार्यक्रममा बाहिनीपति केसीले जाडो बाट प्रभावित हुने मुसहर समुदायलाई लक्षित गरी राहत ल्याइएको बताए ।"
"ओमिक्रोन संक्रमितको संख्या बढ्यो, ८० प्रतिशत आइसीयु बेडहरू भरिए","वासिङ्टन: संयुक्त राज्य अमेरिकाको स्वास्थ्य सेवा प्रणालीले कोभिड१९ ओमिक्रोन संस्करणको फैलावटका कारण अभूतपूर्व ओभरलोड अनुभव गरिरहेको छ। सघन उपचार एकाई (आइसीयु)मा ७८ प्रतिशत बेडहरू भरिभराउ छन्। जर्ज वाशिङ्गटन युनिभर्सिटी अस्पतालका प्रकोप चिकित्सा प्रमुख डा जेम्स फिलिप्सले उक्त जनाकारी दिएको बिहीबार सीएनएनले जनाएको छ। यो हप्ता अमेरिकामा महामारीको रेकर्ड बनेको छ जहाँ दैनिकरूपमा कोभिड१९ का घटनाहरू पाँच लाखभन्दा माथि छ। योसँगै अस्पताल भर्ना हुने सङ्क्रमितको संख्या नाटकीयरूपमा बढेको छ। केही राज्यहरूमा लगभग तीन गुणा बढेको छ र स्वास्थ्य सेवा सुविधाहरूको प्रवाहमा जटिलता थपिएको छ। अमेरिकाको स्वास्थ्य र मानव सेवा विभागको तथ्यांकअनुसार बिहीबारसम्म ७८ प्रतिशत आइसीयु बेडहरू भरिएका छन् जसमध्ये २२ प्रतिशत कोभिड१९ का बिरामीहरू छन्। अन्य धेरै देशहरू जस्तै, अमेरिकाले अब ओमिक्रोन महामारीको नयाँ लहरको सामना गरिरहेको छ।"
प्रदेशहरुबीच राष्ट्रिय एकता र मेलमिलापको आवश्यकता : प्रधानमन्त्री देउवा,"काठमाडौं : प्रधानमन्त्री शेरबहादुर देउवाले प्रदेशहरुबीच राष्ट्रिय एकता र मेलमिलापको आवश्यकता रहेको बताएका छन् । सुन्दरीजलमा रहेको वीपी संग्राहलयमा आयोजित कार्यक्रमलाई सम्बोधन गर्दै प्रधानमन्त्री देउवाले यस्तो बताएका हुन् । उनले भने, संघियतामा मेलमिलापको झन् धेरै महत्व हुन्छ । प्रदेशहरुबीच पनि राष्ट्रिय एकताको जरुरी छ । राष्ट्रिय एकता तथा मेलमिलाप दिवसको अवसरमा शुक्रबार दिउँसो ३ बजे सुन्दरीजलस्थित वीपी संग्रहालयमा पुगि प्रधानमन्त्री देउवाले वीपीको प्रतिमामा माल्यार्पण गरेका थिए ।"
नेपालका कम्युनिस्टहरु दरबारीया हुन् : आङ्देम्बे,"फिदिम : नेपाली कांग्रेसका सहमहामन्त्री भिष्मराज आङ्देम्बेले नेपालका कम्युनिस्टहरु दरबारीया भएको बताएका छन् । ४६औँ राष्ट्रिय मेलमिलाप दिवसको अवसर पारेर पाँचथर काँग्रेसले फिदिममा आयोजना गरेको कार्यक्रमलाई सम्बोधन गर्दै उनले कांग्रेसको बिरुद्धमा राजदरबारले कम्युनिष्ट जन्माएको बताए । नेपालका कम्युनिस्टहरु दरबारीया हुन्, उनले भने काँग्रेसको लोकप्रियताबाट तर्सिएका तत्कालिन राजाहरुले कम्युनिस्ट जन्माएका हुन् । राजाको निगाहबाट हुर्किएका कम्युनिस्टहरुसँग कुनै पनिदर्शन र समृद्धिको खाका नभएको आङ्देम्बेको ठहर छ । कम्युनिस्टहरु काँग्रेसको बिरोध गर्नु नै राजनीति ठान्छन्, उनले भने नेपालका कम्युनिस्टहरुको स्पष्ट सिद्धान्त र दर्शन छैन । सहमहामन्त्रीमा निर्वाचित भएपछि पहिलोपटक गृहजिल्ला पाँचथर आएका आङ्देम्बेले आफ्नो निष्ठा र इमान्दारिताका कारण कार्यकर्ताले आफूलाई सहमहामन्त्रीमा जिताएको बताए । मैले नेताहरुको गुलामी गरेर पद पाएको हैन, कुनै नेताको पछि नलागेको इंगित गर्दै उनले भने म डडेल्धुरा पनि धाईन, मोरङ पनि धाईन र तनहँु पनि गईन । कार्यकर्ताहरुको घर दैलोमा गएर सह महामन्त्री जितेको हो । सहमहामन्त्री जित्नुमा कार्यकर्ताको देन भएको उनको ठहर छ । काँग्रेसको १४औँ महाधिबेशनले पुस्तान्तरण र हस्तान्तर दुवै काम एकैसाथ गरेको उनको तर्क छ । अहिलेको समितिमा अनुभबी र उर्जावान नेताहरु निर्वाचति हुनुभएको छ,उनले भने अनुभव र उर्जाको संयोजनबाट अब पार्टी मज्जाले चल्छ । यो कार्य समितिले नेपाली कांग्रेसलाई मुलुकको सबैभन्दा ठूलो पार्टीमा परिणत गर्ने र देशलाई निकाश दिने आङ्देम्बेले ठोकुवा गरे । अहिलेको समितिले काम गर्न सकेन भने कांग्रेस फेल हुन्छ, उनले भने कांग्रेस फेल भयो भने मुलुक फेल हुन्छ, त्यसकारण हामीलाई अलमल गर्ने छुट छैन । कार्यक्रमलाई कांग्रेस पाँचथरका निवर्तमान सभापति नरेन्द्र कुमार केरुङ, राजनीतिक विश्लेषक शंकर तिवारीले समेत सम्बोधन गरेका थिए । प्रमुखवक्ताको रुपमा रहेका तिवारीले बीपी कोईरालाको बारेमा चर्चा गरेका थिए । कार्यक्रमलाई कांग्रेसका प्रदेश र जिल्लास्तरका आधादर्जन बढी नेताहरुले सम्बोधन गरेका थिए ।"
पाल्पामा कांग्रेसको फरक दलसंग मेलमिलाप,"तानसेन : नेपाली कांग्रेस पाल्पाले जिल्लामा प्रतिष्पर्धा गर्ने फरक दलहरुसंग मेलमिलाप गरेको छ । नेपाली कांग्रेस पाल्पाले औपचारीक कार्यक्रमगरी नेकपा एमाले, नेकपा माओवादी केन्द्र, नेकपा समाजवादी, राष्ट्रिय प्रजातन्त्र पाटी, राष्ट्रिय जनमोर्चा, राष्ट्रिय जनमुक्ति लगायत राजनीतिक दलहरुसंग मेलमिलाप गरेको हो । पाल्पाका सबै पालिकाका प्रमुख, विभिन्न संघ संस्थाका प्रमुख, सरकारी तथा गैर सरकारी निकायका प्रमुखहरुबीच कांग्रेस पाल्पाले ४५औं मेलमिलाप दिवस मनाएको हो । ५ महिना देखि वडासहित केन्द्रिय निर्वाचनमा होमिएको कांग्रेसले विपीले शुरुवात गरेको मेलमिलाप दिवसको अवसरमा फरक पार्टीबीच मात्र होईन आफ्नै पार्टी कार्यकर्ता बीचमा पनि मेलमिलाप गराएको छ । पार्टीका जिल्लाभरी कार्यकर्ताहरु अन्तरपार्टी निर्वाचनमा देखिएका तितापिरा, रिसराग, अन्तरसंर्घषलाई मेलमिलाप दिवसको अवसरमा मित्रतामा रुपान्तरण भएको नेपाली कांग्रेस पाल्पाले जनाएको छ । २०३३ साल विपी कोईरालाले पुष १६ गते राष्ट्रिय मेलमिलापको नीति लिएर भारतबाट नेपाल फर्किएका थिए । नेपालको अस्तित्व कायम राख्न राष्ट्रवादी शक्ती र प्रजातान्त्रिक शक्ती मिलेर जानुपर्ने अभियान लिएर बिपी कोईराला स्वदेश फर्किएका थिए । बिपीको मेलमिलाप नीति अनुसार नै २०४६ सालमा राजासहित बहुदलीय प्रजातान्त्रिक ब्यवस्था घोषणा गरिएको नेपाली कांग्रेसका नवनिर्वाचित जिल्ला सभापती हिमालदत्त श्रेष्ठले बताए । केन्द्र, प्रदेशमा सहमती, सहकार्य, एकता, मेलमिलापका साथ सरकार संचालन भएको छ, जिल्लाका विकास, निर्माण, महत्वपूर्ण निर्यण तथा पक्रियामा सबै राजनीतिक दल मिलेर सहकार्य गरी जानुपर्ने अवस्था रहेकोले विपीको मेलमिलाप नीति अहिले पनि सान्र्दभिक रहेको पार्टी सभापती श्रेष्ठले बताए । चुनावी प्रतिष्पर्धा एउटा लोकतान्त्रिक शासन गर्ने विधी भएपनि अन्य समयमा सबै राजनितिक दल, संघसंस्था मिलेर काम गर्ने पक्रियामा नेपाली का्रग्रेस सधै अग्रस्थानमा रहने सभापती श्रेष्ठले अन्य राजनीतिक दलसंग प्रतिवद्धता जनाए । मेलमिलाप दिवसमा सयौं पार्टीका कार्यकर्ताहरु एक आपसमा शुभकामना आदान प्रदान गर्न पार्टी कार्यालयमा भेला भएका थिए । कार्यक्रममा नेतृत्व चयनमा विजेता तथा उपविजेता नेता कार्यकर्ताहरुको बाक्लो सहभागिता रहेको थियो ।"
"माओवादीको बन्दसत्र : निर्वाचन, अनुशासन र लेखा आयोगको प्रतिवेदन पेश","काठमाडौं : नेकपा (माओवादी केन्द्र) को काठमाडौंको प्रज्ञा भवनमा बन्दसत्र आज पनि जारी रहेको छ। पुस १५ गते सम्पन्न हुने भनिएको महाधिवेशन समूहगत छलफल र त्यसको निष्कर्ष सुनाउन टोली नेतालाई दुई दिन लागेपछि महाधिवेशन लम्बिएको हो। आजको बन्दसत्रमा निर्वाचन आयोगका प्रमुख विष्णुपुकार श्रेष्ठ र अनुशासन आयोगका प्रमुख टंक राई, लेखा आयोगका प्रमुख पेशल खतिवडाले प्रतिवेदन पेश गरेका छन्। जारी बन्दसत्रमा अध्यक्ष पुष्पकमल दाहाल प्रचण्डले २१ औं शताब्दीको समाजवादको नेपाली बाटो शीर्षकको वैचारिक तथा राजनीतिक दस्तावेज, पार्टी स्थायी कमिटी सदस्य देवप्रसाद गुरुङले पार्टीको विधान मस्यौदाको प्रस्तावमाथि छलफलका लागि २५ वटा समूह बनाइएको थियो। प्रतिवेदनमाथि छलफल गर्न बनेका २५ वटै समूहले बुधबार र बिहीबार निष्कर्ष पेस गरेका थिए। बन्दसत्रमा प्रतिवेदनमाथि प्रतिनिधिहरुले उठाएका प्रश्न, सुझाव र जिज्ञासा जवाफ दिन काठमाडौंस्थित प्रज्ञा भवन कमलादीमा शुक्रबार बिहानै स्थायी कमिटीको बैठक बसेको थियो। माओवादी महाधिवेशन : प्रतिनिधिले खोजे समाजवादको स्पष्ट कार्यदिशा प्रचण्डलाई लेखनाथले भने : माओवादीमा बा प्रवृत्ति देखियो, सहिदको तस्बिर नराखेर तपाईंको किन ? माओवादीको महाधिवेशन लम्बियो, आज प्रचण्डले जवाफ दिने अध्यक्ष प्रचण्डको राजनीतिक प्रतिवेदनमाथि समूहगत निष्कर्ष पेस गर्ने क्रममा प्रतिनिधिहरुले समाजवादको स्पष्ट व्याख्या र क्रान्तिको स्पष्ट कार्यदिशा ल्याउन सुझाव दिएका छन्। उनीहरुले पार्टीमा बा प्रवृत्ति देखिएको, प्रचण्डभित्र आत्मकेन्द्रित व्यक्तिवादको समस्या रहेको टिप्पणीसमेत गरेका छन्। महाधिवेशन प्रतिनिधिहरूले प्रत्यक्ष निर्वाचित कार्यकारी प्रमुख र पूर्ण समानुपातिक निर्वाचन प्रणालीको एजेन्डा अघि सार्नुपर्ने, अहिलेसम्मलाई एक कार्यकाल मानी एक व्यक्ति प्रधानमन्त्रीमा २ कार्यकाल, मन्त्री र सांसदमा ४ कार्यकालभन्दा बढी हुन नहुने, पार्टी कमिटीको प्रमुख पदमा २ कार्यकाल मात्र काम गर्नुपर्ने, समानुपातिक पदहरूमा एक कार्यकाल मात्र पठाउनुपर्ने सुझाव दिएका छन्। प्रतिवेदन पेश गर्दै निर्वाचन आयोगका प्रमुख विष्णुपुकार श्रेष्ठ प्रतिवेदनमाथि उठेका प्रश्न, सुझाव र जिज्ञासाको अध्यक्ष प्रचण्डले बन्दसत्रमा जवाफ दिने र प्रतिवेदन पारित गर्ने कार्यसूची छ। उक्त प्रक्रिया सकिएपछि मात्रै नेतृत्व चयन प्रक्रिया सुरु हुनेछ। नेतृत्व चयनका लागि सहमतिको प्रयास भइरहेको माओवादी केन्द्रले जनाएको छ। पुष ११ गतेदेखि १३ गतेसम्म प्रथम राष्ट्रिय सम्मेलन भनेर प्रचार भएपनि एक दिन अगाडि मात्रै महाधिवेशनमा रुपान्तरण गरिएको थियो। प्रथम राष्ट्रिय सम्मेलनका लागि छनोट भएका प्रतिनिधि आठौं राष्ट्रिय महाधिवेशन प्रतिनिधिमा रुपान्तरण भएका हुन्।"
बालकृष्ण कार्कीलाई कामु प्रधानसेनापति तोक्न सरकारको सिफारिस,काठमाडौं: सरकारले कायममुकायम प्रधानसेनापतिमा बलाधिकृत बालकृष्ण कार्कीलाई तोक्न राष्ट्रपति समक्ष सिफारिस गर्ने निर्णय गरेको छ। मन्त्रिपरिषद् बैठकले नेपाली सेनाका प्रधान सेनापति प्रभुराम शर्मा २०७८ पुस १८ देखि ३० गतेसम्म घर विदामा रहने भएकाले बलाधिकृत रथी कार्कीलाई कायममुकायम प्रधान सेनापतिको कार्यभार सम्हाल्ने गरी तोक्न राष्ट्रपति समक्ष सिफारिस गर्ने निर्णय गरेको हो। त्यस्तै बैठकले कृषि तथा पशुपंछी विकास मन्त्रालयका नेपाल कृषि सेवा वरिष्ठ माटो विज्ञ डा गंगादत्त आचार्यलाई सार्क एग्रिकल्चर सेन्टर ढाकामा सिनियर प्रोग्राम स्पेसलिष्ट प्रोग्राममा काम गर्न काजमा खटाउने निर्णय गरेको छ। बैठकले निर्वाचन आयोगसम्बन्धी विद्येयक तर्जुमा गर्न सैद्धान्तिक स्वीकृति प्रदानसमेत गरेको छ। सुर्खेत जिल्लाको साविक लेकफर्सा काफलकोट लेखपराजुल गाविसहरूको जग्गा प्रशासनसम्बन्धी काम मालपोत तथा नापी कार्यालय मेहलकुना सुर्खेतलाई हस्तान्तरण गरी सेवा सञ्चालन गर्न स्वीकृति दिएको छ। टाकटोरलामाजुरा सडकखण्डको ट्रयाक खोल्न सोलुखुम्बु जिल्लाको सोलुदूधकुण्ड नगरपालिका वडा नम्बर २ मा रहेको राष्ट्रिय वन क्षेत्रभित्रका २५७ हेक्टर क्षेत्रफल प्रयोग गर्न स्वीकृत प्रदान गर्ने निर्णय गरेको छ।
धरहरा र रानीपोखरी बनाउँदा समेत विपक्षीले आलोचना गरे : ओली,"काठमाडौं : नेकपा एमालेका अध्यक्ष केपी शर्मा ओलीले आफ्नो नेतृत्वको सरकारले गरेको विकास निर्माणका काममा समेत विपक्षी दलहरुले विरोध गरेको बताएका छन् । शुक्रबार राजधानीमा आयोजित एक कार्यक्रममा अध्यक्ष ओलीले आफ्नो सरकारले धरहरा, रानीपोखरीलगायत ऐतिहासिक सम्पदाहरु बनाउँदा समेत विपक्षीले विरोध गरेको आरोप लगाए। आफूले सरकारको नेतृत्व गर्दा विद्यालय, अस्पताल, सडक सञ्जाललगायतको विकास भएको अध्यक्ष ओलीले बताए। उनले एमालेले मात्र मुलुकको विकास निर्माण गर्न सक्ने दावी गरे। अबको निर्वाचनबाट एमालेले बहुमत पाप्त गर्ने दावी गर्दै अध्यक्ष ओलीले भने, निर्वाचन पछि देशमा फेरि एमालेको सरकार बन्ने र त्यसले मात्र मुलुकको विकास गर्छ।"
अर्घाखाँचीमा सबै दलका नेताहरु एउटै मञ्चमा,"सन्धिखर्क : अर्घाखाँचीका सबै सक्रिय राजनीतिक दलका नेताहरु शुक्रबार एउटै मञ्चमा देखिएका छन् । नेपाली कांग्रेस अर्घाखाँचीले आज वीपी स्मृति भवन सन्धिखर्कमा ४६ औं राष्ट्रिय मेलमिलाप दिवसको अवसर पार्दै चियापान तथा अन्तरक्रिया कार्यक्रममा जिल्लाका सबै सक्रिय राजनीतिक दलका नेताहरु एउटै मञ्चमा उभिएका हुन् । उनीहरुले वीपी कोइरालाले अगाडि सारेको मेलमिलापको अभियानलाई सबै राजनीतिक दलले अनुसरण गर्दै एकजुट भएर देश विकासमा लाग्नुपर्ने बताएका छन् । कार्यक्रममा नेपाली कांग्रेस लुम्बिनीका सहमहान्त्री बिष्णु प्रसाद खनाल 'मुस्कान' ले अझै पनि देशमा राष्ट्रिय एकता मजबुत हुन नसकेको बताए । उनले जनतालाई मालिक बनाउने उदेश्य राखेर दलहरुले काम गर्नुपर्ने बताँदै देशलाई सम्वृद्धितर्फ लैजानका लागि विभिन्न राजनीतिक दलसँग सहकार्य गरेर अगाडी बढ्नुपर्ने बताए । कार्यक्रममा नेपाली कांग्रेसका पूर्वपार्टी सभापति कमलप्रसाद भुसाल, नेकपा एमालेका जिल्ला सचिव तोजबहादुर रायमाझी (बिधान) , नेकपा माओवादी केन्द्रका जिल्ला सदस्य डिलाराम पाण्डे, नेकपा समाजवादीका जिल्ला अध्यक्ष राम बहादुर चौहान, राष्ट्रिय जनमोर्चाका जिल्ला उपाध्यक्ष गोपाल पौडेल, राष्ट्रिय प्रजातन्त्र पार्टीका जिल्ला अध्यक्ष दिपक कुँवर, नेपाल परिवार दलका जिल्ला अध्यक्ष डिल्लीराज भुसाल, नेकपा (विप्लप) का नविन खड्का, जनता समाजवादी पार्टीका पुष्करनाथ आचार्यलगायतले शुभकामना मन्तव्य राख्दै वीपी कोइरालाले अगाडि सारेको मेलमिलापको अभियानलाई सबै राजनीतिक दलले अनुसरण गर्दै एकजुट भएर देश विकासमा लाग्नुपर्ने बताएका थिए । कार्यक्रममा नेपाली कांग्रेस लुम्बिनि प्रदेश सदस्य शान्ता भण्डारी, जिल्ला उपसभापति बावुराम पौडेल, जिल्ला सचिव अच्युत गौतम, सहसचिव कमल पौडेल, क्षेत्रीय सभापति राजेश कुमार पन्थी, हेमन्त बेल्बासे, सन्धिखर्क नगर सभापति बावुराम भुसाल, तरुण दलका जिल्ला अध्यक्ष नारायण खड्का, पालिका सभापति, नेपाल पत्रकार महासंघका जिल्ला अध्यक्ष अशोक खनाल, वडा सभापति, भातृ संगठनका नेताप्रतिनिधि, शुभेच्छुक संघसंस्थाका नेता प्रतिनिधि, नेता तथा कार्यकर्ताहरुको उपस्थिति रहेको थियो ।"
भ्रष्टाचार अखडा बन्दै गाउँको सिंहदरबार : वडाध्यक्षसहित ३ जनाविरुद्ध मुद्दा,"काठमाडौं : गाउँका सिंहदबार भ्रष्टाचार अखडा बन्दै गएका छन् । जनप्रतिनिधिहरु नै भ्रष्टाचार, अनियमितितामा लागेका छन् । उनीहरुले पूर्वाधार निर्माणदेखि सेवाप्रवाहमा पनि अनियमितिता गरिरहेका छन् । अख्तियार दुरुपयोग अनुसन्धान आयोगले सर्लाहीको इश्वरपुर नगरपालिका ११ काका वडाध्यक्ष रामदुलार साहसमेत ३ जनाविरुद्ध विशेष अदालतमा भ्रष्टाचार मुद्दा दायर गरेको छ । भलुवाई सडक निर्माण कार्य सम्पन्नपछि भुक्तानीका लागि सिफारिस लिन जाँदा सेवाग्राहीसँग बडाध्यक्ष साह र उमेश रायले घुस माग गरेका थिए । आफ्नो ओहोदा र पदीय दायित्वसमेतको ख्याल नगरी वडाध्यक्ष साहले घुसको बार्गेनिङ गरेको अख्तियारले जनाएको छ । साहको निर्देशनमा वडा सदस्यद्वय सोनेलाल साह रौनियार र उमेश रायले ढलानसम्बन्धी काम सम्पन्नपछि उपभोक्ता समितिलाई कार्य सम्पन्न सिफारिस गरिदिएवापत १ लाख ५० हजार घुस लिएका थिए । उनीहरुलाई अख्तियार टोलीले सेवाग्राहीबाट घुस लिइरहेको लिइसकेको अवस्थामा नियन्त्रणमा लिइएको थियो । वडाध्यक्ष दुलार साहको निर्देशनमा उमेश रायले वडा सदस्य रौनियारबाट घुस रकम बरामद भएको अख्तियारले जनाएको छ । उनीहरुविरुद्ध भ्रष्टाचार निवारण ऐन वमोजिम सजाय मागदावी गर्दै अख्तियारले शुक्रबार विशेष अदालतमा आरोपपत्र दायर गरेको प्रवक्ता नारायणप्रसाद रिसालले जानकारी दिए ।"
गलत बटन थिच्दा एक महिलाले जितिन् ५० हजार डलर,मेरिल्याण्ड : झुक्किएर गलत बटन थिच्दा एक महिलाले ५० हजार डलरको भाग्य चिठ्ठा जितेकी छन् । रक्सी पसलमा राखिएको भाग्यशाली मेसिनको बटन झुक्किएर थिच्दा अमेरिकी राज्य मेरिल्याण्डकी एक महिलाले ५० हजार अमेरिकी डलर जितेकी हुन् । मेरिल्याण्ड लटरी अधिकारीहरुले ४३ वर्षीया ति महिलालाई हालै ५० हजार डलरको पुरस्कार दिएका छन् । भाग्यचिठ्ठा जित्ने ति महिलाको नाम भने उल्लेख गरिएको छैन । ह्यागर्सटाउनस्थित हाफवे लिक्वेर्स पसलमा सामान किन्न गएकी ति महिलाले झुक्किएर लटरी भेन्डिङ मेसिनको बटन थिचेकी थिइन् । बटन थिचेको केहि समयपछि मात्र उनले आफूले भाग्यचिठ्ठा जितेको थाहा पाएकी थिइन् । झक्किएर गलत बटन थिच्दा ५० हजार डलर जितेको ति महिलाले बताएकी छन् । सो पुरस्कार पाउँदा आफूलाई अझै विश्वास नलागेको ति महिलाले बताएकी छन् ।
राजनीतिक दस्तावेजमाथि सुझाव र जिज्ञासाको जवाफ दिँदै प्रचण्ड,"काठमाडौं : नेकपा (माओवादी केन्द्र) को आठौं राष्ट्रिय महाधिवेशनको बन्द सत्रमा अहिले अध्यक्ष पुष्पकमल दाहाल 'प्रचण्ड' ले राजनीतिक दस्तावेजमाथि विभिन्न समूहहरुले दिएका सुझाव र उठाएका जिज्ञासाहरुको जवाफ दिइरहेका छन्। उक्त प्रक्रिया सकिएपछि मात्रै नेतृत्व चयन प्रक्रिया सुरु हुनेछ। नेतृत्व चयनका लागि सहमतिको प्रयास भइरहेको माओवादी केन्द्रले जनाएको छ। राजनीतिक प्रतिवेदन र विधान मस्यौदामाथि छलफल गर्न २५ समूह तोकेको थियो। प्रतिवेदनमाथि छलफल गर्न बनेका २५ वटै समूहले बुधबार र बिहीबार निष्कर्ष पेस गरेका थिए। बन्दसत्रमा प्रतिवेदनमाथि प्रतिनिधिहरुले उठाएका प्रश्न, सुझाव र जिज्ञासा जवाफ दिन काठमाडौंस्थित प्रज्ञाभवन कमलादीमा शुक्रबार बिहानै स्थायी कमिटीको बैठक बसेको थियो। पुस १५ गते सम्पन्न हुने भनिएको महाधिवेशन समूहगत छलफल र त्यसको निष्कर्ष सुनाउन टोली नेतालाई दुई दिन लागेपछि महाधिवेशन लम्बिएको हो।"
"थप २३५ जनामा कोरोना संक्रमण, ४ को मृत्यु","काठमाडौं : पछिल्लो २४ घन्टामा कोरोना भाइरस (कोभिड१९) बाट थप २३५ जनामा संक्रमण देखिएको छ। स्वास्थ्य तथा जनसंख्या मन्त्रालयका अनुसार पछिल्लो २४ घन्टामा परीक्षण गराएका ९ हजार ८४ नमूनामा सो संख्यामा संक्रमण देखिएको हो। ७ हजार ८८५ नमूनाको पीसीआर र ११ सय ९९ नमूनाको एन्टिजेन विधिबाट परीक्षण गराइएको थियो। जसमध्ये पीसीआरबाट २२४ र एन्टीजेनबाट ११ जनाको रिपोर्ट पोजिटिभ आएको हो। मन्त्रालयका अनुसार शुक्रबार कोरोनाबाट थप ४ जनाको मृत्यु भएको छ। यो सहित नेपालमा कोरोनाबाट मृत्यु हुनेको संख्या ११ हजार ५९४ पुगेको छ। यस्तै शुक्रबार थप २१२ जना डिस्चार्ज भएका छन्। २४ जनाको भेन्टिलेटरमा र ८९ जनाको आइसीयूमा उपचार भइरहेको छ। यस्तै, २२८ जना संस्थागत आइसोलेसनमा र ४ हजार ६५१ जनाको होम आइसोलेसनमा रहेको मन्त्रालयले जनाएको छ। हाल नेपालमा ४८ सय ७९ जना कोरोनाका सक्रिय संक्रमित रहेका छन्। पछिल्लो २४ घन्टामा १ लाख ३९ हजार १५२ जनाले कोरोनाविरुद्धको खोप लगाएका छन्।"
तालिमेलाई औषधि बेच्न दिने प्रस्तावप्रति फार्मेसी संघको ध्यानाकर्षण,"काठमाडौंः औषधि सल्लाहकार समितिको बैठकमा तालिमको भरमा औषधि बेच्न दिने प्रस्ताव अघि सारिएपछि फर्मासीष्ट र फार्मेसी सहायकहरुले यो प्रस्ताव अघि नबढाउन औषधि व्यवस्था विभागलाई सचेत गराएका छन्। नेपाल फार्मेसी संघका अध्यक्ष अमृत खनालको नेतृत्वमा विभागका महानिर्देशक नारायणप्रसाद ढकाललाई शुक्रबार ध्यानाकर्षण गराएका हुन्। महानिर्देशक ढकालले यसमा आफ्नो ध्यानाकर्षण भएको बताएका छन्। 'मेरो ध्यानाकर्षण भएको छ। तपाईँहरुले पेस गर्नुभएको विषयलाई समितिको बैठकमा छलफल गर्छु,' ज्ञापन पत्र बुझ्दै उनले भने। संघले कुनै पनि बाहानामा व्यवसायीको मान्यता दिने किसिमको प्रस्ताव औषधि सल्लाहाकार समितिको बैठकबाट पारित गर्नेगराउने कुचेष्टा नगर्न ध्यानाकर्षण जनाएको छ। 'फार्मासिष्ट तथा एसिस्टेन्ट फार्मासिष्टहरुको संस्था नेपाल फार्मेसी संघ त्यसको सशक्त प्रतिवाद गर्दै फार्मेसी पेशाको रक्षार्थ चरणबद्ध आन्दोलनको घोषणा गर्न बाध्य हुनेछ। यसबाट हुने सम्पूर्ण क्षतिको जिम्मेवारी औषधि व्यवस्था विभाग हुने छ। अतः यो पेशामाथिको घात हुने यो प्रस्ताव हटाएर मात्र सल्लाहाकार समितिको बैठक अगाडि बढाउनु हुन हामी सचेत गराउँछौं, ज्ञापनपत्रमा भनिएको छ। भेटनरी र आयुर्वेदिक औषधिको सबालमा औषधि दर्ता कार्यविधि २०७३ मा उल्लेखित प्रावधानअनुसार नै गर्नगराउन उनीहरुको माग छ। फार्मासिष्ट तथा एसिस्टेन्ट फार्मासिष्टहरुको संस्था नेपाल फार्मेसी संघ त्यसको सशक्त प्रतिवाद गर्दै फार्मेसी पेशाको रक्षार्थ चरणबद्ध आन्दोलनको घोषणा गर्न बाध्य हुनेछ। यसबाट हुने सम्पूर्ण क्षतिको जिम्मेवारी औषधि व्यवस्था विभाग हुने छ। अतः यो पेशामाथिको घात हुने यो प्रस्ताव हटाएर मात्र सल्लाहाकार समितिको बैठक अगाडि बढाउनु हुन हामी सचेत गराउँछौं, ध्यानाकर्षणपत्रमा भनिएको छ। औषधि ऐन, २०३५ को दफा १७ मा औषधि बिक्री वितरण गर्दा फर्मासिस्ट वा फार्मेसी सहायकको उपस्थिति अनिवार्य हुनुपर्ने व्यवस्थालाई उल्लघंन गर्दै तालिमलाई प्राथमिकता दिने प्रस्ताव अघि सारिएको समाचार अन्नपूर्णले बिहीबार प्रकाशन गरेको थियो। औषधि व्यवस्था विभागले सो प्रस्ताव एजेण्डाको रुपमा प्रस्तुत गर्न बैठक सोमबारका लागि बोलाइएको छ। सबै औषधि पसलमा फर्मासिस्ट वा फार्मेसी सहायक नरहेको स्पष्ट भएको भन्दै फर्मासिस्ट वा फार्मेसी सहायकको उपस्थितिबेगर बिक्री वितरण हुने औषधि तथा औषधि पसलबाट प्रवाह हुने सेवा प्रभावकारी नहुने पछिल्लो महालेखा परीक्षकको प्रतिवेदनमा उल्लेख छ। प्रस्तावमा भनिएको छ, औषधि बिक्री वितरणमा समाबेश रहेका तर रिफ्रेसर तालिम नलिइ बसेका व्यवसायीहरुको एकमुष्ट विवरण संकलन गरी विभागले तोकिएको रिफ्रेसर तालिम लिएमा व्यवसायी मान्यता प्रदान गर्न सिफारिस गर्ने। औषधि बिक्री वितरणमा समाबेश रहेका तर रिफ्रेसर तालिम नलिइ बसेका व्यवसायीहरुले विभागले तोकिएको रिफ्रेसर तालिम लिइ औषधि बिक्री वितरणमा समाबेस रहेको प्रमाणसहित पेस हुन आएमा अन्तिम पटकका लागि व्यवसायी मान्यता प्रदान गर्न उपयुक्त देखिएकाले प्रस्तुत गरिएको प्रस्तावमा उल्लेख छ। देशभरि हालः २९ हजार ५८ औषधि पसल छन्। महालेखा परीक्षकको पछिल्लो प्रतिवेदनअनुसार नेपाल फार्मेसी काउन्सिलमा फर्मासिस्ट २ हजार ७११ र फार्मेसी सहायक ५ हजार ४७ दर्ता भएका छन्। यसरी हेर्दा ७ हजार ७५७ फर्मासिस्ट छन्।"
नेकपाको राष्ट्रिय सम्मेलन जनकपुरधाममा हुँदै,"जनकपुरधाम : नेपाल कम्युनिष्ट पार्टी(नेकपा)ले एकताको राष्ट्रिय सम्मेलन जनकपुरधाममा गर्ने भएको छ । ऋषिराम कट्टेल नेतृत्वको नेकपाले नेपाल कम्युनिष्ट पार्टी स्थापनाको दिन १५ सेप्टेम्बरमा भर्चुअल माध्यमबाट सम्मेलनको उद्घाटनगरी प्रदेशस्तरीय ६ वटा समूह विभाजन गरी एकताको राष्ट्रिय सम्मेलन गर्ने भएको हो । पार्टीले राजनीतिक प्रतिवेदन, क्रान्तिको कार्यक्रम, नयाँजनवाद, विधान संशोधन, संगठनात्मक प्रतिवेदन, आर्थिक प्रतिवेदनमाथि छलफलगरी सम्मेलनबाट दस्तावेजहरु पारित गरी पार्टीको नयाँ नेतृत्व निर्माण गर्ने नेकपाका ऋषिराम कट्टेलले जानकारी दिए । उनले बहुपदीय प्रणाली अनुसार नेतृत्व चयन गर्ने उद्देश्यले जनकपुरधाममा पुस १७ गतेदेखि पुस १९ गतेसम्म राष्ट्रिय सम्मेलन गर्न लागेको जानकारी नेकपाका संयोजक ऋषिराम कट्टेलले जानकारी दिए । गत असोज, कार्तिक र मंसिर महिनामा प्रदेश स्तरीय ६ वटा समूह बनाएर राजनीतिक प्रतिवेदन, क्रान्तिको कार्यक्रम नयाँ जनवाद, विधान संशोधन, संगठनात्मक प्रतिवेदन, आर्थिक प्रतिवेदनमाथि छलफल समापन भई सकेको बताए । राष्ट्रिय सम्मेलनको विषयमा संचारकर्मीहरुसंग कुरा गर्दै कट्टेलले एमसीसी देशका लागि घातक रहेकोले यो सम्झौता कार्यान्वयन नहुनदीनका लागि सबैले एक हुनुपर्नेमा जोड दिए । चिनको बढ्दो शक्तिलाई निस्तेज गर्न र आफ्नो स्वार्थकै लागि नेपालमा अमेरिकाले मिलेनिमय च्यालेन्ज कर्पोरेसन (एमसीसी) कार्यान्वयनतर्फ अमेरिकी सरकार लागेको बताए । उनले सिंगो कम्युनिष्ट आन्दोलनलाई श्रृजनवादको चपेटाबाट मुक्त गरी सबै क्रान्तिकारी कम्युनिष्टहरुलाई एकताबद्ध गरी क्रान्तिको बाँकी कार्यभार पूरा गर्न रहेको बताए । उनले भने, देशको किसान आन्दोलनलाई केन्द्रविन्दुमा राखेर सबै क्रान्तिकारी कम्युनिष्ट, वामपन्थी र लोकतान्त्रिक देशभक्तहरुलाई गोलबद्ध गरी देशको स्वधिनताको रक्षा, जनजीविकाको समस्या हल गर्ने नीति र योजनाका साथ यो सम्मेलन हुनेछ ।"
"काँक्रेविहारसम्म जोड्ने 'फोरलेन' सडक बन्दै, १२ करोड ७६ लाखमा ठेक्का सम्झौता","सुर्खेत : सुर्खेतको प्रमुख पर्यटकीयस्थल काँक्रेविहारसम्म फोरलेन सडक निर्माणको काम अगाडि बढेको छ । वीरेन्द्रनगरको मंगलगढी चोकदेखि काँक्रेविहारसम्म जोड्ने सडकलाई फोरलेनको बनाउन लागिएको हो । सडक निर्माण भएमा काँक्रेविहार पुग्ने पर्यकटलाई सहज हुनेछ । हाल काँक्रेविहारसम्म पुग्ने सडक कमजोर छ । यसले पर्यटकलाई सास्ती हुने गरेको थियो । तर अब यो सडक फोरलेनको हुने भएपछि काँक्रेविहार अवलोकनका लागि आउने पर्यटकहरु पनि बढ्ने स्थानीयको अपेक्षा छ । सडक स्तरोन्नतिका लागि कर्णाली प्रदेश सरकारले बजेट विनियोजन गरेको हो । यो सडक विस्तारका लागि १२ करोड ७६ लाख १५ हजारमा अमर सिस्ने नेपाल मेघा जेभीले ठेक्का लिएको छ । भौतिक पूर्वाधार विकास निर्देशनालयले गत मंसिर १४ गते निर्माण कम्पनीसँग सम्झौता गरेको छ । सम्झौतासँगै कम्पनीले स्तरोन्नतिको काम सुरु गरेको हो । भौतिक पूर्वाधार विकास निर्देशनालयका सवइन्जिनियर प्रेमचन्द्र पाण्डेका अनुसार १८ महिनाभित्र अर्थात २०८० सालको असार १५ गतेसम्म मंगलगढीदेखि काँक्रेविहारसम्मको सडक चारलेनको बन्नेछ । पर्यटकीय पूर्वाधारलाई प्राथमिकतामा राख्दै तत्कालीन मुख्यमन्त्री महेन्द्रबहादुर शाही नेतृत्वको सरकार र वीरेन्द्रनगर नगरपालिकाले संयुक्त रुपमा मंगलगढीकाँक्रेविहार सडक स्तरोन्नतिको योजना अगाडि सारेका थिए । अब मंगलगढीकाँक्रेविहार जोड्ने सडकलाई २५ मिटर चौडा बनाइने छ । सहमति अनुसार दुई मिटर फुटपाथसहित २५ मिटर चौडाइ हुनेछ । जसमा नालाभित्र २० मिटर सडक हुनेछ । यस्तै १५ मिटर क्षेत्रभित्र सवारी साधन गुडाउने मिल्ने बनाइने छ । बाँकी भाग फुटपाथ, नाला र पैदल यात्रुका लागि छोडिने छ । अक्सफोर्ड प्रविधिबाट स्तरोन्नतिपछि सडक फोरलेनको हुनेछ । पर्यटकीय क्षेत्र पुग्ने सडक भएका कारण पनि यो सडकलाई आकर्षक र दीर्घकालीन बनाउने गरी अक्सफोर्ड प्रविधिमा विस्तार गरिन लागिएको हो । जिल्लाकै महत्वपूर्ण पर्यटकीय क्षेत्र जोड्ने सडकको स्तरोन्नति हुने भएपछि स्थानीय बासिन्दा पनि हर्षित बनेका छन् । यसले पर्यटकलाई पुग्न सहज हुने अपेक्षा गरिएको छ । मंगलगढीदेखि काँक्रेविहारसम्मको सडक पर्यटकीय मार्ग हो वीरेन्द्रनगर९ का वडाध्यक्ष सुरेश मानन्धरले भने, सडक स्तरोन्नतिले पर्यटकीय गतिविधिहरु बढाउँछ । सडक स्तरोन्नति भएसँगै काँक्रेविहार पुग्ने पर्यटकलाई सहज हुने र यसले पर्यटकहरुको आगमन पनि वृद्धि हुने उनको अपेक्षा छ । यद्यपी मंगलगढीकाँक्रेविहार सडकलाई तत्कालका लागि लाटीकोइलीको शिव माध्यमिक विद्यालय पुग्ने क्षेत्रसम्म मात्रै फोरलेनको बनाइने छ । बाँकी खण्डमा संरक्षित जंगल भएका कारण अहिलेकै सडक यथावत रहने भएको कर्णाली प्रदेश सरकारको भौतिक पूर्वाधार निर्देशनालयले जनाएको छ । यो सडक लामो समयदेखि स्तरोन्नति नहुँदा बाहिरबाट काँक्रेविहार पुग्ने पर्यटकले सास्ती बेर्होदै आएका थिए । साथै धुलो र हिलोका कारण स्थानीय बासिन्दाले पनि हैरानी भोग्नु परेको थियो । यसअघि यहीँ सडकको काम तत्काल अगाडि बढाउन माग गर्दै स्थानीयले प्रदर्शन र आन्दोलन गर्दै आएका थिए । ऐतिहासिक महत्वको काँक्रेविहार क्षेत्रको उत्खनन् गरेर हाल पुरातत्व विभागले शिखर शैलीको मन्दिर निर्माण गरेको छ । काँक्रेविहार क्षेत्रमा वन्यजन्तुको पनि अवलोकन गर्न पाइन्छ ।"
आलमको मुद्दा हेर्न नभ्याइनेमा,"काठमाडौं : नेपाली कांग्रेस नेता मोहम्मद अफताब आलमको मुद्दा हेर्न नभ्याइने सूचीमा परेको छ । सर्वोच्च अदालतमा सुनुवाइका लागि शुक्रबार पेसी तोकिएको थियो। समय अभावपछि सो मुद्दा हेर्न नभ्याइने सूचीमा राखिएको हो। सो मुद्दाको पेशी शुक्रबार न्यायाधीशद्वय दिपककुमार कार्की र प्रकाश ढुङ्गानाको संयुक्त इजलासमा तोकिएको थियो । विस्फोटक पदार्थको ओसारपसार तथा कर्तव्य ज्यान, ज्यान मार्ने उद्योग आदि मुद्दामा रौतहट जिल्ला अदालतले पुर्पक्षका लागि थुनामा पठाएका आलमले थुना बाहिरबाटै मुद्दाको पुर्पक्ष गर्न पाउनुपर्ने माग गर्दै सर्वोच्चमा निवेदन दिएका थिए ।"
पूर्वप्रधानन्यायाधीश र न्यायाधीशविरुद्ध सम्पत्ति शुद्धिकरण विभागमा उजुरी,काठमाडौं : २०४६ सालपछिका प्रधानन्यायाधीश र न्यायाधीशविरुद्ध सम्पत्ति शुद्धिकरण विभागमा उजुरी दर्ता भएको छ । स्वतन्त्र राष्ट्रिय कानून व्यवसायी अभियानले भ्रष्टाचारगरी अन्यत्र प्रयोग गरेको आरोप लगाउँदै २०४६ सालपछिका प्रधानन्यायाधीश र न्यायाधीशविरुद्ध उजुरी गरेको हो । अभियानका अभियान्ता स्वागत नेपालसहितको टोली शुक्रबार आयोगमा पुगी उजुरी दर्ता गरेका हुन् ।
"ताप्लेजुङको पापुङका दुईजना हिमपहिरोमा फसे, उद्धारका लागि आग्रह",ताप्लेजुङ : अत्याधिक हिमपातका कारण पापुङको लोदेन खर्कमा एकैघरका बाबुछोरा तीनदिन देखि फसेकाछन् । मिक्वाखोला गाउँपालिका५ सिम्बुकका गोठ सञ्चालक ५० वर्षिय लाक्पा टाँसी शेर्पा र उनका १५ वर्षिय छोरा पासाङ छिरिङ शेर्पा थुनिएका हुन् । भारी हिमपात हुन थालेपछि गोठ सार्ने क्रममा उनीहरु हिउँमा फसेको वडाध्यक्ष डण्डु शेर्पाले जानकारी दिए । हिमपहिरोमा परि २५ वटा याक पनि मरेको बताईएको छ । आफूहरु हिउँका कारण फसेको भन्दै उद्धारका लागि उनीहरुले बिहान आफन्तलाई फोन गरेका थिए । हामी लोदेन खर्कमा फसेका छौँ भन्दै आफन्तलाई फोन गरेछन् । वडाध्यक्ष डण्डुले भने अहिले उद्धारका लागि गाउँलेहरु जाने सम्भावना छैन । हेलिकप्टरबाट उद्धारका लागि पहल भईरहेको छ । उद्धारका लागि नेपाली सेनाको हेलिकप्टरका लागि प्रमुख जिल्ला अधिकारी समक्ष आग्रह गरेपनि आज शुक्रबार भएको र भोली शनिवार बिदा भएको भन्दै सम्भव नभएको प्रतिक्रिया दिएको डण्डुले बताए । बिहानसम्म मोवाईलमा फोन सम्पर्क भएपनि अहिले मोवाईल समेत स्विच अफ भएको उनले बताए । आफूहरु ओढारमा बसिरहेको र खानेकुरा पनि सकिएको फोनमा आफन्तलाई बताएका थिए ।
राष्ट्रिय रेस्लिङ प्रतियोगिता शनिबारदेखि हुने,"काठमाडौं : राष्ट्रिय रेस्लिङ प्रतियोगिता शनिबारदेखि हुने भएको छ । नेपाल रिङ रेस्लिङ सङ्घको आयोजनामा शनिबारदेखि प्रथम आरडब्लु विन्टर स्लाम राष्ट्रिय रेस्लिङ प्रतियोगिता हुने भएको हो । बुढानीलकण्ठस्थित चुनिखेल मैदानमा हुने उक्त प्रतियोगिताको सम्पूर्ण तयारी पूरा भएको सङ्घकी महासचिव सुवर्ण श्रेष्ठले जानकारी दिइन् । प्रतियोगितामा हेभी वेट, हार्डकोर, मिडल वेट, ट्याग टिम र लाइट वेट खेलाडीबीच प्रतिस्पर्धा हुनेछ । हेभी वेट च्याम्पियनले रु ८० हजार, हार्डकोर च्याम्पियनले रु ६० हजार, मिडल वेट च्याम्पियनले रु ५० हजार, ट्याग टिम च्याम्पियनले रु ४५ हजार र लाइट वेट च्याम्पियनले रु २५ हजार पुरस्कार पाउने छन् । प्रतियोगितामा बूढानीलकण्ठ नगरपालिका१३ ले सहयोग गरेको छ । प्रतियोगिता सञ्चालन गर्न रु १५ लाख खर्च लाग्ने बताइएको छ । यस्तै जलवायु दिवसको उपलक्ष्यमा दोस्रो आरडब्लु विन्टर स्लाम सिन्धुपाल्चोकको वुफडाँडामा आइतबारदेखि हुने श्रेष्ठले जानकारी दिए । जिल्ला विकास समन्वय समिति सिन्धुपालचोक र नेपाल रिङ रेस्लिङ सङ्घको आयोजनामा सो प्रतियोगिता हुन लागेको हो । हेभी वेट च्याम्पियनले रु ७५ हजार, हाडकोर च्याम्पियनले रु ६५ हजार, मिडल वेट च्याम्पियनले रु ४० हजार, ट्याग टिम च्याम्पियनले रु ४० हजार र लाइट वेट च्याम्पियनले रु ३५ हजार पुरस्कार पाउनेछन् । उक्त प्रतियोगिताको अनुमानित लागत रु १० लाख रहेको छ ।"
कर्णालीमा धान उत्पादन वृद्धि,"सुर्खेत : कर्णालीमा यो वर्ष धान उत्पादनमा वृद्धि भएको छ । यसपाली किसानले धान भित्राउने बेलामा वर्षा भएको थियो । वर्षाका कारण काटेको धान खेतमै नोक्सान भएपनि कर्णालीमा धानको उत्पादन बढेको हो । अघिल्लो वर्षको तुलनामा यो वर्ष कर्णालीमा ६० हजार दुईसय २३ मेट्रिकटन धान बढी उत्पादन भएको कृषि विकास निर्देशनालय सुर्खेतले जनाएको छ । निर्देशनालयका अनुसार यो वर्ष प्रदेशभर एकलाख ८१ हजार एकसय ९७ मेट्रिकटन धान उत्पादन भएको छ । कृषि विकास निर्देशनालयका निर्देशक चित्रबहादुर रोकायाका अनुसार अघिल्लो वर्ष प्रदेशभर एकलाख २० हजार नौ सय ७० मेट्रिकटन मात्र धान उत्पादन भएको थियो । कर्णालीका १० जिल्ला मध्ये सात जिल्लामा धान उत्पादन वृद्धि भएको हो । सुर्खेत, दैलेख, जुम्ला, रुकुमपश्चिम, कालीकोट, मुगु र हुम्लामा उत्पादन वृद्धि भएको निर्देशनालयले जनाएको छ । जसमध्ये दैलेखमा सबैभन्दा धेरै धानको उत्पादन भएको छ । दैलेखमा यो वर्ष २९ हजार चारसय ८८ मेट्रिकटन उत्पादन बढेको हो । यो वर्ष त्यहाँ कुल ३३ हजार नौसय ३७ मेट्रिकटन धान उत्पादन भएको छ । जबकी अघिल्लो वर्ष चारहजार चारसय ४९ मेट्रिकटन मात्र धान उत्पादन भएको थियो । त्यस्तै सुर्खेतमा पनि २७ हजार तीनसय मेट्रिकटन उत्पादन वृद्धि भएको छ । अघिल्लो वर्ष ४२ हजार आठसय तीन मेट्रिकटन धान उत्पादन भएको सुर्खेतमा यो वर्ष बढेर ७० हजार एकसय तीन मेट्रिकटन उत्पादन भएको छ । त्यस्तै जुम्लामा एकसय १५, रुकुमपश्चिममा तीनहजार नौसय ७८, कालीकोटमा ६ सय ६५, मुगुमा चारसय ७४ र हुम्लामा आठ मेट्रिकटन उत्पादन वृद्धि भएको छ । अघिल्लो वर्ष जुम्लामा ६ हजार ६ सय ७०, रुकुमपश्चिममा आठ हजार नौसय ७६, कालीकोटमा नौ हजार चारसय ८९, मुगुमा सात हजार पाँचसय ७६ र हुम्लामा सातसय ९० मेट्रिकटन धान उत्पादन भएको थियो । यो वर्ष धान उत्पादन बढेर जुम्लामा ६ हजार सातसय ८५, रुकुमपश्चिममा १२ हजार नौसय ५४, कालीकोटमा दश हजार एकसय ५४, मुगुमा आठहजार ५० र हुम्लामा सातसय ९८ मेट्रिकटन पुगेको छ । यसपाली बेमौसमी वर्षाका कारण १६ देखि २० प्रतिशतसम्म धान नष्ट भएको थियो । बेमौसमी वर्षा नभएको भए प्रदेशमा धान उत्पादन अरु बढ्ने निर्देशनालयको अपेक्षा थियो । कोरोनाका कारण युवाहरु पनि गाउँमै बसे, जसले गर्दा धेरै क्षेत्रफलमा खेती भयो । समयमै पानी पयो, मलबीउको पनि अभाव भएन रोकायाले भने, हावापानीले पनि साथ दिएपछि धान उत्पादनमा वृद्धि भएको हो । धान पाक्ने बेलामा बेमौसमी झरी नपरेको भए उत्पादन अझ बढ्ने उनले बताए । यो बर्ष जाजरकोट र सल्यानमा भने धानको उत्पादन घटेको छ । जाजरकोटमा अघिल्लो वर्षभन्दा ६ सय ९१ र सल्यानमा एकहजार एकसय १० मेट्रिकटन उत्पादन घटेको हो । अघिल्लो वर्ष जाजरकोटमा दशहजार ६ सय ५२ र सल्यानमा २८ हजार नौंसय ६० मेट्रिकटन धान उत्पादन भएको थियो । तर यो वर्ष घटेर जाजरकोटमा नौ हजार नौसय ७१ र सल्यानमा २७ हजार आठसय ५० मेट्रिकटन मात्रै धान उत्पादन भएको छ । डोल्पामा भने अघिल्लो वर्ष र यो वर्ष बराबर धान उत्पादन भएको छ । त्यहाँ अघिल्लो र यो वर्षमा ६ सय पाँच मेट्रिकटन धान उत्पादन भएको छ । डोल्पा कर्णाली प्रदेशमा सबैभन्दा कम धान उत्पादन गर्ने जिल्लामा पर्दछ ।"
उपल्लो मुस्ताङको लोमान्थाङमा 'क्याङ' भेटियो,"जोमसोम : चीन,पाकिस्तान र भारत लगायतका देशमा पाईने दुर्लभ प्रजातीको जंगली गधा(क्याङ)उपल्लो मुस्ताङमा भेटिएको छ । एक्याप लोमान्थाङका स्वास्थ्य सहायक रामबहादुर गुरुङले लोमान्थाङ आसपासमा दुई वटा जंगली गधा (क्याङ)देखा परेकाे पुष्टि गरेका छन् । केही हप्ता अघिदेखि उपल्लो मुस्ताङको लोमान्थाङ वरपर क्याङ देखा परेको हो । यसअघि पनि लोमान्थाङमा क्याङ देखा परेको हल्ला चलाईएपनि त्यो पुष्टि हुन सकेको थिएन । गत मंसिर १ गते उपल्लो मुस्ताङको चराङ खोलामा क्याङ भेटिएको थियो । समून्द्री सतहको ३६२६ मिटर उचाईको चराङ खोला र चराङ गाउकोबीचमा एक्याप स्वास्थ्य सहायक रामबहादुर गुरुङले क्याङ देखेका हुन् । उनले चराङमा भेटिएको क्याङको तस्विरसमेत कैद गरेका छन् । लोमान्थाङ५ का स्थानीय ८३ वर्षीय टसी गुरुङले तिब्बती पठारमा क्याङ देखेपनि उपल्लो मुस्ताङमा क्याङ देखेका थिएनन् । उनले ५० वर्षपछि छोजुङ गुम्बा भन्ने स्थानमा गोठ बस्दा क्याङ देखेको बताए । जंगली क्याङ उच्चलेंकबाट बस्तीमा झर्दा ठूलो हिमपात हुन्छ भन्ने भनाई छ । लोमान्थाङमा जंगली गधा (क्याङ)देखा परेसंगै भारी हिमपात भएको स्थानीयबासीको भनाई छ । हिमाली तथा उच्चपहाडी क्षेत्रमा पाईने यसप्रकारको जंगली गधालाई स्थानीय भाषामा 'क्याङ' भन्ने गरिन्छ । तिब्बती पठारको २७ सय देखि ५४ सय मिटरको उचाईमा क्याङको मुख्य बासस्थान रहेको छ । लोमान्थाङमा भेटिएको क्याङ पनि तिब्बती पठारबाट भित्रिएको हुनसक्ने एक्याप लोमान्थाङका स्वास्थ्य सहायक गुरुङले उल्लेख गरे । यद्यपी नेपालको विभिन्न हिमाली जिल्लामा पाईने गर्छ । नेपालको मकालु बरुण राष्ट्रिय निकुञ्ज, शेफोकसुन्डो राष्ट्रिय निकुञ्ज र अन्नपूर्ण संरक्षण क्षेत्रमा क्याङ पाईने तथ्य प्रमाणित भइसकेको उनले बताए । उपल्लो मुस्ताङमा करिब एक सय बढी क्याङ रहेको उनको भनाई छ । एक्याप स्वास्थ्य सहायक गुरुङका अनुसार उपल्लो मुस्ताङमा देखापर्ने क्याङ तिब्बत र उपल्लो मुस्ताङमा आहोरदोहोर गरिरहेका हुन्छन् । बन्यजन्तु विशेषज्ञ तथा प्रोफेसर करण शाहका अनुसार क्याङ बस्तीमा झर्नु सामान्य बिषय भएको तर ठूलो हिमपातपछि सुरक्षित गन्तब्यको खोजीमा क्याङ बस्तीमा झर्ने सम्भावना रहन्छ । क्याङले आफ्नो बासस्थानमा चरनक्षेत्रको अभाव हुने, बसाईको क्रममा बाटो बिराउने र बीच बाटोमा घोडा खच्चड देखेपछि त्यसको पछि लाग्दै गर्दा बस्ती नजिक आउने प्रोफेसर शाहले उल्लेख गरे । विश्वमा ६ हजार देखि ७ हजारसम्म क्याङ रहेको अनुमान गरिएको छ ।"
स्ट्याण्डर्ड चार्टर्ड बैंकको डेपुटी सीईओमा गोरख राणा,काठमाडौं : स्ट्याण्डर्ड चार्टर्ड बैंक नेपाल लिमिटेडले नायब प्रमुख कार्यकारी अधिकृतमा(डेपुटी सीईओ)मा गोरख राणालाई नियुक्त गरेको छ । बैंकले सन् २०२२को जनवरी १ देखि लागु हुने गरी राणालाई नायब प्रमुख कार्यकारी अधिकृतमा नियुक्त गरेको घोषणा गरेको हो । उनीसँग नेपालको बैंकिङ क्षेत्रमा २७ वर्षलामो अनुभव रहेको छ ।
पार्टीलाई क्रान्तिकारी बनाउन जस्तोसुकै त्याग गर्न तयार छु : प्रचण्ड,"काठमाडौं : नेकपा माओवादी केन्द्रका अध्यक्ष पुष्पकमल दाहाल प्रचण्डले पार्टीलाई क्रान्तिकारी बनाउन जस्तोसुकै त्याग गर्न तयार रहेको बताएका छन् । समूहगत छलफलमा उठेका प्रश्न र जिज्ञासाहरुको जवाफ दिदैँ उनले यस्तो बताएका हुन् । उनले भने, पार्टीलाई क्रान्तिकारी बनाउन, जस्तोसुकै त्याग, कष्ट र बलिदान गर्न तयार छु । म यो अन्तिम अवसर गुम्न दिन्न । प्रचण्डले जनयुद्ध सुरु गरेर शान्तिप्रक्रिया हुँदै गणतन्त्रको स्थापना, संविधानको निर्माण गरेर आजको अवस्थासम्म पुग्नु गतिशीलता हो कि अस्थिरता हो भन्दै प्रश्न गरे । उनले भने, प्रतिवेदनमा सबै सुझाव समेट्ने पर्यत्न गर्छु । सबैको सुझाव समेटेर यो प्रतिवेदन तपाईंहरुले पाउनुहुन्छ । अध्यक्ष प्रचण्डले २१ औं शताब्दीमा समाजवादको नेपाली बाटो शीर्षकको वैचारिक तथा राजनीतिक दस्तावेज प्रस्तुत गरेका थिए ।"
आलमको मुद्धा न्यायाधीश कार्की र ढुङ्गानाको इजलासमा,"काठमाडौं : मोहमद आफताब आलमको मुद्दा न्यायाधीशद्वय हरिकृष्ण कार्की र प्रकाशकुमार ढुङ्गानाको संयुक्त इजलासमा परेको छ। शुक्रबार न्यायाधीशद्वय कार्की र ढुङ्गानाको संयुक्त इजलासमा परेको हो । विस्फोटक पदार्थको ओसारपसार तथा कर्तव्य ज्यान, ज्यान मार्ने उद्योग आदि मुद्दामा रौतहट जिल्ला अदालतले पुर्पक्षका लागि थुनामा पठाएका आलमले थुना बाहिरबाटै मुद्दाको पुर्पक्ष गर्न पाउनुपर्ने माग गर्दै सर्वोच्चमा निवेदन दिएका थिए। रौतहटको राजापुरमा बम विस्फोट हुँदा घाइते भएकालाई ज्यूँदै लगेर इँटाभट्टामा हालेर हत्या गरेको अभियोग आलाममाथि छ। २०७० सालको निर्वाचन बेला १७ जना मजदुरलाई इँटा भट्टामा राखेर मारेको अभियोगमा उनी जेल चलान भएका हुन्। १२ वर्षअघि रौतहटको राजपुर फरहदवामा भएको बम विस्फोटनसम्बन्धी मुद्दामा उनलाई प्रहरीले २०७६ असोज २६ गते पक्राउ गरेको थियो। पहिलो संविधानसभा निर्वाचनको अघिल्लो दिन २०६४ चैत २७ गते साँझ आलमको घरछेउमै उनका काका सेख इद्रिसको गोठमा बम विस्फोट भएको थियो। आलमकै निर्देशनमा बनाउन लागिएको बम विस्फोट हुँदा त्यसको छर्रा लागेर घाइते भएकालाई इँटाभट्टामा हालेर मारेको अभियोग उनीमाथि छ। चुनावमा बुथकब्जा गर्न ल्याइएका बम विस्फोटमा केही मारिएका थिए भने केही घाइते भएका थिए। विस्फोटबाट क्षति पुगेको गोठ तत्कालै मर्मत गरिएको थियो भने घाइतेलाई पोलिएको भनिएको इँटाभट्टा केही वर्षपछि बन्द भएको थियो। आलमलाई ३२ वर्ष कैद सजाय माग दाबीसहित कात्तिक १९ गते जिल्ला अदालत गौरमा तीनवटा मुद्दा दर्ता भएको थियो। कर्तव्य ज्यान मुद्दामा २० वर्ष, ज्यान मार्ने उद्योगमा १० र विस्फोटक पदार्थसम्बन्धी मुद्दामा दुई वर्ष कैद सजाय मागदाबी गरिएको थियो। यमुनामाई गाउँपालिका ४ का त्रिलोकप्रताप सिंह मारिएको भन्दै बाबु श्रीनारायण सिंह र ओसी अख्तर मारिएको भन्दै आमा रोक्साना खातुनले आलमविरुद्ध कर्तव्य ज्यान मुद्दा दिएका थिए। यस्तै सर्लाही गडैता२ का सफी अहमद र भारत सीतामणिका गौरीशंकर राम चमारले बम विस्फोटमा घाइते भएको भन्दै ज्यान मार्ने उद्योगमा उनीविरुद्ध जाहेरी दिएका थिए। आलमविरुद्ध प्रहरीले विस्फोटक पदार्थसम्बन्धी मुद्दा चलाएको छ। जिल्ला अदालतले आलमलाई मुलुकी फौजदारी कार्यविधि संहिता २०७४ को दफा ८० अनुसार कारागार पठाउन आदेश दिएको हो। अदालतले जाहेरवाला, पीडित र साक्षीको सुरक्षाका लागि प्रहरी प्रधान कार्यालय र जिल्ला प्रहरी कार्यालय रौतहटलाई आदेश दिएको छ। प्रहरी अनुसन्धानपछि जिल्ला न्यायाधिवक्ताको कार्यालयले बद्री सहनी, सेख फजलेहक, सगिर आलम, सेख जमुनई र गौरी शंकर साहविरुद्ध पनि मुद्दा चलाएको थियो। २०६५ असार ३० गते महान्यायाधिवक्ताको कार्यालयले रोक्सना खातुन वादी रहेको मुद्दामा कोही कसैउपर मुद्दा नचल्ने र पर्याप्त प्रमाण भेटिए मुद्दा चलाउन सकिने निर्णय गरेको थयो। उक्त निर्णयपछि अर्का पीडित नारायण सिंहले सर्वोच्चमा पुनरावेदन गरेका थिए। सर्वोच्चले २०६९ जेठ १६ गते मुद्दाको गम्भीरतापूर्वक अनुसन्धान गरी प्रचलित कानुनबमोजिम कारबाही गर्न आदेश दिएको थियो। त्यसपछि फैसला कार्यान्वयन निर्देशनालयले जिल्ला प्रहरी कार्यालयलाई दोषीमाथि कारबाही प्रक्रिया थाल्न आदेश दिँदै आएको थियो। अदालतको आदेश नमानेको भन्दै पीडित पक्षले २०७३ मा जिल्ला प्रहरी कार्यालय रौतहटविरुद्ध मानहानि मुद्दा दायर गरेका थिए। त्यसपछि निर्देशनालयले २०७५ चैत ८ गते जिल्ला प्रहरी कार्यालयलाई ताकेता गरेको थियो। आलम २०७६ असोज २६ गते बिहान गौर चन्द्रपुर सडक खण्डको इद्रिसगेट नजिकैबाट पक्राउ परेका थिए।"
माओवादी केन्द्रको स्थायी समिति बैठक : २५ समूहबाट आएका सुझावबारे छलफल,"काठमाडौं : नेकपा (माओवादी केन्द्र)को स्थायी समिति बैठक जारी रहेको छ। बन्दसत्रमा प्रतिवेदनमाथि प्रतिनिधिहरुले उठाएका प्रश्न, सुझाव र जिज्ञासा जवाफ दिन काठमाडौंस्थित प्रज्ञा भवन कमलादीमा शुक्रबार स्थायी कमिटीको बैठक बसेको हो। बन्दसत्रमा अध्यक्ष पुष्पकमल दाहाल प्रचण्डले २१ औं शताब्दीको समाजवादको नेपाली बाटोशीर्षकको वैचारिक तथा राजनीतिक दस्तावेज, पार्टी स्थायी कमिटी सदस्य देवप्रसाद गुरुङले पार्टीको विधान मस्यौदाको प्रस्तावमाथि छलफलका लागि २५ वटा समूह बनाइएको थियो। प्रतिवेदनमाथि छलफल गर्न बनेका २५ वटै समूहले बिहीबार निष्कर्ष पेस गरिसकेका छन्। सोही प्रतिवेदनमाथि विभिन्न समूहहरुबाट आएका सुझावहरुको प्रष्टिकरणका लागि आवश्यक छलफल भइरहेको माओवादी केन्द्रले जनाएको छ। स्थायी कमिटी बैठकमा प्रचण्डको प्रतिवेदनको लिखित फरक मत पुरक प्रस्तावलाई स्थान दिने कि नदिने भन्नेबारे पनि छलफल हुनेछ। माओवादी केन्द्रका नेता लेखनाथ न्यौपाने, राम कार्की लगायतले फरक मत राखेका छन्। अध्यक्ष प्रचण्डको राजनीतिक प्रतिवेदनमाथि समूहगत निष्कर्ष पेस गर्ने क्रममा प्रतिनिधिहरुले समाजवादको स्पष्ट व्याख्या र क्रान्तिको स्पष्ट कार्यदिशा ल्याउन सुझाव दिएका छन्। उनीहरुले पार्टीमा बा प्रवृत्ति देखिएको, प्रचण्डभित्र आत्मकेन्द्रित व्यक्तिवादको समस्या रहेको टिप्पणीसमेत गरेका छन्। महाधिवेशन प्रतिनिधिहरूले प्रत्यक्ष निर्वाचित कार्यकारी प्रमुख र पूर्ण समानुपातिक निर्वाचन प्रणालीको एजेन्डा अघि सार्नुपर्ने, अहिलेसम्मलाई एक कार्यकाल मानी एक व्यक्ति प्रधानमन्त्रीमा २ कार्यकाल, मन्त्री र सांसदमा ४ कार्यकालभन्दा बढी हुन नहुने, पार्टी कमिटीको प्रमुख पदमा २ कार्यकाल मात्र काम गर्नुपर्ने, समानुपातिक पदहरूमा एक कार्यकाल मात्र पठाउनुपर्ने सुझाव दिएका छन्। पार्टीभित्रै वर्ग जन्मिएको भन्दै महाधिवेशन प्रतिनिधिहरूले असन्तुष्टि र चिन्तासमेत व्यक्त गरेका छन्। वर्गीय शोषण, दमन अन्त्य गर्न राजनीतिमा आएका नेता तथा कार्यकर्ताहरू नै मिटर ब्याजी बनेको विषय पनि उठेको छ। गरिबलाई रुवाउन उनीहरूले सुदखोरलाई सघाउने गरेको पनि निष्कर्ष निकालिएको छ। प्रतिवेदनमाथि उठेका प्रश्न, सुझाव र जिज्ञासाको अध्यक्ष प्रचण्डले शुक्रबार दिउँसो १ बजे सुरु हुने बन्दसत्रमा जवाफ दिने र प्रतिवेदन पारित गर्ने कार्यसूची छ। त्यससँगै अनुशासन, लेखा र निर्वाचन आयोगको प्रतिवेदन पेस गर्ने कार्यक्रमसमेत रहेको छ। उक्त प्रक्रिया सकिएपछि मात्रै नेतृत्व चयन प्रक्रिया सुरु हुनेछ। नेतृत्व चयनका लागि सहमतिको प्रयास भइरहेको माओवादी केन्द्रले जनाएको छ।"
गोरखामा मिनिट्रक दुर्घटना : चालकसहित दुई जनाको मृत्यु,गोरखा : गोरखामा मिनिट्रक दुर्घटना हुँदा चालकसहित दुई जनाको घटनास्थलमै मृत्यु भएको छ। गोरखाको आरुघाटबाट माछाखोला जाँदै गरेको बा ५ ख ६५६६ नं मिनिट्रक शुक्रबार मध्यान्ह १२ बजेतिर बुढीगण्डकीमा खस्दा दुई जनाको मृत्यु भएको गोरखाका डीएसएपी प्रकाश दाहालले जानकारी दिए। मृत्यु हुनेमा चालक शिराचन नेपाल रहेका छन् भने अर्का एक जनाको मृतकको पहिचान हुन बाँकी रहेको प्रहरीले जनाएको छ। प्रहरी अनुसार मिनिट्रकमा ६ जना सवार थिए। घाइतेमध्ये आसमान गुरुङ गम्भीर घाइते भएकाले उपचारका लागि रिफर गरिएको छ। मिनिट्रक सडकबाट १०० मिटर तल खसेको छ।
"सिरहामा जनमत पार्टीको प्रदर्शन, राजमार्ग ठप्प","सिराहा : जनमत पार्टीले घोषणा गरेको अनिश्चितकालीन पूर्वपश्चिम राजमार्ग बन्दको प्रभाव सिरहामा पनि परेको छ। जनमतका कार्यकर्ताले बिहानैदेखि सिरहाको लहान क्षेत्रमा प्रदर्शन गरिरहेका छन्। प्रदर्शनका कारण राजमार्ग ठप्प भएको छ। लहानमा कार्यकर्ताले उखु बोकेर प्रदर्शन गरेका हुन्। प्रदर्शनकारीले लाठी बोकेर राजमार्ग अवरोध गरिरहेका छन्। महिला कार्यकर्ताहरू पनि आन्दोलनमा सहभागी छन्। उनीहरूले किसानको माग पूरा गर, प्रहरी दमन बन्द गर, किसानलाई मलखाद नदिने सरकार मुर्दावादजस्ता नारा लगाइरहेका छन्। किसानलाई सिंचाईको व्यवस्था वा बिजुली नि:शुल्क दिनुपर्ने, समयमा मलखाद उपलब्ध गराउनुपर्ने, किसानलाई पेन्सन दिनुपर्नेलगायतका ११ बुँदे माग राखेर जनमत पार्टीले मधेशकेन्द्रित आन्दोलन गरिरहेको छ।"
"माओवादीको महाधिवेशन लम्बियो, आज प्रचण्डले जवाफ दिने","काठमाडौं : नेकपा (माओवादी केन्द्र) को काठमाडौंको प्रज्ञा भवनमा जारी आठौं महाधिवेशन लम्बिएको छ। पुस १५ गते सम्पन्न हुने भनिएको महाधिवेशन समूहगत छलफल र त्यसको निष्कर्ष सुनाउन टोली नेतालाई दुई दिन लागेपछि महाधिवेशन लम्बिएको हो। पुष ११ गतेदेखि १३ गतेसम्म प्रथम राष्ट्रिय सम्मेलन भनेर प्रचार भएपनि एक दिन अगाडि मात्रै महाधिवेशनमा रुपान्तरण गरिएको थियो। प्रथम राष्ट्रिय सम्मेलनका लागि छनोट भएका प्रतिनिधि आठौं राष्ट्रिय महाधिवेशन प्रतिनिधिमा रुपान्तरण भएका हुन्। बन्दसत्रमा अध्यक्ष पुष्पकमल दाहाल प्रचण्डले २१ औं शताब्दीको समाजवादको नेपाली बाटो शीर्षकको वैचारिक तथा राजनीतिक दस्तावेज, पार्टी स्थायी कमिटी सदस्य देवप्रसाद गुरुङले पार्टीको विधान मस्यौदाको प्रस्तावमाथि छलफलका लागि २५ वटा समूह बनाइएको थियो। प्रतिवेदनमाथि छलफल गर्न बनेका २५ वटै समूहले बिहीबार निष्कर्ष पेस गरे। अध्यक्ष प्रचण्डको राजनीतिक प्रतिवेदनमाथि समूहगत निष्कर्ष पेस गर्ने क्रममा प्रतिनिधिहरुले समाजवादको स्पष्ट व्याख्या र क्रान्तिको स्पष्ट कार्यदिशा ल्याउन सुझाव दिएका छन्। उनीहरुले पार्टीमा बा प्रवृत्ति देखिएको, प्रचण्डभित्र आत्मकेन्द्रित व्यक्तिवादको समस्या रहेको टिप्पणीसमेत गरेका छन्। हामी सबै मुख्यतः कमरेड अध्यक्षमा आत्मकेन्द्रित व्यक्तिवादको समस्या देखिएको छ। तपाईंका प्रायः सबै सार्वजनिक अभिव्यक्तिमा हाम्रो वर्ग, हाम्रो पार्टी, हाम्रो आन्दोलन र हाम्रो केन्द्रीय समितिको निर्णय भन्ने कतै सुनिँदैन। सुनिन्छ त म, मेरो, मेलै, प्रचण्डले मात्र। प्रचण्डको प्रतिवेदनमा फरक मत राख्दै नेता लेखनाथ न्यौपानेले भनेका छन्,हामीले ओलीभित्रको बा प्रवृत्तिले कम्युनिस्ट आन्दोलनमा पारेको नकारात्मक प्रभावको खण्डन गर्दै गर्दा हामीभित्र पनि अर्को रुपको वा प्रवृत्ति देखिएको छ। तपाई आफैँ सशरीर उपस्थित भएको ठाँउमा तपाईका लस्करै तस्बिर राख्न कसले निर्देशन दिएको हो। महाधिवेशन प्रतिनिधिहरूले प्रत्यक्ष निर्वाचित कार्यकारी प्रमुख र पूर्ण समानुपातिक निर्वाचन प्रणालीको एजेन्डा अघि सार्नुपर्ने, अहिलेसम्मलाई एक कार्यकाल मानी एक व्यक्ति प्रधानमन्त्रीमा २ कार्यकाल, मन्त्री र सांसदमा ४ कार्यकालभन्दा बढी हुन नहुने, पार्टी कमिटीको प्रमुख पदमा २ कार्यकाल मात्र काम गर्नुपर्ने, समानुपातिक पदहरूमा एक कार्यकाल मात्र पठाउनुपर्ने सुझाव दिएका छन्। पार्टीभित्रै वर्ग जन्मिएको भन्दै महाधिवेशन प्रतिनिधिहरूले असन्तुष्टि र चिन्तासमेत व्यक्त गरेका छन्। वर्गीय शोषण, दमन अन्त्य गर्न राजनीतिमा आएका नेता तथा कार्यकर्ताहरू नै मिटर ब्याजी बनेको विषय पनि उठेको छ। गरिबलाई रुवाउन उनीहरूले सुदखोरलाई सघाउने गरेको पनि निष्कर्ष निकालिएको छ। प्रतिवेदनमाथि उठेका प्रश्न, सुझाव र जिज्ञासाको अध्यक्ष प्रचण्डले शुक्रबार दिउँसो १ बजे सुरु हुने बन्दसत्रमा जवाफ दिने र प्रतिवेदन पारित गर्ने कार्यसूची छ। त्यससँगै अनुशासन, लेखा र निर्वाचन आयोगको प्रतिवेदन पेस गर्ने कार्यक्रमसमेत रहेको छ। उक्त प्रक्रिया सकिएपछि मात्रै नेतृत्व चयन प्रक्रिया सुरु हुनेछ। नेतृत्व चयनका लागि सहमतिको प्रयास भइरहेको माओवादी केन्द्रले जनाएको छ।"
अधिवेशनकालागि एमाले उदयपुरको २० रुपैयाँ अभियान,"उदयपुर : नेकपा एमाले उदयपुरले २० रुपैयाँ अभियान सुरु गरेको छ । ८औँ जिल्ला अधिवेशनलाई लक्षित गरी एमालेले संगठित सदस्य, प्रतिनिधि र जनप्रतिनिधिलाई दायित्व तोकेर खर्च व्यवस्थापन गर्न लागेको हो । अधिवेशन तयारीका सन्दर्भमा शुक्रबार सदरमुकाम गाईघाटमा पत्रकार सम्मेलनको आयोजना गर्दै अध्यक्ष इश्वरमणि राउतले खर्च व्यवस्थापनका लागि प्रत्येक संगठित सदस्यबाट अनिवार्य २० रुपैँया जम्मा गर्ने गरी अभियान सञ्चालन गरेको बताए । अधिवेशन भन्नसाथ खर्च जोडिन्छ, उनले भने, सधै उही कार्यालय, उहीँ दातासँग माग्दा पार्टी प्रति नकारात्मक दृष्टिकोण जाने भएकाले यसपटक फरक शैली अपनाएका हौ । यसोगर्दा पार्टी कार्यकर्तालाई समेत अपनत्व महशुस हुनेछ र त्यहीँ ढंगले खर्चको व्यवस्थापन हुने उनले बताए । उदयपुर एमालेमा ८ हजार ४४५ जना संगठित सदस्य छन् । संगठित सदस्यबाट मात्र १ लाख ६८ हजार ९०० रुपैयाँ संकलन हुने अनुमान गरिएको छ । त्यसैगरी अधिवेशनमा जिल्लाभरबाट ७ सय प्रतिनिधि सहभागि हुँदैछन् । प्रत्येक प्रतिनिधिलाई १ हजार दायित्व तोकिएको छ । यसबाट ७ लाख रुपैँया जम्मा हुने अध्यक्ष राउतले बताए । यसका अलवा पार्टीबाट निर्वाचित भएका सबै जनप्रतिनिधिलाई एक महिनाको सुविधा उपलब्ध गराउने गरी जिल्ला कमिटीको निर्णय भएको उनले बताए । जिल्लामा तीन जना प्रदेश सांसद, जिल्ला समन्वय समिति प्रमुख र उपप्रमुख २ जना, नगरपालिकाका मेयर र उपमेयर २,२ गरी ४ जना, गाउँपालिका अध्यक्ष र उपाध्यक्ष २,३ गरी ५ जना रहेका छन् । त्यसैगरी ८ वटा स्थानीय तहमा ७५ वटा वडा रहेको उदयपुरमा १६९ जना एमालेका जनप्रतिनिधि रहेका छन् । त्यसमध्ये २६ जना वडाध्यक्ष रहेका छन् । सबैसँग एक महिनाको सुबिधा माग गरिएको अध्यक्ष राउतले बताए । सदरमुकाम गाईघाटमा पुस २३ देखि २५ गतेसम्म तीन दिन चल्ने अधिवेशनमा ८ देखि १० लाख रुपैँया खर्च हुने अनुमान गरिएको उनले बताए । अध्यक्ष राउतले मजबुत बन्दै गएको एमालेलाई कमजोर बनाउन यतिबेला सबै शक्तिहरु एक ढिक्का भएर प्रहार गरिरहेकाले त्यसविरुद्ध सशक्त भएर उभिन यो अधिवेशन सर्वसहमत नेतृत्व चयनको खोजीमा रहेको बताए । पत्रकार सम्मेलनमा बोल्दै पार्टीका पोलिटब्युरो सदस्य तथा जिल्ला इन्र्चाज मन्जुकुमारी चौधरीले भावनात्मकरुपमै एमाले एक ढिक्का छ भन्ने सन्देश दिने गरी अधिवेशन सम्पन्न हुने बताए । उनले अधिवेशन मूलत पार्टी शुद्धीकरण र सुदृढिकरण केन्द्रित रहने बताईन् । केन्द्रिय सदस्य तथा उदयपुर सहइन्र्चाज अम्बिका थापाले समायोजना प्रकृयाबाट आएका नेता कार्यकर्ताको बलियो उपस्थिति जनाउन त्यहीँ किसिमका विधी प्रकृया, कोटाको व्यवस्था गरेको बताईन् । अधिवेशन तयारीका लागि विभिन्न ५ वटा उपसमिति बनाईएको छ । अधिवेशनमा अध्यक्ष, उपाध्यक्ष, सचिब १।१ र दुई उपसचिब गरी १०५ जनाको जिल्ला कमिटी छनौट हुने जनाएको छ । लोगो सार्वजनिक नेकपा एमाले उदयपुरले आठौँ जिल्ला अधिवेशनलाई लक्षित गरी तयार गरेको लोगो सार्वजनिक गरेको छ । शुक्रबार आयोजित पत्रकार सम्मेलनमा जिल्लाको भौगोलिक अवस्था, प्राकृतिक सम्पदा र ऐतिहासिक धरोहरलाई समेटेर तयार पारेको लोगो सार्वजानिक गरेको हो । लोगोको सबैभन्दा माथि पार्टीको चुनाव चिन्ह सुर्य, त्यसमुनी हसिया हतौडा अंकित झण्डा रहेको छ । त्यसैगरी लोगो भित्र विशेषगरी ऐतिहासिक धार्मिक तथा पर्यटकिय क्षेत्र रौतापोखरी, देशकै सबैभन्दा ठूलो उदयपुर सिमेण्ट उद्योग, जिल्लाकै सबैभन्दा अग्लो ठाउँ चित्रेथान टावर, सबै जातजातीलाई समेटेर तयार पारेको कटारीको भूगोलपार्क, धार्मिक आस्था बोकेको त्रियुगा नदी, सेन वंशले राज्य गरेको चौदण्डिगढी दरबार, सप्तकोसीमा सञ्चालित जेटवोट, धार्मिक आश्थाको केन्द्र राधाकृष्ण मन्दिरका तस्विरहरु राखिएका छन् ।"
"राष्ट्रिय शक्तिबीच मेलमिलाप, सहमति र सहकार्य सदैव आवश्यक : प्रधानमन्त्री","काठमाडौं : नेपाली कांग्रेस सभापति शेरबहादुर देउवाले मेलमिलाप, सम्वाद, सहमति र सहकार्य सदैव आवश्यक रहेको औंल्याएका छन्। राष्ट्रिय एकता तथा मेलमिलाप दिवसको अवसरमा शुभकामना दिँदै प्रधानमन्त्रीसमेत रहेका देउवाले राष्ट्रियता र लोकतन्त्रप्रति समर्पित सबै राष्ट्रिय शक्ति बीच मेलमिलाप, सम्वाद, सहमति र सहकार्य सदैव आवश्यक रहेको बताएका हुन्। 'राष्ट्रियता र लोकतन्त्रप्रति समर्पित सबै राष्ट्रिय शक्ति बीच मेलमिलाप, सम्वाद, सहमति र सहकार्य सदैव आवश्यकता हुन्छ । नेपाली कांग्रेसको राष्ट्रिय एकता तथा मेलमिलापको नीति आज पनि त्यत्तिकै सान्दर्भिक र औचित्वपूर्ण छ,'देउवाले शुभकामना सन्देशमा भनेका छन्। यस्तै प्रधानमन्त्री देउवाले नेपालको लोकतान्त्रिक आन्दोलनमा वीपी कोइरालाले प्रतिपादन गरेको राष्ट्रिय एकता तथा मेलमिलाप नीतिको ठूलो महत्व रहेको धारणा व्यक्त गरेका छन्। शुभकामना सन्देशमा भनिएको छ,' यो दिनले हामी सबैलाई सधै देशभक्ति र लोकतन्त्रप्रति प्रतिवद्धताका लागि प्रेरणा दिइरहेको छ।यो दिवसले राजनीतिक दलहरुलाई राष्ट्रियता र लोकतन्त्रको संरक्षण र सम्बर्धनका लागि सहमति र सहकार्यका साथ अगाडि बढ्न प्रेरणा दिने मैले विश्वास लिएको छु।' प्रधानमन्त्री देउवाले वीपी कोइराला २०३३ साल पुष १६ गते तत्कालिन राजनीतिक व्यवस्थाले लगाएका ठूलाठूला मुद्दाको पनि परवाह नगरि ज्यानै जोखिममा पारेर राष्ट्रियताको संरक्षण र लोकतन्त्रको स्थापनाको उद्देश्यका साथ देशभित्र प्रवेश गरेको स्मरण गरेका छन्। नेपाली कांग्रेसका संस्थापक नेता वीपी कोइराला राष्ट्रिय एकता तथा मेलमिलापको नीति लिएर आजकै दिन स्वदेश फर्किएका थिए। सोही दिनको अवसरमा पौष १६ गते कांग्रेस र यसका भ्रातृ एवं शुभेच्छुक संस्थाले देशभर विभिन्न कार्यक्रम आयोजना गरी एकता तथा मेलमिलाप दिवस मनाउँदै आएका छन्। यस्तै प्रधानमन्त्री देउवा आज अपरान्ह ३ बजे राष्ट्रिय एकता तथा मेलमिलाप दिवशको अवसरमा सुन्दरीजलस्थित वीपी संग्राहलय जाँदैछन्।"
भारतमा ओमिक्रोनबाट थप एकजनाको मृत्यु,"उदयपुर : भारतमा कोरानाको नयाँ भेरियन्ट ओमिक्रोनबाट एकजना बिरामीको मृत्यु भएको छ। राजस्थानको उदयपुरमा एक ७५ वर्षका बिरामीको ओमिक्रोनबाट शुक्रबार मृत्यु भएको हो। मृतकले कोरोनाविरुद्धको दुवै खोप लगाएको जनाएको छ। यसअघि महाराष्ट्रमा ओमिक्रोनबाट एकजनाको मृत्यु भएको थियो। योसँगै भारतमा ओमिक्रोनाट मृत्यु हुनेको संख्या दुई पुगेको छ। स्वास्थ्यमा गम्भी समस्या देखिएपछि ती बिरामीलाई १५ डिसेम्बरमा अस्पताल भर्ना गरिएको थियो। जानकारी अनुसार उनको उदयपुरको महाराणा भूपाल अस्पतालमा उपचार भइरहेको थियो। सोही क्रममा कोरोना जाँच गराइएको थियो। कोरोना रिर्पोट पोजिटिभ आएपछि उनको जीन सिक्वीन्सिङ गरिएको थियो। रिपोर्टमा ओमिक्रोनको पुष्टि भएको हो। वृद्धमा ज्वरो, खोकीको लक्षण देखिएपछि गत डिसेम्बर १५ मा उनको कोरोना परीक्षण गरिएको थियो। जसमा रिपोर्ट पोजिटिभ आएको थियो। त्यसपछि फेरी २१ डिसेम्बरमा कोरोना परीक्षण गरिएको थियो। त्यसमा भने रिपोर्ट नेगेटिभ आएको थियो। तर जीन सिक्वीन्सिङ गराउँदा रिर्पोट पोजिटिभ देखिएको थियो।"
हिमपातपछि खुलेको सोलुखुम्बु (फोटो फिचर),सोलुखुम्बु : गत शनिबारदेखि बिहीबारसम्म निरन्तर परेको हिमपातका कारण सोलुखुम्बु सेताम्मे बनेको छ । जिल्लाको माथिल्लो क्षेत्रमा ३ फिटसम्म र सदरमुकामसहित पत्ताले क्षेत्रमा एकदेखि डेढ फिटसम्म हिउँ जमेको स्थानीयले बताएका छन् । करिब ५६ दिनको हिमपातपछि जिल्लामा आज (शुक्रबार) पहिलो पटक घाम लागेको छ । घाम लागेसँगै हिउँ टल्किएर वरिपरिका डाँडा पाखाहरु चाँदीझै टल्किएका छन् । हिमपातले केहि दिन घरभित्रै सिमित बनेका स्थानीयबासीहरु समेत घाम लागेपछि बाहिर निस्किएर रमाउन थालेका छन् । टलक्क टल्किएको हिउँले वरिपरिको वातावरण मनमोहक देखिएको छ। अधिकांश कच्ची सडकहरु हिलाम्मे भएकाले अवरुद्ध छन् । सडक हिलाम्मे बनेसँगै सवारी साधनहरु निर्वादरुपमा चल्न सकेका छैनन् । त्यसैगरी पत्ताले क्षेत्रको सडकमा बाक्लो हिउँ जम्दा जिल्ला भित्रिने तथा बाहिरिने सावरी रोकिएका छन् । हिमपातले गर्दा केहि दिनदेखि रोजगार घर तथा कोठामा सिमित बनेका मजदुरहरु आजबाट काममा निस्किएका छन्। कृषकहरु हिमपातपछि बाली सप्रिने भन्दै खुसी भएका छन् । उनीहरु वस्तुभाउलाई घाँसपात गर्न र बारीको काममा बिहानैदेखि व्यस्त छन् । हिउँ परेपछि बन्द भएका विद्यालय खुलेसँगै विद्यार्थीहरु पनि आजदेखि विद्यालय जान थालेका छन् ।
नेतृत्वको क्षमतामा निर्भर विकास,"देश समुन्नत र विश्वसामु अब्बल हुन त्यहाँको नेतृत्वकै क्षमता प्रमुख कुरा हो। हाम्रो देशमा शेरबहादुर देउवा, केपी शर्मा ओली र पुष्पकमल दाहाल प्रचण्डको नेतृत्व छ। तर, देश कतातिर छ ? एक पटक खोजेर हेर्नु पर्ने भएको छ। केही वर्ष अघिसम्म उद्योगको हिस्सा १२ प्रतिशत थियो। अहिले ५:६ प्रतिशतमा झरेको छ। बन्दाबन्दीका कारण अझ ओरालो लाग्ने क्रममा छ। कृषि प्रधान देशमा जीडीपीको एक चौथाइ मात्र यस क्षेत्रको योगदान भएको छ। यो हरेक वर्ष घट्दो छ। आर्थिक वर्ष ०६८। ०६९ सम्म जीडीपीको एक तिहाइ अर्थात् कृषिको योगदान ३२ दशमलव ७ प्रतिशत थियो। निरन्तर ओरालो लाग्ने क्रममा अहिलेको आर्थिक सर्भेक्षणअनुसार २५ दशमलव ८ प्रतिशतमा पुगेको छ, जुन हालसम्मकै न्यून हो। चार वर्ष अघिसम्म यसको वृद्धिदर ५ दशमलव ३ प्रतिशत र जीडीपीमा कृषिको योगदान २८ दशमलव ९ प्रतिशत थियो। विकसित देशमा अर्थतन्त्रका तीन आधार छन् जसमा उद्योग, कृषि र सेवा हुन्। सेवामा पनि धेरै विषयहरू छन् खासगरी पर्यटन, यातायात, बैंकिङ, स्वास्थ्य, मनोरञ्जन आदि। विकसित देशमा रोजगारीको आधार उद्योग नै हुन्छ। झन्डै एक चौथाइ जनशक्ति यसैमा संलग्न हुने गर्छन्। कृषिमा पनि संलग्न हुन्छन्, बाँकी अन्य सेवामा। विकासोन्मुख देशका लागि पनि कृषि, उद्योग र सेवा क्षेत्रमा एक तिहाइका दरले जनशक्ति परिचालन भई रोजगारी व्यवस्थापन हुनु राम्रै हुन्छ अझ बढी राम्रो त बढी रोजगारी उद्योग र सेवा क्षेत्रमै हो। सेवा क्षेत्रमा बढी सम्भावना पर्यटन हो हाम्रो, कृषि प्रधान देश भएकाले कृषि क्षेत्रमा अधिकांश जनशक्ति परिचालान पनि नराम्रो थिएन, कारण हाम्रो रोजीरोटीको क्षेत्र नै यही हो। उन्नत भनिएका देशमा अहिले पनि दुई तिहाइ जनसंख्या सेवा क्षेत्रमै संलग्न छन् । दक्षिण कोरियामा २५ प्रतिशत, कुवेतमा २४:४ प्रतिशत, रुसमा सेवा क्षेत्रमा ३२:३ प्रतिशत, चीनमा कृषि क्षेत्रमा २४:७ प्रतिशत, उद्योग क्षेत्रमा २८:२ प्रतिशत र सेवा क्षेत्रमा ४७:१ प्रतिशत जनसंख्याको रोजगारी व्यवस्थापन भएको देखिन्छ। चीनमा भोका नांगा मानिस बिरलै होलान्, त्यहाँ कम्युनिज्म छ, समाजवादको पाठ सिकाइन्छ, कडा अनुशासन र सुशासन छ। चीनमा माओत्सेतुङले कम्युनिस्ट क्रान्ति गरेयता सन् १९५० मा चीनको अर्थतन्त्र जापानको भन्दा ४९ प्रतिशतले ठूलो थियो। सन् १९७७ तिर देङ सियायो पिङले चीनमा खुल्ला बजार नीति ल्याए। त्यतिबेलासम्म यहाँको अर्थतन्त्र अकासियो। अहिले उत्पादन र निर्यातमा चीन विश्वमा एकछत्र रजाइँ गर्दैछ, विश्वकै केन्द्र बनेको छ चीन। सन् १९७८ मा बजार अर्थतन्त्र सुधारपछि चीनको वार्षिक आर्थिक वृद्धिदर १० प्रतिशत रहेको छ। हाल यसको आर्थिक वृद्धिदरमा केही कमी आए पनि विश्व अर्थतन्त्रमा ऊ अगाडि छ। नेपालका राजनीतिक दलका नेतृत्वहरू अब दामकामी छोडेर नाम कामीतिर लाग्ने कि ? सन् १९४९ देखि १९७८ सम्म चीन जनवादी गणराज्य तत्कालीन सोभियत संघको शैलीमा केन्द्र नियन्त्रित अर्थ व्यवस्थामा थियो। त्यतिबेलासम्म निजी व्यापार र पुँजी बजारलाई स्थान थिएन। औद्योगिक साम्यवादका लागि माओले दीर्घकालीन अर्थव्यवस्था स्थापना गरे। माओको निधनपछि देङ सियाओ पिङ र पछिका नेतृत्व व्यवस्थापनले सुधार गरे। एकदलीय शासनको अधीनमा बजारोन्मुख मिश्रित अर्थव्यवस्था र १९७८ पछि निजीकरण सुरु भयो, विदेशी लगानी पनि। उद्योगहरू स्थापना हुन थाले। राज्य नियन्त्रित प्रणाली हट्दै गयो। उसले चिनियाँ कम्युनिस्ट पार्टी स्थापना भएको जुलाई १ सन् १९२१ लाई स्मरण गर्दै आफ्नो सयवर्षे इतिहासको गौरब गर्दैछ, पार्टीका महासचिव सीको नेतृत्वमा चीन संसारकै उन्नत देश बन्न सफल छ। अरूलाई कुनै दु:ख नदिने नसताउने। विश्वव्यापी विकासको साझेदार बन्ने सहअस्तित्वमा विश्वास गर्दै आफ्नो र सकेसम्म अरूको भलो चाहँदै अगाडि बढेको देखिन्छ। विश्वमा औद्योगिक क्षेत्रमा उसले गरेको प्रगति उल्लेखनीय छ। कृषि कर्ममा भन्ने हो भने धान उत्पादनमा अब्बल छ ऊ। तीव्र जनसंख्या हँुदा पनि उसले सजिलै व्यवस्थापन गरेको छ। मलेसियामा उद्योग क्षेत्रमा १८:३ प्रतिशत जनसंख्या संलग्न छन्। देश समुन्नत हुन, विश्वसामु अब्बल हुन त्यहाँको नेतृत्वकै हात रहने कुरा मलेसियाले सिकाएको छ। विश्वका राजनेताको नाममा गनिने डा महाथिर बिन मोहम्मदले मलेसियालाई आजको मलेसिया बनाए। उनको २२ वर्षको कार्यकालमा मलेसियाले भारी प्रगति गर्यो। सन् १९२५ को डिसेम्बर २० मा मलेसियाको अलोर सेतारमा जन्मिएका बिन १९४५ देखि राजनीतिमा लागे। उनको राजनैतिक दल होमल्यान्ड फाइटर पार्टी हो। सन् १९८१ मा तत्कालीन प्रम तुन हुसेन ओनले स्वास्थ्यका कारण पदत्याग गरेपछि सन् २००६ सम्म देशको चौथो प्रम बनेका महाथिरले मलेसियालाई कायापलट नै गराए। १३ वटा प्रान्तमा विभाजित मलेसियामा पाँच प्रान्तहरूमा सुल्तानी राज थियो र ती एकअर्कामा झगडा गरिरहन्थे। मोहम्मदले त्यहाँको संविधान संशोधन गरिदिए, संसद् सदस्य हुन स्नातकको योग्यता चाहिने भयो। उनले देशमा भएको स्रोतसाधनको अधिक परिचालन गराए, जल, जमिन, जंगलको प्रयोग गरे, संसारका धनाढ्यहरूलाई यहाँ आकर्षित गराए, बहुराष्ट्रिय कम्पनीको ओइरो लाग्यो। आफ्नो उमेर ९५ वर्षसम्म शासनमा बसेका उनले देशको अर्थ व्यवस्थालाई माथि उठाए। नेपालको समेत भ्रमण गरेर उनले पारदर्शिता, सहकार्यको प्रेरणा दिए, निजी क्षेत्रसँग हातेमालो गर्न भने। सिंगापुरको इतिहास धेरै लामो छैन। सन् १९६५ मा यो मलेसियाबाट छुट्टिएको हो। वरिपरि समुद्र, प्राकृतिक स्रोत नभएको एउटा टापु हो यो। सबै भूगोल जोड्दा हाम्रो काठमाडौं उपत्यका जत्रो पनि छैन। जम्मा ५७० वर्ग किमि जमिन भएको सिंगापुरमा २० लाखको हाराहारीमा जनसंख्या होलान्। नेता ली क्वानले सिंगापुरलाई आजको सिंगापुर बनाएका हुन्। सन् १९२३ को सेप्टेम्बरमा जन्मिएका लीले बेलायतमा अध्ययन गरे। मलेसिया र इन्डोनेसियाका बीचमा रहेको सिंगापुरले अमेरिकाको न्युयोर्क र पूर्वको हङकङलाई बिर्साउँछ। छिमेकी हङकङ सहर र न्युयोर्कको म्यानहाटभन्दा कम छैन सिंगापुर। प्रतिव्यक्ति आय भन्ने हो भने जापानपछिको पहिलो छ यो देश। सन् १९५४ मा लीले कानुनमा आफ्नो अध्ययन सकेपछि सिंगापुरमा पिपुल्स एक्सन पार्टी भन्ने राजनैतिक संगठन खडा गरे। पार्टीको महसचिव भएर सन् १९९२ सम्म काम गरे १९५५ मै उनी सिंगापुर विधान सभामा चुनिए। १९५९ मा स्वशासित सिंगापुरका प्रम बने। सन् १९६३ को सेप्टेम्बरदेखि मलेसियाको एक प्रदेशको रूपमा रहँदा पनि उनी त्यहाँको प्रम नै रहे। सन् १९५९ को विधान सभामा जम्मा ५१ सिटमध्ये उनको पार्टीले ४३ सिट ल्याएको थियो। ३५ वर्षको युवा उमेरमै प्रम बनेका उनले सन् १९६७ मा समृद्धिका लागि आर्थिक विकास बोर्ड गठन गरे। कुचो लिएर आफैं सडक सफा गर्न निस्कने ली क्वान ३१ वर्षसम्म लगातार प्रम बनिरहे। एसियामा सिंगापुर आज धेरै नै समृद्ध भएको देखिन्छ। १९६० को दशकसम्म विश्वको सबैभन्दा गरिबमा गनिने मुलुक सिंगापुरको कायापलट भएको छ अहिले। सिंगापुरको अन्तर्राष्ट्रिय चाँगी विमानस्थल र त्यहाँका गगनचुम्बी महलहरूले विश्वकै मन खिचेको छ। विश्वकै लगानी आकर्षित मुलुक हो यो। समुद्रपारि रहेको मलेसियाबाट पाइपबाट पानी आपूर्ति भएको छ। बाटाघाटाका धाराहरूबाट पानी पिउन मिल्छ। त्यहाँको सुशासन, भ्रष्टाचारमुक्त प्रशासन, प्रविधिमा आधारित पारदर्शी प्रणाली, जलीय यातायातको विकास, सार्वजनिक परिवहनको कुशल व्यवस्थापन, प्रदूषणरहित वातावरण, सडकमै उभिरहौं जस्तो लाग्ने, पर्यटकीय क्षेत्रहरू अत्यन्त मनमोहक धेरै छन् सिंगापुरमा। वैज्ञानिक र व्यावहारिक शिक्षा प्रणाली छ, अनिवार्य शिक्षा, हरेक तहका जनतामा शिक्षाको पहुँच पुर्याएर प्रधानमन्त्री ली क्वानले साँच्चै सिंगापुरलाई सिंगारे। लगानी आकर्षण केन्द्र सिंगापुरमा धुलो, धुवाँ, फोहोर कतै भेटिन्न। चीन र अमेरिकासँग सिंगापुरले आर्थिक कूटनीति राम्रो गरेको छ। हाम्रा देशका राजनीतिक दलका नेतृत्वहरू अब दामकामी छोडेर नाम कामीतिर लागौं कि ?"
विवाहकै राती दुलही ५ महिनाको गर्भवती थाहा पाएपछि दुलाहले दिए उजुरी,"मेरठ : भारतको उत्तर प्रदेशको मेरठमा एक दुलाहले विवाह गरेकै दिन आफ्नी नवदुलही पाँच महिनाको गर्भवती रहेको थाहा पाएपछि उजुरी दिएका छन्। विवाहको पहिलो राती श्रीमती ५ महिनाको गर्भवती भएको थाहा पाएपछि ससुराली पक्षले आफूलाई फसाएको भन्दै कारबाहीको माग गर्दै प्रहरीकहाँ उजुरी दिएका हुन्। आफ्नी श्रीमतीको गर्भावस्थाको बारेमा ससुरालीमा जानकारी गराउँदा ससुराले उल्टो झुटो मुद्दामा फसाउने धम्की दिएको ती युवकले बताएका छन्। यतिमात्र नभइ ससुराली पक्षले युवकसँग १० लाख रुपैयाँ समेत माग गरेका छन्। आफूमाथि अन्याय भएको भन्दै ती युवकले कारबाहीको माग गर्दै लिखित उजुरी दिएका हुन्। विवाहको रात श्रीमानलाई शंका लागेपछि उनले आफ्नी आमालाई यो कुरा बताएका थिए। त्यसपछि श्रीमती (नवविवाहित) लाई अस्पताल लगिएको थियो। त्यहाँ अल्ट्रासाउण्ड रिपोर्ट हेरेपछि उनको पेटमा ५ महिनाको गर्भ रहेको पत्ता लागेको हो। उनको पेटमा जुम्ल्याहा बच्चा हुर्किरहेको बताइएको छ। तर, ती दुलहीको माइती पक्षले यो कुरा मानिरहेका छैनन्। बरु उल्टै दुलाहलाई फसाउने धम्की दिइरहेका छन्। हाल प्रहरीले यस विषयमा अनुसन्धान गरिरहेको आजतकमा समाचार छ।"
"चेन्नाईका १४३ स्थानमा भीषण बाढी, ३ जनाको मृत्यु","तामिलनाडु : भारतको पुर्वी राज्य तामिलनाडुको राजधानी चेन्नाई शहरका विभिन्न १४३ स्थानमा भीषण बाढी आएको छ । बिहीबार साँझ परेको उच्च वर्षापछि शहरका १४३ स्थानमा भीषण बाढी आएको हो । पछिल्लो २४ घण्टामा सो क्षेत्रमा २० सेन्टिमिटरभन्दा बढी वर्षा भएको बताइएको छ । भारी वर्षासँगै परेको चट्याङ र बाढिमा परि सो क्षेत्रमा हालसम्म ३ जनाले ज्यान गुमाइसकेको भारतीय मिडियामा उल्लेख छ । उच्च वर्षा शनिबारसम्म रहने हुँदा तामिलनाडुको चेन्नाई, कान्चीपुरम, थिरुभल्लुर र चेन्गालेपट्टु जिल्लालाई खतराको सूचीमा राखिएको त्यहाँको मौसम विभागले जनाएको छ । जसको कारण राज्य सरकारले सो क्षेत्रका सरकारी तथा नीजि कार्यालय, विद्यालय र कलेज शुक्रबार बन्दको घोषणा गरेको छ । टाइम्स अफ इन्डियाकाअनुसार बिहीबार साँझको वर्षापछि चेन्नाईको माउन्ट सडकमा हालसम्मकै ठूलो ट्राफिक जाम परेको थियो । मौसम विभागले पूर्व सूचना जारी नगर्दा धेरै क्षति भएको बताइएको छ।"
बीपीको मेलमिलाप नीतिकै जगमा राजनीतिक परिवर्तन भयो : प्रधानमन्त्री,"काठमाडौं : नेपाली कांग्रेस सभापति शेरबहादुर देउवाले राष्ट्रिय एकता तथा मेलमिलाप नीतिकै जगमा अहिलेको राजनीतिक परिवर्तन सम्भव भएको बताएका छन् । ४६ औं राष्ट्रिय एकता तथा मेलमिलाप दिवसका अवसरमा शुक्रबार सामाजिक सञ्जालमार्फत प्रधानमन्त्री समेत रहेका देउवाले बीपी कोइरालाको उक्त नीतिको जगमा वर्तमान परिवर्तन सम्भव भएको बताएका हुन्। वीपी कोइराला, गणेशमान सिंहलगायतका नेताहरुले राष्ट्रिय एकता तथा मेलमिलापको नीति लिइ निर्वासित जीवन त्याग गरी स्वदेश फर्किएको स्मरण गर्दै प्रधानमन्त्री देउवाले उनीहरुको त्याग, संघर्ष र योगदानप्रति उच्च सम्मान प्रकट गरेका छन् । '२०३३ पुस १६गते आजकै दिन वीपी कोइराला, गणेशमान सिंहलगायतका हाम्रा श्रदय नेताहरुले राष्ट्रिय एकता तथा मेलमिलापको नीति लिइ निर्वासित जीवन त्याग गरी स्वदेश फर्किनु भएको थियो। उहाँहरुको राष्ट्रिय एकता तथा मेलमिलापको नीतिकै जगमा लोकतन्त्र बहाली हुदै राजनीतिक परिवर्तनन सम्भव भएको हो,'देउवाले लेखेका छन्। प्रथम जननिर्वाचित प्रधानमन्त्री वीपी कोइराला आफूमाथि आठवटा मृत्युदण्डका मुद्दा अदालतमा चलिरहेका बेला राष्ट्रियताका लागि जीवन अर्पण गर्न तयार भएर राष्ट्रिय एकता तथा मेलमिलापको नीति लिइ आजकै दिन स्वदेश फर्किएको सम्झनामा मेलमिलाप दिवस मनाउन थालेको हो। दिवसका अवसरमा आज कांग्रेस र यसका भ्रातृ एवं शुभेच्छुक संस्थाले देशभर विभिन्न कार्यक्रम आयोजना गरी एकता तथा मेलमिलाप दिवस मनाउँदैछन् । विसं २०३३ पुस १६ गते नेपाली कांग्रेसका संस्थापक नेतासमेत रहेका कोइरालाको नेतृत्वमा सर्वोच्च नेता गणेशमान सिंह, नेत्री शैलजा आचार्य, नेता खुमबहादुर खड्का, रामबाबु प्रसाईँ, नीलाम्बर पन्थीलगायत नेता कार्यकर्ता राष्ट्रिय एकता तथा मेलमिलापको नीति लिइ करिब आठ वर्ष लामो निर्वासित जीवन त्याग गरी स्वदेश फर्किएका थिए।"
सरकारी स्कुलको दुर्दशा : बादल मडारिदा विद्यालय जाँदैनन् बालबालिका,"दैलेख : झट्ट हेर्दा सुन्दर गाउँ । भौगोलिक रूपमा अत्यन्तै मिलेको बस्ती । त्यो गाउँ हो, चामुण्डाबिन्द्रासैनी नगरपालिका५ स्थित बस्तेकोट । गाउँको बीचमा छ, सामुदायिक विद्यालय ।२०३८ मा स्थापित जनता माविको अवस्था भने दयनीय छ । विद्यालयका भौतिक संरचना अहिले भग्नावशेष बनेका छन् । यहाँका विद्यार्थीहरु त्रास बोकेर पढ्न बाध्य छन् । विद्यार्थीहरु विद्यालय जानुअघि एकपटक आकाशतिर हेर्छन् । आकाशमा बादल मडारिएको छ भने विद्यालय जाँदैनन् । यो नै यो विद्यालयका विद्यार्थीको दिनचर्या हो । २०७७ साउनमा अविरल वर्षाले पुरानो संरचना अर्थात्, पत्थरले छाएको छानो भत्कियो । उक्त छानो अहिलेसम्म मर्मतमा कसैले चाँसो दिएको छैन् । २०७८ भदौमा हावाहुरीले दोस्रो भवनको टिनको छानो उडाएपछि विद्यार्थीहरु झनै समस्यामा परेका छन् । विद्यालयको चौरमा रहेको बरको छहारी र खुल्ला चौर विद्यार्थीको लागि अक्षर चिन्ने थलो बनेको छ । विद्यालय आउँदा कतिखेर के हुन्छ भन्ने चिन्ता लाग्ने गरेको विद्यार्थी सन्तोष रेग्मीले बताए । कक्षा कोठामा बस्नुपर्यो भने कतिखेर भवन भत्किएर पुरिने हो की भन्ने डर लाग्छ, पढाइभन्दा पुरिने चिन्ताले पिरोल्छ,' रेग्मीले भने, स्कुल राम्रो भइदिएको भए हुन्थ्यो, भयरहित वातावरणमा पढ्न पाउने सपना छ, तर हामीले भनेर केहि हुँदैन्, चौरमै बसेर पढ्न बाध्य छौं। झण्डै २ सय ५० भन्दा बढी विद्यार्थी रहेको विद्यालयमा आधारभूत तह ५ कक्षासम्म पढाइ हुन्छ । विद्यालयको पाँचवटा कक्षा कोठामध्ये तीनवटा कोठा भत्किएका छन् । अहिले विद्यालयको आँगन नै विद्यार्थीका लागि कक्षा कोठा बनेको छ। विद्यालयको यो अवस्थाले बालवालिकाकासँगै अविभावक पनि उत्तिकै चिन्तित छन् । 'स्कुल गएका बालबच्चाको बारेमा नराम्रो खबर आउने होकी भन्ने चिन्ताले पिरोल्छ,' अभिभावक जर्मा विकले भनिन् । बालबच्चाहरु घर फर्किएपछि मात्र ढुक्क हुने गरेको उनले बताइन् । विद्यालयका पूर्वविद्यार्थी समेत रहेका प्रधानाध्यापक जनक कार्कीले पठन पाठनमा समस्या भइरहेको बताउँछन् । विद्यालयमा भौतिक तथा शैक्षिक गुणस्तर सुधारमा कसैले पनि प्रभावकारी चासो नदिएको उनले बताए । भवनहरु भत्किएका छन्, हावाहुरी चल्यो वा पानी पर्न थाल्यो भने विद्यालय बन्द गर्नुपर्छ, विद्यालयको यो अवस्थामा कुनै निकायबाट सहयोग पाएका छै्रनौँ,' कार्कीले भने । स्कुलको भौतिक संरचना जिर्ण भएकै कारण विद्युत जडान गर्न नसकिएको प्रधानाध्यापक कार्कीले बताए । उनका अनुसार बत्ती नभएकै कारण प्रोजेक्टर, कम्प्युटरलगायतका विद्युतीय उपकरणहरु प्रयोगबिहीन बनेको छन् । भौतिक पूर्वाधार र सुविधाबाट हिसावले विद्यालयको अवस्था नाजुक रहेपनि विद्यालय व्यवस्थापन समितिको अध्यक्ष बन्नमा हानथाप हुने गरेको छ । चामुण्डा बिन्द्रासैनी नगरपालिका५ का वडाध्यक्ष नारायणप्रसाद रेग्मीले विद्यालयमा राजनीति हावी भएको स्वीकार गरेका छन् । विद्यालयका पूर्वविद्यार्थी समेत रहेको वडाधयक्ष रेग्मी भन्छन्, नगरपालिकाका मेयरले आफ्नो पार्टीको व्यक्तिलाई अध्यक्ष बनाउन दबाब दिनुहुन्छ, मेयरले आफ्नो पार्टीको व्यक्तिलाई अध्यक्ष नबनाए विद्यालयमा बजेट हाल्न नसकिने भन्नुभयो, मैले विद्यालयको भौतिक र शैक्षिक अवस्था सुधारका लागि नगरपालिकामा लिखित निवेदन दिएको छु । उक्त विद्यालयलाई पहिलो प्राथमिकतामा राखेर बजेट विनियोजन गरेको वडाध्यक्ष रेग्मी दाबी गर्छन् । यता चामुण्डाविन्द्रासैनी नगरपालिका६ कोहलपुरस्थित जनजागृति आधारभूत विद्यालयको अवस्था पनि जनता आधारभूत विद्यालय भन्दा कम छैन् । विद्यालयको निर्माणाधिन भवन अलपत्र छ । पुरानो भवनहरु खण्डहर र भग्नावशेष अवस्थामा पुगेका छन् । विद्यालयमा पानीको अभाव छैन्, तर विद्यार्थीको शरीरमा न सफा कपडा हुन्छ, न त विद्यालय पोशाक छ । भएका कक्षा कोठाहरु धुलाम्ये छन् । विद्यालयको मैदानमा पनि व्यवस्थित छैन। यसै नगरपालिका भित्रपर्ने शान्ति आधारभूत विद्यालयको अवस्था खण्डहर छ । विद्यालय क्षेत्र बालबालिका लागि असुरक्षित बनेको छ । यी तीनवटा विद्यालयमात्र होइन, यो नगरपालिकाका अधिकांश विद्यालयको अवस्था दयनीय छ । यहाँका बालबालिकाले गुणस्तरीय शिक्षा पाउनबाट बञ्चित छन् । नगरपालिकाको पाश्र्वचित्रमा नगरक्षेत्रभित्र आधारभूत तहका ३९ र मावी तहका १३ विद्यालय छन् । २२ वटा सामुदायिक बाल विकास केन्द्र रहेको नगरमा एकवटा क्याम्पस र एकवटा प्राविधिक शिक्षालय रहेको पाश्र्वचित्रमा उल्लेख छ । नगरपालिका भित्रका अधिकांश विद्यालयमा भौतिक पूर्वाधार, शिक्षकलाई प्रयाप्त तालिम अभाव रहेको स्थानीय बताउँछन् । विद्यालय बालमैत्री, अपांगमैत्री, किशोरीमैत्री र सुरक्षित छैनन्।"
स्पेनमा अण्डा र पिठो हानाहान गर्ने २ सय वर्ष पुरानो पर्व (फोटो फिचर),आइवि : स्पेनको आइवि शहरका बासिन्दाले करिब २ सय वर्ष पुरानो परम्परागत पर्व मनाएका छन्। अण्डा र पिठो हानाहान गरेर उनीहरुले सो पर्व मनाएका हुन्। एल्स एन्फेरिनाट्स नाम दिइएको सो पर्व विब्लिकल नरसंहारको सम्झनामा हरेक वर्ष डिसेम्बर २८ मा मनाउने गरिन्छ। सो पर्वमा नक्कली लडाई आयोजना गर्ने गरिन्छ। सो लडाईमा सहभागी मानिसहरुले एकअर्कालाई अण्डा र पिठोलगायत अन्य खानेकुराले हानाहान गर्ने गर्छन्। सो पर्वमा सहभागीहरुले पटाका पड्काएर रमाउने पनि गर्छन्। सो पर्वमा अधिकांश विवाहित पुरुषहरु उपस्थित हुने गर्छन्। विवाहित पुरुषहरुको समुहलाई एल्स एन्फेरिनाट्स भनेर चिनिन्छ।  दी एट्लान्टिकबाट
मेलमिलाप दिवसको अवसरमा देउवा सुन्दरीजल जाने,"काठमाडौं : प्रधानमन्त्री शेरबहादुर देउवा सुन्दरीजल जाने भएका छन्। राष्ट्रिय एकता तथा मेलमिलाप दिवसको अवसरमा शुक्रबार दिउँसो ३ बजे सुन्दरीजलस्थित बीपी संग्रहालयमा जाने कार्यक्रम तय भएको छ। प्रथम जननिर्वाचित प्रधानमन्त्री वीपी कोइराला आफूमाथि आठवटा मृत्युदण्डका मुद्दा अदालतमा चलिरहेका बेला राष्ट्रियताका लागि जीवन अर्पण गर्न तयार भएर राष्ट्रिय एकता तथा मेलमिलापको नीति लिइ आजकै दिन स्वदेश फर्किएको सम्झनामा मेलमिलाप दिवस मनाउन थालेको हो। दिवसका अवसरमा आज कांग्रेस र यसका भ्रातृ एवं शुभेच्छुक संस्थाले देशभर विभिन्न कार्यक्रम आयोजना गरी एकता तथा मेलमिलाप दिवस मनाउँदैछन्। सभापति देउवाले शुभकामना सन्देश दिँदै मेलमिलाप, सम्वाद, सहमति र सहकार्य सदैव आवश्यक रहेको औंल्याएका छन्। उनले राष्ट्रियता र लोकतन्त्रप्रति समर्पित सबै राष्ट्रिय शक्ति बीच मेलमिलाप, सम्वाद, सहमति र सहकार्य सदैव आवश्यक रहेको दाबी गरे। प्रधानमन्त्री देउवाले नेपालको लोकतान्त्रिक आन्दोलनमा वीपी कोइरालाले प्रतिपादन गरेको राष्ट्रिय एकता तथा मेलमिलाप नीतिको ठूलो महत्व रहेको धारणा व्यक्त गरेका छन्।"
भारतमा ओमिक्रोन संक्रमितको संख्या १२ सय नाघ्यो,नयाँ दिल्ली : पछिल्लो समय भारतमा कोरोना भाइरसको नयाँ भेरियन्ट ओमिक्रोनबाट संक्रमित हुनेको संख्या १२ सय ७० पुगेको छ। सबैभन्दा बढी महाराष्ट्रमा ४५० जनामा सो भेरियन्ट देखिएको हो। त्यसपछि भारतको राजधानी नयाँ दिल्लीमा ३२० जनामा ओमिक्रोन पुष्टि भएको छ। हालसम्म २३ राष्ट्रमा ओमिक्रोन फैलिइसकेको छ। बिहारमा पनि ओमिक्रोनको संक्रमण देखिएको छ। पटनाबाट आएका एक २६ वर्षीय युवकमा ओमिक्रोन भेरियन्ट देखिएको हो। ती युवक हाल दिल्लीबाट आएका हुन्। संक्रमित युवक पटनाको किदवइपुरीमा बस्छन्। प्राप्त जानकारी अनुसार ती युवा दिल्लीमा आफन्त भेट्न गएका थिए। दिल्लीबाट फर्केपछि उनको कोरोना जाँच गराएको थियो। रिपोर्ट पोजेटिभ आएपछि ओमिक्रोन जचाउँदा उनमा संक्रमण पुष्टि भएको हो। भारतमा पहिलोपटक डिसेम्बर २ मा ओमिक्रोन संक्रमण देखिएको थियो। पछिल्लो समय भारतमा कोरोना र ओमिक्रोनको संक्रमण तीव्ररुपमा फैलिएपछि विभिन्न सहरमा रात्रिकालीन कर्फ्यू लगाएको छ।
सागको बिउले बजार पाएन,"बेनी : म्याग्दीका कृषकले उत्पादन गरेको राँयो सागको बिउले बजार र उचित मूल्य पाउन सकेको छैनन् । कृषकले मूल्यमा गिरावट आएपछि बिउ उत्पादनका लागि रायो सागको खेती घटाउन थालेका छन् । अन्नपूर्ण गाउँपालिका५ फलाते, वडा नम्बर ६ को चित्रे, खिबाङ, कुटुका र महभिरमा बिउ उत्पादनका लागि चौडा पाते मार्फा जातको रायो साग खेती भएको छ । प्रतिकिलो ७५० रुपैयाँमा बेच्दै आएको बिउको मूल्य घटेर प्रतिकिलो रु ७०० मा झरेको फलाते मार्फा रायो कृषक समूहका सदस्य राजेन्द्र श्रीपालीले बताए । माग र मूल्य घटेपछि बिउ उत्पादनका लागि साग खेति घटाएका छौ, उनले भने वार्षिक तीन हजार पाँच सय किलोग्राम बिउ निकासी हुने फलातेबाट गत वर्ष एक हजार सात सय किलोग्राम निकासी भयो । पोखरा र चितवनका ब्यापारीले कोरोनाको कारण देखाएर खरिद गर्न छाडेपछि काठमाडौंमा पठाउन थालेपनि उत्पादन भएको सबै बिउ नबिकेपछि कृषक चिन्तित भएका हुन् । काठमाडौमा पठाएको ६ हजार किलोग्राम बिउ मध्य तीन हजार किलोग्राम मार्फत बिक्री भएको कृषक गमबहादुर पुर्जाले बताए । बिउ बेचेर घरखर्च चलाउँदै आएका ३६ घरधुरी कृषकको आयस्रोत घट्दा जिवीकोपार्जनमा समस्या भएको छ, उनले भने कतिपयले खेतीयोग्य जमिन बाँझै छोडेका छन् । लुम्ले कृषि अनुसन्धान केन्द्रको सहयोगमा ३० वर्षअघि रायो साग खेती सुरु गरेका थिए । कृषक भुवन पुर्जाले सिँचाइ अभाव र रोगकिराको पनि सामना गर्नुपरेको बताए । लाही किरा र पुतलीले दुःख दिने गरेको छ, उनले भने नजिकैको खोल्साको पानी बगेर खेर गइरहेपनि पूर्वाधार नहुँदा सिँचाइको समस्या भएको छ । भदौमा बिउ, असोजमा बेर्ना रोपेपछि असारमा बिउ उत्पादन गर्न सकिन्छ । बिउ उत्पादन गर्ने सागको पात टिप्न मिल्दैन । ठूला र चौडा पात हुने मार्फा रायो साग मुस्ताङको मार्फा शितोष्ण बागबानी विकास केन्द्रले विकास गरेको हो । तत्कालीन जिल्ला कृषि विकास कार्यालयले अनुकूल हावापानी, वातावरण र भूगोल भएकाले खिवाङ र फलाते क्षेत्रलाई सागको बिउ उत्पादन केन्द्र बनाउन सिफारिस गरेको थियो । मंगला गाउँपालिकाको धापुङ र बेनी नगरपालिका १० वाखेतमा पनि मार्फा रायो सागको बिउ उत्पादन गर्न परीक्षण गरिएको थियो । धापुङ र पात्लेखेतमा परीक्षण सफल भएको थिएन् । दुई हजार मिटर उचाइको भूगोल मार्फा रायो सागको बिउ उत्पादनका लागि अनुकूल रहेको कृषि ज्ञान केन्द्र म्याग्दीका प्रमुख किरन सिग्देलले बताए । फलाते, कुटुका र महभिरको रायो सागको बिउ प्रमाणितगरि बजारीकरण, रोगकिराको नियन्त्रण, गुणस्तर सुधार र सिँचाइ सुबिधाका लागि यस वर्ष बिजबृद्धी कार्यक्रम मार्फत सघाउछौ, उनले भने तालिम, मूल बीउ र बजार व्यवस्थापनमा सहयोग गर्नुपर्ने देखिएको छ । कोदो, आलु, मकैको विकल्पमा सागखेती गरेका छन् । बिउ उत्पादन गरेर ताजा तरकारी र खाद्यबालीको तुलनामा आर्थिक हिसाबले बढी फाइदा लिन सकिने भएपनि पछिल्लो दुई वर्षयता बजार र मूल्यको समस्या देखिएको फलातेका खमबहादुर पूर्जाले बताए । दुई वर्षअघि फलातेमा अन्नपूर्ण गाउँपालिका र कृषकहरुको १४ लाख ५० हजार रुपैयाँ खर्चमा निर्माण भएको बिउ संकलन र भण्डारण केन्द्रको भवन प्रयोगमा आउँन सकेको छैन् । घरघरमै गएर बिउ संकलन र ब्यक्तिका घरमा भण्डारण गर्नुपर्ने समस्या हटाउँन गाउँपालिकाको आठ लाख ८१ हजार ५४६ रुपैयाँ सहयोग र उपभोक्ताको पाँच लाख रुपैयाँ बराबरको श्रमदानमा भवन बनाएका थिए । गाउँपालिकाका अध्यक्ष डमबहादुर पुनले जनप्रतिनिधिको हैसियतमा पाउने सुविधाबापतको रकम संकलन गरेर बनाएको कोषबाट पचाँस हजार रुपैयाँ सहयोग गरेका थिए । बिउ, तरकारी र आलु संकलन तथा भण्डारणका अतिरिक्त सिपमूलक तालिम, बैठक, भेला सञ्चालनमा पनि यो भवनलाई प्रयोग गर्न कृषकले बेवास्ता गरेका हुन् ।"
एमसीसी देश र जनताका लागि हो : गृहमन्त्री खाँण,"काठमाडौं : गृहमन्त्री बालकृष्ण खाँणले अमेरिकी मिलेनिअम च्यालेन्ज कर्पोरेशन (एमसीसी) सबै राजनीतिक दलबीचको सहमतिमै अगाडि बढाइने उल्लेख गरे। पोखरामा आयोजित पत्रकार भेटघाटमा नेपाल सरकारले नै जलविद्युत् परियोजना र सडक पूर्वाधारका लागि एमसीसी प्रस्ताव गरेको बताउँदै उनले सो अनुदान सहयोगको सदुपयोग गर्न सक्नुपर्ने उल्लेख गरे। उनले भने , 'एमसिसी देश र जनताका लागि हो, राष्ट्रिय सहमतिको प्रयत्न गर्दै सबैले मिलेर यसलाई अघि बढाउँछौँ। सहमतिका आधारमा नेपालमा धेरै कुरा भएका छन्। यसमा पनि सहमति हुन्छ।' उनले अहिलेको नेपालको राज्य प्रणाली स्वतन्त्र पत्रकारिताका पक्षमा रहेको बताए। गृहमन्त्री खाँणले लोकतात्रिक मूल्य पद्धति र स्वतन्त्र पत्रकारिताको अन्योन्याश्रित सम्बन्ध रहेको भन्दै पत्रकारिता र लोकतन्त्र एक सिक्काका दुई पाटा रहेको स्पष्ट पारे। उनले भने, 'प्रदेशसभा र राष्ट्रियसभालाई स्वतन्त्र पत्रकारिताका पक्षमा कानून निर्माण गर्न नेपाल सरकारकोतर्फबाट आग्रह गर्न चाहन्छु। नयाँ बन्ने वा संशोधित हुने कानुन स्वतन्त्र पत्रकारिताका पक्षमा हुनुपर्दछ।' गृहमन्त्री खाँणले संविधानसभाबाट बनेको बर्तमान संविधानलाई सबै राजनीतिक दल मिलेर सफल बनाउँदै अगाडि बढाउनुपर्नेमा जोड दिए। राष्ट्रिय राजनीतिको मूलधारमा नआएका राजनीतिक पार्टीसँग पनि सरकारले संवादका माध्यमबाट मुलुकमा शान्तिसुरक्षा र अमनचयन स्थापना गर्ने तथा संविधानलाई सबैले अपनत्व गर्नसक्ने बनाउने प्रतिबद्धता उनले व्यक्त गरे। स्थानीय, प्रदेश र सङ्घीय निर्वाचन समयमै सम्पन्न हुने उनको भनाइ थियो। रासस"
"भारतमा एकैदिन १६ हजार बढीमा कोरोना संक्रमण, २२० जनाको मृत्यु",नयाँ दिल्ली : भारतमा पछिल्लो २४ घन्टामा कोरोना भाइरस (कोभिड१९) का १६ हजार ७४६ जना नयाँ संक्रमित थपिएका छन्। सोही अवधिमा कोरोनाबाट थप २२० जनाले ज्यान गुमाएका छन्। समाचारमा बताइएअनुसार पछिल्लो २४ घन्टामा ७ हजार ५८५ जना डिस्चार्ज भएका छन्। यसअघि डिसेम्बर ३० मा १३ हजार २५४ जनामा संक्रमण पुष्टि भएको थियो। त्यस्तै डिसेम्बर २९ मा ९ हजार १९५ जनामा संक्रमण भेटिएको थियो। भारतमा हालसम्म कोरोना संक्रमितको संख्या ३ करोड ४८ लाख ३८ हजार ८०४ पुगेको छ। हाल कोरोनाका सक्रिय संक्रमितको संख्या ९१ हजार ३६१ छ। यस्तै हालसम्म ३ करोड ४२ लाख ६६ हजार ३६३ जना कोरोना जितेर घर फर्किएका छन्। कोरोनाबाट ४ लाख ८१ हजार ८०जनाले ज्यान गुमाइसकेका छन्। हालसम्म १ अर्ब ४४ करोड ५४ लाख १६ हजार ७१४ जनाले कोरोनाविरुद्धको खोप लगाएका छन्। यस्तै पछिल्लो समय भारतमा कोरोना भाइरसको नयाँ भेरियन्ट ओमिक्रोनबाट संक्रमित हुनेको संख्या १२ सय ७० पुगेको छ। महाराष्ट्रमा ४५० र दिल्लीमा ३२० जनामा ओमिक्रोन पुष्टि भएको छ। हालसम्म २३ राष्ट्रमा ओमिक्रोन फैलिइसकेको छ।
सन् २०२१ लाई फर्केर हेर्दा,"शुक्रबार सन् २०२१ को अन्तिम दिन। गत वर्षझैं यस वर्ष पनि विश्व कोभिड महामारीको चपेटामा पर्यो। डेल्टा र ओमिक्रोनजस्ता नयाँ भेरियन्ट देखा परे। विश्वका धेरै देशले थलिएको अर्थतन्त्रलाई उकास्न आर्थिक गतिविधिलाई बढाए। खोपको द्रुत विकास भयो। विस्तारै कोभिडप्रतिको त्रास जनमानसबाट हट्दै गए पनि ओमिक्रोनको आगमनले संक्रमितको संख्या ह्वात्तै बढायो। विस्तारै पुरानो लयमा फर्कन थालेका विद्यालय, खेलकुद, मनोरञ्जन, व्यापार व्यवसायलगायतका क्षेत्र पुनः थलिनुपर्ने हो कि भन्नेमा सशंकित छन्। विश्वभरका शीर्ष नेताहरू ग्लासकोमा भेला भएर जलवायु परिवर्तनलाई रोक्ने प्रयासमा ऐक्यबद्धता जनाए। सन् २०२० अहिलेसम्मकै खराब वर्षका रूपमा रहे पनि सन् २०२१ त्यति निराशावादी र अशान्तिपूर्ण रहेन। अन्नपूर्णकर्मी रामकला खड्काले तयार पारेको सन् २०२१ का शीर्ष १० विश्व घटना। जलवायु परिवर्तनमा छलफल राष्ट्रसंघका महासचिव एन्टोनियो गुटेर्रेसले गत अगस्टमा संयुक्त राष्ट्रसंघको एक प्रतिवेदन जारी गरे। प्रतिवेदनमा ताप सोस्ने ग्यासहरूको उत्सर्जनमा कमी नआएसम्म मानवताले जलवायु परिवर्तनको विनाशकारी प्रभाव सामना गर्नुपर्ने निष्कर्ष निकाल्यो। सन् २०२१ मा मौसमसम्बन्धी समाचारले सञ्चारमाध्यममा विगत एक दशकयताकै बढी प्रभुत्व जमायो। खडेरीले अमेरिकाको दक्षिण पश्चिममा क्षति पुर्यायो। बाढीले बेल्जियम र पश्चिमी जर्मनीलाई तहसनहस बनायो। विनाशकारी जंगली आगो ग्रिसमार्फत सल्कियो। पछिल्लो समय मनसुनले भारत र नेपालमा विनाश निम्त्यायो। त्यसैगरी यस वर्षका केही घटनाले भने जलवायु परिवर्तनका अभियन्ताहरूलाई खुसी पनि पारेको छ। अमेरिकी राष्ट्रपति जो बाइडेनले आफ्नो कार्यकालको पहिलो दिन अमेरिकाले पेरिस जलवायु सम्झौतामा पुनः सामेल हुने प्रतिबद्धता जनाए। चीनले सेप्टेम्बरमा विदेशमा कोइलाबाट चल्ने पावर प्लान्टहरूलाई वित्तीय सहायता बन्द गर्ने सहमति जनायो। आइसल्यान्डले हावाबाट कार्बन डाइअक्साइड बाहिर निकाल्ने प्रविधि सुरु गर्यो। यद्यपि सन् २०२१ मा कार्बन उत्सर्जनमा वृद्धि भयो। विश्वव्यापी अर्थतन्त्रले पुनः जीवन्तता पाउनु यसको कारण हो। ००० ट्रम्प युगको अन्त्य विश्व शक्ति केन्द्रको रूपमा रहेको अमेरिकामा ट्रम्प युगको अन्त्य भएर जो बाइडेन नयाँ राष्ट्रपतिमा निर्वाचित भए। पदभार ग्रहण गरेलगत्तै अमेरिकाका सहयोगीसँग सम्बन्ध सुदृढ गर्ने वाचा पूरा गर्न उनी अग्रसर भए। उनले अमेरिकालाई पेरिस जलवायु सम्झौता र विश्व स्वास्थ्य संगठनमा फिर्ता गराए। बाइडेनले इरान आणविक सम्झौतालाई पुनर्जीवित गर्न खोजे भने यमनमा आक्रामक सैन्य कारबाहीका लागि अमेरिकी समर्थन समाप्त गरे। पूर्वराष्ट्रपति डोनाल्ड ट्रम्पको अमेरिका फस्ट नीतिहरूबाट टाढा रहेका यी कदमले विश्वमै प्रशंसा बटुल्यो। प्रारम्भिक सर्वेक्षणले विदेशमा अमेरिकी छविमा तीव्र सुधार भएको देखायो। चीन र व्यापारजस्ता महत्त्वपूर्ण मुद्दाहरूमा बाइडेनका नीति आफ्नो पूर्ववर्तीहरूभन्दा धेरै भिन्न देखिए। बाइडेनले विशेषगरी युरोपमा एकतर्फी कारबाहीका लागि आफ्ना धेरै सहयोगीलाई सचेत पनि गराए। उनले अफगानिस्तानबाट सेना फिर्ता बोलाए र खोपका लागि बौद्धिक सम्पत्ति अधिकारको मागलाई समर्थन गरे। ००० भ्याक्सिनको तीव्र विकास विश्वमा कोभिड१९ विरुद्धका खोपहरूको विकास तीव्र गतिमा भयो। खोपहरूको इतिहास हेर्दा कुनै पनि खोप विकासका लागि १० देखि १५ वर्ष लाग्थ्यो। यसअघि कुनै पनि खोप सबैभन्दा छिटो विकसित भएको भनेको मम्पस भ्याक्सिन थियो। जसका लागि चार वर्ष लागेको थियो। कोभिड१९ का खोपहरू एक वर्षभन्दा कम समयमा विकास गरिएका थिए। महत्त्वपूर्ण कुरा के हो भने यी खोपहरूले आश्चर्यजनक रूपमा राम्रो काम गरे। कोभिडका प्रारम्भिक भेरियन्टहरूविरुद्ध फाइजर र मोडर्नाका खोपहरू ९० प्रतिशतभन्दा बढी प्रभावकारी देखिए। सन् २०२१ को पहिलो ११ महिनामा विश्वका १ सय ८४ देशहरूमा ७४ विलियनभन्दा बढी खोप लगाइयो। यी खोप ७० देशले अनुदान दिएका थिए। कतिपय ठाउँमा दुर्भाग्यवश खोप लगाउन सक्ने धेरैले नलगाउने निर्णय गरे। कतै पनि खोप लगाउन चाहने धेरैले लगाउन पाएनन्। भारतमा सन् २०२० को डिसेम्बरमा पहिलो पटक पहिचान गरिएको डेल्टा भेरियन्ट यसअघिका भेरियन्टभन्दा बढी संक्रामक थियो। यो चाँडै नै विश्वभर फैलिएर मुख्य स्ट्रेन बन्यो। ००० लोकतान्त्रिक क्षय सन् २००६ देखि चलेको लोकतान्त्रिक शासनको विश्वव्यापी क्षय सन् २०२१ मा पनि जारी रह्यो। लामो समयदेखि लोकतन्त्रको अभ्यास गरेको मुलुक अमेरिकाले आफ्नो इतिहासमा जनवरी ६ को विद्रोहद्वारा पहिलो पटक शान्तिपूर्ण सत्तामा संक्रमण देख्यो। उक्त घटनालाई धेरै राज्यहरूमा मतदानको अधिकारलाई प्रतिबन्धित गर्ने र विधायिकाहरूलाई चुनावी नतिजाहरू उल्ट्याउन अधिकार दिने प्रयासको रूपमा अकल्पनीय रह्यो। यही मोर्चामा अन्य धेरै पनि रहेको देखियो। भारतीय प्रधानमन्त्री नरेन्द्र मोदीको सरकारले आलोचकहरूलाई कडा कारबाही गर्यो र भारतलाई स्वतन्त्र राज्यबाट आंशिक स्वतन्त्र राज्यको छविमा झार्यो र रिपोर्टस् विदआउट बोर्डर्सलाई आफ्नो काम राम्रोसँग गर्न खोज्ने पत्रकारहरूका लागि संसारको सबैभन्दा खतरनाक देशहरूमध्ये एक रहेको भन्दै चित्रण गर्न प्रेरित गर्यो। ब्राजिलका राष्ट्रपति जैर बोल्सोनारोले आफ्नो देशको चुनावी वैधानिकतामा आक्रमण गर्दै ब्राजिलमा लोकतन्त्र मर्ने क्रममा छ भन्ने कुरालाई उत्प्रेरित गरे। म्यानमार, चाड, माली, गिनी र सुडानमा नयाँ प्रजातन्त्रमाथि कू गरियो। यसैबीच, अधिनायकबादी सरकारहरूले असहमतिलाई दबाउने क्रम जारी राखे। रुसी विपक्षी नेता एलेक्सी नाभाल्नी जर्मनीबाट रुस फर्किएपछि जेल परे। छिमेकी बेलारुसले एक प्रमुख आलोचकलाई पक्राउ गर्न यात्रुवाहक जेटलाई अन्तै मोड्यो। हङकङमाथि चीनले पकड बलियो बनायो। क्युबाले इतिहासकै सबैभन्दा ठूलो विरोध प्रदर्शनपछि हजारौं आलोचकलाई पक्रियो। डिसेम्बरमा अमेरिकी राष्ट्रपति जो बाइडनले लोकतन्त्रका चुनौती र अवसरहरूमा केन्द्रित रहँदै एक भर्चुअल लोकतन्त्र शिखर सम्मेलनको आयोजना गरे। ००० सत्तामा फर्कियो तालिबान अफगानिस्तानमा सुरु भएको अमेरिकी युद्ध समाप्त भएर तालिवान सत्तामा आयो। सन् २०२० मा अमेरिकी पूर्वराष्ट्रपति डोनाल्ड ट्रम्पले सन् २०२१ को मे पहिलो तारिखसम्म अमेरिकी सेना फिर्ता गर्ने सम्झौता तालिवानसँग गरेका थिए। उक्त समयसीमा सकिनु दुई साताअघि राष्ट्रपति जो बाइडेनले सेप्टेम्बर ११, २०२१ भित्रमा सम्पूर्ण रूपमा अमेरिकी सेना फिर्ता गर्न आदेश दिए। सेना फिर्ता हुने क्रममा अफगानिस्तानको राष्ट्रिय सेनाको पतन भयो र तालिबानले देशमा कब्जा जमायो। अगस्ट १५ मा राजधानी सहर काबुलमा हजारौं विदेशी फसेका समाचार सञ्चारमाध्यममा छायो। तालिवानले तोकेको समयसीमा अगस्ट ३१ सम्ममा अफगानिस्तानमा फसेका अमेरिकीलाई बाहिर निकाल्न ठूलो प्रयास अमेरिकाले गर्यो। अगस्ट ३० मा सबै अमेरिकी फिर्ता भए। बाइडेनले सेना फिर्तालाई असाधारण सफलता माने। अमेरिकाले दुई दशकमा अफगानिस्तानमा २३ ट्रिलियनभन्दा बढी खर्च गर्यो। अफगानिस्तानमा २५ सयभन्दा बढी अमेरिकी सेवा प्रदायकहरू र ४ हजार अमेरिकी ठेकेदारहरूको मृत्यु भयो। ज्यान गुमाउने अफगानीको संख्या १ लाख ७० हजार नाघ्यो। आफू बदलिएको दाबी गर्ने तालिबान सरकारले २० वर्षअघि संसारलाई देखाएको डर र यसले उत्पन्न गरेको ठूलो मानवीय संकटभन्दा भिन्न हुन सकेन। ००० इथियोपियामा गृहयुद्ध इथियोपियाका प्रधानमन्त्री अबी अहमदलाई छिमेकी राष्ट्र इरिट्रियासँग शान्ति सम्झौता गरेबापत सन् २०१९ को नोबेल शान्ति पुरस्कार प्रदान गरिएको थियो। यसको दुई वर्ष पनि नबित्दै इथियोपियाले गृहयुद्धको सामना गर्नुपर्यो। अबीले नोभेम्बर २०२० मा इथियोपियाली सेनालाई टिग्रेको उत्तरी प्रान्तमा आक्रमण गर्न निर्देशन दिएपछि टिग्रे पिपुल्स लिबरेसन फ्रन्टसँग सम्बन्धित लडाकुले संघीय सेनाको आधार शिविरमा लुटपाट गरे। अबी र लिवरेसन फ्रन्टबीचको सम्बन्ध पहिलेदेखि नै राम्रो थिएन। सन् २०१८ मा सत्तामा आएपछि अबीले इथियोपियाको राजनीतिमा दशकौं लामो प्रभुत्व जमाएको लिबरेसन फ्रन्टलाई सत्तारूढ राजनीतिक दलबाट अलग्यायो। टिग्रेको राजधानी मेकेले कब्जा गरेर संघीय सेनाले महत्त्वपूर्ण प्रारम्भिक विजय हात पारेको थियो। तर फेरि, जुन २०२१ मा लिबरेसन फ्रन्टका लडाकुले मेकेलेलाई पुनः आफ्नो कब्जामा पारे। नोभेम्बरसम्म लिबरेसन फ्रन्ट र यस सम्बद्ध लडाकुहरू दक्षिणमा इथियोपियाको राजधानी अदिस अबाबा र पूर्वमा जिबुतीतर्फ अघि बढिरहेका थिए। उनीहरूले इथियोपियाको ९५ प्रतिशत समुद्री आयातको बाटो रोक्ने धम्की दिए। लिबरेसन फ्रन्टको सफलताले इथियोपिया ध्वस्त हुन सक्ने सम्भावना बढायो। लडाइँ रोकिए पनि परिणाम भयावह हुने देखियो। करिब २० लाख इथियोपियाली विस्थापित भएका छन्। द्वन्द्वरत पक्षहरूले जातीय विनाश, नरसंहार र सामूहिक बलात्कारजस्ता युद्ध अपराध गरेका छन्। यहाँ द्वन्द्व अन्त्य गर्ने कूटनीतिक पहल हालसम्म कतैबाट हुन सकेको छैन। ००० आप्रवासन प्रवाहमा मन्दी कोभिड सुरु भएपछि अन्तर्राष्ट्रिय आप्रवासन प्रवाहमा आएको मन्दी सन् २०२१ मा जारी रह्यो। यद्यपि यसले आप्रवासन संकटको अन्त्य भने गरेन। अक्टोबरसम्म गैरकानुनी रूपमा संयुक्त राज्य अमेरिका प्रवेश गर्ने मानिसको संख्या अघिल्लो वर्षको तुलनामा १७ मिलियन पुगेको थियो। यो संख्या सन् १९६० यताकै उच्च हो। कोभिड १९, आर्थिक कठिनाइ, राजनीतिक र प्राकृतिक घटनाहरू, हाइटीका राष्ट्रपतिको हत्या र त्यसपछिको भूकम्पले हजारौं हाइटियनहरूको विदेश पलायनमा वृद्धि गर्यो। तर बाइडेन प्रशासन ट्रम्प प्रशासनभन्दा बढी स्वागतयोग्य हुनेछ भन्ने आशा पनि त्यत्तिकै जगायो। आप्रवासीहरूको आगमन रोक्न बाइडेन प्रशासनले आफ्नो पूर्ववर्तीका धेरै कठोर अध्यागमन विरोधी नीतिहरू जारी राख्यो। युरोपेली संघले गैरकानुनी रूपमा प्रवेश गर्ने मानिसको संख्यामा २०२० को तुलनामा ७० प्रतिशतले वृद्धि भएको पायो। फ्रान्सबाट आउने आप्रवासीको वृद्धिले पेरिस र लन्डनबीच कूटनीतिक विवाद उत्पन्न भयो। यसैबीच बेलारुसले लाटभिया, लिथुआनिया र पोल्यान्डमा प्रवेश गर्न आप्रवासीलाई आफ्नो क्षेत्र पार गर्न प्रोत्साहित गर्यो। संसारभरका करिब ८४ मिलियन मानिस जबर्जस्ती आफ्नो घरबाट विस्थापित भए। द्वन्द्व, आर्थिक मन्दी र जलवायु परिवर्तनले त्यो संख्यालाई उच्च बनाउने सम्भावना छ। ००० इरानको आणविक प्रगति अमेरिकी पूर्वराष्ट्रपति डोनाल्ड ट्रम्पले सम्झौताबाट बाहिरिएको तीन वर्षपछि इरान आणविक सम्झौता पुनर्जीवित गर्न सक्ने आशाका साथ यो वर्ष सुरु भयो। जो बाइडेन सत्तामा आए र ट्रम्पको इरान नीतिलाई आत्मप्रेषित विपद् को संज्ञा दिँदै इरानले सर्त पालना गरेमा सम्झौतामा फर्कने वाचा गरे। त्यो गर्नुभन्दा सजिलो थियो, तथापि। फेब्रुअरीमा बाइडेन प्रशासनले वार्तामा पुनः सामेल हुन युरोपेली संघको निमन्त्रणा स्वीकार गर्यो। तेहरान र वासिङ्टनबीच कूटनीतिक पहल नहुँदा वार्ता सुरु हुन ढिलाइ भयो। अप्रिलको मध्यमा इरानी आणविक केन्द्रमा विस्फोट भयो। यसले इरानलाई आफूले ६० प्रतिशतमा युरेनियम प्रवद्र्धन गर्न थालेको घोषणा गर्न बाध्य तुल्यायो। यद्यपि यो हतियारको लागि आवश्यक थ्रेसहोल्डभन्दा कम हो। जुनमा भएको इरानको राष्ट्रपतीय निर्वाचनमा कट्टरपन्थी इब्राहिम राइसी विजयी भए। ००० आपूर्तिमा अवरोध विश्वमा कोभिड महामारी फैलिएपछि यसले आपूर्ति शृंखलामा नकारात्मक प्रभाव पार्यो। घरघरमै अभाव सिर्जना भयो। कोभिड महामारीको पहिलो लहरमा कलकारखानाहरू बन्द भए। सन् २०२१ मा खोप उपलब्ध हुन थालेपछि उपभोक्ताको माग बढ्यो। तर धेरै कम्पनीले आफूसँग भएको पाटपुर्जा र आपूर्तिमा कमी पाए। विश्वभरका बन्दरगाहहरूमा ढुवानी कन्टेनरहरूको अभावले थप जटिलता निम्त्यायो। त्यतिबेला सबैभन्दा बढी अभाव गेमिङ र कार उत्पादनमा प्रयोग हुने कम्प्युटर चिप्समा भयो। अर्धचालक अभावका कारण २०२१ मा फोर्ड मोटर कम्पनीको ११ मिलियन सवारी साधन बिक्री घट्ने अनुमान गरेको थियो। यसवर्ष कम आपूर्ति भएका अन्य सामानहरूमा पेट्रोल, पामको तेल, कुखुरा, मकै, क्लोरिन आदि थिए। महामारीको सुरुयता संयुक्त राज्यमा मात्र ५० लाख श्रमशक्ति घट्यो। ००० औकस सम्झौता सेप्टेम्बर १५ मा राष्ट्रपति जो बाइडेन, अस्ट्रेलियाका प्रधानमन्त्री स्कट मोरिसन र बेलायती प्रधानमन्त्री बोरिस जोनसनले संयुक्त रूपमा औकस नामक नयाँ त्रिपक्षीय सुरक्षा साझेदारीको घोषणा गरे। सम्झौताको सबैभन्दा महत्त्वपूर्ण विषय अस्ट्रेलियालाई आठ आणविक सञ्चालित जहाजहरू निर्माणका लागि प्रविधि प्रदान गर्ने अमेरिकी प्रतिबद्धता थियो। अमेरिकी प्रविधिमा समान पहुँच प्राप्त गर्ने अर्को एकमात्र देश बेलायत थियो। इन्डो प्यासिफिकमा सुरक्षा र स्थायित्व जोगाउनु आवश्यक भएको ठहर सम्झौताले गरेको थियो। यद्यपि तीन नेताहरूमध्ये कसैले पनि चीनको नाम लिएनन्। यद्यपि औकसलाई बढ्दो चिनियाँ दृढताको प्रतिक्रियाको रूपमा हेरिएको थियो। बेइजिङले सम्झौतालाई अत्यन्त गैरजिम्मेवार र ध्रुवीकरण भनी निन्दा गर्यो। तर त्यतिबेला दुःखी हुने देशमा चीन मात्र थिएन।"
माओवादी महाधिवेशन : प्रतिनिधिले खोजे समाजवादको स्पष्ट कार्यदिशा,"काठमाडौं : समाजवादी क्रान्तिको स्पष्ट कार्यदिशा ल्याउन महाधिवेशन प्रतिनिधिहरूले अध्यक्ष पुष्पकमल दाहाल (प्रचण्ड) सँग माग गरेका छन्। अध्यक्ष दाहालको राजनीतिक प्रतिवेदनमाथि समूहगत निष्कर्ष पेस गर्ने क्रममा समाजवादको स्पष्ट व्याख्या र क्रान्तिको स्पष्ट कार्यदिशा ल्याउन सुझाव दिइएको हो। दाहालको प्रतिवेदनमाथि छलफल गर्न बनेका २५ वटै समूहले बिहीबार निष्कर्ष पेस गरे। प्रतिवेदनमाथि उठेका प्रश्न, सुझाव र जिज्ञासाको अध्यक्ष दाहालले शुक्रबार जवाफ दिने नेताहरूले बताएका छन्। २१औं शताब्दीको समाजवादको स्पष्ट व्याख्या तथा समाजवादी क्रान्तिको चरणवद्ध कार्यक्रमसहित स्पष्ट कार्यदिशा तय गर्नुपर्ने सुझाव आएका छन्, अछामका महाधिवेशन प्रतिनिधि दीपक साउदले भने, अध्यक्षले पार्टीलाई समाजवादी क्रान्तिमा लैजाने भन्नुभएको छ। त्यसअनुसारको कार्यक्रम ल्याउन आवश्यक छ। महाधिवेशन प्रतिनिधिहरूले प्रत्यक्ष निर्वाचित कार्यकारी प्रमुख र पूर्ण समानुपातिक निर्वाचन प्रणालीको एजेन्डा अघि सार्नुपर्ने, अहिलेसम्मलाई एक कार्यकाल मानी एक व्यक्ति प्रधानमन्त्रीमा २ कार्यकाल, मन्त्री र सांसदमा ४ कार्यकालभन्दा बढी हुन नहुने, पार्टी कमिटीको प्रमुख पदमा २ कार्यकाल मात्र काम गर्नुपर्ने, समानुपातिक पदहरूमा एक कार्यकाल मात्र पठाउनुपर्ने सुझाव दिएका छन्। पार्टीभित्रै वर्ग जन्मिएको भन्दै महाधिवेशन प्रतिनिधिहरूले असन्तुष्टि र चिन्तासमेत व्यक्त गरेका छन्। वर्गीय शोषण, दमन अन्त्य गर्न राजनीतिमा आएका नेता तथा कार्यकर्ताहरू नै मिटर ब्याजी बनेको विषय पनि उठेको छ। गरिबलाई रुवाउन उनीहरूले सुदखोरलाई सघाउने गरेको पनि निष्कर्ष निकालिएको छ। ३६ जिल्लामा फैलिएको चुरेको अत्याधिक दोहनमा कतिपय ठाउँमा नेताहरूकै संलग्नता रहेको निष्कर्ष पनि पेस भएको छ। हामीले विशेष रूपमा चुरे दोहन, अवैध नदी उत्खनन रोक्न माग गरेका छौं, छलफलको निष्कर्ष पेस गर्दै महोत्तरीकी महाधिवेशन प्रतिनिधि भवानी थापाले भनिन्, चुरे मधेसको लाइफलाइन हो। चुरेबिनाको मधेस कल्पना गर्न सकिँदैन। तर, डनगिरी, दादागिरी गर्दै चुरे तथा त्यसका नदीबाट अधैबरुपमा बालुवा, गिट्टी बेचेर अकुत सम्पत्ति कमाउने प्रथाको विकास भएको छ। पार्टीभित्रै नेता र कार्यकर्ताहरू सम्पत्ति कमाउने होडबाजीमा लागेको समूहगत छलफलका निष्कर्षहरू छन्। १ लाख रुपैयाँ ऋण दिएर ४ लाखको कागज गराउने र मिटर ब्याजीहरूले गरिबको घरजग्गा पास गराएर बेघर बनाउनेबिरुद्ध अभियान चलाउन ठोस नीति बनाउनुपर्ने सुझाव पनि पेस भएका छन। चक्रबती ब्याजले गरिबको जीवन नै बर्बादी गर्ने खालको संस्कारको विकास भयो, थापाले भनिन्, गरिबहरू झन् गरिब हुने, धनीहरू झनझन धनी हुने अवस्था बढेर गएको छ। मधेस भौगोलिक सुगम छ तर गरिबी अभाव शोषणमा परेका जनताको संख्या अत्यधिक छ। यो समस्या समग्र मधेसको समस्या रहेको सुझावमा भनिएको छ, मिटरब्याजीलाई पार्टीको नेताहरूले संरक्षण गरिरहेको छ। हाम्रै पार्टीभित्र पनि मिटरब्याजी छन्। उनीहरूले कडा कारबाही गरिनुपर्छ। काठमाडौंका महेश्वर फुँयालले पार्टी शान्ति प्रक्रियामा आएपछि पार्टीमा थुप्रै खालमा विकृति विसंगति मौलाएको बताए। सर्लाही जिल्लामा मिटरब्याजीविरुद्ध लड्ने पार्टीका नेता डाचाराज वाग्लेको रहस्यम मृत्यु भयो। उनको हत्या हो कि दुर्घटना, यसबारे छानबिनको माग गरिएको छ। प्रदेश २ का ४८ पालिकाअन्तर्गतको १५० वटा सीमानासँग जोडिका वडामा पार्टीको जनआधार निकै कमजोर रहेको निष्कर्ष निकालिएको छ। त्यहाँ पार्टीको संगठनात्मक अवस्था असाध्यै कमजोर छ। पार्टी बलियो बनाउन विशेष कार्यक्रम ल्याउनुपर्छ, नाम नबताउने सर्तमा एक महाधिवेसन प्रतिनिधिले भने। नेपाली समाजभित्रको अन्तरविरोधबारे दस्तावेजमा विस्तृत चर्चा गर्नुपर्ने माग छ, रामेछापका राजकुमार लामाको । उनी भन्छन्, भूमण्डलीकृत पूँजीवादी संस्कृतिबारे विस्तृत बहस गर्नुपर्छ। यसविरुद्धको नयाँ नीति माग गरेका छौं। पार्टीको स्कुलिङ विभाग निकै कमजोर भएको अर्को निष्कर्ष आएको छ। बाराबाट आएका महाधिवेशन प्रतिनिधि युवराज लामा भन्छन्, नेता तथा कार्यकर्ताका समान धारणा बन्न सकेको छैन। प्रत्येक सदस्यले ३५ दिनसम्म स्कुलिङ विभागअन्तर्गत स्कुलिङको काम गर्नुपर्छ। समानुपातिक निर्वाचन प्रणाली र प्रत्यक्ष राष्ट्रपति अपरिहार्य ठानिएको सुझाव पेश गरिएको उनले बताए। खेलकुदलाई महाअभियानका रूपमा अगाडि बढाउँदै लानुपर्ने आवाजसमेत उठेको छ। पार्टीभित्र वर्ग, पूँजीवादी जन्मिएको बारे पनि बहस उठेको पूर्व कृषिमन्त्री रहेका महाधिवेशन प्रतिनिधि उमेश यादवले बताएका छन्।"
दाङमा गाडीको ठक्करबाट एक जनाको मृत्यु,दाङ : दाङमा गाडीको ठक्करबाट एक जनाको मृत्यु भएको छ। गाडीको ठक्करबाट दंगिशरण गाउँपालिका वडा नम्बर ६ का अन्दाजी ३३ वर्षका सुमन केसीको मृत्यु भएको हो। केसीलाई शुक्रबार बिहान अन्दाजी चार बजेतिर गाडीले ठक्कर दिएको इलाका प्रहरी कार्यालय तुलसीपुरका प्रमुख डिएसपी श्यामु अर्यालले जानकारी दिए। तुलसीपुरसुर्खेत सडक खण्डअन्तर्गत दंगिशरण६ को श्रीगाउँमा केसीलाई गाडीले ठक्कर दिएको हो। ठक्कर दिने गाडीको पत्ता लागेको छैन्। सडकमा घाइते अवस्थामा भेटिएका केसीलाई राप्ती प्रादेशिक अस्पताल तुलसीपुरमा ल्याउँदै गर्दा बाटोमा मृत्यु भएको डिएसपी अर्यालले जानकारी दिए। शवलाई राप्ती प्रादेशिक अस्पतालको शवगृहमा राखिएको छ। घटनापछि मृतकका आफन्तले दोषीको पहिचान र कारबाहीको माग गर्दै तुलसीपुर हापुरे सडकखण्ड अवरुद्ध पारेका छन्। ठक्कर दिने गाडीको खोजी भइरहेको प्रहरीले जनाएको छ।
भारी हिमपात : सोलुओखलढुंगा सडकखण्ड तीन दिनदेखि ठप्प,सोलुखुम्बु : सडकमा जमेको बाक्लो हिउँका कारण सोलुओखलढुंगा सडकखण्ड तीन देखि ठप्प बनेको छ। निरन्तरको हिमपातले सोलुखुम्बुको पत्ताले र ओखलढुंगाको ठाडेको सडकमा बाक्लो हिउँ जम्दा गत बुधबार बेलुकादेखि दुई जिल्ला बीचको सडक सञ्जाल टुटेको ट्राफिक प्रहरीले जनाएको छ। सोलुखुम्बुको पत्ताले क्षेत्रको सडकमा जमेको हिउँ जेसिबिले सोरेर आम्सिक रुपमा सडक खुलाएपनि ओखलढुंगाको ठाडे क्षेत्रको सडक पूर्ण रुपमा अवरुद्ध रहेको जिल्ला ट्राफिक प्रहरी कार्यालय सोलुखुम्बुले जनाएको छ। पताले र ठाडे क्षेत्रको सडकमा करिब डेढ फिट जति हिउँ जमेको स्थानीयले बताएका छन्। सडकमा जमेको हिउँ कतिपय ठाउँहरुमा आइस बनेकाले दुर्घटनाको जोखिम उच्च रहेको स्थानीय भाइचुङ शेर्पाले जानकारी दिए। सडक अवरुद्ध भएसँगै सोलुखुम्बुबाट काठमाडौंसहित विभिन्न स्थानहरुमा छुट्ने तथा जिल्ला भित्रिने सवारी साधनहरु अलपत्र परेका छन्। यद्यपी सडक खुलाउने प्रयास भने जारी रहेको प्रहरीले जनाएको छ।
"उपत्यकामा बाक्लो हुस्सु र कुहिरो, उडान प्रभावित",काठमाडौं : काठमाडौं उपत्यकामा बिहानैदेखि बाक्लो हुस्सु र कुहिरो लागेको छ। पश्चिमी न्यून चापिय प्रणाली र भारतको उत्तर प्रदेशको पूर्वी भूभाग र बिहार आसपासमा रहेको न्यून चापिय क्षेत्रको सामान्य प्रभाव नेपालमा परेको मौसम पूर्वानुमान महाशाखाले जनाएको छ। महाशाखाका अनुसार हाल देशभर आंशिक बदली रहेको छ। धेरै स्थानहरूमा हुस्सुकुहिरो लागेको छ। बाक्लो हुस्सु र कुहिरो लागे त्रिभुवन अन्तर्राष्ट्रिय विमानस्थलबाट हुने आन्तरिक र अन्तर्राष्ट्रिय उडान प्रभावित भएका छन। भिजिबिलिटी अत्यन्त कम भएका कारण शुक्रबार बिहानैदेखि उडान प्रभावित भएको त्रिभुवन अन्तर्राष्ट्रिय विमानस्थलले जनाएको छ। मुलुकका अधिकांश भूभागमा बुधबारदेखि वर्षा भएको छ। यससँगै पहाडी र हिमाली क्षेत्रमा हिउँ परेको छ। जहाज नचलेपछि यात्रु अलपत्र परेका छन्। देशका विभिन्न विमानस्थल हिउँले ढाकिएपछि आन्तरिक उडान बन्द भएका छन्।
"प्रचण्डलाई लेखनाथले भने : माओवादीमा बा प्रवृत्ति देखियो, सहिदको तस्बिर नराखेर तपाईंको किन ?","काठमाडौं : नेकपा माओवादी केन्द्रका नेता लेखनाथ न्यौपानेले प्रचण्डमा पनि बा प्रवृत्ति देखिएको टिप्पणी गरेका छन्। कमलादीस्थित प्रज्ञा प्रतिष्ठानमा जारी बन्दसत्रमा अध्यक्ष पुष्पकमल दाहाल (प्रचण्ड)ले प्रस्तुत गरेको प्रतिवेदनमाथि दश बुँदे फरक मत राख्दै उनले प्रचण्डभित्र आत्मकेन्द्रित व्यक्तिवादको समस्या देखिएको धारणा राखेका हुन्। माओवादी केन्द्रको बन्दसत्रको मञ्च अगाडि, महाधिवेशनस्थल प्रज्ञा भवन परिसर, महाधिवेशनको लोगोभित्र र सडकमा राखिएका व्यानरमा प्रचण्डको तस्बिर राखिएको छ। त्यसैगरी उद्घाटन कार्यक्रम चलिरहँदा महाधिवेशनको प्रचण्डको स्ट्याचु ल्याएर राखिएको थियो। हामी सबै मुख्यतः कमरेड अध्यक्षमा आत्मकेन्द्रित व्यक्तिवादको समस्या देखिएको छ। तपाईंका प्रायः सबै सार्वजनिक अभिव्यक्तिमा हाम्रो वर्ग, हाम्रो पार्टी, हाम्रो आन्दोलन र हाम्रो केन्द्रीय समितिको निर्णय भन्ने कतै सुनिँदैन। सुनिन्छ त म, मेरो, मेलै, प्रचण्डले मात्र।उनले भनेका छन्,यसको एउटा उदाहरण तपाईले नेकपाकालमा केपी ओलीलाई लेखेको पत्रमा म भन्ने शब्द २४ पटक दोहोरिएको छ, भने हामी भन्ने एक ठाउँमा मात्र। उनले महाधिवेशनस्थलमा आफैं उपस्थित हुँदा पनि प्रचण्डका तस्बिर राख्न कसले निर्देशन दिएको भन्दै प्रश्न उठाएका छन्। हामीले ओलीभित्रको बा प्रवृत्तिले कम्युनिस्ट आन्दोलनमा पारेको नकारात्मक प्रभावको खण्डन गर्दै गर्दा हामीभित्र पनि अर्को रुपको वा प्रवृत्ति देखिएको छ। तपाई आफैँ सशरीर उपस्थित भएको ठाँउमा तपाईका लस्करै तस्बिर राख्न कसले निर्देशन दिएको हो।न्यौपानेले भनेका छन्,कमरेड अध्यक्ष, त्यो ठाउँमा दिलबहादुर वा सुरेश वाग्ले अथवा सहिदहरुको तस्बिर राखेको भए हाम्रो संस्कृति कति सुसंगत हुन्थ्यो होला ? उनले प्रचण्डभित्र विकास भइरहेको व्यक्तिवादी अराजकता र संसद्वादी रुझानका कारण पार्टी कमजोर भएको आरोप लगाएका छन्। उनले माओवादीले स्थानीय सरकार जितेको ठाउँमा एउटा नमूना पालिका सरकार देखाउन प्रचण्डलाई चुनौती नै दिएका छन्। हाम्रै नेतृत्वमा प्रादेशिक सरकार छन्। तिनीहरूले अरु पार्टीले नेतृत्व गरेको सरकारभन्दा भन्दा फरक के काम गरे ? स्थानीय सरकार हामीले जितेको ठाउँमा एउटा नमूना पालिका सरकार कतै छ ? यसको निर्मम समिक्षा नगरी सरकारदेखि सरकारसम्मको गोलचक्करले हामीलाई बदनाम मात्र बनाउँछ। न्यौपानेले भनेका छन्,हाम्रो तर्फबाट मन्त्री भएकाहरूको कुरा छाडौं, मन्त्रीका अधिकांश पिएहरूको मात्र सम्पत्ति छानबिन गर्ने हो भने बदनामीको डरलाग्दो चित्र देखापर्दछ। यसलाई पुराका पुरा सच्याइएनभने सरकारमा गएर समाजवादको आधार निर्माण गर्ने कुरा काल्पनिक मात्र होइन, बदनामीको माध्यम हुनेछ। न्यौपानेले नेतृत्वमा आर्थिक हिनामिना गर्ने, भ्रष्ट यौन आचरण प्रदर्शन गर्ने, संगठनमा जालझेल र षड्यन्त्र गरेर नेता बनिरहने, भ्रष्ट काम गर्न पछि नपर्ने जस्ता नितान्त सामन्ती र बुर्जुवा नैतिकता छरपस्टै देखापर्ने गरेको जनाएका छन्। उनले पार्टीमा अनावश्यक टुटफुट पार्ने, गुटबन्दी र षड्यन्त्र गर्ने कामको मूलमा नेतृत्वको सामन्ती र बुर्जुवा चिन्तनपद्धति र कार्यशैली प्रमुख रुपमा जिम्मेवार रहने गरेको दाबी गरेका छन्। पार्टीले यो प्रश्नलाई पूर्ण गम्भीरताकासाथ लिएर समाधानका उपायहरूको खोजी गर्नुपर्ने उनको बुझाई छ।"

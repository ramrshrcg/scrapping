शीर्षक,विवरण
एसजिन पोजेटिभ देखिएकामध्ये ८८ प्रतिशतमा ओमिक्रोन,"काठमाडौंः स्वास्थ्य तथा जनसंख्या मन्त्रालयले एसजिन पोजेटिभ देखिएका नमुनामध्ये ८८ प्रतिशतमा ओमीक्रोन पुष्टि भएको जनाएको छ। ३२ जनाको एसजिन पोजेटीभको जीन सिक्वेन्सिङ गर्दा २८ जनामा ओमिक्रोन देखिएको हो। स्वास्थ्य मन्त्रालयका सहप्रवक्ता डा समीरकुमार अधिकारीले ओमिक्रोनको जोखिम बढ्दो क्रममा रहेको बताए। उनले भने, देशभरिबाट पछिल्लो समय एसजीन पोजेटिभ रहेका मध्येबाट संकलित नमुनाहरुमध्ये राष्ट्रिय जनस्वास्थ्य प्रयोगशालामा गरिएको जीन सिक्वेन्सिङको आज प्राप्त नतिजा अनुसार ३२ नमुनामध्ये २८ नमुनामा ओमिक्रोन पुष्टि भएको छ। बाँकी ४ मा डेल्टा भेरियन्ट देखिएको छ। यसरी नेपालमा भइरहेको पछिल्लो संक्रमणमा एसजिन पोजेटिभ भए पनि ८८ प्रतिशत ओमिक्रोन भेरियन्ट रहेको पाइएको छ। संक्रमण बढ्दो क्रममा रहेकाले जनस्वास्थ्यका मापदण्ड पालनामा विशेष सावधानी अपनाउनुपर्ने बताए। मास्कको समूचित प्रयोग, भौतिक दूरी कायम र सरसफाइमा विशेष ध्यान दिन आवश्यक छ। हेलचेक्रयाई गर्नुहुँदैन,' उनले भने। हालः देशभर संक्रमणदर ४१८ प्रतिशत रहेको छ।"
भारतबाट हुने आवतजावतमा रोक,"कञ्चनपुर: कोरोनाको नयाँ भेरियन्ट ओमिक्रोनको सङ्क्रमण बढेसँगै पश्चिमी सीमा नाका गड्डाचौकी हुँदै भारतबाट हुने आवतजावतको कार्य बन्द गरिएको छ। प्रमुख जिल्ला अधिकारी रामप्रसाद पाण्डेयको संयोजकत्वमा आज बसेको जिल्ला कोभिड व्यवस्थापन समितिको बैठकले माघ ९ गते राति १२ बजेदेखि लागू हुनेगरी अर्को व्यवस्था नभएसम्मका लागि अत्यावश्यक कार्यबाहेक सीमा नाकामा भारततर्फबाट हुने आवतजावत (साइकलमार्फत् हुने क्यारिङसमेत) नगर्नेगराउने निर्णय गरेको छ। अति आवश्यक कामले जानै पर्ने भए सोसँग सम्बन्धित कागजात र कोभिड१९ विरुद्धको खोप लगाएको कार्ड (मोबाइलमा फोटोसमेत भए हुने) अनिवार्यरूपमा सुरक्षाकर्मीलाई देखाउनुपर्ने नियम लागू गरिएको छ। विवाह, व्रतबन्ध जस्ता समाजिक कार्य गर्दा २५ जनाको सङ्ख्या नबढाई गर्ने र नित्य धार्मिक पूजा प्रार्थना बाहेकका धार्मिक भेला तथा कार्यक्रमहरु हाललाई सञ्चालन नगर्ने र एम्बुलेन्स सेवा प्रदायक संस्थाहरुलाई आफूले सञ्चालनमा ल्याइएका एम्बुलेन्सहरुमा अनिवार्यरूपमा जिपिएस राख्नुपर्नेछ। सरकारी निकाय, स्थानीय तह, गैरसरकारी निकाय, संघसंस्था, पत्रकार महासंघलगायतका सरोकारवाला सबै संघसंस्थाको सहकार्य र समन्वयमा सबै पालिकामा अभियानका रूपमा जनचेतनामूलक कार्यक्रम र मास्क अभियान सञ्चालन गर्ने बैठकले निर्णय गरेको छ। कोरोना भाइरसको सङ्क्रमण रोकथाम र न्यूनीकरणका लागि नेपाल सरकारको निर्णय सबै सुरक्षा निकायलगायत सबै सरोकारवाला निकायहरु र संघसंस्थाहरु समन्वयात्मक रूपमा परिचालन भई कार्यान्वयन गर्न बैठकले आग्रहसमेत गरेको छ।"
यी व्यक्तिहरु भिजिट भिसामा खाडी मुलुक र मलेसिया जान पाउने,"काठमाडौं: गृह मन्त्रालयले खाडी मुलुक र मलेसियामा भिटिज भिसामा जान रोक लगाउने निर्णयलाई संशोधन गरेको छ। यसअघि सबैलाई रोक लगाउने निर्णय गरे पनि मन्त्रालयले उक्त निर्णय संशोधन गर्दै केही खुकुलो बनाएको छ। माघ १० देखि लागू हुनेगरी मन्त्रालयले सरकारी कामको सिलसिलामा जाने सरकारी प्रतिनिधिहरु, अन्तर्राष्ट्रिय कारोबार गर्ने बैंक तथा वित्तीय संस्था र अन्तर्राष्ट्रिय गैरसरकारी संघसंस्थाका प्रतिनिधिहरु, नेपालमा आयात निर्यात गर्ने प्रतिनिधिहरुलाई भिजिट भिसा प्रदान गर्ने जनाएको छ। त्यस्तै खाडी राष्ट्रबाहेक कम्तिमा दुई देशको भ्रमण गरेकाहरुले पनि भिजिट भिसा लिन पाउने मन्त्रालयका सहसचिव फणिन्द्रमणि पोखरेलद्वारा जारी विज्ञप्तिमा उल्लेख छ।"
"न्युजिल्याण्डकी प्रधानमन्त्रीको विहे रद्द, राष्ट्रपतिको अपमान गर्दा पत्रकार पक्राउ","वेलिंगटनः न्युजिल्याण्डकी प्रधानमन्त्री जेसिन्डा आर्डेनले आफ्नो विहे रद्द गरेकी छन्। कोभिड१९ विरुद्ध नयाँ प्रतिबन्ध घोषणा गरेसँगै प्रधानमन्त्री आर्डेनले आफ्नो बिहेसमेत रद्द गरेकी हुन्। प्रधानमन्त्री आर्डेनले संकटको समयमा आफुले सर्बसाधारणको साथ दिने र जनताभन्दा आफू फरक नभएको भन्दै आइतबार आफ्नो विहे रद्द गरेको जानकारी दिएकी हुन्। जेसिन्डाले आफ्ना प्रेमी क्लेर्क गेफर्डसँग जनवरी महिनामा विहे गर्ने योजना बनाएकी थिइन्। देशमा ओमिक्रोन भेरियन्ट बढेपछि न्युजिल्याण्डले आइतबार साँझदेखि लागू हुनेगरी नयाँ प्रतिबन्ध घोषणा गरेको हो। नयाँ प्रतिबन्धअनुसार कुनै पनि कार्यक्रम एवं सार्वजनिक स्थलमा १ सयभन्दा बढी मानिस (खोप लगाएका) भेला हुन नपाइने, सभा सम्मेलन र सार्वजनिक यातायातमा मास्क अनिवार्य लगाउनुपर्ने छ। न्युजिल्यान्डमा पछिल्लो २४ घण्टामा १५ हजार नयाँ संक्रमित थपिएका छन् भने ५२ मानिसको मृत्यु भएको छ। पाकिस्तानमा प्रहरी नै अपहरणकारी इस्लामावादः पाकिस्तानमा प्रहरीले नै नागरिकको अपहरण गरेको खुलेको छ। पाकिस्तानको राजधानी इस्लामावादमा चार प्रहरीले नै सर्वसाधारण नागरिकको अपहरण गरेको खुलेको हो। प्रहरीले तीन सर्वसाधारण नागरिकको अपहरण गरेको आइतबार खुलासा भएको हो। स्थानीयले चार प्रहरीविरुद्ध अपहरणको उजुरी हालेपछि सो घटना बाहिरिएको स्थानिय मिडिया डान न्युजमा खबर छ। डान न्युजकाअनुसार आरोपित प्रहरीले अपहरित ती नागरिकबाट जनही १६ लाख रुपैँया माग गरेका थिए। पीडितले मागेजती रकम अपहरणकारीसमक्ष बुझाएर आफु छुटेका थिए। स्थानीयले शंकाको आधारमा उजुरी गरेपछि घटना बाहिरिएको थियो। हालः त्यहाँको प्रहरीले आरोपित चार प्रहरीमध्ये एक जनालाई पक्राउ गरी निलम्बनमा राखेको र अन्य तीन जना फरार रहेको बताइएको छ। टर्कीमा राष्ट्रपतिको अपमान गरेको आरोपमा पत्रकार पक्राउ अंकाराः टर्कीको एक अदालतले त्यहाँकी पत्रकार सिडफ कबासको मुद्दा अघि बढाउन आदेश दिएको छ। राष्ट्रपति रिसेप तैयिप एद्रोगानको अपमान गरेको भन्दै पक्राउ परेकी पत्रकार कबासको मुद्दा अघि बढाउन टर्कीको अदालतले आदेश दिएको हो। पत्रकार कबासलाई शनिबार बिहान टर्कीस प्रहरीले पक्राउ गरी हिरासतमा राखेको थियो। राष्ट्रपतिलाई अपमान गर्ने गरी पत्रकार कबासले ट्वीटरमार्फत् अभिव्यक्ति राखेको भन्दै प्रहरीले उनलाई पक्राउ गरेको थियो। जब गोरु दरबारभित्र पस्छ तब गोरु राजा बन्दैन। तर दरबारको तहसनहस भने पक्का गर्छ, उनले ट्वीटरमार्फत् लेखेकी थिइन्। उनले ट्वीट गरेको सो लाईनले राष्ट्रपतिको अपमान गरेको पुष्टि भएमा पत्रकार कबासलाई चार वर्षसम्मको जेल सजाय हुनसक्ने बताइएको छ। जर्मनीले युक्रेनलाई हतियार नभई मेडिकल सहयोग गर्ने बर्लिनः जर्मनीले युक्रेनलाई हातहतिायर नभई मेडिकल सहयोग गर्ने बताएको छ। रुसले आक्रमण गर्ने भन्दै युक्रेनले जर्मनीसमक्ष हातहतियार सहयोगको माग गरिरहँदा जर्मनीले मेडिकल सहयोग गर्ने बताएको हो। जर्मनले युक्रेनलाई मेडिकल सहयोग सेवा आगामी महिनादेखि सुरु गर्नेसमेत बताएको छ। फेब्रुअरी महिनामा जर्मनीले युक्रेनलाई पूर्णरुपमा मेडिकल सेवा हस्तान्तरण गर्ने छ। तर हातहतियार सहयोग भने गर्नेछैन, जर्मनीका रक्षा मन्त्री क्रिस्टिन ल्याम्ब्रिचले आइतबार स्थानिय मिडियासँगको अन्तर्वार्तामा भनेका छन्। करिब ५३ मिलियन युरो बराबरको मेडिकल सहयोग हुने बताइएको छ। यसअघि युक्रेनमाथि विवादास्पद टिप्पणी गरेपछि जर्मनीका नौसेना प्रमुखले शनिबार राजिनामा दिएका थिए। मुस्लिम भएकै कारण पदबाट हटाएको बेलायत सरकारमाथि आरोप लण्डनः बेलायती सांसद नुसरत गनीले बेलायती प्रधानमन्त्री बोरिस जोनसन र उनको सरकारमाथि गम्भीर आरोप लगाएकी छन्। पूर्व मन्त्रीसमेत रहेकी गनीले आफू मुस्लिम भएकै कारण जोनसन र उनको सरकारले आफुलाई पदबाट हटाएको आरोप लगाएकी हुन्। म मुस्लिम भएको कारण क्याबिनेटका मेरा सहकर्मीलाई मसँग समस्या थियो। सोही कारण मलाई पदबाट हटाइयो, सन्डे टाइम्ससँगको अन्तर्वार्तामा उनले भनेकी छन्। यद्यपि गनीले लगाएको आरोपबारे प्रधानमन्त्री बोरिस र उनको सरकारले कुनै पनि बयान जारी गरेको छैन। ४९ वर्षीया नुसरत सन् २०२० फेब्रुअरीसम्म बोरिस सरकारअन्तर्गत जुनियर यातायात मन्त्रीको रुपमा काम गरेकी थिइन्। फेब्रुअरीमा पदबाट निकालीएकी थिइन्। यमनको जेल आक्रमणमा परी मर्ने कैदीहरुको संख्या १०० नाघ्यो सादाः यमनको सादा प्रान्तस्थित एक कारागारमा भएको हवाई हमलामा परी मर्ने कैदीहरुको संख्या १ सय नाघेको छ। साउदी गठबन्धन नेतृत्वको सो आक्रमणमा परी मर्ने कैदीहरुको संख्या आइतबारसम्म १ सय नाघेको हो। शनिबार सादा प्रान्तस्थित कारागारमा साउदी गठबन्धन नेतृत्वले आक्रमण गरेको थियो। सो आक्रमणमा परी १ सयभन्दा बढी कैदीको मृत्यु भएको र अन्य २६६ कैदी घाइते भएको अन्तर्राष्ट्रिय मिडियामा खबर छ। मृतकहरुको संख्या अझै बढ्नसक्ने अनुमान अधिकारीहरुले गरेका छन्। केही दिनअघि हुथी विद्रोहीले संयुक्त अरब इमिरेट्को एक मुख्य हवाई अड्डालाई निशाना बनाई आक्रमण गरेको थियो। सो आक्रमणमा परी तीन मानिसले ज्यान गुमाएका थिए। सो आक्रमणको प्रतिशोधमा साउदी गठबन्धनको नेतृत्वले कारागारमा आक्रमण गरेको बताइएको छ। कोभिड नियमको विरोधमा बेल्जियममा हजारौंको प्रदर्शन कोरोनाभाइरसको ओमिक्रोन भेरिएन्ट नियन्त्रणका लागि सरकारद्वारा जारी नियमको विरोधमा हजारौं प्रदर्शनकारीले आइतबार ब्रसेल्समा विरोध प्रदर्शन गरेका छन्। ओमिक्रोनको लहरका कारण संक्रमण उच्च विन्दुमा पुगेको भन्दै सरकारले नियन्त्रणका लागि नियमित गतिविधिमा कडाइ गर्ने घोषणा गरेको छ। बेल्जियमको राजधानी हुँदै युरोपेली संघको केन्द्रमा भएको यस प्रदर्शनलाई यहाँ भएका केही ठूला प्रदर्शनमध्ये एक भनी एएफपीका रिपोर्टरहरूले समाचारमा जनाएका छन्। प्रदर्शनका क्रममा ठाउँठाउँमा प्रहरीसँग झडप भएको देखिएका बताइएको छ। प्रदर्शनमा बेल्जियमका प्रधानमन्त्री अलेक्जेन्डर डक्रु र कोभिडबाट सुरक्षाका लागि दिइएका पाससहित उपस्थित थिए। पोल्याण्ड, नेदरल्याण्ड्स र रोमानियाका झन्डाहरू भीडमा देख्न सकिन्थ्यो। उत्तरी फ्रान्सको लिलेबाट आएकी फ्रान्सस्का फनाराले भने, 'सन् २०२० देखि जे भइरहेको छ, त्यसले मानिसहरूलाई भ्रष्टाचारबाट ब्यूँझाउन अनुमति दिएको छ। म गलत नियमविरूद्ध प्रदर्शन गर्न आएको हुँ।' प्रदर्शनमा सहभागी पोर्चुगलका अडोल्फो बार्बोसाले नियन्त्रणका लागि घोषित नियमलाई मानव स्वास्थ्यका लागि भन्दै लादिएको तानाशाही शासन भएको बताए। रुसले युक्रेनमा आफूप्रति बफादार सरकार बनाउन खोजेको बेलायतको आरोप रुसले युक्रेनलाई आफू अनुकूलको नेतृत्व ल्याउन खोजेको आरोप बेलायतले लगाएको छ। बेलायतको विदेश मन्त्रालयले शनिबार एक विज्ञप्ति जारी गर्दै रुसले युक्रेनमा आफूप्रति बफादार शासक चाहेको र यसको लागि सम्भावित उम्मेदवार समेत तय गरिसकेको दाबी गरेको हो। बेलायतका विदेशमन्त्री लिज ट्रसले अस्वभाविक टिप्पणी गर्दै युक्रेनका पूर्व सांसद यभन मुराएभ रुसको सम्भावित उम्मेदवार भएको आरोपसमेत लगाए। मुराएभलाई युक्रेनको सत्तामा ल्याउन रुसले आवश्यक परे सैन्य शक्तिसमेत प्रयोग गर्ने बेलायतले बताएको छ। रुसले भने युक्रेनमा हमला गर्ने आफ्नो कुनै योजना नरहेको दोहोर्याउँदै अमेरिकी नेतृत्वको पश्चिमा जगतको आरोपलाई आधारहीन आशंकको संज्ञा दिँदै आएको छ। राष्ट्रपति बाइडेनद्वारा राष्ट्रिय सुरक्षा टोलीसँग छलफल अमेरिकी राष्ट्रपति जो बाइडेनले राष्ट्रिय सुरक्षा सल्लाहकार जेक सुलिभानलगायत आफ्नो राष्ट्रिय सुरक्षा टोलीसँग रुसी विदेशमन्त्री सर्गेई लाभरोभले अमेरिकी विदेशमन्त्री एन्टोनी ब्लिन्केनसँग भेट गरेको एक दिनपछि भेटघाट गरेका छन्। 'आज राष्ट्रपति बाइडेनले आफ्नो राष्ट्रिय सुरक्षा टोलीसँग व्यक्तिगतरूपमा क्याम्प डेभिडमा युक्रेनतर्फ निरन्तर रुसी आक्रामक काराबाहीहरूबारे छलफल गर्न भेट गर्नुभएको ह्वाइट हाउसले जनाएको छ। सो अवसरमा राष्ट्रपति बाइडेनलाई युक्रेनको सिमानामा रूसी सैन्य कारबाहीको वर्तमान अवस्थाको बारेमा जानकारी दिइएको थियो र दुवै प्रयासहरूलाई हटाउनका लागि जारी रहेको छलफलमा छलफल गरियो। कूटनीति र सुरक्षा सहायताको निरन्तर वितरणसहित सहयोगी र साझेदारहरूसँग नजिकबाट समन्वय गरिरहने प्रतिरोधात्मक उपायहरूको दायराको बारेमा पनि छलफल भएको जनाइएको छ। विज्ञप्तिअनुसार राष्ट्रिय सुरक्षा सल्लाहकार जेक सुलिवान र काउन्सिलर स्टिभ रिचेट्टी क्याम्प डेभिडमा बाइडेनसँग व्यक्तिगतरूपमा सामेल भए भने अन्य राष्ट्रिय सुरक्षा अधिकारीहरू सुरक्षित भिडियोद्वारा सामेल भएका थिए। शुक्रबार लाभरोभ र ब्लिन्केनले जेनेभामा अमेरिकी विदेशमन्त्रीसँग भेट गरेका थिए र अर्को हप्ता सुरक्षा ग्यारेन्टीमा मस्कोको प्रस्तावको लिखित जवाफ दिने वाचा गरेका थिए। पश्चिमी देशहरूले रुसले 'आक्रामक कारबाही'को तयारीमा युक्रेनी सीमानजिकै सेना तैनाथ गरेको आरोप लगाउँदै आएका छन्। मस्कोले बारम्बार यी आरोपहरूलाई अस्वीकार गर्दै आएको छ। रुसको सीमाना नजिक नाटोको सैन्य गतिविधिलाई औंल्याउँदै यसले आफ्नो राष्ट्रिय सुरक्षाको लागि खतरा मानेको छ। यसैबीच रुसले पनि आफ्नो क्षेत्रभित्र सेना सार्ने अधिकार रहेको बताएको छ।"
नेपालमा थप ६ हजार ४६२ जनामा कोरोना संक्रमण,काठमाडौं: नेपालमा थप ६ हजार ४६२ जनामा कोरोना संक्रमण देखिएको छ। स्वास्थ्य तथा जनसंख्या मन्त्रालयका अनुसार देशभरि १७ हजार ४३७ जनाको नमुना परीक्षण गर्दा यी संक्रमित देखिएका हुन्। योसँगै कूल सक्रिय संक्रमितको संख्या ७७ हजार ४० पुगेको छ। त्यस्तै पछिल्लो २४ घन्टामा थप १४१६ जना संङ्क्रमित कोरोनमुक्त भएका छन् भने थप ४ जना संक्रमितको मृत्यु भएको छ। यसअघि एकैदिन १० हजार बढी संक्रमित देखिँदै आएको थियो।
महानगरको गल्तीले एउटा गैँडाको दुःखद निधन (फोटो फिचर),"चितवन: सडकको नाली बनाउँदाको खाल्डोमा परेर गैँडा मरेको छ। भरतपुर महानगरपालिका९ गोन्द्राङमा पूर्वपश्चिम राजमार्गमा सडक विस्तारको लागि बनाइएको नाली छेउको खाल्डोमा परेर अन्दाजी १२ वर्षको भाले गैँडा मरेको हो। नजिकैको वनदेवी सामुदायिक वनबाट भाग्ने क्रममा दिउँसो खाल्डोमा भासिएपछि निस्कन नसकेपछि मरेको हो। गोन्द्राङदेखि पुल्चोकधसमम ६ लेनको सडक विस्तारको लागि नाली बनाइएको हो। नाली बनिसकेको भए पनि खाल्डो नपुर्दा खसेर गैँडा खसेको हो। खाल्डो नपुरेपछि गैँडा खसेर मरेको हो। अर्को गैडासँग जुध्दा भागेको हुनसक्ने आशंका गरिएको छ। वनमा लगाइएको तार जाली भत्काएर बाहिर आएको थियो। 'तारजाली भत्काएर बाहिर आएको हुनाले जुधेर भागेको हुनसक्ने आशंका हो, हामी अनुसन्धान गर्दैछौ।,' निकुञ्जका सूचना अधिकारी गणेश तिवारीले भने, 'खाल्डो पुरेको भएको गैंडा मर्थेन कि भन्ने देखियो। विकास निमार्णको काम संरक्षणमैत्री नभएको देखिएको हुँदा यसमा सचेत गराउँछौं। बाँकी हामी अनुसन्धान गर्छौं।' उक्त क्षेत्र गैँडालाई सामुदायिक वनमा पोष्टमार्टम गरिएको छ। गैँडाको खाग र खुर निकालेर खाल्डोमा गाडिएको छ।"
नेपालमा थप २८ जनामा ओमिक्रोन भेरियन्ट पुष्टि,काठमाडौं: नेपालमा थप २८ जनामा कोरोना भाइरसको नयाँ भेरियन्ट ओमिक्रोन देखिएको छ। स्वास्थ्य मन्त्रालयका अनुसार ३२ जनाको जिन सिक्वेन्सिङ गर्दा २८ जनामा ओमिक्रोन भेरियन्ट पुष्टि भएको हो। त्यस्तै ४ जनामा डेल्टा भेरिएन्ट देखिएको मन्त्रालयले जनाएको छ। यसअघि दुई विदेशीसहित २६ जनामा ओमिक्रोन देखिएको थियो।
काठमाडौं उपत्यकामा ३७९१ जनामा कोरोना संक्रमण,"काठमाडौं: काठमाडौं उपत्यकामा थप ३ हजार ७९१ जनामा कोरोना संक्रमण पुष्टि भएको छ। स्वास्थ्य तथा जनसंख्या मन्त्रालयका अनुसार काठमाडौंमा २८६८, ललितपुर ६०२ र भक्तपुरमा ३२१ जनामा संक्रमण पुष्टि भएको हो। त्यस्दै नेपालमा थप ६ हजार ४६२ जनामा कोरोना संक्रमण देखिएको छ। देशभरि १७ हजार ४३७ जनाको नमुना परीक्षण गर्दा यी संक्रमित देखिएको मन्त्रालयले जनएको छ। यससँगै कूल सक्रिय संक्रमितको संख्या ७७ हजार ४० पुगेको छ।"
१२ वर्ष माथिका ५५ प्रतिशत बालबालिकालाई पूर्ण खोप,काठमाडौंः स्वास्थ्य तथा जनसंख्या मन्त्रालयले ५५ प्रतिशत बालबालिकालाई कोरोनाविरुद्धको पूर्ण खोप लगाएको जनाएको छ। स्वास्थ्य मन्त्रालयका सहप्रवक्ता डा समीरकुमार अधिकारीका अनुसार १२ देखि १७ वर्ष उमेर समूहका बालबालिका ७९ प्रतिशतलाई पहिलो मात्रा लगाइएको छ। त्यस्तै ५५ प्रतिशतलाई दोस्रो वा पूरा मात्रा प्रदान गरिएको छ। खोप लगाउन जाँदा सबैले जनस्वास्थ्यको मापदण्ड पालना गर्न आग्रह गरेको छ। त्यस्तै १८ वर्ष माथिका ८४ प्रतिशतलाई पहिलो मात्रा र ६५ प्रतिशतलाई दोस्रो वा पूर्ण मात्रा खोप लगाइएको स्वास्थ्य मन्त्रालयले जनाएको छ।
पदाधिकारी छान्न माघ २७ मा माओवादी केन्द्रीय समिति बैठक,"काठमाडौंः नेकपा माओवादी केन्द्रले माघ २७ मा केन्द्रीय समिति बैठक बोलाएको छ। अध्यक्ष र केन्द्रीय सदस्यमात्रै चयन गरेको माओवादी केन्द्रले पदाधिकारी चयनका लागि माघ २७ गते केन्द्रीय समिति बैठक बोलाएको हो। यसअघि ८ माघमा डाकिएको बैठक स्थगित भएको थियो। बैठकले केन्द्रीय सदस्यहरुको कार्ययविभाजन गर्ने बताइएको छ। अध्यक्ष प्रचण्डले शनिबार आन्तरिक परिपत्र जारी गर्दै रोकिएको केन्द्रीय कमिटी बैठक माघ २७ बाट काठमाडौंमा बस्ने र सोही बैठकले पदाधिकारी चयन लगायतका निर्णय गर्ने जनाएका हुन्। सो बैठकले केन्द्रीय कमिटीको पूर्णता, पोलिटब्युरो र स्थायी समितिको गठनका साथै पदाधिकारीको निर्वाचन गर्ने उल्लेख छ।"
युक्रेनका कारण जर्मनीका नौसेना प्रमुखद्वारा राजीनामा,बर्लिनः युक्रेनबारे विवादास्पद टिप्पणी गरेका कारण जर्मनीका नौसेना प्रमुखले राजीनामा दिएका छन्। रुसले युक्रेनमाथि आक्रमण गर्न चाहेको कुरा बकवास रहेको भन्दै नौसेना प्रमुख के खिम श्योनबाखले पदबाट राजीनामा दिएका हुन्। सो टिप्पणीका कारण थप क्षति हुन नदिन भन्दै शनिबार श्योनबाखले आफ्नो पदबाट राजीनामा दिएका हुन्। युक्रेनको विदेश मन्त्रालयले श्योनबाखको टिप्पणी अस्वीकार्य भएको व्याख्या गरेको छ। गएको शुक्रबार एक थिंक ट्यांकद्वारा भारतमा आयोजित छलफल कार्यक्रममा नौसेना प्रमुखले आफ्नो विचार राखेका थिए। सो विचार राख्ने क्रममा उनले रुसले युक्रेनमाथि आक्रमण गर्ने कुरा बकवास भएको टिप्पणी गरेका थिए। सो टिप्पणी गरेको भिडियो सामाजिक सञ्जालमा भाइरल बनेको थियो। अमेरिका र बेलायतसहित अन्य केही पश्चिमा मुलुकहरुले युक्रेनलाई हातहतियार उपलब्ध गराएका छन्। तर युक्रेनले हतियारका पठाउन गरेको आग्रहलाई जर्मनीले भने अस्वीकार गरेको छ। रुसको सुरक्षाको लागि भन्दै सैन्य गठबन्धन उत्तर एटलान्टिक सन्धि संगठन र नेटोको सदस्य बन्नबाट युक्रेनलाई रोक्नुपर्ने र माग रुसले गरेको छ। सो सन्दर्भमा नौसेना प्रमुख श्योनबाखले रुसी राष्ट्रपति भ्लाद्पिर पुटिनले केबल सम्मानमात्र चाहेको बताएका थिए।
स्वास्थ्यकर्मी संक्रमित भएपछि टेकु अस्पतालमा खोप अभियान स्थगित,"काठमाडौंः स्वास्थ्यकर्मी संक्रमित भएपछि टेकुस्थित शुक्रराज ट्रपिकल तथा सरुवा रोग अस्पतालमा खोप अभियान स्थगित भएको छ। अस्पतालमा कार्यरत ५० जना कोभिड१९ विरुद्धको खोप कार्यक्रममा संलग्न चिकित्सक, स्वास्थ्यकर्मी एवं अन्य कर्मचारीहरू संक्रमित भएपछि टेकु अस्पतालमा खोप अभियान प्रभावित भएको हो। भोलि सोमबारदेखि अर्को आइतबारसम्म एक साताका लागि खोप अभियान स्थगित भएको अस्पतालले सूचना निकालेर जनाएको छ।"
१२ वर्षे मकर मेला शून्य (फोटो फिचर),"पनौतीः काभ्रेको पनौती नगरपालिकामा माघ १ गतेदेखि सुरु भएको बाह्रवर्षे मकर मेला २०७८ शून्यसरह बनेको छ। कोरोना त्रासका कारण बाह्र वर्षे मकर मेला शून्य सरह बनेको हो। हरेक बाह्र वर्षमा लाग्ने मकर मेलामा अघिल्ला वर्षहरुमा भने दैनिक ११ हजारभन्दा बढीको संख्यामा मानिसहरु मकर स्नान गर्न पनौती पुग्ने गर्थे। यस वर्ष भने कोभिड१९ का कारण त्यहाँ पुग्ने भक्तजनको संख्या ह्वात्तै घटेको स्थानीयले बताएका छन्। यस वर्षको मकर मेलामा मुस्किलले दैनिक १ सय मानिसमात्र सो मेलामा पुग्ने गरेको मेलामा खटिएका सुरक्षाकर्मीले बताए। शनिबार भने करिब १ हजार भक्तजनहरु मकर मेलामा उपस्थिति भएको स्थानीयले बताएका छन्। करिब दुई हप्ताअघि काभ्रे जिल्ला कोभिड व्यवस्थापन समिति डीसीएमसीको बैठकले सो मेला स्थगित गरेको थियो। मेला स्थगित गरेपनि २५ जनाभन्दा कम मानिस भेला भई त्रिवेणी घाटमा मकर स्नान गर्न पाउने निर्णय गरेको थियो। ऐतिहासिक, धार्मिकसाँस्कृतिक एवम् पुरातात्विक पनौती नगरपालिकामा हरेक बाह्र वर्षमा मकर मेला लाग्ने गर्छ। यसवर्ष नगर पालिकाले मकर मेलाको तयारी गरेको थियो। माघ महिनाभर चल्ने बाह्र वर्षे मकर मेला दर्शनका लागि नेपालभरबाट मात्र नभई भारतबाटसमेत हजारौं भक्तजनहरु पनौती पुग्ने गर्थे।"
स्थानीय तह निर्वाचन ऐन संशोधन गर्न सरकारलाई कानुनविद्को सुझाव,"काठमाडौं: स्थानीय तह निर्वाचन ऐन संविधानसँग बाझिएको भन्दै कानुन व्यवसायीहरूले संशोधन गर्न सरकारलाई सुझाव दिएका छन्। सत्तारुढ पाँचदलीय गठबन्धनका नेताहरूले आइतबार कानुन सचिव, महान्याधिवक्ता र सत्तारुढ दलहरू निकट केही कानुन व्यवसायीसँग छलफल गरेका थिए। छलफलमा कानुन व्यवसायीहरुले निर्वाचनबारे संविधान र ऐनमा फरक व्यवस्था समावेश हुन पुगेको भन्दै संविधान बमोजिम ऐन संशोधन गर्न सुझाव आएको सरकारका प्रवक्ता एवं सञ्चारममन्त्री ज्ञानेन्द्रबहादुर कार्की बताए। उनले स्थानीय तहको निर्वाचन ऐन २०७३ को दफा ३ र संविधानको धारा २२५ बाझिएको देखिएकोले संविधानको धारा १ अनुसार यस संविधानसँग बाझिएको भन्दै कानुन बाझिएको हदसम्म अमान्य हुने व्यवस्था भएकाले सो अनुसार कानुन संशोधन गर्ने सुझाव आएको बताए।"
राष्ट्रियसभा सदस्य निर्वाचनको मौन अवधि सुरु हुँदै,"काठमाडौं: राष्ट्रियसभा सदस्यको यही माघ १२ गते बुधबारका दिन हुने निर्वाचन प्रयोजनका लागि आज राति १२ बजेदेखि मौन अवधि सुरु हुँदैछ। निर्वाचन मौन अवधिमा निर्वाचन प्रचारप्रसार गर्न र मत माग्न नहुने निर्वाचन आयोगका प्रवक्ता शालिग्राम शर्मा पौडेलले जानकारी दिए। आयोगद्वारा आज जारी विज्ञप्तिमा भनिएको छ, मौन अवधि सुरु हुनुभन्दा अगाडि मतदान केन्द्रको ३०० मिटर वरिपरि राखिएका आआफ्ना निर्वाचन चिह्न तथा प्रचारप्रसारका सामग्री हटाएको हुनुपर्छ, एसएमएस, फेसबुक, भाइबरजस्ता विद्युतीय माध्यमद्वारा प्रयोग गरिने सामाजिक सञ्जालमार्फत समेत मत माग्न र निर्वाचन प्रचारप्रसार गर्न पाइनेछैन।' आयोगले मौन अवधिमा उम्मेदवार वा राजनीतिक दलको प्रचारप्रसार हुने गरी कुनै समाचार वा सूचना प्रकाशन वा प्रसारण गर्न नहुने भएको हुँदा आचरणहरु पालना गर्नगराउन सबैसँग अनुरोध गरेको छ। यसैबीच उक्त निर्वाचनका लागि निर्वाचक मण्डलको अन्तिम मतदाता नामावलीमा नाम समावेश भएका मतदाताले प्रदेशसभा सदस्य, गाउँपालिकाको अध्यक्ष वा उपाध्यक्ष तथा नगरपालिकाको प्रमुख वा उपप्रमुखमा निर्वाचित भएको प्रमाणपत्रका आधारमा मतदान गर्न सकिने छ। आयोगका अनुसार स्थानीय तह निर्वाचन, २०७४, प्रतिनिधिसभा तथा प्रदेशसभा सदस्य निर्वाचन, २०७४ र उपनिर्वाचन, २०७६ मा आयोगबाट जारी भएको मतदाता परिचयपत्रका आधारमा पनि मतदान गर्न सकिने छ। नेपाली नागरिकताको प्रमाणपत्र वा राष्ट्रिय परिचयपत्रका आधारमा निर्वाचक मण्डलको अन्तिम मतदाता नामावली विवरणसँग भिडाई यकिन गरी मतदान गर्न पाउने व्यवस्था मिलाउन आयोगले सम्बन्धित निर्वाचन अधिकृतलाई निर्देशन दिएको छ। राष्ट्रियसभामा आगामी फागुन २० गते रिक्त हुने १९ पदका लागि निर्वाचन हुन लागेको हो।"
अब आउने चुनावमा सशस्त्र प्रहरीको भूमिका अग्रणी : प्रधानमन्त्री,"काठमाडौंः प्रधानमन्त्री शेरबहादुर देउवाले अब आउने स्थानीय तहको निर्वाचमा स्वच्छ,मर्यादित बनाउन सशस्त्र प्रहरी बलले महत्वपूर्ण भूमिका खेल्ने बताएका छन्। सशस्त्र प्रहरी बलको २१औं स्थापना दिवसको अवसरमा प्रधानमन्त्री देउवाले यस्तो बताएका हुन्। उनले भने, अब आउने स्थानीय तहको चुनावलाई स्वच्छ,निष्पक्ष र स्वतन्त्र बनाउन सशस्त्र प्रहरी बलले महत्वपूर्ण भूमिका निर्वाह गर्ने अपेक्षा लिएको छु। गत चुनावमा पनि सशस्त्र प्रहरीको भूमिका अग्रणी थियो। उनले भने, आन्तरिक चुनौतिलाई सामना गर्न सकेकोमा प्रशंसा गर्छु। नेपालमा संकट आइपर्दा राष्ट्रसेवकले महत्वपूर्ण भूमिका नीर्वाह गर्दै आएका छन्। चाहे भूकम्प होस् वा बाढी पहिरोलगायतमा। राष्ट्र सेवकको वृद्धि विकासमा सरकारले सहयोग गर्ने र सरकारले आवश्यक गृह कार्य गरिरहेको बताए। राष्ट्रिय सुरक्षाका रुपमा रहेको सीमा सुरक्षामा खटिएकोमा सशस्त्र प्रहरी बललाई धन्यवाद दिए। जनताको शान्तिपूर्ण वातावरणमा बस्न पाउने अधिकारको रक्षा गर्न आवश्यक रहेको बताए। आर्थिक पारदर्शीतामा सशस्त्र प्रहरी बलको भूमिका प्रसंशीय रहेको बताए।"
नालीमा परेर गैँडा मर्यो,"चितवन: पूर्वपश्चिम राजमार्गअन्तर्गत टिकौली जंगल नजिक निर्माणाधीन सडकको नालीमा परेर एउटा गैँडा मरेको छ। आज दिउँसो करिब ३:३० बजे गैँडा मरेको अवस्थामा भेटिएको चितवन राष्ट्रिय निकुञ्जका सूचना अधिकारी गणेशप्रसाद तिवारीले जानकारी दिए। उनका अनुसार, अन्दाजी ८१० वर्षको पोथी गैँडा मृत अवस्थामा भेटिएको हो। घटनास्थलतर्फ निकुञ्जको प्राविधिकसहितको टोली पठाइएको उनले जानकारी दिए। चालु आर्थिक वर्षमा योसँगै २१ वटा गैँडा मरेका छन्। जसमध्ये दुईवटा चोरी सिकारीले मारेका हुन् भने अन्य प्राकृतिक कारणले मरेका हुन्।"
"निर्वाचन आयोगको पत्र संविधान विपरित, कानुनी उपचार खोज्छौं : राप्रपा","काठमाडौं: राष्ट्रिय प्रजातन्त्र पार्टी (राप्रपा)ले निर्वाचन आयोगले पठाएको पत्रलाई नेपालको संविधानको मर्म र भावनाविरपरीत रहेको बताएको छ। पार्टी अध्यक्ष राजेन्द्र लिङ्गेदनको अध्यक्षतामा आइतबार बसेको पदाधिकारी बैठकले यस्तो ठहर गरेको हो। 'निर्वाचन आयोगले राप्रपाको विधानको प्रस्तावनाको बुँदा ४ मा उल्लेखित 'सनातन हिन्दुराष्ट्र एवं राजसंस्थासिहतको प्रजातन्त्र'को मान्यता अभिवृद्धि गर्न र कायम गर्न भन्ने वाक्यांश संविधानको प्रस्तावना एवं भावनाको प्रतिकूल देखिएकाले सो वाक्यांश हटाइ नेपालको संविधानको धारा २६९ तथा राजनीट्टिक दल सम्बन्धी ऐन २०७३ अनुकूल हुनेगरी उल्लेख गर्नुहुन भनी पठाएको पत्र नेपालको संविधानको मर्म र भावना विपरीत भएको राप्रपाको ठहर छ,' निर्णयमा भनिएको छ। राप्रपाले पार्टी झन्डा र चुनाव चिन्हको विषय पनि राप्रपाको मूल्य र मान्यता विपरीत रहेको भन्दै कानुनी उपचार खोज्ने निर्णय गरेको छ। निर्वाचन आयोगले राप्रपालाई पत्र काट्दै हिन्दुराष्ट्र र राजसंस्था शब्द विधानबाट हटाउन निर्देशन दिएको थियो।"
नेटवर्किङमा लगानी नगर्न राष्ट्र बैंकको चेतावनी,"काठमाडौंः नेपाल राष्ट्र बैंकले नेटवर्किङ व्यवसायमा लगानी नगर्न चेतावनी दिएको छ। राष्ट्र बैंकले सूचना जारी हाइपर फण्ड, जोसियएल, क्राउड वन, सोलेम्याक्स जस्ता पिरामिड व्यवसायमा लगानी नगर्न चेतावनी दिएको हो। नेटवर्किङ व्यवसायमा आबद्ध गर्नगराउन आह्वान गर्ने गरेको भन्दै यस्तो व्यवसाय गैरकानुनी भएकाले सचेत हुन आग्रह गरिएको छ। राष्ट्र बैंकले भर्चुअल करेन्सी र क्रिप्टोकरेन्सीमा कारोबार नगर्न चेतावनी दिएको हो। छोटो अवधिमा उच्च प्रतिफल पाउने आशा देखाउँदै भर्चुअल र क्रिप्टोकरेन्सी र त्यससँग सम्बन्धीत हाइपर फण्डलगायत नेटवर्किङ व्यवसायमा लगानी नगर्न भनिएको हो। हाइपर फन्ड नेटवर्किङको अर्को धन्दा नेपालमा क्रिप्टोकरेन्सी तथा नेटवर्किङ व्यवसायले मान्यता नपाएकाले यस्ता गैरकानुनी वित्तीय औजारमा आबद्ध भई कारोबार गर्दा सर्वसाधारण ठगिने, अवैधानिक तरिकाले रकम बाहिरिई पुँजी पलायन हुने भएकाले त्यस्ता कारोबार तथा व्यवसायमा संलग्न नहुन सूचना जारी गरिएको छ। नेपालभित्र बसोबास गर्ने नेपाली तथा विदेशी नागरिक र नेपाल बाहिर बस्ने नेपाली नागरिकले भर्चुअल तथा क्रिप्टोकरेन्सी तथा नेटवर्किङमा लगानी गरेको पाइएमा प्रचलित कानुन बमोजिम कारवाही हुने राष्ट्र बैंकले जनाएको छ। अन्नपूर्ण पोस्टले शनिबार नेटवर्किङसम्बन्धी हाइपर फण्डसँग सम्बन्धीत समाचार प्रकाशित भएको थियो ।"
"बालकुमारी मन्दिरको लिच्छवीकालीन मूर्ति चोरी, मन्त्री भुसालद्वारा खोजी गर्न निर्देशन","ललितपुर : ललितपुर महानगरपालिका२७ को सुनाकोठीस्थित बालकुमारी मन्दिरको लिच्छवीकालीन मूर्ति आइतबार बिहान चोरी भएको छ। स्थानीयवासीबाट मूर्ति चारी भएको खबर थाहा पाउनासाथ ऊर्जा, जलस्रोत तथा सिंचाइमन्त्री पम्फा भुसाल, प्रदेशसभा सदस्य राजकाजी महर्जन, ललितपुरका प्रमुख जिल्ला अधिकारी घनश्याम उपाध्याय एवं प्रहरी टोलीले घटनास्थलको निरीक्षण गरेको छ। आज बिहान करिब ३ देखि ४ बजेको समयमा चोरी भएको हुनसक्ने अनुमान गरिएको प्रजिअ उपाध्यायले जानकारी दिए। उनका अनुसार नौ ताला काटेर र चार ढोका फोरेर सो मूर्ति चोरी भएको छ। पाँचछ सय वर्ष पुरानो लिच्छविकालीन मूर्ति चोरी घटना अत्यन्त दुःखद भएको भन्दै तत्काल खोजी गरी दोषीमाथि कारबाही गर्न मन्त्री भुसालले निर्देशन दिएका छन्। उनले भने, 'यो निन्दनीय कार्यको भत्र्सना गर्दै तत्काल दोषी पत्ता लगाई मूर्ति खोजी गर्न प्रशासनलाई निर्देशन दिएको छु, विश्वास छ सो ऐतिहासिक तथा पूरातात्विक मूर्ति छिट्टै भेटिनेछ।' प्रहरीले घटनास्थलको मुचुल्का तयार गरेर खोजी कार्यलाई तीव्र तुल्याइएको जनाएको छ। रासस"
सरकारको पहिलो दायित्व आम नागरिकलाई खोप : गृहमन्त्री,"काठमाडौं: गृहमन्त्री बालकृष्ण खाँणले सरकारको पहिलो दायित्व आम नागरिकलाई खोप उपलब्ध लगाउने रहेको बताएका छन्। सशस्त्र प्रहरी बलको २१औं स्थापना दिवसको अवसरमा गृहमन्त्री खाँणले यस्तो बताएका हुन्। उनले भने, भ्याक्सिन सरकारको पहिलो दायित्व हो। ठूलो संख्यामा नेपाली जनताले खोप लगाइरहेका छन्। उनले कोरोना भाइरसको नियन्त्रण गर्न स्मार्ट लकडाउन गरिएको बताए। 'भीड नियन्त्रण गरेर संक्रमितको पहिचान गर्न सरकार प्रतिबद्ध छ। सशस्त्र प्रहरी बलले पनि कोरोना रोकथाममा भूमिका खेलेको छ। सशस्त्र प्रहरी बलले विषम परिस्थितिमा पनि राष्ट्र र जनताको सुरक्षाका लागि कटिबद्ध भएर लागिरहेको छ। सीमित स्रोत र साधनका बावजुत पनि आफ्नो राष्ट्रिय दायित्व निर्वाह गर्दै आइरहेको छ,' सम्बोधनको क्रममा उनले भने।"
"ओखलढुंगामा गुडिरहेको गाडीलाई ढुङ्गाले किच्दा ३ जनाको मृत्यु, ३ घाइते","सोलुखुम्बु : ओखलढुंगामा गुडिरहेको बोलेरो जीपलाई माथिबाट झरेको ढुंगाले किच्दा तिन जनाको ज्यान यात्रुको गएको छ। ज्यान गुमाउनेमा सिद्धिचरण नगरपालिका १ का ७ वर्षीय युनिषा कोइराला,१० वर्षीय इशव कोइराला र मानेभञ्ज्याङ गाउँपालिका १ मोलीका ३० वर्षीय हेमबहादुर मगर रहेको जिल्ला प्रहरी कार्यालय ओखलढुंगाले जनाएको छ। प्रहरी प्रमुख प्रहरी नायब उपरीक्षक ९डिएसपी० गोबिन्दराज काफ्लेका अनुसार जीपमा सवार देवबहादुर श्रेष्ठ, सञ्जीव श्रेष्ठ, लक्ष्मी कोइराला घाइते भएका छन्। सिद्दिचरण नगरपालिका ३ मा सडक निर्माण गर्दै गरेको डोजरले आइतबार बिहान अन्दाजी ९ बजे माथिबाट लडाएको ढुंगाले सडकमा गुडिरहेको को १ ज ३५६९ नंबरको बोलेरोलाई किचेको प्रहरीले जनाएको छ। दुर्घटनामा अन्य तिन जना घाइते भएका छन्। घाइते मध्य देवबहादुर श्रेष्ठ र सञ्जीव श्रेष्ठलाइ थप उपचारका लागि हेलिकोप्टर मार्फत काठमाडौ पठाउने तयारी भइरहेको डिएसपी काफ्लेले बताए। जिल्लाको गहतेबाट सदरमुकामतर्फ आउँदै गरेको बोलेरोलाई नारायणस्थलको सोतीभरिमा डोजरले निकालेको ढुंगा पल्टिएर किच्दा दुर्घटना भएको प्रहरीले जनाएको छ ।"
उद्यमशीलता विकास कार्यक्रमको लागि त्रिपक्षीय सम्झौता,"काठमाडौं : नेपाल उद्योग परिसंघ नेपाल उद्योग परिसंघ ओमन लिडरशिप फोरम, नबिल बैंक लिमिटेड र महिला शक्ति विकास केन्द्र नेपालबीच महिला उद्यमीलाई वित्तीय प्रणालीमा पहुँच, प्रोत्साहन तथा प्रेरित गर्नका लागि समझदारी पत्रमा हस्ताक्षर भएको छ। नेपाल उद्योग परिसंघ ओमन लिडरशिप फोरमका संयोजक छायाँ शर्मा, नबिल बैंक लिमिटेडका प्रमुख कार्यकारी अधिकृत अनिल केशरी शाह तथा महिला शक्ति विकास केन्द्र नेपालका तर्फबाट कार्यकारी निर्देशक श्री कविता गरुङ्गले समझदारी पत्रमा हस्ताक्षर गरेका छन्। नेपाल उद्योग परिसंघ ओमन लिडरशिप फोरमले महिलाहरुलाई उद्यममा आवद्द बनाउने उद्देश्यका साथ फोरम गठन भएदेखि नै नबिल बैंक र महिला शक्ति केन्द्र नेपालसँग छलफल सञ्चालन गर्दै आइरहेको थियो। सोहीअनुरुप, महिलालाई वित्तीय साक्षरता, आर्थिक गतिविधि, जिवनस्तरको विकास लगायतमा सहयोग तथा पहुँच प्रदान गर्ने उद्देश्यले समझदारी भएको हो। संयुक्त राष्ट्र संघको दिगो विकासको अवधारणामा समेत उल्लेखित महिलाहरुको वित्तीय सशक्तीकरणले यसको महत्वलाई दर्शाएकोले आर्थिक आत्मनिर्भरताले मात्र महिलाहरुलाई टेवा पुग्ने नेपाल उद्योग परिसंघ ओमन लिडरशिप फोरमका संयोजक छायाँ शर्माले बताएका छन्। यसै गरी महिला शक्ति विकास केन्द्र नेपालका कार्यकारी निर्देशक श्री कविता गुरुङ्गले महिलाको लागि नेतृत्व विकास, सामाजिक उत्थान तथा जिवनस्तर विकासका मुद्दाहरुमा यस केन्द्रले कार्य गर्दै आइरहेको र समझदारीबाट महिला उद्यमीहरुलाई आर्थिक रुपमा समेत सबल बनाउने कुरामा विश्वस्त रहेको बताए। साथै, नबिल बैंकका कार्यकारी निर्देशक श्री अनिल केशरी शाहले हस्ताक्षर गरेर मात्रै समझदारी पत्रको उद्देश्य पूर्ण नहुने भएकोले यसको कार्यान्वयन पक्षमा ध्यान दिन आग्रह गरे। हाल विश्वभर र नेपालमा समेत तीव्ररुपमा फैलिरहेको कोरोना महामारीको सन्त्रासबाट समेत जोखिम उठाएर दृढताका साथ उपलब्धी हासील गर्नको लागि तीनवटै पक्ष उत्तिकै जिम्मेवारी पूर्वक लाग्नु पर्ने बताए। नेपाल उद्योग परिसंघका उपाध्यक्ष श्री निर्वाण चौधरीले ग्रामीण विकास बैंकको सफलता त्यहाँ महिला निक्षेपकर्ताको कारणले भएको र महिला नेतृत्वलाई आर्थिक रुपमा जोड्ने यस प्रकारको प्रयासले निकट भविष्यमा देशमा महिला नेतृत्वको वर्चस्व रहने विश्वास व्यक्त गरे। एक वर्षको रहेको सम्झौताले दिगो विकास, साना तथा मझौला उद्यमीहरुलाई ऋणको सरल व्यवस्थाका साथै विविध वित्तीय साक्षरता सम्बन्धि तालिम, गोष्ठि तथा छलफलका गतिविधिहरु सञ्चालनको लागि तीनवटै पक्ष सहमत भएका छन्। कार्यक्रममा नेपाल उद्योग परिसंघ ओमन लिडरशिप फोरम, नबिल बैंक लिमिटेड तथा महिला शक्ति विकास केन्द्र नेपालका पदाधिकारीहरुको उपस्थिति रहेको थियो।"
गठबन्धन सरकारका कारण मुलुक गहिरो संकटतिर धकेलिदै : एमाले,"काठमाडौं : नेकपा एमालेका अध्यक्ष केपी शर्मा ओलीले गठबन्धन सरकारका कारण मुलुक गहिरो संकटतिर धकेलिँदै गएको बताएका छन् । गठबन्धन दलहरुको नेतृत्व गर्दै कांग्रेस सभापति शेरबहादुर देउवा प्रधानमन्त्री भएको ६ महिनाको समीक्षा गर्दै एमाले अध्यक्ष ओलीले मुलुक गहिरो संकटतर्फ फस्दै गएको बताएका हुन् । एमाले अध्यक्ष ओलीले आइतबार विज्ञप्ति जारी गर्दै शक्ति पृथकीकरण र राज्यका अङ्गहरुबीचको सन्तुलन, मुलुकको अर्थतन्त्र, कुटनीतिक सम्बन्ध र शान्ति सुरक्षाको अवस्था समस्याग्रस्त बन्दै गएको बताएका छन् । कोभिड महामारीविरुद्दको प्रतिकार्य झन् लथालिंग भएको अध्यक्ष ओलीले जारी गरेको विज्ञप्तिमा उल्लेख छ ।"
प्रचण्ड पत्नी सीतालाई कोरोना संक्रमण,काठमाडौ : नेकपा माओवादी केन्द्रका अध्यक्ष पुष्पकमल दाहालप्रचण्डपत्नी सीता दाहाललाई कोरोना संक्रमण देखिएको छ। उनीहरुकी छोरी गंगाले सामाजिक सञ्जाल फेसबुक मार्फत आफ्नी आमा सीतालाई कोरोना संक्रमण भएको पुष्टी गरेकी छन्। मेडिसिटी अस्पतालमा उपचार गराइरहेकी सीताको स्वास्थ्यअवस्था सुधार भइरहेको गंगाले बताएकी छन्।
एमसीसीका बारेमा सत्तारुढ दलहरुले विरोधाभाषपूर्ण अभिव्यक्ति दिइरहेका छन्,"काठमाडौं : नेकपा एमालेका अध्यक्ष केपी शर्मा ओलीले अमेरिकी सहायता परियोजना एमसीसीका बारेमा सत्ता गठबन्धनकै नेताहरूले विरोधाभाषपूर्ण अभिव्यक्ति दिंदै आएको बताएका छन्। आइतबार एक वक्तव्य जारी गर्दै एमाले अध्यक्ष ओलीले यस्तो बताएका हुन्। उनले भने, सत्ता गठबन्धनकै नेताहरूको विरोधाभाषपूर्ण अभिव्यक्तिले विकास परियोजनालाई भूराजनीतिक द्वन्द्वको विषय बनाउन भूमिका खेलेका छन्। अमेरिकी अधिकारीहरूसँग एक खालको र आफ्ना कार्यकर्तासँग बेग्लै खालको कुरा गर्ने गठबन्धन नेताहरूले द्वैध भूमिका खेलिरहेका छन् र जनतालाई दिग्भ्रमित पारिरहेका छन्। अध्यक्ष ओलीले गठबन्धनका नेताहरुले हिजो आफैंले हस्ताक्षर गरेको सम्झौता ठीक थियो कि थिएन भनेर पाँच वर्षपछि अध्ययन कार्यदल बनाउने जस्ता हास्यास्पद र कच्चा काम गरिरहेको बताए। ओलीले भने,राजनीतिक पूर्वाग्रहका आधारमा एकैचोटी दर्जनौं मुलुकहरूबाट राजदूत फिर्ता गराइएको छ र नेपालसँग महत्वपूर्ण सम्बन्ध रहेका मुलुकस्थित नियोगहरूलाई महिनौंसम्म राजदूतविहीन बनाउने गैरजिम्मेवार काम गरिएको छ। यसरी मुलुकको बाह्य सम्बन्ध असहज अवस्थामा पुर्याइएको छ।"
किन गरे गृहमन्त्रीले मुख्यमन्त्री र १२ जिल्लाका सीडीओलाई फोन ?,"काठमाडौं : गृहमन्त्री बालकृष्ण खाँणले लुम्बिनी र मधेस प्रदेशका मुख्यमन्त्री तथा १२ जिल्लाका प्रमुख जिल्ला अधिकारीलाई फोन गरी कोरोना संक्रमणको अवस्थाका बारेमा जानकारी लिएका छन् । उनले ती क्षेत्रका मुख्य मन्त्री र प्रमुख जिल्ला अधिकारीसँग सम्पर्क गरी सीमा नाकाबाट भित्रिने नागरिकमा कोरोना संक्रमण, होल्डिङ सेन्टरको अवस्था, परीक्षणलगायतबारे जानकारी लिएका छन् । गृहमन्त्री खाँणले आइतबार बिहान लुम्बिनी प्रदेशका मुख्यमन्त्री कुलप्रसाद केसी, मधेस प्रदेशका मुख्यमन्त्री लालबाबु राउत, बाँके, अर्घाखाँची, कञ्चनपुर, बारा, पर्सा, मोरङ, झापा, सप्तरी, कपिलवस्तु, कैलाली,रुपन्देही र नवलपरासी पश्चिमका प्रमुख जिल्ला अधिकारीलाई फोन गरेर त्यहाँ कोरोना संक्रमणको अवस्थाबारे जानकारी लिएका हुन् । सो क्रममा गृह मन्त्री खाँणले शीतलहर र त्यसबाट नागरिकलाई बचाउन गरिरहेको प्रयासबारे पनि जानकारी लिएको उनको सचिवालयले बताएको छ।"
स्याङ्जा प्रशासनकाे तपाई मास्क खै? अभियान,"स्याङ्जा : मास्क लगाउने अभियानलाई स्याङ्जा प्रशासनले कडाई गरेको छ। सुरक्षा निकाय र स्वास्थ्यकर्मीको समूहले जिल्लाका मुख्य बजारमा पुगेर अनुगमनसंगै मास्क नलगाउने नागरिकलाई सचेत गराएको छ। दिनप्रतिदिन कोरोना संक्रमण बढ्दै गएपछि स्याङ्जा प्रशासनले तपाईको मास्क खै? अभियान सुरु गरेको हो। संक्रमण नियन्त्रणका लागि उचित ढंगले मास्क लगाउनु सर्वोत्तम उपाय हो। सबैका लागि पहिलो अनिवार्यता मास्क लगाउनु पर्र्ने जिल्ला कोभिड ब्यवस्थापन समितिले जनाएको छ। समितिका अध्यक्ष एवं प्रमुख जिल्ला अधिकारी राजुप्रसाद पौडेलको नेतृत्वमा निस्केको अनुगमन टोलीमा प्रहरी, उपरीक्षक राजीव बस्नेत, डा रमेश आचार्यलगायत अन्य सुरक्षा निकायका प्रमुखहरु सहभागि थिए। जिल्ला सदरमुकामसहित पुतलीबजार, भीरकोट, वालिङ र गल्याङ् नगरपालिका अन्र्तगतका बजारको अनुगमन गरेका थिए। सोही क्रममा मास्क नलगाई ब्यापार ब्यवसाय गरिरहेका ७० जनालाई जनही सय रुपैयाँ जरिवानासहित सचेत गराइएको छ। प्रजिअ पौडेलले भने, मास्क लगाएका छौं भन्दै च्यापुमा अड्याउने र हातमा झुण्ड्याउनेलाईसमेत मास्क लगाउने उचित तरिका सिकाएका छौं। नियमित सरसफाई, स्वास्थ्य सुरक्षा मापदण्ड अवलम्बन, मास्कको सहि प्रयोगले कोरोना संक्रमण रोकथाम तथा नियन्त्रण गर्र्छ प्रजिअ पौडेल भन्छन्।"
स्थानीय तहको निर्वाचन पर धकेल्न पाइँदैन : एमाले,"काठमाडौं : नेकपा एमालेले गठबन्धन सरकारले स्थानीय तहको निर्वाचनलाई पर धकेलेर मुलुकमा राजनीतिक अन्यौलता सिर्जन गर्न खोजेको आरोप लगाएको छ । स्थानीय तहको निर्वाचनलाई धकेलेर प्रतिनिधिसभाको निर्वाचन आगामी वैशाखमा गर्न खोज्नु गठबन्धन सरकारको गलत नियत भएको एमालेको टिप्प्णी छ। स्थानीय तहको निर्वाचन पर धकेल्ने गठबन्धन सरकारको प्रस्ताव गलत नियतले अगाडि सारिएकोमा नेकपा एमाले स्पष्ट छ,' विज्ञप्तिमा भनिएको छ,विभिन्न वहानामा स्थानीय तहको निर्वाचन पर धकेल्न पाइँदैन।' ताजा जनादेशको पक्षमा आफ्नो पार्टी प्रतिवद्द रहेको बताउँदै एमालेले जुनसुकै बेलामा निर्वाचन भएपछि सामाना गर्न तयार रहेको स्पष्ट पारेको छ ।"
सरकारलाई केपी ओलीको प्रश्न : कहाँ गयो २४ लाख खोप ?,"काठमाडौं : नेकपा एमालेका अध्यक्ष केपी शर्मा ओलीले कोरोनाको २४ लाख खोप खोई भन्दै सरकारलाई प्रश्न गरेका छन्। एमाले अध्यक्ष ओलीले सरकारले गरेका कामको समीक्षाका क्रममा आइतबार विज्ञप्ति निकाल्दै यस्तो बताएका हुन्। २४ लाखभन्दा बढी मात्रा खोप हराएको चरम गैरजिम्मेवार र लज्जास्पद अभिव्यक्ति सरकारी अधिकारीहरूले नै दिइरहेका छन्। कहाँ गयो त्यति धेरै मात्राको खोप ? कसले लुकायो वा बेच्यो ? यसका लागि को जिम्मेवार छ ?', उनले भने, 'एकातिर यति ठूलो मात्रामा खोप गायब पारिएको छ भने अर्कातिर भण्डारमा भएको खोपको सही वितरण हुन नसक्दा हजारौं नागरिकहरू खोपबाट वञ्चित छन्। अरू त अरू, खोप लगाउन आवश्यक सिरिन्ज र अत्यन्त आधारभूत मानिएको औषधी सिटामोलसमेत उपलब्ध गराउन नसक्नुले सरकार कति गैरजिम्मेवार छ भन्ने स्पष्ट हुन्छ। उनले सार्वजनिक सेवा उपयोगका लागि खोप कार्ड अनिवार्य गरिनु हास्यास्पद र विभेदकारी कदम रहेको बताए। उनले भने, अघिल्लो सरकारले व्यवस्था गरिदिएको खोप आपूर्ति, व्यवस्थापन, भण्डारण र वितरण पनि राम्ररी गर्न असक्षम वर्तमान सरकारले तुलनात्मक रूपमा सहज अवस्थामा समेत नागरिकलाई पर्याप्त मात्रामा खोप लगाउन नसकिरहेको बेलामा सार्वजनिक सेवा उपयोगका लागि खोप कार्ड अनिवार्य भनेर हास्यास्पद र विभेदकारी कदम चालेको छ। वर्तमान सरकारले पुस मसान्तभित्र दुई तिहाइ र चैत मसान्तभित्र सबै नागरिकलाई खोप लगाइसक्ने घोषणा गरेकोमा हालसम्म यो संख्या ४० प्रतिशत मात्र पुगेको बताए।"
बगरफाँटबासी यातायात सुविधाबाट वञ्चित,"बेनी : म्याग्दीको सदरमुकाम बेनी बजारसँगै रहेको पर्वतको जलजला गाउँपालिकाको बगरफाँटका बासिन्दा यातायात सुविधाबाट वञ्चित भएका छन्। बगरफाँट जोड्ने सडक बाढीले बगाएपछि सवारी साधनमार्फत यात्रा र सामान ढुवानी गर्न आठ किलोमिटर दूरिको घुमाउरो सडक प्रयोग गर्न बाध्य भएका छन्। कालीगण्डकीमा आएको बाढीले गत असारमा माटेपानीमा एक सय मिटर सडक कटान गरेर बगाएपछि बेनीदेखि बगरफाँट जोड्ने सडक आठ महिनादेखि अवरुद्ध छ। पहाडको फेदीमा बाँध बनाएर सडक बनाउँदा म्याग्दीतर्फ कटान गर्ने र बाढीले सडक बगाएर लगानी खेर जाने भएपछि सडक पुननिर्माण भएको छैन्। यसअघि पनि वर्षेनी हिउँदमा सडक बनाउने र बर्खामा बाढीले बगाउने गरेको थियो। तीन सय भन्दा बढी घरधुरीको बसोबास रहेको जलजला गाउँपालिकाको २ र ३ नम्बर वडामा पर्ने बगरफाँटका बासिन्दा म्याग्दी आवत जावत गर्ने कालीपुल जोड्ने झोलुङ्गे पुलको पनि लठ्ठा खिया लागेर छिन्ने अवस्थामा छ। मानिसहरु झोलुङ्गे पुलबाट आवत जावत गरेपनि निर्माण सामग्री र दैनिक उपभोग्य सामान ढुवानी गर्न समस्या भएको बगरफाँटका बासिन्दा राम रकालले बताए। बेनीबाट बगरफाँट सामान ढुवानी गर्नका लागि मल्लाजबाँसखर्क हुदै आठ किलोमिटर घुमाउरो सडक प्रयोग गर्दा महँगो भाडा तिर्न बाध्य छन्, उनले भने निर्माणाधिन निजी घर र सामुदायिक बिकास आयोजनाको लागत बढेको छ। एक बोरा सामान पुल तारेको भरियालाई एक सय रुपैयाँ भन्दा बढी तिर्नुपर्छ। बिरामीलाई अस्पताल पुयाउन डोको र स्टेचरमा बोक्नुपरेको स्थानीय खिम बरुवालले बताए। बगरफाँटमा बसोबास गर्ने अधिकांश म्याग्दीका बिद्यार्थी, ब्यवसायी, कर्मचारी र सर्बसाधारण छन्। प्राविधिक हिसाबले माटेपानीको भिरमा सडक निर्माण सम्भव नदेखिएपछि कालीपुलदेखि बगरफाँट जोड्ने पक्कि मोटरेबल पुल र बेलिब्रिज जडानका लागि पहल गरिएको जलजला गाउँपालिका३ का वडा अध्यक्ष रबी भण्डारीले बताए। बगरफाँटको यातायात समस्या लिएर म आफै प्रधानमन्त्री कार्यालय र राष्ट्रियसभा अध्यक्षकहाँ पुगेर आएको छ, उनले भने प्रधानमन्त्री कार्यालयको निर्देशनमा सडक डिभिजन कार्यालय बाग्लुङका इञ्जिनियरहरुको टोलीले शुक्रबार बेलिब्रिज निर्माण स्थलको सम्भाब्यता अध्ययन गरेका छन्। डिभिजन प्रमुख बलिराज मल्ल, इञ्जिनियर बिजय शर्मा लगायतको टोलीले बेलिब्रिज राख्ने सम्भाबित ठाउँको निरिक्षण गरेका थिए। निर्माण स्थलमा जग्गा बिवाद नभएको प्रतिबद्धता, प्राबिधिक रुपमा उपयुक्त भएमा बजेट ब्यवस्थापन गरेर बेलिब्रिज जडानको प्रक्रीया अघि बढाउने डिभिजन प्रमुख मल्लले बताए।"
"नेपालमै नक्कली नर्स, कारबाही प्रकृया सुरु","काठमाडौं : तपाईंलाई अच्चम लाग्न सक्ला नर्स पनि नक्कली भनेर तर, नेपाल नर्सिङ काउन्सिलले लाइसेन्स जारी भएको साढे सात वर्षपछि एक जना नर्स नक्कली भएको फेला पारेको हो। एक जना नर्सलाई कारबाही प्रक्रिया अगाडि बढाएको छ। काउन्सिलको लाइसेन्स पुन: दर्ताका लागि निवेदन दिएकी सप्तरीकी रञ्जुकुमारी चौधरीको कागजपत्र अध्ययनका क्रममा काउन्सिलले उनले अर्कैको नाममा रहेको दर्ता नम्बर लिएको पत्ता लगाएको हो। चौधरीले अर्कैको लाइसेन्स नम्बर आफ्नो बनाइ दुरुपयोग गरेको फेला परेपछि काउन्सिलले कारबाही प्रक्रिया अघि बढाएको छ। चौधरीले ६ जुलाई २०१४ मा परिषद्बाट जारी भएको भनी पुनः नाम दर्ताका लागि पेस गरिएको प्रमाणपत्र परिषद्को रेकर्डमा नदेखिएको पाइएको हो। साथै चौधरीले पेस गरेको प्रमाणपत्र र सो प्रमाणपत्रमा गरिएको दस्तखतसमेत फरक पाइएको हो। चौधरी परिषद्मा दर्तावाला नर्स नभएकोले सम्बन्धित पक्ष तथा सर्वसाधारण सबैका लागि परिषद्ले जानकारी गराएको छ। काउन्सिलको पुस २८ मा बसेको बैठकले आवश्यक कानूनी कारबाही अगाडि बढाउने निर्णय गरेको छ। काउन्सिलले माघ ९ गते जारी गरेको सूचनामा भनिएको छ, मिति २०७८ माघ ९ मधेश प्रदेश सप्तरी जिल्ला, गम्हरिया प्रवाहा वडा नं ९ हाल परिवर्तित शम्भुनाथ नगरपालिका वडा नं ६ बस्ने रञ्जुकुमारी चौधरीले मिति २०७८ मंसिर १६ मा पुनः नाम दर्ताका लागि पेस गरेको प्रमाणपत्र नं २६४६८ को प्रमाणपत्र यस परिषद्को रेकर्डमा हेर्दा १० मार्च २०१४ मानै अन्य दर्तावाला नर्सको नाममा परिषद्बाट जारी गरिसकेको देखिन्छ।"
"जसपाको विवाद उत्कर्षमा, दुई समूहको आआफ्नै दाबी",वीरगन्ज: पर्सामा जनता समाजवादी पार्टी (जसपा)भित्रको विवाद झन चुलिँदै गएको छ। पछिल्लो हप्ता दुई छुट्टाछुटटै समूहले जिल्ला कार्यसमिति गठन र पुनःगठन गरेका थिए। केन्द्रीय अध्यक्ष उपेन्द्र यादवसँग असन्तुष्ट समूहले गत माघ २ गते मन्जुर अन्सारीको नेतृत्वमा नयाँ जिल्ला कार्यसमिति गठन गरेको हो। उपेन्द्र निकट रहेका पहिलेका अध्यक्ष रामनरेश यादवको समूहले भने गत शुक्रबार छुट्टै भेला गरेर जिल्ला कार्यसमिति पुनःगठन गरेको छ। पर्सामा गठन भएका दुई छुट्टाछुटटै जिल्ला कार्य समितिबारे अहिले आएर जसपाको मधेस प्रदेश समितिमा पनि विभिन्न विवाद देखिएकाले पर्सामा जसपाभित्रको विवाद झन् उत्कर्षमा पुगेको हो। जसपाको मधेस प्रदेश समितिका मुख्य सचिव दिनेश कुमार यादवले शनिबारमात्रै एक विज्ञप्ति जारी गरेर पर्सा जिल्लामा राम नरेश यादवले नेतृत्व गरेको जिल्ला कार्य समिति नै पार्टीको आधिकारिक रहेको जनाएको छ। मुख्यसचिव दिनेशले पार्टीको आधिकारीक लेटर प्याडमा विज्ञप्ति जारी गर्दै जिल्लाहरुमा जनता समाजवादी पार्टी बन्नुभन्दा पहिला रहेका तत्कालीन समाजवादी पार्टी र राजपाका समिति नै अहिले पनि आधिकारिक रहेको जनाएका छन्। विज्ञप्तिमा पर्सा जिल्लामा माघ २ मा केही समूहले मन्जुर अन्सारीको नेतृत्वमा नयाँ जिल्ला कार्य समिति गठन गरेको खबर विभिन्न सञ्चार माध्यमबाट जानकारी प्राप्त भएको भन्दै मधेस प्रदेश समितिका मुख्य सचिव दिनेशले त्यो पार्टीको आधिकारी समिति नभएको दाबी गरेका छन्। केन्द्रमा तत्कालीन समाजवादी पार्टी र राजपाबीच पार्टी एकतापछि जिल्लाहरुमा समायोजनको काम बाँकी नै रहेको भन्दै जसपाको मधेस प्रदेश समितिका मुख्य सचिव दिनेशले जिल्लामा जिल्ला कार्यसमिति गठन गर्ने अधिकारी मधेस प्रदेश समितिको रहेकाले अहिलेलाई पर्सामा रामनरेश यादव नेतृत्वकै जिल्ला कार्यसमिति आधिकारीक रहेको जनाएका छन्। आइतबार भने जसपाको मधेस प्रदेश समितिकै उपाध्यक्ष सुशील यादवले एक विज्ञप्ति जारी गरेर पर्सामा मन्जुर अन्सारीको नेतृत्वमा गठन गरिएको नयाँ जिल्ला कार्य समिति नै आधिकारीक रहेको दाबी गरेका छन्। जसपा मधेस प्रदेशका उपाध्यक्ष सुशीलले जारी गरेको विज्ञप्तिमा शनिबार मधेस प्रदेश समितिका मुख्यसचिव दिनेशले जारी गरेको विज्ञप्ति पार्टीको आधिकारीक नभएको उल्लेख छ। जसपाका मधेस प्रदेश उपाध्यक्ष सुशीलले पर्सामा हालै देखिएको पार्टीभित्रको विवाद केन्द्रीय कार्यसमितिले टुंगो लगाउने भएकाले मधेस प्रदेशका मुख्य सचिव दिनेश यादवले व्याक्तिगतरुपमा जारी गरेको विज्ञप्तिको कुनै औचित्य नै नभएको बताएका छन्। उनले पर्सामा जिल्ला कार्य समितिका दुई तिहाइ सदस्यको बैठक बसेर मन्जुर अन्सारीको नेतृत्वमा नयाँ जिल्ला कार्यसमिति गठन गरिएको लिखित जानकारी मधेस प्रदेश समितिलाई प्राप्त भएकाले पुरानो वा नयाँ कुन समितिलाई आधिकारिकता दिने भन्ने विषयमा केन्द्रीय समितिले नै निर्णय गर्ने बताएका छन्। यता रामनरेश यादव नेतृत्वको जिल्ला कार्य समितिका सचिव तबरेज अहमदले हालै प्रदेश समितिका मुख्यसचिव दिनेश यादवले शनिबार जारी गरेको विज्ञप्ति नै अधिकारिक भएको दाबी गर्दै त्यो विज्ञप्तिले पर्सामा पार्टीभित्र मौलाउन खाजेको अराजक संस्कृतिलाई अंकुश लगाउने काम भएको प्रतिक्रिया दिएका छन्।
धनुषा प्रशासनद्वारा सेवा प्रवाहमा बार प्रणाली लागू,"ढल्केवर(धनुषा) : कोरोना भाइरसको नयाँ भेरियन्टको प्रभाव बढेपछि जिल्ला प्रशासन कार्यालय धनुषाले सेवा प्रवाहलाई व्यवस्थित गर्न बार प्रणाली लागू गरेको छ। कोरोना भाइरसको तेस्रो भेरियन्टको संक्रमण दर दिनप्रतिदिन बढ्दै गएपछि जिल्ला प्रशासन कार्यालय धनुषाले सेवा प्रवाहलाई सहज बनाउन आइतबारदेखि बार प्रणाली लागू गरेको हो। कोभिड१९ संक्रमणको प्रभावकारी रोकथाम तथा नियन्त्रणका लागि कार्यालयमा सेवा प्रवाहलाई सहज बनाउन स्वास्थ्य मापदण्डहरु अपनाई अर्को व्यवस्था नभएसम्मका लागि बार प्रणाली अनुसार सेवा प्रवाह गर्ने व्यवस्था मिलाइएको जिल्ला प्रशासन कार्यालय धनुषाले जनाएको छ। प्रशासनले लागू गरेको बार प्रणाली अनुसार आइतबार र सोमबार क्षीरेश्वरनाथ नगरपालिका, धनुषाधाम नगरपालिका, नगराईन नगरपालिका, गणेशमानचारनाथ नगरपालिका, मिथिला विहारी नगरपालिका र लक्ष्मीनिया गाउँपालिकाका सेवाग्राहीले सेवा पाउनेछन्। त्यसैगरी मंगलवार र बुधवार मिथिला नगरपालिका, बटेश्वर गाउँपालिका, औरही गाउँपालिका, सबैला नगरपालिका, हंसपुर नगरपालिका र मुखियापट्टी मुसहरनिया गाउँपालिकाका सेवाग्राहीलाई सेवा प्रवाह गरिने छ। यस्तै बिहिबार र शुक्रबार धनौजी गाउँपालिका, शहिदनगर नगरपालिका, विदेश नगरपालिका, कमला नगरपालिका, जनकनन्दनी गाउँपालिका र जनकपुरधाम उपमहानगरपालिकाका सेवाग्राहीलाई सेवा प्रवाह गरिने धनुषा प्रशासनले जनाएको छ। अन्य अत्यावश्यक सेवा र मुद्धा सम्बन्धी कार्यहरु भने नियमित रुपमा प्रदान गरिने धनुषाका प्रमुख जिल्ला अधिकारी सुरेन्द्र पौडेलले जानकारी दिए।"
धुमिल राजनीतिमा नागरिक अपेक्षा,"आज राजनीति धमिलिएको छ। न कसैको अलग पहिचान छ। न त कुनै फरक नीति, सिद्धान्त र विचार नै। आज मुलुक विषम परिस्थितिमा पुगेको छ। समस्या नै समस्याले विषम परिस्थितिमा पुर्याएको छ। विगत पाँच महिनाको तथ्यांक हेर्ने हो भने मुलुकको अर्थतन्त्र ओरालोतिर लागेको छ। कतै देशको अर्थतन्त्र नै थला परेर नेपाल पनि सोमालियाको अवस्था हुने त होइन ? नागरिक समाज र समाजका अग्रज आत्तिएका छन्। यस्तो अवस्थामा पनि अनियमितता हुन छोडेको छैन। सबैले आआफ्नो लुट्ने पालो कुरिरहेका छन्। भ्रष्टाचार गर्ने मौका खोजिरहेका छन्। तर, सार्वभौम अधिकार पाएका जनता मुखदर्शक हुनुबाहेक अर्को कुनै विकल्प छैन। हिजो श्री ५ मा सार्वभौम अधिकार हुँदा राजाका अगाडि टाउको निहुँर्याउने राजनीतिज्ञहरू आज सार्वभौम अधिकार पाइरहेको जनतासँग डराउन छोडेका छन्। जनताले संघर्ष गरेर बलिदान गरेर ल्याएको पद्धतिले आज उनीहरूलाई नै भुलेको छ। के यसैका लागि राजनीतिक परिवर्तन भएको हो ? आज जनताको मतको कदर हुन छाडेको छ। जसले जुन पद्धतिका लागि संगठन गरे, नेतृत्व लिए र आन्दोलन गरे, आज तिनैले त्यो पद्धति चलाउन सकेका छैनन्। नेपाली कांग्रेसले जननिर्वाचित सरकार र संसदीय व्यवस्था भनेर राजनीतिक आन्दोलनको नेतृत्व लियो। समाजवादी अर्थतन्त्र, जनजीविकाका लागि श्रमिकको हकहित, किसानको हकहित, शिक्षा, रोजगारी वाक स्वतन्त्रता लगायत यावत कुरा कांग्रेसका नारा थिए। साँच्चै भन्ने हो भने आजसम्म भएका राजनीतिक परिवर्तनका अधिकांश आन्दोलन कांग्रेसको नेतृत्वमा भए र सफल पनि भए। तर, कांग्रेसले त्यही पद्धतिमा रहेर राज्य व्यवस्था सञ्चालन गर्न सकेन। यति मात्र होइन, आज राजनीति धमिलिएको छ। को हुन् बामपन्थी ? को हुन् कांग्रेस ? को हुन् दक्षिण पन्थी ? कसको अस्तित्व के हो ? को उत्तरपन्थी हुन् ? र को प्रजातन्त्रवादी ? आज सबै एउटै भएका छन्। न कसैको अलग पहिचान छ। न त कुनै फरक नीति, सिद्धान्त र विचार नै। सबै पार्टी उस्तै भए। सबै पदका लागि लडाइँ गरेकै छन्। पदमा पुगेपछि भ्रष्टाचार पनि गरेकै छन्। आफू र आफ्नो परिवार पाल्ने काममै सीमित छन्। आफन्त, नातागोता र आफ्ना वरपर मात्र हेर्ने त्यसबाहेक कतै केही पनि नहेर्ने मानिसका कारण आजको परिस्थिति निम्तिएको हो। तर, त्यो सार्वभौम शक्ति प्राप्त जनताको वास्ता कसैलाई छैन जस्तो लाग्छ। त्यसका लागि जनताले दलहरूलाई साथ दिएका हुन् र ? के जनताले नातावाद र भ्रष्टाचार गर्न राजनीतिक परिवर्तन गराएका हुन् ? गहिरिएर विश्लेषण गरौं, के राजनीतिक दलहरूले यो मुलुकमा के राम्रो र के नराम्रो काम गरे ? दलहरूको निजी स्वार्थमा जनता जति धेरै उपयोग भए त्यति नै उनीहरूको मत दुरुपयोग भयो। यसलाई आम नेपाली जनताको दुर्भाग्य नै मान्नु पर्छ। यसरी बुझ्दै जाँदा अर्को कुरा के विचार गर्नु पर्छ भने के नेपाली कांग्रेसले पदका लागि मात्र महाधिवेशन गरेको थियो ? महाधिवेशनले के पारित गर्यो ? कांग्रेसको विधानमा के संशोधन गरियो ? कस्तो बनाइयो ? अबका दिनमा कांग्रेसको नीति र सिद्धान्त के हो ? के कस्ता कार्यक्रम हुँदै छन् ? आम जनताले के बुझ्ने ? कुनै नीति, सिद्धान्त र कार्यक्रम बिनाको पनि पार्टी हुन्छ र ? कसरी बुझ्ने यो दललाई ? केन्द्रीय सदस्य सुनिल थापाले कुनै भाषणमा केही बोल्नु भयो, त्यसैलाई नीति सिद्धान्त र कार्यक्रम मान्ने हो ? गगन थापा वा विश्वप्रकाश शर्माले केही कुरा बोल्लान्। के त्यही नै हो त पार्टीको नीति र सिद्धान्त ? उनीहरूले बोलेका कुराहरू आपसमा फरक फरक रहे भने त्यसलाई कसरी बुझ्ने ? राजनीतिक दल र पार्टीको एउटा सिद्धान्त हुन्छ। नीति र कार्यक्रम सोही अनुसारको हुन्छ। दलको नेताले कतै गएर बोल्दा त्यही नीति, सिद्धान्त र कार्यक्रम भित्र रहेका कुरा गर्छन्। तर, जसलाई जे मन लाग्यो, जहाँ पुग्यो त्यहीं कुरा गर्यो। जस्तो परिस्थिति र समाजमा पुग्यो त्यस्तै कुरा गर्यो। आफूलाई जस्तो मन लाग्यो त्यस्तै भाषण गर्यो। के अब त्यो सबैलाई पार्टीको नीति र सिद्धान्त मान्दै जाने हो ? यस्तो पनि राजनीतिक दल हुन्छ ? कांग्रेस वास्तवमा अलमलिएको साथै दिशा भुलेको राजनीतिक संगठन हो। इतिहास बिर्सिएको राजनीतिक संगठन हो। जुन नेतालाई जे मन लाग्यो त्यही बोल्ने ? कुनै नेता अझ आफूलाई मनपर्नेले बोलेपछि क्रमशः सबै त्यतै कुद्ने समस्या कहिलेसम्म ? भिडभाडको संगठन बन्न पुग्यो पार्टी। यसरी मुलुकको नेतृत्व लिन, आम जनताको हित र रक्षा गर्न कांग्रेसले कसरी सक्छ ? अब आउने तीन तहका चुनावमा कांग्रेसले कुन विचार लिएर अघि बढ्ला ? के हो सिद्धान्त के हो लक्ष्य अनि कुन दिशामा जाने हो ? के कांग्रेसका सबै नेता स्पष्ट छन् ? के कांग्रेस नेतृत्वले सबैलाई एउटै रथमा हिँडाउन सक्छ ? यो चौधौं महाधिवेशनले कांग्रेसलाई कता धकेल्यो ? कुन बाटो लगिरहेछ ? कांग्रेसका नेता र कार्यकर्ताले समीक्षा गरेका छन् ? जब स्वयं नेतृत्वलाई थाहा छैन तब त्यसलाई आम जनताले कसरी बुझ्ने ? महाधिवेशनपछि निर्वाचित नेतृत्व अर्थात् नयाँ पदाधिकारीहरूले कांग्रेस के हो र कांग्रेसले के गर्छ ? अनि कांग्रेस अब कुन बाटो कसरी अगाडि बढ्छ ? मुलुकका लागि कांग्रेस के गर्दै छ ? आदि जस्ता सवालमा पार्टी स्पष्ट हुन जरुरी छ। साथै यी कुरा मतदाताको तहसम्म पुग्न जरुरी छ। तर, अहिलेसम्म त्यस्तो अवस्था देखिएको छैन, देखिने संकेतसम्म छैन। यो मुलुक र मुलुकवासीकै लागि दुर्भाग्य हो। कांग्रेस कांग्रेस नरहने, बामपन्थी बामपन्थी नरहने र समाज अराजक बन्दै जाने हो भने हामीले कल्पना गरेको मुलुक कहिल्यै बनाउन सकिँदैन। त्यस अर्थमा लोकतन्त्र लोकतन्त्रको घेरामा हुँदैन। लोकतन्त्र नभए फेरि हिजोका जस्तै दिन फर्किने छन्। एकातर्फ आर्थिक क्रान्ति गर्छौं भन्ने तर अर्कोतर्फ अर्थतन्त्र ओरालो लाग्दै जाने अवस्था भइरहने हो भने मुलुकको अवस्था के होला ? विश्वव्यापी महामारीको असरमा परेर जनता पिसिइरहने हो भने दल र लोकतन्त्रको अर्थ र महत्व के ? राजनीतिज्ञहरू सधैं सरकार र सत्ताको मोहमा लिप्त भएर बस्ने अवस्था कहिलेसम्म ? सधैं त्यसैको रस्साकस्सीमा लागिरहने कि विश्व समुदाय हेरेर आफू पछाडि परिरहेका छौं त्यसैले सोही स्तरमा प्रतिस्पर्धा गर्ने देश नेपाल बनाउने भनेर लाग्ने ? अब यही गतिमा रहिरहने हो भने मुलुक अगाडि बढ्छ त ? अब जनताले कुनै पनि शक्तिलाई विश्वास नगर्ने दिन आउन लागेका छन्। किनभने कसैमाथि पनि जनता भर पर्न नसक्ने दिन देखिने संकेत आएको देखेको छु। यसरी मुलुक समस्यै समस्याले आक्रान्त हुने र निकास दिन नसक्ने अवस्था आउन सक्छ। त्यसैले मुलुक अब यस्तो राजनीतिक शक्तिको नेतृत्वमा होस् ताकि सबै मानिसले त्यो दलमाथि भरोसा गर्न सकोस्। त्यो अवस्था कुनै पनि दलमा नदेख्ने जनताको ठूलो जमातमा नैराश्यता छाएको छ। जुन सही लक्षण होइन। अब पनि त्यस्तै अन्योलको अवस्था नहोस्। त्यहाँसम्म पुग्न नपुरोस्। नेपाली कांग्रेसमा जो चौधौं महाधिवेशनमा पराजित भए, उनीहरू पनि संगठित हुन सक्ने वातावरण नेतृत्वले बनाओस्। जो निर्वाचित भए उनीहरूले पनि सबैलाई समेट्न सक्नु पर्छ। कांग्रेसले चाँडो भन्दा चाँडो विचारको राजनीति सुरु गर्नु पर्छ। आउने दिनमा कांग्रेसले लिने बाटो यो हो भनेर आम जनतामाझ स्पष्टसँग जानै पर्छ। सबैलाई समेट्ने मुलुकलाई अग्रगमनतिर लैजाने बाटोमा कांग्रेस हिँड्नुको विकल्प छैन। कांग्रेससँग क्षमता छ। संगठित भएर आमजनता तथा कार्यकर्तालाई उत्साह प्रदान गर्न पनि सक्छ। देशीविदेशी सबै शक्तिले भरोसा गर्न सक्ने पार्टी बनेकै हो, बन्न सक्छ। मात्र त्यसलाई व्यवहारमा उतार्न आवश्यक देखिन्छ। त्यति भयो भने मात्र नेपाली कांग्रेसले आजका आमसमस्या निराकरण गर्न सक्छ। मुलुकलाई निकास दिन सक्छ। अन्यथा भाँडभैलो राजनीतिक खिचातानी, सत्ता र शक्तिको लुछाचुडीले गर्दा जनताले दुःख पाउने छन्। मुलुक अस्तव्यस्त अवस्थाबाट गुज्रिनु पर्ने हुन्छ। त्यसैले बैलैमा सोच पुर्याउन, भविष्य निर्धारण गर्न र मुलुकको नेतृत्व लिन कांग्रेस तयार हुनु पर्छ। त्यसका लागि आजैबाट गृहकार्य सुरु गर्नुपर्छ।"
'सार्वजनिक सेवामा खोप कार्ड अनिवार्य हास्यास्पद र विभेदकारी',"काठमाडौं : नेकपा एमालेका अध्यक्ष केपी शर्मा ओलीले सार्वजनिक सेवा उपयोगका लागि खोप कार्ड अनिवार्य गरिनु हास्यास्पद र विभेदकारी कदम रहेको बताएका छन्। एमाले अध्यक्ष ओलीले सरकारले गरेका कामको समिक्षाका क्रममा आइतबार विज्ञप्ती निकाल्दै यस्तो बताएका हुन्। उनले भने, अघिल्लो सरकारले व्यवस्था गरिदिएका खोपको आपूर्ति, व्यवस्थापन, भण्डारण र वितरण पनि राम्ररी गर्न असक्षम वर्तमान सरकारले तुलनात्मक रूपमा सहज अवस्थामा समेत नागरिकलाई पर्याप्त मात्रामा खोप लगाउन नसकिरहेको बेला सार्वजनिक सेवा उपयोगका लागि खोप कार्ड अनिवार्य भनेर हास्यास्पद र विभेदकारी कदम चालेको छ। वर्तमान सरकारले पुस मसान्तभित्र दुई तिहाई र चैत मसान्तभित्र सबै नागरिकलाई खोप लगाइसक्ने घोषणा गरेकोमा हालसम्म यो संख्या ४० प्रतिशत मात्र पुगेको बताए।"
एमालेले तथ्यांकसहित भन्यो नेपालको अर्थतन्त्रमा गम्भीर अनिष्टको संकेत,"काठमाडौं: नेकपा एमालेले अर्थतन्त्रका सबै सूचकहरुले गम्भीर अनिष्टको संकेत गरिरहेको बताएको छ। अध्यक्ष केपी शर्मा ओलीले जारी गरेको विज्ञप्तिमा यसबारे जानकारी दिइएको छ। एमाले सरकारले ल्याएको बजेटलाई विस्थापन गरेर नयाँ बजेट ल्याएको सरकारले विकासको काम ठप्प पारेको एमालेको आरोप छ। 'नेपाल राष्ट्र बैंकले सार्वजनिक गरेको मुलुकको आर्थिक अवस्थाको विवरणले मुलुक आर्थिक संकटतिर उन्मुख भएको चिन्ताजनक तस्बिर प्रस्तुत गरेको छ,' जारी विज्ञप्तिमा भनिएको छ। एमालेले उपभोक्ता मुद्रास्फिती ६ वर्षयताकै उच्च बिन्दु (७११ प्रतिशत)मा पुगेको र प्रत्येक व्यक्तिको दैनिकी महँगो भएको जनाएको छ। 'घ्यु, तेल, दाल तथा गेडँगुडी र पेट्रोलियम पदार्थको मूल्य आकाशिएको छ। दुई वर्षअघि यसै अवधिमा आलुदेखि गोलभेँडासम्म विभिन्न तरकारीको मूल्य १५ देखि ४० प्रतिशतसम्म घटेको थियो,' विज्ञप्तिमा उल्लेख गरिएको छ। सत्तारुढ दल नेतृत्वको सरकारले गलत नीति लिएका कारण निर्माण सामाग्रीको थोक मूल्य १९३४ प्रतिशतले वृद्धि भएको एमालेको आरोप छ। त्यस्तै यो सरकार गठन भएको पाँच महिनामै व्यापार घाटा ५४७ प्रतिशतले वृद्धि भएको भन्दै एमाले सरकारमा रहँदा पहिलो पाँच महिनामा यस्तो घाटा १०९ प्रतिशतमात्र रहेको एमालेले स्मरण गराएको छ। एमालेका अनुसार अहिले ७ खर्ब ३५ अर्ब ४९ करोड व्यापार घाटा रहेको छ। त्यस्तै विदेशी मुद्राको सञ्चिति निरन्तर घट्दै गएकोप्रति एमालेले चिन्ता व्यक्त गरेको छ। असार मसान्तसम्म १३ खर्ब ९९ अर्ब ३ करोड विदेशी विनिमय सञ्चिति रहे पनि गठबन्धन सरकारको पाँच महिनामै सञ्चितिमा १३२ प्रतिशतले कमि आएको एमालेले जनाएको छ। त्यस्तै बिप्रेषण आप्रवाहमा गत वर्षको तुलनामा ६८ प्रतिशतले कमी आएको एमालेले जनाएको छ। वर्तमान सरकार गठन भएको पहिलो पाँच महिनामा चालु खाता घाटा गत वर्षको यही अवधिको तुलनामा ३ खर्ब ६९ करोड पुगेको एमालेको आरोप छ। त्यस्तै गत वर्षको पहिलो पाँच महिनामा १ खर्ब ६ अर्ब ४८ करोडले बचतमा रहेको शोधान्तर स्थिति वर्तमान सरकारको पहिलो पाँच महिनाको कार्यकालमा १ खर्ब ९५ अर्ब १ करोडले घाटामा गएको एमालेको आरोप छ। त्यस्तै चालु आर्थिक वर्षमा ७ प्रतिशतको आर्थिक वृद्धि हासिल गर्ने र प्रत्येक महिना १० प्रतिशतका दरले पुँजीगत खर्च गर्ने सरकारले विगत तीन वर्षकै अत्यन्त न्युन अर्थात् १३४४ प्रतिशतमात्र पुँजीगत खर्च गरेको एमालेको आरोप छ। त्यस्तै विकास साझेदारको विश्वाससमेत यो सरकारले गुमाउँदै गएको एमालेको आरोप छ। सोही कारण पछिल्लो ६ महिनासम्म विदेशी अनुदान शून्य रहेको एमालेले जनाएको छ।"
"आगो तापेर सुत्दा भक्तपुरमा तीन महिने बच्चाको मृत्यु, आमा र बुबा गम्भीर","भक्तपुर: कोठाभित्र आगो तापेर सुत्दा एक शिशुको मृत्यु भएको छ भने दुई जना अचेत भएका छन्। सूर्यविनायक नगरपालिका४ दधिकोट गाम्चास्थित भावना थापाको जस्ताले छाएको घरमा डेरा गरी बस्दै आएका रामेछापको मन्थली नगरपालिका घर भएका ३० वर्षीय अभिषेक रम्तेलका तीन महिनाका छोराको मृत्यु भएको महानगरीय प्रहरी वृत्त थिमिका प्रमुख एवं प्रहरी नायब उपरीक्षक नरहरि रेग्मीले जानकारी दिए। जाडो बढेपछि शनिबार बेलुका खाना खाएर आगो बलिरहेको कोइला कोठामै राखेर सुतेकामा बिहान अबेरसम्म पनि नउठेपछि स्थानीय र प्रहरीले ढोका फुटाएर अचेत अवस्थामा तीन जनालाई उपचारका लागि मध्यपुर अस्पताल लगेको उनले जानकारी दिए। शिशुको अस्पतालमा उपचारकै क्रममा मृत्यु भएको र अभिषेक तथा उनकी श्रीमती २८ वर्षीया पसुना तामाङको उपचार भइरहेको र उनीहरुको अवस्था गम्भीर रहेको चिकित्सकले बताएको उनले जानकारी दिए। प्रहरी नायब उपरीक्षक रेग्मीले भने, 'गाउँको घर जस्तो होइन, सहरका घरमा ढोका र झ्याल लगाएपछि बाहिरबाट हावा ओहोरदोहोर गर्ने ठाउँ नै हुँदैन, यस्तो अवस्थामा आगो तापेर कोठामा सुत्दा अक्सिजन सकिएर स्वास फेर्न नसकेर ज्यान जान्छ, यस्तो मामिलामा सबैले सचेत भएर कोठाभित्र रातभरि आगो र हिटर बालेर सुत्नु हुँदैन, यो घटना पनि यसैको परिणाम हो।' त्यसैगरी आजै चाँगुनारायण नगरपालिका१ दुवाकोट बेँसीस्थित रमेश बुढाथोकीको जस्ताको टहरामा झुण्डिएर मृत्यु भएको अवस्थामा एक पूर्वसैनिकको मृत्यु भएको छ। सोलुखुम्बु लिखुपिके गाउँपालिका घर भई हाल दुवाकोटमा बस्दै आएका ३५ वर्षीय मोहन बस्नेतको मृत्यु भएको र दुवै घटनाको अनुसन्धान टोली बनाएर प्रहरीले अनुसन्धान सुरु गरेको प्रहरी उपरीक्षक रेग्मीले जानकारी दिए।"
हात्तीभन्दा पान्डा पाल्न महँगो,"बाँसमात्र धेरै खाने जनावर भनेर पान्डालाई चिनिन्छ। यसलाई अंग्रेजीमा जायन्ट पान्डा भनिन्छ। यो भालु परिवारसँग सम्बन्धित छ। जानौं जायन्ट पान्डाका बारेमा केही रोचक तथ्य : जंगलमा जायन्ट पान्डाको औसत जीवनकाल १५२० वर्षको हुन्छ। होचो कद हुने जायन्ट पान्डा सन् १९६३ मा पहिलोपल्ट चीनको चिडियाखानामा जन्मिएको थियो। यो जनावरको खुट्टा छोटो हुने भएकाले आफ्नो शरीरको भार दुई खुट्टाले उठाउन सक्दैन। भालु परिवारको जायन्ट पान्डा तीव्र गतिमा दौडन सक्दैन। तर, यसै परिवारको कालो भालु भने ३५ माइल प्रतिघन्टाको दरले कुद्न सक्छ। यो पान्डाले राती सुँघेरै मीठो प्रजातिको बाँस कहाँ छ भनेर पत्ता लगाउँछ। यिनीहरू मज्जाले पौडी खेल्न सक्छन्। यो जनावर जन्मिएको ७ महिनामै रूख तथा बाँस चढ्न सक्छन्। सोधकर्ताका अनुसार यिनीहरू ११ अलगअलग प्रकारका आवाज निकाल्छन्। जसमध्ये ४ प्रकारका आवाज साथी खोज्न प्रयोग गर्छन्। यसका ४२ वटा दाँत हुन्छन्। यसको शरीरमा भएको रौं हेर्दा नरम र रेशमी देखिन्छ, तर त्यस्तो हुँदैन। त्यो धेरै बाक्लो र कडा हुन्छ। वस्यक जायन्ट पान्डाको रौं करिब ४ इन्च जति बढ्न सक्छ। यसको मुख्य भोजन बाँस हो। कलिलो बाँसको मुना भेट्टायो भने यसले लगभग ४० सेकेन्डमै ताछेर खाइसक्छ। वस्यक जायन्ट पान्डाले एक दिनमा औसत ११ देखि १३ किलो बाँस खान सक्छ। कुनैकुनै मौसममा त यसले सय किलोसम्म पनि खानसक्छ। एक वस्यक जायन्ट पान्डाले प्रतिदिन लगभग २८ किलो दिसा गर्छ। चिडियाघरमा जायन्ट पान्डालाई पाल्न हात्ती पालेभन्दा पाँच गुणा बढी खर्च लाग्छ। चीनमा यो जनावरलाई राष्ट्रिय खजाना तथा शान्तिको प्रतीक मानिन्छ। यो जनावरलाई लुप्त प्रजातिको सूचीमा राखिएको छ। वर्तमान अवस्थामा पृथ्वीमा लगभग १९०० वटा जायन्ट पान्डा छन्। सन् २०२५ सम्म यसको संख्या ५ हजार पुर्याउने वैज्ञानिकहरूको लक्ष्य छ। जायन्ट पान्डाले कलिलो बाँस भेट्टायो भने लगभग ४० सेकेन्डमै ताछेर खाइसक्छ। (एजेन्सीको सहयोगमा)"
वित्तीय पहुँच बढाउन समझदारी,"काठमाडौं : महिला उद्यमीलाई वित्तीय प्रणालीमा पहुँच बढाउन तीन संस्थाले समझदारी गरेका छन्। नेपाल उद्योग परिसंघ, नबिल बैंक र महिला शक्ति विकास केन्द्र्र नेपालबीच सम्झौता भएको हो। उद्योग परिसंघ ओमन लिडरसिप फोरमका संयोजक छायाँ शर्मा, नबिल बैंकका प्रमुख कार्यकारी अधिकृत अनिल केशरी शाह र महिला शक्ति विकास केन्द्र नेपालका कार्यकारी निर्देशक कविता गुरुङले समझदारी पत्रमा हस्ताक्षर गरे। फोरमले महिलालाई उद्यममा आबद्ध गर्ने उद्देश्यका साथ नबिल बैंक र महिलाशक्ति केन्द्र नेपालसँग छलफल सञ्चालन गर्दै आइरहेको थियो।"
मान्छे छान्ने उपाय,"कहिलेकाहिँ धेरै चलाखी देखाउन खोज्दा अवसर गुम्छ। कुन बेला के सन्दर्भमा र कसरी चलाखी देखाउने भन्ने थाहा पाउनुपर्छ। एक राज्यमा एकजना राजा वृद्ध अवस्थामा पुगेका थिए। उनलाई आफ्नो उत्तराधिकारीको को बनाउने भनेर चिन्ताले सताउन थाल्यो। एक दिन उनले राज्यका सबै युवालाई दरबारमा बोलाए। उनले सबैलाई हातमा एक एकवटा बिउ थमाइदिए। युवा अचम्ममा परे। राजाले यो के गर्न लागेको ? सबै एकअर्काको मुख हेराहेर गर्न थाले। तिमीहरू यो बिउ लिएर अहिलेलाई आआफ्नो घर जाऊ। ठिक एक वर्षपछि बिउबाट उम्रिएको बिरुवा लिएर आऊ। त्यसपछि म तिमीहरू मध्येबाट एकजनालाई मेरो राज्यको उत्तराधिकारी चयन गर्नेछु।, ती राजाले सबैलाई एकमुष्ठ सन्देश दिए। सबै युवालाई उत्तराधिकारी बन्ने लालसा बढ्यो। मनमनै सबैले उत्कृष्ट विरुवा बनाउने प्रण गरे। सबै युवक बिउ लिएर आआफ्नो घर फर्किए। उनीहरूले गमला किनेर घर लगे र गमलामा बिउ रोपे। दिनहुँ पानी हाल्ने र बेलाबेलामा गोडमेल गरी हुर्काउन थाले। तिनै युवामध्ये एकले आफूले रोपेको बिउ उम्रिने आशामा मल र पानी दिएर मजैले स्याहारसुसार गर्न थाले। तीन हप्ता बित्दा पनि त्यो बिउ उम्रिएन। चार, पाँच, छहप्ता बित्यो। अहँ, बिउ उम्रिएन। अन्ततः त्यो पनि आयो, जुन दिन राजालाई बिउबाट उम्रिएको बिरुवा देखाउनु थियो। सबैजना राजासामु गमलामा उम्रिएका रंगीबिरंगी फूलहरू लिएर उपस्थित भए। तर, त्यो युवकको भने गमला खाली थियो। अरूले सोचे कि उसले बिउ नष्ट गरिदियो र गमला खाली रह्यो। अब यसलाई राजाले मृत्युदण्डको फैसला सुनाउने छन्। युवाले आआफ्ना तर्क मनमा खेलाउँदै लख काट्न थाले। तर आश्चर्य राजाले रित्तो गमला लिएर आउने तिनै युवालाई उत्तराधिकारी घोषणा गरे। त्यही बेला राजाले भने, मैले सबैलाई तातो पानीमा पकाएको बिउ बाँडेको थिएँ, मैले दिएका बिउहरूमा अंकुरण असम्भव थियो। नैतिक शिक्षा : कहिलेकाहिँ धेरै चलाखी देखाउन खोज्दा अवसर गुम्छ। कुन बेला के सन्दर्भमा र कसरी चलाखी देखाउने भन्ने थाहा पाउनुपर्छ।"
एनआईसी एसियाको नाफा २ अर्ब ४० करोड,"काठमाडौं : एनआईसी एसिया बैंकले चालू आर्थिक वर्षको दोस्रो त्रयमासको अपरिष्कृत वित्तीय विवरण प्रकाशित गरेको छ। विवरणअनुसार बैंकले कर्जा व्यवसायतर्फ वार्षिक विन्दुगत आधारमा १७ प्रतिशतले वृद्धि गरी २ सय ७३४६ अर्ब पुर्याएको छ। २२०४ अर्बले वृद्धि गरी कुल निक्षेप संकलन २ सय ९९३४ अर्ब पुर्याउन सफल भएको छ। बैंकले यस त्रयमासमा २४० अर्ब खुद मुनाफा आर्जन गरेको छ। जुन वार्षिक विन्दुगत आधारमा १६५७ प्रतिशतको वृद्धि हो। यसैगरी बैंकको स्वपुँजीमा प्रतिफल २१७७ प्रतिशत छ। जुन २७ वटै वाणिज्य बैंकमा सबैभन्दा बढी रहेको दाबी गरिएको छ। बैंकले वार्षिक प्रतिसेयर आम्दानी ४१४३ आर्जन गरेको छ। कोभिड१९ को विषम परिस्थितिमासमेत कर्जा असुलीमा उत्साहजनक नतिजा हासिल गरेर निष्क्रिय कर्जालाई ०४७ प्रतिशतमा सीमित राखेको छ। यो अवधिमा ५ लाख नयाँ खाता थप गर्दै ३३ लाख खातामार्फत बैंकिङ सेवा प्रदान गर्दै आइरहेको नायब प्रमुख कार्यकारी अधिकृत सुधीरनाथ पाण्डेले जारी गरेको विज्ञप्तिमा उल्लेख छ। ३ सय ५८ शाखा कार्यालय, ४ सय ७३ एटीएम, ७० विस्तारित काउन्टर एवं ८१ शाखा रहित बैंकिङमार्फत सेवा प्रदान गरिरहेको बनाइएको छ।"
आगलगीबाट ३५ लाखको क्षति,"जलेश्वर : महोत्तरीको सोनमा गाउँपालिका१ स्थित सोनमा बजारमा रहेको एक मोटरसाइकल रिपेरिङ सेन्टरमा गए राति आगलगी हुँदा रु ३५ लाख बराबर क्षति भएको छ। जिल्ला प्रहरी कार्यालयका प्रहरी नायब उपरीक्षक प्रकाश विष्टका अनुसार स्थानीय अनुरुद्र साहले सञ्चालन गरेको जयबाबा विश्वकर्मा मोटरसाइकल सेन्टरमा गए राति अचानक आगलगी हुँदा घर, मोटरसाइकल, मोटरसाइकलको टायर, ट्युब, ट्र्याक्टरका टायर, ट्युब, मोबिल र विभिन्न पार्टपुर्जासहित त्यहाँ रहेका सबै सामान जलेर क्षति भएको हो । गौशाला नगरपालिकाको दमकलसहितको सहयोगमा प्रहरी चौकी रघुनाथपुर, इलाका प्रहरी कार्यालय गौशालाको प्रहरी टोली, स्थानीय बासिन्दाले आगलागी नियन्त्रणमा लिएका थिए। आगलगीबाट मानवीय तथा पशुजन्य क्षति नभएको प्रहरीले जनाएको छ। रासस"
पर्यटक तान्न साहसिक खेल,"पोखरा : कोरोनाले दुई वर्षदेखि पर्यटन उद्योग थला परेको छ। तर, पोखरामा भने पर्यटकीय पूर्वाधारमा लगानी बढिरहेको छ। पोखरा साहसिक खेलको राजधानीका रूपमा परिचित छ। हाइग्राउन्ड एडभेन्चर्सले प्याराग्लाइडिङपछि साहसिक खेलका रूपमा जिपलाइन भित्र्याएको थियो। सन् २०१२ मा बनाइएको यहाँको जिपलाइन विश्वकै भिरालो र अग्लो जिपलाइनको रूपमा गिनिज बुकमा दर्ता प्रक्रियामा छ। त्यसको दुई वर्षपछि हाइग्राउन्ड एडभेन्चर्सले बन्जी जम्प र हाल कोभिडको समयमा जायन्ट स्विङ तथा सुपरम्यान जिपलाइनसमेत सञ्चालनमा ल्याएको छ। पोखरालाई एड्भेन्चर्स खेलको राजधानी हब बनाउन लागिपरेको प्रालिका सञ्चालक निर्देशकमध्येका अभिनव चुरिवालले बताए। अन्तर्राष्ट्रिय विमानस्थल सञ्चालनसँगै विश्वका पर्यटकका लागि सोझै पोखरा आउने ढोका खुल्ने र पर्यटकको आगमन बढ्ने विश्वासमा पनि लगानी बढाएको चुरिवालले बताए। सूर्योदय र सूर्यास्तका लागि चर्तित सराङकोटको टाकुरबाट माछापुच्छे, अन्नपूर्ण हिमाल र पोखराको दृश्यावलोकन गर्दै जिपलाइन र सुपरम्यान जिपलाइन गर्न सकिन्छ। जिपलाइनको भर्टिकल ड्रप ६ सय मिटरमा १ हजार आठ सय ५० मिटर दूरी पार गर्न क्लासिक जिपलाइन खेल्दा डेढ मिनेट र सुपरम्यान जिपलाइनमा एक मिनेट लाग्छ। क्यान्टिलिभर ब्रिजको मोडलमा बनाइएको यो नेपालकै पहिलो टावर बन्जी रहेको प्रालिका निर्देशक दिनेश महर्जनले बताए। जोडीले अँगालो मारेर बन्जी गर्न सकिने टेन्डम बन्जी पनि नेपालमै पहिलो पटक सुरु भएको उनले बताए। टेन्डम बन्जी युवामाझ निकै आकर्षक बनेको छ। हाइग्राउन्डले पछिल्लो समय सञ्चालनमा ल्याएको खेल जायन्ट स्विङ हो। यो फरक खालको स्विङ खेल रहेको अर्का निर्देशक शरद गोल्छाले बताए। खोलाबाट २ सय ६२ फिट माथिबाट ९८ फिटको टावर निर्माण गरिएको छ। टावरमा रहेको डोरीमा स्विङ खेल्ने व्यक्तिलाई झुन्ड्याइन्छ। कुर्सीमा बसेर सुपरम्यान शैलीमा तीन जना एकै पटक बसेर खेल्न मिल्ने उनले बताए। यो खेल परिवार साथीभाइसँगसँगै खेल्न सकिन्छ। यसमा स्विङ्को फ्री फल ३ सेकेन्डको रहन्छ। खेल अवधि ३ मिनेटको रहने गोल्छाले बताए। प्रतिव्यक्ति दुई हजार शुल्क लाग्ने प्रालिले बताएको छ। हेम्जा स्टेसनमै पुगेर खेल्न चाहनेलाई १० प्रतिशत छुट रहने व्यवस्था छ। स्विङ निर्माणमा दुई करोड लगानी भएको महर्जनले बताए। सराङकोटबाट सुरु भएर हेम्जासम्म सुपरम्यान जिपलाइन पनि हालै सञ्चालनमा आएको छ। यो विश्वकै दोस्रो सुपरम्यान जिपलाइन रहेको सञ्चालकको दाबी छ। विश्वकै भिरालो, छिटो र एउटै डोरीमा लामो जिपलाइनमा सुपरम्यान जिपलाइन सुरु गरेको महर्जनले बताए। सुपरम्यान जिपलाइन अक्टोवरमा निर्माण भएको हो। अस्ट्रियाका एड्भेन्चर विशेषज्ञ इन्ड्रियस होगिन बर्गरको प्राविधिक संलग्नतामा सुपरम्यान जिपलाइन बनाइएको हो। पहिलेकै जिपलाइनमा सुपरम्यान शैली भित्र्याउन ५० लाख रुपैयाँ थप खर्च भएको उनले जानकारी दिए। साधारण जिपलाइन ९० सेकेन्ड हुन्छ भने सुपरम्यान जिपलाइन एक मिनेट अवधिमा पूरा गरिन्छ। १० हजारमा ४ वटै साहसिक खेलमा सहभागी हुन पाइने बताइएको छ। उक्त पूर्वाधारमा २५ करोडभन्दा बढी लगानी गरिसकेको छ। कम्पनीले हेम्जामा छिट्टै अर्को एडभेन्चर प्रोडक्ट एटीभी बाइक सुरु गर्ने प्रालिका निर्देशक अभिनव चुरिवालले बताए।"
एमाले अध्यक्ष केपी ओलीलाई कोरोना संक्रमण,"काठमाडौं : प्रमुख प्रतिपक्षी दल नेकपा एमालेका अध्यक्ष केपी शर्मा ओलीलाई कोरोना संक्रमण भएको छ। ओलीको स्वास्थ्यमा समस्या देखिएपछि शनिबार पीसीआर परीक्षण गराउँदा कोरोना पोजेटिभ देखिएको हो। ओलीकी श्रीमती राधिका शाक्यलाई पनि संक्रमण देखिएको छ। हाल दुवैजना बालकोटस्थित आफ्नै निवासमा आइसोलेनमा आराम गरिरहेका छन्। अध्यक्ष ओलीले आज पत्रकारसम्मेलन गर्ने भएका थिए। तर, कोरोना देखिएपछि सबै पूर्वनिर्धारित कार्यक्रम स्थगित भएका छन्।"
महालक्ष्मीले घटायो खराब कर्जा,काठमाडौं : महालक्ष्मी विकास बैंकले चालू आर्थिक वर्ष दोस्रो त्रैमासको अपरिष्कृत वित्तीय विवरण सार्वजनिक गरेको छ । पुसमसान्तसम्म बैंकले ४५ करोड ६२ लाख खुद नाफा कमाएको छ । जुन गत वर्षको यही अवधिको तुलनामा ३१५५ प्रतिशतले बढी हो । समीक्षा अवधिमा बैंकको निक्षेप ४३ अर्ब १ करोड तथा कर्जा ४० अर्ब पुगेको छ । यस आर्थिक वर्ष सञ्चालन आम्दानीतर्फ १ अर्ब १० करोड आम्दानी गरी बैंक अर्बको क्लबमा उक्लिएको छ । समीक्षा अवधिमा बैंकले उल्लेख्य रूपमा खराब कर्जा घटाएको छ । गत वर्षको ४७९ प्रतिशत खराब कर्जालाई २८९ प्रतिशतमा झार्न सफल भएको हो । सेयरधनीलाई २१ प्रतिशत लाभांश प्रस्ताव गर्न सफल भएको छ ।
"भारतमा कोरोनाबाट एकैदिन ४८८ जनाको मृत्यु, दिल्लीमा मात्रै ४५ को ज्यान गयो","नयाँ दिल्ली : भारतमा पछिल्लो २४ घन्टामा ३ लाख ३७ हजार जनामा कोरोना भाइरस (कोभिड१९) संक्रमण पुष्टि भएको छ। योसहित सक्रिय संक्रमितको संख्या २१ लाख नाघेको छ। यस्तै पछिल्लो २४ घन्टामा कोरोनाबाट थप ४८८ जनाको मृत्यु भएको छ। दिल्लीमा मात्रै कोरोनाबाट ४५ जनाले ज्यान गुमाएका छन्। नयाँसहित कोरोनाबाट मृत्यु हुनेको संख्या ४ लाख ८८ हजार ८८४ पुगेको छ। भारतका पाँच राज्यमा सबैभन्दा बढी कोरोना संक्रमण देखिएको छ। महाराष्ट्र, कर्नाटक, केरला, तमिलनाडु र गुजरातमा संक्रमण बढिरहेको छ। कुल संक्रमितमध्ये यी राज्यमा ५६० प्रतिशत बिरामी रहेका छन्। पछिल्लो २४ घन्टामा २ लाख ४२ हजार ६७६ जना कोरोनामुक्त भएका छन्। यो सहित भारतमा कोरोनाबाट निको हुनेको संख्या ३ करोड ६३ लाख १ हजार ४८२ पुगेको छ।"
इकमर्स समयको आवश्यकता,"नेपालमा सन् २०१८ बाट इकमर्स व्यवसायको रूपमा दराज नेपालमा सञ्चालनमा आएको हो। अनलाइन सपिङको मान्यतालाई स्थापित गर्दै कम्पनी चार वर्षमा अघि बढिरहेको छ। इकमर्स व्यवसायलाई नेपालमा स्थापित गर्ने र विस्तार गर्ने योजनाका साथ नयाँ स्वरूपमा आएको दराज नेपालमा नेतृत्व पनि परिवर्तन भएको छ। हालसम्मको यात्रा र भोलिका दिनमा कम्पनी कसरी अघि बढ्छ ? भन्ने सम्बन्धमा अन्नपूर्णकर्मी सुनिता कार्कीले दराज नेपालका निवर्तमान प्रबन्ध निर्देशक लिनो अह्लेरिङ्ग र नवनियुक्त निर्देशक आँचल कुँवरसँग गरेको कुराकानी : स्थानीयलाई रोजगारीको अवसर : लिनो अह्लेरिङ्ग(निवर्तमान प्रबन्ध निर्देशक, दराज नेपाल) दराज नेपालमा काम गर्दाको तपार्ईंको अनुभव कस्तो रह्यो ? जब म यहाँ आएँ, त्यो समयमा इकमर्स सुरुआती चरणमा थियो। क्षमता र दक्षता नभइकन इकमर्सको मजबुत पूर्वाधार खडा गर्न सम्भव हुँदैन। यो नै रमाइलो पक्ष थियो मेरा लागि। साँच्चै नै राम्रो टिमसँग काम गर्ने अवसर मिल्यो। टिमको मिहेनतले नै नेपालको इकमर्समा दराजले छुट्टै पहिचान बनाउन सफल भएको छ। दराज नेपालले सबैभन्दा बढी ग्राहकको सन्तुष्टि र विश्वासलाई केन्द्रमा राखेर काम गर्छ। १५ हजार बढी बिक्रेता हामीसँग जोडिनु भएको छ। त्यसकारण धेरै नै उपलब्धि भएको छ र अझ धेरै गर्न बाँकी छ। नेपालको इकमर्स यात्रामा म पनि सहभागी हुन पाउँदा खुसी लागेको छ। दराज नेपालको बजार कस्तो पाउनुभएको छ ? अझै पनि नेपालका धेरै ठाउँमा दराज पुग्न सकेको छैन। तर, यसलाई स्वीकार गर्ने र प्रयोग गर्ने ग्राहक भने बढिरहेका छन्। पहिला मासिक करिब एक लाख प्रयोगकर्ता थिए भने अहिले मासिक १५ लाख ग्राहकले दराजको सेवा लिइरहेका छन्। अर्डर पनि १ हजार ५ सय प्रतिशत बढेको छ। यी सबै उपलब्धि थोरै वर्षमै सम्भव भएको हो, जुन एकदमै आकर्षक छ। सुरुआतमा करिब १ सय ५० जनाले रोजगारी पाएका थिए। अहिले ७ सयभन्दा बढी व्यक्ति यसको रोजगारमा छन् भने अभियानका समयमा १ हजार ५ सय बढीले रोजगारी पाउने गर्छन्। ग्राहकसँग चुनौतीको सामना कत्तिको गर्नु पर्छ ? वस्तु अर्डर गरेको बढीमा तीन दिनमा डेलिभरी गर्छौं। सेवामा सुधार भएको छ। नयाँनयाँ कम्पनीले बजारमा प्रतिस्पर्धा सृजना गरेका छन्। प्रतिस्पर्धी बजारमा टिकिराख्न हामीले सेवालाई चुस्त बनाउन जरुरी छ। केही कारणले हाम्रा सामान फिर्ता हुने गर्छन्। बिक्रेताले पनि ग्राहकलाई सही र तोकिएको नै वस्तु बिक्री गर्ने वातावरण सृजना गर्नु पर्छ। यसले मात्र ग्राहकको विश्वास जित्न सकिन्छ। ग्राहकको विश्वास जित्नु र कायम राख्नु भनेको इकमर्स व्यवसायका लागि ठूलो चुनौति हो। यसमा विशेष ध्यान दिन जरुरी छ। कोरोना महामारीले विश्वलाई आक्रान्त पारेको छ। व्यवसायमा कोरोनाको असर कस्तो रह्यो ? अब यसलाई भाग्य नै भन्नु पर्छ। कोरोना महामारीको समयमा अरू व्यवसाय धरासायी बन्दा इकमर्स व्यवसाय भने फस्टाएको थियो। अरू व्यवसाय पनि धरासयी बनेको समयमा दराजले पहुँच विस्तार गर्न सफल भएको छ। किनभने अन्य व्यवसायले अनलाइनबाट पनि व्यापार गर्न सकिन्छ भन्ने सोचेकै थिएनन्। यसले नेपालको अर्थव्यवस्थालाई चलायमान बनाउन मद्दत गरेको छ। यसमा हामी गर्व गर्छौं। यस्तै, अर्को भनेको ग्राहकमा पनि विभेदीकरण भएको छ। पहिला टिनएजका युवा मात्र बढी आकर्षित थिए। अहिले सबै वर्ग नै अनलाइन सपिङमा जोडिन पुगेका छन्। एक पटक मात्रै तपार्ईंंले दराज नेपालको सेवा लिनु भयो भने बानी पर्नु हुनेछ। तपार्ईंंले नेपालमा बिताएका साढे तीन वर्षमा अन्य के कस्ता चुनौतिको सामना गर्नु भयो ? धेरै नै चुनौतिको सामना गर्नुपरेको थियो। तर, त्यसलाई मैले सकारात्मक रूपमा नै लिएको छु। तपार्ईंं जति धेरै चुनौतिको सामना गर्नु हुन्छ। उत्ति नै अघि बढ्नु हुन्छ। सुरुमा सरकारी नियामक निकायलाई इकमर्स र यसले इकोसिस्टममा पार्ने प्रभावका बारेमा बुझाउन गाह्रो भएको थियो। तर अहिले अवस्था फेरिएको छ। सबैले बुझेका छन्। सम्बन्धित मन्त्रालयबाट नै सहयोग छ। यसकारण चुनौति अहिले अवसरमा नै बदलिएको छ। यस्तै, अर्को चुनौति भनेको ग्राहकसँगको विश्वासको लडाइँ रहेको छ, टिम सुरक्षित रहनु मुख्य पाटो हो। खोपको डोज पूरा गर्ने विषयलाई हामीले प्राथमिकतामा राखेका छौं। कोभिडको बीचमा इकोसिस्टमलाई व्यावसायिक बनाउँदै जान जरुरी छ। दराज नेपालको दूरदृष्टि कस्तो रहने छ ? त्यस्ता केही योजना छन् ? नेपालमा हामी पहिला जन्मियौं अहिले हुर्केर युवा हुँदैछौं। अझ धेरै अघि जानु छ। सुधारिँदै र आत्मप्रतिबिम्बित (सेल्फ रिफ्लेक्ट) बन्दै नेपालभर नै सेवा विस्तार गर्ने हाम्रो योजना छ। हामी ५० वटा मुख्य सहरमा पुगेका छौं। हरेक नेपालीमा हामी पुग्न नसके पनि धेरैभन्दा धेरै गाउँ र सहरमा हाम्रा नेटवर्क तथा सेवा विस्तार गर्नु पर्नेछ। ग्राहक तथा बिक्रेताको विश्वास जित्दै जानु पर्छ भने नयाँ सेवाहरूलाई पनि प्रक्षेपण गर्दै जानु पर्छ। तपार्ईंको कार्यकाल सकिएको छ। दराज नेपालमा नेपाली नै नेतृत्व सम्हाल्न आउनु भएको छ। कसरी अघि बढ्नु पर्ला ? तपार्ईंको भनाइ के छ ? हाम्रा पाँचवटा बजार छन्। कम्पनीको प्रमुख कार्यकारी अधिकृतलगायत हाम्रो टिमको उद्देश्य भनेको नै सबै बजार स्थानीय रूपमा नै सञ्चालन गर्ने भन्ने छ। कम्पनी अन्तर्राष्ट्रिय भए पनि स्थानीय बजारमा घुलमिल हुनका लागि स्थानीय प्रतिनिधि नै प्रभावकारी हुन्छ। डेढ वर्षदेखि खोजिरहेका थियौं। हाम्रो खोजको क्रममा नै दराज नेपालले नयाँ प्रबन्ध निर्देशक पाएको छ। यसले कम्पनीको सेवा विस्तार भूमिका खेल्ने आशा लिएको छु। नेतृत्वसँगै कम्पनी पनि नयाँ स्वरूपमा आएको छ। यसले कम्पनीको मार्केट भ्यालु र कस्टमर भ्यालुलाई कसरी अघि लैजान्छ ? पाकिस्तान, बंगलादेश, श्रीलंका, नेपाल र म्यानमार गरी सन् २०३० सम्म ५० करोड ग्राहकमा पुग्ने हाम्रो योजना छ। यसका लागि ग्राहक सेवा सँगसँगै सामाजिक उत्तरदायित्वलाई पनि बहन गर्दै लक्ष्य हासिल गर्न जरुरी छ। हाम्रा रणनीति, उद्देश्य, लक्ष्य र मूल्यलाई कसरी एकैसाथ झल्काउने ? त्यसका लागि पनि हामीले रिब्रान्डिङ गरेका हौं। आँखालाई तान्ने गरी नै लोगो, रंग र नारालाई परिमार्जित गरेका छौं। नयाँ लोगो भए पनि हामी दराज नै हौं। ग्राहकप्रतिको हाम्रो समर्पणमा केही परिवर्तन भएको छैन। अझ झन् नयाँ सेवाहरू, मनोरञ्जनका सामग्री, भिडियो गेमलगायत थप परिस्कृत भएर आउने हाम्रो योजना छ। ग्राहकले दराजबाट के आशा गर्न सक्छन् ? दराज नेपाललाई नेपाली ग्राहकहरूले धेरै नै रुचाइरहनु भएको छ। हामी झन् नयाँ र थप परिष्कृत भएर ग्राहकको सेवामा आएका छौं। अनलाइन सपिङमा धेरै नै प्रकारका वस्तु र धेरै ग्राहकलाई सेवा दिएको अनुभव हामीसँग छ। अनुभव र सिकाइको माध्यमबाट कमीकमजोरीलाई सुधार गर्दै ग्राहकप्रति समर्पित रहने छौं। अन्त्यमा, हामीसँग नयाँ प्रबन्ध निर्देशक आँचल आउनु भएको छ। उहाँले दराज नेपाललाई मुलुकभर पुर्याउनु हुने नै छ। साथै, ग्राहकको विश्वास जित्न र कम्पनीको लक्ष्यलाई पूरा गर्न काम गर्नु हुनेछ भन्ने विश्वास छ। चुनौतीले अवसर प्रदान गर्छ : आँचल कुँवर(नवनियुत्त प्रबन्ध निर्देशक, दराज नेपाल) तपाईं कसरी इकमर्समा लाग्नु भयो ? दराज नेपालसँग कसरी जोडिनुु भयो ? म नेपालमा नै जन्मे, हुर्कें। १८ वर्षअघि आईएस्सी सकेर अमेरिका गएको थिएँ। त्यहाँ गणित र अर्थशास्त्रमा स्नातक गरे। त्यसपछि कोपरेट ट्राभल म्यानेजमेन्ट कम्पनीमा काम थालें। सोही बेला एमबीए पनि सकें। साढे पाँच वर्ष अमेजनमा काम गरें। त्यहाँ रिटेल विजनेसलाई नयाँ बजारमा स्थापित गर्ने काम गर्दै आएको थिएँ। स्वीडेन, पोल्यान्ड, इजिप्ट जस्ता देशहरूमा रिटेल विजनेस स्थापित गर्ने काममा भूमिका खेलें। त्यत्ति नै बेलामा दराजबाट यो अवसर प्राप्त भएको हो। उहाँको अफर मलाई आकर्षक लाग्यो र मैले ओके गरें। इकमर्समा अरू पनि कम्पनी छन्। तपाईंले दराज नै किन छान्नु भयो ? दराजलाई छानेको भन्दा पनि दराजले मलाई छानेको हो। उहाँहरूको प्रस्तावलाई मैले स्वीकार गरेको हँु। किनभने दराज परिचत नै थियो मेरा लागि। पहिला नेपाल आउँदा दराजबाट सामान किनेको पनि थिएँ, यो प्लेटफर्मसँग व्यावहारिक रूपमा नै म परिचित थिएँ। दराजका क्रियाकलापलाई मैले हेरिरहेको हुन्थें। कम्पनीले व्यावसायिक गतिविधिसँगै सामाजिक उत्तरदायित्वका काम पनि गरिरहेको हुन्थ्यो। जुन मलाई मन परेको थियो। उहाँहरूले कामका लागि प्रस्ताव गरेपछि प्रमुख कार्यकारी लगायत यो कम्पनीको संस्कृति बारेमा बुझ्ने मौका पाएँ। मैले नेपालको मूल्य र मान्यतालाई जसरी प्राथमिकतामा राख्छु, यो कम्पनीले पनि सेवासँगै यहाँको मूल्य र मान्यतालाई ख्याल गरेको पाएर नै यतातिर मेरो कदम उठेको हो। अब कसरी अघि बढ्नु हुन्छ ? तपाईंले कस्तो जिम्मेवारी बहन गर्नु पर्नेछ ? इकमर्स नेपालमा भर्खरै हुर्कंदै छ। अघिल्लो प्रबन्ध निर्देशक र टिमले इकमर्सको आधार तयार गरिदिनु भएको छ। तर, पनि धेरै नै काम गर्न बाँकी छ। बजार जति शक्तिशाली हुन्छ, हाम्रो व्यापार पनि त्यति नै बलियो र स्थापित हुँदै जाने हो। यहाँ ग्राहक तथा बिक्रेता शिक्षामा नै धेरै काम गर्न आवश्यक छ। भर्खर मान्छेले यसलाई प्रयोग गर्न थाल्नु भएको छ। अझै पनि युवा वर्गमा मात्र यो परिचित छ। कोभिडका कारण अन्य वर्गको प्रयोग पनि नबढेको भने होइन। मेरै अभिभावकले पनि कोभिडको कारणले मात्र इकमर्सको प्रयोग सुरु गर्नु भएको हो। हाम्रो रिटर्न पोलिसी राम्रो छ। तर पनि कतिलाई अझै अनलाइन सपिङमा ठगिन्छ भन्ने छ। यसकारण दराजमा गएँ भने मैले सबैभन्दा गुणस्तरीय सेवा पाउँछु भन्ने भावना जगाउनेतिर अग्रसर हुन जरुरी छ। यस्तै, नेपालका सबै कुनामा पहुँच पुर्याउन सक्नुपर्छ। कम्पनीको पहिलो महिला प्रबन्ध निर्देशक हुनुभएको छ। तपाईंको अनुभव कस्तो छ ? महिला भएर यो पदमा मैले धेरै सोचेको छैन। तर, यसले बाहिर विश्वमा वा हाम्रै देशमा पनि सकारात्मक प्रभाव पार्न सक्छ जस्तो लाग्छ। काम वा पदको जिम्मेवारी यतिसम्म र यस्तो हुन्छ भन्ने हुँदैन भन्ने एउटा भावना जगाउन मैले पाएको जिम्मेवारीले भूमिका खेल्छ जस्तो लाग्छ। सँगसँगै कुनै पनि पद शैक्षिक योग्यता, अनुभवले मात्र हासिल गर्न सकिन्छ। मैले पाएको जिम्मेवारीलाई म निभाउन सक्छु भन्ने लागेको छ। नेपालका ग्राहकलक्षित कुनै त्यस्तो रणनीति बनाउनुभएको छ ? नेपालमा दराज कम्पनी नेपाली टिमले नै चलाइरहेको थियो। प्रबन्ध निर्देशक मात्र बाहिरको हुनु हुन्थ्यो। एकजनाले मात्र बसेर रणनीति बनाउने भन्ने हुँदैन। केन्द्रदेखि सबै टिम मिलेर नै रणनीति बन्ने गरेका छन्। तर पनि म नेपाली नै भएकाले केही पहुँच बढाउनमा मद्दत भने अवश्य नै गर्नेछु। नेपालीमा नै सञ्चार गर्न सक्ने भएकाले सहज हुने विश्वास मेरो छ। यसले केही फरक अवश्य पार्नेछ। त्यसो भनिरहँदा ग्लोबल भिलेजको युगमा हामी छौं। त्यही भएर एकअर्काका बारेमा अभ्यस्त नै छौं। र पनि भाषा, संस्कार जस्ता कारणले गर्दा ग्राहकको व्यवहारका बारेमा म बढी जानकार हुन सक्छु। सोहीअनुसार केही वस्तु तथा सेवा ल्याउन सकिन्छ। कोरोना महामारीले दुई वर्षदेखि व्यवसायमा असर गरिरहेको छ। महामारीको तेस्रो लहरसँग जुध्दै व्यापार बढाउने चुनौती तपाईंसँग छ। के कस्ता योजना बनाउनु भएको छ ? कोरोना कुन रूपमा अघि बढ्छ भन्ने त थाहा छैन। र पनि जानकारहरूले कोरोना तेस्रो लहर कम खतराजनक भन्दै आइरहेका छन्। सरकारले पनि विस्तारै हरेक कुरामा प्रतिबन्ध बढाउँदै लगिरहेको छ। फेरि लकडाउन नै हुने अवस्था आयो भने पनि सुरक्षित भएर सेवाहरू ग्राहक समक्ष पुर्याउनै पर्ने हुन्छ। यसकारण लकडाउन भइहाले कसरी ग्राहकको घरसम्म पुग्ने भन्नेबारेमा योजना बनाइरहेका छौं। इकमर्स क्षेत्रमा बढिरहेको प्रतिस्पर्धीलाई कसरी लिनु हुन्छ ? प्रतिस्पर्धा सधैं राम्रो नै हुन्छ। यसले अझ परिष्कृत बन्नका लागि बाटो देखाउने गर्छ। हामीले स्वस्थ्य प्रतिस्पर्धालाई आत्मसाथ गर्दै सेवामा नयाँपन दिन जरुरी छ। दराज नेपाल लोगो परिवर्तन गरी नयाँ स्वरूपमा आएको छ। नयाँ स्वरूपसँगै ग्राहकसँग हातेमालो गर्दै लक्ष्य प्राप्ति गर्न कसरी अघि बढ्नु हुन्छ ? लोगो परिवर्तन भए पनि हाम्रो मुख्य मान्यता परिवर्तन भएको छैन। हाम्रो रणनीति पनि उस्तै छ र ग्राहक सेवामा आत्मसमर्पण पनि परिवर्तन भएको छैन। हामी केही परिपक्व हुँदै गएकाले लोगोलाई पनि परिपक्वता दिनका लागि मात्र परिवर्तन गरिएको हो। हाम्रो लोगोले अगाडि बढ्नका लागि नै प्रेरित गर्छ। ग्राहक किन दराज नेपालमा आउन जरुरी छ ? दराज नेपाल र यसको सेवाका बारेमा तपाईं के भन्नु हुन्छ ? ग्राहकलाई कसरी आकर्षित गर्नु हुन्छ ? हाम्रो कम्पनीको मुख्य लक्ष्य भनेको नै इकमर्सको माध्यमबाट हाम्रो समुदायलाई माथि उठाउने हो। यसका लागि बिक्रेता, क्रेतादेखि समाज र देश सबैलाई नै सँगै लिएर अघि बढ्न खोजिरहेका छौं। हामी के भन्छौं भने हाम्रा सेवाहरूलाई सकेसम्म चुस्त र सहज बनाउनेतर्फ निरन्तर लागि नै रहने छौं। दराज नेपालमा जति पनि वस्तुहरू छन्, तिनको दायरा बढाउनेतर्फ पनि हामी काम गर्दैछौं। यसमा हामीले स्थानीय उत्पादनदेखि छिमेकी मुलुकहरूका सामग्रीहरूलाई समावेश गर्दैछौं। लाइभ स्ट्रिमिङ सुरु गरिसकेका छौं। देशको कुनाकाप्चामा दराज विस्तार गर्ने योजनासँगै हाम्रो रिटर्न पोलिसीलाई अझ सुधार्दै लैजाने योजना बनाएका छौं। सामानहरू फिर्ता गरिन्छन् भन्ने सम्बन्धमा बिक्रेतासँग सहकार्य गरी काम गर्नेछौं। पेमेन्ट र डेलिभरीमा देखिइरहेका समस्याहरूलाई पनि चाँडै समाधान गर्दै अघि बढ्ने छौं।"
नेसनलको आठौं साधारणसभा सम्पन्न,काठमाडौं : नेसनल माइक्रोफाइनान्स लघुवित्त वित्तीय संस्थाको आठौं वार्षिक साधारणसभा सकिएको छ। सञ्चालक समितिका अध्यक्ष रविन सिजापतिले प्रस्तुत गरेको गत आवको प्रतिवेदन सभाले पारित गरेको छ। कम्पनीले २०७८ असार मसान्तसम्म कायम रहेको चुक्तापुँजी ४१ करोड ९१ लाखको ५ प्रतिशत र नगद लाभांश र ४० प्रतिशत बोनस गरी ४५ प्रतिशत लाभांश स्वीकृत गरेको छ। बोनस सेयरपश्चात् कम्पनीको चुक्ता पुँजी ५८ करोड ६७ लाख पुगेको छ। साथै सभाले हालको अधिकृत पुँजी ५० करोडबाट वृद्धि गरी ७० करोड पुर्याउने विशेष प्रस्तावसमेत पारित गरेको छ।
"महिलाको शंकास्पद मृत्यु, दुई छोरा र बुहारी फरार","विराटनगर : मोरङको जहदा गाउँपालिका७ भीमपुरमा एक जना महिलाको शंकास्पद मृत्यु भएको छ। मोरङ प्रहरी प्रमुख एसपी जनार्दन जीसीका अनुसार स्थानीय ४४ वर्षीया कल्पनादेवी नुनिया आफ्नै घरको ग्वालीमा मृत फेला परेकी हुन्। घटनाको प्रकृति हेर्दा घाँटीमा डोरीले कसेर हत्या गरेजस्तो देखिने जानकारी उनले दिए। प्रहरीले कल्पनादेवी मृत फेला परेको जानकारी शनिबार दिउँसो २ बजेतिर पाएको हो। जीसीका अनुसार ग्वालीमा कपडा ओढाएर राखिदिएको अवस्थामा शव भेटिएको थियो। कपडा ओढाएर सुताइरहेको अवस्थामा ग्वालीभित्र महिलाको शव भेटियो, उनले भने, हेर्दा घाँटीमा डोरीले कसेको डाम एवम् चोट छ।घटनापछि कल्पनाका दुई जना छोरा र बुहारीहरु फरार छन्। एसपी जीसीले घटनापछि फरार रहेका जेठा छोरा २८ वर्षीय प्रधुम राजभर र कान्छा छोरा २१ वर्षीय चैतन्य राजभरसहित दुवै जनाका श्रीमतीको खोजी तीव्र पारिएको जानकारी दिए। कल्पनादेवीका माइलो छोरा भने काम गर्न नारायणगढ गएको खुलेको छ। घरमा कल्पनादेवी, उनका पति विन्देश्वर नुनिया, दुई छोरा र बुहारी तथा बोल्न नसक्ने अवस्थाकी १७ वर्षीया छोरी बस्ने गरेका थिए। स्थानीय बासिन्दाका अनुसार प्रायजसो छोराहरुले कल्पनादेवीसँग झैझगडा गरिरहन्थे। झैझगडाकै क्रममा डोरीले घाँटी कसेर उनको हत्या गरेपछि छोरा र बुहारीहरु फरार भएको हुनसक्ने प्रहरीको भनाइ छ। शव भेटिनुअघिसम्म छोराबुहारी घरमै रहेको पत्ता लाग्यो, एसपी जीसीले भने, घटनास्थलमा प्रहरी पुग्दा उनीहरु फरार भइसकेका थिए। शवलाई पोस्टमार्टमका लागि कोसी अस्पताल ल्याएर घटनाको अनुसन्धान थालिएको उनले बताए।"
बिरामी श्रीमती अस्पतालमा छोडेर रगतको खोजीमा भौतारिदै मनिराम,"चितवन : श्रीमतीको उपचारका लागि दाङबाट आएका मनिराम चौधरी रगतको खोजीमा दिनहुँ भौतारिन्छन्। हरेक दिन भरतपुर अस्पतालको परिषरमा रहेको नेपाल रेडक्रस सोसाइटीको क्षेत्रीय रक्तसंचार केन्द्रमा भेटिन्छन्। गडवा गाँउपालिका५ चैनपुरका मनिराम श्रीमती ३३ वर्षीय रुपा चौधरीलाई अस्पतालमा एक्लै छोडेर उनी रगतको खोजीको हिँडेका हुन्। रक्त क्यान्सरको शंका लागेर १० दिन अघि भरतपुर आएदेखि नै रगतको खोजीमा छन्। उनी अस्पतालमा कम, रगतको खोजीमा बढी दौडधुप गर्छन्। श्रीमती बिरामी भएको पीडा त छँदैछ। त्यसमा रगत नपाउँदा झन बढी दुखित छन्। अहिलेसम्म १२ युनिट रगत चढाइसकेका छन्। अझै रगत नपुगेपछि उनी चिन्तित छन्। रक्तसंचारमा रगत संकलन भएर कहीबाट आँउछ कि भनी कुरेर बस्छन्। रक्तसंचारकेन्द्रमा रगत नभएपछि केन्द्रमा भएको रक्तदाताको नम्बर हेरेर फोन गरेर रगत माग्छन्। कोभिड संक्रमणको डरले रगतको अभाव भएपछि त्यसको मारमा मनिराम परेका छन्। मानिसको नम्बर खोजेर हात जोडीजोडी रगत माग्न परेको छ, उनले भने, एक्लै दौडिरहेको छु। श्रीमती अर्कैलाई हेरिदिनु भनेर आएको। सारै पीडा छ हजुर। रुपन्देहीका मुकेश यादव पनि आमालाई अस्पतालको वेडमा छोडेर रक्तसंचार केनद्रमा चार घण्टादेखी रगत पर्खिरहेका थिए। रोहिणी गाँउपालिका३ का मुकेश रक्तदान कार्यक्रमबाट संकलित रगत पाउने आशमा थिए। आमा ५५ वर्षीय सोरती यादव रक्तक्यान्सर भएर विपी कोइराला मेमोरियल क्यान्सर अस्पतालमा उपचाररत छिन्। कहिले पाइन्छ, कहिले पाइदैन। रगत पाउन धेरै धाउन परेको छ। फोन गरेर मान्छे खोजौ अन्तबाट आएको नयाँ मान्छे परियो। आफूले कोही चिनेको छैन, उनले पीडा सुनाए, रगत आयो भनेर सोध्न आउन जान मात्रै चार सय त भाडामा मात्रै सकिन्छ। त्यही पनि रगत पाए हुनथ्यो नि। कहिले त खाली फर्किनुपर्छ। अहिले चितवनमा रगतको चरम अभाव छ। धेरै जिल्लाबाट चितवनमा बिरामी आउने कारण पनि जिल्लामा रगतको माग बढी छ। रगतको माग बढी भएको छ तर रगत दिने दाता शून्य जस्तै छन्। जटिल अवस्थाका बिरामीलाई झनै समस्या छ। भरतपुरको विपी कोइराला मेमोरियल क्यान्सर अस्पतालका कन्सलटेण्ट क्यान्सर सर्जन डाअनिल विक्रम कार्कीले रगतको अभावमा शल्यक्रिया कम हुने गरेको बताए। क्यान्सरको विरामी जटिल हुने कारण ढिलाइ गर्न मिल्दैन। तर रगतको अभावले समस्या भएको छ, उनले भने,जुन हिसाबले सर्जरी गर्नुपर्ने हो त्यो अनुपातमा गर्न सकेका छैनौ। कोरोना संक्रमणले दाता नजुट्दा रगतको अभाव भएको हो। कोरोना संक्रमण बढेपछि रक्तदान कार्यक्रम हुन सकेको छैन। संक्रमण जोखिमले दाता त्रसित छन्। उपचारका लागि अस्पताल आएका विरामीका आफन्त रगतको जोहो गर्न कठिन भएको छ। कोभिडको डरले रक्त संकलन कार्यक्रम प्रभावित भएको छ। बिरामीका आफन्त दौडधुप गर्दै रगतको खोजीमा भौंतारिरहेका छन्। भरतपुरको रक्तसंचार केन्द्रलाई रगतको ब्यवस्थापन गर्न हम्मेहम्मे परेको छ। समुदायमा कोरोना महामारी फैलिएको देखिएको अवस्थाले रक्तसंकलन हुन नसक्दा रगतको ठुलो अभाव भएको क्षेत्रीय रक्तसञ्चार केन्द्र भरतपुरका प्रमुख रमेशकान्त पौडेलले बताए। कोरोनाको डरले चितवनमा गत हप्तादेखि रगत संकलन हुन सकेको छैन्। उपचारको लागी रगत लिन आउनुहुन्छ। बिरामीको मान्छेसंग पनि दाता छैनन्। हाम्रो सम्पर्कमा हनुभएका दाताहरु बोलाएपनि त्यसले धानेन,उनले भने,अहिले आकस्मिक दाता बोलाएर ब्यवस्थापन गरेका छौ, रक्तदान कार्यक्रम भयो भने यसको समस्या समाधान हुन्छ।"
तनहुँका ५४ स्वास्थ्यकर्मी र कर्मचारीलाई कोरोना,"तनहुँ : तनहुँका ५४ स्वास्थ्यकर्मी र कर्मचारीमा कोरोना सङ्क्रमण पुष्टि भएको छ। जिल्लाका विभिन्न कार्यालयमा कार्यरत उनीहरुलाई कोरोना पुष्टि भएको हो। भिमाद नगरपालिका६ स्थित भिमाद प्राथमिक स्वास्थ्य चौकीका १७ जनालाई सङ्क्रमण पुष्टि भएको छ। तीन चिकित्सक सहित अधिकांशलाई कोरोना पुष्टि भएपछि स्वास्थ्य चौकीको सेवा बन्द गरिएको केन्द्रका निमित्त प्रमुख चिकित्सक सागर घिमिरेले जानकारी दिए। स्वास्थ्य शाखाले एक जनालाई काजमा खटाएर स्वास्थ्य चौकीबाट एन्टिजेन परीक्षण नियमित भइरहेको छ। यस्तै सुत्केरी सेवा पनि नियमित सञ्चालन गरिएको छ। नगरपालिकाको स्वास्थ्य शाखामा कार्यरत चार मध्ये तीन जनालाई पनि कोरोना पुष्टि भएको छ। सङ्क्रमण पुष्टि भएकाहरुलाई ज्वरो आउने, टाउको भारी हुने, खोकी लाग्ने, जीउ दुख्ने, नाकबाट लगातार सिँगान बगिरहने र घाँटी खसखस हुने जस्ता लक्षण देखिएका छन्। शुक्लागण्डकी नगरपालिकाको कार्यालयमा कार्यरत १४ कर्मचारीलाई पनि कोरोना पुष्टि भएको छ। सङ्क्रमण बढ्दै गएपछि नगरपालिकाको कार्यालयबाट प्रवाह हुने अत्यावश्यक बाहेकका सबै सेवा बन्द गरिएको छ। शुक्रबारदेखि अर्को निर्णय नभएसम्मका लागि सेवा बन्द गरिएको प्रमुख प्रशासकीय अधिकृत लिलावल्लभ न्यौपानेले जानकारी दिए। शुक्लागण्डकी४ दुलेगौडा बजारमा रहेको खैरेनीटार स्वास्थ्यचौकीमा कार्यरत छ जना स्वास्थ्यकर्मी पनि कोरोना सङ्क्रमित भएका छन्। सेवाग्राहीसँग प्रत्यक्ष सम्पर्कमा रहेर काम गर्ने भएकाले कर्मचारी र स्वास्थ्यकर्मी बढी सङ्क्रमित भइरहेको नगरपालिकाका स्वास्थ्य शाखा प्रमुख अजय श्रीवास्तवले बताए। समुदायस्तरमै कोरोना फैलिरहेको उनको अनुमान छ। 'अझै पनि स्वास्थ्यको मापदण्ड पालना गरिएको छैन, बजारमा मास्क नलगाइकन हिँडडुल गरेको देखिन्छ', उनले भने, 'सबै एकजुट नहुने हो भने कोरोना नियन्त्रणमा कठिनाई हुन्छ।' आँबुखैरेनी गाउँपालिकाका १४ कर्मचारी र स्वास्थ्यकर्मीलाई सङ्क्रमण पुष्टि भएको छ। कर्मचारी र स्वास्थ्यकर्मीलाई कोरोना सङ्क्रमण भएपछि गाउँपालिकाको कार्यालयबाट प्रवाह हुने अत्यावश्यक बाहेकका सेवा बन्द गरिएको छ। समुदायस्तरमा परीक्षणको दायरा बढाउने हो भने अधिक सङ्क्रमित भेटिने स्वास्थ्य शाखा प्रमुख अगमराज उपाध्यायले जानकारी दिए। स्वास्थ्य निर्देशनालय गण्डकीका अनुसार जिल्लामा ४२ स्वास्थ्यकर्मीलाई कोरोना पुष्टि भएको छ। हाल जिल्लामा तीन सय ८९ सक्रिय सङ्क्रमित छन्। गत वैशाखयता जिल्लामा पाँच हजार ७१२ जनालाई कोरोना पुष्टि भएको छ। पाँच हजार २५१ निको भए। वैशाखयता मात्रै एक ३० जनाले ज्यान गुमाएको स्वास्थ्य कार्यालयले जनाएको छ। रासस"
खोरेतको कारण नेपाली मासु निर्यात हुँदैन,"गुलरिया : पशुहरुमा लाग्ने खोरेत रोगका कारण नेपाली मासु विदेशमा निर्यात नहुने गरेको पाइएको छ। नेपालका मासुजन्य उत्पादन परीक्षणका क्रममा खोरेत रोगयुक्त देखिएपछि विदेशमा नेपाली मासुको माग घटेको छ। पशुहरुमा लाग्ने खोरेत रोगले मासुजन्य उत्पादनमा कमी ल्याएको एकीकृत कृषि तथा पशुपंक्षी विकास कार्यालय बर्दियाका पशु विकास अधिकृत डाक्टर सुमन खनालले बताए। 'पशुमा लाग्ने खोरेत सीमाविहीन सरुवा रोग हो। यो अति खतरनाक हुन्छ। त्यसैले खोरेत रोगकै कारण नेपाली मासुजन्य उत्पादन विदेशमा निर्यात हुँदैन', उनले भने, 'रोगी पशुको सम्पर्क, काँचो दूध, दानापानी र हावापानीका कारण पशुहरुमा खोरेतको भाइरस सर्छ। यस रोगबाट पशुहरुलाई जोगाउन किसान सधैं सजग हुनुपर्छ।' खोरेत रोग लागेका पशुमा सुरुमा कडा ज्वरो आउँछ। बिरामी पशुको खुर पाक्ने भएकाले खुट्टा सुन्निएपछि खोच्याउने हुन्छ। मुखमा फोका आउने भएकाले दानापानी खान छाड्छ। एक्कासी दूध दिन छाड्छ। अधिकृत खनालले थपे, 'रोगबाट पशुहरुलाई जोगाउन सरसफाइमा ध्यान दिनु अति जरुरी हुन्छ। यदि राम्रोसँग उपचार भएन भने पशु जोखिममा पर्न सक्छ। बर्दियामा ६८ वटा पशुमा खोरेत परीक्षण गर्दा ५९ ओटामा पोजिटिभ आएको पायौं।' बर्दियामा ८६ दशमलव ८ प्रतिशत पशुमा खोरेत पाइएको छ। बाँके, बर्दिया र कास्कीबीच बाख्रा ब्यापार हुने गरेको उनले बताए। चेकजाँचका क्रममा बाँकेमा ४२ दशमलव २ प्रतिशत र कास्कीमा ८७ दशमलव १ प्रतिशतमा खोत रोग भेटिएको छ। 'हामीले बर्दियामा खोरेत रोग उन्मुलन अभियान सुरु गरेका छौं। जस अन्तरगत परीक्षण उपचार लगायत खोप कार्यक्रम लागु हुन्छ। खोरेत रोग नियन्त्रण तथा उन्मुलन कार्यविधि अनुसार हामी अघि बढेका छौं', उनले प्रष्ट्याए। खोरेत रोग अति खतरनाक हुने भएकाले पशु किसान र उपभोक्ता चनाखो हुनु अति जरुरी हुनुपर्ने उनले बताए। पशुहरुमा लाग्ने खोरेत रोग उन्मुलनका लागि प्रभावकारी खोप सेवा सुरु गर्ने तयारी अन्तिम चरणमा भैरहेको एकीकृत कृषि तथा पशुपंक्षी विकास कार्यालय बर्दियाका प्रमुख विनोद घिमिरेले बताए। पहिलो चरणमा जिल्लाका पशु कृषकहरुसँग भएको पशु चौपायाहरुको यकिन तथ्यांक संकलन गर्छौं। त्यसपछि खोपको कार्यक्रम सुरु हुन्छ। बर्दियाका ८ वटै स्थानीय तहमा तथ्यांकको काम सुरु भएको छ। खोरेत रोगका कारण दुग्ध तथा मासुजन्य उत्पादनमा ह्रास ल्याएको प्रमुख घिमिरेको भनाइ छ।"
"दुर्घटनाका घाइतेका आफन्त भेटिएनन्, खोजी गर्दै प्रहरी","विराटनगर : विराटनगर महानगरपालिकाको ढाटमा दुर्घटनामा परेर घाइते भएका एक जना पुरुषका आफन्त तथा परिवारका सदस्य फेला पर्न सकिरहेका छैनन्। विराटनगरबाट सुनसरीको इटहरीतर्फ जाँदै गरेको को १ झ ३५९४ नम्बरको म्याजिक भेनले गत शुक्रबार दिउँसो ४ बजेतिर ठक्कर दिँदा अन्दाजी ४० वर्षीय पुरुष घाइते भएका थिए। पैदल हिँडिरहेको बेलामा उनलाई म्याजिकले ठक्कर दिएको हो। गम्भीर अवस्थाका घाइतेको मोरङको बूढीगंगा गाउँपालिकास्थित विराट शिक्षण अस्पतालमा उपचार भइरहेको छ। मोरङ प्रहरी प्रमुख एसपी जनार्दन जीसीका अनुसार उपचारमा संलग्न चिकित्सकले घाइतेको देब्रेतर्फको ४ वटा करङ भाँचिएको र फोक्सोमा पानी जमेको बताएका छन्। बोल्न सक्ने अवस्थामा नरहेका घाइतेले आफ्ना बारेमा केही पनि बताउन सक्दैनन्। दुर्घटनामा परेर उपचारका लागि अस्पताल भर्ना गरिएको भए पनि गम्भीर अवस्थाका घाइतेका आफन्त र परिवार सम्पर्कमा नआएका कारण थप समस्या भइरहेको उनले बताए। आफन्त कोही पनि सम्पर्कमा नआएपछि प्रहरीले खोजी जारी राखेको छ, जीसीले भने, घाइतेको उपचारमा कुनै कमजोरी हुन नदिन अस्पताललाई आग्रह गरिएको छ। उनका अनुसार अहिले म्याजिक धनीले नै घाइतेको उपचार खर्च तिरिरहेका छन्। दुर्घटनालगत्तै प्रहरीले म्याजिक र चालक बूढीगंगाका ४० वर्षीय शिवप्रसाद गुरागाईंलाई नियन्त्रणमा लिएर घटनाको अनुसन्धान गरिरहेको छ।"
लिटमस केबलद्वारा 'पावर पार्टनर्स मिट२०७८' सम्पन्न,"काठमाडौं : लुम्बिनी विद्युत उद्योग प्रालिले बुटवलमा 'पावर पाटनर्स मिट२०७८' सम्पन्न गरेको छ। कम्पनीले लिट्मस केवल ब्राण्डअन्तर्गत आधुनिक जर्मन प्रविधि एवं अत्याधुनिक पूर्वाधार प्रयोग गरी विभिन्न प्रकारका गुणस्तरीय तार र केबलहरू उत्पादन गर्दै आएको छ। कार्यक्रममा लिट्मस केवलका ब्राण्ड एम्बेसेडर नेपाली चलचित्र जगतका महानायक राजेश हमाल लगायत रुपन्देही जिल्लाका वरिष्ठ उच्च पदस्थ व्यक्तित्वहरुको पनि सहभागिता रहेको थियो। वर्षौँदेखि लिट्मस केवलले ग्राहकहरुलाई प्रदान गर्दै आएको बिक्री तथा सेवाहरुमा सुधार गर्दै अझै व्यापक बनाउन केन्द्रित रहनुका साथै पार्टनरहरुबीचको आपसी सम्बन्धलाई प्रगाढ बनाउने सम्मेलनको मुख्य उद्देश्य रहेको थियो। कार्यक्रममा कम्पनीलाई नयाँ उचाईमा पुर्याउन पार्टनरहरुको मेहेनत र योगदानलाई सम्मान गर्दै कम्पनीका आगामी रणनीति र भावी योजनाबारे छलफल गरिएको थियो। सोहि अवसरमा कम्पनिका ब्राण्ड एम्बेसेडर राजेश हमालले लुम्बिनी विद्युत उद्योगको पनि भ्रमण गरेका थिए। भ्रमणको दौरान कम्पनीले प्रयोग गर्दै आइरहेको एडभान्स जर्मन टेक्नोलोजी मेसिनबाट उत्पादित सामानहरु अवलोकन गरेका थिए। सम्मेलनलाई थप अन्तरक्रियात्मक बनाउन विभिन्न मनोरन्जनात्मक कार्यक्रमहरु पनि प्रस्तुत गरिएको थियो। साथसाथै पार्टनरहरुलाई उल्लेखनीय कामका लागि प्रमाणपत्र तथा अवार्डहरु हस्तान्तरण गरिएको थियो। साथै कम्पनीका पदाधिकारीहरुले सबै पार्टनरहरुसँग भेट गरि उनीहरुका जिज्ञासा पनि लिएका थिए। सम्मेलनमा उपस्थित सम्पूर्णलाई सम्बोधन गर्दै कम्पनीका अध्यक्ष तथा प्रबन्ध निर्देशक श्री रोहित गुप्ताले भने, 'यहाँहरुको मेहेनत र ग्राहक सेवाले गर्दा कम्पनीले नयाँ उचाई हासिल गरेको छ। यसको लागि देशभरका डिलरहरुप्रति आभार प्रकट गर्दछौँ। हामीहरुले यो उचाई कायम राख्न अझै बढी ग्राहक सेवामा केन्द्रित रही बिक्री सेवामा सुधार गर्दै जानुपर्छ। साथै, ग्राहकहरुको विश्वास जित्दै कम्पनीको लक्ष्य हासिल गर्न हामी निरन्तर लागि पर्नुपर्छ।' सन् १९७७ मा स्थापित लुम्बिनी विद्युत उद्योग प्रालिनेपालको पहिलो     () कन्डक्टर निर्माण कम्पनी हो। कम्पनीले हालै नयाँ संरचनाको विकास गरी विभिन्न उत्पादनहरु बजारमा बिक्री वितरण गर्दै आइरहेको छ। विगत चार दशकदेखि विभिन्न प्रकारका तार र केबलहरू उत्पादन गर्र्दै आएको यस कम्पनीले हालै जर्मन प्रविधियुक्त नयाँ एडभान्स जर्मन टेक्नोलोजी मेसिनहरुबाट आफ्ना उत्पादन गर्दै आइरहेको छ। यससँगै कम्पनीले आफ्नो उत्पादन क्षेत्र विस्तार गर्दै नेपालकै अग्रणी एवं ठूलो कम्पनी बन्न सफल भएको छ। लुम्बिनी विद्युत उद्योग प्रालि नेपालको सबैभन्दा ठूलो निजी औद्योगिक एवं व्यापारिक समूहमध्ये एक, रमेश कर्पको भगीनी संस्थाका रुपमा रहँदै आएको छ। कम्पनी बुटवल औद्योगिक क्षेत्र, बुटवलमा अवस्थित छ।"
अस्पतालमा सुत्केरीपछि आमा र नवजात शिशुको मृत्यु,"सिमकोट : जिल्ला अस्पताल हुम्लामा सुत्केरीपछि आमा र नवजात शिशु दुबैको मृत्यु भएको छ। सिमकोट गाउँपालिका५ की २१ वर्षीया टीका सार्कीको यही माघ ७ र नवजात शिशुको माघ ५ अकालमा मृत्यु भएको हो। अस्पतालका अनुसार उनीको शल्यक्रिया गरेर सुत्केरी गराइएको थियो। टीकाका ससुरा धनसिंह सार्की अनुसार सुत्केरी व्यथाले च्यापेपछि उनीलाई जिल्ला अस्पतालमा लगिएको थियो। यसपछि शल्याक्रिया गरेर बच्चा जन्माइएको थियो। शल्यक्रिया गरेको दुई दिनसम्म टीकाका स्वास्थ्यमा उल्लेखनीय सुधार भए पनि शुक्रबार साँझ अचानक स्वास्थ्यमा समस्या देखिएको बताइएको छ। जिल्ला अस्पतालले उद्धारका लागि तत्काल हेलिकोप्टरको व्यवस्था गरेको भए पनि उनीको सोही राति नै मृत्यु भएको अस्पतालले जनाएको छ। जुम्लाको नच्दनाथ नगरपालिका८ कोटीला माइत भएकी टीकाले एक वर्ष अगाडि हुम्लामा विवाह गरेका थिए। माइती पक्षले टीकाको शव उठाउन नदिएपछि अहिले जिल्ला अस्पतालमै राखिएको छ। माइती पक्षले केकति कारणले आफ्नो छोरीको मृत्यु भएको हो जानकारी नहुँदासम्म शव उठाउन नदिएपछि टीकाका परिवारले शव बुझ्न नमानेको जिल्ला स्वास्थ्य सेवा कार्यालयका प्रमुख प्रेम सिंहले जानकारी दिए। अस्पतालको प्रसूतिगृहमा शल्यक्रियाद्वारा बच्चा जन्माएका सुत्केरीको मृत्यु भएको यो पहिलोपटक हो। यहाँका महिलाले समयमै उपचार नपाउँदा अकालमै ज्यान गुमाउनुपरेको छ। जिल्लामा स्वास्थ्यकर्मी नियमित नबस्नु, औषधि उपकरणलगायतको अभावले ज्यान गुमाउने गरेका हो। हुम्ला राष्ट्रिय सडक सञ्जालसँग जोडिएको छैन। यस्तै गत पुस ३० गते जिल्लाको दक्षिण भेगको अदानचुली गाउँपालिका वडा ६ का गौगरा छत्यालको सुत्केरी भएको पाँच मिनेटपछि मृत्यु भएको थियो।"
"एसईई परीक्षा वैशाखमा, १२ को जेठमा हुने",काठमाडौं : राष्ट्रिय परीक्षा बोर्डले २०७८ सालको माध्यमिक शिक्षा परीक्षा एसईई आगामी वैशाखमा सञ्चालन गर्ने निर्णय गरेको छ। कक्षा १२ को परीक्षा भने आगामी जेठमा सञ्चालन हुने भएको छ। शनिबार बसेको बोर्डको बैठकले एसईई वैशाखमा र १२ को जेठमा गर्ने निर्णय गरेको हो । बोर्डका अध्यक्ष डा महाश्रम शर्माका अनुसार यसै साता परीक्षाका तालिका सार्वजनिक गरिनेछ । कोभिडको कारण यो वर्षको शैक्षिक सत्रको पठनपाठन केही ढिला भएकाले परीक्षा केहीपछि धकेल्ने निर्णय भएको हो । कोरोनाका कारण शैक्षिक कार्यक्रम र परीक्षा धकेलिदै आएका छन् ।
आज सर्वोच्च अदालतसहित देशभरका अदालत बन्द,"काठमाडौं : आज सर्वोच्च अदालतसहित देशभरका अदालत बन्द हुनेछन्। शनिबार बसेको सर्वोच्च अदालतको पूर्ण बैठक (फूलकोर्ट)ले पूर्वप्रधानन्यायाधीश मोहनप्रसाद शर्माको निधनमा आइतबार देशभरका अदालतमा शोक बिदा दिने निर्णय गरेको हो। सर्वोच्च अदालतका सहप्रवक्ता देवेन्द्र ढकालले पूर्ण बैठकपछि शनिबार जारी गरेको प्रेस विज्ञप्तिमा सर्वोच्च, उच्च र जिल्ला, विशेष तथा न्यायाधीकरण गरी देशभरका अदालतमा आइतबार शोक बिदा दिने निर्णय गरेको उल्लेख छ। पूर्वप्रधानन्यायाधीश शर्माको ८८ वर्षको उमेरमा बुधबार निधन भएको थियो। सरकारी सेवामा २०१५ सालमा प्रवेश गर्नुभएका शर्मा २०१७ सालमा कानून मन्त्रालयको शाखा अधिकृतबाट बढुवा भएर अदालतको न्यायाधीश भएर काम गर्दै २०५४ चैतदेखि २०५६ मङ्सिर ३० गतेसम्म नेपालको प्रधानन्यायाधीश भएर काम गरेका थिए। स्व शर्माको एक छोरा एक छोरी छन्। सर्वोच्च अदालतको पूर्ण बैठकले पूर्वप्रधानन्यायाधीशको शर्माको निधनप्रति दुःख व्यक्त गरी चीर शान्तिको कामना गर्दै शोकसन्तप्त परिवारजनमा गहिरो समवेदना प्रकट गरेको छ।"
एपोलो पेन्टसको ब्राण्ड एम्बेसडरमा राजेश हमाल,"काठमाडौं : एपोलो पेन्टसको ब्राण्ड एम्बेसडरमा नेपाली चलचित्रका नायक राजेश हमाल अनुबन्धन भएका छन्। एपोलो पेन्टस् प्रालिले एक कार्यक्रम आयोजना गरी नेपाली चलचित्रका नायक राजेश हमाललाई कम्पनीले आफ्नो ब्राण्ड एम्बेसडरको रूपमा अनुबन्धित गरेको हो। एपोलो पेन्ट्ससँग राजेश हमाल, राजेश हमालसँग एपोलो पेन्टस भन्ने भावना उत्पन्नगरी उपभोक्ता तथा आमजनमानसमा अझ बढी लोकप्रिय ब्राण्ड बनाउन हमाललाई ब्राण्ड एम्बेसडरको रुपमा अनुवन्धित गरिएको कम्पनीले जनाएको छ। हमालको अनुबन्धनले उपभोक्ता माझ उत्पादनको लोकप्रिय हुने विश्वास कम्पनीले लिएको छ। विगत १८ वर्ष देखि एपोले पेन्टसले उपभोक्ताको माग बमोजिम इनामेल, प्राइमर र सिमेन्ट पेन्ट्स उत्पादन गरि व्यवसाय सुरु गरेको उद्योगले आधुनिक घरहरूलाई सुहाउदो तथा आवश्यकता अनुसार अन्तराष्ट्रिय गुणस्तरको उच्चकोटीका रङ उत्पादन गर्दै आएको छ।"
"मान्छे मार्न पाइन्न, मन्त्रीज्यू","उखान नै छ निस्किएको बोली र गोली फर्कंदैन। त्यसैले सोचेर मात्रै बोल्नुपर्छ। अहिले आफ्नै बोलीका कारण भौतिक पूर्वाधार तथा यातायात मन्त्री रेणुकुमारी यादव विवादमा तानिएकी छिन्। रौतहटको गौरमा बुधबार एक कार्यक्रममा उनले १५ वर्षपहिले जस्तै गौर हत्याकाण्ड दोहोर्याउने धम्की दिएकी थिइन्। उनको धम्की जनमत पार्टीका अध्यक्ष डा। सीके राउतलाई थियो। उक्त धम्की राजनीतिक आचरणहीनताको चरम नमुना हो। सार्वजनिक मञ्चबाटै, त्यो पनि बहालवाला मन्त्रीले हत्याकाण्ड दोहोर्याउने धम्की दिन मिल्दैन। तर, उनले बोल्ने क्रममा आफ्नो पद र मर्यादा सम्झिनन्। जुन कुरा मन्त्रीले मात्रै होइन, सामान्य नागरिकले बोल्न पनि मिल्दैन। हुँदैन। उनको नरसंहारको धम्कीले आफैं संकटमा छिन्। सरकार प्रश्नको घेरामा छ। नागरिक समूहलगायत विभिन्न संस्था र व्यक्तिहरूले मन्त्रीको गैरजिम्मेवारीपूर्ण अभिव्यक्तिको विरोध गरेका छन्। तत्काल राजीनामा माग गरेका छन्। मन्त्री यादवले राजीनामा दिएमा उनी चोखिने हुन् त रु भन्ने चर्चाकै बीच उनको विषयमा टीकाटिप्पणी धेरै भएका छन्। सामाजिक सञ्जाल तातेको छ। तर, सरकार चुपचाप छ बहालवाला मन्त्रीले नै कानुनी र नैतिकताको सीमा नाघ्दा पनि। मुलुकमा कानुनको शासन कायम छ भन्ने अनुभूति जनतालाई गराउनु सरकारको पहिलो दायित्व हो। पहिलो कुरा त नैतिकताको सीमा नाघ्ने मन्त्री आफैले राजीनामा दिएर गल्ती महसुस गर्नु उत्तम हुन्छ। जुन कुरा नागरिक अगुवाले पटकपटक भनिरहेका छन्। अर्को यसको अग्रसरता प्रधानमन्त्री शेरबहादुर देउवा आफैंले लिनु अति आवश्यक छ। किनकि जनता आतंकित पार्नु हुँदैन। २०६३ साल चैत ७ गते तत्कालीन मधेसी जनअधिकार फोरमका कार्यकर्ताले २८ जना माओवादी कार्यकर्ताको बीभत्स हत्या गरेका थिए। त्यो घटनालाई भवितव्यको नाम दिएर दोषीले उन्मुक्ति पाइरहेको समयमा मन्त्री यादवले फेरि त्यस्तै घटना दोहोराउने धम्की दिइन्। यो अभिव्यक्तिले मुलुकको कानुनको धज्जी उडाएको छ। गौर हत्याकाण्डको मतियारको आरोप लागेकाहरू भवितव्य थियो भनेर उन्मुक्ति खोजिरहेका बेला मन्त्री यादवको अभिव्यक्तिले पुनः घटना सम्झाइदिएको छ। यो अभिव्यक्तिले त्यो सुनियोजित थियो कि भन्ने आशंका पनि जनमानसमा बढाएको छ। गौर राइस मिलमा भएको घटनामा तत्कालीन माओवादी कार्यकर्ताहरूमाथि बलात्कारदेखि लाठी, भाला र गोली प्रहार गरेर हत्या भएको थियो। अहिले आएका यस्ता अभिव्यक्तिले शक्तिको दुरुपयोग कुन हदसम्म भइरहेको छ भन्ने प्रश्न पनि उठाएको छ। किनकि ठूलो मानवीय क्षति व्यहोरेको माओवादीले त्यो घटनाबारे अझै आवाज उठाउन सकिरहेको छैन। मुलुकमा धेरै ठूला हत्याका घटना र राजनीतिक आचरण बाहिर आएर दिएका अभिव्यक्ति गुपचुप हुँदै आएका छन्। यतिमात्र नभई राजनीतिक पहुँच र मिलेमतोमा गुपचुप पारेर बिर्साउन खोजिन्छ। त्यस्ता घटना मन्त्री यादवको अभिव्यक्तिले पुनर्ताजगी गराएको छ। राजनीतिक दबाब र प्रभावमा यस्ता अभिव्यक्ति र घटना कुनै पनि हालतमा गौण बनाउन पाइँदैन। मिल्दैन। सामूहिक हत्याजस्तो जघन्य अपराधको विषयलाई सगौरव स्वीकार गर्दै फेरि पनि घटना दोहोर्याउने धम्की दिनु अपराध हो। अपराधको संरक्षण गर्ने, नगर्ने सरकारको परीक्षा हो। विभिन्न मुलुकमा आवेग र उत्तेजनालाई रोक्न नसक्दा कयौं मन्त्रीहरू कार्यकाल नसकिँदै बहिर्गमनमा परेका थुप्रै उदाहरण भेटिन्छन्। त्यसमा रेणुको पनि नाम थपिएला। कारबाही होला। तर उनको बर्खास्तीको कारबाहीले मात्र यो प्रकरण साम्य हुँदैन। कानुनी दायरमा पनि ल्याउनुपर्छ ताकि आगामी दिनमा यस्तो घटना अरूले नदोहोर्याउन्। हिंस्रक अभिव्यक्ति दिने र कार्यकर्तालाई भड्काउनेसहित अपराधकै स्वीकारोक्तिसमेत गरिएको घटनाको छानबिन पनि हुनुपर्छ। हत्याकाण्ड भएको १५ वर्षपछि आएको यो अभिव्यक्तिको पीडित परिवारले न्याय पाउने गरी चिरफार हुनुपर्छ।"
गल्छीरसुवागढी सडक ४७ प्रतिशत निर्माण,"नुवाकोट : गल्छीत्रिशूलीमैलुङस्याफ्रुबेंसीरसुवागढी सडक योजनाको निर्माण ४७ प्रतिशत सकिएको छ। कालोपत्रे, पुल निर्माण, पहिरो नियन्त्रण रिटेनिङ वाल लगाउने र सडक चौडा बनाउने काम भइरहेको छ। गत आर्थिक वर्ष २०७२७३ देखि निर्माण सुरु गरिएको उक्त सडकअन्तर्गतको नुवाकोट, रसुवा र धादिङतर्फका स्थानबाट एकसाथ काम भइरहेको छ। गल्छीत्रिशूली खण्डको बुधसिङघाट कल्चौडे भीरको कटिङ सम्पन्न भएको छ। यसको कालोपत्रेसमेत गरिसकिएको गल्छीत्रिशूलीमैलुङस्याफ्रुबेंसीरसुवागढी सडक योजना कार्यालय नुवाकोटका प्रमुख मुकुन्दराज अधिकारीले बताए। उनका अनुसार उक्त खण्डको देवीघाटको धुरपुरे पहरो कटिङ कार्य सम्पन्न भएको र कल्चौडे भीर तथा धुरपुरेलगायतका १६ स्थानमा पुल निर्माण भइसकेको छ। ११ मिटर चौडाइको डबल लेनको सो सडकखण्डमा कुल ३२ वटा पक्की पुल, एउटा फ्लाइ ओभर निर्माण र चारवटा पहिरो नियन्त्रणको काम रहेको कार्यालयका प्रमुख अधिकारीले बताए। आगामी आव २०७९८० भित्र सबै निर्माण गरिनुपर्ने सो सडकको मुख्य समस्या मुआब्जाको विवाद रहेको छ। गल्छीत्रिशूलीमैलुङस्याफ्रुबेंसीरसवागढी सडक योजनालाई अहिले ३ खण्डमा विभाजन गरी निर्माण कार्य भइरहेको छ। पटकपटक विविध कारण देखाएर २०८० को असार मसान्तसम्म कार्य अवधि थप गरिएको छ। कुल ८२ किलोमिटर लामो उक्त सडक तीन खण्डमा विभाजन गरी विस्तारको काम भइरहेको छ। सो सडक विस्तारमा कुल १५ अर्ब ५० करोड रुपैयाँको लागतको अनुमान छ। जसमध्ये ९ अर्ब ५० करोड निर्माण तथा ६ अर्ब मुआब्जा तथा क्षतिपूर्तिका लागि कायम रहेको कार्यालयले जनाएको छ। कार्यालय प्रमुख अधिकारीका अनुसार हालसम्म सो सडकमार्ग पुजीगततर्फ ४५ प्रतिशत र मुआब्जा तथा क्षतिपूर्तिको ४६ प्रतिशत प्रगति धभएको छ। हालसम्म सो सडकमार्गको २१ किलोमिटर कालोपत्रे, ८ वटा पुल निर्माण भइसकेको अधिकारीले बताए। गल्छीत्रिशूली खण्डको रातमाटे, महादेवफाँट, देवीघाट क्षेत्रको सडक दायाँबायाँ फुटपाथ बनाउने र दायाँबायाँ रेलिङ जडान गर्ने काम भइरहेको छ। धुरपुरेभीर कटिङ गर्न १ वर्षअघि सुरु गरेको भए पनि हाल काम सकिएको छ। बेलकोटगढी नगरपालिकाको कल्चौडे भीर कटिङ गर्दा पुरानो डिजाइन परिवर्तन गरेर पुलसँगै भीर सोझ्याएर कटिङ गर्दा १ सय मिटर सडकको दूरी घटेको छ। पहरो कटिङसँगै कुनापट्टि नाली, छेउमा सेफ्टीबार र सडक कोलोपत्रे तथा बिजुलीको पोल गाड्ने काम अगाडि बढाइएको छ।"
गोठमा बस्नेलाई रेडियो,"गोरखा : सधैं गोठमा बस्ने (स्थायी) गोठालाहरूलाई देशविदेशमा हुने गरेका घटनाबारे सुसूचित गराउने उद्देश्यले रेडियो प्रदान गरिएको छ। धार्चे गाउँपालिका४ लाप्राकका ५० जना गोठालालाई गोठमै पुगेर सोलार जडित रेडियो वितरण गरिएको छ। गाउँपालिकाका प्रमुख सन्तोष गुरुङको समन्वयमा हाम्रो सहारा फाउन्डेसन नेपालले गोठालालाई हातहातमा गोठालामैत्री रेडियो वितरण गरेको वडाअध्यक्ष राज गुरुङले बताए। गोठालाहरूलाई देशविदेशमा भएका विभिन्न गतिविधिबारे जानकारी दिने उद्देश्यले रेडियो वितरण गरेका हौं, वडाअध्यक्ष गुरुङले भने, गोठमा बसेर रेडियो सुन्न पाउने भएपछि गोठालाहरू निकै खुसी छन्। रेडियोमा जडित सोलार पाताले ब्याट्री फेरिरहनु नपर्ने, गोठमा विद्युत् नहुँदा पनि ब्याट्री चार्ज गर्ने सुविधा हुँदा गोठालाहरू खुसी भएको गाउँपालिका अध्यक्ष सन्तोष गुरुङले बताए। साथै रेडियोमा जडित बत्तीले गोठालाहरूलाई धेरै फाइदा पुग्ने उनको भनाइ छ। गाउँपालिकाले गरेका विकाससम्बन्धी गतिविधिलाई गोठालाले पनि थाहा पाउन् भनेर रेडियो उपलब्ध गराइएको हो, उनले भने, स्थानीय एफएमले जिल्लालगायत राष्ट्रिय समाचार तथा विभिन्न कार्यक्रमहरू सुनेर गोठालाहरू पनि सुसूचित होउन् भन्ने उद्देश्यले रेडियो उपलब्ध गराइएको हो। स्थायी गोठालाहरूलाई कार्यपालिका बैठकले निर्णय गरेर रेडियो वितरण गरिएको उनले बताए। कोभिडका बेला विद्यालयहरू बन्द भएका छन्। इन्टरनेट सेवा नभएकाले अनलाइन कक्षा सम्भव छैन। यस्तो बेलामा गोठमै बसेर बालबालिकाले रेडियो सुनेर पढ्न पाउँछन्, उनले भने। रेडियो सुन्न पाउने भएपछि गोठालाहरू झन् खुसी व्यक्त गरेका छन्। समाचार पनि सुन्न पाइयो। अब मौसमबारे पनि सुन्न पाइने भइयो, सधैं गोठमा बस्ने ६१ वर्षीय गोठाला सदवीर गुरुङले भने, खर्कमा गीत सुन्दै भेडा चराउन रमाइलो पनि हुन्छ। कोरोनाबाट कसरी बच्ने भन्ने पनि थाहा पाउन सजिलो हुने भयो। रेडियोमा लाइट पनि रहेछ त्यसले रातिको समयमा झन सजिलो हुने भयो। मोबाइल पनि नटिप्ने जंगलमा बसेर ताजा खबर सुन्न पाइने भयो भनेर उनीहरूको खुसीको सीमा थिएन। स्थायी गोठालालाई रेडियो दिने गाउँपालिकाको कार्यक्रम अत्यन्त प्रभावकारी भएकाले त्यसमा साझेदारी गरिएको साहारा फाउन्डेसन नेपालकी अध्यक्ष कल्पना श्रेष्ठले बताइन्। भेडाबाख्रा, गाई गोरुले भरिभराउ भएको गोठमा पुगेर गोठालाको हातमा रेडियो दिन पाउँदा अत्यन्तै खुसी लागेको छ, श्रेष्ठले भनिन्, रेडियो पाउँदा गोठालाको मुहारमा देखिएको खुसीले अत्यन्त प्रभावकारी कार्यक्रम गरेको अनुभूतिसमेत भयो। अरू वडाका स्थायी गोठालाहरूलाई पनि यसरी नै रेडियो दिन संस्था तत्पर रहेको उनले बताइन्।"
पैत्रिक सम्पत्तिमा समान अधिकार,"काठमाडौं : केन्द्रबाट आएको एउटा पत्रले देशभरका मालपोत कार्यालय अचेल फरक धपेडीमा छन्। भूमि व्यवस्थापन तथा अभिलेख विभागले लेखेको पत्रमा छ संविधान र कानुनमा भएबमोजिम पैत्रिक सम्पत्तिमा लैंगिक भेदभाव नहुने स्थिति सिर्जना गर्नू। नेपालको संविधानको धारा १८ (५) ले भन्छ, पैतृक सम्पत्तिमा लैंगिक भेदभावबिना सबै सन्तानको समान हक हुनेछ। धारा ३८ (१) ले पनि प्रत्येक महिलालाई लैंगिक भेदभावबिना समान वंशीय हक हुने प्रत्याभूत गरेको छ। त्यहीमुताबिक कानुन बनेका छन्। मुलुकी देवानी संहिता, २०७४ को दफा २०५ मा लेखिएको छ, सगोलको सम्पत्ति अंशबन्डा गर्ने प्रयोजनको लागि यस परिच्छेदको अन्य दफाको अधीनमा रही पति, पत्नी, बाबु, आमा, छोरा, छोरी अंसियार मानिनेछन्। दफा २०६ (१) मा प्रत्येक अंसियार अंशको समान हकदार हुने उल्लेख छ। दफा २११ (१)मा सगोलको सम्पत्ति भएका पति, पत्नी, बाबु, आमा, छोरा, छोरीले पत्नी, पति, छोरा, छोरी, बाबु र आमालाई आफ्नो इज्जत आमद अनुसार खान लाउन दिन र आर्थिक हैसियतअनुसार शिक्षा र स्वास्थ्य उपचारको व्यवस्था गर्नुपर्ने व्यवस्था छ। उपदफा (२)मा लेखिएको छ, उपदफा (१) बमोजिमको व्यवस्था पूरा गर्नुपर्ने दायित्व भएका व्यक्तिले त्यस्तो दायित्व पूरा नगरेमा अंसियारले आफ्नो अंश लिई भिन्न हुन सक्नेछ। यो संहिता २०७५ भदौ १ देखि लागू भएको हो। सरकारी अभिलेख हेर्दा कानुनको कार्यान्वयन पक्ष भने अत्यन्त फितलो देखिन्छ। संविधान र कानुनमा भएको व्यवस्थाबारे धेरैलाई अवगतसम्म छैन। त्यही कारण पैत्रिक सम्पत्तिमा समान हक खोज्न अड्डा जानेको संख्या निकै कम छ। र, सरकारले कार्यान्वयन मात्र होइन, जनचेतनामूलक प्रचारमा ताकेता सुरु गरेको छ। त्यही प्रयोजनका लागि विभागले मालपोतहरूलाई पत्राचार गरेको हो। मालपोत कार्यालय कलंकीका प्रमुख हरिकृष्ण सुवेदीका अनुसार अंशबन्डा गर्न आउने प्रायःले छोरीको विवरण दिन आनाकानी गर्छन्। सोध्यो भने घरजम गरेर बुढा भइसकेको भन्छन्। कार्यालयले त खोज्ने हो, हामी खोज्छौं नै। तर, यसमा कार्यालयभन्दा पनि परिवारको कुरा हुन्छ, सुवेदी भन्छन्, एकाधबाहेकले छोरीलाई अंश दिन चाहेको देखिँदैन। तर, कार्यालयले प्रत्येकलाई सोधेर मात्र जग्गा पास गर्ने गरेको छ। छोरीचेली विवाह भएर गएपछि पैत्रिक सम्पत्ति लिनेदिने चलन नभएकाले पनि केही कठिनाइ भएको सुवेदीको अनुभव छ। उनका अनुसार छोरीले अंश दाबी गर्न नसक्नुमा तीन कारण छन्। पहिलो हो पितृसत्तात्मक सोच। त्यसपछि सामाजिक परिवेश। कतिपयलाई महिलाले दोहोरो सुविधा लिन्छन् भन्ने भ्रम छ। तेस्रो कुरा चेतना अभाव, उनी भन्छन्, कानुन जसरी कार्यान्वयन हुनुपर्ने हो त्यसरी भएको छैन। हामी मुलुकी देवानी संहिताको अभ्यासमा छौं। परिणाम बिस्तारै आउला भन्नेमा विश्वस्त छौं। पैत्रिक सम्पत्तिमा समान हकका लागि भूमि व्यवस्था, सहकारी तथा गरिबी निवारण मन्त्रालयले मंसिर ९ गते विभागलाई पत्र पठाएको थियो। सम्पत्तिमा महिला र पुरुष तथा छोराछोरीबीच समान अधिकार रहेको संवैधानिक तथा कानुनी व्यवस्थालाई प्रभावकारी कार्यान्वयन गर्न गराउन, त्यसको अनुगमन गर्न तथा जनचेतना जगाउन यस्ता विषयको व्यापक प्रचारप्रसार गर्न आवश्यक रहेको विषय कानुन आयोगबाट समेत उठान भएको सन्दर्भमा, पत्रमा लेखिएको छ। सबै मालपोत कार्यालयलाई पैत्रिक सम्पत्तिमा लैंगिक भेदभाव नगरी प्रचलित कानुनबमोजिम सबै अंसियारले अंश पाउने व्यवस्थाको प्रभावकारी कार्यान्वयन गराउन मन्त्रीस्तरबाट मंसिर ९ गते निर्णय भएको पत्रमा उल्लेख छ। उक्त पत्रमा लेखिएअनुसार मंसिर १४ गते मालपोत कार्यालयहरूमा परिपत्र गरिएको विभागका निर्देशक कृष्णप्रसाद भण्डारी सुनाउँछन्। पैत्रिक सम्पत्तिमा समान हक लाग्छ। यो संवैधानिक व्यवस्था हो। यसमा कुनै रोकतोक हुँदैन। कार्यान्वयन भइसकेको विषय हो, विभागका निर्देशक भण्डारी भन्छन्, यस विषयमा अझ बढी कडाइका साथ लाग्न सबै मालपोत कार्यालयलाई निर्देशन दिएका छौं। परिवारले नै छोरीलाई अंश दिने चाहना कम राख्ने गरेको पाइएको भण्डारीको बुझाइ छ। कतिपय अभिभावक छोराछोरी समान हुन् भनेर छोरी मात्र जन्माएर बसेका छन्। कतिपय भने छोरीलाई अंश दिन नचाहने पनि छन्, उनी भन्छन्, उस (छोरीचेली)लाई नगद दिएका छौं भन्दै टार्न खोज्छन्। अभिभावकले नै छोराछोरीलाई समान रूपमा हेर्नुपर्छ। संविधानले दिएको अधिकार पाउन कुनै रोकतोक नहुने मन्त्रालयका प्रवक्ता जनकराज जोशी बताउँछन्। माग्न आए न अधिकार पाउने हो। पितृसत्तात्मक सोचका कारण केही असहजजस्तो लाग्छ। तर, विषय सहज छ र कार्यान्वयनमा आउँदा स्वाभाविक भएर जान्छ। कुनै छोरी अंश लान्छिन् भने बुहारीले पनि त माइतीबाट अंश पाउँछिन्। यसले कुनै एउटा पक्षलाई भार पर्ने होइन, प्रवक्ता जोशी भन्छन्, संविधानमा भएको व्यवस्थालाई सहजै उपभोग गर्न सकिन्छ। कतिपय महिला पैत्रिक सम्पत्तिमा हक लाग्नेबारे जानकार पनि छैनन्। कतिपय थाहा पाएर पनि अधिकार माग्न डराउने गरेको देखिन्छ। कतिपय अभिभावक नै छोरा र छोरीबीच अंशमा विभेद गर्छन्। कानुनतः छोरीले छोरासरह नै जन्मघरमा अंश पाउनुपर्छ। अंश लिएपछि छोरीले विवाह गरे पनि सम्पत्ति माइतीपट्टिका हकवालालाई फर्काउनुपर्दैन। छोराछोरी समान हैसियत बनाउन कानुनको कडा कार्यान्वयन आवश्यक रहेको भूमि व्यवस्था तथा सहकारीमन्त्री शशी श्रेष्ठ बताउँछिन्। समान अधिकारका लागि निरन्तर संर्घषपछि संविधान र ऐन बने पनि व्यवहारमा आउन सकेको छैन, मन्त्री श्रेष्ठ भन्छिन्, अंशबन्डा गर्न जाँदा सबै अंसियार खोज्नुपर्ने व्यवस्था गरेका छौं। पितृसत्तात्मक सोचका कारण छोरीले अंश पाउँछन् भन्ने पाच्य हुन नसकेको मन्त्री श्रेष्ठको बुझाइ छ। यहाँ त महिलालाई म पनि अंसियार हुँ भन्ने थाहा नै छैन। अंश लिन चासो पनि दिँदैनन्। अभिभावक छोरीलाई अंश दिन पनि चाहँदैनन्, मन्त्री श्रेष्ठ भन्छिन्, कानुन कार्यान्वयन गर्न कडाइका साथ लाग्नेछौं। अब रेडियो टेलिभिजनलगायत विभिन्न सञ्चारमाध्यमबाट पनि प्रचार गर्ने सोच बनाएका छौं। कानुनअनुसार अंश दाबी गर्न अघि सर्न आग्रह गर्छिन् पूर्वमन्त्री पदमा अर्याल। यसबाट छोरीको हक स्थापित गर्न सकिने पूर्वमन्त्री अर्यालको बुझाइ छ। संविधानको मौलिक हकमा छोरी पनि अंसियार हो भन्ने उल्लेख छ। कानुन बने पनि छोरीलाई समाजले अंसियार स्वीकार गरेको छैन। पितृसत्तात्मक सोचलाई तोड्दै समान हक दिलाउनुपर्छ, पूर्वमन्त्री अर्याल भन्छिन्। पैत्रिक सम्पत्तिमा समान हकका लागि आफू मन्त्री हुँदा पहिलोपटक भूमि नीति बनाएको उनको भनाइ छ। म मन्त्री हुँदा पहिलो पटक भूमि नीति पास भएको थियो। हामीले पैत्रिक सम्पत्तिमाथि समान हक प्रष्ट उल्लेख गरेका थियौं, उनी भन्छिन्, संयुक्त पुर्जा जारी गर्नेलगायत काम भएका छन्। जसकारण कार्यान्वयन पाटो सहज बनेको छ। कानुनले दिएको अधिकार लिन नसक्नुमा माइती चिढिने डर प्रमुख समस्या देखिएको महिला, बालबालिका तथा ज्येष्ठ नागरिकमन्त्री उमा रेग्मीको बुझाइ छ। छोरीहरूले अंश दाबी गर्न नसक्नुमा मुख्य दुई कारण छन्। एउटा माइती चिढिने र दाजुभाइले हेला गर्छन् भन्ने डर छ, मन्त्री रेग्मी भन्छिन्, मैले देखेको एक अपांगता भएकी छोरी, जो अंश माग्न डराउँछे। बाबुआमा पनि छोराको डरले छोरीलाई अंश दिन तयार छैनन्। यस्ता घटना धेरै छन्। समाजले छोरीलाई छोरासरह स्वीकार नगरेसम्म अंश लिन सहज नहुने उनी बताउँछिन्। समान हक स्थापित गर्न मन्त्रालयले सकारात्मक काम गरेको उनको भनाइ छ । छोरीले छोरासरह अंश पाउनुपर्छ भन्ने समाजले अझै स्वीकार गर्न नसकेको महिला आयोग अध्यक्ष कमला पराजुली बताउँछिन्। दिदीबैनी मुद्दा मामला गरेर दाजुभाइसँग अंश लिन चाहँदैनन्। दाजुभाइ पनि दिदीबैनी हामीसरहका हुन भनेर स्वीकार गर्न सक्दैनन्, अध्यक्ष पराजुली भन्छिन्, माइतीसँग समबन्ध टाढिने डरले चाहेर बोल्न सक्दैनन्। दाजुभाइ रिसाउलान भनेर खुम्चिएको अवस्था छ। कानुनी अधिकार कसैले रोकतोक गर्न नमिल्ने तत्कालीन संविधानसभाध्यक्ष सुवास नेम्बाङ बताउँछन्। कानुनले समानताका लागि दिएको अधिकार लिन कसैले दाबी गर्न नपर्ने नेम्बाङको भनाइ छ। सबैले छलफल गरेर निष्कर्षमा निकालेको कुरा हो। कानुनमा स्पष्ट लेखिएको छ, सभाध्यक्ष नेम्बाङ भन्छन्, यो अधिकार लिन कसैले रोक्न सक्दैन। यस विषयमा कुनै विवाद गर्नु पनि हुँदैन। राज्यले कानुन कार्यान्वयन गर्नुपर्ने अधिवक्ता तेज रावल बताउँछन्। यसअघि विवाहित छोरीले अंश पाउँदैनन् भन्ने थियो। अहिले सहज भएको छ, अधिवक्ता रावल भन्छन्, छोराछोरीले समान रूपमा अंश पाउनुपर्छ भन्ने जनचेतना फैलाउनुपर्छ। जनचेतना जगाउन र कानुन कार्यान्वयन गर्न हाम्रो पहल रहन्छ। कानुनले दिएको समान हकका लागि अंशबन्डा गर्ने बेला बाध्यताले अंसियार दिदीबहिनी खोज्नुपर्ने अवस्था बनेको अधिकारकर्मी मीरा ढुङ्गाना बताउँछिन्। मालपोत कार्यालयमा बुझ्दा पनि अंशबन्डा गर्दा छोरीलाई खोज्न थालेको पाइएको अधिकारकर्मी ढुंगानाको अनुभव छ। महिला मान्छे होइन, वस्तु हो भन्ने दृष्टिकोण परिवर्तन हुनुपर्छ, उनी भन्छिन्, छोरीले अंश पाउँदैनन् वा खोज्नु हुँदैन भन्ने पितृसत्तात्मक सोचले जकड्एिको समाजमा हामी पनि अंशका हकदार हौ भनेर विश्वास गर्न नसकिरहेको अवस्था छ। अन्तरिम संविधानदेखि महिलाको हक अन्तरिम संविधानले पैत्रिक सम्पत्तिमा महिलाको हक स्थापित गरेको थियो। धारा २० (४)मा लेखिएको थियो, पैत्रिक सम्पत्तिमा छोरा र छोरीलाई समान हक हुनेछ। तर, लैंगिक समानता कायम गर्न नेपाल ऐन संशोधन गर्ने ऐन २०६३ जारी गरियो। तर, उक्त ऐन स्पष्ट नभएकाले समस्या भएकाले जानकार बताउँछन्। पुराना कानुनको अस्पष्टता हटाई संहिताले समानता हक स्थापित गरिदिएको छ। २०४७ सालको संविधानमा भने महिलाको हक राखिएको थिएन। राजनीतिक परिवर्तनपछि छोरीलाई समान अंश दिनुपर्छ भनेर आवाज उठ्दै आएको थियो। त्यसलाई २०५९ सालमा संशोधन गरी छोरा र छोरीलाई अंश दिने व्यवस्था गरिए पनि विवाहितले अंश नपाउने व्यवस्था गरेको थियो। २०२० सालको मुलुकी ऐनमा ३५ वर्ष नाघेका अविवाहित छोरीले अंश पाउने व्यवस्था थियो।  पैत्रिक सम्पत्तिमा समान हक लाग्छ। यसमा कुनै रोकतोक हुँदैन। यस विषयमा अझ बढी कडाइका साथ लाग्न सबै मालपोत कार्यालयलाई निर्देशन दिएका छौं। कृष्णप्रसाद भण्डारी निर्देशक, भूमि व्यवस्थापन तथा अभिलेख विभाग  माग्न आए न अधिकार पाउने हो। पितृसत्तात्मक सोचका कारण केही असहजजस्तो लाग्छ। तर, विषय सहज छ र कार्यान्वयनमा आउँदा स्वाभाविक भएर जान्छ। यसले कुनै एउटा पक्षलाई भार पर्ने होइन। जनकराज जोशी प्रवक्ता, भूमि व्यवस्था, सहकारी तथा गरिबी निवारण मन्त्रालय  समान अधिकारका लागि निरन्तर संर्घषपछि संविधान र ऐन बने पनि व्यवहारमा आउन सकेको छैन । अंशबन्डा गर्न जाँदा सबै अंसियार खोज्नुपर्ने व्यवस्था गरेका छौं। शशी श्रेष्ठ मन्त्री, भूमि व्यवस्था तथा सहकारी  कानुन बने पनि छोरीलाई समाजले अंसियार स्वीकार गरेको छैन। पितृसत्तात्मक सोचलाई तोड्दै समान हक दिलाउनुपर्छ। पद्मा अर्याल पूर्वमन्त्री  छोरीहरूले अंश दाबी गर्न नसक्नुमा मुख्य दुई कारण छन्। त्यो माइती चिढिने र दाजुभाइले हेला गर्छन् भन्ने हो। अब यसलाई सहज मान्नुपर्छ। उमा रेग्मी मन्त्री, महिला, बालबालिका तथा ज्येष्ठ नागरिक  दिदीबैनी मुद्दा मामला गरेर दाजुभाइसँग अंश लिन चाहँदैनन्। दाजुभाइ पनि दिदीबहिनी हामीसरहका हुन भनेर स्वीकार गर्दैनन्। कमला पराजुली, अध्यक्ष, राष्ट्रिय महिला आयोग  सबैले छलफल गरेर निष्कर्षमा निकालेको कुरा हो। कानुनमा स्पष्ट लेखिएको छ। यस विषयमा कुनै विवाद गर्नु पनि हुँदैन। सुवास नेम्बाङ तत्कालीन संविधानसभाध्यक्ष  यसअघि विवाहित छोरीले अंश पाउँदैनन् भन्ने थियो। अहिले सहज भएको छ। छोराछोरीले समान रूपमा अंश पाउनुपर्छ भन्ने जनचेतना फैलाउनुपर्छ। तेज रावल अधिवक्ता"
धान बेच्न नक्कली किसान,"जनकपुरधाम : जनकपुरमा व्यापारीले नै किसान बनेर सरकारलाई धान बेच्ने गरेको खुलेको छ। खाद्य व्यवस्था तथा व्यापार कम्पनी जनकपुरमार्फत किसानको नाममा व्यापारीले धान बेच्दै आएका हुन्। कम्पनीको जनकपुरधामस्थित कार्यालयमा किसानको सिफारिस लिएर धान बेच्न व्यापारी आउने गरेका छन्। धनुषा र महोत्तरीका किसानले उत्पादन गरेको सोना मन्सुली धान पुस २८ देखि कार्यालयले खरिद गरिरहेको छ। किसानको मात्र किन्नुपर्नेमा कार्यालयले नक्कली किसान बनेर आउने व्यापारीबाट धान किन्ने गरेको हो। कार्यालयले किसानको जग्गा धनी लालपुर्जा र स्थानीय निकायबाट किसान भएको सिफारिसका आधारमा ४० क्विन्टल बढी धान खरिद गरेको छ। यसैको फाइदा उठाउँदै व्यापारीले वडाध्यक्षलाई प्रलोभनमा पारी आफूलाई किसान भएको सिफारिस लिने गरेका छन्। महोत्तरी लोहारपट्टी६ कविलासाका किसान पुरन साहले खाद्यले बिचौलियामार्फत व्यापारीको धान किनिरहेको तर किसानको धान किन्न आनाकानी गरिरहेको गुनासो गरे। टायर गाडामा कोसौं टाढाबाट धान बेच्न आयौं। तर, खाद्य कार्यालयले अनेक बहाना बनाएर हामीलाई रोकेको छ। हाकिम साबले सिफारिस छैन। धान किन्दैनौं। घर लैजाउँ भन्छ, शुक्रबार साँझ ५ बजे कार्यालयमा भेटिएका उनले भने, बिहानदेखि गोरु भोकै छ, यस्तो चिसोमा कठ्यांग्रिएर बसेको छु। अब यत्तिकै फर्कनुपर्यो। धनुषा लक्ष्मीनियाका सखिचन्दन यादवले पनि सिफारिस अनिवार्य गरेपछि धान बेच्नबाट बञ्चित भएको गुनासो गरे। कार्यालयले बिचौलियालाई मात्र टोकन दिएको उनको भनाइ छ। टाठाबाठाले बिना सिफारिस टोकनकै आधारमा गाउँका टाठाबाठाको धान किन्यो। अनिवार्य टोकन सिफारिस लेऊ भन्छ। तर, मसँग टोकन छैन, यादवले भने, बिचौलियाहरूलाई टोकन दिएको छ। हामी सानोतिनो किसान जताबाट पनि मार्कामा पर्यौं। टायरगाडामै धान बेच्न आएका अर्का किसान रामबाबु यादवले कुपन बेगर कार्यालयको हाताभित्रै प्रवेश नदिएको बताए। हामीसँग टोकन छैन। बिहानैदेखि सडकमा लाइनमा छौं साँझ परिसक्यो तर टोकन बिना धान नकिन्ने भन्छ, उनी भन्छन्, टोकन लिन सोर्स फोर्स चाहिन्छ। हाम्रो बोली बिक्दैन र अब धान फर्काएरै लाने अवस्था भयो। दर्जनौं किसान टायरमा धान लिएर बेच्न आएका थिए। तर, उनीहरूको धान कम्पनीले किन्न मानेन। धेरैले फर्काएर लगे। कार्यालयका निमित्त प्रमुख उपेन्द्र लिङदेल पनि वडा कार्यालयबाट आफू किसान भएको सिफारिस लिएर केही व्यापारी धान बिक्री गर्न आएको स्वीकार्छन्। भन्छन्, हामीले बिचौलियाको धान नकिन्ने निर्णय गर्यौं। त्यसपछि व्यापारीहरूले नै टायरगाडा भाडामा लिएर सर्वसाधारणलाई पठाउने गरेका छन्। केही व्यापारी वडाबाट किसान भएको सिफारिस लिएर धान बेच्न आएका थिए। लिङ्देल भन्छन्, बुझ्दै जाँदा व्यापारी भएको थाहा हुन आयो। दुवैको धान हामीले फिर्ता पठाइ दियौं। यसमा वडा चनाखो भए मात्रै किसानबाट धान खरिद गर्न सहज हुने उनी बताउँछन्। उनले व्यापारी किसानलाई किसान भनेर सिफारिस नगर्न र वास्तविक किसानलाई मात्रै सिफारिस दिन वडाध्यक्षहरूलाई कार्यालयले आग्रह गरेको छ। खाद्य जनकपुरधाम शाखाले १ हजार ५ सय मेट्रिक टन धान खरिद गर्ने लक्ष्य राखेको छ। सरकारले सोना मन्सुली धानको समर्थन मूल्य प्रतिक्विन्टल २ हजार ९ सय २ रुपैयाँ तोकेको छ। गत वर्ष २ हजार ८ सय ८५ थियो।"
झुक्याएर होटल पु्र्याई सामूहिक बलात्कार,"विराटनगर : ३० वर्षकी एक महिलाले इटहरीस्थित एक घरमा शुक्रबारदेखि काम गर्न थालिन्। साँझ मोरङको सुन्दरहरैंचा नगरपालिका गछियास्थित बहिनीको घर जाँदै थिइन्। गछिया खोला पुलनजिक ओर्लिएर एक युवकलाई उनले लोकेसन सोधिन्। ती युवकले बहिनीको घर पु्र्याइदिने भनी गाडीमा राखेर लगे। तर, झुक्याएर होटलमा पु्र्याई राति तीन जनाले बलात्कार गरेको खुलेको छ। उक्त घटनामा संलग्न रहेको आरोपमा ३६ वर्षीय अर्जुन श्रेष्ठ, उनका भाइ २७ वर्षीय मनोज श्रेष्ठ र प्रत्यक्षदर्शी भनिएकी आरती श्रेष्ठ पक्राउ परेका छन्। झापा घर बताउने रामबहादुर नेपाली फरार छन्। सुन्दरहरैंचा४ बलियास्थित श्रेष्ठ होटल एन्ड फेमिली लजका सञ्चालक हुन् अर्जुन। उनी र आरती भने पीडितलाई लिएर उपचार गर्न शनिबार विराटनगर आएका थिए। त्यही बेला उनीहरूलाई नियन्त्रणमा लिइएको मोरङका प्रहरी प्रवक्ता डीएसपी मञ्जिल मुकारुङले बताए। आरती त्यही होटलकी कामदार भएको खुलेको छ। उक्त घटनाबारे बेलैमा प्रहरीलाई जानकारी नदिएको, पीडित र उनका आफन्तलाई दुव्र्यवहार गरेको पाइएको डीएसपी मुकारुङले बताए। होटलको एउटा कोठामा थुनेर रातभर महिलालाई तीन जनाले पालैपालो बलात्कार गरेको खुलेको छ, मुकारुङले भने, प्रहरीले घटनाका बारेमा शनिबार दिउँसो १ बजेतिर मात्रै थाहा पायो। अत्यधिक रक्तस्रावका कारण पीडितको अवस्था गम्भीर छ। उनी राम्ररी बोल्न सक्दिनन्। उनलाई कोसी अस्पतालमा भर्ना गरिएको छ। अस्पतालकी प्रसूति तथा स्त्री रोग विशेषज्ञ डा रिभा केसीले रक्तस्राव रोक्ने प्रयास जारी रहेको बताइन्। रक्तस्राव अत्यधिक भइरहेको छ। रगत धेरै बगेका कारण रक्तचाप पनि निक्कै कम भएर गयो, उनले भनिन्, पीडितको उपचारमा कुनै कमजोरी हुन नदिन सक्दो प्रयास गरिरहेका छौं। अवस्था निक्कै गम्भीर छ। डा केसीका अनुसार पीडित महिलाको यौनअंग क्षतिविक्षत छ। शरीरका विभिन्न भागमा पनि चोटपटक छ। यौनअंगमा ठूलो असर पुगेका कारण सिलाइ गर्नुपर्ने हुन सक्छ, उनले भनिन्, अरू थप समस्याका विषयमा परीक्षण गरेर रिपोर्ट आइसकेपछि मात्रै थाहा हुन्छ। पीडितका ४ वर्ष र १७ महिनाका दुई छोरी छन्। आफन्तका अनुसार पहाडबाट पीडित महिला परिवारसहित गत असोजमा बेलबारी बसाइँ आएकी हुन्। पीडितको आर्थिक अवस्था कमजोर छ। उनी नाबालिका छोरीलाई बहिनीको जिम्मा लगाएर काममा जान थालेकी थिइन्। बहिनीको घर जान खोज्दा आरोपितले प्रदेश २०१००१ च २२७ नम्बरको गाडीमा राखेर होटल पु्र्याएको पाइएको छ। विभिन्न ठाउँमा घुमाउँदै ती युवाले साँझ ७ बजेतिर महिलालाई होटलमा पु्र्याएछन्। एकछिनमा बहिनीको घर पु्र्याइदिन्छु भन्दै केही खान दिएर राखेको पाइयो, प्रहरी स्रोतले भन्यो, खानेकुरा दिएपछि महिला बेहोस भइछन्। बेहोस बनाउने वस्तु खान दिएर र सुँघाएर होटलको कोठामा लगेर तीन जनाले नै पालैपालो बलात्कार गरेको खुलेको छ। सुरुमा गाडीमा राखेर लैजाने युवकले, पछि अर्जुन र मनोजले बलात्कार गरेको प्रहरीले जनाएको छ। डीएसपी मुकारुङका अनुसार ती महिला मध्यराति १२ बजेतिर चिच्याइछन्। प्रतिकार गर्दा कुटपिटसमेत गरेको खुल्यो, उनले भने, अर्जुनले हातै हालेर यौनांग क्षतिविक्षत बनाइदिएको खुल्यो। घटनाबारे आफूले शनिबार बिहान ८ बजेतिर थाहा पाएको पीडितकी बहिनीले बताइन्। रातभरको पीडाले दिदी बेहोस हुनुभएछ। बिहान ८ बजेतिर ब्युँझिएपछि होटलमा राखेर मलाई बलात्कार गरे भन्दै फोन गर्नुभयो, उनले भनिन्, घटना सुनेपछि म उक्त होटलमा पुगेँ। रगतको आहालमा डुबेको होटलको कोठा र ओछ्यानमा दिदीलाई अचेत अवस्थामा पाएँ। कोठा र ओछ्यान रक्ताम्य पाइएको उनले सुनाइन्। दिदी त्यहीँ लडिरहेकी थिइन्। त्यस्तो अवस्था देखेपछि मैले केही सोच्नै सकिनँ। उपचारका लागि लैजान हारगुहार गरेँ, उनले भनिन्, त्यसपछि होटल सञ्चालकका भाइ र होटलमा काम गर्ने युवती आएर ममाथि दुव्र्यवहार गर्न थाले। प्रहरीलाई खबर गर्छु भनेपछि गाडीमा राखेर उपचार गर्न लैजान तयार भए। उपचारमा ल्याउने क्रममा रगतले गाडीको सिट नै रक्ताम्य भएको उनले बताइन्। गाडीमा पनि धेरै रक्तस्राव भयो। दिदीको अवस्था झन् बिग्रँदै गयो। उहाँ बोल्नै छाड्नुभयो। वान्ता पनि गर्नुभयो, बेडमा राखिएकी दिदीको अवस्था देखेर उनले रुँदै भनिन्, जसोतसो अस्पताल ल्याएर भर्ना गरिएको छ। उपचार सुरु भए पनि अवस्था कस्तो हुन्छ भन्ने चिन्ता थपिएको छ। उनका अनुसार गछियाबाट लिएर होटलसम्म लगेकै गाडीमा राखेर होटल सञ्चालकले पीडितलाई उपचार गर्न ल्याएका हुन्। दुई जना नानी मलाई छाडेर काममा जानुभएकी दिदी रातभर नफर्किएपछि खोजी गर्यौ। फोन गर्दा लाग्दैन थियो, उनले भनिन्, मोबाइल नियन्त्रणमा लिएर नलाग्ने बनाइदिएछन्। उनले बलात्कारमा संलग्नले घटना सार्वजनिक गरेमा मारिदिनेसम्मको धम्की दिएको गुनासो पोखिन्। उनका अनुसार घटनास्थलमा पुगेपछि होटल सञ्चालकले कामदारलाई रक्ताम्य भएको होटलको कोठा सफा गर्न लगाए। होटल सञ्चालकले दिदीलाई घरमा ल्याएर छाडिदिन खोजेका रहेछन्। म पुगेपछि २ हजार दिन्छु उपचारमा लैजानुस् भन्दै थिए, पीडितकी बहिनीले भनिन्, म त्यहाँ पुगेपछि अस्पताल लैजानुपर्छ भनेँ। तर, उनीहरू मानिरहेका थिएनन्।"
मृत्युदर क्रमशः उच्च,"काठमाडौं : कोरोना भाइरसबाट संक्रमण मात्र होइन, मृत्युदर पनि क्रमशः बढ्न थालेको छ। एकै दिन शनिबार १६ जनाको ज्यान गएको छ। जब कि यो संख्या अघिल्लो दिन शुक्रबार तीन मात्रै थियो। तेस्रो लहर सुरु भएयता मुलुकभर ५० जनाले ज्यान गुमाएका छन्। यीमध्ये ८६ प्रतिशतले खोप नलगाएको पाइएको छ। स्वास्थ्य तथा जनसंख्या मन्त्रालयका सहप्रवक्ता डा समिरकुमार अधिकारीका अनुसार ज्यान गुमाउनेमध्ये ४३ जनाले खोप नलगाएको पाइएको छ। खोप लगाएका ७ जना (१४ प्रतिशत)को मात्र ज्यान गएको सहप्रवक्ता डा अधिकारीको भनाइ छ। शनिबार मृत्यु भएकामध्ये तीन जनाले मात्र खोप लगाएको पाइएको छ। सहप्रवक्ता डा अधिकारीले यीमध्ये १३ जनाले खोप नलगाएको पाइएको जानकारी दिए। खोप लगाएकाको तुलनामा नलगाएका व्यक्तिमा कोरोना संक्रमणबाट मृत्युदर उच्च देखिएको छ, डा अधिकारीले भने। मुलुकभर ७२ हजार ८ सय ६२ सक्रिय संक्रमित रहेको मन्त्रालयको तथ्यांक छ। जसमध्ये ३७ जना भेन्टिलेटरमा उपचाररत छन्। आईसीयूमा २ सय १० जनाको उपचार भइरहेको छ। जोखिममा दीर्घरोगी दीर्घ रोग भएका ज्येष्ठ नागरिकमा कोरोना संक्रमणले जटिलता थप्ने गरेको पाइएको छ। पछिल्लो समय डेल्टासँगै ओमिक्रोन भेरियन्टको पनि संक्रमण पाइएको छ। सहप्रवक्ता डा अधिकारीका अनुसार संक्रमणबाट सबैभन्दा जोखिममा कोरोनाविरुद्धको खोप नलगाएका र दीर्घ रोगीहरू छन्। ओमिक्रोन भेरियन्ट धेरै संक्रामक छ, डा अधिकारीले भने, उच्चतम जोखिमको अवस्थामा छौं। संक्रमणलाई हलुका ढंगले लिनु ठूलो गल्ती हुन्छ। कोभिड१९ युनिफाइड केन्द्रीय अस्पताल (वीर अस्पताल)का प्रमुख डा भूपेन्द्र बस्नेतका अनुसार दीर्घरोगीहरूलाई संक्रमणले जटिल अवस्थामा पुर्याएको छ। खोप नलगाएका र दीर्घरोगीलाई संक्रमणले जटिल अवस्थामा पुर्याउने गरेको छ। डा बस्नेतले अन्नपूर्ण पोस्ट्सित भने, दम, क्यान्सर, मधुमेहलगायत दीर्घ रोगका बिरामी रोगसँग जुधिरहेका हुन्छन्। कोरोना संक्रमणले थप जटिलतामा पुर्याउने गरेको छ। औषधि सेवन गरिरहेका दीर्घरोगीले विभिन्न रोगसँगै संक्रमणसँग पनि लड्नु पर्ने भएको जोखिम उच्च भएको चिकित्सकहरूको भनाइ छ। ४२ प्रतिशतले पूर्णमात्रा खोप जनसंख्याको ५३५ प्रतिशतले मात्र एक मात्रा खोप लगाएका छन्। त्यस्तै ४२४ प्रतिशतले पूर्ण मात्रा खोप लगाएको मन्त्रालयले जनाएको छ। पछिल्लो चौबीस घण्टामा १० हजार २ सय २५ जना नयाँ संक्रमित थपिएका छन्। जसमध्ये ६० वर्ष नाघेका ५ सय ८१ जना ज्येष्ठ नागरिकमा कोरोना संक्रमण पुष्टि भएको छ। कोरोना संक्रमणको तेस्रो लहरमा संक्रमित दीर्घरोगीलाई जोगाउने चुनौती भएको चिकित्सकहरू बताउँछन्। ओमिक्रोनको संक्रमणले खासै केहि गर्दैन। सामान्य रहेछ भन्ने सोंचको विकास धेरै जनामा पाइएको छ। संक्रमणको सुरुको लहरमा जस्तो डराएको देखिँदैन। डा बस्नेतले भने, ओमिक्रोनको संक्रमण पनि जटिल छ। यसले पनि गाह्रो पार्छ भन्ने बुझ्नुपर्छ। संक्रमणबाट कसरी जोगिने जोगाउने भन्ने तिर नै ध्यान जानुपर्छ। अन्यथा मृत्यु झन् बढ्न सक्छ। सक्रिय संक्रमितमध्ये शनिबार ७ सय ८ जना निको भई डिस्चार्ज भएको स्वास्थ्य मन्त्रालयले जनाएको छ।"
धुमिल राजनीतिमा नागरिक अपेक्षा,"आज राजनीति धमिलिएको छ। न कसैको अलग पहिचान छ। न त कुनै फरक नीति, सिद्धान्त र विचार नै। आज मुलुक विषम परिस्थितिमा पुगेको छ। समस्या नै समस्याले विषम परिस्थितिमा पुर्याएको छ। विगत पाँच महिनाको तथ्यांक हेर्ने हो भने मुलुकको अर्थतन्त्र ओरालोतिर लागेको छ। कतै देशको अर्थतन्त्र नै थला परेर नेपाल पनि सोमालियाको अवस्था हुने त होइन ? नागरिक समाज र समाजका अग्रज आत्तिएका छन्। यस्तो अवस्थामा पनि अनियमितता हुन छोडेको छैन। सबैले आआफ्नो लुट्ने पालो कुरिरहेका छन्। भ्रष्टाचार गर्ने मौका खोजिरहेका छन्। तर, सार्वभौम अधिकार पाएका जनता मुखदर्शक हुनुबाहेक अर्को कुनै विकल्प छैन। हिजो श्री ५ मा सार्वभौम अधिकार हुँदा राजाका अगाडि टाउको निहुँर्याउने राजनीतिज्ञहरू आज सार्वभौम अधिकार पाइरहेको जनतासँग डराउन छोडेका छन्। जनताले संघर्ष गरेर बलिदान गरेर ल्याएको पद्धतिले आज उनीहरूलाई नै भुलेको छ। के यसैका लागि राजनीतिक परिवर्तन भएको हो ? आज जनताको मतको कदर हुन छाडेको छ। जसले जुन पद्धतिका लागि संगठन गरे, नेतृत्व लिए र आन्दोलन गरे, आज तिनैले त्यो पद्धति चलाउन सकेका छैनन्। नेपाली कांग्रेसले जननिर्वाचित सरकार र संसदीय व्यवस्था भनेर राजनीतिक आन्दोलनको नेतृत्व लियो। समाजवादी अर्थतन्त्र, जनजीविकाका लागि श्रमिकको हकहित, किसानको हकहित, शिक्षा, रोजगारी वाक स्वतन्त्रता लगायत यावत कुरा कांग्रेसका नारा थिए। साँच्चै भन्ने हो भने आजसम्म भएका राजनीतिक परिवर्तनका अधिकांश आन्दोलन कांग्रेसको नेतृत्वमा भए र सफल पनि भए। तर, कांग्रेसले त्यही पद्धतिमा रहेर राज्य व्यवस्था सञ्चालन गर्न सकेन। यति मात्र होइन, आज राजनीति धमिलिएको छ। को हुन् बामपन्थी ? को हुन् कांग्रेस ? को हुन् दक्षिण पन्थी ? कसको अस्तित्व के हो ? को उत्तरपन्थी हुन् ? र को प्रजातन्त्रवादी ? आज सबै एउटै भएका छन्। न कसैको अलग पहिचान छ। न त कुनै फरक नीति, सिद्धान्त र विचार नै। सबै पार्टी उस्तै भए। सबै पदका लागि लडाइँ गरेकै छन्। पदमा पुगेपछि भ्रष्टाचार पनि गरेकै छन्। आफू र आफ्नो परिवार पाल्ने काममै सीमित छन्। आफन्त, नातागोता र आफ्ना वरपर मात्र हेर्ने त्यसबाहेक कतै केही पनि नहेर्ने मानिसका कारण आजको परिस्थिति निम्तिएको हो। तर, त्यो सार्वभौम शक्ति प्राप्त जनताको वास्ता कसैलाई छैन जस्तो लाग्छ। त्यसका लागि जनताले दलहरूलाई साथ दिएका हुन् र ? के जनताले नातावाद र भ्रष्टाचार गर्न राजनीतिक परिवर्तन गराएका हुन् ? गहिरिएर विश्लेषण गरौं, के राजनीतिक दलहरूले यो मुलुकमा के राम्रो र के नराम्रो काम गरे ? दलहरूको निजी स्वार्थमा जनता जति धेरै उपयोग भए त्यति नै उनीहरूको मत दुरुपयोग भयो। यसलाई आम नेपाली जनताको दुर्भाग्य नै मान्नु पर्छ। यसरी बुझ्दै जाँदा अर्को कुरा के विचार गर्नु पर्छ भने के नेपाली कांग्रेसले पदका लागि मात्र महाधिवेशन गरेको थियो ? महाधिवेशनले के पारित गर्यो ? कांग्रेसको विधानमा के संशोधन गरियो ? कस्तो बनाइयो ? अबका दिनमा कांग्रेसको नीति र सिद्धान्त के हो ? के कस्ता कार्यक्रम हुँदै छन् ? आम जनताले के बुझ्ने ? कुनै नीति, सिद्धान्त र कार्यक्रम बिनाको पनि पार्टी हुन्छ र ? कसरी बुझ्ने यो दललाई ? केन्द्रीय सदस्य सुनिल थापाले कुनै भाषणमा केही बोल्नु भयो, त्यसैलाई नीति सिद्धान्त र कार्यक्रम मान्ने हो ? गगन थापा वा विश्वप्रकाश शर्माले केही कुरा बोल्लान्। के त्यही नै हो त पार्टीको नीति र सिद्धान्त ? उनीहरूले बोलेका कुराहरू आपसमा फरक फरक रहे भने त्यसलाई कसरी बुझ्ने ? राजनीतिक दल र पार्टीको एउटा सिद्धान्त हुन्छ। नीति र कार्यक्रम सोही अनुसारको हुन्छ। दलको नेताले कतै गएर बोल्दा त्यही नीति, सिद्धान्त र कार्यक्रम भित्र रहेका कुरा गर्छन्। तर, जसलाई जे मन लाग्यो, जहाँ पुग्यो त्यहीं कुरा गर्यो। जस्तो परिस्थिति र समाजमा पुग्यो त्यस्तै कुरा गर्यो। आफूलाई जस्तो मन लाग्यो त्यस्तै भाषण गर्यो। के अब त्यो सबैलाई पार्टीको नीति र सिद्धान्त मान्दै जाने हो ? यस्तो पनि राजनीतिक दल हुन्छ ? कांग्रेस वास्तवमा अलमलिएको साथै दिशा भुलेको राजनीतिक संगठन हो। इतिहास बिर्सिएको राजनीतिक संगठन हो। जुन नेतालाई जे मन लाग्यो त्यही बोल्ने ? कुनै नेता अझ आफूलाई मनपर्नेले बोलेपछि क्रमशः सबै त्यतै कुद्ने समस्या कहिलेसम्म ? भिडभाडको संगठन बन्न पुग्यो पार्टी। यसरी मुलुकको नेतृत्व लिन, आम जनताको हित र रक्षा गर्न कांग्रेसले कसरी सक्छ ? अब आउने तीन तहका चुनावमा कांग्रेसले कुन विचार लिएर अघि बढ्ला ? के हो सिद्धान्त के हो लक्ष्य अनि कुन दिशामा जाने हो ? के कांग्रेसका सबै नेता स्पष्ट छन् ? के कांग्रेस नेतृत्वले सबैलाई एउटै रथमा हिँडाउन सक्छ ? यो चौधौं महाधिवेशनले कांग्रेसलाई कता धकेल्यो ? कुन बाटो लगिरहेछ ? कांग्रेसका नेता र कार्यकर्ताले समीक्षा गरेका छन् ? जब स्वयं नेतृत्वलाई थाहा छैन तब त्यसलाई आम जनताले कसरी बुझ्ने ? महाधिवेशनपछि निर्वाचित नेतृत्व अर्थात् नयाँ पदाधिकारीहरूले कांग्रेस के हो र कांग्रेसले के गर्छ ? अनि कांग्रेस अब कुन बाटो कसरी अगाडि बढ्छ ? मुलुकका लागि कांग्रेस के गर्दै छ ? आदि जस्ता सवालमा पार्टी स्पष्ट हुन जरुरी छ। साथै यी कुरा मतदाताको तहसम्म पुग्न जरुरी छ। तर, अहिलेसम्म त्यस्तो अवस्था देखिएको छैन, देखिने संकेतसम्म छैन। यो मुलुक र मुलुकवासीकै लागि दुर्भाग्य हो। कांग्रेस कांग्रेस नरहने, बामपन्थी बामपन्थी नरहने र समाज अराजक बन्दै जाने हो भने हामीले कल्पना गरेको मुलुक कहिल्यै बनाउन सकिँदैन। त्यस अर्थमा लोकतन्त्र लोकतन्त्रको घेरामा हुँदैन। लोकतन्त्र नभए फेरि हिजोका जस्तै दिन फर्किने छन्। एकातर्फ आर्थिक क्रान्ति गर्छौं भन्ने तर अर्कोतर्फ अर्थतन्त्र ओरालो लाग्दै जाने अवस्था भइरहने हो भने मुलुकको अवस्था के होला ? विश्वव्यापी महामारीको असरमा परेर जनता पिसिइरहने हो भने दल र लोकतन्त्रको अर्थ र महत्व के ? राजनीतिज्ञहरू सधैं सरकार र सत्ताको मोहमा लिप्त भएर बस्ने अवस्था कहिलेसम्म ? सधैं त्यसैको रस्साकस्सीमा लागिरहने कि विश्व समुदाय हेरेर आफू पछाडि परिरहेका छौं त्यसैले सोही स्तरमा प्रतिस्पर्धा गर्ने देश नेपाल बनाउने भनेर लाग्ने ? अब यही गतिमा रहिरहने हो भने मुलुक अगाडि बढ्छ त ? अब जनताले कुनै पनि शक्तिलाई विश्वास नगर्ने दिन आउन लागेका छन्। किनभने कसैमाथि पनि जनता भर पर्न नसक्ने दिन देखिने संकेत आएको देखेको छु। यसरी मुलुक समस्यै समस्याले आक्रान्त हुने र निकास दिन नसक्ने अवस्था आउन सक्छ। त्यसैले मुलुक अब यस्तो राजनीतिक शक्तिको नेतृत्वमा होस् ताकि सबै मानिसले त्यो दलमाथि भरोसा गर्न सकोस्। त्यो अवस्था कुनै पनि दलमा नदेख्ने जनताको ठूलो जमातमा नैराश्यता छाएको छ। जुन सही लक्षण होइन। अब पनि त्यस्तै अन्योलको अवस्था नहोस्। त्यहाँसम्म पुग्न नपुरोस्। नेपाली कांग्रेसमा जो चौधौं महाधिवेशनमा पराजित भए, उनीहरू पनि संगठित हुन सक्ने वातावरण नेतृत्वले बनाओस्। जो निर्वाचित भए उनीहरूले पनि सबैलाई समेट्न सक्नु पर्छ। कांग्रेसले चाँडो भन्दा चाँडो विचारको राजनीति सुरु गर्नु पर्छ। आउने दिनमा कांग्रेसले लिने बाटो यो हो भनेर आम जनतामाझ स्पष्टसँग जानै पर्छ। सबैलाई समेट्ने मुलुकलाई अग्रगमनतिर लैजाने बाटोमा कांग्रेस हिँड्नुको विकल्प छैन। कांग्रेससँग क्षमता छ। संगठित भएर आमजनता तथा कार्यकर्तालाई उत्साह प्रदान गर्न पनि सक्छ। देशीविदेशी सबै शक्तिले भरोसा गर्न सक्ने पार्टी बनेकै हो, बन्न सक्छ। मात्र त्यसलाई व्यवहारमा उतार्न आवश्यक देखिन्छ। त्यति भयो भने मात्र नेपाली कांग्रेसले आजका आमसमस्या निराकरण गर्न सक्छ। मुलुकलाई निकास दिन सक्छ। अन्यथा भाँडभैलो राजनीतिक खिचातानी, सत्ता र शक्तिको लुछाचुडीले गर्दा जनताले दुःख पाउने छन्। मुलुक अस्तव्यस्त अवस्थाबाट गुज्रिनु पर्ने हुन्छ। त्यसैले बैलैमा सोच पुर्याउन, भविष्य निर्धारण गर्न र मुलुकको नेतृत्व लिन कांग्रेस तयार हुनु पर्छ। त्यसका लागि आजैबाट गृहकार्य सुरु गर्नुपर्छ।"

शीर्षक,विवरण
मानिस ठूलो कि प्रकृति ?,"कोरोनाले मानिस पीडित छन् तर यो के हो भनेर चाल पाएका छैनन्। कोही भन्छन् यो भाइरस हो। कोही भन्छन् यो किरा होइन। यो एउटा प्रोटिनको कण हो। कोही भन्छन् यो मानिसले चमेराको मासु खाएर निस्केको हो। कोही भन्छन्, यो कुनै प्रयोगशालाको उपज हो। मानिसले जान्न चाहन्छ आखिर यो हो के? यसैको खोजी गर्ने मानिसमा लत लागेका छ। उही प्रश्न खडा भएको छ धर्मबारे पनि। यो सृष्टि सञ्चालनका नियम जानेर त्यसैअनुसार आचरण एवं व्यवहार गर्ने विद्या हो। यो कुनै व्यक्तिले बनाएको नियमअनुसार चल्ने होइन। जसले सृष्टिको रहस्य र उसको कार्य प्रणालीलाई सम्झो उनीहरूले नै धर्मको सूत्र दिए। यसद्वारा नै मानिसले सम्पूर्ण सृष्टिसित आफ्नो सामञ्जस्य कायम गर्न सके। सृष्टिको रहस्य र कार्यप्रणाली जान्नु नै अध्यात्म हो र त्यसअनुसार मानिसले आचरण गर्नु धर्म हो। अतः यो सृष्टिमा मानिसको कुनै स्वतन्त्र अस्तित्व छैन। मानिस पनि सृष्टिको एक अंगमात्र हो। यही सृष्टिका नियमअनुसार नै मानिसको जीवन चलिरहेको छ। यिनै नियमको उल्लंघन गर्दा नै उसले अनेक थरीका रोग, शोक र दुःख भोग्नु परिरहेको छ। कोरोनाको कारण पनि यही हो। प्रकृतिको उल्लंघन गर्नु नै मानिसको विनाशको कारण हो। यसकारण अध्यात्मिकता र धर्म एक अर्काको अभिन्नत्रभाग हुन्। अध्यात्म ज्ञानबिना धर्मको स्वरूप बुझ्न सकिन्नत्र। त्यस अवस्थामा मानिसको आचरण कस्तो हुनुपर्छ भनेर भन्न सकिन्न। आजको भूमण्डलीय संसारमा एउटा विश्वधर्मको आवश्यकता देखिएको छ। त्यसका लागि हामीले अध्यात्मिकतालाई राम्ररी बुझ्न सक्नुपर्छ। नन्दलाल दशोराकाअनुसार अध्यात्म सृष्टिको ज्ञान पक्ष हो भने धर्म उसको कृया पक्ष अथवा आचरण पक्ष। अध्यात्मले तत्तवबोध गराउँछ भने धर्मले त्यसलाई प्राप्त गर्ने उपाय सिकाउँछ। अध्यात्म चेतनाको विज्ञान हो भने धर्म त्यसको उपयोग गर्ने तरिका। अध्यात्ममा तात्तिवक विवेचना हुन्छ भने धर्म त्यसअनुसारको व्यवहारको प्रक्रिया हो। सृष्टिको शत्तिको ज्ञान अध्यात्म हो भने त्यसको प्रयोग गर्ने धर्म हो। अध्यात्म जान्नेले सृष्टिको रहस्य खोल्छ भने धार्मिक व्यक्तिले त्यसको पालन गर्छ। अध्यात्म एक आदर्श हो भने धर्म एक व्यवहार हो। धर्म जिउने कला हो, आत्मबोधको विद्या, सत्य अनुभूति गर्ने विद्या हो, आफैंमा अन्तरनिहित शक्तिको जागरण गर्ने विद्या हो र स्वयंलाई रूपान्तरण गर्ने विद्या हो। अध्यात्मबाट ईश्वर, सृष्टि र जीवबीचको सम्बन्ध जानिन्छ र त्यसलाई व्यवहारमा ल्याउनु धर्म हो। सृष्टिको अखण्डताको ज्ञान अध्यात्म हो भने यसको अनुभव गर्नु धर्म हो। अद्वैतको ज्ञान अध्यात्म हो भने योसित सम्बन्ध कायम गर्नु धर्म हो। मानिसको यही अध्यात्मिक उपलब्धि पाउनका लागि नै धर्मको जन्म भएको हो। जुन बेला सृष्टिका नियमकानुनको उल्लंघन चरम सीमामा पुग्छ त्यसबेला कुनै अदृश्य दैविक शक्ति सक्रिय भएको देखिन्छ। कोरोनाको कहर पनि यही शत्तिाको प्रतिक्रिया या खोजी भएको देखिन्छ। यही धर्मको सम्बन्धमा गीतामा चर्चा गरिएको छ। श्री कृष्णले भनेका छन्, यदा यदा हि धर्मस्य ग्लानिर्भवति भारत। अभ्युत्थानम् धर्मस्य तदात्मानं सृजाम्यहम्। जब जब धर्मको हानि हुन्छ र अधर्मको वृद्घि हुन्छ तब तब म यस संसारमा प्रकट हुन्छु। यसै कुरालाई व्याख्या गर्दै उनले भनेका छन्, परित्राणाय साधुनां विनाशाय च दुष्कृताम्। धर्मसंस्थापनार्थाय सम्भावामि युगे युगे। साधु मानिसको उद्घार गर्न, पापीहरुको विनाश गर्न र धर्म राम्ररी कायम गर्न म बेलाबेलामा प्रकट हुने गर्छु। यसबाट थाहा हुन्छ कि यो संसार केही नियम कानुनअनुसार चलिरहेको छ। यी नियम कानुन सही ढंगले चलिरहेका छन् कि छैनन् भनेर पनि कसैले हेरिरहेका छन्। जुन बेला सृष्टिका नियम कानुनको उल्लंघन चरम सीमामा पुग्छ त्यसबेला कुनै अदृश्य दैविक शक्ति सक्रिय भएको देखिन्छ। कोरोनाको कहर पनि यही शत्तिाको प्रतिक्रिया या खोजी भएको देखिन्छ। धर्म भन्नाले हामीले यसलाई सृष्टि, प्रकृति र अध्यात्मसित जोडेर बुझ्नुपर्छ। पशु, पंक्षी, रुख विरुवा, जीवजन्तु आदि सबैले आआफ्नो धर्म पालन गरेका छन्। पृथ्वी, जल, आगो, हावा, आकाश, ग्रह आदिले पनि आआफ्नो धर्म मानेका छन्। आगोले आफ्नो तातोपना छाडिदिए, पानीले शितलता छाडिदिए, सूर्य उदाउन छाडिदिए, हावा बग्न छाडिदिए, सो सृष्टि याने ब्रह्माण्ड चल्न सक्दैन। यसैबाट थाहा हुन्छ सृष्टिको नियमअनुसार यो संसार चलिरहेको छ। तर मानिस मात्र यस्तो जीव हो जसले सृष्टिको नियम बेवास्ता गरेर अहंकार देखाउने गरेको छ। उसले आफ्नो स्वार्थ र वासनाको कारणले यति अन्धा भइसकेको छ कि के ठीक के बेठीक भनेर छुट्याउन पनि सक्दैन। उसले आफ्नो इच्छाअनुसार संसारलाई चलाउन कोशिस गर्छ। यसै कारणले उसले दुःख, रोग र शोक भोग्नु परिरहेको छ। यसैकारण हामीलाई एउटा मानवताको धर्म चाहिएको हो। यो प्रकृतिसम्मत हुनुपर्छ। अध्यात्मिकताले ईश्वरको अनुभूति हुन्छ। ईश्वरमाथिको विश्वासले सृष्टिमा एकत्व भएको महसुस हुन्छ। विश्ववन्धुत्वको ज्ञान पनि यसैबाट हुन्छ। यसलाई धर्मको आधारमा नै हासिल गर्न सकिन्छ। त्यसैले विश्वधर्मको प्रतिपादन गर्नु परेको हो। योबिना मानिस अनेक प्रकारको द्वन्द्वमा फँसिरहने छन्। धर्मको नाममा नै आज मनुष्यसमाज विभत्त छ। हुन त ती सबै सम्प्रदाय हुन्। तर मानिस तिनै सम्प्रदायलाई धर्म भनेर मान्छन्। विश्वधर्मको प्रतिपादन गर्नु ती सम्प्रदायको नाश गर्नु होइन। तिनीहरू आफ्नो ठाउँमा काम गर्न सक्छन्। तर तिनीहरूले सारा संसारलाई जोड्न सक्दैनन्। सबै एकै ठाउँमा नजुटी कोरोना जस्तो रोगव्याधको सामना गर्नु कठिन छ। यो रोग कुनै प्रकारले हराएर गयो भने पनि यस्तै अरू रोग निस्कने छन्। यदि मानिस प्रकृतिको नियम पालन गर्दै जाने हो भने यस्तो व्यवधानबाट बच्न सक्छ। त्यसैकारण विश्वधर्मको खाँचो परेको हो।"
गरिबदुःखीको भद्रअवज्ञा,"आज कानुन र सुव्यवस्था पालना गराउने संवेदनशील र संरक्षकत्वको भावनाले ओतप्रोत नेतृत्व कति आवश्यक छ भन्ने महसुस हुन थालेको छ। गएको साताभरि टाढाटाढाको यात्रा तय गर्न सडकसडकमा ओर्लिएका मानिसहरूको पीडाले सबैको ध्यानाकर्षण गरायो। अति सामान्य पोसाकमा खुट्टामा चप्पल लगाएको भरमा अनिश्चितताको जोखिम उठाउँदै मानिसहरू किन त्यसरी लङ् मार्चमा निस्किए ? जे त पर्ला भन्ने शैलीमा उनीहरूले सयौं किलोमिटर हिँडेरै घर पुग्ने दुस्हाहस किन गरे ? यति बेला त अदालतले पनि पैदलयात्रीहरूलाई अलपत्र अवस्थामा रहन नदिन सरकारलाई आदेश दिइसकेको छ। संघीय सरकारले पनि प्रदेश र स्थानीय सरकारहरूसँग समन्वय गरी अत्यावश्यक कारणले घर जान चाहनेहरूको समस्या सम्बोधन गर्ने भएको छ। तर यतिखेर त्यसरी हिँडेकामध्ये कति घरै पुगीसके होलान्। ०७६ चैत ११ गतेदेखि सरकारकोे आह्वानमा लगातार पालना भइरहेको लकडाउनको उल्लंघन गर्न ती मानिसहरू किन बाध्य भए भन्ने प्रश्न भने अझै ज्वलन्त छ। लकडाउनको पहिलो दिनदेखि अत्यावश्यक सेवामा समर्पित हुनुपर्ने केहीलाई छोडेर सबै उमेर, पेसा र व्यवसायका मानिस घरघरमा बसेका छन्। न कुनै दल वा विद्रोहीले बन्दको घोषण गरेको छ न त सरकारले कफ्र्यु लगाएको छ। तर सरकारको कदमलाई व्यक्तिव्यक्तिले राजीखुसी स्वीकार गरेको शान्तिपूर्ण बन्दाबन्दीको अपूर्व अवस्था कायम छ। यस्तो अवस्थामा काठमाडौंमात्र होइन, अन्य सहरी केन्द्रहरूमा पनि टाढाटाढासम्मको पैदलै यात्रा गरेर आआफ्नो गाउँबस्तीमा जानेहरूको लर्को लागिरह्यो। सहरी जीवनको चहलपहलमा आ िश्रत सेरोफेरोका लाखौं मानिसले जम्मा तीन साताको लकडाउनमै यति हरेश किन खाए ? त्यसरी पैदल यात्रा गर्न अग्रसर हुने नेपालका कुनाकन्दरा गाउँठाउँका मानिसहरूले आफूलाई किन यति असह्य र असुरक्षित महसुस गरे ? किन उनीहरू लालावाला बोकेर जतिसुकै कष्ट सहेर भए पनि अस्थायी वासस्थानबाट आफ्नै घर पुग्न कस्सिए ? मूलपानीदेखि बर्दियाको राजापुर सामान्य अवस्थामा कसैले कल्पना गर्न सक्छ हिँडेर पुग्ने ? किन गएको साताभरि सडकमा तैनाथ प्रहरीका लागि लकडाउन उल्लंघन गर्न बाध्य यिनीहरूको नियन्त्रण नै मुख्य चुनौती बन्न पुग्यो ? यी प्रश्नहरूको उत्तार खोज्दै विश्वव्यापी संकटबाट पार पाउने व्यवस्थापनमै केन्द्रित हुनबाट कसैलाई व्यवधान पुर्याउन खोजिएको होइन। देशलाई कोरोनाबाट बचाउने विषयभन्दा परको विषयमा शब्द खर्चिनु अहिले व्यर्थ हुन्छ। आज कानुन र सुव्यवस्थाको पालना गराउने संवेदनशील र संरक्षकत्वको भावनाले ओतप्रोत नेतृत्व कति आवश्यक छ भन्ने कुरा विश्वभरका मानिसलाई झन् महसुस हुन थालेको छ। जसले कोरोनाविरुद्धको लडाइँको अग्रपंक्तिका योद्धाहरूलगायत आम मानिसलाई यस्तो अनुभूत गराउन सक्छ उसैलाई भोलि सफल नेताको सम्मान मिल्नेछ। उसैले लोकप्रियता हासिल गर्नेछ, उसैले कोरोनापश्चातको राष्ट्रको भविष्य कोर्नेछ। सबै देशका सरकारहरू यतिखेर महामारीको अवस्था र चरणको लेखाजोखामा केन्द्रित छन्। कोरोनाविरुद्धको लडाइँ यसको कहरले उत्पन्न गरिरहेको एकपछि अर्को मानवीय समस्याहरूको सम्बोधन पनि हो। परीक्षण यन्त्र, सुरक्षा विधि, औषधि र उपचार विधि मात्र होइन, मानवजीवनमा कोरोनाले पारिरहेको वा पार्न सक्ने प्रभावलाई पनि सम्बोधन गर्नुपर्छ। लकडाउनको भद्र अवज्ञा गर्दै सडकमा आउने खासगरी असंगठित क्षेत्रका मजदुरहरूको समस्याका बारेमा सरकारी निकायहरू अनभिज्ञ थिएनन्। काठमाडौं, पोखरालगायतका सहरवरिपरिका परियोजनाहरूमा मात्र विभिन्न तहका ठेकेदारहरूमातहत दैनिक ज्यालादारीमा काम गर्ने अदक्ष वा अर्धदक्ष मजदुर कम्तिमा पाँच लाख थिए भन्ने प्रारम्भिक अनुमान गर्न सकिन्छ। सहरबजारमा नाङ्लो पसल चलाउने, भारी बोक्नेदेखि बाटोघाटोमा बोतलको पानी वा सानातिना सामान बेच्ने गरिब निमुखाहरू अनौपचारिक अर्थतन्त्रका पूर्जाहरू हुन्। यिनीहरूसँग न कुनै प्रतिष्ठानको परिचय पत्र हुन्छ, न नियमित आम्दानी र सुविधा। त्यसैले यिनीहरू असंगठित क्षेत्रका कहलिन्छन्। काठमाडौं उपत्यकामा यसरी गुजारा चलाउनेहरूको संख्या पनि निकै ठूलो छ। त्यसैगरी पसलका सहायक, सिकर्मी, डकर्मी, घरघरमा पुगी भाँडा माझ्नेहरूलगायत दैनिक ज्यालादारीमा काम गर्नेहरूको संख्या पनि लाखौंमा होला। त्यस्तै मौखिक सहमतिमा सानातिना काममा झुण्डिएका असंख्य मानिसहरू सबैतिर ताला लागेपछि कहाँ जान्छन् ? कोरोना रोग रोकथाम तथा नियन्त्रण उच्चस्तरीय समन्वय समिति बनाएको मितिदेखि यता यस्ता मनिसहरूका सम्भावित समस्याका अनुमान नै गरिएको थिएन त ? आर्थिक वृद्धि र समृद्धिको सपना पूरा गर्ने अवसर त कोरोनाले धेरै हदसम्म खोसी नै सक्यो। अब यो समय राष्ट्रिय एकतालाई मजबुत तुल्याउँदै आआफ्नो भूभागबाट विश्वलाई आश्वस्त पार्ने समय हो। सरकारले उच्चस्तरीय समन्वय समितिमा गराएको निर्णय मात्र लागू गराएको भए काठमाडौं वरपरका इटाभट्टामा काम गर्नेहरू हिँडेरै रोल्पा वा रुकुम पुग्ने अवस्था आउने थिएन। दैनिक अत्यावश्यक उपभोग्य खाद्यवस्तुका कारखानाका अतिरिक्त विकास निर्माण आयोजना, चिनी, चिया, पशुपन्छीको दाना उत्पादन उद्योग र इटाभट्टा तथा जनक शिक्षा सामग्री केन्द्र बन्द नगर्ने निर्णय लागू गराउन सकेन। समितिको यही निर्णयका आधारमा सडक विभागले स्वास्थ्य मन्त्रालयले तोकेको मापदण्डको पालना गर्दै सडक, पुल निर्माणको काम रोकेको छैन। सडक स्तरोन्नतिलगायतका विभागका गतिविधिमा विकास खर्च पनि भइरहेको छ। संसारका अति प्रभावित ठाउँहरूमा समेत खाद्यलगायतका उद्योगमा श्रमिक र कर्मचारीलाई क्याम्पबाहिर जान नदिने गरी भौतिक दूरी र आवश्यक पोसाक उपलब्ध गराएर उत्पादनमा निरन्तरता दिइएको छ। इटाभट्टाका मजदुरहरू अघिपछि पनि सीमित परिधिभन्दा बाहिर जाँदैनन्। त्यसैले डेढ दुई महिनापछि वर्षासँगै बन्द हुने ती भट्टाहरूमा मजदुहरूलाई काममै व्यस्त गराउन सकिन्थ्यो। यसबीच अर्को एक प्रसंगमा पनि आफ्नै निर्णयमा अडिग हुन नसकेको सन्देश सरकार आफैंले प्रवाहित गर्यो। त्यसअघि नै प्रधानमन्त्रीले राष्ट्रका नाममा सम्बोधन गर्दै देशवासीलाई कम्तिमा थप दुई साता लकडाउन पालन गर्न आह्वान गरेका थिए। तर एउटा समस्याको समाधान गर्ने नाममा अर्को झन् ठूलो समस्या थप्दै सरकारले झन्डै चैत १९ र २० गते लकडाउनको महत्तव घटाएको थियो। त्यस्तो निर्णयको विवादमा फस्नु हुँदैन थियो। बरु सरकारले त्यहीबेला सेना वा प्रहरीका ठूला गाडीमा भौतिक दूरी कायम गरी प्रदेश सरकारहरूसँगको समन्वयमा आवश्यकता र गाम्र्भीयका आधारमा केही मानिसलाई निश्चित ठाउँसम्म पुर्याइदिनु पथ्र्यो। अहिलेसम्म तत्कालको समस्याका बारेमा सोच्दैछौं। सरकारले कोरोनापछिको रोजगारी सिर्जनाका उपाय र वैदेशिक रोजगारीबाट हुने आयको कटौतीपछिका विकल्प पनि अघि सार्नुपर्छ। अध्येताहरू विश्वव्यापी रूपमै कोरानापश्चातका समयमा पनि समग्र अर्थतन्त्रलाई चाल्नुपर्ने कदमका विषयमा विमर्श गर्न थालिसकेका छन्। यो महामारी सकिँदा नसकिँदै हामीले कैयन् पेसा वा व्यवसायका मानिसहरू ठूलो संख्यामा बेरोजगार भएको देख्नेछौं। खाडी र मलेसियामा मात्रै १५ लाख युवालाई रोजगारीमा पुर्याएको हाम्रोजस्तो देशले पनि विकल्प सोच्नैपर्छ। महामारीको तत्कालै पछि सबै देशमा तत्कालै केही माग ज्वलन्त भएर आउने छन्। त्यस परिदृष्यमा बेरोजारीको समस्याको सम्बोधन गर्न र अर्थव्यवस्थमा आत्मविश्वास जगाउन सक्ने देशहरूले मात्र कोरोना भाइरस मन्दीलाई पनि पार लगाउन सक्ने छन्। शक्तिशाली देशहरू अर्थतन्त्रको चिन्ता गर्न थालिसके। कोही सन् १९३४ मा अमेरिकी राष्ट्रपति रुजवेल्टलाई किन्सले दिएको सुझाव सम्झिँदैछन्। रुजवेल्टले अघि सारेको अर्थतन्त्रलाई गति दिने नयाँ योजना युद्ध नभएको अवस्थामा अघि कहिल्यैकोभन्दा प्रभावकारी थियो। उनले सार्वजनिक खर्च बढाउँदै अर्थतन्त्रलाई टेवा दिइरहेको चर्चा भइरहेकै बेला बेलायती अर्थशास्त्री किन्सले उनलाई ह्वाइट हाउसमै भेटेरै भने छन्, अझै पुगेन। मानिसले सोचेका रहेछन्, गहिरो मन्दीबाट उम्किन उनकै सल्लाहबमोजिम काम गर्ने राष्ट्रपतिको उनले प्रशंसा गर्ने छन्। तर उनले विनम्रतापूर्वक भनिदिए छन्, अझै पर्याप्त भएन। उनी संयुक्त राज्य अमेरिकाले भयानक मन्दीको धाँजाबाट मुक्त हुन अझै खर्च गर्न र घाटा व्यहोर्न तयार हुन पथ्र्यो भन्ने ठान्दथे। त्यसपछिका पाँच वर्षसम्म पनि खर्चको अवस्था त्यसरी नै कायम राखेर अर्थतन्त्रलाई अरू बढी बिग्रिन नदिइएको कथा मानिसहरू आज किन सम्झँदै छन्। किन भन्दैछन्, तर त्यसपछि पनि वृद्धि र समृद्धिको गति मन्दीअघिको अवस्थामा फर्किएन। किनकि, मानवीय संकट र पीडाका दृष्टिले हुनुपर्छ कोरोना भाइरसको महामारीलाई तेस्रो विश्वयुद्ध मान्नेहरू पनि छन्। दुइटा महायुद्धमा त युद्धरत पक्षहरूबीच वार्ता र स्वार्थको लेनदेन पनि हुन्थ्यो। कोरोना भाइरसविरुद्धको यो महायुद्धमा त त्यसलाई पूर्णतः परास्त गर्नुको कुनै विकल्प छैन। अनि आजसम्म देखिएका असरहरूका आधारमा संसारभरका विज्ञहरू ठोकेर भन्दैछन्, यसलाई परास्त गरिसक्दा नसक्दै यसकै उपजका रूपमा हामी सबैले भयानक आर्थिक मन्दीको सामना गर्नु पर्नेछ। नेपालीका सपना पनि क्षतविक्षत् भएका छन्। नकारात्मक भावका साथ भन्नेले भन्न सक्छन्, सरकारलाई कोरोनाले पूर्व प्रतिवद्धता पालना नगर्ने वहाना दियो। सकारात्मक अपेक्षाका साथ भन्ने हो भने पनि आर्थिक वृद्धि र समृद्धिको सपना पूरा गर्ने अवसर त कोरोनाले धेरै हदसम्म खोसी नै सक्यो। अब यो समय राष्ट्रिय एकतालाई मजबुत तुल्याउँदै आआफ्नो भूभागबाट विश्वलाई आश्वस्त पार्ने समय हो। हामीले पनि छिमेकी देशहरूलगायत सारा विश्वलाई यही यस्तै सद्भाव दर्शाउँदै भरोसा प्रदान गर्न सक्नुपर्छ। तर त्यसका लगि सबैभन्दा मूख्य भूमिका उचित निर्णयका लागि समग्र परिस्थितिको सही आंकलन, सूचनाको विश्लेषण र तदनुकूल लिइएका निर्णय लिनसक्ने नेतृत्वले निर्वाह गर्नुपर्छ। त्यस्तो नेतृत्वप्रति मात्र आममानिसको भरोसा बढ्छ, त्यस्तो देशले मात्रै विश्वलाई आश्वस्त पार्न सक्छ। आफ्ना देशावासी सर्वसाधारणको भरोसा नै सरकारको शक्ति हो। सडकमा हज्जारौं पैदलयात्री न रहरले आएका थिए, न भन्ने सुनाउने ठाउँ पाउँदा पाउँदै आन्दोलन गर्न आएका थिए। उनीहरूको समस्या के हो ? उद्धार कसरी हुन सक्थ्यो ? यस्तो प्रश्न राख्दै उनीहरू आफैं अड्डाअदालत पनि गएका थिएनन्। उनीहरू त बालबालिकासमेत बोकेर आफ्नै सुझबुझअनुसार सुरक्षित ठाउँको खोजीमा हिँडेका थिए। देशको राजधानी काठमाडौं वा सम्बन्धित प्रदेशका राजधानीहरूले उनीहरूलाई आश्वस्त पार्नै सकेन, सबैभन्दा बढी सुरक्षा त लकडाउनमै छ। एकदिन ज्यालादारी काम नगर्दा छाक टार्न मुस्किल हुनेहरूलाई यति ठूलो होहल्ला नहुञ्जेल कसले बतायो, पीर गर्नु पर्दैन लकडाउन नखुलुञ्जेल हामी छौं ?"
प्रधानमन्त्रीज्यू ! कार्यशैली बदल्ने कि ?,"वि सं २००७ सालदेखि २०६२ सम्म आइपुग्दा जति पनि क्रान्ति, आन्दोलन र विद्रोह भए, ती सबैको एउटै उद्देश्य थियो, सामन्ती राज्य व्यवस्थाको अन्त्य र बहुलवादमा आधारित अग्रगामी लोककल्याणकारी राज्य स्थापना। जुनसुकै दल र व्यवस्था आए पनि जनजीविकामा खासै फरक पार्न सकेनन्। खालि निराशा मात्र थप्दै गए। १७ हजार निहत्थाको ज्यान लिएर सम्झौतामा टुंगिएको माओवादी सशस्त्र संघर्षपछि पनि मुलुकमा परिवर्तन आउन सकेन। माओवादीले एजेन्डा बनाएका संघीय गणतन्त्रात्मक राज्यव्यवस्था, धर्म निरपेक्षता, सामावेशिता, जातीय आरक्षणसहितको राजनीतिक एजेन्डामा मूलधारका राजनीतिक दल सहमत भए। माओवादी अध्यक्ष पुष्पकमल दाहाल एकाएक हिरो भए। संविधानसभा पहिलो निर्वाचनले राज्यसत्तााको बागडोर दाहाललाई सुम्पियो। संविधान बन्न सकेन। संविधानसभा दोस्रो निर्वाचनपछि संविधान निर्माण भयो तर सबैलाई स्वीकार्य भएन। जनताको आदर गर्न नसक्दाको परिणाम कस्तो हुन्छ भन्ने उदाहरण आफ्नै दलका एजेन्डा स्वीकृत गराएका दाहालको अहिलेको अवस्थाले स्पष्ट पार्छ। माओवादी समाप्त भएको छ। त्यो अद्भूत उचाइको नेतृत्व हाल युद्घबाट हारेको सिपाहीजस्तै गलेको अवस्थामा छ। यो किन र कसरी भयो ? तत्कालीन एमाले र नेपाली कांग्रेसले दिएको राजनीतिक धोका, विकृति विसंगति, भ्रष्टाचार, अनियमिता र स्वार्थकेन्द्रित राजनीतिबाट दिग्दार भएका जनताले देश माओवादीमय बनाइदिए। यद्यपि, कथित युद्घमा १७ हजार मानिसको ज्यान मात्र गएन कयौं अपहरण भए, सार्वजनिक सम्पत्तिाको क्षति भयो। ती पीडा भूलेर माओवादीलाई वैधानिक सत्ताा सुम्पियो। सत्तााउन्माद, विलासिता, सम्पत्तिामोह र ऐसआरामका साथ दलाल पुँजीपतिको घेराभित्र रमाउँदै तमाम सर्वसाधारणलाई बिर्सिइयो। माओवादी विचारधारा, युद्घका वाचा र प्रचण्डपथको समेत हेक्का राखिएन। जनताका सपनालाई तिलाञ्जली दिइयो। सबै भ्रष्टाचार, नातावाद, कृपावादमै रमाए। राज्यका हरेक निकायलाई दलीय भागबन्डामा राजनीतीकरण गरियो। न्यायालयसमेत पंगु बनाइयो। योग्यतालाई नातावादमा परिणत गरियो। फलस्वरूप माओवादी नामका पार्टी लोप पनि भयो। जनस्तरबाट आएका सकारात्मक सुझाव र समालोचनालाई यथोचित ग्रहण र न्यायोचित सम्बोधन गरिएन, केवल व्यक्तिगत एवं पार्टीगत स्वार्थको चश्मा लगाएर हेरियो भने जतिसुकै शक्तिशाली र जनाधार भएको पार्टी पनि समाप्त हुन्छ भन्ने उदाहरण माओवादी बन्यो। न्यून कार्यसम्पादन क्षमता भएका र भ्रष्टाचारको आरोप लागेका मन्त्री एवं सचिवालयका केही विवादास्पद सल्लाहकारले प्रधानमन्त्रीको नैतिकतामाथि प्रश्न खडा गर्दै कार्यक्षमतामा ह्रास ल्याउँदैछन्। यी तथ्यलाई मध्यनजर गरेर झन्डै दुईतिहाइ बहुमतको सरकारको नेतृत्व गरिरहेका केपी ओलीले यी तथ्यलाई मध्यनजर गर्नुपर्छ। अघिल्लोपटक सरकारको नेतृत्व गर्दा ओलीको राष्ट्रवादी अडानको परिणाम थियो सुविधाजनक बहुमत। राजनीतिक विसंगतिबाट आजित जनताले ओलीलाई गरेको भरोसा थियो त्यो। दाहालले आफ्नो अस्तित्व रक्षाकै लागि एमालेमा पार्टी विसर्जन गरेको तथ्य यहाँ भनिरहन आवश्यक छैन। रामायणमा भनिएको छ राजा, मन्त्री र गुरूले धन संग्रह गर्नु हुन्न। राजाले धन संग्रह गरेमा जनतामात्र होइन राष्ट्र नै गरिब हुन्छ। मन्त्रीले धन संग्रह गर्न लागेमा भ्रष्टाचार हुन थाल्छ र अराजकता बढ्छ। गुरूले धन संग्रह गर्न थालेमा शिक्षाको मूल्यमान्यतामा ह्रास आउँछ र मूर्खहरूको साम्राज्य फैलिन्छ। प्रधानमन्त्रीको सोच, विचार राम्रो छ। उनमा राष्ट्रका लागि केही गरौं भन्ने भावना अभिप्रेरित भएको पाइन्छ। तर सारथिका सोच र विचार अवसरवादी, धोकेबाज, स्वार्थी र आत्मकेन्द्रित भएकाले प्रधानमन्त्रीको समृद्घ नेपाल, सुखी नेपालीको सपनामा कुठाराघात हुँदैछ। प्रधानमन्त्रीले सचिवालयदेखि मन्त्रालयसम्म आँखा घुमाउन भ्याए भने यो कुरा स्पष्ट हुनेछ। राम्रो काम र असल नियतको विरोध कहाँ भएको छ ? वसन्त नेम्बाङ, औसत रूपमा डा युवराज खतिवडा, प्रदीप ज्ञवाली, पार्वत गुरूङको कसले विरोध गरेको छ ? हिजो बहिष्कारमा परेका गोकर्ण बिष्ट र लालबाबु पण्डितकाविरुद्घ नराम्रो सुन्नु परेको थिएन। नगद खानु मात्र भ्रष्टाचार होइन, नियत सफा नहुनु पनि भ्रष्टाचार हो। प्रश्नचिन्हका घेरामा परेका मन्त्रीउपर छानबिन गरी दोषी पाइए दण्डित गर्न चुक्नु हुँदैन। एकदुई व्यक्ति चिढिएर सिंगो मुलुकको उन्नतिमा एउटा इटा थप्न सकिन्छ भने किन ढिलाइ गर्ने ? जीवनको राजनीतिक उत्तारार्धमा राष्ट्रिय स्वार्थबाहेक अर्को स्वार्थ छैन भन्ने कुरा पटक पटक दोहोर्याइरहेका प्रधानमन्त्रीले अहिले सतहमा आएका भ्रष्टाचार र अनियमितताको ढाकछोप गर्नु हुन्न। प्रधानमन्त्रीद्वारा नै प्रत्यायोजित अधिकार प्रयोगकर्ता र उनकै सचिवालय व्यक्तिगत स्वार्थसिद्घिको माध्यम भइरहेको पछिल्ला केही परिदृश्यबाट सावित भइसकेको छ। यसलाई समयमै सम्बोधन गर्न सकेनन् भने प्रधानमन्त्रीले चाहेको सफलता धेरै टाढाको विषय हुनेछ। पार्टीभित्र गुट, उपगुट र अपारदर्शी प्रतिस्पर्धा हुन्छन् नै तर प्रधानमन्त्रीका लागि कुनै गुट हुँदैन। प्रधानमन्त्री देशको साझा व्यक्तित्व भएकाले विषय विशेषज्ञता प्राप्त व्यक्तिको समूहमार्फत जनमुखी र प्रगतिशील सरकार जुन जनहितमा समर्पित छ भन्ने अनुभूति दिलाउन पुनः एकपटक दरिलो निर्णय गर्ने बेला आएन र ? न्यून कार्यसम्पादन क्षमता भएका र भ्रष्टाचारको आरोप लागेका मन्त्री एवं सचिवालयका केही विवादास्पद सल्लाहकारले प्रधानमन्त्रीको नैतिकतामाथि प्रश्न खडा गर्दै कार्यक्षमतामा ह्रास ल्याउँदैछन् भन्ने हेक्का समयमै राखिएन भने आफ्नो मात्र सत्प्रयासले सार्थकता पाउने देखिँदैन। अब प्रधानमन्त्री ओलीलाई अलमल र टालटुल गर्ने समय र छुट जनताले दिने छैनन्। नागरिकले सुम्पिएको दायित्वलाई स्वर्णिम अवसरको रूपमा लिँदै विधिको शासन, पारदर्शी र जवाफदेहीताको पुनस्र्थापनातर्फ लाग्नु उचित हुनेछ। विगतमा भएगरेका गल्ती कमजोरी सच्याएर गरिब, असहाय र दिनदुःखीको पक्षमा काम गरी समुन्नत नेपाल निर्माणको अभियान साकार पार्न प्रधानमन्त्री ओलीमाथि थपिएको कार्यभार पूरा गर्नुपर्छ। अनि मात्र नागरिकले विश्वास गर्ने वातावरण बन्नेछ। नत्र यही अवस्थामा निरन्तर अघि बढ्ने हो भने इतिहासले माफ गर्ने छैन।"
मिडफिल्डरको खोजीमा बार्सिलोना,"बार्सिलोना : विश्वव्यापी रूपमा फैलिएको कोरोना भाइरसको महामारीका कारण यतिबेला विश्व फुटबल सुस्ताएको छ। युरो कप, कोपाअमेरिकाजस्ता कतिपय ठूला प्रतियोगिता एक वर्ष पछाडि सरिसकेका छन्। युरोपेली क्लब लिग फुटबलहरू पनि हाल स्थगित छन्। विश्व फुटबल महासंघ (फिफा), क्षेत्रीय फुटबल महासंघ र राष्ट्रिय फुटबल संघहरूको काँधमा आगामी खेल तालिका व्यवस्थित गर्न ठूलै चुनौती थपिएको छ। फिफाले ट्रान्सफर विन्डो (खेलाडी किनबेच प्रक्रिया) को समय पनि पछाडि सारेको छ। तर, समर ट्रान्सफर विन्डोको समय सुरु हुनुअघि नै खेलाडी किनबेचको समाचारले विश्व फुटबललाई मजैले तताएको छ। पछिल्लो समय युरोपका ठूला क्लबहरू पनि खेलाडीको सम्झौता नवीकरण गर्ने, पुराना खेलाडी बिक्री गर्ने र नयाँ खेलाडी भित्र्याउने अभियानमा सक्रिय भइसकेका छन्। पछिल्लो समय विभिन्न समस्याबाट घेरिएको स्पेनिस ला लिगा च्याम्पियन बार्सिलोना पनि नयाँ खेलाडी भित्र्याउने योजनामा छ। पेरिस सेन्ट जर्मन (पीएसजी) बाट ब्राजिलियन स्टार नेमारलाई पुनः क्लबमा फर्काउने योजनाबाट पछाडि हटेको बार्सिलोना इन्टर मिलानका स्ट्राइकर लाउटेरो मार्टिनेजलाई खरिद गर्ने अभियानमा भने सक्रिय नै छ। बार्सिलोनाले २२ वर्षीय अर्जेन्टिनी स्ट्राइकर मार्टिनेजको मूल्य पनि निर्धारण गरिसकेको छ। ला लिगा लिडर बार्सिलोनाले मार्टिनेजका लागि एक करोड युरो (एक करोड १० लाख अमेरिकी डलर) खर्चन तयार रहेको बताएको छ। यसैबीच, बार्सिलोना आगामी सिजनका लागि भरपर्दो मिडफिल्डरको खोजीमा समेत लागेको बताइएको छ। आफ्ना दुई प्रभावशाली खेलाडी आर्टुरो भिदाल र इभान राकिटिचले क्लब छाड्ने सम्भावना बढेपछि बार्सिलोना प्रभावशाली नयाँ मिडफिल्डरको खोजीमा जुटेको हो। यसैक्रममा बार्सिलोनाको आँखा इङ्लिस प्रिमियर लिग क्लब चेल्सीका फ्रान्सेली मिडफिल्डर एनगोलो कान्टेमाथि परेको छ। बार्सिलोनाले भिदाल र राकिटिचको विकल्पका रूपमा २९ वर्षीय कान्टेलाई क्याम्प नोउ भित्र्याउन सकिने निष्कर्ष निकालेको छ। बार्सिलोना मैदानमा मध्यक्रम सम्हाल्न सक्ने बलियो र छरितो खेलाडीको खोजीमा छ। बार्सिलोनाले चाहेको सबै गुण कान्टेसँग छ। उनी मैदानमा आक्रामक रूपमा प्रस्तुत हुन सक्छन् र छरिता पनि छन्। उनीसँग भिदालको विकल्प बन्न सक्ने सबै खुबी छ, बार्सिलोनाका एक पदाधिकारीले भनेका छन्। भिदालले यसै सिजनको अन्त्यमा बार्सिलोना छाड्ने अनुमान गरिएको छ। चिलीका ३२ वर्षीय मिडफिल्डर भिदाल जर्मन क्लब बायर्न म्युनिखबाट सन् २०१८ मा बार्सिलोनामा आबद्ध भएका थिए। भिदालसँगै राकिटिच पनि क्याम्प नोउ छाड्ने तयारीमा छन्। ३२ वर्षीय क्रोएसियन मिडफिल्डर राकिटिच सन् २०१४ मा अर्को स्पेनिस क्लब सेभिलबाट बार्सिलोना आएका थिए। चेल्सी भने ब्राजिलियन खेलाडी फिलिप कोउटिन्होलाई भित्र्याउने योजनामा छ। बार्सिलोनाका २७ वर्षीय आक्रामक मिडफिल्डर कोउटिन्हो हाल लोन (ऋण) मा जर्मन क्लब क्लब बायर्न म्युनिखबाट खेल्छन्। त्यसैले पनि बार्सिलोनाका लागि कान्टेलाई भित्र्याउन थप सहज हुने अनुमान गरिएको छ। कान्टे आफैंले भने अझ केही समय चेल्सीमै बस्ने इच्छा व्यक्त गरेका छन्। यस विषयमा चेल्सीले आधिकारिक रूपमा केही बोलेको छैन। रामोसलाई सम्झौताको चिन्ता ठुला प्रतियोगितामा पाकिस्तानको आँखा जर्मनी फर्कंदै साने बार्सिलोनाले तत्काल नेमारलाई नभित्र्याउने एन्फा मुख्यालय अब क्वारेन्टाइन बार्सिलोनाको त्यो स्वर्णिम पुस्ता"
पाँचौँ एनभीए राष्ट्रिय भलिबल स्थगित,"काठमाडौं : नेपाल भलिबल संघले यही वैशाख अन्तिम साता आयोजना गर्ने भनिएको पाँचौँ एनभीए राष्ट्रिय महिला तथा पुरुष भलिबल क्लब लिग अनिश्चितकालका लागि स्थगन गरेको छ। कोरोना भाइरसको महामारीका कारण उक्त प्रतियोगिता स्थगन गरिएको हो। प्रतियोगिताको नयाँ मिति कोरोना भाइरसको महामारीको अवस्था साम्य भएपछि निर्णय गरिने नेपाल भलिबल संघका महासचिव जितेन्द्रबहादुर चन्दले बताए। यसअघि सो लिग वैशाख २५ देखि जेठ १ गतेसम्म हुने तय गरिएको थियो। 'अहिलेको अवस्थामा कुनै पनि प्रतियोगिता गर्न सकिने अवस्था छैन', महासचिव चन्दले भने, 'पछि संघको बैठकबाट प्रतियोगिताको छिनोफानो गछौँ।' पाँचौं आरबीबी एनभीए राष्ट्रिय क्लब भलिबल च्याम्पियनसिपमा उत्कृष्ट भएका आठ पुरुष तथा छ महिला टोलीले पाँचौं एनभीए राष्ट्रिय भलिबल क्लब लिगमा प्रतिस्पर्धा गर्ने तय भएको थियो। 'कोरोना भाइरसका कारण सङ्घको खेल तालिका नै परिवर्तन गर्नुपर्ने अवस्था आयो', उनले भने।"
बार्सिलोनाको त्यो स्वर्णिम पुस्ता,"बार्सिलोना : बार्सिलोनाका पूर्वस्टार आन्द्रेस इनिस्टाले आफ्नो समयमा बार्सिलोना एक प्रकारको स्वर्णिम पुस्ता भएको बताएका छन्। सन् २००२ देखि २०१८ सम्म बार्सिलोनामा रहेका पूर्वकप्तान इनिस्टाले त्यो समयको जस्तो स्टार खेलाडी पाउन मुस्किल रहेको समेत बताए। सेन्टर मिडफिल्डर उनले लियोनल मेसी, जाभी, कार्लोस पुयोल, जेराड पिक, सर्जियो बास्क्विटलगायत खेलाडी एकैसाथ फेरि देख्न नपाइने बताए। बार्सिलोनाका त्यो खेलाडीको पुस्तालाई अहिले पनि विश्व फुटबलले सम्झने गर्दछ। बार्सिलोनामा अहिले केही पुराना खेलाडी त छन् तर, त्यो समयको जस्तो खेलाडी कमै मात्रामा देख्न सकिन्छ, ३५ वर्षीय इनिस्टाले भनेका छन्। हाल जापानको जे लिग क्लब भिसेल कोबेबाट व्यावसायिक फुटबल खेलिरहेका इनिस्टाले प्रदर्शनका आधारमा बार्सिलोनामा अहिले पनि राम्रा खेलाडी भएको बताए। क्लबमा अहिले पनि राम्रा खेलाडी छन्। तर त्यो बेला जाभी, भाल्डेस, पुयोललगायत खेलाडीको खेल्ने शैली, खेलप्रतिको लगाव र टोलीको सामूहिक भावना धेरै माथि थियो। त्यो पुस्तालाई बिर्साउने खेलाडी अब आउला जस्तो लाग्दैन, दी गार्डियनसँगको अन्तर्वार्तामा इनिस्टाले भने। बार्सिलोनामा १६ वर्ष बिताएका इनिस्टाको टोलीले ला लिगामा सधैं दबदबा जमायो। इनिस्टा सम्मिलित बार्सिलोनाले चार पटक त च्याम्पियन्स लिग फुटबलको उपाधि नै जितेको थियो। सन् २०१८ पछि जापानमा खेलिरहेका इनिस्टाले आफ्ना लागि बार्सिलोना सबैथोक भएको पनि बताए। उनले जापानबाट फेरि बार्सिलोना फर्कने योजना पनि बनाएका छन्। म अहिले पनि आफ्नो फुटबल जीवनलाई सकभर राम्रो बनाउने प्रयास गरिरहेको छु। कोबेसँगको मेरो सम्झौता एक वर्ष बाँकी छ। यहाँ राम्रो खेलिरहेको छु। यहाँबाट निस्किएपछि कुनै भूमिकामा म फुटबलमा जीवन बिताउन चाहन्छु, इनिस्टाले भने। उनले बार्सिलोना आफ्नो सबैभन्दा मनपर्ने र मुटुको क्लब भएको पनि बताए। त्यसैले उनी बार्सिलोनामै फर्किएर केही गर्ने योजनामा छन्। इनिस्टाले भनेका छन््, जब मेरो सक्रिय खेल यात्रा सकिनेछ। त्यसपछि क्याम्प नोउमा फर्किएर फुटबलको कुनै पनि भूमिका निर्वाह गर्न तयार छु। कोबेमा इनिस्टाको सम्झौता सन् २०२१ सम्म छ। उनले कोबेबाट ३८ खेल खेल्दै नौ गोल गरेका छन्। बार्सिलोनाको जुनियर टोलीमा समेत खेलेका इनिस्टाले सिनियर टोलीको १६ वर्षे यात्रामा चार सय ४२ खेल खेल्दै ३५ गोल गरेका छन्। स्पेनको सबै उमेरसमूहमा खेलेका उनी सन् २००६ देखि २०१८ सम्म सिनियर टोलीमा रहे। सिनियर टोलीमा उनले एक सय ३१ खेल खेल्दै १३ गोल पनि गरेका छन्।"

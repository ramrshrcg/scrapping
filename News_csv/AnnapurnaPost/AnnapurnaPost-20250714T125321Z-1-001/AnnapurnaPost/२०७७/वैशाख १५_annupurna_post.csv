शीर्षक,विवरण
कम्युनिस्ट भाइरसको दबदबा,"पार्टी फुटाउने अध्यादेशमार्फत् आम नेपाली समाजमा कम्युनिस्ट भाइरसले आफ्नो परिचय पुनः दिएका छन्। यो समाचार सुनेर नेपाली समाजले आँखा खोलेजस्तो त गरेको छ तर चिरनिन्द्रामा नै अभ्यस्त यो समाज केही मिनेटपछि फेरि सुत्छ, त्यसमा कुनै दुविधा छैन। ऊ यो फुट, जुट र अनवरत भ्रष्टाचारको समाचारबाट अभ्यस्त छ। त्यसकारण उसलाई यो लाग्छ कि चिर निन्द्राबाट जाग्न आवश्यक छैन। अल्पकालीन जुट र फुट नै साम्यवादी कम्युनिस्ट भाइरस संक्रमणको लक्षण हो तर यो भाइरस बाहिरी लक्षण भन्दा भित्री रूपमा कैयन् गुणा घातक छ। कम्युनिस्ट भाइरस कोरोनाभन्दा पनि एड्सजस्तो हो। सामान्य संसर्गबाट सर्ने कोरोनाले मानिसलाई चाँडै ढाल्छ तर जुन यो कम्युनिस्ट भाइरस नेपाल कम्युनिस्ट ल्याबमा विकसित गरिएको छ त्यो माफिया र कम्युनिस्ट नेताहरूको जटिल संसर्गसंभोगबाट सर्छ र एकपटक सरेपछि लगभग निकै हुँदैन। दशकौंदेखि नेपाली कम्युनिस्ट पार्टीमा जुन भाइरसको सिर्जना भएको छ त्यो अन्य पार्टीमा पनि सरेको छ। नेपाली कम्युनिस्टको अन्तरिक र बाह्य युद्घमा शक्तिको भोक र संभोगको लालसा छ। त्यसैले यो साम्यवादी पार्टी आफ्नो सिद्घान्तलाई हरपल बलात्कार गर्न ठूला माफियालाई खुलेआम आमन्त्रण गर्छ। ७० वर्षको कथित साम्यवादी नेपाली इतिहास अपवादबाहेक तागत र रुपैयाँका लागि अधिकांश एकैजातका, एकैवर्गका र एकैखाले संकीर्ण सोचका पुरुषहरूले गरेको सिद्घान्तको खुलेआम अनैतिक धन्दा हो। नेपाली कम्युनिस्ट आन्दोलन यथार्थमा सामन्तवादी कुटिल खेलाडीको डबली हो जहाँ पोस्टरमा मात्र नेपाली मजदुर र किसान छन् तर यसको क्रियाशैलीमा निरन्तर हत्या, लुट र सत्ता स्वार्थ छन्। समस्या दोहनकारी पार्टीसत्तामा मात्र होइन कुसंस्कारयुक्त समाजमा पनि छ जहाँ दोहनको लाभको हप्ता सबै नवधनाढ्य लाल सामन्तीहरूलाई पुग्छ। घाटा केवल तिनलाई छ जो विपन्न छन्, मजदुर छन्, किसान छन् तर तिनलाई आफू नेपाल कम्युनिस्ट पार्टीको पोस्टरमा देखिनुको लोभ छ। आफूलाई नै पोस्टरमा देखेर तिनले निरन्तर हसिया हथौडामा भोट हाल्छन्, लाल सामन्तीहरूले त हाल्ने नै भइहाले त्यही चुनावी भोटसूत्रले कम्युनिस्ट भाइरसले सर्वत्र विनास सिर्जना गरेको छ र नेपालीलाई दीर्घरोगी बनाएको छ। ७ दसकदेखि अधिकांश नेपालीका नसानसामा राता नदेखिने भाइरस टाँसिएका छन् तर तिनलाई पत्तो छैन। उनीहरू लालझन्डामुनि रहेर कहिल्यै साकार नहुने समानता र समृद्घिको नारा घन्काउँछन्, र स्वप्निल हुन्छन् कि कुनै दिन तिनको पनि सत्ताका कम्युनिस्टहरूका झैं चिल्ला गाडी, अग्ला महल र हतियारधारी फोकटका अंगरक्षक हुन्छन्। पश्चिम रोल्पामा मन्चन भएका हुन् या पूर्वी झापामा, तिनका नौटंकीमा शोषित, मजदुर र किसानलाई ठड्याइएको छ, मानौं ती बुख्याचा हुन् र तर नौटंकीका जो नायक छन्, खलनायक छन्, निर्देशक छन्, ती केवल अभिजात वर्गका उपल्लाहरू छन्। तिनको पृष्ठभूमि या मानसिकता शोषक छ। तिनमा ब्वाँसो चरित्र छ जब स्वार्थ मिल्छ मिल्छन्, जब स्वार्थ बाझिन्छन् ती फुट्छन्। यसमा आश्चर्य केही छैन। तिनका लागि लुटद्वारा शक्तिप्राप्ति र शक्ति दुरूपयोग नै सबथोक हो। तर, आश्चर्य केवल यसमा छ कि आम जनता ती ब्वाँसाहरूले दिएको मुक्तिको सपना पत्याउँछन्,आफूमात्र होइन पुस्ता दर पुस्ता चिन्नु न जान्नुका माक्र्स र लेनिनलाई सलाम गरेर फोकटको क्रान्तिमा जीवन आहुति दिन्छन्। मजदुर, किसान र अझै निम्न मध्यम वर्गीय नेपाली ती सर्वहारा मुक्तिदाताका दैनिक चर्तिकलाका समाचार पैसा तिरेर पढ्छन्, सुन्छन् र हेर्छन्। तिनका हर ताण्डवका समाचारपछि चिनियाँ मोबाइलको विज्ञापन आउँछ, भारतीय स्याम्पुको विज्ञापन आउँछ, अमेरिकी कन्डमको विज्ञापन आउँछ। तर पनि नेपाली निर्लज्ज दलाल पुँजीवादविरुद्घ विद्रोह गर्दैनन्, राजनीतिक कुसंस्कारविरुद्घ विद्रोह गर्दैनन् किनकि तिनको रगतमा समाजवाद र साम्यवादको नाराको अफिम जो छ। त्यसले ती साम्यवादी समाजवादी खोलमा आएको सलह दलाल पुँजीवादलाई उनीहरू देख्दैनन्, ती सर्वहाराका नाइकेले चढ्ने चिल्ला गाडी देख्दैनन्। ती आसेपासे नातागोताका वातानुकुलित घर देख्दैनन् किनकि वर्ग संघर्षको रातो इनामेल पोतिएको चस्मा जो तिनले पहिरेका छन्। तिनका कानले दैनिकै करोडांैको राष्ट्रिय ढुकुटी लुटको फोन वार्ता सुन्दैन किनकि साम्यवादी झोले भजनमण्डलीमाझ भक्ति संगीत निरन्तर घन्किरहेको छ। देख्छन् ती केवल आफ्ना परमात्मा प्रचण्ड र ओलीलाई देख्छन् र ती पछाडी भित्ताका मृतात्मा माक्र्स र लेनिनलाई देख्छन्। धरातलमा आज नेपाल कम्युनिस्ट पार्टीले सिद्घान्त बोक्दैन, सबैभन्दा ठूलो संगठन पनि ऊ होइन यो त केवल सबैभन्दा ठूलो संगठित धन्दा हो, घरघर छिरेको मृत्युवाहक भ्रष्टाचार भाइरस हो। आज जोजो व्यवसायी साम्यवादी सञ्जालमा छन् ती अस्पतालदेखि स्कुल कलेज सञ्चालन गर्छन् मास्कदेखि हवाइजहाजसम्मको व्यापार गर्छन्, तातो पानी त के तेजावले नै हात मुख कुल्ला गरे पनि केही दशक यो समाजबाट त्यो साम्यवादी भाइरस निर्मुल हुन गाह्रो छ। हाम्रा मुलुकका साहुकारी (बोलीचालीमा सहकारी) जुन छन् तीमध्ये अधिकांश यिनै भाइरसहरूले चलाएका छन् जहाँ मिटर ब्याजमा किसान, मजदुर र साना उद्यमीले ऋण लिन्छन्, युवाले परदेश जान त्यही ऋण लिन्छन्। लेनिनले जुन पुँजीवादी साम्राज्यवादमा हुने शोषणको कुरा गरेका छन् त्यो हेर्न हामी पश्चिमा बैंकसम्म पुग्न पर्दैन। हाम्रा घर पाखाका वैधअवैध साहुकारी नै त्यसको उदाहरणको लागि पर्याप्त छन् जो स्थानीय चलअचल सम्पत्तिाको शोषण गर्छ र नव सामन्ती पूर्व साम्यवादीलाई स्थापित गर्छ। त्यो त्यही अखडा हो जहाँ तमसुक काटेर लाखौं नेपाली विदेश जान्छन्। यसकै सञ्जालले युवालाई परदेश पठाउँछ। त्यो विद्रोही युवा मुलुकमै रह्यो भने साम्यवादको व्यापारलाई उसले चुनौती दिन्छ त्यसैले एक वेश्यालयमा बेचिएको विवस महिला झैं त्यो पनि खाडीमा बेचिन्छ जहाँ उसको सपनामाथि अमिरहरू पलपल बलात्कार गर्छन्। उसको घरखेत, ऋण ब्याज, रेमिट्यान्स र किर्ते भोट सबै साहुकारी साम्यवादीहरूले हात पार्छन्। र, ती भाइरस अझै शक्तिशाली हुन्छन्। स्कुलहरूको जुन सञ्जाल छ तिनमा पनि तिनै भाइरस छन्। ती भाइरस फेरि पनि सय थुंगा फुलका गान बालबालिका गाउन लगाउँछन् जहाँ सिंगो नेपाली बगंैचामा साम्यवादी साँढे छिरेको दसकौं भइसक्यो त्यसको विश्लेषण गर्दैनन्। उही उपनिवेशकालीन संस्कारमा गोडा फाटलाई स्ट्यान्ड अटिज र सतर्कलाई अटेनसनका दुई अंग्रेजी शब्द सुनाएर ती भाइरस अभिवावकलाई चुस्छन्। अभिवावक फेरि आफ्नै कलिला छोराछोरीलाई चड्काउँछन् र भन्छन् त्यत्तिकै पढाको छैन तँलाई, लाखौं तिरेको छ तेरो पढाइमा। जसरी होस्, जहाँ गएर होस् तैंले कमाउनैपर्छ र तेरो कमाइमा हामीले रमाउनैपर्छ। र, त्यति मात्रै होइन हामीले हाम्रा छरछिमेकमा धाक रवाफ देखाउनैपर्छ। युवा छोरो भड्कन्छ र लाखौं होइन करोडौं कमाउन फेरि साम्यवादकै मोर्चा सम्हाल्छ किनकि देशमै बस्ने हो भने साम्यवाद भन्दा राम्रो कमाउधन्दा अर्को केही छैन। पार्टीमा लाग्ने हर रेडलेबल कमरेडलाई उसलाई थाहा छ कि साम्यवादले नै उसलाई वडा सदस्यदेखि वडाध्यक्षसम्म बनाउन सक्छ नैतिकता, सेवा र सिद्घान्तले होइन। त्यसपछि वडाको बजेटले ऊ डोजर जोड्छ, त्यसपछि डोजरले उसलाई गिट्टीबालुवा खानीसँग जोड्छ। र, गिट्टी बालुवाखानीले अन्ततः उसलाई बालुवाटारसँग जोड्छ। वर्तमान निर्वाचन प्रणालीमार्फत् सिंहदरबार र बालुवाटार पुग्नका लागि ठेकेदार र दलाल अत्यावश्यक होइन अपरिहार्य थिए, छन् र रहनेछ। प्रक्रिया नपुर्याई पार्टी एकीकरण गरेर होस् या अध्यादेशमार्फत पार्टी फुटाएर, यी सबै घटना सब साम्यवादी नौटंकीका कथापटकथा मात्र हुन् जसको लक्ष्य साम्यवाद होइन, समाजवाद पनि होइन, अकुत सम्पत्ति हो, केवल सत्ता आरोहण र निरन्तर दोहन हो। अर्बौंको पुँजीगत खर्च जुन छ त्यो अर्थमन्त्रालयबाट सडक टालटुलका छिटपुट खर्चबाहेक सबै सत्ताधारी या प्रतिपक्षका पार्टी कोषमा नै जाने हो। किनकि अहिलेको राजनीतिमा डोजर, डन, धन र कमिसनले मात्र समाजवादी र साम्यवादी पार्टीका फुल कोर्ष पूरा हुन्छ र अब कसैलाई मनमोहन अधिकारी र भीमबहादुर तामाङ बन्नु छैन यहाँ। शिक्षामा, स्वास्थ्यमा, निर्माणमा होस् या आयातका हर ठेक्कापट्टाका साँवा ब्याज अन्ततः साम्यवादीहरूकै हातमा पुग्छ। व्यवसाय टिकाउनुछ भने साम्यवाद टिकाउनैपर्छ, र कम्युनिस्ट भाइरस फैलाउने र टिकाउने एक मात्र उपाए भनेको रातो ब्यानरमा कालो धन्दा चलाउनु हो। हो, यो धन्दा त्यहाँ मात्र होइन, हर कोही नेपाली जब बिरामी हुन्छ सेतो होस् कि रातो एम्बुलेन्स चढेर डाक्टर होइन पहिला व्यापारीकहाँ पुग्छन्। एम्बुलेन्सहरूको पनि र्याकेट छ, यहाँ। भाडाका डाक्टरहरूका फोटो झुण्डाएर कम्युनिस्ट भाइरसहरूले नै गल्लीगल्लीमा अस्पताल को दोकान खोलेर बसेका छन्। दुष्चक्र छ, जहाँ डाक्टर बन्न करोड लाग्छ, त्यहाँ १० वटा ट्याब्लेटको हजार रुपैयाँ पर्दा दुःख मान्नुपर्ने के छ ? डाक्टर, हुलाकको सुब्बा, सचिव वा व्यापारी वा माफिया जे भए पनि अवसरवादी असुल नै साम्यवादी सिद्घान्त हो जहाँ कम्युनिस्ट भाइरस विकसित हुन्छ। त्यो आत्माविहीन भाइरसको रस तातोपानीले धोएर थोडै मर्छ र ? कमरेड ! त्यो त केवल सर्छ र सरी रहन्छ। लौ मरी नै गए पनि अझै चर्को बार्गेन त बाँकी नै छ। ज्यान गयो लास बोक्ने टाटा सुमो र ओम्नीका व्यापारीहरूको सिन्डिकेट छ, कतिमा लास उठाउने शववहानले श्वास फुस्किनासाथ बार्गेन गर्छ यो साम्यवादी मुलुक नयाँ नेपालमा। ज्यँुदो छदा ट्याक्सी मिटरमा चलेन भनेर फेस्बुके विद्रोह नगर्नुस्। किनकि हामी दिवंगत भइसकेपछि पनि हाम्रो लासअगाडि हाम्रा सन्ततिहरूले हाम्रो लास उठाउन शववाहनसँग बार्गेन गर्नुपर्ने छ, मुचुल्का उठाउन कमिसन दिनु पर्ने छ, र मृत्यु दर्ता गर्न शुल्क तिर्नु पर्नेछ। पार्टी नफुटेको कहिले थियो र ? अध्यादेशबाट फेरि कम्युनिस्ट पार्टी फुट्ला तर कम्युनिस्ट भाइरस फुट्दैनन् ती सक्किँदैनन्, किनकि सम्पत्ति र शक्तिलालसाको कम्युनिस्ट भाइरस हरेक घरमा छ, हरेक संस्थामा छ, सामुदायिक बनमा छ, स्कुल सञ्चालक समितिमा छ, बस समितिमा छन् विश्वविद्यालयमा छ, प्रवासमा छ। कहाँ छैन राता कम्युनिस्ट भाइरस बिजहरू, ती यत्र तत्र सर्वत्र छन्। किनकि नेपाली बजारमा साम्यवादको माग छ। योभन्दा माल बनाउने अर्को धन्दा नेपालमा छँदै छैन। तसर्थ प्रचण्डओली जिनियस हुन्। किनकि ओली र प्रचण्डले हर नेपालीलाई सर्वाइवल अफ द नेसन का लागि होइन सर्वाइवल अफ फिटेस्टका लागि कम्युनिस्ट पार्टी बनाएका हुन्। जो डन र धनमा फिट छ त्यो मात्र यो साम्यवादी सिस्टममा फिट छ। काउली महँगो भो, केही फरक पर्दैन खसी खाउँला। पोखरेली महँगो भो केही छैन मार्सी खाउँला। मंगला विद्यालय महँगो भो केही छैन बंगला स्कुल जाउँला। वीर ढिला भो केही छैन सिंगापुर जाउँला। भारतमा कम कमाइ भो कतार जाउँला, कतार मन परेन केही छैन क्यानाडा जाउँला। सर्वाइवल साइकोलोजी र द विनर टेक्स अल सोचाइ जबसम्म नेपालीमा रहन्छ तबसम्म कम्युनिस्ट भाइरसले यो मुलुकमा रहेर ताण्डव मच्चाई नै रहन्छ। फुटोस् वा जुटोस् बाँच्नलाई कम्युनिस्ट बन्नुपर्छ। एउटा मिर्गौला सकिएर के भो २३ वटा हाल्न सकिन्छ। छोरो नभएर के भो बुहारीलाई मन्त्री बनाउन सकिन्छ। मुद्दा परेर के भो न्यायालय हल्लाउन सकिन्छ। बलात्कार गरेर के भो, ससम्मान रिहा हुन् सकिन्छ। भ्रष्टाचार गरेर के भो त्यो नगरी पार्टी कसरी चल्छ ? सत्ता कसरी बन्छ ? हो, त्यसैले तिमी कम्युनिस्ट भाइरस बन ता कि यो देशलाई बारम्बार संक्रमण गरिरहन सकियोस्, तिमी राता जुका बन ता कि यो देशका सिमान्तकृतहरूको रगत र पसिना अनवरत चुस्न सकियोस्। प्रक्रिया नपुर्याई पार्टी एकीकरण गरेर होस् या अध्यादेशमार्फत पार्टी फुटाएर होस्, यी सबै घटना सब साम्यवादी नौटंकीका कथा पटकथा मात्र हुन् जसको लक्ष्य साम्यवाद होइन, समाजवाद पनि होइन, अकुत सम्पत्ति हो, केवल सत्ता आरोहण र निरन्तर दोहन हो। त्यसैले यहाँ बाँच्नु छ भने, अझै निर्मम भ्रष्ट कम्युनिस्ट भाइरस बन्नुपर्छ। र, यदि होइन यो भ्रष्ट भाइरससँग अन्तिम लडाईं लड्ने नै मन छ भने पार्टीगत अफिम छोडौ, कालो धन्दाबाट हात झिकौं। सामाजिक र राष्ट्रिय स्वार्थका हासिल गर्न व्यक्तिगत र पार्टीगत स्वार्थलाई तिलान्जली दिऔं। आआफ्नो संकीर्ण मानसिकतालाई स्यानिटाइज गरौं अनि स्वच्छ र सफल नेपालको निर्माण गर्न सामूहिक योगदान गरौं।"
अर्थतन्त्रको रक्षा रणनीति,"जीवनरक्षालाई पहिलो प्राथमिकतामा राखी भोलिको अर्थराजनीतिक व्यवस्थाको पुनर्मूल्यांकन र पुनर्विचार गरी नयाँ रणनीतिका साथ अघि बढ्नु नै आजको आवश्यकता हो। काोभिड १९ बाट भूमण्डल नै प्रभावित भएको छ। त्यसको प्रभाव नेपालमा पनि परी लकडाउन अथवा गृहवासमा परेको बेला आजको जीवनरक्षा तथा भोलिका दिनमा समाज तथा अर्थराजनीति र विकासको गति अगाडि बढाउन के गर्नु उपयुक्त होला भनी आफ्ना विचार प्रस्तुत गर्ने प्रयास गरेको छु। थलिएको अर्थतन्त्रलाई अस्पतालको शैय्याबाट बाहिर ल्याउन र अलमलमा परेको सामाजिक मनोविज्ञान एवं व्यवहारलाई उत्पादक र सकारात्मक बनाउन संविधान, शासन प्रणाली तथा संगठनात्मक संरचनाको समेत पुनर्आकारीकरण (रिसाइजिङ) र पुनर्दिशाकरण (रिडाइरेक्टिङ) गर्नुको विकल्प छैन। यस सन्दर्भमा कोभिडको प्रभावको मूल्यांकन गर्दै, अन्तर्राष्ट्रिय मुद्रा कोषले कोभिड१९ यो वर्ष (२०२०) को आधा अवधिसम्म रहेमा पनि सन् २०२० को विश्व आर्थिक वृद्घि माइनस तीन प्रतिशतमा झर्ने प्रक्षेपण गर्यो। २०१९ का लागि यो वृद्घि २९ प्रतिशत थियो। त्यसैगरी अन्य प्रमुख अर्थतन्त्र अमेरिका, युरो क्षेत्र, जापान र बेलायतको आर्थिक वृद्घि क्रमश ः ५९, ७५, ५२ र ६५ का दरले नकारात्मक हुने प्रक्षेपण गरेको छ, चीन र भारतको भने क्रमशः १२ र १९ का दरले सकारात्मक वृद्घि हुनेछ। यसले कोभिड१९ को कारण विश्वमा ९० खर्ब डलरको नोक्सानी हुने तथ्य पनि प्रकाशमा ल्याएको छ। कोषले नेपालको वृद्घिदर २५ प्रतिशतमा खुम्चिने र मुद्रास्फिति ६ ७ प्रतिशत पुग्ने अनुमान गरेको छ। विश्व स्वास्थ्य संगठनका अनुसार विश्वका ८१ प्रतिशत क्रियाशील मानिस रोजगारीबाट बाहिर रहेका छन्। विश्व व्यापार संगठनका अनुसार विश्व व्यापारमा दुईतिहाइले ह्रास आएको छ। नेपालको अवस्थाबारे विश्वबैंकले पछिल्लो अनुमान सार्वजनिक गरेको छ। बैंकका अनुसार कोरोनाको प्रभावले नेपालको वृद्घिदर सन् २०२० को वर्ष १ ५ देखि २ ८ प्रतिशत मात्र हुने अनुमान गरेको छ। यसरी अन्तर्राष्ट्रिय वित्त संस्थाहरूले विश्व तथा विभिन्न देशको वृद्घिदर प्रक्षेपण सार्वजनिक गरे पनि नेपाल सरकारको आधिकारिक संशोधित अनुमान बाहिर आएको छैन। किन ल्याइएको होइन, हामीलाई जानकारी हुने कुरा भएन। कोभिड महामारीको घडीमा हाम्रो सामु चारवटा प्रश्न तेर्सिने गरेका छन्, पहिलो प्रश्न हो लकडाउन कहिले सकिएला ? लकडाउन पछि स्लो डाउन कतिसम्म जाला ? त्यसपछिको विश्व र नेपालको अर्थतन्त्रको अवस्था कस्तो होला ? त्यसलाई उकास्न के गर्नुपर्ला ? तत्कालिक कार्य : जीवनरक्षा क लकडाउनको मोडालिटी परिवर्तन गरी कृषि, पशुपालन, कुखुरापालन, मत्स्यपालन, खाद्य उद्योग र कोरोना फ्लुबाहेकका रोगका औषधि र स्वास्थ्यसेवा समेतसँग जोडिएका वस्तुको उत्पादन तथा आपूर्तिसँग सम्बन्धित अन्तिम र कच्चापदार्थको पैठारी, तीनको आपूर्ति र उपभोक्ताको हात र भान्सासम्म पुर्याउने प्रबन्ध मिलाएर जीवन बचाउने, मजदुर र अन्य कमजोर व्यक्ति र परिवारको उद्घार गर्ने। राजनीतिबाजहरू वा पोलिटिकल ब्युरोक्य्राटहरूले पनि कर्मचारीलाई मोहरा बनाएर क्रोनी क्याबिनेट र कुशासन चलाइरहेको यस्तो शासन संरचना र विकृत ब्युरोक्रेटिक मोडेलमा सुधारको आवश्यकता छ। ख लकडाउनबाट ओझेलमा पर्न गएको वर्ग र परिवार तथा रोग एवं रोगी, मजदुर एवं कमजोर परिवारको मर्का तथा पीडा व्यवस्थापन गर्न सकिएन भने अनर्थ हुन सक्छ, सामाजिक भड्काव आउन सक्छ, देश सोचेभन्दा फरक दिशामा जान सक्छ। त्यसैले लकडाउनको लक्षगत कार्यान्वयनका लागि रणनीतिक कार्ययोजना तयार गरी लागु गर्ने। अल्पकालीन र मध्यकालीन योजना तथा कार्य कोभिड१९ को प्रभाव अर्थतन्त्रका विभिन्न क्षेत्रमा परेको छ, यो कति गहिरो र फराकिलो हुने वा विस्तारित हुने हो, अनुमान लगाउनु आवश्यक छ। यस पृष्ठभूमिमा यी कुराको यथाशक्य चाँडो अध्ययन गरी यर्थाथस्थिति सार्वजनिक गरिनुपर्छ। अध्ययनका आधारभूत बुँदा निम्न हुन सक्छन् ः (१) यसले आय वा राजस्वमा कति घाटा पार्छ, घाटापूर्तिका सम्भावित स्रोत के हुन्, (२) वैदेशिक सहायतामा कस्तो प्रभाव पर्छ, द्धिपक्षीय र बहुपक्षीय सहयोगबीच सन्तुलन कसरी कायम गर्ने, (३) थप आन्तरिक ऋण परिचालनको सम्भावना कस्तो छ, (४) वैदेशिक लगानी आउने विषयमा कत्तिको प्रभाव पर्छ, हिजोका दिनमा प्रतिवद्घता भएका लागनी आउने वा नआउने सम्भावना के छ, (५) विपे्रषण आप्रवाहमा कति घट्ला, कति जनशक्ति विदेशबाट फर्केलान्, उनीहरूलाई काम दिने सम्भावित क्षेत्रहरू कम हुन सक्छन्। आउँदा दिनमा वैदेशिक रोजगारीमा जाने क्रम कस्तो होला ? (६) पर्यटन क्षेत्रमा कस्तो प्रभाव पर्यो, कतिले रोजगारी गुमाए, महामारीपछि यस क्षेत्रलाई साविक हैसियतमा ल्याउन कति समय लाग्ला र के काम गर्नुपर्ला ? (७) कृषि, वन, पशुपालन तथा मत्स्यपालनका क्षेत्रमा कति नोम्सानी भयो, त्यसको क्षतिपूर्ति कसरी गर्ने, यस क्षेत्रलाई औद्योगिकीकरण समेत गरेर अगाडि बढ्न र विदेशबाट फर्कनेका लागि समेत थप रोजगारी सिर्जना गर्न के गर्नुपर्ला, थप साधन कति चाहिन्छ कस्तो प्रविधिको प्रयोग आवश्यक छ, (८) उद्योगको क्षेत्रमा परेको प्रभाव, भोलिको सम्भावित मार्गचित्र, यस क्षेत्रमा परेको प्रभावले आपूर्ति शृंखलामा परेको प्रभाव तथा त्यसबाट जनजीवनमा पर्न गएको कठिनाइ र त्यसको समाधान। (९) त्यस्तैगरी यसले बैंक, वित्त तथा सहकारीका क्षेत्रलाई कुन ढंगले, कति प्रभाव पारेको छ, भोलि तरलता र स्रोत संकट आउने सम्भावना कति छ भन्ने सही आंकलन गरी समाधानको मार्गचित्रको तयारी। (१०) आन्तरिक उत्पादन, पैठारी तथा नेपालभरी हुने आपूर्तिबीचको अन्तर्सम्बन्धको विषय पनि गम्भीर रूपले ध्यान दिनुपर्ने क्षेत्र हो। (११) औद्योगिक मात्र होइन दैनिक जीवन धान्न चाहिने, खाद्यान्न, तरकारी, फलफूल, माछामासु, औषधिसमेतका वस्तुको लागि पनि हामी पैठारीमा अत्यधिक निर्भर छौं। यस अवस्थामा कथंकदाचित भारतले कुनै निश्चित वस्तु वा वस्तु समूहको निकासी रोक्यो र नेपालको पैठारी रोकियो भने त्यसको वैकल्पिक व्यवस्था आन्तरिक उत्पदानमा बढोत्तरी तथा अन्यत्रबाट पैठारीसमेतका कार्यबाट गरिने विकल्पको योजनाको तयारी गर्नुपर्छ। सुनिश्चित र सुरक्षित अर्थतन्त्रका लािग दीर्घकालीन रणनीति कोरोना महामारीले विश्व अर्थतन्त्रको संरचना मात्र होइन विश्व अर्थराजनीतिको अहिलेको समीकरण नै भत्काएर नयाँ संरचना र समीकरण निर्माण गर्ने सम्भावना छ। यसले सामाजिक व्यवहार र मानिसको सोचका साथै विश्व आप्रवासन संरचना र बसाइसराइको व्यवहारमा पनि परिवर्तन गर्ने निश्चित छ। यस परिदृश्यलाई केलाउँदा नेपालको आर्थिक, सामाजिक तथा राजनीतिक व्यवस्थालाई बलियो र आत्मनिर्भर बनाउने हो भने संविधान, शासन प्रणाली तथा प्रशासनिक संरचनामा समेत आधारभूत सुधारको आवश्यकता पर्छ। तर, त्यस्तो कार्य गर्न राजनीतिक नेतृत्वमा प्रबल आँट, सत्विचार, दूरदर्शिता, संकल्प, इमानदारी र निस्वार्थता चाहिन्छ। यी कुराको खडेरी परेको र मिलीजुली राज्य स्रोतको दोहन गरौं, व्यक्तिगत बनाऔं भन्ने सोच झागिँदै गएका बेला यसको कत्तिको अपेक्षा गर्न सकिएला भन्ने प्रश्न त छँदैछ। यद्यपि अर्थतन्त्रलाई मितव्ययी, चुस्त र स्रोत एवं सीपमुखी बनाई यसको आँत दरिलो पारेर यसको भविष्य सुनिश्चित बनाउने हो भने निम्न कार्य गर्न नेतृत्व यथाशीघ्र अघि सर्नुपर्छ : क अर्थतन्त्रको विद्यमान मोडेलको पुनरावलोकन गरी उत्पादन, उद्योग तथा विकास मोडेललाई कृषि, पशुपालन, जलस्रोत, मत्स्यपालन, वन, खनिज क्षेत्र निर्देशित गर्ने, ख श्रम, सीप, प्रविधि र पूर्वाधारलाई पनि यी क्षेत्रतर्फ निर्देशित गर्ने, ग संविधानको विस्तारकारी चरित्रमा निम्न सुधार गर्ने, (१) हालकोे अर्थराजनीतिक संरचनालाई अहिलेको भद्दा आकारबाट चुस्त आकारमा ढाल्ने गरी संविधान संशोधन गर्ने। (२) तीनवटै तहका व्यवस्थापिका तथा कार्यकारिणी संरचना पुनरावलोकन गरी यिनको हालको आकार कम्तिमा एकतिहाइमा झार्ने, जस्तैः सांसद सदस्यको संख्या घटाउने, मन्त्रिमण्डलको आकार सानो बनाउने, निर्वाचन प्रणालीलाई मितव्ययी र पारदर्शी बनाई खराब प्रतिनित्विको अन्त्य गर्ने,। (३) संवैधानिक आयोग तथा निकायहरुको संख्या र आकारमा पुनरावलोकन गर्ने, जस्तैः निर्वाचन आयोग, लोकसेवा आयोग, महालेखा परीक्षक, अख्तियार दुरुपयोग अनुसन्धान आयोग र मानव अधिकार आयोग मात्र राखेर अन्यको विकल्प भएका संरचनाभित्रै खोज्ने। (४) हालको भद्दा संघीय संरचनाको तहगत, अधिकारगत एवं संगठनात्मक रूपमा नै चुस्त बनाउने गरी सुधार गर्ने, प्रदेशको भूमिकाबारे पुनरावलोकन गर्ने। (घ) प्रशासनिक संरचनामा निम्न सुधार गरी कार्यमुखी, नतिजामुखी तथा मितव्ययी बनाउने, (१) संसद्ले बनाएको कानुन छलेर वा प्रत्यायोजित कानुनको दुरूपयोग गरेर अपारदर्शी ढंगले, कार्यविवरण र जिम्मेवारी विना केन्द्रदेखि स्थानीय तहसम्म असीमित सल्लाहकार वा परामर्श समूह राख्ने प्रवृत्तिलाई पारदर्शी, विधिसम्मत, आवश्यकतामा आधारित एवं मितव्ययी बनाउने। (२) अहिले प्रदेश तथा स्थानीय तहमा केन्द्रको नक्कल गरेर संविधानले तोकेभन्दा बाहेकको प्रादेशिक योजना अयोग जस्ता संगठनात्मक संरचना खडा गरिएको छ, आर्थिक सामाजिक चरित्र तथा विकासस्तर अनुरूप आफ्नो मौलिकता छैन। (यद्यपि राष्ट्रिय योजना आयोगको पनि परिवर्तित शासकीय प्रणालीको सन्दर्भमा औचित्य, जिम्मेवारी तथा भूमिका पुष्टि भएको छैन।) (३) माथिल्लो तहका कर्मचारीको जिम्मेवारी स्पष्ट नभएको, उनीहरूले जिम्मेवारीको बोध नगरेको, गैरजिम्मेवार कार्यबाट नागरिक तथा देशलाई नोक्सान हुने गरेको, नोक्सानी पूर्तिका लागि जिम्मेवार बनाउन नसकिएको अवस्था छ। उनीहरूमा जागिरपछिको सुपर जागिरको सुरक्षा तथा आउँदो पुस्ताका लागि सम्पत्ति सञ्चय गर्ने तथा राज्यसत्ता, शासन र स्रोतको दुरुपयोग गर्नुका साथै तथाकथित राजनीज्ञिलाई कठपुतली बनाएर स्वार्थसिद्घ गर्ने प्रवृत्ति बढेको छ। यसरी राजनीतिबाजहरू वा पोलिटिकल ब्युरोक्य्राटहरूले पनि कर्मचारीलाई मोहरा बनाएर क्रोनी क्याबिनेट र कुशासन चलाइरहेको यस्तो शासन संरचना र विकृत ब्युरोक्रेटिक मोडेलमा सुधारको आवश्यकता छ। यो विकृति हटाउन कार्यसम्पादन मूल्यांकन पद्घतिमा सुधार गर्नुपर्छ। कार्यसम्पादनलाई उपलब्धि र नतिजा सूचकसँग जोड्नुपर्छ। यसले विकास र परियोजनाका नतिजा निर्धारित गुणस्तर भन्दा तल हुँदा पनि कर्मचारीले पदोन्नति समेतका वृत्ति विकासका अवसर पाइराख्ने परिपाटी अन्त्य हुन्छ। (४) जेल तथा कारावास व्यवस्थालाई पनि उत्पादनसँग जोड्ने नीति अवलम्बन गरी पदमा रहेका जिम्मेवार व्यक्तिहरूले भ्रष्टाचार गरेको प्रमाणित भएमा उत्पादनमुखी परि श्रममा आधारित कारावासमा राख्नेगरी कानुन बनाई लागु गर्ने, तसर्थ, माथि उल्लिखित अर्थराजनीतिक, सांगठनिक, प्रशासनिक तथा सामाजिक व्यवहार र सोचाइसम्बन्धी विचारलाई साठी प्रतिशत मात्र पूरा गर्नसके पनि आज जीवन सुरक्षा हुनुका साथै अर्थतन्त्रको भविष्य पनि सुरक्षित हुन्छ, नागरिकले ठूलो दुर्घटनाको सामना गर्नु पर्ने छैन।"
एउटै व्यक्तिसँग दुई पटक विवाह गर्दा यस्तै हुन्छ,"कायरो : इजिप्टको राष्ट्रिय फुटबल टोलीका पूर्वखेलाडी अहमद होसामले रियल म्याड्रिडबाट कहिल्यै पनि व्यावसायिक फुटबल खेलेनन्। तर, विश्व फुटबलमा मिडो को उपनामले चर्चित ३७ वर्षीय यी स्ट्राइकर आफू भने स्पेनिस ला लिगा क्लब रियल म्याड्रिडका ठूला समर्थक हुन्। यो कुरालाई उनै आफैं पनि स्विकार गर्छन्। पछिल्लो समय रियल म्याड्रिडले सोचेजस्तो प्रदर्शन गर्न सकिरहेको छैन। रियल म्याड्रिडको खस्कँदो प्रदर्शनले मिडोलाई समेत दुःख लागेको छ। त्यसैले रियल म्याड्रिडका प्रशिक्षक जिनेदिन जिदानको बारेमा मिडोले गजबको प्रतिक्रिया दिएका छन्। उनले प्रशिक्षक जिदानकै कारण रियल म्याड्रिडको प्रदर्शन खस्कँदै गएको आरोप पनि लगाएका छन्। एउटै व्यक्तिसँग दुई पटक विवाह गर्दा अवस्था यस्तै हुन्छ, रियल म्याड्रिडका फ्रान्सेली प्रशिक्षक जिदानको प्रसंग कोट्याउँदै मिडोले भनेका छन्। उनले जिदानलाई प्रशिक्षकको रूपमा दोस्रो पटक क्लबमा भित्र्याउनु नै रियल म्याड्रिडको सबैभन्दा ठूलो भूल भएको धारणा व्यक्त गरेका छन्। मिडो डच क्लब आयाक्स र इङ्लिस प्रिमियर लिग क्लब टोट्टनहामका पूर्वखेलाडी पनि हुन्। उनले दोस्रा पटक प्रशिक्षकका रूपमा रियल म्याड्रिडमा भित्रिएका जिदानले क्लबलाई थप सफलता दिलाउन नसक्ने बताए। रियल म्याड्रिडमा प्रशिक्षकको रूपमा जिदानको दोस्रो कार्यकाल निराशाजनक देखिन्छ। मेरो विचारमा उनले अब क्लबलाई थप सफलता दिलाउन सक्दैनन्, मिडो भन्छन्। आफ्नो समयका चर्चित आक्रामक मिडफिल्डर जिदान सन् २०१९ मा दोस्रो पटक प्रशिक्षकका रूपमा रियल म्याड्रिडमा आबद्ध भएका थिए। उनको आगमनपछि पनि क्लबलले सोचेजस्तो सफलता हात पार्न सकिरहेको छैन। यसअघि सन् २०१६ देखि सन् २०१८ सम्म ४७ वर्षीय जिदान पहिलो पटक रियल म्याड्रिडको प्रशिक्षक बनेका थिए। आफ्नो पहिलो कार्यकालमा भने जिदानले रियल म्याड्रिडलाई महत्वपूर्ण सफलताहरू दिलाएका थिए। उनको पहिलो कार्यकालमा रियल म्याड्रिडले लगातार तेस्रो पटक च्याम्पियन्स लिगको उपाधि जितेको थियो। च्याम्पियन्स लिग युरोपियन क्लब फुटबलको सबैभन्दा ठूलो प्रतियोगिता हो। रियल म्याड्रिड सबैभन्दा बढी (१३ पटक) च्याम्पियन्स लिगको उपाधि जित्ने क्लब पनि हो। सन् २०१८ मा लगातार तेस्रोपटक च्याम्पियन्स लिगको उपाधि जितेसँगै जिदानले अप्रत्याशित रूपमा रियल म्याड्रिड छाडने निर्णय गरेका थिए। त्यसपछि रियल म्याड्रिडले युलेन लोपेटेग्वी र सान्टियागो सोलारीलाई प्रशिक्षकको जिम्मेवारी सुम्पियो। तर, यी दुवै प्रशिक्षक रियल म्याड्रिडलाई ठूला प्रतियोगितामा सफलता दिलाउन असफल भए। त्यसपछि पुनः रियल म्याड्रिडले जिदानलाई नै दोस्रो पटक प्रशिक्षकका रूपमा भित्र्याउने निर्णय गर्यो। तर, उनले पनि रियल म्याड्रिडलाई सोचेजस्तो सफलता दिलाउन सकेका छैनन्। आफ्नो समयका चर्चित खेलाडीसमेत रहेका जिदानले रियल म्याड्रिडबाटै लामो समय व्यावसायिक फुटबल पनि खेलेका थिए। स्पेनिस ला लिगामा पनि रियल म्याड्रिडको प्रदर्शन उत्कृष्ट छैन। ला लिगामा सबै टोलीले अब ११११ खेल खेल्न बाँकी छ। बार्सिलोना ५८ अंकसहित पहिलो र रियल म्याड्रिड ५६ अंकसहित दोस्रो स्थानमा छन्। विश्वव्यापी रूपमा फैलिएको कोरोना भाइरसको महामारीका कारण अहिले स्पेनिस ला लिगा स्थगित छ। यसैगरी च्याम्पियन्स लिगमा पनि यो सिजन रियल म्याड्रिड रक्षात्मक स्थितिमा देखिन्छ। च्याम्पियन्स लिगमा रियल म्याडिले प्रिक्वार्टरफाइनलको दोस्रो लेग खेल खेल्न बाँकी छ। पहिलो लेग खेलमा रियल म्याड्रिड इङ्लिस प्रिमियर लिग क्लब म्यानचेस्टर सिटीसँग २१ गोलले पराजित भएको थियो। च्याम्पियन्स लिग पनि हाल कोरोना भाइरसको महामारीका कारण स्थगित छ। म हृदयदेखि नै रियल म्याड्रिडको समर्थक हुँ। तर, रियलले जिदानलाई दोस्रो पटक प्रशिक्षक बनाउनु निकै ठूलो गल्ती थियो। आगामी दिनमा पनि उनको प्रशिक्षकत्वमा रियलले ठूलो सफलता हात पार्छ भन्ने विश्वास मलाई छैन, मिडो भन्छन्। मिडो हाल प्रशिक्षकको भूमिकामा सक्रिय छन्।"
स्कोल्स र लाम्पार्डभन्दा जेरार्ड उत्कृष्ट,"लन्डन : स्टिभन जेरार्ड, पल स्कोल्स र फ्रान्क लाम्पार्ड तीनैजना आफ्नो समयका उत्कृष्ट फुटबलर हुन्। मैदानमा मिडफिल्डरको भूमिकामा देखा पर्ने यी तीनैजना खेलाडीको विश्वभर करोडौं प्रशंसक पनि छन्। अर्को महत्वपूर्ण संयोग, यी तीनैजना खेलाडी एकताका इङ्ल्यान्डको राष्ट्रिय टोलीका आशा र भरोसाका केन्द्र थिए। यसदेखि बाहेक, यी तीनैजना खेलाडीले कुनै समय इङ्लिस प्रिमियर लिगका तीन फरक क्लबको सफलतामा अविस्मरणीय योगदान पुर्याएका थिए। जेरार्ड, स्कोल्स र लाम्पार्डले सक्रिय खेलजीवनबाट बिदा लिएको पनि लामै समय बितिसकेको छ। तर, अहिले पनि यी तीन खेलाडीमा उत्कृष्ट मिडफिल्डर को थियो ? करोडौं फुटबल प्रेमीमाझ अहिले पनि बहसको विषय बनिरहन्छ। इङ्लिस क्लब वेस्ट हाम युनाइटेडका कप्तान मार्क नोबलको विचारमा भने लाम्पार्ड र स्कोल्सभन्दा जेरार्ड थोरै अन्तरले अगाडि छन्। ३२ वर्षीय नोबल आफैं पनि क्षमतावान् मिडफिल्डर हुन्। यी तीनैजना विश्व फुटबलमा आफ्नो समयका हस्ती हुन्। कुनै एउटालाई उत्कृष्ट भन्नु अर्कोमाथि अन्याय हुन्छ, नोबल भन्छन्, यति हुँदाहुँदै पनि मेरो विचारमा लाम्पार्ड र स्कोल्सभन्दा जेरार्ड थोरै अन्तरले अगाडि थिए। स्कोल्सले आफ्नो सम्पूर्ण व्यावसायिक खेल जीवन म्यानचेस्टर युनाइटेडमा बिताए। ४५ वर्षीय स्कोल्स अहिले प्रशिक्षकको भूमिकामा सक्रिय छन्। आफ्नो व्यावसायिक खेल जीवनको उत्तरार्धतिर मेजर लिग सकर क्लब लस एन्जल्स ग्यालेक्सीमा आबद्ध भएका ३९ वर्षीय जेरार्ड त्यसअघि लामो समय लिभरपुलमा आबद्ध थिए। उनी अहिले स्कटिस क्लब रेन्जर्सका प्रशिक्षक हुन्। यसैगरी ४१ वर्षीय लाम्पार्डले वेस्ट हाम युनाइटेड, म्यानचेस्टर सिटी र न्यु योर्क सिटीबाट समेत व्यावसायिक फुटबल खेले पनि उनको वास्तविक परिचय भने चेल्सीबाटै स्थापित भएको हो। उनले सन् २००१ देखि सन् २०१४ सम्म चेल्सीबाट खेलेका थिए। उनी अहिले पनि चेल्सीकै प्रमुख प्रशिक्षकको भूमिकामा सक्रिय छन्। समग्रमा स्कोल्स, जेरार्ड र लाम्पार्डले एक दशकभन्दा लामो समय इङ्लिस फुटबलमा राज गरेका थिए। नोबलका अनुसार, आफ्नो समयका हस्ती यी तीनै मिडफिल्डरको क्षमता अतुलनीय थियो। कोही पनि एकअर्काभन्दा कम थिएनन्। तर, विभिन्न क्लब र राष्ट्रिय टोलीविरुद्धको प्रदर्शनलाई केलाउँदा स्कोल्स र लाम्पार्डभन्दा थोरै अन्तरले जेरार्ड अगाडि देखिन्छन्। म अझै पनि भन्छु, यी तीनमध्ये एकजनालाई छान्नु निकै चुनौतीपूर्ण कार्य हो। त्यसैले मलाई सजिलै विश्वास गर्नुभन्दा अगाडि यी तीनैजना मिडफिल्डरले अन्य प्रतिद्वन्द्वीविरुद्घ गरेको प्रदर्शनलाई सुक्ष्म तरिकाले नियालेर हेर्नुस्, नोबल भन्छन्, उत्कृष्टहरूको बीचमा पनि सर्वोत्कृष्ट चयन गर्नु पर्दा मेरो विचारमा जेरार्डकै नाम लिनुपर्छ। उनी सही अर्थमा पूर्ण फुटबलर थिए। नोबल मात्र नभई आफ्नो समयका चर्चित ब्राजिलियन खेलाडी काकाले पनि लाम्पार्ड र स्कोल्सभन्दा जेरोर्ड नै उत्कृष्ट मिडफिल्डर भएको बताउने गरेका छन्। यी तीनैजना उत्कृष्ट मिडफिल्डर हुन् तर, मेरो विचारमा पनि जेरार्ड नै अगाडि छन्, काका भन्छन्, पक्कै पनि लाम्पार्डको खेल कौशल अविश्वासिलो छ। स्कोल्स पनि क्लासिक खेलाडी हुन् तर, उनीहरूभन्दा जेरार्ड नै अगाडि छन्। यसको विपरीत पोर्चुगलका चर्चित खेलाडी डेको भने जेरार्ड र लाम्पार्डभन्दा स्कोल्सलाई उत्कृष्ट मान्छन्। स्कोल्सको खेल कौशल, क्षमता र शारीरिक चुस्तता अन्य दुईको तुलनामा निकै स्तरीय देखिन्छ। मेरो विचारमा स्कोल्स नै आफ्नो समयका उत्कृष्ट मिडफिल्डर हुन् भन्नेमा कुनै शंका छैन, डेको भन्छन्।"

शीर्षक,विवरण
नेपाली भाषाका उपासक गुरु टीकादत्त बराल,"विसं २०२६ भदौ महिनाको तीजको दर खाने दिन। त्यस दिन पंक्तिकारको दाजु सीताराम अधिकारी स्कटल्यान्डबाट रसायनशास्त्रमा पीएचडीको डिग्री हासिल गरेर काठमाडांै फर्कंदै हुनुहुन्थ्यो। ठीक तीन वर्षपछि सफलता हासिल गरी फर्कंदै गर्नु भएका दाजुलाई गौचरण (हालको त्रिभुवन अन्तर्राष्ट्रिय विमानस्थल)मा लिन जाने अन्य परिवारका सदस्यसरह मेरो पनि उत्तिकै चाहना हुने नै भयो। तर, त्यस्तो दिनमा पनि मेरो मन त्रिचन्द्र कलेजको बीएको नेपाली विषयको टयुटोरियल कक्षा छोडेर सोझै गौचरण जान इच्छा भएन। कारण थियो टयुटोरियल कक्षामा गुरुले दिएको पाठ बुझाउन र थप ज्ञान पाउने अवसरबाट वञ्चित नहुने तीव्र अभिलाषा आफूमा भएका कारण। म स्वयं साधारण स्तरको विद्यार्थी थिए। तर, असल र योग्य गुरुको संगतबाट एउटा साधारण छात्रले पनि कति हासिल गर्न सक्छ भन्ने त्यसबेलामा नै मैले बुझ्ने अवसर पाएको हुँ। तीन वर्षपछि दाजु घर फर्कंदा पनि टयुटोरियल कक्षामा उपस्थित हुन मोहित पार्न सक्ने क्षमताका ती नेपाली विषयका गुरु हुनुहुन्थ्यो टीकादत्त बराल। त्यसबेला नेपालीका दुई धुरन्धर गुरुले हामीलाई नेपाली विषय पढाउनु भएथ्यो। तीमध्ये डा धु्रवचन्द्र गौतम र टीकादत्त बरालको स्मरण नगरिरहन सकिन्न। धु्रवचन्द्र गौतम उपन्यास, कथा समेतका विधाका चर्चित लेखक मात्र हैन, उहाँले कक्षा लिँदा कक्षा निःशव्द हुन्थ्यो। कुनै चुलबुले विद्यार्थीले केही अर्घेल्याइँ गर्यो भने प्रत्यक्षरूपमा हैन, पहिले केही सोध्नु छ भन्ने र त्यसपछि सानो कथा हालेर त्यस्ता विद्यार्थीलाई मर्मान्त पारेर अनुशासित पार्ने कलामा धु्रवचन्द्र गौतम सर अग्रणी हुनुहुन्थ्यो। बोलीचाली, भाषाको हिसाबले कक्षाकोठामा त्यस्तो प्रभाव नपारे पनि केही सिक्न खोज्ने विद्यार्थीको लागि टीकादत्त बराल सर साह्रै भरपर्दो हुनुहुन्थ्यो। संयोगले टीकादत्त बरालका टयुटोरियल कक्षाको विद्यार्थी भई पढ्ने र केही सिक्ने मौका पाएँ जसको कारण नेपाली भाषामा दुईचार शब्द, वाक्य लेख्न जानेको गुरुकै आशीर्वादको कारण हो भन्ने मैले ठानेको छु। सुरुमा आईएस्सी वा पछि स्नातक तहमा पढ्दा सुरुदेखिको मेरो एउटा वानी थियो बढीभन्दा बढी पुस्तक पढ्ने। पुस्तकमा नेपाली साहित्यका धुरन्धर लेखक कविका अतिरिक्त हिन्दीमा लेखिएका राम्रा लेखकहरूका उपन्यास मैले पढेको छु। साथै प्रज्ञा प्रतिष्ठानबाट छापिएका अनुदित कृति पनि चाख लिएर पढेको छु। जासुसी उपन्यास, भूतनाथ आदि रोमाञ्चकारी पुस्तकदेखि रोमान्टिक खालका मधुमालती, अकवर वीरबल संवाद आदि पढेको छु। अंग्रेजीमा लेखिएका पुस्तक पनि नपढेको हैन तर, अंग्रेजीको एउटा पुस्तक पढ्दा नेपालीहिन्दीका ५७ वटा पुस्तक पढ्न भ्याउने गरेको सम्झना ताजै छ। केही पुस्तक पढेको कारणले आफ्नो मनमा सायद केही झुठो अभिमान पनि जागेको हुनुपर्छ। त्यसैले केही लेख्न बस्दा लामो वाक्य लेख्ने, वाक्यभित्र मिले पनि नमिले पनि अरूले नबुझोस् भनेर कडा शब्द लेख्ने गर्दो रहेछु। टयुटोरियल कक्षामा बराल सरले भाषामा व्याकरणको महत्तव मात्रै सम्झाउनु भएन, छोटो, छरितो वाक्य लेख्नमा मलाई प्रोत्साहित गर्नुभयो। उहाँ भन्ने गर्नु हुन्थ्यो भाषा सम्प्रेषणको माध्यम हो। तपाइँले लेखेको कुरा अर्कोले बुझेनबुझ्न सकेन भने त्यसमा पाठकको मात्र असफलता हुँदैन, लेख्नेको पनि असफलता हुन पुग्छ। त्यसैले लेख्दा छोटा, सोझो र सरल शब्दको चयन भएमा त्यस्तो लेखनीले मन छुन्छ। प्रत्येक टयुटोरियल कक्षामा उहाँले दिनु भएका टिप्स बाट म मोहित बनेको थिएँ। उहाँले मेरो नेपाली भाषामा गर्नु भएको सुधारको बलमा आज पनि दुईचार शब्द, वाक्य लेख्न सक्ने भएको छु। मैले २०२७ सालमा स्नातक गरें। संयोगले २०२८ सालमा हाम्रो बानेश्वरको घरको सँधियार भएर टीकादत्त सरले जग्गा किन्नुभयो। त्यसपछि घर बनाएर जीवनको अन्तिम अवस्थासम्म त्यहीं बस्नुभयो। त्रिचन्द्र कलेजबाट उहाँ प्रशासन सेवामा सरुवा भई केही समय काम गरी निवृत्त भएपछि बराल सर काठमाडांै विश्वविद्यालयको प्राध्यापनलगायत प्रशासकीय कार्यमा संलग्न हुनुभयो र काठमाडौं विश्वविद्यालयको जगमुनिको ढुंगा भएर लामो अवधिसम्म टेवा दिनु भयो। टीकादत्ता सरले आफूले जे लेख्नुभयो, त्यसमा प्रशंसा खोज्नु भएन। उहाँ कहिल्यै प्रचारमुखी हुनु भएन। न त उहाँले आफ्ना ग्रन्थको मार्केटिङ गर्ने कुनै कोशिस नै गर्नुभयो। राज्यका प्राज्ञिक संस्थाहरूलाई टीकादत्त सरको यी कार्यबारे जानकारी छछैन त्यो थाहा भएन। सँगसँगै टीकादत्त सरले २०६८ सालमा आफूले नेपाली भाषामा लेखेका दुइटा कृति प्रकाशित गर्नुभयो। त्यसमध्ये पहिलो श्रीमद् भगवद्गीता (नेपालीमा पदार्थ तथा भावार्थ र भाव वोधनी व्याख्या सहित) को अनुवाद पर्छ। ६७४ पृष्ठको यो पुस्तक संस्कृत नबुझ्नेका लागि निकै उपयोगी छ। गीताको प्रत्येक श्लोक संस्कृतमा जस्ताको तस्तै राखिएको छ भने श्लोकको शब्दहरूको अर्थ त्यसपछि दिइएको छ। शब्दशब्दको नेपाली अनुवाद पछि श्लोकको जस्ताको तस्तै अर्थ लाग्ने गरी भाव प्रकट गरिएको छ। त्यसपछि मात्र अनुवादकले आफ्नो टिप्पणी गर्नु भएको छ, जसलाई अनुवादक स्वयंले भावबोधनी व्याख्या भन्न रुचाउनु भएको छ। आफूजस्ता संस्कृतको ज्ञान नभएका व्यक्तिका लागि गीताबारे प्रारम्भिक ज्ञान प्राप्त गर्न यो निकै उपयोगी रहेको आफूले ठानेको छु। गीताका सम्बन्धमा छिटपुट लेखलेखादी पढे पनि मैले आफ्नो आमाले पढ्ने गरेको कोमल गीता पछि पढ्ेको गीताको भावानुवाद भूचन्द्र वैद्यको नै हो। भूचन्द्र वैद्यको गीता साह्रै सरल र बोधगम्य लाग्यो मलाई। त्यसपछि २०६८ सालमा प्रकाशित तर निकै पछि पढेको टीकादत्त बराल सरको गीताले मेरो मनमा अन्य गीतामाथि गरेको टिप्पणी अध्ययन गर्ने भोक जगाएको छ। त्यस भोकका कारण मैले गान्धीजीको गीतामाथिको टिप्पणी पढ्ने शोच बनाएको छु। गान्धीको गीताको टीका पढ्ने कारण पनि यसै क्षण बताउन चाहन्छु। गीताको बारेमा बीपी कोइरालाको लेखनीमा प्रशंसाभाव पाएको देखिन्न। तर, गान्धी गीताबाट धेरै प्रभावित (सकारात्मक शोचका साथ) हुनुहुन्थ्यो भन्ने मैले ठाउँठाउँमा पढेको छु। बीपी कोइरालाले उपन्यास, कथाहरूका आफ्ना पात्रहरूद्धारा मानवीयताको पक्षमा सदैव वकालत गराउनु भएको छ। आत्मा र शरीरका बीचमा द्धन्दात्मक छलफल चलाउनु भएको छ। युद्घ र शान्तिको बीचमा शान्तिको पक्षमा रहनु भएको छ। सुरुमा क्रान्तिकारी छविका बीपी अन्ततः गान्धीको छेउछाउ पुगेको देखिन्छ। तर, गीता दर्शनका बारेमा यी दुईबीचको अन्तर छ वा छैन भन्ने बुझ्न एकपटक गान्धीले गीताबारे लेखेको टीका नपढी नहुने भएको छ। टीकादत्त सरले अनुवाद गरेको श्रीमद् भगवद् गीतामा पनि गान्धीलगायतको गीताको उल्लेखनले पनि ती टीका पढ्न मलाई उक्साएको छ। गीताको अनुवाद मात्र हैन, नेपाली भाषामा लेखिएका दुइटा पुस्तक टीकादत्त सरले नेपाली मात्रलाई दिनु भएको छ। २०६८ सालमा नै प्रकाशित तत्सम नेपाली व्युत्पत्ति शब्दकोष र २०७६ सालमा प्रशाशित तदभव नेपाली व्युत्पत्ति शब्दकोष यी दुई ग्रन्थका लेखकसम्पादक टीकादत्त सर हुनुहुन्छ। यी प्रत्येक शब्दकोष १००० पृष्ठभन्दा बढीका छन्। यो लेख्नसम्पादन गर्नमा कति समय, परि श्रम पर्यो होला सामान्यतः अनुमान गर्न सकिने कुरा हैन। तत्सम नेपाली व्युत्पत्ति शब्दकोश तयार गर्न कति समय लाग्यो लेखकले स्पष्ट पार्नु भएको छैन। तर, दोस्रो शब्दकोश तयार गर्न लेखकले छ वर्षको निरन्तर अनुसन्धान तथा परि श्रमबाट सम्भव भएको बेहोरा उल्लेख गर्नु भएबाट दुवै ग्रन्थ तयार गर्न बाह्र वर्ष लागेको सहजै अनुमान गर्न सकिन्छ। तत्सम भन्ने शब्दले संस्कृत भाषाबाट नेपाली भाषामा आएको शब्दहरूको विवेचना गर्छ। टीकादत्त सरले आफ्नो अग्रजले गरेका कामको यथोचित सरहाना मात्र गर्नु भएको छैन कि उहाँले शब्दकोष तयार पार्दा सम्बन्धित विद्घानहरूलाई पनि यथास्थानमा उहाँहरूको कार्यलाई महत्तव दिनुभएको छ जुन कुरो नेपालका बुद्घिजीवी भन्नेहरूमा कमै देख्नसुन्न पाइन्छ। यस मानेमा टीकादत्त सरको उदात्त चित्रको परिचय पनि यसले दिन्छ। तद्भव भन्ने शब्दको अर्थ लेखकबाट नै सापटी लिएर उद्घृत गर्न चाहन्छु। लेखक लेख्नुहुन्छ तद्भव को शाब्दिक अर्थ हो तसमात् भव त्यसबाट निष्पन्न या उत्पन्न। त्यसैले तद्भव भन्नाले संस्कृत भाषावाट उत्पन्न भाषा भन्ने हुन्छ। नेपालीसहित आधुनिक भारतीय भाषाका तद्भव शब्दहरू यसै वर्गमा पर्छन्। नेपाली भाषामा पाइने तद्भव त्यस्ता शब्द हुन् जुन संस्कृत शब्दको मूलरूपमा ध्वनि परिवर्तन आदि कारण रूपान्तरित भई अर्थात मूलरूप बदलेर नेपालीमा आएका छन्। संस्कृतबाट अपभ्रंश भई नेपाली प्रत्ययको मेलबाट आएका शब्द तद्भव हुन्। उदाहरणका लागि खुर संस्कृत शब्द हो। अपभ्रंश भई खोर बन्यो। नेपालीमा प्रत्यय जोडिँदा खोर्यातखोरेंत हुन पुग्यो। संस्कृतको ज्ञाता नभई गुरु टीकादत्तले तैयार गर्नु भएका तत्सम र तद्भव विषयका शब्दकोषमाथि टिप्पणी गर्ने पंक्तिकारको हैसियत छँदैछैन। तर, यो पुस्तकलाई सन्दर्भ ग्रन्थका रूपमा लिनुपर्ने विषयमा विद्घानहरू डा सुरेशराज शर्मा, डा चूडामणि वन्धु, डा माधव प्रसाद पोखरेल, डा दुर्गाप्रसाद दाहाल एकमत देखिनुहुन्छ। त्यसैले यी ग्रन्थ नेपाली भाषाका अमूल्य निधि हुन् भन्नेमा दुई मत हुन सक्दैन। यी ग्रन्थका अतिरिक्त अन्य फुटकर लेख कविता रचना पनि टीकादत्त सरले धेरै लेख्नुभएको छ। लक्ष्मीप्रसाद देवकोटासम्बन्धी समीक्षात्मक लेख रचना जो प्रकाशित भइसकेको छ तिनलाई पनि एउटै पुस्तकमा ल्याउने काम बाँकी छ। विक्रम संवत १९९२ जेठ २५ गते जन्मनुभएका प्राध्यापक टीकादत्त बराल २०७७ साल वैशाख १२ गते शुक्रबार राती पौने एघार बजे स्वर्गे हुनुभयो। दुई वर्षअघि क्यान्सर रोगबाट पीडित उहाँका धर्मपत्नीका अतिरिक्त दुई छोरा एक छोरी हुनुहुन्छ। निधन हुनुअघिसम्म पनि उहाँ श्रीमद् भागवतको दशौं अध्यायको सम्बन्धमा आफ्नो टिप्पणी लेख्दै हुनुहुन्थ्यो भन्ने जानकारी मैले पाएको छु। टीकादत्त सर हाम्रा माझमा हुनुहुन्न। उहाँले नेपाली भाषामा जुन ग्रन्थ लेखेर छोडनु भएको छ त्यसले नेपाली भाषाको ठूलो रिक्तताको पूर्ति गर्छ भन्नेमा सन्देह छैन। उहाँले आफंैले जे लेख्नु भयो त्यसमा प्रशंसा खोज्नु भएन। टीकादत्त सर प्रचारमुखी हुनु भएन। न त उहाँले आफ्ना ग्रन्थको मार्केटिङ गर्ने कुनै कोशिस नै गर्नुभयो। राज्यका प्राज्ञिक संस्थाहरूलाई टीकादत्त सरको यी कार्यबारे जानकारी छछैन त्यो थाहा भएन। एउटा कुरा भने अकाटय छ जीवनभर टीकादत्त सरले कर्म भने गरिराख्नु भयो कर्म पनि झण्डै निष्काम कर्म जुन गीताले देखाएको बाटो हो।"
कुर्सीमै रहनुहोस् या नरहनुहोस्,"विधिविधानको सर्वोच्चता कायम हुन सकेमा मात्र प्रणालीले सुशासन र विकासलाई सुनिश्चित गर्न सक्छ जीवनको उत्तरार्धमा गणेशमान सिंहलाई लाग्न थालेको थियो, ०४६ सालको जनआन्दोलन सम्पन्न भएलगत्तौ उहाँको मृत्यु हुनु पर्दथ्यो। उहाँले सार्वजनिक कार्यक्रममै पनि भावुकतासाथ आफ्नो निराशा अभिव्यक्त गर्दै भन्नुभएको थियो, त्यसो भएको भए मैले स्थापनाकालदेखि दुःख गरेर यहाँसम्म ल्याएको पार्टीबाटै यति विरक्तिनु पर्दैन थियो। पहिले राणाशासन र त्यसपछिको पञ्चायतकालमा राजनीतिक बन्देजविरुद्ध लोकतान्त्रिक भावनाका साथ दलहरूको स्थापना र विकास भयो। गणेशमानको पुस्ताले तत्कालीन राज्यव्यवस्थामा स्थान पाउन राजनीतिक गतिविधि सुरु गरेको थिएन, त्यस प्रणालीलाई उल्टाउने कठिन बाटो चुनेको थियो। त्यसबेला पार्टीको मूल लक्ष्य तत्कालीन अलोकतान्त्रिक राज्यव्यवस्थाको अन्त्य र लोकतान्त्रिक परिपाटीको स्थापना नै थियो। नेकपाका प्रमुख संस्थापक पुष्पलाल र उहाँका समकालीनहरूको मुख्य लक्ष्य पनि तत्कालीन संविधान र कानुनको अवज्ञा गर्दै नयाँ राजनीतिक प्रणालीको स्थापना गर्नु नै थियो। विगतलाई आजको मितिबाट अवलोकन गर्दा राज्यव्यवस्था पल्टाउन सञ्चालन गरिएका संघर्ष वा आन्दोलनकालका नेताहरू दन्त्य कथाका महानायक जस्ता लाग्छन्। हाम्रो राजनीतिक इतिहासका पन्नाहरू एक से एक त्यागी राजनीतिक व्यक्तित्वहरूको गाथाले भरिएका छन्। तर, उही पार्टीहरू आन्दोलनमा सफलता हासिल गरेर पर्याप्त शक्तिका साथ राज्यवादको बाटामा आएपछिका दिनहरू भने आजसम्म उत्साहजनक हुन सकेका छैनन्। पर्याप्त शक्ति अर्थात बहुमतका सरकारहरू आम अपेक्षाअनुसार स्थिरताको वाहक हुन सकेका देखिँदैनन्। सात सालको ऐतिहासिक परिवर्तनपश्चात नेपाली कांग्रेस राज्यव्यवस्था सञ्चालन गर्ने हैसियतमा पुग्यो। तर, त्यो पार्टी आफ्नो रूपान्तरणसँगै आन्तरिक कलहको बाटोतर्फ उन्मुख भयो। बीपी कोइराला र मातृकाप्रसाद कोइरालाबीचको द्वन्द्वले कांग्रेसलाई थिलथिलो बनायो। त्यो दशकका जनताको आशा र उमंगलाई ०१७ सालले भष्म तुल्याइदियो। तर, पञ्चायतको निरंकुशकाल कांग्रेसका एक से एक लौह र चट्टानी लोकतान्त्रिक नेताहरूको जन्म काल बन्यो। त्यही कालखण्डमा लोकप्रिय कम्युनिस्ट नेताहरूको उदय भयो। तर, ०४६ सालपछि एकपछि अर्को गर्दै लोकतन्त्रका अधिकांश महानायकहरू मानिसको नजरमा गिर्न थाले। राजनीतिका वाहकहरूको लोकप्रिय छवि त्यसरी धुमिल हुनुका पछाडि उनीहरूमध्ये कतिपयको अनियमित आचरण पनि अवश्य थियो। तर, त्यस्ता विसंगतिविकृति पन्छाउन हामीसँग कानुनी मात्र होइन सामाजिक र राजनीतिक उपचार विधि पनि छ। राजनीति नै सही दिशातर्फ उन्मुख हुन नसकेको अवस्थामा मात्र अधिकारको दुरूपयोग अनि अनियमितता संस्थागत र निर्णायक हुन पुग्छ। त्यसैले राजनीति बदनाम हुनुको मूल कारण त्यति मात्र थिएन। आज ०६२६३ को जनआन्दोलन र त्यसअघिको माओवादी विद्रोहको पृष्ठभूमिमा संविधानसभाबाट निर्माण भएको संविधानअनुसार बनेको सरकार छ। तर, आज पनि उही बाजेकै पालाको दृष्य देखिँदैछ। यो नेपाली राजनीति र समाजको अति धिमा गतिको परिचायक हो। पार्टीले बालुवाटारको पर्खाल अलि अग्लो भयो भन्न त पाउँछ। तर, संसद्बाट निर्वाचित प्रधानमन्त्रीलाई कोठाबाटै हटाउने सहमति गर्न वा नयाँ प्रधानमन्त्रीको नाम तोक्न खोज्दा फेरि पनि उही आधारभूत प्रश्नको समाधान भेटिँदैन। नेकपा र उसैको झन्डै दुईतिहाइ बहुमतको सरकारका प्रमुख कार्यकारीबीचको विवादलाई यही परिप्रेक्ष्यमा हेर्नुपर्छ। यो विवादले गिरिजाप्रसाद कोइराला र गणेशमान सिंहकृष्णप्रसाद भट्टराईबीचको गहिरो मतभेदको पुरानो समयलाई सम्झिन बाध्य पारेको छ। नेपाली सामाजिकराजनीतिक जीवनको यो पुरानो रोग हो। दोस्रो पटक प्रधानमन्त्रीको सपथ ग्रहण गरेपछि केपी ओलीका प्रारम्भिक दिनहरूले मानिसमा नौलो उत्साहको सञ्चार गरेको थियो। तर खेदको विषय, आन्दोलन र त्यागको चरणका अर्का एक नेपाली नायकलाई राज्य सञ्चालनको चरणमा पनि सफल भएको श्रेय नमिल्ने संकेत देखिन थालेको छ। राजनीतिक व्यक्तित्वहरू आफ्नै सफलताको पनि सिकार हुन्छन्। तर, आफ्नै वेपरवाहको परिणाम पनि आफैंले भोग्नुपर्छ। कार्यकारी र उहाँको आफ्नै पार्टीबीचको दुःखद विवादमा एकले अर्कालाई दोषारोपण गर्नु नौलो होइन। दुवै पक्षले आआफ्नै बुझाइ वा स्वार्थअनुकूल विषयलाई अति साधारणीकरण गरिरहेका छन्। यही रस्सीतानमा एउटा पक्षको जित भएर विवाद टुंगियो भने पनि त्यस्तो समाधानले कार्यकारी र पार्टीबीचको आदर्श अन्तरसम्बन्धका विषयमा टुंगो लगाउँदैन। तत्कालीन नेकपा एमाले र माओवादी केन्द्रले उस्तै ढंगमा सोच्ने, उही राजनीतिक दृष्टिकोणमा आवद्घ वा यस धारका नेताहरूबाट आश गर्ने मानिसहरूको मत एकीकृत गरे। मतदाताहरूले आफ्नो भविष्य सुधार्ने युगीन अपेक्षाका साथ पालिकादेखि प्रदेश हुँदै संघीय संसद्सम्मै दुई पार्टीको मोर्चाका उम्मेद्वारहरूलाई जिताए। आज सबै तहका सरकारहरूमा नेकपाको वर्चश्व छ। तर, संघीय सरकार र पार्टीबीच देखिएको विवाद समयक्रममा सबै तहमा संक्रमण हुने जोखिम बढेको छ। नेकपाका सामु हिजो भर्खर निर्वाचनमा प्राप्त भएको आफ्नै सफलताको सिकार हुने परिवेश कसरी निर्माण भयो ? स्वार्थ समूहहरूको घेराबन्दीभन्दा माथि उठेर सबै नेताहरूले उत्तर खोज्नुपर्ने अनुसन्धानप्रश्न यो हो। फरकफरक दलहरूमा मात्रै होइन एउटै दलभित्र विश्वास र भरोसाको यति भयंकर संकट कसरी उत्पन्न भइरहेको छ ? यो विषय एउटाएउटा गुटको फेर समातेर तर्कवितर्क र कुतर्कसमेत गरिरहेका एउटा निश्चित दिशाउन्मुख नेताकार्यकर्ताको मात्र समस्या होइन। यो मूलतः नेपालको लोकतन्त्रको विकास वा विनाससँग सम्बन्धित विषय हो। पार्टीको एउटा महत्तवपूर्ण भूमिका आफ्ना मतदाताको हितको प्रवद्र्घन गर्नु हो। तदनुकूल पार्टीको योजना अघि बढाउनु हो। हरेक राजनीतिसचेत नागरिक आआफ्नो छनौटका पार्टी र नेताहरूलाई आफ्नो मन र मतको प्रतिनिधि ठान्दछ। व्यापक पार्टी समर्थक, शुभेच्छुक र सदस्यहरू विना कुनै पनि पार्टीले सरकार बनाउने सफलता पाउँदैन। तर, कार्यकारीमा छानिएपछि नेताहरूलाई प्रतिस्पर्धासँगै समन्वय र सहयोगलाई पनि डोर्याउन सकिएन भने दुर्घटना हुन सक्छ भन्ने हेक्का किन हुँदैन ? प्रधानमन्त्रीले आफ्नो पार्टी पंक्तिसँग पर्याप्त र सार्थक अन्तरक्रिया कायम गर्न सकेको भए राजनीतिक परिदृष्य कस्तो हुन्थ्यो होला ? यथोचित अन्तरक्रिया र संवादले कार्यकारी प्रमुखलाई जसजस्तै गरी अपजस पनि ग्रहण गर्ने हिम्मत प्रदान गर्ने थिए। सिद्घान्ततः पार्टी संरचनाले नै जनमानसमा सरकारको प्रतिरक्षा गर्नुपर्छ। सरकारको सफलताको रहस्य कम्तिमा आफ्नो पार्टीसँगको समन्वय र सहकार्यको बाटो नै हो। अधिकारसँगसँगै जिम्मेवारी आएजस्तै जिम्मेवारीसँगै आउने अपजस अरूतिर पन्छाउनु उचित होइन। तर, सरकारमा नरहेका सत्तारुढ दलका नेताहरूले पनि सरकारको कुनै पनि विवादास्पद काम कार्बाही वा समन्वय र सहकार्यको बाटोबाट टाढिँदै गएको कार्यकारीको शैलीमा सुधार गर्ने व्यवस्थित र क्रमागत प्रयत्न गरेको देखिँदैन। औषधि होइन, एकैपटक शल्यक्रियाबाट समस्याको समाधान गर्न लागेका हौं भन्ने सरकार बाहिरका नेताहरूसँग पनि यही प्रवृत्ति नदोहोरिने सुनिश्चितता गर्ने आधार छैन। त्यसैले नेकपाभित्रकै विपक्षीहरूको विधि र प्रक्रियाको नारा विश्वसनीय बन्न सकेको छैन। उनीहरूको एकलव्य दृष्टि पदमा मात्र भएको बुझाइ आमजनतामा स्थापित हुनु लोकतन्त्रको स्वास्थ्यका लागि अनुकूल हुँदैन। जनमतलाई आकार प्रदान गर्दै लोकतन्त्रका सबै अवयवलाई चलायमान तुल्याउने मुख्य दायित्व सत्तारूढ दलकै हुन्छ। सत्तासीन दल आममतदाता र सरकारबीचको सबैभन्दा विश्वसनीय र प्रभावकारी सेतु बन्नुपर्ने हो। तर, नेपालमा बहुमत हासिल गरेपछि वा सरकार बनेपछि पार्टीमा सरकारभित्र र बहिरका भन्ने घेरा कोरिन्छ। गाउँगाउँ, टाढाटाढासम्म फिँजिएको पार्टीको सञ्जाल सरकारका लागि उपयोगी ठहरिँदैन। प्राय, सरकारबाहिर रहेका नेता र कार्यकर्ता आफ्नो सरकारले गरेका कामको स्वामित्व ग्रहण गर्दैनन्। वर्तमान सरकार पनि पार्टीमार्फत् जनमत बुझ्न र समन्वय गर्न असफल भएको परिणाम त आज देखिएकै छ। पार्टीले बालुवाटारको पर्खाल अलि अग्लो भयो भन्न त पाउँछ। तर, संसद्बाट निर्वाचित प्रधानमन्त्रीलाई कोठाबाटै हटाउने सहमति गर्न वा नयाँ प्रधानमन्त्रीको नाम तोक्न खोज्दा फेरि पनि उही आधारभूत प्रश्नको समाधान भेटिँदैन। पार्टीले प्रधानमन्त्रीलाई जनतामाझ गरिएका निर्वाचनकालीन वाचाका सम्बन्धमा सचेत तुल्याउन सक्छ। सरकारको छवि सुधार गर्न सहयोगीमन्त्रीहरूको फेरबदल गर भन्न पनि सक्छ। तर, जेजे कारणले सरकारको छवि धुमिल हुँदै गएको छ, ती कारणलाई ओझेलमा पारेर पदका बारेमा मात्र कुरा गर्दा सत्ताको झिनाझपटीको पुनरावृत्ति हुन लागेको अर्थ लाग्छ। नेकपाका नेताहरूप्रति जनताको अपेक्षा छ, उनीहरूले सरकारको समग्र कामको समीक्षा गरुन्। पार्टीका बैठकहरू समयमा हुँदैनन् भने त्यसको कारण के हो भन्ने विषयमा पनि छलफल गरुन्। सुधारका सिफारिश सरकारलाई बुझाउन। तर, जसरी चार दिनमा फिर्ता लिन वाध्य हुनु परेको दुई अध्यादेशका कारण प्रधानमन्त्रीको छविमा आँच आएको छ, त्यसैगरी उहाँका आलोचक कमरेडहरूले पनि विधि, पद्घति वा सरकारमाथि लागेको अनियमितताका आरोप र सुधारका सवाललाई महत्तव दिनु भएको छैन भन्ने आशंकाको अन्त्य गर्न सक्नुपर्छ। प्रधानमन्त्रीद्वारा तेस्रो पार्टी अध्यक्ष र प्रधानमन्त्री पदको प्रस्तावका रूपमा फ्याँकिएको टियर ग्याँसको असर कस्तो हुन्छ, त्यसैले दुईचार दिनमै धेरै कुरा प्रष्ट पार्नेछ। विवादको पिङमा मच्चिने दुवैथरीलाई लाग्न सक्छ, पासा भनेजस्तो गरी पल्टियो भने हाम्रो जित हुनेछ। तर, आममानिस त नेकपाका सबै नेताहरू मात्र होइन कांग्रेसलाई समेत एउटै डालोमा राखेर हेर्छन्। सात सालदेखि ०३६, ०४६ र ०६२६३ सम्मको आन्दोलनका वाहक यिनीहरू नै हुन्। यो संविधानको निर्माण उनीहरूले नै गरेका हुन्। यो प्रणालीमा देखिने अनियमितता र कुनै पनि किसिमको अनिष्टका लागि यी दुवै पार्टीका सबै गुट र खेमाका सारा नेता सामूहिक रूपमा जिम्मेवार हुनुपर्छ। त्यसैले सरकारमा आरोहण गरेपछि नेपाली राजनीतिका नायकका सारा इन्द्रीयहरूले किन काम गर्न छोड्छन् ? न दृष्टि, न श्रवण, न स्पर्श न ध्राण शक्ति, समयको पदचाप सुन्न असमर्थ किन हुन्छन् देशका प्रमुख कार्यकारीहरू ? सरकारलाई जन्म दिने पार्टीसँग प्रमुख कार्यकारीको अन्तरसम्बन्धलाई व्यवस्थित गर्न यी प्रश्नहरूको उत्तर खोज्नुपर्छ। राजनीतिलाई साँचो अर्थमा विधिविधानका आधारमा नैतिक रूपमा अघि बढाउने हो भने को सत्तामा कति दिन कसरीकसरी टिक्छ भन्ने कुरा अर्थहीन हुन्छ। विधिविधानको सर्वोच्चता कायम हुन सकेको खण्डमा मात्र प्रणालीले सुशासन र विकासलाई सुनिश्चित गर्न सक्छ।"
मेसीको जर्सीमा स्टर्लिङको आँखा,"लन्डन : इङ्ल्यान्डको राष्ट्रिय फुटबल टोलीका प्रभावशाली खेलाडी हुन्, रहिम स्टर्लिङ। उनी इङ्लिस प्रिमियर लिग क्लब म्यानचेस्टर सिटीबाट व्यावसायिक फुटबल खेल्छन्। २५ वर्षीय आक्रामक मिडफिल्डर स्टर्लिङले म्यानचेस्टर सिटीमा आबद्ध हुनुअघि करिब तीन वर्ष लिभरपुलमा पनि बिताएका थिए। स्टर्लिङले विभिन्न क्लबबाट महत्वपूर्ण उपाधि पनि जितेका छन्। आफ्नो सक्रिय खेल जीवनमा उनले एक सयको हाराहारीमा गोल पनि गरेका छन्। कतिपय अवस्थामा उनकै गोल टोलीमो सफलतामा निर्णायक पनि बनेको छ। इङ्ल्यान्डको राष्ट्रिय टोलीबाट ५६ खेल खेलिसकेका यी प्रभावशाली खेलाडीको सपना भने गजबको छ। स्टलिङ भन्छन्, मलाई अर्जेन्टिनाका स्टार खेलाडी लियोनल मेसीको जर्सीसँग मोह छ। जबसम्म मेसीको जर्सी मेरो हातमा पर्दैन तबसम्म म सन्तुष्ट रहन सक्दिनँ। खासमा उनी विश्व फुटबलसँग सम्बन्धित वस्तुहरू संकलन गर्न रुचाउँछन्। चर्चित खेलाडीहरूको जर्सी संकलन पनि उनको सोख हो। यतिबेला मैले हृदयदेखि चाहेको एकमात्र कुरा भनेको मेसीको जर्सी नै हो, स्टर्लिङ भन्छन्, मैले आफ्नो जीवनमा सबैभन्दा पहिले मागेको जर्सी नेमारको हो। बार्सिलोनासँगको खेलपछि मैले नेमारसँग उनको जर्सी मागेको थिएँ। अब मेरो चाहना मेसीको जर्सी हात पार्नु हो। सक्रिय खेल जीवनबाट सन्न्यास लिनुअघि चर्चित खेलाडीहरूको जर्सी संकलन गर्नु आफ्नो सोख भएको स्टर्लिङ बताउँछन्। खेल जीवनबाट सन्न्यास लिएपछि म घरमा आराम गरेर बस्नेछु। त्यतिबेला आफूले जितेका मेडल र ट्रफीसँगै चर्चित खेलाडीहरूको जर्सी मेरो दिन बताउने गतिलो आधार बन्नेछन्, स्टर्लिङ भन्छन्। स्टर्लिङका अनुसार, मेसीको जर्सी उनको सूचीमा पहिलो नम्बरमा रहेको छ। म युवा अवस्थामा हुँदा मलाई प्रभाव पार्ने र प्रोत्साहन दिने बार्सिलोनाका दोस्रो खेलाडी मेसी नै हुन्, उनले भनेका छन्। त्यसो भए पहिलो खेलाडी को हो त ? स्टर्लिङ भन्छन्, पहिलो खेलाडी हुन्, आफ्नो समयका चर्चित ब्राजिलियन स्टार रोनाल्डिन्हो। स्टर्लिङले आफ्नो खेल जीवनमा पहिले रोनाल्डिन्हो र त्यसपछि मेसीको महत्वपूर्ण योगदान रहेको बताए। जब युवा अवस्थामा म घण्टौं फुटबलको अभ्यास गर्थें त्यतिबेला रोनाल्डिन्हो र मेसीको शैलीले नै मलाई पछ्याइरहेको हुन्थ्यो, सञ्चारकर्मीसँगको कुराकानीमा उनले भनेका छन्। उनले मेसीको भलादमीपनबाट पनि आफू निकै प्रभावित भएको बताएका छन्। उनी (मेसी) नयाँ र पुरानो पुस्तालाई जोड्ने पुल पनि हुन्। खासगरी उनको भद्रताले सबैलाई प्रभावित पार्छ र म पनि त्यसबाट अछुतो रहन सक्दिनँ, उनले भनेका छन्, मलाई विश्वास छ कुनै दिन उनको जर्सी मेरो हातमा हुनेछ।"
झन्डै अवसर गुमाएको थिएँ,"लन्डन : इङ्ल्यान्डको राष्ट्रिय फुटबल टोलीका चर्चित मिडफिल्डर ज्याक विलसियरले लामो समय इङ्लिस प्रिमियर लिग क्लब आर्सनलबाट व्यावसायिक फुटबल खेले। आर्सनलले नै उनलाई चर्चित खेलाडीको रूपमा स्थापित पनि गरायो। तर, कुनै समय आर्सनलबाट आएको प्रस्तावलाई समेत आफूले अस्वीकार गरेको रहस्य उनले खोलेका छन्। उनले आर्सनलमा आबद्ध हुने प्रस्ताव आउँदा सुरुमा आफू निकै अन्योलमा परेको विगत सम्झिए। सुरुमा आर्सनलबाट आएको प्रस्तावलाई अस्वीकार गरेको थिएँ। त्यतिबेला आर्सनलमा आबद्ध हुने कि नहुने भनेर म निकै दोधारमा थिएँ, सञ्चारकर्मीसँगको कुराकानीमा आफ्नो विगत सम्झँदै २८ वर्षीय विलसियरले भनेका छन्। विलसियर आर्सनलका पूर्वखेलाडी हुन्। उनले फुटबलको कला पनि आर्सनलमै सिकेका हुन्। उनी केवल ९ वर्षको उमेरमा आर्सनलको युथ एकेडेमीमा भर्ना भएका थिए। तर, आर्सनलमा आबद्ध हुनुअघि उनी फुटबलको सीप तिखार्न अर्को इङ्लिस क्लब लुटन टाउनमा आबद्ध भएका थिए। सन् २००१ मा लुटन टाउनमा आबद्ध भएका विलसियर छोटो समय मात्र त्यहाँ रहे। त्यसपछि मात्र उनी आर्सनलमा आबद्ध भएका थिए। सन् २००१ मै आर्सनलको युथ एकेडेमीमा भर्ना हुँदा उनी केवल ९ वर्षका थिए। लुटन टाउन र बर्नेटको युवा टोलीबीचको खेलका क्रममा एक रेफ्रीले नजिकबाट उनको क्षमता नियालेका थिए। त्यसपछि ती रेफ्रीले नै विलसियरलाई आर्सनलमा लैजाने पहल थालेका थिए। मेरो बुवामार्फत मलाई आर्सनलमा आबद्ध हुने प्रस्ताव आएको थियो तर, त्यतिबेला म आर्सनलमा आबद्ध हुन चाहन्थिनँ, विलसियरले भनेका छन्, मेरो घरबाट लुटन टाउनको दूरी नजिक रहेकाले पनि यस्तो निर्णय लिएको थिएँ। निकै लामो सोचविचारपछि मात्र मैले आर्सनलमा आबद्ध हुने निर्णय लिएको थिएँ। विलसियरले सन् २००८ देखि सन् २०१८ सम्म आर्सनलको सिनियर टोलीबाट व्यावसायिक फुटबल खेलेका थिए। त्यसपछि उनी सन् २०१८ मा अर्को इङ्लिस क्लब वेस्ट हाम युनाइटेडमा आबद्ध भएका हुन्। आर्सनलमै रहँदा उनले केही समय बोल्टन र बर्नमाउथबाट पनि ऋणमा व्यावसायिक फुटबल खेलेका थिए। उनले केवल १६ वर्षको उमेरमा आर्सनलको सिनियर टोलीबाट डेब्यु गरेका थिए। त्यतिबेलै उनले इङ्लिस प्रिमियर लिग खेल्ने आर्सनलको सबैभन्दा कम उमेरका खेलाडीको कीर्तिमान पनि बनाएका थिए। १० वर्ष आर्सनल बसाइका क्रममा उनले क्लबका लागि करिब दुई सय खेल खेलेका थिए।"
विलियनको रोजाइ टोट्टनहाम,"लन्डन : चेल्सीका स्टार मिडफिल्डर विलियनले प्रिमियर लिग क्लब टोट्टनहाम जान इच्छुक रहेको बताएका छन्। लामो समय चेल्सीबाट खेल्दै आएका ब्राजिलियन स्टारले समर ट्रान्सफरमा चेल्सी छाड्न चाहेका हुन्। चेल्सीले विलियनसँग सम्झौता नवीकरणको प्रस्ताव राखे पनि उनले चासो देखाएका छैनन्। पछिल्लो समय चेल्सीमा कम मौका पाएकाले पनि विलियनले अर्को प्रिमियर लिग क्लब जाने इच्छा देखाएको अन्तर्राष्ट्रिय सञ्चार माध्यमले जनाएका छन्। हालैमात्र चेल्सीले विलियनसँग दुई वर्षको सम्झौता नवीकरण गर्न चाहेको थियो। तर विलियनले चार वर्षको सम्झौता माग गरेका थिए। चेल्सीसँग कुरो नमिलेपछि उनले विकल्प रोज्ने तयारी गरेका छन्। विलियनलाई अनुबन्ध गर्न आर्सनल र लिभरपुलले पनि चासो देखाएका छन्। विलियन भने टोट्टनहाम जान चाहन्छन्। चेल्सीमा विलियनको सम्झौता आगामी जुनमा सकिँदैछ। अहिले टोट्टनहाममा जोसे मोउरिन्हो प्रशिक्षक रहेकाले पनि विलियनको मोह टोट्टनहामप्रति बढेको हो। सन् २०१३ देखि २०१५ सम्म मोउरिन्होको प्रशिक्षणमा चेल्सीमा खेल्दा विलियन मोउरिन्होको विश्वास पात्र थिए। मलाई चेल्सीमा खेल्ने रहर पुगिसकेको छ। म लन्डनकै अर्को क्लबबाट खेल्न चाहन्छु। मलाई टोट्टनहाम अनुकूल हुनेछ। किनकि त्यहाँ मिल्ने साथी मोउरिन्हो छन्। लन्डनको क्लब मेरो परिवारका सदस्यलाई पनि धेरै मन पर्छ, ३१ वर्षीय विलियनले भनेका छन्। यसअघि विलियनलाई अनुबन्ध गर्न लिभरपुल पनि सहमति नजिक पुगेको समाचार बाहिरिएको थियो। आर्सनलले पनि विलियनमलाई अनुबन्ध गर्न आकर्षक प्रस्ताव अघि सारेको थियो। चेल्सीमा हप्ताको एक लाख २० हजार पाउन्ड लिँदै आएका विलियनलाई आर्सनलले सोही अनुरुप राम्रो प्रस्ताव गरेको थियो। तर विलियन आर्सनलभन्दा लिभरपुल जान मन पराउँथे। कोरोना भाइरसका कारण क्लबमा निम्तिएको आर्थिक संकटका कारण लिभरपुल अहिले नयाँ खेलाडी किन्ने योजनाबाट पछि हटेको बताइएको छ। त्यसैले विलियनको नयाँ गन्तब्य टोट्टनहाम हुने देखिएको छ। सन् २०१३ देखि चेल्सीमा रहेका विलियनले चेल्सीका लागि दुई सय २६ खेल खेल्दै ३३ गोल गरेका छन्। उनी सन् २०११ देखि ब्राजिल राष्ट्रिय टोलीको नियमित खेलाडी हुन्। विलियनले देशका लागि ७० खेल खेल्दै ९ गोल पनि गरेका छन्।"

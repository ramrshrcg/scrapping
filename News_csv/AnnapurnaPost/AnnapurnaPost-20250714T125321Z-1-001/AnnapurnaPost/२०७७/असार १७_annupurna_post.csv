शीर्षक,विवरण
कानुन अध्ययनमा महिला,"सुनिता कटुवालविन्दाकुमारी थापा : नेपाली कानुनको इतिहास हेर्ने हो भने दुई हजार वर्षभन्दा पुरानो छ। धार्मिक दर्शनमा आधारित रहेर मानव आचरण, व्यावहारिक र लाभदायक नियम निर्माणबाट कानुनको सुरुवात भएको हो। पछि मल्लहरूका शासनकालमा धार्मिक प्रभाव पनि स्वीकार गर्दै सिभिलका लागि प्रत्येक केन्द्रीय अदालत बनाएका थिए। जस्तै कोट्ली, इटाचपली। राम शाहले शासन गर्दा धार्मिक ग्रन्थ, परम्परा र समानताका आधारमा थितिबाट न्याय दिए। त्यसैगरी पृथ्वीनारायण शाहले पनि प्रत्यक जिल्लामा अदालतको स्थापना गरे, जहाँ डिट्ठा, विचारी र पण्डितद्वारा काम गरिन्थ्यो भने महत्वपूर्ण मुद्दा दरबारबाट हेरिन्थ्यो। जंगबहादुर राणाले १९१० मा मुलुकी ऐन जारी गरे, जसमा मृत्युदण्ड, आजीवन कारावास र अन्य कानुनी परिणाम भोग्ने कानुनी प्रावधान थियो। उक्त प्रावधानले जातिविशेष दण्ड तथा जरिमाना गरी मुद्दाको किनारा गर्ने व्यवस्था गर्यो। पछिल्लो समयमा कानुनमा विस्तारै सुधारात्मक परिवर्तन हँुदै १९९७ सालमा इलाका अदालत, अपिल अदालत र भारदारी अदालत स्थापना गरियो। नेपाल सरकार वैधानिक कानुन २००४ सालमा लागू हुन नसके पनि धारा ४८ र ५३ मा प्रधान न्यायालयका कुरा गरिएको थियो। २००८ सालमा प्रधान न्यायालयले इलाका अदालत, जिल्ला अदालत र प्रधान न्यायालय स्थापना गर्यो। नेपाल अधिराज्यको संविधान २०४७ ले जिल्ला, पुनरावेदन र सर्वोच्च अदालत गरी तीन तह अदालतको परिकल्पना गरेको देखिन्छ। हाल नेपालको संविधानले जिल्ला, उच्च र सर्वोच्च अदालत कायम गरी मुद्दा किनारा गर्ने गर्छ। त्यसबाहेक पनि विशेष अदालत, प्रशासनिक अदालत, श्रम अदालत र राजस्व न्यायाधीकरण रहेका छन्। यी अदालतमा अभ्यास गर्नेमध्ये कानुन व्यवसायी पनि एक हो, जसलाई अदालतको साथी पनि भनिन्छ र कालोकोटको उपनामले समेत चिनिन्छ। जसको अर्थ आफ्नो पक्षको प्रतिरक्षा गरी न्यायपूर्ण निर्णय गर्न अदालतलाई सघाउनु हो। भनिन्छ कालो रङ सुरक्षाको प्रतीक हो। त्यसैले कानुनले रङ हेर्दैन, साक्षी र प्रमाण हेर्छ। इतिहासदेखि हालसम्म हेर्ने हो भने नेपालको कानुनी क्षेत्रको अभ्यास बढ्दै सुधारात्मक परिवर्तन भएको पाइन्छ। त्यसैले कानुन अध्ययन गर्न युवा विशेषगरी महिलाको चासो उत्साहजनक छ। महिला बोल्दा पोथी बासेको राम्रो हँुदैन, धुरी नघाउनुपर्छ भन्ने नेपाली समाजमा पछिल्लो समयमा अधिकांश महिलाको वकालत पेसा अर्थात् कानुनी शिक्षामा बढी आकर्षण हुन थालेको देखिन्छ। शिक्षा मन्त्रालयका अनुसार वर्तमान समयमा उच्च शिक्षा र स्नातक तहको शिक्षामा छात्रभन्दा छात्राको संख्या बढी रहेको देखाउँछ। त्यसैगरी कानुनी शिक्षामा पनि पुरुषभन्दा महिलाको संख्या तेब्बरले बढेकाले महिलाको कानुनी शिक्षामा बढ्दो मोह देखिन्छ। केही दशकयता राजनीतिक चेतनासँगै राज्यले समेत महिला शिक्षा र सशक्तीकरणमा नीतिनिर्माण र कानुनको माध्यमबाट अहम् भूमिका खेल्दै आएको सर्वविदितै छ। यसको परिणाम २०६८ सालको जनगणनाअनुसार महिला साक्षरता दर २४ प्रतिशतले बढेको छ। पछिल्लो समय महिला कानुनी अध्ययनमा मोहित भएका छन्। देशमा संघीयताको अभ्यास गर्न केन्द्रीय तहदेखि स्थानीय तहसम्म कानुन र सम्बन्धित जनशक्तिको आवश्यकता पर्ने भएकाले पनि कानुनी शिक्षामा आकर्षण बढेको देखिन्छ। लोकसेवा, न्यायसेवा, सेना, प्रहरी, परराष्ट्र, निजामती सेवाजस्ता सरकारी सेवाहरूमा समेत कानुनको फराकिलो सम्भावना भएकाले पनि अधिकांश महिलाको कानुन अध्ययनमा उत्साहित देखिन्छन्। कानुनी शिक्षामा महिला सहभागिताले दक्ष जनशक्ति र मुलुकको गुणस्तरीय नेतृत्व उत्पादनको सुनिश्चित गर्छ। सरकारी सेवाबाहेक पनि कानुनको प्राध्यापक, कानुनी सल्लाहकार, अनुसन्धानकर्ताजस्ता स्वतन्त्र पेसा गर्न सक्ने असीमित सम्भावना देखेर पनि यो विषयप्रति युवा पुस्ता र महिलाको रुचि बढेको देखिन्छ। यस्तो पेसाले उनीहरूको सजिलै वृत्ति र विकास हुने आशामा न्यायको वकालत गर्न र सामाजिक न्यायमा टेवा पुर्याउन कानुन पढ्न आएको देखिन्छ। कानुनी क्षेत्रमा आकर्षण बढेसँगै अर्कातर्फ कानुन कसरी अध्ययन गर्ने भनी विद्यार्थीलगायत अभिभावक पनि अन्योलमा परेको पाइन्छ। नेपालमा हाल १० कक्षा उत्तीर्ण गरी उच्च शिक्षा पनि कानुन पढ्ने व्यवस्था रहेको छ। कुनै पनि विषयमा उच्च शिक्षापश्चात् स्नातक तह बीए, एलएलबी भनी पाँचौं वर्षको कानुन संकाय रहेको छ भने कुनै पनि संकायमा स्नातक तह पढिसकेको विद्यार्थीले तीन वर्षको एलएलबी पढ्न पाउने व्यवस्था छ। नेपाल कानुन व्यावसायिक परिषद्का अनुसार हालसम्म नेपालमा ४४८ वरिष्ठ अधिवक्ता, १८३८१ अधिवक्ता, १३१०८ अभिवक्ता र ११०५ अभिकर्ता गरी जम्मा ३३०४२ संलग्न देखिन्छ, जसमा महिला अधिवक्ताको संख्या पाँच गुनाले कम छ। पछिल्लो अध्ययनले महिला न्यायाधीशको संख्या मात्र ४५ रहेको देखाउँछ। त्यसैले वरिष्ठ अधिवक्ता र न्यायाधीशको संख्या त झनै औंलामा गन्न सकिन्छ। हिजोका दिनमा महिला शिक्षामा कम पहुँच भएकाले हालै उनीहरूको सहभागिताको अपेक्षा गर्न सक्ने स्थिति पनि छैन। तर वर्तमान अवस्थामा महिला विद्यार्थीको चाप बढेजस्तो भविष्यमा पनि बढ्दै जाने हो भने विगतमा शोषित भएर बसेका महिला हरेक क्षेत्रमा आफ्नो वर्चश्व कायम राख्न आफैं पोख्त हुने देखिन्छ। कानुन पढाउने क्याम्पसमा महिला विद्यार्थीको चापले अबको १५ वर्षमा न्यायका प्रत्येक अंगमा महिलाको नेतृत्व हुने पक्कापक्की गराउँछ। भनिन्छ एउटा महिला शिक्षित हुनु भनेको सिंगो घर, परिवार, समाज र राज्य शिक्षित हुनु हो। त्यसैले त जति महिला शिक्षित उत्तिनै मुलुक विकसित भन्ने सिद्धान्त विश्वप्रसिद्ध छ जसको ज्वलन्त उदाहरण हो नर्वे जहाँ शतप्रतिशत महिला शिक्षित छन्, अस्ट्रेलिया, फ्रान्स जहाँ ९९ प्रतिशत महिला शिक्षित छन्। विश्वका यी उदाहरणले महिला शिक्षित भएको मुलुकको चेतनास्तर उच्च हुने प्रस्ट्याएको छ। यसरी मुलुकका सबै महिला शिक्षामा अगाडि बढे महिलाको स्वयं आफ्नो सामाजिक प्रतिष्ठा र आत्मविश्वास बढ्ने र मुलुकको समृद्धिमा ठूलो योगदान पुग्ने देखिन्छ। कानुनी शिक्षामा महिला सहभागिताले दक्ष जनशक्ति र मुलुकको गुणस्तरीय नेतृत्व उत्पादनको सुनिश्चित गर्छ। महिला सशक्तीकरण र क्षमतामा विकास हँुदै गर्दा नेपाली समाज विस्तारै लिंगीय, सांस्कृतिक रूपमा उदार र प्रगतिशील हुँदै गएको देखिन्छ। यसरी नै मुलुकको चौतर्फी विकास र महिला सशक्तीकरणका लागि पुरातनवादी र पुरुषवादी सोचलाई शुद्धीकरण गर्दै समृद्ध नेपालको विकास गर्न हामी एक भई जुट्नुपर्छ।"
छिमेकीका सीमा तनाव र हामी,"आफ्ना कमजोरी वा आन्तरिक समस्यालाई अन्यन्त्र मोड्ने अभिव्यक्तिले हामी आफैं त्यो हैसियतमा चुकिरहेका छौं पूर्वीलद्दाखको दुर्गम एवं निर्जन क्षेत्र अहिले भारतचीनबीच तनावस्थल बनेको छ। झन्डै तीन महिनादेखिको तनाव घट्दै छैन, पूर्ण युद्धमा फेरिएला कि छिटफुट भिडन्तमै टुुंगिएला अझै भन्न सकिँदैन। दौलत वेग बोल्डीको १६ हजार ९४२ फिट उचाइमा भारतीयचिनियाँ सेनाले सयुक्त योगभ्यास (२१ जुन २०१८ मा) गर्दै गर्दा कसैले पनि त्यही ठाउँमा दुई वर्षपछि (१५ जुन) हिंस्रक भिडन्त भएर २० भारतीय सैनिकको मृत्यु र दर्जनौं घाइते होलान् भन्ने कल्पनै गरेका थिएनन्। चीनले तीन दिनपछि १० युद्धबन्दी रिहा गर्यो। अझै उसले आफ्नो क्षतिको खुलासा गरेको छैन। सो योगाभ्यासलाई दोक्लाममा (भुटान) ७३ दिन लामो तनावलाई मत्थर पार्ने योगा कूटनीति अथ्र्याइएको थियो। यसै पनि भारतीय प्रधानमन्त्री नरेन्द्र मोदी र चिनियाँ राष्ट्रपति सी जिनपिङको १८ पटकको भेटघाटले आपसी विश्वास दर्बिलोको संकेत दिएकै थियो। तर गृहमन्त्री अमित शाहले ५ अगस्ट २०१९ मा लोकसभामा कश्मीर विशेष दर्जा हटाउने संविधानको धारा ३७० बारे जानकारी दिँदै भनेपाकिस्तानतर्फको कश्मीर र गिलगिट मात्रै नभई अक्साईचीनको भूभाग पनि फिर्ता लिइने छ, ज्यान पनि दिइने छ। शाहको उक्त भनाइले नयाँ तनावको संकेत दिएको थियो। ३१ अक्टोबर २०१९ मा नयाँ नक्सा जारीसँगै भारतीय सोचप्रति यस क्षेत्रमै थप आशंका थपिए। नेपालको लिम्पियाधुरा र लिपुलेक पनि सोही नयाँ नक्सामा गाभिएको थियो। चीनभारतबीच तीन हजार चार सय ८८ किलोमिटर लामो सीमा पर्छ। सन् १९६२ को ३१ दिन लामो युद्धका खत अझै मेटिएका छैनन्। यसै पनि लद्दाखसहितको कश्मीरलाई एसियाको डाइनामाइट थुप्रो, तिब्बत हत्केलो र उसका पाँच औंलामा कश्मीर, नेपाल, सिक्किम, भुटान र अरुणाचल भन्ने गरिन्छ। सीमा तनावसाथै १५ जुनको हातापाईलाई दुवै देशले एकअर्कामाथि दोषारोपण गरिरहेका छन्। यसै बीचमा राजनीतिक, सैन्य र कूटनीतिक वार्ता पनि चल्दै छ। तर परिणाम अझै उत्साहजनक छैन। २२ जुनमा चिनियाँ सेनाको सिञ्च्याङ प्रदेशका कमान्डर मेजर जनरल ल्यु लिन र लेहस्थित १४ कोरका भारतीय कमान्डर लेफ्टिनेन्ट जनरल हरिन्दर सिंहबीचको ११ घन्टाको (मोल्डो, चीन) दोस्रो वार्तालाई भारतले पहिला सकारात्मक, रचनात्मक र सौहार्दपूर्ण भन्यो। तर, २४ जुनको विदेश मन्त्रालयको बयानमा भने चिनी सेना ढाँचागत निर्माण भत्काउने लक्षण देख्दैन भन्यो। चिनी विदेश र रक्षा मन्त्रालयले पनि एकैपटक गम्भीर तनावको छनक दिने वक्तव्य दिए। प्रायः एउटै विषयमा दुई मन्त्रालयले एकै दिनमा त्यस्ता वक्तव्य दिनु भनेको कूटनीतिमा जटिलताको संकेत मानिन्छ। चिनियाँ आधिकारिक धारणा ग्लोबल टाइम्स मार्फत पछ्याइने गरिन्छ। त्यसका प्रधान सम्पादक हु सिजिनले भारतलक्ष्यित तिमी भड्काउने खालको शत्रुतापूर्ण बयानबाजी गरेर विश्वलाई तीव्र गतिमा विभाजनतर्फ धकेल्दै छौ, तिमी विश्वका मुख्य कूटनीतिज्ञजस्ता देखिँदैनौ, बल्कि तिम्रो चरित्र नाजी जर्मनीका प्रचार प्रमुख गोयबल्ससँग मेल खान्छ। तिमीजस्ता उग्र राजनीतिज्ञका कारण विश्वको शान्ति खतरामा पर्छ भन्ने तथ्यसँग संसार त्रसित छ भनेर लेखे। संयुक्त राष्ट्रसंघले पनि घटनाप्रति चिन्ता व्यक्त गर्दै महासचिव एन्टोनियो गुटेरसका सहप्रवक्ता एरी कानेको विज्ञप्तिमा दुवैलाई अधिकतम संयम अपनाउन आग्रह गरे। तनाव कम भएको छैन्, अझ बढिरहँदा आरोपप्रत्यारोप बढ्दा छन्। इतिहास फर्केर हेर्दा : हरेक घटनाका कारणका आधार इतिहासमा नियालिन्छन्। शक्तिको रूप र चरित्र रणनीतिक समीकरणसँगै तर्क पनि फेरिँदै जान्छ। दोस्रो विश्वयुद्धले शक्तिको यात्रा युरोपबाट सयुक्त राज्य अमेरिकामा सर्दै राजनीतिक भूगोल फेरबदलसमेत गरिदियो। राष्ट्रवाद र अन्धराष्ट्रवाद घन्किए। चीनलगायत कयौं देश कम्युनिस्ट र राष्ट्रिय मुक्ति आन्दोलन हुँदै नयाँ राष्ट्रमा उदय भए। फासीवादविरुद्ध बनेको सोभियत रूस, बेलायत र अमेरिकाको सयुक्त मोर्चा टुट्यो। साम्प्रादायीकरण, संस्कृतीकरण र राष्ट्रवादीकरण हुँदै गए। महाशक्ति सोभियत रूस र अमेरिकाबीच महायुद्धको अन्त्यसँगै सुरु भएको शीतयुद्धले कम्युनिस्ट फोबियाग्रसित पश्चिमी शक्ति अर्थात् अमेरिकाको म्यार्काथीकाल (उग्र कम्युनिस्ट टविरोधी) वार्सा र नाटो सैन्य प्याक्ट बन्दै दुई धु्रवमा विश्व बाँडियो। कतै नलाग्ने देशले असंलग्न परराष्ट्र नीति अँगाले। पुरानो बेलायतको नयाँ वैश्विक भूमिका अमेरिकाले लियो। बेलायत त एसियाबाट फर्केर गयो तर यस क्षेत्रको समस्या भने थपेर। सन् १९१४ मा बनेको बृटिसकालीन म्याकमोहन सीमा रेखा अरुणाचलमा (नेफा) स्पष्ट थिएन् १९५४ मा प्रकाशित भारतीय नक्सामा अक्साई चीनलाई विवादित क्षेत्र भनेको थियो, भारत भनेको थिएन। दुई शक्तिवेष्टित देशका बीचमा रहेको नेपाललाई दुई मत्ता हात्ती जुध्दा पनि बगैंचा नास्छ, मिल्दा पनि त्यस्तै भनेजस्तै यो कठिन अवस्थाबाट गुज्रिरहेका छौं, यस संकटबाट गम्भीर कूटनीतिक अभ्यासले मात्र हामीलाई निकास दिनेछ। भारत र चीनबीच १ अप्रिल १९५० देखि कूटनीतिक सम्बन्ध छ। नवस्वतन्त्र भारत र चीनको सम्बन्ध सुमधुर थियो नै। सन् १९५४ अक्टोबर १९ मा प्रधानमन्त्री जवाहरलाल नेहरू र अध्यक्ष माओत्से तुङबीच भेटवार्ता भयो। नेहरू चीनको भ्रमण गर्ने पहिलो गैरकम्युनिस्ट प्रधानमन्त्री भए। तर, त्यो सम्बन्ध दलाई लामाको भारत आ श्रयसँगै चिसिँदै गएर सन् ६२ को युद्धमा फेरियो। अप्रिल १९७६ देखि फेरि चीन र भारतबीच राजदूत सम्बन्ध कायम भयो। फरवरी १९७९ मा विदेशमन्त्री अटलविहारी वाजपेयीले चीन भ्रमण गरे। सन् १९८८ मा प्रधानमन्त्री राजीव गान्धीको चीन भ्रमणपछि सम्बन्ध सामान्यीकरण हुँदै गयो। ४ जुन २००३ मा भारतले तिब्बतलाई चीनको अंगको मान्यता दियो भने चीनले सिक्किमलाई भारतको। तिब्बतबारे नेहरूदेखि नरेन्द्र मोदीसम्म स्पष्ट नीति छैन। मोदीले पहिलोपटक राष्ट्रपति भवनमा शपथ ग्रहण गर्दा (२६ मई २०१४) धर्मशालामा रहेका तिब्बती अस्थायी सरकार प्रमुख डा लोब्साङ सिंगेलाई अतिथिका रूपमा निम्त्याए। त्यसले चीन झस्क्यो। भारतको विदेश नीति र सुरक्षा साझेदारमा सन् २०१५ देखि फेरिँदै अमेरिका र इजरायल घनिष्ट हुँदै गए। दक्षिण चीन सागरमा भएको संयुक्त सैन्य अभ्यासमा (मई २०१९) अमेरिका, अस्ट्रेलिया, जापानसँगै भारत पनि सहभागी भयो। इराक अतिक्रमणमा मौन बसेको भारत, इरान समस्यामा भने अमेरिकी पक्षधर रह्यो। प्रधानमन्त्री मोदीको भारतीय जनता पार्टी (बीजेपी) राष्ट्रिय स्वयंसेवक संघको (आरएसएस) एउटा राजनीतिक मोर्चा मात्र हो। आरएसएसका सांस्कृतिक राष्ट्रवाद अखण्ड भारत हो। उसको एमक्यु नीति अर्थात् मुस्लिम, माक्र्सवादी र मार्केटविरोधी (बजार अर्थतन्त्र) नीतिलाई व्यावहारिकतामा उतार्नुपथ्र्यो। हरेक राष्ट्रिय सुरक्षा घरेलु राजनीतिबाट अलग राख्न आवश्यक हुन्छ तर बिजेपीले सकेन। अमेरिकाले सन् १८६७ देखि तिब्बतलाई चीनको अंग माने पनि कम्युनिस्ट चीनको उदयसँगै आफ्ना पुरानो धारणा फेर्यो। सन् १९५६ देखि सीआईएले विदेश मन्त्रालयको अनुमोदनमा तिब्बतमा विद्रोही गतिविधि सुरु गर्यो। प्रशिक्षित लडाकु र हातहतियार हवाई माध्यमबाट तिब्बत पुर्याइए। २३ वर्षीय दलाई लामा १७ मार्च १९५९ मा पोतला दरबारबाट बाहिरिँदै मार्च ३१ मा अरुणाचलको तवाङ गुम्बा पुगे। त्यसै पेरिफेरीमा हामीले पनि सन् ७१ सम्म गे वाग्दी समूहको लिपुलेकनजिक टिंकरमा कारबाही खम्पा काण्ड बेहोर्यौं। अमेरिकाको तिब्बतको आक्रामक नीति ५६ देखि सुरु भएर ७२ सम्म रह्यो। सन् ५६ देखि सीआईएले सुरु भरेको तिब्बत अभियान र खम्पा काण्डबारे सीआईए अफिसर जोन केनथ नसले आफ्नो पुस्तक अरफेन अफ कोल्ड वारमा (शीतयुद्धका टुहुरा) सिलसिलेवार विवेचना गरेका छन्। गोप्यरूपमा उक्त मिसनमा भारत सहभागी पनि रह्यो। सोभियत रूससँगको तनावपूर्ण सम्बन्धका कारण सन् १९७२ मा राष्ट्रपति रिचर्ड निक्सन र विदेशमन्त्री हेनरी किसिन्जरको पिङपङ कूटनीतिले शीतयुद्धकालको विश्व राजनीतिको नयाँ मोड लिँदै अमेरिकाले चीन, तिब्बत नीति फेर्यो। त्यसले भारतमा मात्रै हैन, नेपाली भूमिको खम्पा सक्रियता पनि शिथिल भयो। शीतयुद्धको समाप्तिसँगै एकल महाशक्ति बनेको अमेरिकाको ध्यान चीनको बढ्दो शक्तिसँगै व्यापार युद्ध हुँदै नयाँ खाले तनाव बढ्दै गए। अझ २८ जनवरीमा अमेरिकाको फेरिएको तिब्बत नीतिले अझ बढेको शीतयुद्ध कोरोना महामारी आरोपप्रत्यारोपमा झन् थपियो। युद्धका विभीषिका अहिले भारत र चीन यस्तो खतरनाक टक्राहटमा फसेका छन्, जो दशकौं देखिएन। युद्धको खेल दुवै पक्षलाई महँगो पर्छ। गोली नै युद्धमा सबभन्दा ठूलो शिक्षक बन्छ। तर, अहिलेसम्म गोली भने चलेको छैन तर भारतमा देशभित्र र मूलधारका मिडिया सामाजिक सञ्जालमा भने युद्धोत्सव, युद्धोन्माद राष्ट्रवादी उन्माद र अधैर्य देखिन्छ। प्रधानमन्त्री नरेन्द्र मोदीले १९ जुनको सर्वदलीय बैठकमा न कसैको प्रवेश भएको छ न कुनै हाम्रा सैन्य पोस्ट् कब्जा भएका छन् भन्ने भनाइले लद्दाखको तनाव के हो ? २० जनाको मृत्यु र ७६ घायल के हो ? भिडन्त कहाँ भयो ? भन्ने सार्वजनिक प्रश्न उठे। अहिले उक्त भनाइले गलत सन्देश गएको भन्ने भारतीयमा धारणा पलाइरहेको छ। बोलेका कुरा त फर्कंदैनथ्यो। त्यसैले अहिले क्षति न्यूनीकरण गर्न मिडिया व्यवस्थापन गर्दै जनमत फेर्ने उग्र राष्ट्रवाद फैलिँदै गएको र चिनियाँ सामान बहिष्कारको नारा सडकमा देखिँदै छन्। कमजोरसँग सम्झौता हुँदैनन्। युद्धको आशंकामा विवेकहीन अन्धराष्ट्रवाद हावी हुन्छ भने हतियार उत्पादक राष्ट्र युद्ध भड्काइरहेका हुन्छन्। शासकलाई भने आफ्ना असफलता छिपाउने शीर्षक बन्छ। अहिले महामारी सुरु भएको चीन र ज्यादा प्रभावित चौथो राष्ट्र भारतले कोरोनाबारे गम्भीर प्रश्नको सामना गरिरहनुपरेको छ। अझ चीनले त कोरोना महामारी नियन्त्रण गर्न भारतले नसकेपछिको सीमा तनाव हो भन्ने आरोप लगायो। युद्धोन्मात राष्ट्रवाद मच्चिरहेका बेला बल प्रयोगको कूटनीति खेलिन्छन्। तर सबै फेर्न सके पनि छिमेकी फेर्न नसकिने हुँदा विश्वास टुट्नुले नै आशंका थपिँदै झांगिँदै भिडन्तको अवस्था आइपुग्छ। मडारिरहेको युद्ध र नेपाल हाम्रो सशक्त कूटनीति हुँदो हो त यस संकटलाई अवसरका रूपमा हामी प्रयोग गर्न सक्थ्यौं। त्यसका लागि उच्च कूटनीतिक कौशलता, राजनीतिक इच्छाशक्ति र दुवै देशको हामीप्रति ठूलो विश्वास आवश्यकता हुन्थ्यो। एकातर्फ हामी आफैं भारतसँग गम्भीर कूटनीतिक अभ्यास गर्न चुकिरहेकै छौं भने अर्कातर्फ प्रधानमन्त्रीको आफ्नो सरकार ढाल्न भारतले खोजिरहेको भनाइले विश्वास र भरोसालाई घाटा पुर्यायो। आफ्ना कमजोरी वा आन्तरिक समस्यालाई अन्यन्त्र मोड्ने अभिव्यक्तिले हामी आफैं त्यो हैसियतमा चुकिरहेका छौं। इन्डोअमेरिकन नीति, लिम्पियाधुरा लिपुलेक र एमसीसी एकअर्कासँग रणनीतिक रूपमा जोडिएका विषय हुन् भने भारतचीन सीमा तनाव पनि यसैसँग गाँसिएका विषय हुन्। दुई शक्तिवेष्टित देशका बीचमा रहेको नेपाललाई दुई मत्ता हात्ती जुध्दा पनि बगैंचा नास्छ, मिल्दा पनि त्यस्तै भनेजस्तै यो कठिन अवस्थाबाट गुज्रिरहेका छौं, यस संकटबाट गम्भीर कूटनीतिक अभ्यासले मात्र हामीलाई निकास दिनेछ।"
बसाइँ सर्दै पिजानिक र आर्थर,रोम : इटालियन सिरिए क्लबका अनुभवी खेलाडी मिरालेम पिजानिक स्पेनिस पावर हाउस बार्सिलोनामा आबद्ध हुने भएका छन्। बोस्निया एन्ड हर्जगोभिनाका ३० वर्षीय मिडफिल्डर पिजानिकको विषयमा बार्सिलोना र युभेन्ट्सबीच सहमति जुटेको समाचारमा जनाइएको छ। जारी सिजनको अन्त्यमा उनी बार्सिलोनामा आबद्ध हुनेछन्। मिरालेमको सट्टामा बार्सिलोनाले आफ्ना ब्राजिलियन मिडफिल्डर आर्थर मेलोलाई युभेन्ट्स पठाउने छ। ब्राजिलियन राष्ट्रिय टोलीका सदस्यसमेत रहेका २३ वर्षीय आर्थर सन् २०१८ देखि बार्सिलोनामा आबद्ध छन्। पिजानिकको मूल्य ६ करोड युरो निर्धारण गरिएको छ। यसदेखि बाहेक उनले छुट्टै ५० लाख युरो पनि पाउने छन्। पिजानिकले पनि यो प्रस्तावमा सहमति जनाइसकेका छन्। पिजानिक सन् २०१६ मा इटालियन सिरिए च्याम्पियन युभेन्ट्समा आबद्ध भएका थिए। पिजानिकले हालसम्म युभेन्ट्सका लागि दुई सय १४ खेल खेलिसकेका छन्। यो सिजन पनि युभेन्ट्स सिरिए उपाधि जित्ने अभियानमा अगाडि छ। २८ खेलको समाप्तिपछि ६९ अंकसहित युभेन्ट्स पहिलो र ६५ अंकसहित लाजियो दोस्रो स्थानमा आसीन छन्। सन् २०१११२ सिजनयता युभेन्ट्सले लगातार सिरिएको उपाधि चुम्दै आएको छ। त्यसअघि सन् २०१०११ सिजनमा एसी मिलानले सिरिएको उपाधि जितेको थियो। युभेन्ट्सका थुप्रै ठूला सफलतामा पिजानिकको महत्वपूर्ण योगदान रहँदै आएको छ। युभेन्ट्समा आबद्ध हुनुअघि पिजानिकले अर्को इटालियन क्लब एएस रोमामा पाँच वर्ष बिताएका थिए। युगोस्लाभियामा जन्मिएका पिजानिकले लग्जम्बर्गको राष्ट्रिय टोलीबाट समेत उमेर समूहका केही प्रतियोगिता खेलेका थिए। उनले फ्रान्सेली क्लब लियोनबाट पनि व्यावसायिक फुटबल खेलेका थिए। अर्कोतिर प्रभावशाली मिडफिल्डर आर्थर भने ब्राजिलियन क्लब जर्मियोबाट बार्सिलोना पुगेका थिए। बार्सिलोनामा आबद्ध हुनुअघि उनले जर्मियोमा तीन वर्ष बिताएका थिए। उनले सन् २०१८ मा बार्सिलोनासँग ६ वर्षका लागि सम्झौता गरेका थिए। आर्थरको मूल्य भने सात करोड २० लाख युरो निर्धारण गरिएको छ। यसका अतिरिक्त उनले थप एक करोड युरो पनि पाउने छन्। आर्थर पनि जारी सिजनको समाप्तिसँगै युभेन्ट्समा आबद्ध हुने बताइएको छ। बार्सिलोना पनि यो सिजन स्पेनिस ला लिगाको उपाधि चुम्ने अभियानमा छ। ३२ खेलको समाप्तिपछि ७१ अंकसहित रियल म्याड्रिड पहिलो र ६९ अंकसहित बार्सिलोना दोस्रो स्थानमा छन्।
कोरोना नदेखिएपछि टोलीमा,"लाहोर : लगातार दुईपटक गरिएको कोरोना परीक्षणको नतिजा नेगेटिभ आएपछि थप ६ जना खेलाडीलाई इङ्ल्यान्डविरुद्ध खेल्ने पाकिस्तानी क्रिकेट टोलीमा समावेश गरिएको छ। हाल घरेलु टोलीविरुद्धको शृंखला खेल्न पाकिस्तानी क्रिकेट टोली इङ्ल्यान्ड भ्रमणमा छ। दोस्रोपटक गरिएको परीक्षणको नतिजा पनि नेगेटिभ आएपछि फाखर जामन, मोहम्मद हसनाइन, मोहम्मद हाफिज, मोहम्मद रिजवान, सदाब खान र वाहब रियाजलाई पाकिस्तानी टोलीमा समावेश गरिएको पाकिस्तान क्रिकेट बोर्ड (पीसीबी)ले मंगलबार जनाएको छ। गत साता पहिलोपटक गरिएको उनीहरूको परीक्षणको नतिजा पनि नेगेटिभ आएको थियो। हाल यी ६ जना खेलाडी पाकिस्तानमै छन्। उनीहरूलाई लाहोरस्थित एक पाँचतारे होटलमा आइसोलेसनमा राखिएको पीसीबीले जनाएको छ। उनीहरू यसै साताको अन्त्यमा इङ्ल्यान्ड प्रस्थान गर्नेछन्। पाकिस्तानी टोलीका अन्य खेलाडी भने यसअघि नै इङ्ल्यान्ड पुगिसकेका छन्। पाकिस्तानी खेलाडीलाई इङ्ल्यान्ड एन्ड वेल्स क्रिकेट बोर्ड (ईसीबी)ले व्यवस्था गरेको विशेष विमानमार्फत म्यानचेस्टर लगिएको छ। पाकिस्तानी टोलीमा खेलाडीका अतिरिक्त ११ जना प्रशिक्षण सहयोगी पनि छन्। प्रमुख प्रशिक्षक मिसबाह उल हक खेलाडीसँगै इङ्ल्यान्ड पुगेका हुन्। यसैगरी बलिङ प्रशिक्षक वकार युनिस अस्ट्रेलिया र फिजियोथेरापिस्ट क्लिफ डेकोन दक्षिण अफ्रिकाबाट इङ्ल्यान्ड पुगेका हुन्। हाफिज र रियाजको यसअघि निजी प्रयोगशालामा गरिएको परीक्षणको नतिजा पोजेटिभ आएको थियो। अहिले पनि कासिफ भट्टी, ह्यारिस रउफ, हैदर अली र इमरान खान गरी चारजना खेलाडीको कोरोना परीक्षणको नतिजा पोजेटिभ आएको छ। उनीहरूलाई हाल आइसोलेसनमा राखिएको छ। केही समयको अन्तरमा उनीहरूको थप परीक्षण गरिने पीसीबीले जनाएको छ। टोलीमा सहभागी हुन कुनै पनि खेलाडीको लगातार दुईवटा परीक्षण नतिजा पोजेटिभ आउनुपर्ने हुन्छ। इङ्ल्यान्ड भ्रमणका क्रममा पाकिस्तानले तीनवटा टेस्ट र तीनवटा टीट्वेन्टी अन्तर्राष्ट्रिय प्रतियोगिता खेल्ने कार्यक्रम छ। आगामी अगस्टमा सुरु हुने शृंखला सेप्टेम्बरसम्म चल्ने छ। ६ वटै खेल बन्द रंगशालामा खेलाइने छ।"
ब्राजिलमा चार अन्तर्राष्ट्रिय खेलाडी कोरोना संक्रमित,"रियो दी जेनेरियो : विश्वभरी महामारीको रुपमा फैलिएको कोरोनाभाइरसबाट ब्राजिलमा चार जना अन्तर्राष्ट्रिय फुटबल खेलाडी पनि संक्रमित भएका छन्। संक्रमित खेलाडीहरुको नामावली सार्वजनिक नगरिए पनि उनीहरुलाई अहिले स्वास्थ्यकर्मीहरुको निगरानीमा अलग राखेको छ। ब्राजिलको पोट्रो एलेग्रा फुटबल क्लबले मंगलबार वक्तव्य जारी गर्दै आफ्ना चार खेलाडी संक्रमित भएको र उनीहरुको अहिले उपचार भइरहेको पुष्टि गरेको छ। उनीहरुको फेरि परीक्षण गरिनेछ, वक्तव्यमा उल्लेख छ। ब्राजिलमा आगामी अगस्ट ८ तारिखदेखि सिरी ए लिग शुरु हुने कार्यतालिका सार्वजनिक गरिएको थियो। पूर्वनिर्धारित तालिका भन्दा तीन महिना पछाडि सारेर सो च्याम्पियनसीप शुरु गर्ने तयारी गरिएको हो। ब्राजिलमा १४ लाखको हाराहारीमा कोरोनाभाइरस संक्रमित पुगिसकेका छन् भने झण्डै ६० हजारको मृत्यु भइसकेको छ।"
हारलगत्तै प्रशिक्षक बर्खास्त,"म्याड्रिड : स्पेनिस ला लिगा क्लब भ्यालेन्सियाले प्रशिक्षक अल्बर्ट सेलाडेस लोपेजलाई पदबाट बर्खास्त गरेको छ। भ्यालेन्सिया ला लिगाको पछिल्लो खेलमा भिल्लारियलसँग पराजित भएलगत्तै प्रशिक्षक अल्बर्टलाई पदबाट बर्खास्त गरिएको हो। आइतबार राति खेलिएको खेलमा भिल्लारियलले भ्यालेन्सियालाई २० गोलले हराएको थियो। उक्त नतिजापछि भ्यालेन्सियाले सोमबार अबेर प्रशिक्षक अल्बर्टलाई पद छाड्न सुझाव दिएको समाचारमा जनाइएको छ। जारी सिजनको लिगमा भ्यालेन्सियाले गतिलो प्रदर्शन गर्न सकिरहेको छैन। जारी सिजनको ला लिगामा सबै टोलीले ६६ खेल खेल्न बाँकी रहँदा भ्यालेन्सिया ४६ अंकसहित तालिकाको आठौं स्थानमा छ। भ्यालेन्सियाले यो सिजन १२ जित, १० बराबरी र १० हारको नतिजा निकालेको छ। युरोपियन प्रतियोगितामा छनोट हुनसमेत भ्यालेन्सियालाई समस्या पर्ने देखिएको छ। लगातारको निराशाजनक नतिजाका कारण नै प्रशिक्षक अल्बर्टलाई पदबाट हटाइएको क्लबका एक अधिकारीले जनाएका छन्। कोरोना भाइरसको महामारीका कारण स्थगित लिग सुचारु भएयता भ्यालेन्सियाले ला लिगामा पाँच खेल खेलिसकेको छ। भ्यालेन्सिया लिग सुचारु भएयता रियल म्याड्रिडसँग ३०, इबरसँग १० र भिल्लारियलसँग २० गोलले पराजित भएको छ। लेभान्तेसँग ११ गोलको बराबरीमा रोकिएको भ्यालेन्सियाले ओसासुनालाई भने २० गोलले हराएको थियो। अल्बर्ट यसै सिजन भ्यालेन्सियाको प्रशिक्षक बनेका थिए। त्यसअघि उनले रियल म्याड्रिडका सहायक प्रशिक्षकको जिम्मेवारी सम्हालेका थिए। ४४ वर्षीय अल्बर्टले स्पेनको उमेर समूहका विभिन्न राष्ट्रिय टोलीमा समेत प्रशिक्षकको भूमिका निर्वाह गरिसकेका छन्। उनी आफ्नो समयका चर्चित खेलाडी पनि हुन्। स्पेनको राष्ट्रिय टोलीका अतिरिक्त उनले बार्सिलोना र रियल म्याड्रिडजस्ता चर्चित क्लबबाट पनि व्यावसायिक फुटबल खेलेका थिए। प्रशिक्षक अल्बर्टले तत्काल लागू हुने गरी पदबाट राजीनामा दिएका छन्, क्लबद्वारा सोमबार अबेर जारी विज्ञप्तिमा भनिएको छ, उनले पुर्याएको योगदानका लागि हामी धन्यवाद दिन चाहन्छौं। अल्बर्टको स्थानमा साल्भाडोर गोन्जालेज मार्को (भोरो)लाई अन्तरिम प्रशिक्षकको जिम्मेवारी दिइएको छ। आगामी खेलमा ५६ वर्षीय भोरोले नै प्रशिक्षकको भूमिका निर्वाह गर्नेछन्। भोरोलाई भ्यालेन्सियाले छैटौं पटक अन्तरिम प्रशिक्षकको जिम्मेवारी सुम्पिएको हो। गत सेप्टेम्बरमा भ्यालेन्सियाले तत्कालीन प्रशिक्षक मार्सेलिनोलाई पदबाट बर्खास्त गर्दै उक्त जिम्मेवारी अल्बर्टलाई दिएको थियो। मार्सेलिनोको प्रशिक्षकत्वमा भ्यालेन्सिया ला लिगा तालिकाको चौथो स्थानसम्म उक्लिएको थियो। अल्बर्टको प्रशिक्षकत्वमा भने भ्यालेन्सियाले विभिन्न प्रतियोगितामा १३ वटा खेल खेलेकोमा केवल दुई जित हात पार्न सक्यो। भ्यालेन्सिया जारी सिजनको च्याम्पियन्स लिगबाट समेत बाहिरिइसकेको छ। च्याम्पियन्स लिगको प्रिक्वार्टरफाइनलमा भ्यालेन्सियालाई इटालियन सिरिए क्लब एटलान्टाले ८४ कुल गोल भिन्नताका आधारमा हराएको थियो।"

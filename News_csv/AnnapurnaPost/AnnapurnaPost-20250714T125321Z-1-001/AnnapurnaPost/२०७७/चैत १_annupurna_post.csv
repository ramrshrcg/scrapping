शीर्षक,विवरण
ग्रामीण विकासको आधार कृषि,"सन् १९७० को दशकमा गरिबी, असमानता र कष्टपूर्ण जीवनबाट मुक्त हुन भनी विकासको अवधारणा सुरु भयो। उक्त अवधारणाले विपन्न वर्गका जनताको समग्र आयमा उन्नति गर्नुका साथै प्रतिष्ठापूर्वक जीवन बाँच्न पाउनेमा जोड दियो। जनजीवन र जनजीविकाको सवालमा न्यूनतम आधारभूत आवश्यकता परिपूर्तिका साथै समग्र पक्षमा हुने सकारात्मक परिवर्तनले मान्छेको जीवनमा गुणात्मक परिवर्तन ल्याउनु विकास हो। यसले मानव जीवनका सम्पूर्ण पक्षको चाहनाअनुसार जीवन निर्वाह गर्न सक्ने विभिन्न अवसरको सिर्जना पूरा गर्छ। सामाजिक तथा आर्थिक रूपमा समानता कायम गर्दै समान न्यायका आधारमा उपलब्ध साधनस्रोतको बुद्धिमत्तापूर्वक परिचालन गरी अपनत्वको सृजना गर्न सक्नु पनि विकास हो। अर्थात् समाजका प्रत्येक सदस्यले एकातिर क्रमताको बढोन्नति र अर्कातिर अवसरमाथिको पहुँच कायम गर्न सक्ने सक्षम अवस्था विकास हो। त्यस्तै, विकासको सीधा सम्बन्ध ग्रामीण क्षेत्रसँग जोडिएको हुन्छ। ग्रामीण क्षेत्रको समग्र रूपान्तरण, ग्रामीण क्षेत्रका वासिन्दाको आर्थिक तथा सामाजिक परिवर्तनसँगै आयस्तरमा समेत परिवर्तन आउनु विकास हो। कृषिमा आधुनिकीकरण, ग्रामीण पूर्वाधारको विकास, ग्रामीण औद्योगीकरण, घरेलु तथा साना उद्योगको आधुनिकीकरण, कला साहित्यको विकास, समुदायिक सेवामा बढोन्नति तथा स्थानीय श्रम शक्तिको उच्चतम उपयोगले विकासलाई अथ्र्याउँछ। परम्परागत जीवन निर्वाहमुखी खेती प्रणालीबाट आधुनिक व्यावसायिक खेती प्रणालीमा रूपान्तर गरी ग्रामीण विकासलाई आवश्यक पर्ने आधुनिक मल, बीउबिजन तथा ज्ञान सीप र प्रविधिको व्यवस्था गर्नु नै विकास हो। सन् २०१९ को डिसेम्बरमा चीनको वुहानबाट सुरु भएको कोरोना भाइरसले संसारभरि प्रभाव पार्यो। जसको प्रत्यक्ष वा परोक्ष रूपमा ठूलो असर पुर्यायो। यसले गर्दा विश्वका मानिसले मनोवैज्ञानिक र आर्थिक क्षति व्यहोर्नुपर्यो। यसले विश्व व्यवस्थालाई नै नयाँ यात्रामा लगेको छ। यसैक्रममा मानिस सहर छाडेर गाउँमा जीवन बाँच्न बाध्य भए। हाम्रोजस्तो पहाड र गाउँले भरिएको तथा विविध वातावरण भएको मुलुकमा यसले केही अवसर पनि प्रदान गरेको छ। मूलतः हाम्रो देश कृषि प्रधान हो। हामीले यस समयमा कृषि क्षेत्रमा प्रगति गर्न सक्ने प्रचुर सम्भावना रहेका छन्। ग्रामीण क्षेत्रमा भएका र सहरी क्षेत्रबाट विस्थापित भई फर्कने मानिसलाई परिचालन गरी ग्रामीण क्षेत्रको कृषिको समग्र विकास गर्न सकिन्छ। नेपालको अर्थतन्त्रको प्रमुख क्षेत्र कृषि हो। कूल जनसंख्याको करिब ६६ प्रतिशत मानिस कृषि कर्ममा आबद्घ छन् भने कूल ग्राहस्थ्य उत्पादनको करिब ३३ प्रतिशत योगदान कृषि क्षेत्रको छ। देशको अर्थतन्त्रको मेरुदण्डका रूपमा कृषि कार्यलाई चित्रण गरिन्छ। यसले समग्र आर्थिक विकासमा महŒवपूर्ण टेवा प्रदान गरेको छ। कृषि कार्यमा आधुनिक युवा शक्तिलाई परिचालन गर्न सक्नुपर्छ। नेपाली युवा बालुवामा पनि सुन फलाउने सामाथ्र्य राख्छन्। नेपालको कूल जमिनको ३० लाख ९१ हजार हेक्टर जमिन कृषियोग्य छ। राष्ट्रिय कृषि गणना २०६८ का अनुसार ०६८ हेक्टर प्रति जमिनको औसत आकार ०२१ हेक्टर रहेको छ। परम्परागत जीवन निर्वाहमुखी खण्डीकृत खेती प्रणालीको अवलम्बन गरिँदै आएको र सीमित स्रोत र साधनले गर्दा गरिएको प्रयासबाट उपलब्धिमूलक क्षेत्रका रूपमा स्थापित गर्न नसक्दा व्यावसायिक क्षेत्र र युवा शक्तिलाई यो क्षेत्रमा खासै आकर्षण गर्न सकिएको छैन। सिँचाइ, कृषि सडक, ग्रामीण विद्युतीकरण तथा कृषिजन्य उद्योगको विकास र विस्तारका साथै उत्पादित कृषिजन्य वस्तुहरूको बजारीकरणको अभावका कारण कृषिलाई व्यवसायका रूपमा भन्दा पनि संस्कृतिका रूपमा मात्र अवलम्बन गरिँदै आएको छ। कृषिमा आधारित औद्योगिक विकास हुन नसक्दा कृषि उत्पादनले उपयुक्त बजार पाउन सकेको छैन। ग्रामीण क्षेत्रमा उपलब्ध श्रमलाई रोजगारको अवसरका रूपमा परिणत गर्न सकिन्छ। सरकारी तथा निजी क्षेत्रको लागतमा कृषिजन्य उद्योग स्थापना गर्न सकेमा एकातिर कृषि उत्पादन बढ्छ भने अर्कातिर रोजगारका अवसर सिर्जना हुन्छ। जीवन निर्वाहमुखी क्षेत्रबाट पुँजीवादी क्षेत्रमा रूपान्तरण गर्नका लागि समग्र कृषि क्षेत्रको विकास र विस्तार गरिन आवश्यक छ। कृषिको विकास र विस्तारले जनताको जीवनमा प्रत्यक्ष फाइदा पुग्छ। यसले ग्रामीण परिवेशको रूपान्तरण गर्न, पशुजन्य उत्पादन गर्न, व्यापार व्यवसाय सञ्चालन गर्न, उद्योगधन्दा कलकारखाना स्थापना गर्न, रोजगारका अवसर सिर्जना गर्न, स्थानीय स्रोत र साधन परिचालन गर्न, वैदेशिक मुद्रा आर्जन गर्न, ग्रामीण श्रम शक्ति उपयोग गर्न, आर्थिक वृद्धि गर्न, पर्यटन विकास गर्न, खाद्यान्न संकटबाट छुटकारा पाउन तथा गाउँको गरिबीलाई अन्त्य गर्न भूमिका निर्वाह गर्छ। कृषि क्षेत्रको उत्पादन वृद्धि गर्न आधुनिक विज्ञानलाई आत्मसात गर्नु आजको आवश्यकता हो। पूर्वाधारको विकास र विस्तार, कृषिको आधुनिकीकरण र विस्तार, कृषिमा यान्त्रीकरण र विकास, आवश्यक ज्ञान, सीप र तालिमको व्यवस्था, कृषि उपकरणमा अनुदान नभई उत्पादनमा अनुदानको व्यवस्था, कृषिका लागि प्रोत्साहान कार्यक्रम, उत्पादित वस्तुहरूको खरिद र व्यवस्थापनमा जोड दिन सकियो भने कृषकले प्रत्यक्ष लाभ लिन सक्छन्। उपभोक्ताले पनि कम मूल्यमा उत्पादित वस्तुको उपभोग गर्न पाउँछन्। नेपाल ग्रामीण इलाकाले भरिएको मुलुक हो। ग्रामीण क्षेत्रका वासिन्दाको मुुख्य पेसा नै कृषि कार्य हो। कोरोना भाइरसका कारण मानिस ग्रामीण इलाकामा आफ्नो भविष्य खोज्दैछन्। यसका लागि सबैभन्दा महŒवपूर्ण र उपयुक्त कार्य कृषि नै हो। यसको आधुनिकीकरण र व्यवसायीकरणबाटै समग्र ग्रामीण क्षेत्रका जनाताको जीवनमा खुसी र उमंग ल्याउन सकिन्छ। लुकेको बेरोजगार, मौसमी बेरोजगार र पूर्ण बेरोजगार तथा कृषि कार्यमा बढ्दो वितृष्णाका माध्यमबाट ग्रामीण समुदायका मानिस यतिकै बसिरहनुपर्ने अवस्था छ। ग्रामीण क्षेत्रमा लुप्त बेरोजगारको दरले समाजमा जरो गाडेको छ। यो समस्या समाधान गर्न कृषि क्षेत्रको विकास र विस्तार नै अहिलेको अवस्थाको उपयुक्त उपाय हो। राष्ट्रिय आम्दानीको करिब पाँचदेखि सात प्रतिशत मात्र पुँजी निर्माणमा लगानी गर्न सकिएको छ। प्रतिव्यक्ति आम्दानी न्यून छ। कृषिमा आधारित अर्थतन्त्र भएका कारणले पनि दिगो कृषि विकासको आवश्यकता छ। कृषिमा आधारित औद्योगिक विकास हुन नसक्दा कृषि उत्पादनले उपयुक्त बजार पाउन सकेको छैन। यिनै कारणले समग्र कृषिको विकासमा युवा श्रमशक्ति उपयोग गर्न जरुरी छ।"
कांग्रेस नेतृत्वमा अर्ली इलेक्सनविकल्प,"कांग्रेसले पार्टीको महाधिवेशन गरी समयसापेक्ष ऊर्जाशील नेतृत्व स्थापित गरेर अबको निर्वाचनमा युवा मतदाताको विश्वास जित्ने बाटोतर्फ अग्रसर हुनुपर्छ राजनीतिक नेतृत्वले मुलुकलाई नेतृत्व दिन सकेन भने सधैं अस्थिरता हुन्छ भन्ने पछिल्लो उदाहरण नेपाल बनेको छ। संसद्मा झन्डै दुईतिहाइ सदस्य संख्या हुँदा पनि त्यसलाई सत्तासीन कम्युनिस्ट पार्टीले जोगाउन सकेन। प्रधानमन्त्रीले संसद् विघटन गरेपछि उत्पन्न पार्टीभित्रको आन्तरिक विवादका कारण नेकपा फुटको संघारमा पुगिसकेको थियो। सैद्धान्तिक धरातल एकताको आधार बनेको थियो भने सर्वोच्च अदालतले पूर्ववत् अवस्थामा फर्काइदिँदा पनि केही फरक पर्ने थिएन। कानुनी रूपमा नफुटे पनि व्यावहारिक रूपमा फुटिसकेको नेपाल कम्युनिस्ट पार्टीलाई सर्वोच्चको फैसलाले विधिवत् बाटो फुकाइदियो। नेकपा एमाले र नेकपा माओवादी एकताअघिको पूर्ववत् अवस्थामा फर्किएका छन्। यसबाट सन्तुष्ट हुनेभन्दा नहुनेको संंख्या बढी छ। फैसलापछि दुई भएका पार्टी नै एक भएर संसद्को बाँकी कार्यकाल सरकार चलाउने आधार उनीहरूकै क्रियाकलापले समाप्त पारिदिएको छ। यतिबेला संसद्को प्रतिपक्षमा रहेको कांग्रेसको भूमिकाको खोजी हुन थालेको छ। कम्युनिस्ट पार्टीबीच समीकरणको सम्भावना समाप्त भएकाले कांग्रेस र जनता समाजवादी पार्टीको महŒव पनि बढेको छ। यो महŒवलाई कांग्रेसले देश, जनता र लोकतन्त्रका पक्षमा उपयोग गर्न सक्नुपर्छ। कसैले फ्याँकेको सत्ता साझेदारीको हिस्सेदार मात्र बन्नुभन्दा आमनागरिकले प्रश्न नउठाउने र पार्टीको भविष्य पनि सुनिश्चित हुने सहज बाटो तय गर्नु कांग्रेसको जिम्मेवारी हुनुपर्छ। सत्ताका लागि मात्र सत्तामा जाने हो भने कांग्रेसका नाममा राजनीति गर्न चाहने भविष्यको पुस्तालाई समेत ठूलो चोट पुर्याउनेछ। नागरिकले पाँच वर्षका लागि प्रतिपक्षमा बस्ने म्यान्डेट दिए पनि परिस्थितिले छिटै सरकारमा लैजाने वातावरण बनाएको अर्थमा मात्र नलिएर लोकतन्त्र, पार्टी र मुलुकको उन्नत भविष्यको पक्षमा काम गर्ने सर्तमा सत्तामा जानुपर्छ। सरकारमा जाने पार्टीले निर्णय गर्यो भने नेतृत्वको दाबीसहित अर्लि इलेक्सन को सर्तमा सरकारमा जानुपर्छ। तर आउँदो निर्वाचनअघि नै पार्टीको महाधिवेशन गरेर नयाँ र ऊर्जाशील नेतृत्व चयन गर्ने हो भने त्यसले अबको निर्वाचनमा थपिने झन्डै ४० लाख नयाँ मतदाताको विश्वास जित्न सकिनेछ। अघिल्लो निर्वाचनमा टुटेको नागरिकसँगको सम्बन्ध फेरि जोडिनेछ। विगतमा रुस्ट बनेको नागरिक समाज र आम प्रजातन्त्रवादीले पनि कांग्रेसलाई यस्तै सुझाव र सल्लाह दिन थालेका छन्। जुन कांग्रेसका लागि उत्तम बाटो पनि हुनेछ। कांग्रेसले पेसागत संघसंगठन र आम प्रजातन्त्रवादीको विश्वास पनि गुमाइसकेको अवस्था थियो। प्रजातन्त्रका पक्षमा वकालत गर्ने तर कांग्रेससँग टाढिएको बौैद्धिक जगत् पनि यतिबेला कांग्रेसबारे बोल्न थालेको छ। हिजोसम्म कम्युनिस्टहरूको पनि नेतृत्व लिँदै आएको कांग्रेस आज कम्युनिस्टको खेलौना बन्यो भन्ने आरोप पनि नेतृत्वले खेप्दै आएको थियो। त्यो आरोपको प्रतिवादका लागि पनि व्यवहारतः मुलुकको नेतृत्वदायी भूमिकाका लागि मार्गप्रशस्त गर्न महाधिवेशनको मिति तय गरेर नयाँ नेतृत्व स्थापित गर्न कांग्रेस अग्रसर हुनुपर्छ। नेपाली कांग्रेसले मिलिजुली सरकार बनाउने खेलमा लाग्नुभन्दा आफ्नै नेतृत्वमा सरकार बनाएर अर्ली इलेक्सन मा जाने वातावरण निर्माण गर्नुपर्छ राजनीतिक संगठन भनेका जनइच्छा प्रकट गर्ने माध्यम हुन्। जनइच्छा पूरा गर्ने बाटोबाट सुविधाजनक बहुमतसहित सत्तासीन भएका कम्युनिस्ट अलग हुँदैछन्। जनताको मतबाट त्यो ठाउँ लिन कांग्रेसले एक ढिक्का भएर पहल गर्नुपर्छ ससाना आन्तरिक विवादमा रुमलिनु हुँदैन। संकटका बेला एक ढिक्का भएर नागरिकसँग नजिक हुने खालका गतिविधि गर्न सकियो भने त्यो दीर्घकालीन र प्रभावकारी हुनेछ। नागरिकसँग टुटेको सम्बन्ध जोड्ने यो सुवर्ण मौका कांग्रेसले चुकाउनु हुँदैन। नेपालको इतिहासमा कांग्रेसको सम्मानजनक स्थान छ। फेरि एकपटक इतिहासले दिएको त्यो इज्जत जोगाउन बेला आएको छ। बीपी, गणेशमान, कृष्णप्रसाद भट्टराई र गिरिजाप्रसाद कोइरालाको पुस्ताले दिएको बलिदानबाट बनेको इज्जतमा लागेको दाग पखाल्न सत्ताको चास्नीमा नभई मुलुक र लोकतन्त्रको मुद्दामा उल्लेख्य भूमिका निर्वाह गर्नुपर्छ। किनकि अघिल्लो पुस्ताले हासिल गरेका विश्वव्यापी लोकतान्त्रिक मान्यता र प्रतिष्ठाको ब्याज खाएर अब थपिने नयाँ मतदाताको विश्वास जित्न सकिन्न। समय र परिस्थिति धेरै बदलिएको छ। नागरिकको चेतनास्तर माथि उक्लिएको छ। नयाँ युवा पुस्ताले मुलुकमा गरिखाने अवस्था बनोस् भन्ने चाहेको छ तर कांग्रेसले ०७ सालमा हामीले क्रान्ति गरेका थियौं भनेर युवाको विश्वास जित्न खोज्छ भने कसरी सम्भव छ ? नयाँ पुस्तालाई सम्बोधन हुने खालका कुनै पनि गतिविधि कांग्रेसबाट नभएकैले कम्युनिस्टले बाँडेका सपनाकै भरमा दुईतिहाइ मत पाए। अब कांग्रेसले नयाँ नेतृत्व स्थापित गरेर युवाको विश्वास जित्ने बाटोतर्फ अग्रसर हुनुपर्छ। नयाँ दृष्टिकोणसहितको रणनीति तय नभएसम्म पार्टीप्रति आकर्षण बढ्न सक्दैन। त्यसका लागि नयाँ पुस्ताको मान्यता पाउन पार्टीलाई सैद्धान्तिक रूपमा नवीकरण गर्न जरुरी छ। हो, प्रत्येकपटकको संसद् विघटनले मुलुक, नागरिक र लोकतन्त्रलाई घाटा भएको छ। यसैको प्रतिफल थियो संविधानसभाबाट संविधान बनाउने निर्णय। राजनीतिक स्थिरताका लागि प्रधानमन्त्रीको सनकमा संसद् भंग गर्ने अधिकार राख्नु हुँदैन भनेर सबै दलको सहमतिमा संविधान बनाइएको हो। संसद्ले प्रधानमन्त्री बनाउनै सकेन भने मात्रै संसद् विघटन हुन सक्छ भन्ने प्रावधान राखिएको थियो। संसद्ले नयाँ सरकार बनाउन सकेन भने फेरि निर्वाचनमा जानुको विकल्प छैन। लोकतन्त्रको सुन्दर पक्ष भनेकै निर्वाचन हो। त्यसैले नेपाली कांग्रेसले मिलिजुली सरकार बनाउने खेलमा लाग्नुभन्दा आफ्नै नेतृत्वमा सरकार बनाएर अर्ली इलेक्सन मा जाने वातावरण निर्माण गर्नुपर्छ। यो अहिलेको उत्तम विकल्प हुन सक्छ। किनकि मिलिजुली सरकार बनाउँदा मुलुकले कति अस्थिरता खेप्नुपर्यो भन्ने जगजाहेर छ। हो, पुनस्र्थापित संसद्मा कम्युनिस्टहरूको बहुमत छ। उनीहरू मिलेर जान सके भने अझै सरकार बनाउने सुविधा उनीहरूसँग नै छ। तर सरकार बनाउन सकेनन् भने हिजो दुई कम्युनिस्ट मिलेर आएको म्यान्डेट अबको आधार बन्न सक्दैन। एमालेको धेरै संख्या भए पनि त्यो संख्याको वैधानिकता समाप्त भइसकेको छ। किनकि एमालेले माओवादीलाई मतदान गरेको थियो भने माओवादीले एमालेलाई। त्यसैले त झन्डै दुईतिहाइ मत पाए। न्यायपूर्ण, समानतापूर्ण र समृद्ध नेपालको परिकल्पना साकार हुन्छ भन्ने कम्युनिस्ट सपना साकार पार्न नागरिकले सहयोग गरे तर कम्युनिस्ट सरकार बनेको तीन वर्ष पूरा हुँदा पनि देखिनलायक कुनै पनि काम हुन सकेन। आन्तरिक विवादका कारण संसद् विघटनको अवस्थासम्म पुग्यो। विघटनमा केपी ओलीको जति भूमिका थियो, त्योभन्दा बढी भूमिका प्रचण्डको छ। कम्युनिस्टले अवसर पाउँदा पनि केही गर्न सक्दा रहेनछन् भन्ने प्रस्ट भएको छ। समस्या सिर्जना गर्न सक्ने तर समाधान गर्न नसक्ने कम्युनिस्टको वैशाखी बन्नुभन्दा कांग्रेसले तत्काल केन्द्रीय समितिको बैठक बसेर आफ्नै नेतृत्वमा चुनावी सरकार गठनका लागि पहल गर्नुपर्छ। संविधानको रक्षा र लोकतन्त्रको सुरक्षाको विकल्प पनि यही हो।"
लाज र मुखुन्डो,"बजारमा चर्चित एउटा शब्द प्रचलित छ अहिले, मुखुन्डो। किन चर्चित छ भने आजको माहौलमा मुखुन्डो निकै प्रासंगिक छ, हाम्रो देशमा। समाजमा मुखुन्डोलाई विशेष वस्तुको रूपले हेरिन्छ। किनकि अन्य वस्तुको दाँजोमा यसको अलग्गै विशेषता छ। शृंगारिक रूपको बनावट भएकाले निकै आकर्षक हुन्छ मुखुन्डो। विशेषतः पूरै रंगीबिरंगी हुन्छ यो। खास एउटा प्रयोजनका लागि यसको निर्माण गरिएको हुन्छ। अर्थात् यसको प्रयोग केवल एकै स्थानमा मात्रै हुन्छ। त्यो हो अनुहार। फेरि अनुहार पनि अन्यत्र कहींकसैकोमा होइन, मान्छेको अनुहारमा भरमार प्रयोग हुन्छ यसको। मुखुन्डोको एउटा खास विशेषता छ। जबसम्म यो एक्लो बस्छ वा चुपचाप बस्छ, त्यतिखेर यसको कुनै अर्थ हुन्न। तर जब यसलाई मान्छेले अनुहारमा धारण गर्छ, तब यसले तत्कालै आफ्नो रङ देखाइहाल्छ। मान्छेको अनुहार कस्तो छ ? कुन रङको छ ? कालो छ कि गोरो छ ? अथवा गहुँगोरो छ कि ? मुखुन्डो लगाएपछि कसैलाई केही थाहै हुन्न, छोपछाप पारिहाल्छ। आँखा चिम्सा छन् कि बल्ढ्यांग्रे छन् ? नाक थेप्चो छ कि चुच्चो छ ? ओठ सुन्तले छन् कि खोँडे छन् ? गाला गुलाबी छन् कि कस्तो ? निधार चाउरिएको छ कि छैन ? कोठी कता छ, चिउँडोमा कि ओठमाथि ? चायापोतो कतै छ कि अनुहारमा ? मुखुन्डो नलाउञ्जेल सब उदांग देखिएको अनुहार मुखुन्डो लगाउनासाथ सम्पूर्ण छोपिई जान्छ। छोपिने कुरो गर्दा, मुखुन्डोले सबैभन्दा मज्जासँग अनुहारको एउटा अर्को कुरो छोप्छ। सोधिएला, देखिने अंगजति त तिनै हुन् आँखा, नाक, ओठ, गाला, निधार, या पूरै अनुहार नै। अब के छ र; मुुखुन्डोले छोप्ने अर्को कुरो ? जिज्ञासा स्वाभाविक छ। त्यसैले कुरोलाई रहस्यमा नराखी भनूँ, मान्छेसँग एउटा त्यस्तो कुरो छ जसलाई छोप्न मुखुन्डोमा पर्याप्त शक्ति छ, हैसियत छ। के हो त त्यो मुखुन्डोद्वारा छोपिने कुरो ? लाज ! हो, सबैभन्दा राम्रोसँग मुखुन्डोले लाज छोप्छ। अनुहारमा अंकित लाज छोप्छ। लाज किसिमकिसिमका छन्। एकैछिनको पनि लाज हुन्छ। यस्तो लाज छोप्नका लागि वास्तवमा मुखुन्डोको आवश्यकता पनि पर्दैन। दुई हत्केलाले छोपुञ्जेल क्षणभरमै भागिहाल्छ। तर कुनै लाज यस्ता पनि हुन्छन्, जसलाई हत्केलाले छोप्न सकिन्न। जस्तै गरेर ढाक्ने प्रयास गरे पनि त्यस्ता लाजलाई ढाक्नै सकिन्न। अहिले बजारमा त्यस्तै एउटा लाज देखापरेको छ, अनुहारहरूमा। किनकि यो लाजको आयतन निकै ठूलो छ, यसलाई छोप्न मुखुन्डो नै नभई हुँदै हुँदैन। त्यो पनि सामान्य होइन, असामान्य खालको। वर्तमानमा लाज र मुखुन्डोको अन्तरप्रसंग बुझ्नका लागि यसको अन्तर्य जान्न जरुरी छ एउटा राजनीतिक घर थियो, जसमा दुई परिवार बस्थे। अचानक घरमा विखण्डन भयो। भनूँ, दुई भागमै चिरा पर्यो। यसरी, दुई भागमा विभाजित हुँदासम्ममा दुवै परिवारका धेरै सदस्य आफ्नो परिवारबाट अर्को परिवारका सदस्य झैं परिवर्तित भइसकेका थिए। तर यति हुँदाहुँदै पनि समयक्रमले दुई परिवारका सदस्यहरूलाई आफ्नै पुरानो परिवारसँग मिलेर बस्नुपर्ने बाध्यता आइलागेको छ। अर्थात्, नियति यस्तो बनेको छ कि परिवर्तित परिवारमा बसिरहन नमिल्ने, अर्थात् आफ्नै परिवारमा फर्कनै पर्ने भएको छ। र, यतिबेलाको अवस्था यस्तो बनेको छ कि ती सदस्यहरूको अनुहारमा छोप्नै नमिल्ने गरी लाज आएर बसेको छ। वर्तमान प्ररिप्रेक्षमा लाज गायब भएको छ। खोइ, कहाँ गएर बसेको छ लाज कुन्नि ! यहाँ, लाज हराएका शुद्ध मान्छेहरूको भीड छ। लाजकै कुरा गर्दा, लाज आएर बसेको अर्को फरक अनुहार पनि छ त्यहींनिर। घरमूलीको त्यो अनुहारले परिवारका सदस्यलाई कुनै सुइँकोसम्म नदिएर घरको सदस्यपहिचानसमेत नहुने गरी सबैलाई आआफ्नो बाटो लगाएका थिए र आफू पनि त्यही बाटो लागेका थिए। तर संयोग ! फेरि त्यस्तै अर्को नियतिले नै फर्काएको छ उहीं। बाटो लाग्नेहरू पनि सबै एकसाथ फर्किएका छन्। हो, यहींनिर सबैका अनुहारमा प्रस्ट देखिन्छ लाज। तर लाज नरहेको अभिनय गरिरहेछन् सबै अनुहारले। साँच्चै, गजबकै लाज छ यो। हुन त इतिहासमापरम्परामा थुप्रै किसिमका लाज आए, गए। तिनका कुनै लेखाजोखा छैन। त्यतिखेर जस्तासुकै लाज आए पनि तिनलाई छेक्न समर्थ भएका थिए लाजमाफिकका मुखुन्डोहरू। तर वर्तमानको यो लाज ! यस्तो छ कि कुनै पनि किसिमका मुखुन्डोहरूले छोप्न सक्ने खालको छैन यो। त्यसो त फेरि दोहोर्याऊँ, अनुहारमा लाज नै नलजाई बसिरहेको छ भने जस्तोसुकै मुखुन्डोको के हैसियत लाज छोप्न ? कुनै लाजै छैन लाजलाई। आफ्नो परिवारको प्रमुख सदस्यलाई घरबाटै निकालेका घोषणा गर्नेहरूलाई नियतिले फेरि उनै प्रमुखको मातहतमा पुर्याएको छ, जहाँ लाग्नुपर्ने लाज उल्टो लाज नमानी हाँसिरहेको छ। कुरा बनाईबनाई, कुरा चपाईचपाई टेलिभिजनका पर्दाहरूमा अन्तर्वार्ता पो दिइरहेका छन्, मानूँ अघिल्ला घटनाक्रम एउटा सपना थियो, वा भनूँ जनता जनार्दनलाई भुलाउने नाटकका दृश्यहरू थिए। वास्तवमा लाज हराइसकेपछि मान्छेसँग के रहन्छ ? लाज पचेपछि सकियो सबै। यस अर्थमा सबैभन्दा महŒवपूर्ण चरित्र हो लाज। लाज नै मान्छेको शृंगार हो। लाजरहित मान्छेको कल्पनै गर्न सकिन्न। तर वर्तमान प्ररिप्रेक्षमा लाज गायब भएको छ। खोइ, कहाँ गएर बसेको छ लाज कुन्नि ! यहाँ, लाज हराएका शुद्ध मान्छेहरूको भीड छ। तिनै हुन् जो सधैंसधैं देशको भविष्य बनाउने कुरा गर्छन् तर मरेर जाँदा आफू मात्रै होइन, सबैलाई थाहा छ देशको इतिहाससमेत क्षतविक्षत् पारेर जान्छन्। तिनीहरू स्वयंलाई थाहा छ, आफ्नो अनुहारमा लाज छ। तैपनि लाज ढाक्ने हतारो छैन तिनलाई। फेरि पनि मुखुन्डोको खोज त पक्कै पनि गरिरहेका होलान् कि ! बजारमा मुखुन्डो छ्यापछ्याप्ती छन्। तर भेटिएको छैन उपयुक्त मुखुन्डो।"
स्वदेशी उत्पादन बढाउन चुनौती,"अर्थतन्त्रको छिटो र सार्थक रूपान्तरण गर्न सरकारले उत्पादन क्षेत्रलाई मुख्य प्राथमिकतामा राख्नुपर्छ नेपालले तीव्र्रतर आर्थिक विकासका लागि आधुनिक आर्थिक सिद्धान्तहरूको इमानदारीपूर्वक अनुसरण गर्दै उन्नत पुँजीगहन उत्पादन उद्योगहरूको निर्माण गरेर औद्योगीकरण सुरु गर्नुपर्ने, आधुनिक वित्तीय प्रणाली स्थापना गरेर वा यसलाई समर्थन गर्न आधुनिक संस्था स्थापना गरेर अगाडि बढ्न आवश्यक र अनिवार्य भइसकेको छ। आन्तरिक विकृति, नीति असफलता र जग्गाजमिनको अवस्थालाई दोष लगाउँदै कम विकसित हुनका लागि नेपालले बढी बहाना लिन सक्दैन। आर्थिक रूपान्तरणलाई सहयोगी राज्य संयन्त्र, सही विकास रणनीति र सही औद्योगिक नीति आवश्यक छन्। नीति ऐनभन्दा नेतृत्व र कार्यान्वयन आजको मूल चुनौती हो। सेप्टेम्बर २०१४ मा भारतका प्रधानमन्त्रीले सुरु गरेको लोकप्रिय अवधारणा मेक इन इन्डिया को पहिलो वीज महात्मा गान्धीले सन् १९४४ मा नै रोपेको जस्तो देखिन्छ। उनी पेसागत अर्थशास्त्री थिएनन्; बरु उनले भारतीय अर्थव्यवस्थाको विकासका सम्बन्धमा केही सिद्धान्त र नीतिहरूको वकालत गरे; जसलाई उनले भारतीय सरकारले सन् १९४७ मा स्वतन्त्र भएपछि अनुसरण गर्ने आशा गरेका थिए। गान्धी मोडेलको उद्देश्य थियो, सामग्रीको उत्पादनमा वृद्धि गर्नु र साथै भारतीय जनताको सांस्कृतिक तह विशेषगरी कृषि र प्रकृतिको अस्पष्टतामा निर्भर लाखौं गाउँमा बस्ने गरिबको उत्थान गर्नु रहेको थियो। नेपालमा हालै केही निजी क्षेत्रका केही निर्माता जो अधिकांश कच्चा पदार्थ बाहिरबाट आयात गरी नेपालमा उत्पादन गर्छन् र नेपाली कच्चा पदार्थमा आधारित उद्यमीले राष्ट्रलाई आत्मनिर्भर बनाउने लक्ष्यका साथ भनी मेक इन नेपालस्वदेशी अभियानलाई प्राथमिकताका साथ अगाडि बढाइरहेको छ। सरकारबाट आउनुपर्ने यस्तो प्रस्ताव निजी क्षेत्रबाट आउनु स्वागतयोग्य छ। यो अभियानले स्वदेशी उत्पादन वृद्धि गर्न, व्यवसायको प्रतिस्पर्धात्मक क्षमता बढाउन र नेपाली वस्तु र सेवाको माग बढाउने लक्ष्यसहित मेक इन नेपालस्वदेशी अभियान सुरु गरेको सार्वजनिक भएको छ। निजी क्षेत्रको यस अभियानमा नेपाल सरकारको साथ र सहयोग हुनुपर्ने धारणासमेत राखिएको छ। तर निजी क्षेत्रका केही उद्यमी विगतमा सुशासन कायम गर्न नसकी कारबाहीमा परेको कटु तथ्य हाम्रासामु प्रस्ट छन्। उद्योग क्षेत्रको विद्युत्को पैसा नतिर्ने, नाकाबन्दीका समयमा बढी मूल्यमा औषधिजस्तो संवेदनशील वस्तुका उत्पादकले बढी मूल्यमा सामान बिक्री गरेको, लकडाउनका समयमा तापक्रम नाप्ने, स्यानिटाइजर आदिको बढी मूल्य लिन कूटनीतिक नियोगको सवारी साधन प्रयोग गरेको, उद्यमी व्यवसायी जुवा खालमा पक्राउ परेको आदि कुशासनका प्रतिनिधि पात्रसमेत थुप्रै रहेको सन्दर्भमा अभियान चलाउने नेतृत्व सरकारले लिनुपर्छ भन्ने धारणा राख्नेको कमी छैन। भारतका प्रधानमन्त्री नरेन्द्र मोदीको २०१४ को मेक इन इन्डिया को कार्बन कपीका रूपमा आएको अभियानलाई सरकारको सम्बन्धित निकायले गम्भीरताका साथ चिन्तन, मनन र मूल्यांकन गरेर मात्र अगाडि बढ्नु उचित हुने देखिन्छ। त्यसर्थ रामकृष्ण ढकालको यी त सब भन्ने कुरा न हुन्न जस्तो नहोस्। मुलुकको औद्योगिक विस्तार, रोजगारको सृजना एवं उत्पादन वृद्धिबाट मात्र राष्ट्रिय अर्थतन्त्र माथि उठाउन सकिनेमा दुईमत छैन। यस अभियानमा सरकारले स्वामित्व बोध मात्र होइन; नेतृत्व गरी स्वदेशी उद्योगको स्थापना र उद्योगलाई आत्मनिर्भर बनाउन सरकारबाट प्रभावकारी भूमिका निर्वाह गर्नुपर्ने धारणा त निजी क्षेत्रले राख्नु कुनै नौलो होइन। सुनिएअनुसार सार्वजनिक गरिएको अभियानले हरेक वर्ष एक हजार उद्योग सञ्चालनमा ल्याई वार्षिक एक लाख ५० हजार औद्योगिक रोजगार सिर्जना गर्ने महान् लक्ष्य लिएको छ। कुन आधारमा गरिएको प्रक्षेपण हो, सोसमेत खुलाएको भए जनता विश्वस्त हुने आधार तयार हुन्थ्यो। लक्ष्यअनुसार पाँच वर्षमा वार्षिक निर्यात ४३ अर्ब अमेरिकी डलर पुर्याउने र कूल गार्हस्थ्य उत्पादनमा सन् २०२५ सम्ममा २२ प्रतिशत र २०३० सम्ममा २६ प्रतिशत योगदान पुर्याउने तथ्यांक पेस गरेको छ। यो विश लिस्ट अर्थात् चाहनाको सूचीजस्तो नहोस्, व्यावहारिक र व्यवहृतसमेत होस्। यही क्रममा नेपाल सरकारले सरकारी कार्यालयमा स्वदेशी वस्तु तथा सेवा उपयोगलाई बाध्यकारी बनाउने भएको छ। स्मरण रहोस्, यसअघिका सरकारले विदेशी वस्तुको दाँजोमा १५ प्रतिशतसम्म महँगो भए पनि सरकारी कार्यालयमा स्वदेशी वस्तु प्रयोग गर्नुपर्ने व्यवस्था गरेको थियो तर यस्तो प्रावधान अपेक्षाकृत रूपमा व्यवहारमा लागू हुन सकेको छैन। वर्तमान सरकारले यस्तो प्रावधान कडाइका साथ पालना गराउने भएको छ, तर कसरी यो कार्यान्वयन हुन्छ हेर्न बाँकी छ। विदेशीको विकल्पमा स्वदेशी वस्तु तथा सेवा उपलब्ध हुन नसक्ने अवस्थामा बाहेक स्वदेशी वस्तु तथा सेवाको उपयोग गर्ने नीतिले दीर्घकालमा उल्लेख्य परिणामको अपेक्षा छ। स्वदेशी वस्तु तथा सेवालाई गरिएको प्रोत्साहनले आन्तरिक रोजगार, बजार विस्तार तथा समग्र आर्थिक क्रियाकलापमा वृद्धि भई व्यापार घाटासमेत कम गर्न सक्छ। यिनै उद्देश्य प्राप्तिका लागि सरकारले सार्वजनिक खरिद ऐनमार्फत सरकारी कार्यालयमा स्वदेशी वस्तु तथा सेवा उपयोगलाई प्रोत्साहन गर्ने गरी बाध्यकारी व्यवस्था लागू गर्न लागेको हो। सरकारले प्रवद्र्धनात्मक विशेष आर्थिक कार्यक्रम ल्याएमा मुलुकले कपास, रेशम, ऊन, वनस्पति रेशाजन्य धागो उत्पादनलाई प्रोत्साहन गरी स्वदेशी कपडा उपयोग वृद्धि गर्न पर्याप्त सम्भावना छन्। साथै नेपाली हस्तकलाका सामग्री, परम्परागत वस्तु, जातीय पहिचानका सामग्री, सांस्कृतिक वस्तुका नमुना जस्ता मौलिक वस्तुलाई सरकारी कार्यालयमा प्रयोग गरेर प्रोत्साहन गर्न पनि सकिन्छ। सरकारले स्वदेशी उत्पादनलाई प्रोत्साहन गर्न मू्ल्य अभिवृद्धि करमा दर्ता भएका कपडा उद्योगले उपयोग गर्ने विद्युत् महसुलमा ५० प्रतिशत छुट दिने र बैंकबाट लिने कर्जामा पाँच प्रतिशतले ब्याज अनुदान दिनेजस्ता उत्प्रेरणात्मक कार्यक्रम ल्याएकाले यस्ता वस्तुको उपयोगमा वृद्धि गर्न सकिनेछ। तर त्यस्ता कपडा प्रहरी, नेपाली सेना तथा सरकारी कर्मचारीले उपयोग गर्न सक्ने गरी मूल्य र गुणस्तरका उचित वातावरण बनाइनुपर्छ। हालै प्रधानमन्त्री केपी शर्मा ओलीले स्वदेशी उत्पादनमा लगानी विस्तार गर्न उद्यमीव्यवसायीलाई आग्रह गर्नुभएको छ। उपभोक्ताले कहाँ बनेका भन्दा पनि गुणस्तर, मूल्य, सहज उपलब्धता, ग्यारेन्टी जस्ता कोणबाट वस्तु तथा सेवाको विकल्प चयन गर्ने भएकाले नेपाली उत्पादन प्रतिस्पर्धी हुनैपर्छ। सरकारले कर छुट तथा लगानीमैत्री वातावरण दिन सक्छ, यही वस्तु तथा सेवा किन्नुपर्छ भनेर बाध्य गर्न सक्दैन। सरकारले चाहेअनुसार १५ देखि २० प्रतिशत मूल्य छुट दिँदा पनि नेपाली उत्पादन गुणस्तरीय तथा आकर्षक देखिएनन् भने त्यस्त वस्तु तथा सेवाको बजार सुरक्षित गर्न सम्भव हुँदैन। सरकारी कार्यालयले मात्र प्रयोग गरेर कुनै पनि उद्योगले व्यवसाय गर्न सम्भव नहुने भएकाले आम उत्पादन, वितरण तथा उपभोगको वातावरण बन्नु र बनाइनुपर्छ। त्यसका लागि गुणस्तर र मूल्यलाई उत्पादक पक्षले विशेष ध्यान दिनुपर्छ। कम उत्पादकता, श्रम कानुन र कमजोर पूर्वाधार नेपाली न उत्पादन उद्योगका अवरोध हुन्। नेपालको जीडीपीमा उद्योगको योगदान विगतमा १३ प्रातिशतसम्म पुगेकोमा हाल करिब ६ प्रातिशतको हाराहारीमा सीमित रहनु, श्रमिकको उत्पादकत्वमा कमी, जग्ग्गा प्राप्तिमा कठिनाइ, उद्योगसम्बन्धी पूर्वाधार अभाव आदि कठिनाइ अझै विद्यमान छन्। आयात प्रतिस्थापन र निर्यात प्रवद्र्धनका लागि बृहत् स्तरको वस्तु उत्पादन गर्न नेपालको अक्षमता हाम्रो पछाडि एक कारण रहेको छ। हाम्रो आयातनिर्यात अनुपात ९०ः१० ले अर्थव्यवस्थामा अस्वस्थकर रूपमा प्रतिनिधित्व गर्छ। १० का प्रत्येक निर्यात मूल्यका लागि हामी ९० बराबर बाहिरबाट आयात गर्छौं। सरकारले उत्पादनमूलक क्षेत्रलाई सहयोग पुर्याउँदै अर्थव्यवस्था उत्थानका लागि केही प्रयास गरिरहेको छ, यद्यपि ती समयको सदुपयोग गर्दैछन्, राम्रोसँग कार्यान्वयन भएका छैनन् र अझै लामो यात्रा गर्नुपर्नेछ। नेपालका सरकार औद्योगिक क्षेत्र र विशेष आर्थिक क्षेत्रको आधारशिला राख्न इच्छुक देखिन्छन् चाहे निजी क्षेत्रहरू त्यहाँ उद्योग स्थापना गर्न इच्छुक छन् वा चाहँदैनन्। हालै प्रधानमन्त्री र मन्त्रीहरूले यस प्रक्रियालाई निरन्तरताका रूपमा धेरै औद्योगिक क्षेत्र र आर्थिक क्षेत्रको शिलान्यास गरे। लामो समयदेखि नेपालले सिमरामा कपडाका लागि र भैरहवामा उत्पादनमूलक वस्तु उत्पादनका लागि देशको पहिलो दुई निर्यातमूलक ठूलो विशेष आर्थिक क्षेत्र (सेज) विकास गरिरहेको छ। यद्यपि सीमित संख्याका निजी उद्योगपति मात्र उद्योग स्थापना गर्न इच्छुक छन्। त्यहाँ र बहुमतहरू सरकारी नीतिसँग भिन्नता जनाउँदै लगानी गर्न अनिच्छुक छन्। अर्थतन्त्रको छिटो र सार्थक रूपान्तरण गर्नका लागि सरकारले उत्पादन क्षेत्रलाई मुख्य प्राथमिकताका रूपमा समर्थन गर्न आफ्नो दृष्टिकोण र रणनीति पूर्णतया परिवर्तन गर्नुपर्छ। औद्योगिक विकासलाई सहयोग पुर्याउन सरकार औद्योगिक र श्रम कानुन, विदेशी मुद्रा नियमन र अन्य सम्बन्धित कानुन अद्यावधिक गर्न द्रूतमार्गमा छ। केही क्षेत्र जहाँ सरकारको विशेष सहयोग चाहिन्छ कपडा र खाद्यान्न उद्योग। नेपाली उद्योगले आयातीत कपडा र खाद्यान्न वस्तुसँग प्रतिस्पर्धा गर्न सक्दैनन्। सस्तो र तस्करी भएका भारतीय सामानसँग प्रतिस्पर्धा गर्न यी उद्योगलाई विशेष कर राहत र कडा सुरक्षा प्रदान गर्नुपर्नेछ। हामी आयात प्रतिस्थापन उद्देश्यका लागि उद्योगको यी दुई समूहलाई मात्र समर्थन गर्न सक्छौं भने मात्र उत्पादन क्षेत्रमा ठूलो उपलब्धि हुन सक्छ। सरकारले जुन भावनाले स्वदेशी वस्तु तथा सेवाको प्रवद्र्धन गर्ने नीति ल्याएको छ। यसमा रहेका व्यावहारिक समस्याको निदान गर्न जरुरी छ। निर्यात व्यापारका लागि हामीले घरेलु र अन्तर्राष्ट्रिय साझेदारलाई पनि निर्यातका लागि मध्यम र ठूला उद्योगमा लगानीका लागि आमन्त्रित गर्दै हाम्रा मृत कपडा र कार्पेट उत्पादन क्षेत्रलाई पुनर्जीवन प्रदान गर्नुपर्छ। यस्तै प्रकारले संगठित कम्पनीमार्फत प्राथमिक उत्पादन, हस्तशिल्प, सुन र हीरा आभूषण उद्योगको प्रसंस्करणमा र नेपालको निर्यात प्रशोधन क्षेत्रका लागि पनि लगानी आवश्यक छ, जसले यी वस्तुमा ठूलो मात्रामा मूल्य बढाउन सक्छ र निर्यातयोग्य उत्पादनको गुणस्तर र मात्रा दुवै बढाउँछ। हाल उत्पादन क्षेत्र सानो छ र गतिशील छैन। अर्थव्यवस्थाअसन्तुलन न्यूनीकरणमा कडा भूमिका खेल्ने अपेक्षा गर्न सकिँदैन। यस क्षेत्रमा द्रूत विकासविना अर्थव्यवस्थामा द्रूत रूपान्तरण असम्भव छ। सरकारले गरेको स्वदेशी वस्तुसम्बन्धी निर्णयले अवश्य पनि स्वदेशी वस्तु तथा सेवा उपयोगको दायरा वृद्धि गर्नेछ तर कतिपय अवस्थामा यसले एकाधिकारको जटिलता ल्याउने गरेको विगतका केही घटनाले पुष्टि गरेका छन्। नेपाली वस्तु तथा सेवा उत्पादनकर्ता एउटै वा सीमित छन् भने यस्तो अवस्थामा स्वदेशी वस्तु तथा सेवाको मूल्य प्रतिस्पर्धी बनाउन सम्भव हुँदैन। एउटा मात्र उत्पादनकर्ता छ भने ऊसँग सीधै सामान खरिद गरेसरह नै हुन्छ। टेन्डर गर्नुको अर्थ रहँदैन। सीमित संख्याका उत्पादक तथा वितरक छन् भने पनि उनीहरूबीच हुने कार्टेलिङले मूल्य निर्धारणमा एकाधिकार हुन सक्छ। सरकारले जुन भावनाले स्वदेशी वस्तु तथा सेवाको प्रवद्र्धन गर्ने नीति ल्याएको छ। यसमा रहेका व्यावहारिक समस्याको निदान गर्दै राष्ट्रिय उद्देश्य पूरा गर्न उत्पादकले पनि यसअनुकूल तत्परता र इमानदारी देखाउनुपर्छ। अत्यावश्यकबाहेक कुनै पनि वस्तु विदेशबाट खरिद गरी नेपालमा ल्याई बिक्री गरेर नेपालीको बानी नबिगार्न सुझाव दिइएको छ । नेपालीको आम्दानीको मुख्य स्रोत रेमिट्यान्स अर्थात् विदेशमा गएर कमाएको पैसा हुने र खर्च गर्ने ठाउँ सुपरमार्केट भएको भन्दै त्यस्ता कार्यप्रति असहमति जनाउँदै कच्चा पदार्थ र अत्यावश्यक उपभोग्य वस्तु मात्र ल्याएर बिक्री गर्न प्रधानमन्त्री ओलीले सुझाव दिएका हुन् । नेपालका सुपरमार्केटमा बिक्री गरिने अधिकांश सामान विदेशमा उत्पादन भएका वा निर्माण भएका छन् । ती सुपरमार्केटमा अत्यावश्यकभन्दा पनि फजुल खर्च बढाउने सामानको बाहुल्य छ। त्यस्ता सामानले नेपालीको फजुल खर्च गर्ने बानी बसालेको छ । केन्द्रीय तथ्यांक विभागका अनुसार पनि नेपालीले आम्दानीको ९११ प्रतिशत उपभोगलगायतका कार्यमा खर्च गर्छन् । आम्दानीको न्यून मात्र बचत गर्ने बानीका कारण नेपालीको आर्थिक अवस्था माथि जान सकेको छैन ।"
विश्वप्रसिद्ध बक्सिङ खेलाडी मार्भिनको निधन,वासिङटन: विश्व प्रसिद्ध बक्सिङ खेलाडी मार्भिन हग्लरको ६६ वर्षको उमेरमा निधन भएको छ । १९८० देखि १९८७ सम्मका 'मिडलवेट च्याम्पियन' मार्भिनको आफ्नै फेसबुक पेजमा शनिबार निधनको खबर सार्वजनिक गरिएको छ । मार्भिनकी पत्नी के जीका अनुसार हग्लरको निवासमै निधन भएको थियो । 'ज्यादै दुखी घोषणा गर्नुपरेकोमा म क्षमाप्रार्थी छु । आज दुर्भाग्यवश मेरा प्रिय पति मार्भिनको न्यू ह्याम्प्सायरस्थित आफ्नै निवासमा असामयीक निधन भएको छ । हाम्रो परिवार तपाईँहरुलाई आग्रह गर्दछ कि यस जटिल घडीमा हाम्रो गोपनीयताको सम्मान गरिदिनूहोला' मार्भिनकी पत्नीले फेसबुकमा लेखेकी थिइन् । १९७३ देखि १९८७ सम्म बक्सिङ खेलेका मार्भिनले आफ्नो खेल कौशल देखाएको उक्त समयावधिलाई खेल जगतमा स्वर्णयुग पनि मानिन्छ । विश्व बक्सिङ काउन्सिल र विश्व बक्सिङ संघबाट १९८० मा मिडलवेट टाइटल जितेका थिए । १९७६ देखि १९८६ सम्म उनले कहिल्यै हार्नु परेन । उनले त्यस अवधिमा ३६ वटा जित हासिल गरेका थिए ।
राष्ट्रिय भारोत्तोलन : बर्दिया ६ र प्रहरी ५ स्वर्ण,"राजविराज : राजविराजमा जारी राष्ट्रिय भारोत्तोलन प्रतियोगितामा नेपाली सेना, सशस्त्र प्रहरी बल, बाँके र दाङ्ले समेत पहिलो स्वर्ण पदक हात पारेका छन्। भारोत्तोलनका राष्ट्रिय खेलाडी देवसुन्दर यादवको प्रथम स्मृतीमा भइरहेको प्रतियोगितामा पुरुष सिनियरतर्फ ५५ किलो तौल समूहमा नेपाली सेनाका तुलाराम महतोले स्वर्ण पदक हात पारेका हुन्। नेपाल प्रहरीका गणेश राणाभाट द्वितीय र बर्दियाका रामकुमार थारु तृतीय भए। उनीहरुले क्रमशः स्न्याच र क्लिन एण्ड जर्क गरी कुल १८३, १६० र १५४ भार उचाले। जुनियरतर्फ ५५ किलो तौल समूहमा सशस्त्र प्रहरीका दिलिप यादव, नेपाल प्रहरीका लालबाबु पासवान र बाँकेका बिनित योगी थारु क्रमशः प्रथम, द्वितीय र तृतीय भए। उनीहरुले क्रमशः कुलतर्फ १५७, १५६ र १४७ भार वहन गरे। युथतर्फ बाँकेका बिनित योगी थारु प्रथम घोषित भए। बर्दियाका सन्दिप थारुले कुल १२२ र पर्साका छोटाराजन पटेलले कुल ९० भार उचालेर द्वितीय र तृतीय भए। सिनियर महिलातर्फ ६१ किलो तौलसमूहमा कुल १०२ किलो उचालेर दाङकी रामकुमारी चौधरी प्रथम भइन्। कुल एक सय किलो उचालेर नेपाली सेनाकी प्रशंसा पुन द्वितीय र ९० किलो तौल उचालेर बाँकेकी जयकला थापा मगर तृतीय भइन्। सिनियर महिलातर्फ ७१ किलो तौलसमूहमा नेपाल प्रहरीकी जुनुमाया छन्त्याल प्रथम र नेपाली सेनाकी शारदा चौधरी द्वितीय भइन्। उनीहरुले क्रमशः कुल १४४ र १३६ किलो तौल उचाले। सप्तरीकी शान्ति चौधरीले कुल १२० भार उचालेर तृतीय स्थानमा चित्त बुझाइन्। जुनियरतर्फ स्न्याचमा ४० र क्लिन एण्ड जर्कमा ५० गरी कुलमा ९० केजी भार बहन गरेर द्वितीय भएकी बर्दियाकी ललिता हेमरान युथतर्फ प्रथम घोषित भइन्। जुनियरमा प्रथम भएकी बर्दियाकी नन्दा थापा मगर, द्वितीय भएकी सप्तरीकी खुशी चौधरी र तृतीय भएकी बाँकेकी सामना थारु नै युथतर्फ समेत प्रथम, द्वितीय र तृतीय घोषित भए। प्रतियागितामा २ स्वर्ण पदक थपेर बर्दियाले सबैभन्दा बढी ६ स्वर्ण पदक हासिल गरेको छ भने नेपाल प्रहरीले १ स्वर्ण पदक थप गरी कुल ५ स्वर्ण पदक हासिल गरेर पछ्याइरहेको छ। सप्तरीकी दुई महिला खेलाडीले जिल्लाका लागि २ स्वर्ण पदक दिलाएर तृतीय स्थानमा छ। प्रतियोगितामा विभागीय तीन टोलीसहित २० वटा जिल्लाका ४७ महिला र ७३ पुरुष खेलाडी सहभागी छन्। सप्तरीबाट २०४२ सालदेखि खेल्न सुरु गरी २० वटा राष्ट्रिय प्रतियोगितामा सहभागिता जनाएका र पछिल्लो समय निर्णायकको भूमिका निर्वाह गरिरहेका राजविराज९ निवासी देवसुन्दर यादवको २०७६ कात्तिक १४ गते निधन भएको स्मृतिमा राष्ट्रिय प्रतियोगिता भएको हो।"
सुमित र ससिन पहिलो,"काठमाडौं : सुमित महर्जन र ससिन डंगोलले प्रथम चन्द्रागिरि मेयर्स कप ब्याडमिन्टन प्रतियोगिताको उपाधि जितेका छन्। शनिबार भएको पुरुष खुला डबल्सको फाइनलमा सुमित र ससिनको जोडीले हिमाल चन्द र सन्तोष पनेरूको जोडीलाई पराजित गर्यो। दाउत राई र राजेन्द्र महर्जन तथा भुवन श्रेष्ठ र दीपेन्द्र महर्जनको जोडीले तेस्रो स्थान हात पारे। यसैगरी चन्द्रागिरि नगरस्तरीय पुरुष डबल्सको उपाधि भने विपिन शाह र दीपक तामाङको जोडीले जिते। शाह र तामाङको जोडीले फाइनलमा अरुण श्रेष्ठ र धर्मराज घिमिरेको जोडीलाई पराजित गर्यो। लोचन दाहाल र किरण थापामगर एवं श्रीहरि थापा र भरत श्रेष्ठको जोडीले तेस्रो स्थान हात पारे। यसैगरी महिला डबल्सको उपाधि स्नेहा खत्री र मन्जला कुँवरले जिते। सोनु लामा र सबिना लामा दोस्रो र सीता खत्री र इन्दिरा कुँवर तथा टिना महर्जन र सीता श्रेष्ठको जोडीले तेस्रो स्थान हात पारे। पुरुषतर्फको खुला तथा नगरस्तरीय प्रतियोगिताका विजेताले ३० हजार रुपैयाँ पुरस्कार पाए। यस्तै दोस्रो हुनेले २० हजार र तेस्रो हुने खेलाडीले १० हजार रुपैयाँ प्राप्त गरे। यसैगरी महिलातर्फका विजेताले १० हजार, दोस्रो हुनेले सात हजार र तेस्रो हुने खेलाडीले तीन हजार रुपैयाँ पुरस्कार पाए। विजेता खेलाडीलाई चन्द्रागिरि नगरपालिकाका प्रमुख घनश्याम गिरीलगायतले पुरस्कार प्रदान गरे।"

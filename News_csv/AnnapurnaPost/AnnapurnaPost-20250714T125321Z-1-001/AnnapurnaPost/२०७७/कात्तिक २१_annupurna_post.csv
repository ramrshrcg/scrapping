शीर्षक,विवरण
कानुनी शासनको अपेक्षा,"सामान्यतया कानुनले गर्न नभनेको काम गर्नु अपराध हो। व्यक्तिको हकाधिकारका विरुद्धमा कानुनविपरीतको काम गर्नु देवानी अपराध हो भने राज्य तथा समाजविरुद्धको अपराध गर्नु फौजदारी अपराध हो। सामान्यतया अंश लेनदेन करार जग्गा सम्पत्ति सम्बन्धित विवादहरू देवानी प्रकृतिका अपराध हुन्। यसमा जसलाई मर्का परेको छ, उसैले न्यायका लागि अग्रसर हुनुपर्छ भने हत्या, बलात्कार, चोरी, डाका, अपहरणलगायतका अपराध सरकार र समाजविरुद्धको अपराध भएकाले यिनलाई फौजदारी प्रकृतिको अपराध मानिन्छ। फौजदारी प्रकृतिमा विभिन्न किसिमका वर्गीकरण भए पनि सरकार वादी हुने अपराध र देवानी अपराधका दायरीदेखि फैसला कार्यान्वयनका कार्यविधि फरकफरक छन्। सजाय निर्धारणका र सजाय भुक्तानीका कार्यविधि पनि फरकफरक छन्। यसैले देवानी तथा फौजदारी कार्यविधि विधायिकाले अहिले छुट्टै व्यवस्था गरेको छ। देवानी प्रकृतिको अपराधमा पीडित पक्षलाई क्षतिपूर्ति तथा सम्पत्ति फिर्ताको सवाल महत्वपूर्ण हुन्छ भने फौजदारी प्रकृतिको अपराधमा सजायको सवाल महŒवपूर्ण हुन्छ। फौजदारी अपराधमा पहिला कसुर स्थापित हुनुपर्छ अनि कसुरको गम्भीरताअनुसार सजायको निर्धारण हुन्छ। सजायको निर्धारणपछि पनि सजाय कसरी भुक्तानी गराउने त्यसका प्रक्रिया पनि फरक छन्। अपराध हुनुले मात्र सजायकोे सवाल उत्पन्न हुँदैन। अपराधमा अभियुक्तको संलग्नता र उसका कार्यका गम्भीरताका आधारमा सजाय गर्ने वा नगर्ने गर्ने भनी कति गर्ने सवाल उत्पन्न हुन्छ। सजाय गरिसकेपछि पनि अपराधीलाई कैदमा राख्ने वा आर्थिक भार दिई कैदमुक्त गर्ने वा सजाय निलम्बन गर्ने वा सजाय माफी गर्ने वा अपराधीलाई समाजीकरण गर्ने वा खुला कारागारमा राख्ने सवाल उत्पन्न हुन्छ। अहिलेको हाम्रो फौजदारी न्याय प्रणालीले उपरोक्त सबै विकल्प खुला राखेको छ, जुन मानव अधिकारमैत्री, विधिको शासनको पिल्लर तथा अन्तर्राष्ट्रिय अभ्यासमुताबिक छ। फौजदारी तथा देवानी अपराधका अनुसन्धान र मुद्दा दायरीकैै भिन्नता रहेकोमा देवानी अपराधमा मर्का पर्ने व्यक्ति हदम्यादभित्र उजुर गरेन भने विलम्बको सिद्धान्त लगाई उसलाई न्याय पाउँदैन। यसर्थ देवानी अपराधमा आफ्नो अधिकारप्रति आफैं सजय रहनैपर्छ। सुतेर बस्नेलाई कानुनले सहयोग गर्दैन तर फौजदारी अपराधमा राज्यको दायित्व हुन्छ। २०१७ सालभन्दा पहिला त यो न्यायालयको क्षेत्राधिकारभित्र थियो। पहिला अपराधको सूचना न्यायालयलाई दिइन्थ्यो। न्यायालयले आफ्नो न्यायिक प्रहरीमार्फत अनुसन्धान तहकिकात गरी न्याय दिने गथ्र्यो तर त्यसपछि सरकारको दायित्वभित्र राखियो, जसमा सरकारले फौजदारी अपराधका लागि अनुसन्धान गर्ने अभियोजन दायर गर्ने साक्षी गवाहीलगायतको प्रमाण पेस गर्ने र न्यायालयले सजाय गर्ने वा सफाइ दिने काम गथ्र्यो तर अहिलेको कानुनले सरकारलाई जिम्मा दिएको छ। कानुनको अनभिज्ञता क्षमा नहुने र पहिला सुन्ने अनि थुन्नेजस्ता फौजदारी न्यायका मूलभूत मर्म पहिला पनि थियो र अहिले पनि छ। जाहेरी दर्ता नगर्ने परिपाटीले अपराधमा राजनीतीकरण झन् बढी हुने गरेको छ फौजदारी न्यायमा मिलापत्र नहुने पहिला पनि व्यवस्था थियो भने अहिले पनि छ। फौजदारी मुद्दा सरकारले दायर गर्ने वा नगर्ने र दायर गरेपछि फिर्ता लिने वा चलाउने अधिकार सरकारमा सुरक्षित छ। सजाय भइसकेपछि सजायको भुक्तानी गराउने वा माफी मिनाहा गर्ने सरकारको सिफारिसमा राष्ट्रप्रमुख छ। फौजदारी न्यायमा अपराधको अनुसन्धानको अधिकार, मुद्दा चलाउने वा नचलाउने, मुद्दा फिर्ता लिने तथा सरकारको सिफारिसमा सजायको माफी मिनाहा र मुल्तबी गर्ने अधिकारको कारण बढेको छ, जुन मानव अधिकार एवं विधिको शासनविपरीत छ। जघन्य अपराधमा समाजमै मिलापत्र हुने गरेको छ, जसको व्यापक विरोध छ। सरकारले यसमा शून्य सहनशीलताको घोषणा गरे पनि दैनिक हुने गरेको छ। यसको कारण पनि सरकारको कमजोरी नै हो। अहिले अधिकांश मुद्दामा अदालतबाट परमादेश आदेश जारी भएपछि मात्र जाहेरी दर्ता र अनुसन्धान हुन्छ जबसम्म अपराधका सबै प्रमाण नष्ट भइहाल्छ। अदालतले अनुसन्धानको आवश्यकता ठान्ने तर अनुसन्धान अधिकृतले नठान्ने अवस्थामा राजनीति छ। परमादेशबाट जाहेरी दर्ता गर्ने विषयमा जाहेरी लिन इन्कार गरेको कुनै पनि आधिकारिक प्रमुखलाई दायित्व बहन गराउन सकिएको छैन। जाहेरी यथाशीघ्र दर्ता गरी प्रमाण जोगाउने र अभियुक्तलाई नियन्त्रणमा लिने कानुन र न्यायको पहिलो सर्त हो तर जाहेरी दर्ता गर्न नै आनाकानी गर्ने अदालत जानलाई बाध्य पारी प्रमाण लोप गराउने कार्यबाट पनि कहीं न कहीं राजनीतीकरण हावी छ। जबकि फैजदारी अपराधमा जाहेरीलाई सूचनाका रूपमा मानेको छ। यो सूचना सरकारले आफैं संग्रह गरी अनुसन्धान गर्न सक्छ वा पीडित वा अरू कसैले दिएको सूचनामुताविक अनुसन्धान जारी गर्न सक्छ। जाहेरी नै दर्ता नगर्ने परिपाटीले झन् अपराधमा राजनीतीकरण हुने गरेको छ। जाहेरी दर्ता गरेपछि मुद्दा चल्ने वा नचल्ने निर्णय गर्ने पहिलो अधिकार अनुसन्धान अधिकृतको छ भने त्यसपछि सरकारी वकिलको छ। जाहेरी दर्ता गर्नेबित्तिकै अभियुक्तलाई हिरासतमै राख्नुपर्छ भन्ने छैन। जमानीमा राखेर पनि अनुसन्धान गर्न सकिन्छ। यसर्थ जाहेरी दर्ता नै नगर्ने कार्यबाट अपराधमा राजनीतीकरण बढेकाले विधिको शासन कायम गर्न यस्ता प्रवृत्ति रोक्न जरुरी छ।"
विशेष अदालतको औचित्य र यथार्थ,"राज्यको शासन व्यवस्थामा सुशासनको प्राण भर्ने कुनै पनि सरकारी निकाय किमार्थ ओझलमा नपरून्, नपारियून् र पर्न नदिऊँ स्थापनाको १८ वर्षसम्म मूलतः भ्रष्टाचार र सम्पत्ति शुद्धीकरणसम्बन्धी मुद्दा हेरी न्यायको मन प्रयोग गर्ने विशेष अदालतको आफ्नो भवन छैन। यसका नाममा छुट्ट्याइएको कुनै जग्गासम्म छैन। यसको आफ्नै बैठक हल र नियमावली पनि छैन। २०५९ सालदेखि विशेष अदालत ऐन, २०५९ बनेसँगै मन्त्रिपरिषद्को २०६१ पुस १२ को निर्णयले बबरमहलस्थित वनपरिसरको एउटा भवनको भागमा रहेको तत्कालीन विशेष अदालतको जनशक्ति (तेरिज दरबन्दी) र पूर्वाधार आजपर्यन्त उस्तै छ। विडम्बनाका साथ भन्नुपर्छ यसको आवश्यकता र प्रभावकारिताबारे अरू त कुरै छाडौं, राज्य व्यवस्था सञ्चालन गर्ने सरकारको प्राथमिकतामा पर्न नसकेको अनुभूति हुन्छ। तर यो सब किन भएन ? किन गरिएन ? किन ? भ्रष्टाचारविरुद्ध शून्य सहनशीलतासहित सदाचारयुक्त समाज निर्माण गर्ने सरकारको सोच, रणनीति र अन्तर्राष्ट्रिय प्रतिबद्धता पनि हो। अन्तर्राष्ट्रिय दातृ निकायहरूले समेत भ्रष्टाचार नियन्त्रण गर्न गठित अनुसन्धान गर्ने निकायको सबलीकरणमा जोड दिने तर तिनै निकायले दायर गरेका मुद्दा हेर्ने निकायको अस्थायी प्रावधान कमजोर भौतिक व्यवस्थापन एवम् जनशक्तिको खस्किँदो मनोबलप्रति दृष्टि नपुग्ने कुरा पेचिलो छ। सरकार आफैंले आवश्यक महसुस गरी छिटोछरितो र विशेष ढंगले कार्य सम्पन्न गर्नेगराउने प्रयोजनबाट स्थापित विशेष अदालतको भौतिक, मानवीय र प्रोत्साहनको अवधारणा र प्रकृति प्रारम्भदेखि नै उस्तै अस्थायी, अस्थिर र संकुचित हुँदै जानुले विशेष अदालतको मर्म, भावना र व्यवहारमाथि नै एउटा सारभूत प्रश्न जन्मिएको छ। पछिल्लो ऐनका आधारमा झन्डै सँगसँगै जन्मेका दुई सरकारी निकायमध्ये अख्तियारको कामकारबाही र साधनस्रोतमा ध्यान दिइनु हरेक सरकारको सकारात्मक पक्ष हो। आज पनि मुलुकमा भ्रष्टाचार रोक्ने प्रयोजनका लागि आम नेपाली जनताका अपेक्षा अख्तियार दुरुपयोग अनुसन्धान आयोगसँग निकै उँचो र पवित्र छ। आयोगमा कार्यरत करिब चार सय अनुसन्धान अधिकृतले गरेको काम विशेष अदालतको सीमित जनशक्तिले न्याय निरूपण गर्ने जिम्मेवारी छ। आयोगका अतिरिक्त सम्पत्ति शुद्धीकरण विभागमा कार्यरत झन्डै २४ जना अनुसन्धान अधिकृतले अनुसन्धान गरेको मुद्दामा प्रतिवादीको पक्राउ पुर्जी, म्याद थप, आरोप पत्र र अभियोग पत्र, थुनछेक प्रक्रिया, साक्षीको बकपत्र, न्याय निरूपणसमेतका सन्दर्भमा विशेष अदालत क्रियाशील हुनैपर्छ। न्यायको मन प्रयोग गर्ने अदालत संवेदनशील र सरकारी निकाय भईकन पनि सीमित जनशक्ति, दयनीय भौतिक अवस्था र खुम्चिँदो दृष्टिकोणमा सीमित रहनुपर्ने नियतिले हाम्रो प्रतिबद्धतामा एउटा पेचिलो प्रश्न गरेको छ। विशेष अदालतको गौरवपूर्ण हिजो र आज विशेष अदालतमा हरेक वर्ष औसतमा चार सयको हाराहारीमा नयाँ मुद्दा दर्ता हुने र करिब दुई मुद्दा फछ्र्यौट (फैसला) हुने गरेको देखिन्छ। विशेष अदालतको मुद्दाको चापको अनुपात र संकुचित पूर्वाधार एवम् मनोबलमा सीमित न्यायिक जनशक्तिका अतिरिक्त यथोचित साधन र स्रोतमा पुनरावलोकन वाञ्छनीय मात्र नभई जरुरी बन्न पुगेको छ। यति हुँदाहुँदै पनि उपलब्ध साधनस्रोतको उच्चतम परिचालन गरी विशेष अदालतको कामकारबाही सफल पारी विशेष अदालतको आवश्यकता र औचित्य पुष्टि गर्न सफल रहनुभएका तत्तत् समयका सबै न्यायिक नेतृत्व एवम् जनशक्ति र सम्बद्ध सरोकारवालासमेत धन्यवादको पात्र हुनुहुन्छ। सौभाग्य मान्नुपर्छ वर्तमान न्यायिक नेतृत्व स्वयं पनि विशेष अदालतका सबै पहलुबारे जानकार हुनुले यसको भौतिक दुरवस्थाबारे थप आन्तरिक पैरवी गरिरहन नपर्ने भएको छ र नेतृत्वको प्रेरणादायी मार्गदर्शनले संस्थागत जीवनमा प्राण सञ्चार गर्दै आएको पनि छ। समस्याको पहिचान हुनु र अपेक्षित परिणामको चेष्टा गरिरहनु निसन्देह संस्थागत सुदृढीकरणकै विषय रहन्छ। आजको युगका सचेत नागरिकमा विधिको शासनप्रति अगाध आस्था र विश्वास गर्नुको विकल्प छैन। यसमा अहम् भूमिका खेल्ने अदालतले नै हो। संसारभरमा हरेक नेतृत्वदेखि सामान्य नागरिक अदालतलाई धर्म र विज्ञानसरह थप पवित्र र परिणाममुखी बनाउन चाहन्छन्। यस्तो चाहना हामी नेपालीमा हुनु पनि स्वाभाविक हुन्छ। कुनै पनि कार्यालयको मुहार भनेको झट्ट देखिने यसको पूर्वाधार नै हो। आधारभूत पूर्वाधार, प्रोत्साहन र आत्मसम्मानबाट सिञ्चित जनशक्तिबाट मात्र उल्लिखित अपेक्षा र सेवा प्रवाह सम्भव छ। भ्रष्टाचारका मुद्दा हर्ने विशेष अदालतमा कार्यरत न्यायाधीश तथा कर्मचारीहरूको कार्यप्रकृति, संवेदनशीलता र विशेष जिम्मेवारीसमेत दृष्टिगत गरी उच्च मनोबलका साथ काम गरून् भनी विशेष अदालतको स्थापनादेखि नै राज्यले प्रदान गर्दै आएको र विशेष अदालत ऐन, २०५९ समेतले निरन्तरता प्रदान गरेको सुविधासमेत अकस्मात कटौतीमा पर्न गएको छ। प्रोत्साहनको कुरा कोरोना महामारीका बखत मनोगत लाग्ने देखिए पनि राज्यले ऐनमार्फत प्रदान गरेको सुविधा सरकारले कटौती गर्दै गर्दा न्यायिक जनशक्ति, कर्मचारीको मनोबलका अतिरिक्त स्वयं विधायिकी मनसाय, मर्यादा र परम्परासमेतमा गम्भीर आघात पुगेको आजको यथार्थ हो। विशेष अदालतका अस्थायी प्रकृति र टिप्पणी विशेष नामबाटै यसको अस्थायी प्रकृति स्पष्ट हुन्छ। निःसन्देह, विशेष अदालतको गठन र विघटन विशुद्ध सरकारको तजविजी विषय हो। सरकारले आवश्यकता महसुस गरी समयसमयमा ऐनमार्फत गठन गर्न सक्ने विशेष अदालतजस्ता भ्रष्टाचारका मुद्दा हेर्ने अदालतको अस्थायी संरचनाभन्दा नियमित अदालतमा जिम्वारी दिनेतर्फ पो सोच्ने हो कि भन्ने टिप्पणी पनि इन्कार गर्न सकिन्न। यद्यपि नियमित अदालतभन्दा फरक भईकन पनि न्यायपालिकाकै नेतृत्वमा रहने संविधानबमोजिमको न्यायिक निकाय हो विशेष अदालत। यसमा तीन सदस्यीय इजलास रहने कानुनबमोजिम आवश्यकतअनुसार न्यायिक जनशक्ति न्याय परिषद् र न्यायिक कर्मचारी सर्वोच्च अदालतबाटै आपूर्ति हुँदै आएको छ। यसले खपत गरेको न्यायिक जनशक्ति र सर्वोच्चको अभिभावकत्वको दृष्टिकोण र २०१३ देखिको निरन्तरताबाट यो एउटा नियमित अदालतभन्दा फरक छँदै छैन। स्मरणीय यो छ भ्रष्टाचार निवारण र सुशासनका लागि विशेष अदालत अन्तर्राष्ट्रिय अभ्यास पनि हो। निश्चय नै सरकारले आवश्यकताअनुसार लक्ष्य हासिल भएपछि वा अन्य प्रयोजनका लागि आफ्ना स्रोतसम्पन्न भवन वा पूर्वाधारको वैकल्पिक प्रयोग गर्न सक्ने हुन्छ। विशेष अदालतका हकमा पूर्वाधारसहितको भवनको जरुरी अस्थायी प्रकृतिले होइन, भ्रष्टाचार निवारण र सुशासनमा योगदान गर्न विवेक प्रयोग गरी न्यायको दियो बल्नुपर्ने गहनताबाट विचार गर्नु उपयुक्त हुन्छ। स्मरण रहोस्, राष्ट्रिय जीवनमा प्रभाव पार्न सक्ने महŒवका प्रमाण मिसिलको अभिलेख रहने विशेष अदालतको युगानुकूल प्रविधियुक्त पूर्वाधारसहितको अत्याधुनिक भवन बनाउन अपरिहार्य मात्र होइन, ढिला भइसकेको छ। विशेष अदालतका अनुभव र जिज्ञासा आजसम्म सोध्न नसकेको तर मनमा प्रश्न चलिरहन्छ। भ्रष्टाचारको आरोप खेपेका शक्तिशाली व्यक्तिहरू एउटा आरोपितको हैसियतमा विशेष अदालत प्रवेश गर्दा उहाँहरूको मनमस्तिष्कमा यो अदालत कस्तो होस् भन्ने पर्दो हो ? स्वयं अख्तियारका पूर्वआयुक्तसमेतले न्यायको याचना गर्दै विशेष अदालत धाउँदै गर्दा अदालतप्रतिको भाव र दृष्टिकोण कसो हुँदो हो ? आरोपित मन्त्री, सचिव र उच्च पदस्थ प्रहरी, कर्मचारी, स्वयं जनप्रतिनिधिसमेतलाई विशेष अदालतको विद्यमान पूर्वाधार देखेर कस्तो लाग्दो हो ? विशेष अदालतका अतिरिक्त भ्रष्टाचारको अनुसन्धान गर्ने आयोग तथा सम्पत्ति शुद्धीकरणको अनुसन्धान गर्ने विभागका साथै उल्लिखित मुद्दामा बहस पैरवी गर्ने विशेष सरकारी वकिलको कार्यालयसमेतको पूर्वाधार विकासमा राज्यको विशेष नजर पुगोस्। सामाजिक मनस्थिति र मनोविज्ञान खोतल्दा यस्तो लाग्छ मानौं अदालत प्रवेश गर्ने हरेक सेवाग्राही, सरोकारवाला पक्ष, कानुन व्यवसायी र कर्मचारीदेखि न्यायका आम याचकहरू आश्वत हुन चाहन्छन् कि हरेक किसिमका दबाब, प्रभाव र अभावबाट मुक्त प्रतिविम्बित होस् अदालत। अविचलित, सन्तुलित र अनवरत न्यायको दियो बलिरहोस् यहाँ। सेवाप्रवाहको प्रत्यक्ष सम्बन्ध पूर्वाधारसँग हुन्छ भन्ने विश्वव्यापी मान्यता स्थापित छ। सबैलाई जानकारी नै छ उँचो साध्य हासिल गर्नका निमित्त उम्दा साधनको पनि उत्तिकै महŒवपूर्ण भूमिका रहने तथ्य घामजत्तिकै छर्लंग छ। तथ्यांक हेर्ने हो भने, हालका वर्षहरूमा अख्तियारबाट दायर हुने भ्रष्टाचारका मुद्दाहरू क्रमशः बढेर आएका छन्। गत वर्ष इतिहासमै सर्वाधिक ४५० थान मुद्दा दर्ता भयो। यतिबेला विशेष अदालतमा ६७९ थान मुद्दा विचाराधीन छन्। गम्भीरताका हिसाबले हेर्ने हो भने, कतिपय यहाँका मिसिल फाइलमा अटाउँदैनन्, बोरामै राख्नुपर्ने हुन्छ। एउटै मुद्दामा १७५ जनासम्म प्रतिवादी रहेका पनि देखियो। थुनछेक, बयान र बकपत्रले इजलासको समय लिन्छ। हरेक शीर्षकमा विश्लेषण र संश्लेषण गरी फैसला गर्दा थप समय लाग्ने हुन्छ। यसका अतिरिक्त कदाचित कठोरतापूर्वक विशेष अदालतमा नयाँ दर्ता हुने मुद्दालाई चटक्क बिर्सने हो भने पनि विगतका वर्षहरूको औसत दुई सय थान फछ्र्यौटको दरले हिसाब गर्दा झन्डै तीन वर्षभन्दा बढी समय लाग्ने निश्चितप्रायः छ। स्मरण रहोस्, सरकारले २०१३ देखि आवश्यकता बोध गरी निरन्तरता दिएको विशेष अदालतको अपरिहार्यता, औचित्य र गाम्भीर्यबारे थप चर्चा गरिरहनुनपर्ने हो। विडम्बना नै भन्नुपर्ला, विधिको शासन अंगीकार गरेका सरकारका नाममा जारी भएका सर्वोच्चसमेतका सयौं आदेशहरू आज पनि कार्यान्वयनको पालो कुरिबसेको तीतो यथार्थ छ। यही पृष्ठभूमिमा विशेष अदालतको फगत पूर्वाधार विकासको पैरवी गर्नु सामान्य कुरा हुन पनि सक्छ, तर दूरदर्शिता र फौजदारी न्यायको दर्शनबाट यसको सुदृढीकरण एउटा गहकिलो लगानी सावित प्रायः निश्चित छ। न्यायालयको पवित्रता र न्यायमूर्तिप्रतिको आस्थामा आशंका पैदा गर्नेगराउने मनोविज्ञानले अन्ततः विधिको शासन, लोकतन्त्रको विकास र विश्वासको राष्ट्रिय सोचमै प्रकारान्तरले अवरोध र संकट पैदा भएका दृष्टान्त हेर्न दक्षिण एसियाभन्दा धेरै पर पनि पुगिरहनु पर्दैन। यसर्थ सुशासनको नारा दिने राज्य प्रणाली र सार्वभौमसम्पन्न जनताकै लागि एउटा शिष्टाचार, विनयशील र सादर प्रश्न बन्छ कि आर्थिक सुशासनको दियो बल्नुपर्ने मुलुकको एक मात्र विशेष अदालतको यो हालत किन ? उपसंहार मुलुकको प्रमुख समस्या नै भ्रष्टाचार देखा परेको छ। कोरोनाभन्दा पनि थप भयकंर छ भ्रष्टाचार। कोरोना संक्रमितलाई होइन, भ्रष्टाचारको सामाजिक बहिस्कार गर्नु वाञ्छनीय देखिन्छ। हाललाई मुलुकमा भ्रष्टाचार नियन्त्रण गर्ने निकायहरूको थप सशक्तीकरण अपरिहार्य भएको छ। फौजदारी न्याय व्यवस्थाका तीनवटै अवयव अनुसन्धान, अभियोजन र न्याय निरूपण गरी सुशासन कायम गर्ने मुलुकको लक्ष्यमा हरेक निकाय निर्दिष्ट, स्वचालित र सक्षम हुनैपर्छ। दुर्भाग्यवश, यस्ता निकाय एकनासले बलियो नभएको आभाष हुन्छ। अतएवः ओझेलमा परेको विशेष अदालतका अतिरिक्त भ्रष्टाचारको अनुसन्धान गर्ने आयोग तथा सम्पत्ति शुद्धीकरणको अनुसन्धान गर्ने विभागका साथै उल्लिखित मुद्दामा बहस पैरवी गर्ने विशेष सरकारी वकिलको कार्यालयसमेतको पूर्वाधार विकासमा राज्यको विशेष नजर पुगोस्, यो जरुरी छ। राज्यको शासन व्यवस्थामा सुशासनको प्राण भर्ने यी सरकारी निकाय किमार्थ ओझलमा नपरून्, नपारियून् र पर्न नदिऊँ।"
संसद्को विशेष अधिवेशन किन ?,"जनताको सार्वभौमसत्तासम्पन्न थलो संघीय संसद् करिब पाँच महिनादेखि बन्द छ। यसले जनताको आवाज अवरुद्ध हुन पुगेको छ। प्रमुख प्रतिपक्षी दल नेपाली कांग्रेसले संसद्मार्फत सरकारले कोरोनाका नाममा अपारदर्शी खर्चको विवरण पेस गरेपछि त्यसको यथार्थ विवरण दिनुपर्ने, पीसीआर परीक्षणको दायरा बढाउनुपर्ने, कोभिड अस्पतालमा अत्यावश्यक स्वास्थ्य सामग्रीको व्यवस्थापन गर्नुपर्ने र सरकार जनताका दैनिक जीवनसँग जोडिएका जनसवाल र जनजीविकाप्रति जिम्मेवार बन्नुपर्ने भन्दै खबरदारी गरी संसद्मा ध्यानाकर्षण प्रस्ताव दर्ता गराएको थियो। तर सरकारले आफ्ना कमीकमजोरी ढाकछोप गर्न र सत्तारुढ दलभित्रको आन्तरिक झगडामा आफ्नो पल्ला भारी बनाउन प्रधानमन्त्रीले प्रतिपक्षी दल एवं सभामुखसँग पनि सल्लाह नगरी संसद् बन्द गर्ने हठात् निर्णय गर्यो। मुलुकको परिस्थिति कोभिड १९ का कारण गम्भीर मोडमा बन्न पुगेको छ। जनता रोग र भोकबाट आक्रान्त हुँदा पनि सरकार केवल आफ्नो पार्टीको आन्तरिक किचलो र सत्ताको जोडघटाउको सेरोफेरोमा मात्र केन्द्रित देखिन्छ। सरकार जनताप्रति असंवेदनशील, अकर्मण्य र अनुदार बन्दै गएको छ। कोभिड १९ को संक्रमण नियन्त्रण गर्न सरकार पूर्णतः असफल भइसकेको छ। सरकारले कोरोना परीक्षण र उपचार निःशुल्क नगर्ने भनेर हात झिक्न लागिसकेको छ। तर सर्वोच्च अदालतले कोरोनाको परीक्षण र उपचार निःशुल्क गर्नू भनी गरेको परमादेशको पालना भएको छैन। गरिब, निमुखा, वृद्ध, असहाय, बालक खान नपाएर भोकभोकै छन्। त्यस्तै सडकमा भौंतारिएका असहाय जनतालाई सामाजिक संघसंस्था र केही अभियन्ताले खुलामञ्चमा केही समयदेखि खुवाइरहेको खाना पनि काठमाडौं महानगरपालिकाका मेयरको ठाडो आदेशमा रोकिएको छ। दशौं हजार नागरिक विदेशमै अलपत्र छन् भने भारतबाट फर्किएका हजारौं नेपाली भोकले मरिने भयौं भन्दै भारततिरै फर्किरहेका छन्। किसानले न त मल नै पाएका छन् न त बीउ नै। सरकारले तोकेको समर्थन मूल्य किसानले पाउनुभन्दा बिचौलिया र व्यापारी मात्र मोटाएका छन्। भ्रष्टाचार राष्ट्रिय चरित्र बन्न पुगेको छ। फजुल खर्च रोक्नेतर्फ सरकारले सिन्कोसम्म भाँचेको छैन। सदन प्रतिपक्ष र सरकार सत्तापक्षको आधुनिक विश्वमा राजनीतिक दलहरूलाई लोकतान्त्रिक प्रणालीको अभिन्न र महत्वपूर्ण अंग मानिएको छ। दललाई कानुनको शासन कायम गर्न, मानव अधिकारको प्रत्याभूति र सुशासनको सुदृढीकरणका लागि अत्यावश्यक आधारका रूपमा लिइन्छ। दलहरूको स्वस्थ प्रतिस्पर्धाबाट सञ्चालित संसदीय राजनीतिक प्रणालीमा प्रतिपक्षको भूमिका लोकतन्त्रको सुदृढीकरणका लागि महत्वपूर्ण हुन्छ। लोकतन्त्रको विकासका लागि र जनताप्रति सरकारलाई जिम्मेवार बनाउन विपक्षी दलले प्रतिपक्षको भूमिका खेल्न पाउनुपर्छ। संसदीय व्यवस्थामा सदन प्रतिपक्ष र सरकार सत्तापक्षको हुन्छ। सरकारले प्रभावकारी काम नगरे प्रतिपक्षले सदनमार्फत देश र जनताका जल्दाबल्दा विषय उठाउने र खबरदारी गर्ने गर्छ। संसदीय व्यवस्थाको सुन्दर पक्ष पनि यसैलाई मानिन्छ। मुलुकको राष्ट्रियता, राष्ट्रिय अखण्डता, स्वाधीनता, कूटनीतिक मर्यादा र आफ्नो पदीय प्रोटोकल ख्याल नगरी प्रधानमन्त्रीले भारतीय गुप्तचर एजेन्सी रअ का प्रमुख सामन्तकुमार गोयललाई मध्यरात्री परराष्ट्र मन्त्रालयका अधिकारीलाई समेत संलग्न नगरी भेटवार्ता गरेको घटना विवादित र टीकाटिप्पणीको विषय बनेको छ। दसैं, तिहार र अन्य चाडपर्वको शुभकामना सन्देश दिने क्रममा लिम्पियाधुरा, लिपुलेक, कालापानी समेटिएको संशोधित नयाँ नक्सा नराखी पुरानै नक्सा राख्नाले पनि प्रधानमन्त्रीको खोक्रो राष्ट्रवादको मोह प्रस्ट देखिन पुगेको छ। ओली सरकारले संघीय लोकतान्त्रिक गणतन्त्र नेपाल नलेख्ने निर्णय मन्त्रिपरिषद्बाट गरी मातहतका निकायलाई दिएको निर्देशनले संविधानको मूल मर्म र भावनालाई ठाडै कुल्चिएको छ, जुन कार्य निन्दनीय छ। यसरी सरकार जनताको जिम्मेवारी र दायित्व एवं संविधानको मूल मर्म र भावनाविपरीत हिँडिरहेको छ। जनताले भोग्नुभरेका कहालीलाग्दो परिस्थितिमा संसद्को विशेष अधिवेशन माग गरी सार्वभौमसत्तासम्पन्न संसद्बाट जनताको आवाज मुखरित गर्न पनि संसद्को विशेष अधिवेशनको माग गर्नु अपरिहार्य छ। संसद्को विशेष अधिवेशनको संवैधानिक व्यवस्था संविधानअनुसार एकचौथाइ सांसदहरूले चाहेको खण्डमा राष्ट्रपतिले अधिवेशनको आह्वान गर्नुपर्ने हुन्छ। यससम्बन्धी व्यवस्था संविधानको धारा ९३ को उपधारा ३ मा छ। राष्ट्रपतिले प्रतिनिधिसभाको अधिवेशन चालु नरहेको वा बैठक स्थगित भएको अवस्थामा अधिवेशन वा बैठक बोलाउन वाञ्छनीय छ भनी प्रतिनिधिसभाका सम्पूर्ण सदस्य संख्याको एकचौथाइ सदस्यहरूले लिखित अनुरोध गरेमा त्यस्तो अधिवेशन वा बैठक बस्ने मिति र समयमा प्रतिनिधिसभाको अधिवेशन प्रारम्भ हुने छ भनी उपधारा ३ मा भनिएको छ। प्रतिनिनिधिसभामा नेकपाका १७४ सदस्य सांसद छन् भने कांग्रेसका ६३ जना छन्। जसपाका ३४ जना सांसद छन्। प्रतिनिधिसभा २७५ सदस्य भएकाले एकचौथाइ पुग्न ६९ जना सदस्य आवश्यकता पर्छ। एकचौथाइ पूरा हुन कांग्रेसलाई थप ६ सांसद संख्या आवश्यक पर्ने भएकाले प्रतिपक्षी दल जसपासँग सहयोग लिनुपर्छ। विशेष अधिवेशन केका लागि ? लामो समयसम्म संसद् नहुँदा सरकारले मनपरी ढंगले कार्य गरेकाले विपक्षी दलहरूले संसद्को बैठकको माग गरिरहेका छन्। गत वर्ष हिउँदे अधिवेशन ४ पुसमा सुरु भएको थियो। नियमित रूपमा जाँदा यस वर्ष पनि पुसमा नै अधिवेशन सुरु हुन्छ। दुई अधिवेशनबीचको अन्तराल ६ महिना पुर्याउन नहुने कानुनी प्रावधान छ। त्यसअनुसार सरकारले आगामी पुसको दोस्रो सातासम्म अधिवेशन आह्वान गर्न सिफारिस गर्नुपर्ने हुन्छ। सरकारको सिफारिसमा राष्ट्रपतिले संसद्को अधिवेशन आह्वान र अन्त्य गर्ने संवैधानिक व्यवस्था भए पनि वर्तमान जटिलता चिर्न र सरकारलाई जनताप्रति उत्तरदायी बनाउन एकचौथाइको समर्थन जुटाएर प्रतिपक्ष दल कांग्रेसले विशेष अधिवेशनको माग गर्नुपर्छ। सरकारको अनुत्तरदायी, अलोकतान्त्रिक गतिविधि रोक्न उसलाई जनताप्रति जिम्मेवार बनाउन पनि संसद्को विशेष अधिवेशन बोलाउन आवश्यक छ। मुलुक संकटग्रस्त अवस्थामा रहँदा सरकार आफ्ना नागरिकप्रति जिम्मेवार भएन भने उसलाई जवाफदेही बनाउन प्रतिपक्षको भूमिका महत्वपूर्ण हुन्छ। संसदीय व्यवस्थामा सत्तापक्षका साथै प्रतिपक्षको भूमिका पनि उत्तिकै हुने गर्छ। सरकारले सत्ता र शक्तिको आडमा गलत कामकारबाही गर्दा खबरदारी गर्ने काम प्रतिपक्षको हो। सरकारलाई प्रतिपक्षको साथ र सहयोगबाटै राष्ट्रिय समस्याको समाधान एवं संकटबाट मुक्ति मिल्नेछ। सरकारले गरेका गलत नीति र निर्णयबारे जनतालाई अवगत गराउँदै वैकल्पिक नीति तथा कार्यक्रम अघि सार्नु प्रतिपक्षको धर्म हो। संसद्मा प्रतिपक्षको भूमिका कमजोर भयो भने जनताको आवाज स्वतः कमजोर हुन्छ। त्यसैले सरकारको अनुत्तरदायी, अलोकतान्त्रिक गतिविधि रोक्न उसलाई जनताप्रति जिम्मेवार बनाउन पनि संसद्को विशेष अधिवेशनको आवश्यकता छ।"
म धेरै कारणले आएको हुँ : कोरोना,"सर्वस्तुनि कारणोरद्रवानिः अर्थात् सबै केही न केही कारणले भएका हुन्छन्। कोभिड १९ पनि पक्कै आफ्ना कारणको कुम्लो बोकेर आएको हुनुपर्छ। सानोतिनो कारणले त उसमा विश्व अर्थतन्त्र हल्लाउने ऊर्जा नआउनुपर्ने। विश्वका मै हुँ भन्ने राष्ट्रहरूको पनि चिट्चिटिएका राता पसिनाका धारा देखिए। हाम्रो सानो मुलुकको त के कुरा गर्नु र ? कुन क्षेत्रमा कति क्षति पुगेको छ, त्यसको आँकडा निकाल्दैमा वर्ष बित्ला। नेपालमा पनि केही न केही उद्देश्य बोकेरै कोभिडले आफ्नो पाइला राखेको हो कि ? कोरोना महामारीले सबैजसो क्षेत्र तहसनहस भएका छन्। त्यसमध्ये एक हो कृषि। यो हाम्रो देशको ढुकढुकी हो। हिजोआज कृषिमा संलग्न व्यक्ति घट्दै गए पनि यस पेसालाई पूर्णरूपमा त्याग्न असम्भव छ। निर्वाहमुखी कृषि प्रविधि बढ्दो छ र यससँगै कृषिले कूल ग्राहस्थ उत्पादनमा पुर्याउने योगदान पनि घट्दै गइरहेको छ (हाल २४२६५)। नेपाली कृषिको नाम लिनासाथ अथाह समस्याको पोको आफैं छिरलिएर आँखा अगाडि आउँछन्। कृषि क्षेत्रलाई उकास्न जति नै ऐन बनाइए पनि बनाइएका नियमावलीको कार्यान्वयन गर्न निर्देशिका जारी गरे पनि यस क्षेत्रमा हामी प्यारासाइट नै कहलिन्छौं। अर्थ मन्त्रालयअन्तर्गत भन्सार विभागका अनुसार २०१९२०२० मा मात्र २५० बिलियनको कृषिजन्य वस्तु आयात गरिएको छ। भित्याइएको खाद्यान्नको खासै राम्रो चेकजाँच नहुने हुँदा हामीले विष खाइरहेछौं या खाना भन्नेमा अन्जान छौं। यही साल साउनदेखि असोजको बीचमा मात्र १९ बिलियनको खाद्य बाली भित्रिएको छ। यसैगरी तेलहन बाली, फलफूल, दाना र बीउ गरी समग्रमा तीन बिलियनको आयात भएको छ। बीउविनाको कृषि बीउ त कृषिको मेरुदण्ड हो। आधुनिक कृषि प्रणालीमा उत्पादन र उत्पादकत्व बढाउन उपयुक्त बालीको जात र गुणस्तरीय बीउ पहिलो आधार हो। बीउ रोपेरै बाली फल्छन् तर मागअनुसार आपूर्ति हुन नसक्दा नेपाली कृषकले सोचेजस्तो उत्पादन गर्न सकेका छैनन्। बीउविजन गुणस्तर नियन्त्रण केन्द्रले दिएको तथ्यांकअनुसार २०७३२०७४ सालमा किसानको धान बीउको माग ७१,१९५ मेट्रिक टन थियो, तर आपूर्ति भने जम्मा १०,२९७ मेट्रिक टन भएको हुँदा प्रतिस्थापन दर मात्र १४५५ थियो। त्यसैगरी मकैको प्रतिस्थापन दर १५३५ थियो भने गहुँको १५१५ थियो। सो सालपछि तथ्यांक नै संकलन नभएका कारण किसानको माग वितरकसामु यथावत् रूपमा पुग्न सकेको छैन। नेपालमा बीउ उत्पादकको संख्या पनि साहै्र कम छ। नेपालमा विभिन्न समूह, सहकारी तथा कम्पनी गरी जम्मा ३६ वटा मूल बीउ उत्पादक रहेका छन्। धानको बीउ उत्पादकको संख्या ५३ रहेको र मकैको उन्नत जातको बीउ उत्पादकको संख्या पाँच मात्र रहेको कृषि तथा पशुपक्षी विकास मन्त्रालयले बताएको छ। सीमित उत्पादन र स्थिर बिक्री मूल्य तय नुहुँदा किसान मारमा परेका छन्। पक्कै पनि कोरोना महामारी आफ्नो कर्तव्य भुली कानमा तेल हालेर बसेकाहरूको घैंटोमा घाम लगाउने उद्देश्य बोकेर आएको हुनुपर्छ। मुख्यतः प्रजनन बीउबाट मूल बीउ निकालिन्छ। मूल बीउबाट प्रमाणित बीउ र प्रमाणित बीउलाई विभिन्न समूह, संस्थाले एक चरण रोपिसकेपश्चात् बल्ल उन्नत बीउ बन्छ, जुन खेतीयोग्य हुन्छ। तर कतिपय किसानमा मूल बीउ रोपियो भने उत्पादन बढी हुन्छ भन्ने भ्रम रहेको छ। किसानहरूका लापरबाही र असाक्षरता पनि गम्भीर समस्या बनेको छ। आलुको सुपर जोन रहेको नुवाकोटमा ८०५ किसानले एमएस ४२ जातका आलु खेती गर्दै आइरहेका छन्। सो जात अहिलेसम्म बीउविजन कार्यालयमा दर्ता नै भएको छैन र यस जातको लाभ बा हानिबारे हामी अनविज्ञ छौं। खुला सिमानाले त झन् बढ्दो कृषि समस्यामा मट्टीतेलको काम गरेको छ। नेपालभारत सिमाना खुकुलो भएकाले अवैध तरिकाले बीउ भिœयाउन सजिलो छ। सिमानानजिकका जिल्लामा यसरी नै गुणस्तरहीन बीउको माग पूर्ति हुँदै आएको छ। तराईका पश्चिम भेगतिर रजिस्टरै नभएको भारतीय जातका धानस रञ्जित र सर्जु ५२ को प्रयोग हुँदा ती बालीमा विभिन्न रोगको प्रकोप बढेको छ। धेरै अनुसन्धान नहुँदा अझ कति यस्ता समस्या त बाहिर आउनै पाएका छैनन्। त्यसै त कस्ती अझै नत्थि लगाकी यस्तै विभिन्न समस्यासँग सिँगौरी खेल्दै अनि विदेशी आयातका भरमा आफ्नो अस्तित्व बचाउँदै आइरहेको यस क्षेत्रलाई कोभिडको प्रकोपमा पर्दा, त्यसै त कस्ती अझै नत्थि लगाकी भने झैं भएको छ। नेपाल कृषि अनुसन्धान परिषद् (नार्क) को धेरैजसो अनुसन्धान केन्द्र तराई जिल्लामा रहेका छन्। यो महामारीका बेलामा मानवीय हलचल कम हुँदा पहाडी र हिमाली भेगका किसान अप्ठ्यारोमा परेका छन्। यातायात समस्याले प्रत्येक गाउँठाउँमा चाहिएजति बीउ ढुवानी भएको छैन। पहिले सबै कुरा सामान्य भएको समयदेखि नै विभिन्न तथ्यांक जस्तै बीउको प्रतिस्थापन दर, किसानको माग, कूल उत्पादित बीउ, मूल बीउको संख्या आदिको संकलनमा लापरबाही तथा ढिलाइ भइरहेको थियो। अहिलेको यो महामारी झन् सरकारी निकायलाई यी कामबाट पन्छिने एउटा सुनौलो बहाना बन्न पुगेको छ र यसको नतिजास्वरूप किसानको आवाज सबैसामु पुग्न सकेको छैन। युद्धका बेला बुद्धको पुराण काम लाग्दैन भने झैं यस हाहाकारका बेलामा हाम्रो खुकुलो नाकाबाट कति गुणस्तरहीन बीउ नजानिँदो गरी भित्रिइरहेका होलान् भन्नेबारे सोच्न पनि सक्दैनौं। अहिलेको अवस्थामा एकातिर विभिन्न उत्पादक कम्पनीमा राम्रोसँग चेकजाँच हुन नसक्दा बीउको गुणस्तर घट्ने र मूल्यवृद्धि हुने डर छ भने अर्कातिर समयमा बीउ पुग्न नसक्दा पूरै बालीचक्रलाई असर पारी सम्पूर्ण खाद्य उत्पादनमै ह्रास आउने भय बढेको छ। कोभिड : एक मार्गदर्शक यी नानाथरी समस्या देख्दा महामारी धेरै कुराको बोध गराउन आएजस्तो लाग्यो। कृषिमा विनियोजन गरिएको बजेटबाट हाम्रै देशको वातावरणमा ठीक हुने राम्रा जातको विकास भएको भए भर नभएका विदेशी उब्जाउको सहारामा बाँच्नुपर्ने थिएन भन्ने आभास गराउन आएजस्तो लाग्यो। छोटो छोटो समय अवधिमै विभिन्न क्षेत्रको आँकडा निकाली दूरदर्शी योजना बनाई भावी समयमा केही विपत्ति आइपरेमा हामीले योयो कदम चाल्न सक्छौं है भन्नेबारे सोच हुन जरुरी छ भनी याद दिलाउन आएजस्तो लाग्यो। कृषिमा रुचि घटाउँदै गएको हाम्रो समाजमा हामी जत्ति नै अगाडि बढे पनि यो पेसाविना बिहानसाँझको भोक पनि मेटाउन सक्दैनौं है भनी पछुतो भाव पैदा गराउन आएजस्तो लाग्यो। पक्कै पनि कोभिडले जीवनको कटु वास्तविकतालाई सबैमाझ देखाई आफूभित्र भने यी सन्देश बोकेर जनचेतनाको मार्गदर्शक बनिआएको हुनुपर्छ, हाम्रो देशमा कृषि क्षेत्रमा जस्तै अन्य विभिन्न क्षेत्रमा हजारौं दीर्घकालीन समस्या रहिआएका छन् र यी समस्या आजको भोलि नै त पक्कै पनि निराकरण हुँदैनन्। यसका लागि आफ्नो धर्म कहिल्यै पनि छाड्नु हुँदैन। हामी सबै एकजुट भई आफ्नो देशलाई जसरी हुन्छ एक समृद्ध र बलियो राष्ट्र बनाउने उद्देश्य बोक्नुपर्छ। हो, पक्कै पनि कोरोना महामारी आफ्नो कर्तव्य भुली कानमा तेल हालेर बसेकाहरूको घैंटोमा घाम लगाउने उद्देश्य बोकेर आएको हुनुपर्छ।"
अधिकारको दुरुपयोग,"अनेकतामा एकताको सूत्रमा आबद्ध हामी नेपाली पृथक् बन्दै जाने परिस्थिति निर्माण भइरहेको छ संविधान सहमतिको दस्ताबेज हो वा जनताबाट निर्मित संविधान भन्नेमा संविधानविद्का बीच भिन्न अभिमत देखिएका छन्। संविधानसभाबाट निर्मित संविधान भएकाले यो जनताबाट निर्मित संविधान हो। संविधानसभा जनताको अभिमतबाट बनेको हो भन्ने तर्क एकतर्फ छ भने अर्कातर्फ संविधानसभामा जनताका प्रतिनिधि रहेका हुन्छन्, जसले परोक्षरूपमा जनताको अभिमत जाहेर गर्छन्। संविधानका मूलभूत विषयमा जनतालाई सोध्ने साहस भने संविधानसभाले गर्न सकेन। जनताले दिएका सुझावका आधारमा पनि संविधान बनेको छैन। सबैको साझा दस्ताबेजका रूपमा यस संविधानलाई सबै राजनीतिक शक्तिले स्वीकारेका छैनन्। राजनीतिक दलका शीर्षस्थका बीच सहमति कायम गरी त्यही अवधारणासहितको दस्ताबेजलाई संविधानसभाले अनुमोदनसम्म गरेको हो, जसमा दलीय ह्विप जारी गरिएको थियो। त्यसैले यो संविधान द्वन्द्वरत पक्ष र संसद्वादी दलबीचको समझदारीका आधारमा तयार भएको हो। द्वन्द्वरत पक्षका एजेन्डालाई प्राथमिकतामा राखी समझदारीका आधारमा तयार भएको संविधानले जनताका इच्छा र आकांक्षा समेट्न सक्दैन। सिद्धान्ततः संविधान लोकतान्त्रिक र संविधानवादका आधारमा तयार भएको प्रतीत हुन्छ। प्रस्तावना अध्ययन गर्दा देशमा सुशासनको प्रत्याभूति राम्ररी भएको छ। मौलिक हकको व्यवस्था हेर्दा सबै प्रकारका अधिकार नागरिकले उपभोग गर्न सहजै पाउने, सरकार र राज्यलाई नागरिकप्रति जिम्मेवार र जवाफदेही बनाइएको छ। तर कार्यान्वयनमा हेर्दा धेरै प्रकारका कमीकमजोरी एकपछि अर्को गरी थपिँदै गएका छन्। सरकारले संविधानको शब्द र आशयसँग कुनै सम्झौता नगरी संविधान कार्यान्वयनमा जुट्नुपर्छ। राष्ट्र प्रमुखलाई संविधानले संरक्षक मानेको छ। त्यसैले सरकारद्वारा संविधानको मूल मर्म र लोकतान्त्रिक विशेषतामा अन्यथा प्रमाणित हुनेगरी दुरुपयोग गरेमा सरकारको ध्यानाकर्षण गर्न सक्नुपर्छ। तर संविधान कार्यान्वयनका क्रममा लोकतान्त्रिक अधिकारमा र सुशासन कायम गर्न व्यवधान पुग्ने गरी कार्य हुँदै आएका छन्। निर्वाचनमा पराजित व्यक्तिलाई राष्ट्रिय सभामा निर्वाचित र मनोनीत गरी जनताको अभिमतको हदैसम्मको अपमान गर्ने काम निर्बाध भए। यस्ता व्यक्तिलाई कार्यकारिणी अधिकार प्रदान गर्ने प्रयास र विकल्पको खोजी गर्ने कार्य भइराखेको छ। सम्मानित सर्वोच्च अदालतले गएको असोज ७ गते थप जिम्मेवारी नदिनु भन्ने स्वागतयोग्य अन्तरिम आदेश जारी गरेर सरकारी निर्णय गैरसंवैधानिक भएको स्पष्ट सन्देश दिएको छ। संविधान निर्माण गर्दाको अवस्थामा तिलस्मी ढंगले धर्म निरपेक्षतालाई स्वीकार गरियो। यसको घोषणा पनि आश्चर्य तवरले भएको छ। तत्कालीन प्रधानमन्त्री संसद्मा यो विषय पाठ गर्ने क्रममा अकस्मात बिरामी परी प्रधानमन्त्रीले पेस गर्ने दस्ताबेज सभामुखले स्वयं वाचन गरी पारित गरिएको हो। पछि कार्यरत रहँदाकै अवस्थामा यस देशका दुई प्रधानमन्त्रीहरूले देश कसरी धर्मनिरपेक्ष भयो ? आफूलाई थाहा नभएको अभिव्यक्ति सार्वजनिक रूपमा दिएका थिए। तत्कालीन सभामुखको अभिव्यक्ति थाहा नपाउने प्रधानमन्त्रीहरूले जेजस्तो मस्यौदा दिए सोही पाठ गरी पारित भएको हो भन्ने छ। विश्वभर हिन्दु राष्ट्रको पहिचान बनाएको यस देशमा ओमकार परिवारसम्मलाई गणना गर्दा ९१ प्रतिशत नेपाली हिन्दु छन्। यति ठूलो जनसंख्याको भावना र संस्कृतिलाई नजरअन्दाज गरी वैदिक सनातन र धार्मिक मूल्य मान्यता समूल समाप्त गर्ने अभिप्राय स्पष्ट भएको छ। देशको भौगोलिक क्षेत्रको सुरक्षा गर्न राज्य सरकार संवेदनशील हुनुपर्छ। उत्तरदक्षिण दुवै तर्फबाट नेपाली भूमि अतिक्रमित भइरहँदा सरकार यसको संरक्षणमा गम्भीरतापूर्वक अघि बढ्न सकेन। लिम्पियाधुरा क्षेत्र समेटी तयार पारिएको चुच्चे नक्साका पक्षमा सबै दलका बीच मतैक्य देखियो। संसद्बाट सर्वसम्मत पारित हुँदा केही आशा पलाएको थियो। तर प्रधानमन्त्रीले उक्त नक्सा पाठ्यपुस्तकमा नराख्न आदेश जारी गरेकाले उनले बुझेको राष्ट्रवाद पुनः संकटमा परेको छ। आफ्नो दल र संसद्मा उपस्थित भई मतदान गर्दै एकता प्रदर्शन गर्ने अन्य सहयात्री दललाई यसको उपादेयताका बारेमा स्पष्ट गराउन पनि चाहेनन्। यस विषयमा भारतीय सञ्चारमाध्यमले नेपाल सरकार र प्रधानमन्त्रीको मानमर्दन गरेका समाचारका सम्प्रेषणहरूले अर्को पीडा थपिदिएको छ। एउटा व्यक्तिलाई अपरिहार्य देखि लामो समयसम्म सरकारमा सहभागी बनाई सरकारबाट हट्ने अवस्थामा समेत जिम्मेवारी प्रदान गर्नु भनेको उनको कार्यसम्पादन अब्बल हुनु हो। देश करिब ८० प्रतिशत साधारण खर्चबाट चलेको मात्र होइन, देश सञ्चालन खर्च नपुगेर दाताहरूसँग सहयोगका लागि याचना गरिराखेको छ। देशको वैदेशिक नीति अस्पष्ट छ किनकि पञ्चशीलको सिद्धान्तबाट हामी पलायन भइसकेको अवस्था छ। संघीयताको आगमन अपर्झट भयो। संशोधनको माध्यमबाट यसलाई संविधानमा स्थान दिइयो। यति मात्रले नपुगेर थुप्रै संख्यामा सरकारहरू बनाउने गरी संरचना ठूलो बनाइयो। नेपालको संघीयता राजनीतिक कार्यकर्ताको कमाइ खाने भाँडो बन्न पुग्यो। अनेकतामा एकताको सूत्रमा आबद्ध हामी नेपाली यस अवस्थाबाट पृथक् बन्दै जाने परिस्थिति निर्माण गरिराखेको स्थिति छ। संघीयताले सिंहदरबारको अधिकार खुला हृदयले गाउँगाउँमा पुर्याउने दाबी गरिरहँदा अधिकार सिंहदरबारमा भ्रष्टाचार गाउँगाउँमा पुग्ने अवस्था सृजना हुन पुगेको छ। संघीयता लोकतान्त्रिक शासन प्रणाली हो, तर यसको स्वरुप र यसबाट सेवा प्रवाहमा देखिने सहजताका सम्बन्धमा प्रत्याभूति गर्न सक्नुपथ्र्यो। यो अवस्थामा संघीयता अघि बढ्न सकेन। यति ठूलो विषयमा निर्णय लिँदा पर्याप्त गृहकार्यको अभाव रह्यो। संघीयताले नेपालको भूभागलाई तराई र बाँकी अन्य क्षेत्रका बीच मनोवैज्ञानिक विभाजनको रेखा कोर्ने काम भयो। तसर्थ संघीयताको निर्णयबारेमा गाम्भीर्य नेतृत्वमा रहने दलहरूमा देखिएन। जनताले अत्यधिक माया गरेर प्रायः दुईतिहाइको बहुमत प्रदान गरेको वर्तमान सरकार जनताका पक्षमा मात्र अघि बढ्नुपर्ने हो। जनताका नजरमा स्वीकार्य सरकारको नजरमा खराब बनेका छन्। शिक्षा क्षेत्रमा सुधारको माग राख्दै हिँड्ने अभियन्ता डा गोविन्द केसीलाई दुस्मनको व्यवहार गरिएको छ। दूरदराजका जनताका सेवामा समर्पित हुन प्रतिबन्ध लगाइराखेको छ। देशमा लोडसेडिङ अन्त्य गर्न महŒवपूर्ण भूमिका प्रदान गर्ने कुलमान घिसिङ सरकारको नजरमा अमान्य र तिरस्कृत हुन्छन्, कुलामानबाट चार वर्ष अवधिका लागि कार्ययोजना लिएर विद्युत् विकासका लागि उनको क्षमताको उपयोग राष्ट्रले गर्न सक्नुपथ्र्यो। उनको कार्ययोजनाको आवधिक मूल्यांकन गरेर निरन्तरता दिने वा नदिने गर्दा सरकारको लोकतान्त्रिक र राष्ट्रिय छवि बन्न सक्थ्यो। सरकार यस दिशामा अकर्मण्य देखिएको छ। संघीयताले सिंहदरबारको अधिकार खुला हृदयले गाउँगाउँमा पुर्याउने दाबी गरिरहँदा अधिकार सिंहदरबारमा भ्रष्टाचार गाउँगाउँमा पुग्ने अवस्था सृजना हुन पुगेको छ। भ्रष्टाचारीको बचावटका लागि सरकार प्रमुख चट्टानसरह खडा हुन्छन्। भ्रष्टाचार नियन्त्रण निकायमा अन्धभक्तलाई जिम्मेवारी प्रदान गरेर आफ्ना दल, समूह र नजिकका अपराधीलाई संरक्षण गर्न सरकार प्रमुख तल्लीन छन्। ठूलाठूला भ्रष्टाचारका मामिलाका अनुसन्धान प्रक्रियानै प्रभावित गर्ने गरी सरकार प्रमुखका अभिव्यक्ति पटकपटक आउने, व्यापारीको महलमा दलको मुख्यालय राख्ने, सोही व्यापारीलाई दरबारमार्गस्थित भवन जग्गा कौडीको मूल्यमा लिजमा दिने, एक हिमालको रोयल्टीसमेत उठाउन पाउने गरी वकस दिने, सरकार प्रमुखको हैसियतमा चीन भ्रमणमा जाँदा राष्ट्रिय ध्वजावाहक नेपाल वायु सेवा निगमको जहाज प्रयोग नगरी यतीकै जहाज प्रयोग गर्ने, देशभित्र यती र ओम्नी समूहलाई अनियमित तरिकाले व्यवसाय गर्न छुट दिनेजस्ता गैरकानुनी र प्रस्ट स्वार्थ गाँसिएका विषयसँग सम्बन्धित विषयमा पटकपटक निर्णय लिइरहने अवस्थामा नेपालीले यी क्रियाकलापलाई राष्ट्रियताको भावनाबाट सम्पादन गरिएका असल कार्यका रूपमा ग्रहण गरिदिनुपर्ने यस्तै क्रियाकलापमा सरकारमा रहनेहरू अभ्यस्त छन्। के यी सबै कार्य देश हितकै लागि अधिकारको पूर्ण सदुपयोग नै भएका हुन् त ? यो देशका सचेत वर्ग यसलाई स्वीकार गर्न तयार देखिएको छैन। जिम्मेवार सवैधानिक निकायलगायतमा सक्षम व्यक्तिलाई स्वीकार नगरी आशयमुखीको खोजी गर्दै जिम्मेवारी प्रदान गरी आफूअनुकूल काम गराउन तल्लीनरहेको अवस्थामा सार्वजनिक सेवा प्रवाहका विषय नराम्ररी प्रभावित भएका छन्। योग्यता, क्षमता, सच्चरित्रता र इमानदारीको सर्वथा अभाव देखिँदै छ। संविधान निर्माणका समयमा जनताले दिएका महŒवपूर्ण सुझाव स्वीकार गरिएन। यद्यपि नागरिकले आफ्नो जीवन उत्सर्ग गरी ल्याएको लोकतन्त्र स्वीकार गरिराखेका छन्। यो अवस्था देशभित्र देखिँदै गर्दा सुशासनको अवस्था कमजोर भयो। सेवा प्रवाहको अवस्था केन्द्रीय शासन प्रणालीको तुलनामा असहज बन्दै गयो। भ्रष्टाचारले देश आक्रान्त भइराखेको छ, तैपनि देशका शासकमा सुधारको गुन्जायस देखिएको छैन। यसका पछाडि केही कारण छन्। पहिलो हो राष्ट्रिय अस्तित्वमा रहेका तीनवटै दलहरूमा गरी करिब ४० लाख कार्यकर्ता छन्। यो वर्गले सबै प्रकारका सुविधा प्राप्त गरिराखेका छन्। आफ्ना नेता र दलका पक्षमा खुलेर समर्थन गरिराखेका छन् र यो वर्ग यही प्रणालीबाट स्वार्थसिद्ध हुन सक्नेमा विश्वस्त छ। यी कार्यकर्ता आआफ्ना क्षेत्रमा प्रभावी देखिएका छन्। सबै प्रकारका उपाय अवलम्बन गर्दै आफ्ना क्षेत्रका नागरिकलाई नियन्त्रणमा राखेका छन्। नेताहरूको मुग्धकण्ठले प्रशंसा गर्नु र स्वार्थसिद्ध गर्नु यिनीहरूको कला र योग्यता हो। यसैमा राजनीतिक नेतृत्व सीमित भई आत्मरतिमा रमाएको छ। दोस्रो यस देशका राजनीतिक नेतृत्वमा रहेकाहरू प्रायः सबै ६५ वर्षभन्दा माथिका छन्। स्वास्थ्य र मानसिक कमजोरीबाट ग्रस्त छन्। त्यसैले अआफ्ना समूहका कार्यकर्ताको प्रशंसा मात्र सुन्ने मनोदशाबाट ग्रसित छन्। तेस्रो हो करिब एकचौथाइ जनसंख्याको हिस्सा निरपेक्ष गरिबीको अवस्थाबाट पीडित छन्। उनीहरूलाई यी सबै विषयमा चिन्ता गर्ने समय अभाव छ। सबै राजनीतिक दलहरूका बीच स्वार्थ सिद्ध गर्ने विषयमा मतैक्य छ। देशको करिब ५० लाख युवा रोजगार र वृत्ति विकासको खोजीमा अन्यत्र पलायन भएका छन्। ती नागरिकलाई देशले मतदानको अधिकारसम्म पनि प्रदान गरेको छैन। किनकि उनीहरू यिनै शासकहरूको अक्षमताका कारण देशबाट पलायन हुनुपरेको छ। त्यसैले यस देशमा सुधारका लागि सर्वसाधारण जनता, हरेक राजनीतिक दलभित्रका उपेक्षित र इमानदार कार्यकर्ताका साथै विदेशमा रहेका राष्ट्रभक्त नेपालीले उत्साह देखाउनुपर्छ। त्यस अवस्थामा प्रत्येक दलका युवा कार्यकर्ताले पनि साथ दिने सम्भावना छ। सुधारका क्रममा धेरै टाढा जानु पर्दैन। विदेश नीति र रक्षानीति भारतलाई सुम्पिएर बसेको मित्रराष्ट्र भुटानबाट धेरै कुरा सिक्न सकिन्छ। भुटानमा ६५ वर्ष पूरा भएपछि प्रधानमन्त्री, मन्त्री र सांसद बन्न पाइँदैन। साथै स्नातक उत्तीर्ण भएको हुनुपर्छ। दुई कार्यकालसम्म मात्र प्रधानमन्त्री बन्न सकिन्छ। शासन सञ्चालनमा योग्यता प्रणाली अवलम्बन गरिएको छ। दुई दलहरू मात्र छन्। संसद्मा पक्षविपक्षका हिसाबले नभई अल्फाबेटका आधारमा स्थानको व्यवस्था गरिन्छ। कुनै एकपटक आपराधिक अभिलेख कायम भएको व्यक्तिले राजनीतिक प्रतिस्पर्धा गर्न पाउँदैन। नेपालमा कार्य सम्पादनमा पूर्णरुपमा अस्वीकार्य र परीक्षण भइसकेका व्यक्तिहरू पटकपटक सरकार प्रमुख र मन्त्री एवं सांसद बनिराखेका छन्। आपराधिक अभिलेख भएका र धनीमानीलाई विशेष प्राथमिकतामा राखिन्छ। यस्तै व्यक्तिबाट सञ्चालन भइराखेको शासन व्यवस्थाबाट धेरै अपेक्षा गर्नु पनि ठूलै गल्ती हुनेछ जस्ता टिप्पणी विद्वान् वर्गबाट हँुदै आएका छन्।"
भर्चुअल तेक्वान्दोको तयारी पूरा,"काठमाडौं : यही कात्तिक २२ र २३ मा हुन लागेको काठमाडौं अन्तर्राष्ट्रिय भर्चुअल तेक्वान्दो पुम्से च्याम्पियनसिपको सम्पूर्ण तयारी पूरा भएको छ । नेपालमा पहिलो पटक आयोजना हुन लागेको बृहत् अन्तर्राष्ट्रिय च्याम्पियनसिपको सम्पूर्ण तयारी पूरा भएको प्रतियोगिता संयोजक कुमार लामा घिसिङले जानकारी दिए । च्याम्पियनसिपमा नेपालसहित १९ राष्ट्रका तीन सय ६२ खेलाडीले प्रतिस्पर्धा गर्ने भएका छन् । च्याम्पियनसिपमा नेपालका एक सय ९० र अरू विभिन्न राष्ट्रका एक सय ७१ खेलाडीले सहभागिता जनाएको संयोजक लामाले बिहीबार आयोजित कार्यक्रममा जानकारी दिए । अहिलेको विषम परिस्थितिमा पनि खेलाडीहरूले उत्साहजनक सहभागिता जनाएका छन्, प्रतियोगिता संयोजक घिसिङले भने, यसले आगामी दिनमा पनि भव्य कार्यक्रम आयोजना गर्न हौसला दिएको छ । च्याम्पियनसिपमा हङकङ, मलेसिया, श्रीलंका, भारत, म्यानमार, मकाउ, सुरिनेम, थाइल्यान्ड, मेक्सिको, अस्ट्रेलिया, जापान, नाइजेरिया, बंगलादेश, टिमोर, बेलायत, दक्षिण कोरिया, फिलिपिन्स र कम्बोडियाका खेलाडीले सहभागिता सुनिश्चित गरेको प्रचारप्रसार संयोजक कविराज नेगी लामाले जानकारी दिए । च्याम्पियनसिपमा सहभागिताका लागि रजिस्ट्रेसन गरेका खेलाडीले शुक्रबारसम्म दुई मिनेटको भिडियो पठाइसक्नु पर्नेछ । प्राप्त भिडियोको शनिबार र आइतबार अन्तर्राष्ट्रिय रेफ्रीले मूल्यांकन गर्नेछन् भने सोमबार विजेता खेलाडीको नतिजा सार्वजनिक गरिने भएको छ ।"
आईपीएल : दिल्लीलाई ५७ रनले पराजित गर्दै मुम्बई फाइनलमा,दुबई : मुम्बई इन्डियन्स जारी इन्डियन प्रिमियर लिग (आईपीएल) को फाइनलमा पुगेको छ। बिहीबार राति सम्पन्न खेलमा मुम्बईले दिल्ली क्यापिटल्सलाई ५७ रनले पराजित गर्दै फाइनलमा स्थान सुरक्षित गरेको हो। दुबई अन्तर्राष्ट्रिय क्रिकेट मैदानमा भएको खेलमा दिल्लीले टस जितेर मुम्बईलाई ब्याटिङको निम्ता दिएको थियो। पहिलो ब्याटिङ गरेको मुम्बईले निर्धारित २० ओभरमा ५ विकेट गुमाउँदै २०० रन जोडेको थियो। २०१ रनको उच्च लक्ष्य पछ्याएको दिल्ली निर्धारित २० ओभरमा ८ को क्षतिमा मात्र १४३ रनमा समेटियो। दिल्लीका अघिल्ला तिन ब्याट्समेन कुनै रन नबनाई शून्य रनमै आउट भए। पाँचौँ नम्बरमा आएका मार्कस स्टोनिसले ६५ रन जोडे भने अक्सर पटेलले ४२ रन बनाए। त्यस्तै कगिसो रबाडाले नटआउट १५ र कप्तान श्रेयस अयरले १२ रन जोडे। दिल्लीलाई सस्तैमा समेट्न मुम्बईका जसप्रित बुम्राहले ४ विकेट लिए। किफायती बलिङ गरेका उनले ४ ओभरमा १ मेडन राख्दै मात्र १४ रन खर्चिए। त्यस्तै ट्रेन्ट बोल्टले पनि २ ओभरमा १ मेडन राखेर ९ रन खर्चिदै २ विकेट लिए। त्यस्तै किएरोन पोलार्ड र क्रुनल पान्ड्याको नाममा ११ विकेट रह्यो। जितसँगै साविक विजेतासमेत रहेको मुम्बईले दोस्रो क्वालिफायरबाट आउने विजेतासँग फाइनलमा भिड्नेछ। हार व्यहोरे पनि दिल्लीले फाइनलका लागि आइतबार दोस्रो क्वालिफायर खेल्नेछ। क्वालिफायरका लागि आज इलिमिनेटरमा रोयल च्यालेन्जर्स बैंगलोर र सनराइजर्स हैदराबाद भिड्दैछन्।
फुटबल टोली ढाका प्रस्थान,"काठमाडौं : बंगलादेशसँगको मैत्रीपूर्ण खेलका लागि नेपाली राष्ट्रिय पुरुष फुटबल टोली बिहीबार ढाका प्रस्थान गरेको छ। बंगलादेशको निमन्त्रणामा नेपालले दुईवटा मैत्रीपूर्ण फुटबल खेल्न लागेको हो। नेपालले नोभेम्बर १३ र १७ मा बंगबन्धु स्टेडियममा बंगलादेशसँग मैत्रीपूर्ण फुटबल खेल्नेछ। नेपाली टोलीले एक साता क्वारेन्टाइनमा बसेर कोरोना परीक्षण गरेपछि प्रशिक्षण सुरु गर्ने अखिल नेपाल फुटबल संघ (एन्फा) ले जनाएको छ। नेपालले बंगलादेशसँगको खेलका लागि दसैंलगत्तै अभ्यास सुरु गरेको थियो। बंगलादेश जाने नेपाली टोलीमा बन्द प्रशिक्षणमा रहेका २५ खेलाडी र नौ जना अफिसियल तथा पदाधिकारी रहेका छन्। चोटका कारण नेपाली टोलीका मुख्य खेलाडी रोहित चन्द टोलीमा समावेश छैनन्। नेपाली टोलीमा अजित भण्डारी, अनन्त तामाङ, अञ्जन विष्ट, एरिक विष्ट, भरत खवास, विकास खवास, विक्रम लामा, विमल राना, विशाल श्रेष्ठ, दर्शन गुरुङ, दीप कार्की, दिलेन लोक्ताम, जर्जप्रिन्स कार्की, किरण चेम्जोङ, नवयुग श्रेष्ठ, पुजन उपकोटी, रञ्जित धिमाल, रवि पासवान, सरोज दाहाल, सेसेहाङ आङदेम्बे, सुवास गुरुङ, सुजल श्रेष्ठ, सुमन अर्याल, तेज तामाङ र छिरिङ गुरुङ छन्। टोलीको प्रशिक्षकमा बालगोपाल महर्जन छन्। मुख्य प्रशिक्षक योहान कालिन अनुपस्थित भएपछि एन्फाले प्रशिक्षणको जिम्मेवारी बालगोपाल महर्जनलाई दिएको हो। टोलीको सहायक प्रशिक्षकमा किरण श्रेष्ठ र गोलकिपिङ प्रशिक्षकमा विकास मल्ल छन्। नेपालले सन् २०२२ मा कतारमा आयोजना हुने फिफा विश्वकप छनोटको तयारीका लागि बंगलादेशसँग मैत्रीपूर्ण खेल खेल्न लागेको हो। विश्वकप छनोटअन्तर्गत एसियाली देशको समूह बी मा रहेको नेपालले अब चाइनिज ताइपेई, अस्ट्रेलिया र जोर्डनसँग तीनवटा खेल खेल्न बाँकी छ। तर यसअघि कोरोनाका कारण स्थगित भएको छनोट खेलको नयाँ मिति तय भएको छैन। स्थगित भएको खेल दशरथ रंगशालामा हुनेछ। नेपालले यसअघि पाँच खेल खेलिसकेको छ। नेपालले यसअघि चाइनिज ताइपेईलाई मात्र २० गोलले हराएको थियो। नेपाल आफ्नो पहिलो खेलमा कुवेतसँग ७० र दोस्रो खेलमा १० गोलले पराजित भएको थियो। नेपाल अस्ट्रेलियासँगको पहिलो खेलमा ५० र जोर्डनसँग ३० गोलले पराजित भएको थियो। अहिले समूहमा १२ अंकसहित अस्ट्रेलिया शीर्ष स्थानमा छ। कुवेत १० अंकसहित दोस्रो, १० नै अंक बनाएको जोर्डन तेस्रो, नेपाल तीन अंकसहित चौथो र अंकविहीन चाइनिज ताइपेई पुछारमा छ।"

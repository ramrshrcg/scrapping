शीर्षक,विवरण
भोलिको संसार कसरी व्यवस्थित गर्ने ?,"चाहेआजको होस् या भोलिको, संसारलाई चाहिने आधारभूत कुरा हुन् स्वास्थ्य, शान्ति र आत्मबोध। विश्वव्यापीकरणको क्रममा यी तिनै सिद्धान्तको महत्व दिनहुँ बढिरहेको छ। कोरोनाको संक्रमणले जसरी संसारलाई एउटै एकाइको रूपमा लिएको छ, त्यसरी नै संसारका सबै देशहरू पनि यसविरुद्ध एकत्रित भएका छन्। कुनै पनि देशलाई एकलै लड्नु सम्भव छैन। विश्वस्तरको स्वास्थ्य भन्नाले आर्थिक गतिविधिसित सम्बन्धित छ। आर्थिक दृष्टिबाट विश्व विभाजित भएको छ धनी र गरिब। कोही धनी भएर कोही गरिब भएर सधैं बस्न सक्दैन, यसबाट अनेक द्वन्द्व उत्पन्न हुन्छ। अत : धनीले गरिब मुलुकलाई आर्थिक क्षेत्रमा सहयोग गर्नुपर्छ। त्यसैअनुसार अन्तर्राष्ट्रिय स्तरमा आर्थिक सहयोगको क्रम चलिरहेको छ। धनी मुलुकहरूले गरिब मुलुकहरूलाई बर्सेनि करिब ४० अर्ब डलरको सहायता दिने गर्छन्। यसबाट गरिब मुलुकहरूमा शिक्षा, स्वास्थ्य, यातायात, कृषि, उद्योग आदि क्षेत्रमा अनेक गतिविधि सञ्चालन भइरहेका छन्। यो एउटा राम्रो पक्ष हो। तर धनी मुलुकहरूले गरिब मुलुकलाई ऋण दिएको र त्यहाँ लगानी गरेबापत करिब ५० अर्ब डलर गरिब मुलुकबाट धनी मुलुकमा बर्सेनि जाने गरेको तथ्यांक पाइन्छ। यसको माने धनीले गरिबलाई दिएको भन्दा गरिब मुलुकबाट धनी मुलुकमा बढी साधन स्रोत गइरहेको देखिन्छ। यो नराम्रो पक्ष हो। धनीगरिब मुलुकबीचको खाडल पुर्ने उद्देश्यले संयुक्त राष्ट्रसंघले हरेक धनी मुलुकले आफ्नो वार्षिक आम्दानीको एक प्रतिशत गरिब मुलुकलाई दिन निर्देशन दिएको हो। तर सो निर्देशनको पालना भएन। तथ्यांकअनुसार धनी मुलुकहरूले आफ्नो आम्दानीको ०७ प्रतिशत मात्र दिने गरेको छ। तर वास्तवमा त्यसमध्ये ठूलो भागदाता राष्ट्रमै फर्केर गएको छ। यस हिसाबले धनी र गरिब मुलुकबीचको खाडल कम गर्ने लक्ष्य हासिल भइरहेको देखिन्न। जे भए पनि आर्थिक सहयोगको सिद्धान्तलाई सर्वत्र स्वीकार गरिएको छ र त्यस सिद्धान्तलाई सही मानेमा लागू गर्ने समस्या भने बाँकी रहेको छ। आजको समय भूमण्डलीकरण काल हो। हुन पनि यातायात र सञ्चारको विकासले विश्वका सबै देशहरू नजिक आएका छन्। त्यसबाट धेरै लाभ भएको छ तर केही खतरा पनि देखिएका छन्। सो कोरोना भाइसरले देखाएको छ। कुनै एक ठाउँको घटनाले सबै ठाउँमा असर पारेको छ, चाहे त्यो रोग व्याध फैलिने होस् या स्वास्थ्योपचारको विधिमा होस्। सबै मुलुकका मानिसहरू प्रभावित भएका छन्। त्यसैले विश्वमा खाद्य सुरक्षा हुनुपर्ने, शुद्ध खानेपानीको सुरक्षा हुनुपर्ने, उत्पादन र उपभोगको सुरक्षा हुनुपर्ने र वातावरणको सुरक्षा हुनुपर्ने कुरा सबैले महसुस गरेका छन्। यसको माने विश्वमा विद्यमान प्राकृतिक स्रोतसाधनको उचित उपयोग हुनुपर्ने र त्यसको उचित उपभोग र वितरण हुनुपर्ने कुरा पनि सर्वस्वीकृत भइसकेको छ। समस्या खाली यस सिद्धान्तलाई कसरी चित्तबुझ्दो किसिमले व्यवहारमा उतार्ने भन्ने मात्र हो। यो क्रम जारी नै छ र यसबाट कुनै मुलुक अलग रहन सक्दैन। यस सम्बन्धमा मानिसले अप्राकृतिक जीवन शैलीलाई त्यागेर प्राकृतिक शैली अपनाउनु पर्ने खाँचो देखिएको छ। लागेको बानी छोड्न मानिसलाई कठिन पर्छ। तर बृहत् लाभका लागि सानोतिनो स्वार्थ नछाडी सुख छैन। यो कुरा महसुस भएपछि अन्तर्राष्ट्रिय सम्बन्धमा ठूलो सुधार आउने छ। लागेको बानी छोड्न मानिसलाई कठिन पर्छ। तर बृहत् लाभका लागि सानोतिनो स्वार्थ नछाडी सुख छैन। यो कुरा महसुस भएपछि अन्तर्राष्ट्रिय सम्बन्धमा ठूलो सुधार आउने छ। विश्व स्तरमा लागू हुनुपर्ने अर्को कुरा हो शान्ति। विश्व शान्तिको लागि संयुक्त राष्ट्रसंघ खडा भएको छ। यसले आफ्नो ७० वर्षभन्दा बढी समयमा एक प्रकारले विश्वमा शान्ति कायम गर्न सफल भएको छ। पहिलो र दोस्रो विश्वयुद्धजस्तो बृहत् रूपको युद्ध हुन दिएको छैन। हुन त सानो स्तरमा विभिन्न ठाउँमा लडाइँ झगडा भइ नै रहेका छन् तर त्यसले अन्तर्राष्ट्रिय स्वरूप लिएको छैन। यस्ता धेरै लडाइँमा शान्तिसुरक्षा कायम गर्ने काम यही संस्थाबाट हुने गरेको छ। आजको संसारमा एउटा राष्ट्रले अर्काे राष्ट्रसित युद्ध गरेर कब्जा गर्ने सोचाइ छाडिसकेका छन्। यस्तो सोचाइ लुप्त हुनु नै यस संस्थाको ठूलो सार्थकता हो। विश्वको शान्तिसुरक्षाको लागि आणविक हतियार सबभन्दा ठूलो खतरा मानिन्छ। यसको मूलभूत व्यवस्था आणविक हतियार नफैलाउने अन्तर्राष्ट्रिय सन्धिबाट भएको छ। अमेरिका र रूससित सबभन्दा धेरै यस्ता हतियार छन्। उनीहरूले यसको उपयोगिता नदेखेर आपसी समझदारीमा यस्ता हतियार नष्ट गरिरहेका छन्। यो सन्धिलाई सबै मुलुकले नमानेकाले विश्वशान्ति खल्बलिने डर कायम रहेको छ। यसै सिलसिलामा बेलाबेलामा अन्तर्राष्ट्रिय तनाव बढ्ने गरेको छ। नयाँ आणविक हतियार प्राप्त गर्न खोजिरहेका इरान, उत्तर कोरियाजस्ता मुलुकलाई लिएर संसारमा खिचातानी भइरहेका छन्। तर त्यसको मन्थन र समाधान हुने क्रम पनि जारी छ। अन्तर्राष्ट्रिय सुरक्षामा नयाँ खतरा आतंकवादले ल्याएको छ। यो राज्यराज्यबीचको समस्या होइन। यो राज्यविरुद्ध गैरसरकारी व्यक्ति र समुदायले सञ्चालन गरेको गतिविधि हो। आतंकवाद आधारभूत रूपमा हिंसात्मक भएको पाइन्छ र यसमा धेरै निरपराध जनधनको क्षति भएको पाइन्छ। प्राय : यस्ता गतिविधि आन्तरिक हुने गरेका छन्। तर यसले अन्तर्राष्ट्रिय रूप लिएको पनि देखिएको छ। आतंकवाद स्पष्टरूपले संयुक्त राष्ट्रसंघको मातहत आएको छैन किनभने यसका कुनै पनि सदस्य राष्ट्रले यो गतिविधि चलाएको सावित भएको छैन। आतंकवादविरुद्ध लड्न संसारमा नयाँ किसिमको धारणा र विधि अपनाउन आवश्यक देखिन्छ। व्यक्तिगत र राष्ट्रिय स्तरमा जुन प्रकारको आत्मबोध आवश्यक छ, त्यसरी नै विश्वव्यापी रूपमा आत्मबोध चाहिन्छ। यो मानवताको चेतना हो र मानव जातिको भाग्य र भविष्य एउटै गाँठोमा गाँसिएको छ भन्ने भावना जागृत हुनुपर्छ। विश्वव्यापी स्तरमा स्वास्थ्य र शान्तिसम्बन्धी मामिलाले एक मुलुकका मानिस अर्काे मुलुकबाट अलग रहन सक्दैन भन्ने चेतना खुलिसकेको छ। वातावरणको समस्याले विश्वव्यापी आत्मबोधको जागृति ल्याउन ठूलो मद्दत गरेको छ। यसको ह्रास र नासबाट कोही पनि छुट्टिएर बस्न सक्दैन। त्यसको संरक्षण र संवर्धन गर्नुपर्ने आवश्यकतामा कुनै विवाद छैन। विवाद खाली कसले कति र के गर्नुपर्ने भन्ने सबालमा केन्द्रित छ। विकसित देशले कति गर्नुपर्ने, द्रूतगतिले विकास गरिरहेका देशहरूले कति गर्नुपर्ने र सानातिना देशले के गर्नुपर्ने भन्ने कुरामा मात्र विवाद चर्किरहेको देखिन्छ। आजको विश्व सार्वभौम र स्वतन्त्र राज्यहरूमा विभक्त भएको छ। राष्ट्रहरूले आआफ्नो राष्ट्रिय स्वार्थलाई अगाडि बढाउनु उनीहरूको कर्तव्य र जिम्मेवारी हो भनेर बुझेका छन्। राष्ट्रिय स्वार्थका लागि लड्नु स्वाभाविक मानिन्छ। तर भूमण्डलीय संसारमा यो धारणालाई बदल्नुपर्ने अवस्था आइसकेको छ। राष्ट्रिय स्वार्थको सिमाना तोक्नुपर्ने अवस्था आएको छ। राष्ट्रिय स्वार्थभन्दा मानवताको स्वार्थलाई प्राथमिकता दिनुपर्ने समय आएको छ। यसका लागि व्यापक आध्यात्मिक चेतनाको विकास हुन जरुरी छ। यस सन्दर्भमा एक विश्वव्यापी धर्मको प्रतिपादन गर्नुपर्ने देखिन्छ। हाल भएका सम्प्रदायमा विभाजित धर्महरूले आधुनिक अवस्था, समस्या र चिन्तनको हाँकलाई समेट्न सकेको छैन। त्यसैकारण एक विश्व धर्मको आवश्यकता देखिएको छ। त्यसबाट हामीले संसारमा विश्वमुखी आत्मदर्शनको विकास हुने आशा गर्न सक्छौं।"
सीमा विवाद : वार्ता कि अन्तर्राष्ट्रिय अदालत ?,"नेपाल दुई राष्ट्रबीच चेपिएको तरुलजस्तो नभई डाइनामाइट हो, जुन परापूर्वककालदेखि नै प्रकृति र संस्कृतिले भरिपूर्ण छ। नेपालको दक्षिणी छिमेकी भारतसँग निकै पुरानो रोटीबेटीको सम्बन्ध छ। तर करिब ६ दशकअघिबाट सीमा विवादले नेपालभारत सम्बन्धमा खलल पुर्याउँदै आइरहेको अवस्थामा केही समयदेखि थप जटिलता थपिएको छ। नेपालको इतिहास फर्केर हेर्दा पृथ्वीनारायण शाहले बाइसे र चौबीसे राज्यलाई एक बनाएका थिए, जसमा पूर्वमा टिष्टादेखि पश्चिममा काँगडासम्म फैलिएको गौरवमय नेपाली भूमिको इतिहास छ। नेपाल भौगोलिक, प्राकृतिक र सांस्कृतिक सम्पदामा धनी देश भएकाले इस्टइन्डिया कम्पनीको ध्यान नेपाली भूमि लिनेतर्फ केन्द्रित भयो। सन् १८१४ मा इस्टइन्डिया कम्पनीले चलाखीपूर्ण ढंगमा नेपालमा युद्धको सुरुवात गर्यो। फलस्वरूप नेपालको दुईतिहाइ भूभाग इस्टइन्डिया कम्पनीलाई दिने सर्तसहित २ डिसेम्बर १८१५ मा नेपाल र इस्टइन्डिया कम्पनीबीच हस्ताक्षर भयो। यसलाई सुगौली सन्धि १८१६ भनिन्छ। सो सन्धिमा नेपालका तर्फबाट हस्ताक्षर गर्न राजगुरु गजराज मिश्र र चन्द्रशेखर उपाध्याय थिए भने ब्रिटिसका तर्फबाट लेफ्टिनेनट कर्नेल पेरिस ब्राइस थिए। उक्त सुगौली सन्धिबाट नेपालअंग्रेज युद्ध समाप्त भएको मानिन्छ। सन् १८१६ सुगौली सन्धिको धारा ३ ले नेपाल र भारतबीचको सिमाना निर्धारण गरेको छ। नेपाल र भारतको सिमाना एक हजार आठ सय ८० किमि लामो जोडिएको छ, जसमध्ये लगभग ५४ ठाउँमा भारतले अतिक्रमण गरिरहेको छ। यसमध्ये कालापानी र लिम्पियाधुरामा मात्र ३६ हजार हेक्टर जमिन अतिक्रमण गर्दै आएको छ। कालापानी नेपालको दार्चुला जिल्लामा पर्छ। यो भौगोलिक दृष्टिकोणबाट हेर्दा नेपालको सुदूरपश्चिम सिमानासँग जोडिएको छ भने भारतको उत्तराखण्ड सिमानामा पर्छ। यस क्षेत्रलाई युरोपसम्म व्यापार गर्न सकिने भूभाग पनि मानिन्छ। सो भूभागलाई मध्यनजर गरी भारतले एकतर्फी अतिक्रमण गर्दै सन् १८३७ मा जेबी तसिन नामक भारतीय नापी प्राविधिकले हाते नक्सा बनाए। त्यति मात्र नभएर भारतीय नापी विभागले सन् १८७७ मा दोस्रो नक्सा जारी गर्यो। सन् १९०५ मा पनि भारतले एकतर्फी रूपमा तेस्रो नक्साको संशोधन गर्यो। भारतले आतिक्रमण गर्ने सिलसिलामा पछिल्लो समयमा लिम्पियाधुराबाट आउने महाकाली नदीलाई छाडेर पूर्वपट्टि लिपुलेकबाट आउने खोला कृत्रिमरूपमा बनाएको नदी महाकालीको स्रोत हो भन्ने दाबी गर्दै करिब ३७२३८५ वर्ग किलोमिटर अतिक्रमण गरेको छ। इतिहासकालदेखि नै स्वतन्त्र नेपालमाथि आँखा गाडिरहने भारतले २०७७ साल वैशाख २६ गते दार्चुलाको गुन्जी क्षेत्रमा सडक निर्माण गरेर उद्घाटन गरेलगत्तै सीमा विवादमा झनै जटिलता थपिएको छ। सीमा विवाद र विकल्प कालापानी, लिपुलेक र लिम्पियाधुरा विवादलाई अन्तर्राष्ट्रियकरण गर्ने कि नगर्ने र गर्न मिल्ने कि नमिल्ने भन्ने विषयमा जनचासो बढेको देखिन्छ। सरकार अहिले यस विषयलाई अन्तर्राष्ट्रियकरण गर्नेभन्दा पनि वार्ताको माध्यमबाट समस्याको हल निकाल्ने पक्षमा देखिएको छ। यस्ता धेरै सीमा विवाद कूटनीतिक संवादबाट समाधान भएको देखिन्छ भने केही अन्तर्राष्ट्रियकरण गरिएपछि मात्र समाधान भएको थुप्रै उदाहरण छन्। संयुक्त राष्ट्रसंघको बडापत्रको धारा २ उपधारा ४ अनुसार एक राष्ट्रले अर्को राष्ट्रको भौगोलिक अखण्डता, स्वतन्त्रता र सार्वभौमिकताको सम्मान गर्नुपर्छ। भारत पनि राष्ट्रसंघको सदस्यता ग्रहण गरिसकेको राष्ट्र भएकाले छिमेकी मुलुक भारतले पटकपटक गर्दै आएको नेपाली भूमि अतिक्रमण सीधै अन्तर्राष्ट्रिय कानुनविपरीत भएको देखिन्छ। भारतले गरेको सीमा अतिक्रमणले नेपालको सार्वभौमिकता र भौगोलिक अखण्डताजस्तो संवेदनशील विषयमा ठूलो प्रश्नचिन्ह उठाएको छ। नेपाल र भारतबीच रहेको सुमधुर सम्बन्ध सीमा अतिक्रमणको कारणले चिसिने अवस्था निम्तिएको छ। राज्यको प्रमुख जिम्मेवारी भनेको आफ्नो राष्ट्रको भौगोलिक अखण्डता र सिमानाको रक्षा गर्नु हो। त्यसैले यस्तो अवस्थामा नेपालसित तीन विकल्प छन्। नेपालको भूमि फिर्ता ल्याउने पहिलो विकल्प भनेको उच्चस्तरीय र सार्थक पहल हो, जसको पक्षमा हाल नेपाल सरकार, भारत सरकार, सीमाविद् र अधिकांश विज्ञहरू देखिन्छ। कुनै देशदेशबीच केही विषयमा झगडा भएमा संलग्न पक्षहरूले शान्तिपूर्ण ढंगले समस्याको समाधान गर्नुपर्छ भन्ने राष्ट्रसंघको वडापत्रको धारा ३३ मा स्पष्ट व्यवस्था गरिएको छ। सोही वडापत्रको धारा ३३ उपधारा १ ले शान्तिपूर्ण समाधानका केही चरण, प्रक्रिया र मापदण्ड तोकेको छ, जसमध्ये पहिलो चरण भनेको सम्झौतामा कुराकानी गर्नु हो अर्थात् वार्ता। त्यसैले भारत र नेपाल दुवै पक्षलाई आफ्नो इच्छाअनुसारको शान्तिपूर्ण उपायद्वारा समाधान गर्ने अधिकार छ। अब नेपालले हिमाल, पहाड, मधेस सबै एकमत र एकजुट भई तथ्यसहित भारतसँग वार्ता गर्नुपर्छ। भारत सरकारसँग वार्ता गर्दा नेपाल सरकार आफ्नो अडानमा डग्मगाउन हुँदैन र लिपुलेक भारतको होइन भन्ने तथ्यको लगातार प्रतिरोध गर्नुपर्छ किनभने अन्तर्राष्ट्रिय कानुनको सिद्धान्तअनुसार कुनै विषयको लगातार प्रतिरोध गर्नु भनेको आफ्नो हकअधिकार स्थापित गर्नुमा महत्वपूर्ण कदम चाल्नु हो। त्यसैले नेपालले अब प्रभावकारी र चनाखो भएर कूटनीति अपनाई आवश्यक प्रमाण र विज्ञहरूको व्यवस्था गरी परिणाममुखी वार्ता गर्नुपर्छ। यद्यपि लगातार कूटनीतिक प्रयास गर्दा पनि प्रभावकारी समाधान आएन र यसैगरी आलटाल गरेर बसेमा दोस्रो विकल्प भनेको राष्ट्रसंघको माध्यमबाट जाने मध्यस्थता हो, जुन प्रावधान राष्ट्रसंघको वडापत्रको धारा ३३ उपधारा १ मा व्यवस्था गरिएको छ। सोही धाराको टिप्पणीअनुसार शान्तिपूर्ण समस्या समाधान गर्नु हरेक राज्यको दायित्व हुन जान्छ। मध्यस्थतामा पनि धेरै किसिमले जान सकिन्छ। दुई देशको सहमतिमा कुनै तेस्रो संगठन खडा गरेर मध्यस्थकर्ता खोज्न सकिन्छ अथवा काश्मीर मुद्दामा गरे झैं एक देशले विवादलाई राष्ट्रसंघमा लगेपश्चात् राष्ट्रसंघले आयोगको स्थापना गरेर अनुसन्धान गर्न सक्छ। राष्ट्रसंघको वडापत्रको धारा ३८ अनुसार राष्ट्रसंघको सुरक्षा परिषद्सँग मध्यस्थतालाई सहजीकरण गरी विवाद शान्तिपुर्ण सुल्झाउन सिफारिस गर्ने अधिकार छ। त्यसैले राष्ट्रसंघको बडापत्रको सिद्धान्तअनुसार शान्तिपूर्ण मध्यस्थताको माध्यमबाट समस्याको समाधान गर्नुपर्छ। अत : नेपालको अन्तिम विकल्प भनेको अन्तर्राष्ट्रिय न्याय अदालत नै हो। राष्ट्रसंघको वडापत्रको धारा ९२ र धारा ९३ अनुसार अन्तर्राष्ट्रिय न्याय अदालत सबै सदस्य राष्ट्रलाई लागू हुने प्रमुख न्यायिक अंग हो। यहा मुद्दा लिएर जाँदा व्यक्तिविशेष र संघसंस्थाका आधारमा नगई सरोकारवाला राष्ट्रले नै पहल गर्नुपर्छ। यथेस्ट प्रमाण, कागजात, सन्धिसम्झौता र नक्साको दस्ताबेज संलग्न गरिनुपर्छ। राष्ट्रसंघको बडापत्रको धारा ९४ अनुसार अदालतले गरेको फैसला दुवै पक्षमा बन्धनकारी र अन्तिम हुन्छ। यस सम्बन्धमा महत्वपूर्ण प्रश्न भनेको अन्तर्राष्ट्रिय न्याय अदालतको नेपाल र भारत सीमा विवादमा क्षेत्राधिकार छ कि छैन ? यस सम्बन्धमा भारतले निकै बठ्याइँपूर्ण सीमा विवादका मामिलामा अदालतको क्षेत्राधिकारमा आरक्षण राखेको देखिन्छ। यति हुँदाहुँदै पनि यो राष्ट्रसंघको बडापत्रको धारा २ उपधारा ४ उल्लंघनको विषय भएकाले एक सार्वभौम स्वतन्त्र राष्ट्रको हैसियतले अन्तर्राष्ट्रिय न्याय अदालतमा दाबी गर्न पाइन्छ। त्यसैले नेपाललाई जटिलता छ तर असम्भव भने पक्कै छैन। अन्तर्राष्ट्रिय न्याय अदालतले कम्बोडिया र थाइल्यान्डको तझउभिटेम्पल मुद्दामा कुनै पनि राष्ट्रले एकपक्षीय ढंगले सन्धिविपरीत जान नपाउने भनी सिद्धान्त जारी गरिसकेको अवस्थामा नेपालको सीमा अतिक्रमण गरेर भारत १८१६ मा भएको सुगौली सन्धिविपरीत गई भौगोलिक अखण्डता सिद्धान्तको उल्लंघन गरेको देखिन्छ। यसरी हेर्दा नेपाललाई अन्तर्राष्ट्रिय न्याय अदालत जाने बाटो खुला रहेको देखिन्छ। अत : कानुनले दिएका विभिन्न विकल्पमध्ये नेपाल सरकार कूटनीतिक माध्यमद्वारा नै सीमा विवाद समाधान गर्न अग्रसर हुनुपर्छ। तर समस्या समाधान नभएमा नेपालले आफ्नो भौगोलिक अखण्डतालाई सम्मान गर्न र यसको जगर्ना गर्न अन्तर्राष्ट्रिय जगत्मा यो विषयको बहस उठाउन पछाडि पर्नु हुँदैन। यद्यपि भारत भौगोलिक, भाषिक, धार्मिक र सांस्कृतिक रूपमा परापूर्वकालदेखि नै निकट छिमेकी भएकाले दुवै देशको हित हुने गरी कूटनीतिक प्रयासलाई नै प्राथमिकता दिनुपर्छ र भारतले अतिक्रमण गरेको भूमि फिर्ता गर्न अनुरोध गर्नुपर्छ।"
"न्यायाधीश होइन, संवैधानिक अदालत","न्यायपालिकाअनुसारको संविधान होइन, संविधानअनुसारको न्यायपालिका हुनुपर्छ सर्वोच्च अदालतको मुख्य रजिस्ट्रारको लकडाउनअगाडिको अन्तर्वार्ताबाट मुद्दा थुप्रिएकाले सर्वोच्चमा न्यायाधीश थप्ने भन्ने मनसाय देखियो। मुद्दा बढ्यो भन्दैमा न्यायाधीश थप्दै जाने समस्याको समाधान होइन। सिटामोलले दुखेको कम गर्छ, तर कम भएन भने सिटामोल बढाउँदै जानु बुद्धिमानी होइन। मानौं पच्चीस हजार मुद्दाका लागि ३० न्यायाधीश बनाइयो भने ४० हजार मुद्दा पुग्दा न्यायाधीश संख्या ४० बनाउने समाधान होइन। देशको सर्वोच्चको आफ्नै मर्यादा हुन्छ। न्यायाधीश बढाएर भर्तीकेन्द्र बनाउनु हुँदैन। म्याद तामेल मुद्दा म्याद तामेलबाट सुरु हुन्छ र फैसला कार्यान्वयनबाट अन्त्य हुन्छ। हालै एउटा मुद्दामा चक्रपथभित्रै काठमाडौं जिल्ला अदालतबाट पाँच किलोमिटरको दूरी होला सहरी क्षेत्रमा म्याद तामेल गर्नुपर्ने भयो। झन्डै चार महिना तामेल हुन सकेन। चक्रपथभित्र जुनसुकै घरमा बिजुली र पानीको मिटर प्रत्येक महिना समयमै सजिलैसँग मिटर रिडरले पढ्छ। महसुल उठ्छ। हुलाकीले घर पत्ता लगाएर चिठी वा डीएचएलले सामान समयमै बुझाउँछ। प्रहरीले खोजिएको मानिसलाई पक्राउ गर्न सक्छ। तर महिनौं म्याद तामेल हुन सक्दैन। म्याद तामेल र प्राधिकरणको मिटर रिडिङको कानुनी हैसियत फरक छ। म्याद अदालतको शक्तिशाली सार्वभौम न्यायिक अधिकारबाट जारी हुन्छ। प्राधिकरणको मिटर रिडिङ ग्राहक र सेवाप्रदायकबीचको परोक्ष समझदारीअन्तर्गत हुन्छ। तर म्याद तामेल ढिलो हुन्छ। मिटर रिडिङ सजिलैसँग हुन्छ। दोष र समस्या तामेलदारको होइन। समस्या सिस्टम ढाँचा र कार्यान्वयनको तरिकामा छ। म्याद तामेलको सुधार सरल प्रभावकारी र सम्भव छ। फैसला कार्यान्वयन फैसला कार्यान्वयन समस्याग्रस्त छ। मुद्दा न्यायका लागि लडिन्छ, रहरले होइन। समाधान सरल छ। मुद्दा जित्नेले दिलाई भराई पाऊँ भनी हार्नेको सम्पत्ति देखाएर पुन : नयाँ दरखास्त हाल्ने व्यवस्था खारेज गर्नुपर्छ। पुनरावेदन फैसला गर्ने इजलासले नै हार्ने पक्षलाई दोहोर्याई पाऊँ को निवेदन हाल्ने म्याद समाप्त भएको वा निस्सा इन्कार भएको मितिले दिन तोकी फैसला कार्यान्वयन गर्न आफूसमक्ष आउने शर्तमा छाड्ने, नआएमा वा फैसला कार्यान्वयन नगरेमा अवहेलनामा छुट्टै कैद सजाय र फैसला कार्यान्वयन नगरेकोमा आफ्नै सीधा खर्चमा छुट्टै अर्को कैद सजायमा बस्न कारागार पठाउने कानुनी व्यवस्था गर्न सकिन्छ। फैसला कार्यान्वयन नगरेमा हार्नेको घरमा जडित पानी र बिजुलीको लाइन काट्ने सार्वजनिक भएको छ। छोराछोरी वा आ िश्रत विद्यार्थी रहेछन् भने लाइन काट्नाले उनीहरूका खाना, पानी वा शिक्षा र जीवनको हक हनन हुन्छ। बाबुआमाको गल्तीमा छोराछोरीलाई सजाय हुनु हुँदैन। पेसी स्थगित पेसी स्थगित सहुलियत हो। अधिकार होइन स्थगित असीमित हुन्छ। पेसी स्थगितमा बेञ्च सपिङ हुने गर्छ। विकसित देशमा पेसी स्थगित हुँदैन। इजलासको तालिका त्यसैअनुसार मिलाइएको हुन्छ। पेसी स्थगित हुँदा इजलासको समय र करदाताको पैसा खेर गएको मानिन्छ। अमेरिकाको सर्वोच्चमा सन् १९१९ मा स्पेनिस फ्लुको कारण एकपटक पेसी स्थगित भएको रहेछ। त्यसपछि पहिलोपटक यही सालको गएको मार्च २७ शुक्रबारका दिन कोरोनाको कारण पेसी स्थगित भयो। अमेरिकी सर्वोच्चमा नौ न्यायाधीशमध्ये दुईबाहेक सबै ७० वर्ष नाघेका र त्यसमध्ये पनि दुई न्यायाधीश ८० नाघेका रहेछन्। कोरोनाबाट बच्न दूरी कसरी कायम गर्न भन्ने आदि छलफल गर्न पेसी स्थगित भएको रहेछ। दुईपटकभन्दा बढी पेसी स्थगित गर्न दिँदा अदालत आफैं कानुन उल्लंघनकर्ता हुन्छ। यस्मा सुधार गर्न सकिन्छ। बिदा पूर्वप्रधानन्यायाधीश मर्दा मरेकै दिन पेसी स्थगित हुन्छ। भोलिपल्ट औपचारिक बिदा हुँदा दुई दिन देशभरका अदालत बन्द हुन्छ। गएको दसैंको घटस्थापनाको अघिल्लो दिन एकजना पूर्वप्रधानन्यायाधीशको मरण हुँदा दसैं बिदापछि पूर्णिमाको भोलिपल्ट पुन : अदालतको औपचारिक बिदा गरियो। पेसी चढेका मुद्दाका पक्षहरूले अर्को पेसी कुर्नुपर्ने भयो। गाउँघरमा शोषक साहुले ब्याजको ब्याज लिएको शैलीमा अदालतले १६ दिन बिदापछि पुन : बिदा लिन मिल्छ ? त्यसो भए नयाँ वर्ष शनिबार पर्यो भने आइतबार सट्टा बिदा लिने ? मुद्दा थुप्रिने यस्तै कारण हुन्। अदालत बन्द गरेर शोक मनाउने अन्त्य गरिनुपर्छ। त्यसको सट्टा कुनै अदालत भवन, सभाहल वा पुस्तकालय वा सार्वजनिक सडक मर्ने पूर्वप्रधानन्यायाधीशका नाममा नामाकरण गर्ने वा पूरा शरीरको सालिक वा आधा कदको बस्ट अदालत भवनको कोरिडोर वा सडक वा बगैंचामा राख्दा दिगो सामान हुन्छ। स्कुले बालबालिका शैलीमा बिदा दिने बन्द गर्नुपर्यो। सरकार लिटिगेन्ट सरकार पक्ष वा विपक्ष वा पुनरावेदक वा निवेदक भएको मुद्दा धेरै छन्। व्यक्तिलाई भए अदालतले मुद्दा नगर्नु भन्न सक्तैन। सरकारलाई सक्छ। प्रहरी र अख्तियार दुरूपयोग अनुसन्धान आयोगले अनुसन्धान पूरा नगरी मुद्दा चलाउने गरेको देखिएकै हो। सरकारले पनि हचुवाका भरमा प्रशासनिक निर्णय गर्ने गरेको देखिएकै हो। कानुनी शासन र प्रजातन्त्रमा सरकार धेरै लिटिगेन्ट भएको राम्रो हुँदैन। प्रधानन्यायाधीशले प्रधानमन्त्री, संवैधानिक निकाय प्रमुख, मुख्य सचिव, महान्यायाधिवक्ता र प्रहरी प्रमुख जम्मा गरेर कच्चा मुद्दा नगर्न औपचारिक रूपले नै ध्यानाकर्षण गरिनुपर्यो ताकि अनावश्यक मुद्दा नबढोस्। बहस व्यवस्थापन मुद्दामा पक्षहरूले कानुन व्यवसायी राख्न पाउने मौलिक हक हो। कानुन व्यवसायीविनाको अदालती कारबाही ड्युप्रसेस, फेयरहेरिङ, मिरान्डा वार्निङ, मौलिक हकको धारा २०(२) र मानव अधिकारसम्बन्धी महासन्धि १९६६ को धारा १४(३)(घ) विपरीत हुन्छ। कानुन व्यवसायीले बहस गर्दा संविधानको धारा १७(२)(क) को विचार र अभिव्यक्तिको आफ्नो स्वतन्त्रताको प्रयोग गरेको हुँदैन। धारा १७(२)(क) मा भाषण गर्ने स्वतन्त्रता पर्छ। अदालत भाषण गर्ने ठाउँ होइन। उसले पक्षको धारा २०(२) को न्यायसम्बन्धी हकको प्रतिनिधित्व गरी आफ्नो धारा १७(२)(च) को पेशाव्यवसाय गर्ने स्वतन्त्रता प्रयोग गरेको हुन्छ। उदाहरण अन्तरिम आदेशका सम्बन्धमा कानुन व्यवसायीले पक्षलाई अन्तरिम आदेश नदिएमा अपूरणीय क्षेति पुग्ने आधार बाहेक अन्य कुरा गर्न थालेमा त्यस्तो बहस धारा २०(२) को कुरा हुँदैन। त्यस्तो बहस कानुन व्यवसायीको धारा १७(२)(क) को कुरा हुने हुनाले अदालतले रोक्न सक्नुपर्छ। अदालतमा बहस गर्दा धारा २०(२) को नाममा धारा १७(२)(क) को कुरा हुने गर्छ। कानुन व्यवसायीले बहस गर्दा कुन कुरा २०(२) को र कुन कुरा १७(२) (क) को छुट्याउने क्षमता न्यायाधीशमा हुनुपर्छ। वासुदेव उपाध्याय, धनेन्द्रबहादुर सिंह र विश्वनाथ उपाध्याय तीनजना न्यायमूर्तिले छुट्ट्याएर रोक्ने गरेको लेखकले अनुभव गरेको कुरा हो। केही हदसम्म केदारनाथ उपाध्यायबाट पनि हुने गर्दथ्यो। जिल्ला र उच्च अदालतमा सुधार उच्च अदालतलाई प्रभावकारी र विश्वसनीय (पञ्चायत पालाको क्षेत्रीय अदालतजस्तै) बनाएर सानाखाले मुद्दा सर्वोच्चले नहेर्ने गरिनुपर्छ। पञ्चायतपालाकै भ्रष्टाचारका लागि विशेष अदालतबाहेक अरू खास अदालत गठन भएका छैनन्। संविधानको धारा ५१(ट) र धारा १५२(१) अनुसार फौज्दारी, देवानी, वातावरण, पारिवारिकलगायत अन्य विभिन्न विषयका लागि छुट्टै अदालत गठन गर्नुपर्ने हो। संविधानले धारा ५१(ट)(२) मा मध्यस्थद्वारा विवाद समाधान गर्ने राज्यको नीति हुने व्यवस्था गरेको छ। वैकल्पिक विवाद समाधानका उपायमा विश्वव्यापी प्रचलनअनुसार अदालतको सट्टा मध्यस्थताद्वारा जनतालाई न्याय दिने भनेको हो। तर कार्यान्वयन भएको छैन। अमेरिकाको सर्वोच्चमा मुद्दाको बोझ नहुनुको कारण संघीय तथा राज्य दुवै तहको अदालतमा सुरु तहमै मध्यस्थतालगायत विभिन्न विशिष्टीकृत अदालत गठन गरियो। पुनरावेदन तहमा पनि जनताको विश्वास हुने बनाइएको छ। त्यहाँ सर्वोच्चमा साना मुद्दाहरूले प्रवेश पाउँदैनन्। हामीकहाँ पनि नेतृत्वले उच्च अदालतलाई बलियो र विश्वासिलो बनाएर सानाखाले मुद्दा सर्वोच्चले नहेर्ने व्यवस्था गर्नुको साथै छुट्टै अस्तित्वको संवैधानिक अदालत गठन गर्ने पहल गर्नुपर्यो। संवैधानिक अदालत गठन गरौं संविधानसभाले प्रारम्भिक मस्यौदा जारी गर्दा संविधानको हालको धारा १३७(२) को विवाद संवैधानिक अदालतले हेर्ने गरी मस्यौदाको धारा १४१ मा संवैधानिक अदालत गठन गरेको थियो। भित्रैका केहीले संवैधानिक अदालत र संवैधानिक इजलास एउटै हो भनेर संविधानसभालाई झुक्याएर संवैधानिक अदालत हटाई संवैधानिक अदालतले हेर्ने भनेको मुद्दा पनि सर्वोच्चमै ताने। समस्या त्यहींबाट सुरु भएको हो। धारा १३७ को विवादमा धारा १३३(१) र (२) गाँसिन्छ। संविधानको व्याख्या गर्नुपर्ने जटिल मुद्दा हुन्छन्। भारतको अनुभव हेर्ने हो भने केशवानन्द भारतीविरुद्ध स्टेट अफ केरलाको मुद्दामा भारतको सर्वोच्चमा सुनुवाइ लगातार पाँच महिना बढी चल्यो। फैसला पनि त्यस्तै ल्यान्डमार्क आयो। हामीकहाँ पनि त्यस्तै दिन आउँदै छ। न्याय प्रशासनलाई प्रभावकारी बनाउने एक्लो जिम्मा धारा १३६ अनुसार प्रधानन्यायाधीशको भएकाले जनता वादीप्रतिवादी हुने मुद्दामा सुनुवाइको पालो नआएर छट्पटाइरहेको देखेपछि चुप लागेर बस्नु हुँदैन। न्यायिक सुधारमा प्रधानन्यायाधीशको ठूलो जिम्मा छ। प्रत्येक नेतृत्वमा आफू अवकाश हुँदा अर्कोलाई केही सुधारिएको न्यायपालिका हस्तान्तरण गर्ने लक्ष्य हुनुपर्छ। धेरैले सुरक्षित ६५ वर्ष पार गर्ने मात्र सोचे। केहीले अधिकार दुरुपयोग गरे। केहीमा अनुभव नै थिएन। पद आइलागेको थियो। पदमा हुँदा केही गरेनन्। बाहिर आएपछि न्याय परिषद्को बनोट भएन भनेर हल्ला गरे। हाल संविधानका सबै धारा क्रियाशील भइसकेका छैनन्। क्रियाशील भएपछि संवैधानिक इजलास एउटैले पाँचजना न्यायाधीश हप्तौंसम्म लिने हो भने सामान्य जनताले न्याय कहिले पाउने ? आज एउटै मुद्दालाई ५६ वर्ष लाग्छ। संघीयता पूर्ण क्रियाशील भएपछि जनता वादी मुद्दालाई १० वर्ष लाग्न सक्छ। २०४७ सालको संविधानमा सर्वोच्चमा प्रत्यार्थी वा विपक्षीको हैसियतले वा पुनरावेदकको हैसियतले बाहेक नेपाल सरकारलाई धारा १३३(१) र (२) ले निवेदक वा वादी बन्न लोकस स्टान्डाइ दिँदैनथ्यो। संविधानले भारतको संविधानको धारा १२ को जस्तो धारा राखेको थिएन। संघीय राज्य व्यवस्था भएका कारण अब संघीय (नेपाल) सरकार वा प्रादेशिक सरकार वा प्रादेशिक सरकारहरूबीच आपसमा पनि संवैधानिक विवादमा सर्वोच्चको सुरु अधिकार क्षेत्रमा संघीय र प्रादेशिक दुवै सरकार आफैं पनि निवेदक वा वादी बन्न सक्छन्। सर्वोच्चमा मुद्द बढ्ने क्रम त अब सुरु हुन्छ। अमेरिकी सर्वोच्च द जुडिसियरी एक्ट १७८९ बाट गठन भयो। गठन हुँदा प्रधानन्यायाधीश र अन्य न्यायाधीश गरी पाँचजना न्यायाधीश थिए। १८६९ को संशोधनले नौजना बनाइएको हो। सय वर्ष नाघ्दा पनि आज नौजना नै छन्। भारतको सर्वोच्चमा न्यायाधीशको संख्या १७२५ हुँदै आज ३५ पुगेको छ। सर्वोच्चमा न्यायाधीशको संख्या बढाउँदै जाने हो भने मर्यादा, प्रतिष्ठा, इज्जत र समाजको विश्वास पञ्चायतकालको क्षेत्रीय अदालतको जति पनि हुने छैन। न्यायाधीशको संख्या थप्ने होइन छुट्टै अस्तित्वको संवैधानिक अदालत गठन गरिनुपर्छ। छुट्टै अस्तित्वको संवैधानिक अदालत झन्डै ६० वर्षदेखि रिटमार्फत सर्वोच्चमा संवैधानिक अभ्यास सुरु भयो। संवैधानिक अभ्यास गर्ने एकाधिकार सर्वोच्चमा सीमित रह्यो। २०७२ सालको संविधानले उच्च अदालतलाई संविधानसँग बाझिने कानुन अमान्य गर्ने र संघ र प्रदेशबीचको विवादबाहेक संवैधानिक अभ्यास गर्ने अन्य सम्पूर्ण अधिकार दियो। भारतमा संवैधानिक अदालत नभए पनि संविधान लागू हुँदा नै भारतको संविधानको धारा १२, धार ३२ र धारा १३१ ले सर्वोच्चलाई र धारा २२६ ले हाइकोर्टलाई रिटलगायत संवैधानिक विवाद हेर्ने अधिकार दिइयो। त्यसैले भारतमा संवैधानिक केश ल को राम्रो विकास भएको छ। संवैधानिक अदालत पनि त्यत्तिकै स्वतन्त्र हुनुपर्छ जतिको आज सर्वोच्च छ। त्यसका लागि अवकाशको उमेरको हदबाहेक संवैधानिक अदालत र न्यायाधीशहरूको स्वतन्त्रता पनि सर्वोच्च र न्यायाधीशहरूसरहकै स्वतन्त्रता कानुनले ग्यारेन्टी गरिनुपर्छ। संवैधानिक अदालतमा न्यायाधीश संख्या र नियुक्तिमा विश्वमा नै एकरूपता छैन। कुनै देशमा १७ देखि १९ जना न्यायाधीश छन्। कुनै देशमा कम छन्। न्यायाधीश नियुक्तिमा कुनै देशमा चुनावबाट गरिन्छ। कुनै देशमा संसद्ले नियुक्ति गर्छ। हामीकहाँ संवैधानिक अदालतमा न्यायाधीश संख्या ७ वा ९ जनाको व्यवस्था उचित देखिन्छ। इन ब्यांक अर्थात् अमेरिकी सर्वोच्चजस्तो सबै न्यायाधीश एक ढिक्को इजलास गठन गर्ने व्यवस्था गर्नुपर्छ। न्यायाधीश नियुक्ति महत्तवपूर्ण र कठिन छ। २०६८ पछिको नेतृत्वले गर्दा न्याय परिषद्ले विश्वास गुमाइसकेको छ। त्यसैले संवैधानिक अदालतमा न्यायाधीश नियुक्तिमा न्याय परिषद् छिराउनु भएन। न्याय परिषद्को एउटा विकल्पमा प्रधानमन्त्री, प्रधानन्यायाधीश, विपक्षी दलको नेता, नेपाल बारको अध्यक्ष र महान्यायाधिवक्ताको पाँच सदस्यीय एक एडहक अस्थायी आयोगको व्यवस्था गर्न सकिन्छ। प्रस्तावित आयोगलाई उम्मेदवार छनोट गरेका कारण र आधार प्रत्येक सदस्यले छुट्टाछुट्टै लेखेर सार्वजनिक रूपले जस्टिफाइ गर्नुपर्ने व्यवस्था गर्न सकिन्छ। संसदीय सुनुवाइ राखिनुपर्छ। न्यायाधीश हुन उमेर न्यूनतम ५५ वर्ष गर्न सकिन्छ। पदावधि १२ वा १५ वर्ष वा उमेर ७० वर्ष जुन अघि हुन्छ त्यही अवकाशको आधार मान्ने व्यवस्था गर्न सकिन्छ। अदालतको फैसला अन्तिम हुने, पुनरावेदन नलाग्ने, पुनरावलोकन हुने व्यवस्था गर्न सकिन्छ। संवैधानिक अदालतको प्रमुखलाई अध्यक्ष पद दिन सकिन्छ। न्यायाधीश हुन योग्यतामा नेपाली नागरिक हुनुपर्ने, कानुनमा स्नातक भई संवैधानिक विषयमा सर्वोच्चमा कम्तीमा २५ वर्षदेखि निरन्तर वकालत गरिरहेको कानुनविद् भनी स्थापित व्यक्ति हुनुपर्ने व्यवस्था गर्न सकिन्छ। कानुन व्यवसायीबाहेकको हो भने कानुनमा न्यूनतम स्नातकोत्तर गरी संवैधानिक विषयमा कम्तीमा ३० वर्षदेखि अध्यापन गरिरहेको हुनुका साथै संवैधानिक र प्रशासकीय कानुन विषयमा सारगर्वित लेखहरू नियमित प्रकाशन गरी यूएनको अन्तर्राष्ट्रिय अदालतको विधानको धारा ३८(१)(घ) मा उल्लेख भएजस्तै नेपाली समाजमा संवैधानिक विषयमा चर्चित र प्रकाशकर लेखक भनेर स्थापित व्यक्ति हुनुपर्ने योग्यता राख्न सकिन्छ। संवैधानिक अदालतलाई हालको संविधानको धारा १३३(१)(२) धारा १३७ का साथै अन्तर्राष्ट्रिय सम्झौता र अन्तर्राष्ट्रिय कानुनको व्याख्या गर्ने अधिकार दिन सकिन्छ। सर्वोच्चमा मुद्दाको बोझ घटाउन र संघीयतालाई अघि बढाउन छुट्टै अस्तित्वको संवैधानिक अदालत गठन आजको आवश्यकता हो। नेपालमा सक्षम र विज्ञ जनशक्ति उपलब्ध छ। प्रधानन्यायाधीशले संवैधानिक अदालत गठन गर्ने अठोट गरेर निर्णय गर्नुपर्यो। कार्यपालिकासँग समन्वय गरेर संवैधानिक विज्ञहरूको एक उच्चस्तरीय समिति बनाउनुपर्यो। उच्चस्तरीय शक्तिशाली समितिले संवैधानिक अदालत गठन गर्न चाहिने नयाँ कानुन, बजेट, जनशक्ति, संविधान र कानुनहरूको कुनकुन धारा कसरी संशोधन गरिनुपर्ने, अधिकार क्षेत्र नजिरलगायत सम्पूर्ण कुरा अध्ययन गरेर प्रतिवेदन बुझाओस् र प्रतिवेदनका आधारमा संविधान संशोधन गर्न पहल गर्नुपर्यो। संविधानसभाले प्रस्ताव गरेको संवैधानिक अदालतले हेर्ने मुद्दा तान्दा मुद्दा थुप्रिएको कुरालाई महसुस गरी न्यायाधीश संख्या थप्ने होइन, छुट्टै अस्तित्वको संवैधानिक अदालत गठन गर्नुपर्यो। गठन गर्न पहल गरिएमा प्रधानन्यायाधीशको स्वतन्त्र न्यायपालिकाप्रति ठूलो योगदान हुनेछ। केसी पूर्वन्यायाधीश हुन्।"
सकारात्मक सोचले फर्किनुहोस्,"प्रिय प्रवासी मित्रहरू, घर छाडेर हिँड्नुभन्दा परदेशबाट फर्किएर घर भित्रिनु झन् गाह्रो हुन्छ। एक दशकअघि हामी विश्व आर्थिक मन्दीको चपेटाले घर फक्र्यौं। तपाईंहरू विश्वव्यापी कोरोना भाइरसको माहामारीको सिकार भएर फर्किंदै हुनुहुन्छ। आखिरी फर्किने त आफ्नै मातृभूमि रहेछ। सानो झोला बोकेर आफन्तसँग बिदा हुँदाका आँसुमा रमाइलो भविष्यको आशा हुन्छ। फर्किंदाको ठूलो सुट्केसभित्र धमिलो भविष्यको त्रास झल्किँदो रहेछ। भविष्यका सुखसयलका कल्पना पाँचतारे होटलका स्वादसँगै हवाईजहाजभित्रै तुहिन्छन्। के कमाएँ वा गुमाएँ भनेर विगत नियाल्दा झन् चित्त दुख्छ। रातदिन काम गरेको कमाइ आधा आफूले खानैपर्यो। घर पठाएको बाँकी घर खर्चमा ठिक्क। नेपाल फर्किनेबित्तिकै सामाजिक दूरी, मानसिक पीडा, आर्थिक अभाव, सांस्कृतिक विभेद, पारिवारिक तिरष्कार भोग्नेलाई सोधे हुन्छ। न पेन्सन, न त सामाजिक सुरक्षा, मानप्रतिष्ठा, इज्जत र स्थायित्व छ। घर आइपुगेकोे दिनदेखि अभाव सुरु हुन्छ। भोको पेट भर्न र नाङ्गो आङ छोप्न कति किलोमिटर यात्रा गरियो भन्ने कुराले कुनै महत्तव राख्दैन। पढ्ने वा घुम्ने बहाना जेसुकै होस्, दैनिक १५१६ सयको संख्यामा विश्वका १७० भन्दा बढी मुलुकमा नेपाली श्रम बेच्न होमिएका छन्। यही संख्या भारतका विभिन्न सहरमा नेपाली जाने गरेका छन्। तपाईंहरू पर्देसिएको समयभन्दा अहिले धेरै कुरामा परिवर्तन आएको छ। ठूलो युवा शक्ति पलायन हुँदाको असरले देशलाई मर्माहत बनाएको छ। गाउँघरतिर फर्केर कसैले काम गर्न छाडिसकेका छन्। तपाईंहरूले त काम सानोठूलो हुँदैन भन्ने सिक्नुभएको छ। विदेशमा पैसाको बोट हुँदो रहेनछ भन्ने कुरा ज्ञान भएको छ। पारिवारिक बिछोडको पीडाबोध छ। स्वदेशमै मेहनत गर्नुपर्छ भन्ने सोच बढेको छ। श्रमको मूल्यसँग आफूले बगाएको पसिनाको तुलना गर्ने बानी परेको छ। ऐतिहासिक ब्रेनगेन : अहिले वैदेशिक रोजगारबाट फर्कनेहरू विद्यमान समाजभन्दा सीप, कला र प्रविधिमा धनी छन्। हलोको अनौ समाउनेहरूले पावर टिलर र ट्याक्टर चलाउँछन्। फ्रिजमा जुत्ता राख्ने अज्ञानतामा अहिले फ्रिज बनाउने ज्ञान थपिएको छ। खेतबारी रुखो भएर बिरक्तिएकाहरूसँग इजरायल, इन्डोनेसियाको प्राविधिक ज्ञान छ। एउटै कागती वा गोलभेंडाको बोटमा सय केजी फलाउने ज्ञान छ। एक रोपनी जग्गामा २० मुरी धान फलेको स्वाद चाखेर फर्केका छन्। सीप, कला र प्राविधिक ज्ञानले प्रशिक्षित छन्। यो नेपालको इतिहासमा दसकौंसम्मको ब्रेन ड्रेन पछिको ब्रेनगेन हो। उनीहरूसँग विशाल नेटवर्क छ। मेट्रो ट्रेन, एयरलायन्स, रंगशाला, सडक, पुल र विश्व प्रसिद्ध टावर तथा भवन निर्माणको सीप छ। अप्राविधिक कामदार मात्र होइन, बहुराष्ट्रिय कम्पनीहरूमा काम गर्ने इन्जिनियर, पाइलट, डिजाइनर र योजनाविद्हरूसमेत फर्किंदै छन्। देशको विकासमा अहम् भूमिका खेल्न यो जनशक्ति कोसेढुंगा हुन सक्छ। विदेशका सुविधा यहाँ पनि छन् : तपाईंहरूले घर छाड्दा र अहिलेको अवस्थामा ठूलो परिवर्तन आइसकेको छ। परम्परागत खेतीमा आधुनिक उपकरण भित्रिएका छन्। राँगा, गोरु नारेर खेतमा जानुको सट्टा ट्याक्टरमा चढेर ड्राइभिङ गरे हुन्छ। धान, गहँु कोदोलगायतका नगदे बाली छर्नेरोप्नेदेखि काट्ने, झार्ने, कुट्नेलगायतका अत्याधुनिक प्रविधि गाउँगाउँमा पुगेका छन्। बाटाघाटाको सुविधा छ। गाउँघरमा इन्टरनेटको सुविधा छ। बिजुली, पानी छ। देशीविदेश टीभी च्यानलको घरको टीभीसम्म पहुँच छ। विदेशमा उपभोग गर्ने खाद्यवस्तुका ब्रान्डका रेस्टुरेन्ट र होटलहरू प्रशस्तै छन्। ब्रान्डेड सामानका छुट्टै पसल छन्। उस्तै सिटी सेन्टर र डिपार्टमेन्टल स्टोर्सहरू छन्। मनोरञ्जन गृह र पार्कहरू यत्रतत्र छन्। पुनर्स्थापना कसरी ? तपाईंहरूलाई नेपाल पुगेर कसरी सहज जीवन निर्वाह गर्ने भन्ने चिन्ता लाग्नु स्वाभाविकै हो। नौ दिनमा नौलो बीस दिनमा बिस्र्यो भन्ने कथन सत्य हो। एकदुई महिना अन्यत्र गएर फर्कंदा आफ्नो पहिलेको परिवेश फरक भइसकेको हुन्छ। नयाँ परिवेश र फरक सोचको असरको भागीदार हुनुपर्छ। पुनस्र्थापना आर्थिक, सामाजिक, सांस्कृतिक र राजनीतिक रूपमा घुलमिल हुने अन्तरवस्तु हो। त्यसमध्ये पनि आर्थिक र सामाजिक गतिविधिबारे यी सामान्य कुरामा ख्याल राख्न आवश्यक छ : क आर्थिक : अहिले नेपालका कृषिपर्यटन, वनजंगल, उद्योगवाणिज्य, विज्ञानप्रविधि, शिक्षासंस्कृति, पर्यटनकलकारखाना सबै क्षेत्र विकासको पर्खाइमा रहेका छन्। वैदेशिक रोजगारको मोहले सक्रिय जनशक्ति पलायन भएको दशकदेखि अहिलेसम्मको अवस्थामा खासै फरक छैन। तपाईंहरू जुन क्षेत्र रोज्यो, त्यही आफ्नो बनाउन सक्नुहुन्छ। सहर बस्ने वा गाउँ ? रोजाइ आफ्नै हो। आफ्नो साधनस्रोत र सीपअनुसार गर्न सक्ने काम धेरै छन्। तुलनात्मक रूपमा सहरभन्दा गाउँ निर्वाह गर्न सजिलो हुन्छ। गाउँमा सानो टुक्रा जमिन छ भने उतै फर्किनु सहज हुन्छ। आत्मसम्मान र जीवनयापनमा आफ्नो खटन हुन्छ। स्वदेशमै रहेकाहरू पनि जागिर छाडेर कृषि क्षेत्रमा आकर्षित भएका युवा प्रशस्तै छन्। उत्साही युवाहरूको जमात बनाएर सामूहिक खेती वा उद्योग सञ्चालन गर्न सकिन्छ। आधुनिक प्रविधिको प्रयोगले प्रशस्त आम्दानी गर्न सफल कृषकहरूको कथा देशभरि गुन्जिन थालेका छन्। तपाईंहामी बिदेसिएसँगै श्रमशक्तिको अभावमा बाँझिएका थुप्रै जमिन भाडामा लिएर उपभोग गर्न सकिने अवस्था पनि छ। इजरायललगायतका देशमा काम गरेर फर्केकाहरूले कृषि क्षेत्रमा पाएको सफलता अनुकरणीय छ। यसको अतिरिक्त मौरीपालन, बाख्रापालन, बंगुरपालन, माछापालन, कालिज तथा स्थानीय जातका कुखुरापालन, अंगुर, च्याउ, जीरा खेती, किबी, अकबरे खुर्सानी, काजु, मेवा, स्याउ, अनार आदिको व्यावसायिक उत्पादनमा सफलताका कथा गाउँगाउँमा भेटिन थालेका छन्। त्यस्तै बेतबाँस, केचप, अचार, डेरीजस्ता साना तथा मझौला उद्योगहरू सहजै सञ्चालन गरेर पनि सहज जीवनयापन गर्न सकिन्छ। ख) सामाजिक : घर छाडेर माइत जाऊ कि मुग्लान। फर्किंदा मूल बाटोदेखि कुरा काट्नेको लर्को घरको पिँढीसम्मै ठोकिन्छ। तपाईंको आफ्नै घरपरिवारलाई समेत आम्दानीको स्रोत ठप्प हुने पिर छ। घर फर्किनेबित्तिकै तपाईंले मनोवैज्ञानिक र सामाजिक परिवेशको परिवर्तनको असरबाट बच्नुपर्छ। साथीभाइसँग रमाएको जीवन र परिवारसँगको व्यवहार फरक हुन्छ। फर्किनेबित्तिकै घरभित्र वा बाहिर थुप्रै कुरा अमिल्दो भेटिन्छ। आफू घरपरिवारको सोचमा फरक आइसकेको कुरा स्वीकार गरिहाल्नु उच्चतम् विकल्प हो। केही दिनसम्म मोबाइलमा आएका फोन, म्यासेज र ससाना फरकपनले समेत दुवै पक्षलाई झस्काइदिन्छ। पारिवारिक कलहको बीउ रोेपिन सक्छ। भएनभएका कुरा सुनेको तपाईंको परदेशी मनमा अनेक शंका उब्जिन सक्छन्। तपाईंको घरपरिवारलाई पनि हाम्रो कुरौटे समाजले चरम शंकालु बनाइदिएको बिर्सनु हुन्न। परदेशमा थुप्रैसँग तपाईंको हिमचिम बढेको हल्लाले पारिवारिक भावनालाई थिलथिलो बनाइदिएको हुन सक्छ। भनेका र सुनेका कुरा सबै सत्य हुँदैनन् भन्ने बुझ्नुपर्छ। खुलस्त भएर पारिवारिक वातावरणमा रमाउने अभ्याससँगै आम्दानीको बाटो छनोट गर्नुपर्छ। डिप्रेसनबाट बच्नुहोस्। समाजसँग घुलमिल भएर बस्नु उत्तिकै आवश्यक छ। लामो समयपछि गाउँघर फर्केर आफ्नै निर्णय लाद्ने अधिकार तपाईंसँग छैन। सामाजिक, धार्मिक तथा राजनीतिक मूल्यमान्यता, परिवेशको संवेदनशीलता पछ्याउन सक्नुपर्छ। समाज विस्तारै परिवर्तन हुन्छ, तपाईं पनि परिवर्तन हुनुहोस्। मनोवैज्ञानिक रूपमा समेत शान्त र सौम्य वातावरणमा जिउन आवश्यक छ। सरकारी स्तरमा प्रदान गरिने सेवासुविधाबारे चासो राख्नुहोस्। जानकारी लिनुहोस् र उपयोग गर्नुहोस्। असहज परिस्थितिमा सरकारी तथा गैरसरकारी निकायको अतिरिक्त व्यक्तिगत सम्पर्कले समेत सहज अवस्था निर्माणमा सहयोग पुग्छ। अब त आफूजस्तै वैदेशिक रोजगारबाट फर्केकाहरूको ठूलो जमात नेपालमै रहेको छ। उनीहरूसँग सम्पर्क स्थापित गरेर अनुभव साटासाट गर्नु फलदायी हुन्छ। अन्त्यमा, विदेश जानेले सुखदु :ख बेहोर्नु स्वाभाविकै हो। स्वदेशमा रहेको युवा श्रम शक्तिमा समेत विचलन आएको छ। सामाजिक सञ्जाल, सभा, गोष्ठी, भीडभाड सबैतिर नकारात्मक भावना भड्किएको पाइन्छ। विदेश जाने उमेर १८ वर्ष नपुगुञ्जेल स्कुल कलेजको आलटाल र उमेर पुग्नेबित्तिकै विदेश जाने चक्करमा नेपाली युवा अभ्यस्त भइसकेका छन्। आन्तरिक बेरोजगार, वैदेशिक रोजगारको मोह तथा इन्टरनेटको अत्याधिक प्रयोगले युवालाई एकोहोरो बनाएको छ। नेपाली युवामा विश्वले हात्ती चढेको देख्दा आफू धुरी चढ्ने सनक चढेको छ। जागिर पाउने निश्चित नभएको विश्वविद्यालयको पढाइको सट्टा राहदानी बनाउने लाइन बढ्न थालेका छन्। सरकार, कर्मचारी, अर्थव्यवस्था, मिडिया, रोजगारको स्थितिलगायत आममानिसको प्रवृत्ति र सोच नकारात्मक देखिन्छ। यस्तो परिवेशमा तपाईंहरूको श्रम गर्ने बानी र प्रवृत्ति समाज परिवर्तनको द्योतक बन्नुपर्छ। स्वदेश र विदेशमा श्रम गर्दाका फरकलाई यहाँका युवाहरूबीच पहिचान गराउन सक्नुपर्छ। अहिले सरकारीस्तरमा समेत वैदेशिक रोजगारबाट फर्केकाहरूका लागि धेरै अवसर सिर्जना गर्ने योजना अघि बढेका छन्। शदीयौंदेखि बिचौलियाले कमाएर खाने भाँडो बनाएका यस्ता कार्यक्रम तथा योजनामा हस्तक्षेप गर्नुहोस्। विदेशमा करकाप र बाध्यतावश पोखेको रगत र पसिना स्वदेशमा स्वेच्छाले खर्च गर्नुहोस्। सबैभन्दा महत्तवपूर्ण पक्ष सकारात्मक सोच लिएर फर्किनुहोस्, नेपालमा जीवन सरल र सहज छ।"
वेस्ट इन्डिजका खेलाडीसँग आर्चरले मित्रता गर्दैनन्,"लन्डन : निकट भविष्यमा वेस्ट इन्डिजको क्रिकेट टोलीले इङ्ल्यान्डको भ्रमण गर्दैछ। इङ्ल्यान्ड भ्रमणका क्रममा वेस्ट इन्डिजले आयोजक राष्ट्रसँग तीनवटा टेस्टको शृंखला खेल्ने कार्यक्रम छ। तर, वेस्ट इन्डिजको इङ्ल्यान्ड भ्रमणका क्रममा एउटा रोचक संयोग पनि जुरेको छ। वेस्ट इन्डिजका अनुभवी बलर हुन्, केमर रोच। अर्कोतिर इङ्ल्यान्डको महत्वपूर्ण सफलतामा योगदान पुर्याउने बलर हुन्, जोफरा आर्चर। तर, हाल इङ्ल्यान्डको टोलीमा रहे पनि २५ वर्षीय आर्चर बार्बाडसको ब्रिजटाउनमा जन्मिएका हुन्। इङ्ल्यान्डको टोलीमा आबद्ध हुनुअघि आर्चरले वेस्ट इन्डिजको यू१९ टोलीबाट तीनवटा अन्तर्राष्ट्रिय प्रतियोगिता खेलेका थिए। त्यसैले आर्चरको त्यही प्रसंगलाई लिएर ३१ वर्षीय रोचले यति बेला एउटा रमाइलो टिप्पणी गरेका छन्। रोचले इङ्ल्यान्ड भ्रमणका क्रममा खेल अवधिभर जोफरा आर्चरसँग वेस्ट इन्डिजका कुनै पनि खेलाडी कुनै मित्रवत व्यवहार नगर्ने धारणा व्यक्त गरेका छन्। सन् २०१९ मा भएको विश्व कपमा पनि आर्चरले वेस्ट इन्डिजविरुद्घ खेलेका थिए। तर, टेस्ट शृंखलामा भने आर्चरले पहिलो पटक वेस्ट इन्डिजविरुद्घ खेल्न लागेका हुन्। वेस्ट इन्डिज र इङ्ल्यान्डबीचको टेस्ट शृंखला आगामी जुलाई ८ मा सुरु हुँदैछ। हामी क्रिकेट खेल्न र सफलता हात पार्न इङ्ल्यान्ड आएका हौं। खेल अवधिभर आर्चरसँग हाम्रो कुनै पनि मित्रवत सम्बन्ध रहने छैन, रोचले भनेका छन्। आर्चरले इङ्ल्यान्डबाट खेल्ने निर्णय लिनु उनको व्यक्तिगत निर्णय हो। त्यसैले खेल र आपसी सम्बन्ध फरक कुरा हुन्, रोचले भनेका छन्, खेल अवधिभर हामीबीच कुनै मित्रवत सम्बन्ध रहँदैन। शृंखलामा सहभागी हुन वेस्ट इन्डिजको टोली इङ्ल्यान्ड पुगिसकेको छ। इङ्ल्यान्ड पुगेको वेस्ट इन्डिजको टोली हाल १४ दिनका लागि क्वारेन्टिनमा बसेको छ। वेस्ट इन्डिजका अधिकांश खेलाडीसँग आर्चरको निकै राम्रो सम्बन्ध रहेकाले पनि रोचले यस्तो प्रतिक्रिया दिएका हुन्। हाल वेस्ट इन्डिजको राष्ट्रिय टोलीमा रहेका कतिपय खेलाडीसँग त उनले यू१९ टोलीबाट सँगै खेलेका पनि थिए।"
चेल्सीको गोल वर्षा,"लन्डन : कोरोना भाइरसको सन्त्रासका कारण रोकिएर पुनः सुचारु हुन लागेको प्रिमियर लिगअघि खेलिएको मैत्रीपूर्ण अभ्यास खेलमा चेल्सीले गोलको वर्षा गरेको छ। घरेलु मैदानमा आइतबार राति भएको एकपक्षीय खेलमा चेल्सीले क्युपिआरलाई ७१ गोलले हरायो। चेल्सीले पहिलो हाफमा चार र दोस्रो हाफमा तीन गोल गरेको थियो। चेल्सीको जितमा रुवेन लफटस, बिल्ली गिल्मरले दुईदुई गोल गरे। मासन माउन्ट, विलियन र ओलिभर जिरुउडले समान एकएक गोल गरेका थिए। कोरोनाका कारण लामो समय स्थगित भएको प्रिमियर लिग बुधबारदेखि सुरु हुँदैछ। चेल्सीले अब हुने खेलमा एस्टर्न भिल्लासँग प्रतिस्पर्धा गर्दैछ। अहिले चेल्सी तालिकाको चौथो स्थानमा छ। चेल्सीले २९ खेलबाट ४८ अंक बनाएको छ। बेलायत सरकारले प्रिमियर लिगअघि सर्तसहित मैत्रीपूर्ण खेल खेल्न क्लबहरूलाई अनुमति दिएको थियो। प्रत्येक क्लबले एकआपसमा मैत्री खेलका लागि कडा नियमसमेत पालना गर्नुपर्नेछ। खेलाडी र क्लबले कोरोनाको अनिवार्य परीक्षणसहितको रिपोर्ट देखाउनुपर्ने, खेलाडी आफ्नै किट्स र सवारी साधन लिएर खेल मैदानसम्म जानुपर्ने, मैदानमा फोर्थ अफिसियल र रेफ्री नहुने, क्लबका प्रशिक्षकले नै रेफ्रीको भूमिका निर्वाह गर्नुपर्ने, खेल ९० मिनेटभन्दा बढीको हुन नहुनेलगायत प्रावधान राखिएको छ। मैत्रीपूर्ण खेल क्लबकै प्रशिक्षण मैदान वा स्टेडियममा खेलाइनुपर्ने नियम पनि सरकारले राखेको छ। गत माघदेखि प्रिमियर लिग रोकिएपछि खेलाडीले अभ्यास गर्न पाएका छैनन्। अभ्यासबिना एकै पटक खेल्दा खेलाडीको फिटनेसमा समस्या आउन सक्ने भएकाले क्लबहरूले मैत्रीपूर्ण अभ्यास खेल खेलेका हुन्। अहिले लिगको शीर्ष स्थानमा रहेको लिभरपुलको ८२ अंक छ। ३० वर्षपछि उपाधिको मुखमा रहेको लिभरपुल अब दुई खेल जिते मात्र च्याम्पियन बन्नेछ। लिभरपुलले दोस्रो स्थानमा रहेको सिटीलाई २५ अंकले पछि पारेको छ। सिटीको २८ खेलबाट ५७ अंक छ।"
बार्सिलोनालाई पछ्याउँदै रियल म्याड्रिड,"म्याड्रिड : स्पेनिस ला लिगा फुटबलको आइतबार राति सम्पन्न खेलमा रियल म्याड्रिडले सजिलो जित हात पारेको छ। रियल म्याड्रिडले आफ्नो पछिल्लो खेलमा तुलनात्मक रूपमा कमजोर प्रतिद्वन्द्वी इबरलाई ३१ गोलले हरायो। जितसँगै रियल म्याड्रिडले लिग लिडर बार्सिलोनासँगको दूरी दुई अंकमा झारेको छ। प्रशिक्षक जिनेदिन जिदानको नेतृत्वमा रियल म्याड्रिडले खेलेको यो दुई सयौं खेल हो। जिदान रियल म्याड्रिडका पूर्वखेलाडीसमेत हुन्। ४७ वर्षीय जिदान पहिलो पटक सन् २०१६ देखि सन् २०१८ सम्म रियल म्याड्रिडको सिनियर टोलीको प्रशिक्षक बनेका थिए। त्यसपछि केही विषयमा असहमति जनाउँदै क्लब छाडेका जिदान सन् २०१९ मा पुनः रियल म्याड्रिडको प्रशिक्षक बनेका थिए। फ्रान्सेली नागरिक जिदानले प्रशिक्षकका रूपमा हालसम्म रियल म्याड्रिडलाई विभिन्न १० वटा उपाधि जिताइसकेका छन्। रियल म्याड्रिडले खेलको पहिलो हाफमै तीन गोल गरेको थियो। खेल सुरु भएको चौथो मिनेटमै टोनी क्रुजले रियल म्याड्रिडलाई अग्रता दिलाएका थिए। खेलको ३०औं मिनेटमा अनुभवी खेलाडी सर्जियो रामोसले टोलीको अग्रता दोब्बर बनाएका थिए। त्यसको सात मिनेटपछि नै मार्सेलोले टोलीका लागि तेस्रो गोल थपेका थिए। इबरका लागि भने एकमात्र गोल खेलको ६०औं मिनेटमा पेड्रो बिगासले फर्काएका थिए। स्पेनिस ला लिगामा सहभागी २० वटै टोलीले २८२८ खेल खेलिसक्दा ६१ अंकसहित साविक विजेता बार्सिलोना तालिकाको पहिलो स्थानमा छ। रियल म्याड्रिड ५९ अंकसहित दोस्रो स्थानमा छ। तेस्रो स्थानमा आसीन सेभिलले ५०, चौथो स्थानको रियल सोसिएडाडको ४७ र पाँचौं स्थानमा आसीन गेटाफेको ४६ अंक छ। एट्लेटिको म्याड्रिड भने ४६ अंकसहित छैटौं स्थानमा छ। रियल म्याड्रिडसँग पराजित इबर २७ अंकसहित १६औं स्थानमा छ। रियल म्याड्रिडको घरेलु मैदान बेर्नाबेउ रंगशालामा हाल पुनर्निमार्णको काम भइरहेको छ। त्यसैले रंगशालाको काम पूरा नभएसम्म रियल म्याड्रिडले एस्टाडियो अल्फ्रेडो डी स्टेफानो रंगशालालाई आफ्नो घरेलु मैदानका रूपमा प्रयोग गरिरहेको छ। ६ हजार दर्शक क्षमताको उक्त रंगशालालाई यसअघि रियल म्याड्रिडले अभ्यासका लागि प्रयोग गर्दै आएको थियो। रियल म्याड्रिडको बी टोलीले पनि सोही रंगशाला प्रयोग गर्छ। विश्वव्यापी रूपमा फैलिएको कोरोना भाइरसका कारण करिब तीन महिना स्थगित भएर स्पेनिस ला लिगा पुनः सुचारु भएयता रियल म्याड्रिडले खेलेको यो पहिलो खेल हो। रियल म्याड्रिडले आफ्ना अनुभवी खेलाडी गारेथ बेललाई दोस्रो हाफमा परिवर्तित खेलाडीका रूपमा मैदान प्रवेश गराएको थियो।"
'म्याच फिक्सिङ' प्रकरण : ६ फुटबलरले सर्वोच्चबाट पाए सफाइ,"काठमाडौं : विभिन्न अन्तर्राष्ट्रिय फुटबल प्रतियोगितामा खेल मिलेमतोको आरोप लागेका ६ जना फुटबलरले मंगलबार सर्वोच्च अदालतबाट सफाइ पाएका छन्। न्यायाधीश आनन्दमोहन भट्टराई र बमकुमार श्रेष्ठको इजलासले खेल मिलेमतोको आरोप लागेका फुटबलरलाई सफाइ दिएको हो। सफाइ पाउनेमा राष्ट्रिय फुटबल टोलीका पूर्वकप्तान सागर थापा, रितेश थापा, विकाससिंह क्षत्री, सन्दीप राई, पूर्वखेलाडी तथा प्रशिक्षक अञ्जन केसी र फिजियोथेरापिस्ट डेजिव थापा छन्। विभिन्न प्रतियोगितामा खेल मिलेमतो गरी राज्यविरुद्धको अपराध गरेको आरोपमा पाँच वर्षदेखि उनीहरूविरुद्ध मुद्दा चलिरहेको थियो। सर्वोच्चले यसअघि विशेष अदालतले गरेको फैसलालाई नै सदर गरिदिएको हो। सफाइ पाएपछि पूर्वकप्तान सागरले नगरेको गल्तीमा ढिलै भए पनि न्याय पाएको बताएका छन्। सामाजिक सञ्जाल फेसबुकमार्फत सागरले फुटबलबाट पाँच वर्ष खेल मैदानबाट बाहिर बस्नु पर्दाको क्षतिपूर्ति कसले बेहोर्छ भन्दै प्रश्नसमेत गरेका छन्। नगरेको अपराधबाट सफाइ त पायौं। निराधार आरोपले देशभर गलत सन्देश गयो। हामी अपराधी होइनौं भन्ने प्रमाणित त भयो तर यसको मूल्यांकन कसले गर्ने, सागरले भनेका छन्। विभिन्न अन्तर्राष्ट्रिय प्रतियोगितामा खेल मिलेमतो गरेको आरोपमा उनीहरूलाई २०७२ साल असोजमा प्रहरीले पक्राउ गरी मुद्दा चलाएको थियो। उक्त अभियोगमा उनीहरूलाई यसअघि २०७५ जेठ २४ गते विशेष अदालतले निर्दोष रहेको ठहर गर्दै सफाइ दिएको थियो। तर, विशेष अदालतको उक्त फैसलाविरुद्ध सरकारी पक्षले २०७५ मंसिर २० गते पुनरावेदन गरेको थियो। यद्यपि खेल मिलेमतोको आरोपमा यी ६ जना खेलाडी र प्रशिक्षकलाई विश्व फुटबल महासंघ (फिफा) र एसियाली फुटबल महासंघ (एएफसी)ले भने फुटबलका सबैखाले गतिविधिबाट आजीवन प्रतिबन्धको कारबाही गरेको छ।"
नेपाललाई एक स्वर्ण र एक रजत,"काठमाडौं : सद्गुरु मास्टर्स कप अनलाइन इन्टरनेसनल कराँते काता च्याम्पियनसिपमा नेपालले एक स्वर्ण र एक रजत जितेको छ। केरला कराँते संघ, भारतको आयोजनामा भएको च्याम्पियनसिपको महिला ३५ वर्षमाथिको स्पर्धामा नीता आचार्यले फिलिपिन्सकी इसेल बोनो अक्विनोलाई पराजित गर्दै स्वर्ण हात पारिन्। उनले २४१४ अंक प्राप्त गरेकी थिइन्। उनकी प्रतिद्वन्द्वी अक्विनोले २३८ अंक प्राप्त गरेकी थिइन्। यसैगरी रवीन्द्र मानन्धर रजतमै खुम्चिए। ३५४५ वर्ष उमेरसमूहमा उनी स्पेनका खेलाडी जिसस कनसुयगरासँग पराजित भए। जिससले २४६४ अंक प्राप्त गर्दा मानन्धरले २४३८ अंक प्राप्त गरेका थिए। विश्व कराँते महासंघ र एसियाली कराँते महासंघको नियममा खेलाइएको अनलाइनल च्याम्पियनसिपमा चार विधामा प्रतिस्पर्धा गराइएको थियो। च्याम्पियनसिपमा जापान, भारत, स्पेन, श्रीलंका, नेपाल, फिलिपिन्स, भियतनाम, भेनेजुयला लगायतका राष्ट्रका खेलाडीले प्रतिस्पर्धा गरेका थिए।"

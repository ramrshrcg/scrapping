शीर्षक,विवरण
सुस्ताएको अर्थतन्त्र कसरी उकास्ने ?,"कोभिड१९ को संक्रमण र यसको नियन्त्रण गर्न गरिएको मानव लकडाउनले नेपालसहित संसारलाई तड्पडाइरहेको छ। अर्थतन्त्रसहित सारा विश्वलाई नै परिचालन गर्ने मानवप्राणी नै लकडाउनमा छ। भूकम्प, नाकाबन्दी, बाढीपहिरो, समुद्री सुनामी, महावित्ताीय संकट इत्यादि भन्दा यो धेरै फरक छ। अतः अर्थतन्त्रसहित मानवप्राणीको लकडाउन हँुदा यसको असरको आयतन र गहिराई तत्काल आकलन नै गर्न नसकिने तथा बहुपक्षीय छ। कमजोर आर्थिक, स्वस्थ्य र डिजिटलाइजेसन क्षमताका साथै सहज दक्षिणको खुला सीमानाले हाम्रोजस्तो अर्थतन्त्रलाई झन् जोखिमपूर्ण र जटिल बनाएको छ। नेपालको अर्थतन्त्र कोभिडको संक्रमण हुनुअघि नै चालु आव ०७६७७ को प्रथम आठ महिनासम्ममा पनि विगतको भन्दा सुस्ताएको स्थिति थियो। कमजोर आर्थिक वृद्धि क्षमता भएको अर्थतन्त्रले विगत तीन वर्षमा अनुकूल मौसम, लोडसेडिङ समाप्त र बन्दहडताल इत्यादि कारणले ६ प्रतिशतभन्दा बढी कुल गार्हस्थ्य उत्पादन (जीडीपी) वृद्धि विण्डफलगेन जस्तै रूपमा भए पनि यो वर्षका आर्थिक गतिविधि सुस्त रहँदै आएको थियो। चालु आव ०७६७७ मा प्रतिकूल मौसमले धानसहित केही कृषि उत्पादनमा ह्रास आउनु, प्रमुख निर्माण सामग्रीसहितको औद्योगिक उत्पादनमा शिथिलता आउनु, पहिलो छ महिनामा बैंकिङ क्षेत्रबाट निजी क्षेत्रमा कर्जाप्रवाह सुस्त तथा पुँजीगत खर्च १५ प्रतिशतमात्र भएको इत्यादि कारणले लकडाउन हुनुअघिसम्म ८५ प्रतिशतको महत्तवाकांक्षी सरकारी वृद्धि लक्ष्यको तुलनामा प्रथम त्रैमासिक अवधिमा करिब ४५ प्रतिशत जीडीपी बढ्ने केन्द्रीय तथ्यांक विभागले प्रारम्भिक अनुमान गरेको थियोे। यी सबै पक्षलाई दृष्टिगत गर्दा वृद्धि त्यसबलासम्म ४ प्रतिशतको हाराहारीमा रहने स्थिति थियो। सुस्ताएको अर्थतन्त्रमा कोभिड लकडाउनको मार : यसरी सुस्ताएको अर्थतन्त्रलाई कोभिडको लकडाउनले नराम्रोसँग धक्का दिएको छ। अहिले अर्थतन्त्र ठप्प भई संकटपूर्ण घडीमा छ भने अर्कोतर्फ मानवजाति नै लकडाउनका कारण कष्टकर जीवन बिताइरहेको छ। यस्तो स्थितिमा कसरी जनजीविकासहित अर्थतन्त्रका अवयव चलायमान गर्ने भन्ने आजको मूलजड हो। कोभिड संक्रमण र अर्थतन्त्रमा यसको असर कहिलेसम्म रहने अझसम्म एकिन गर्न सकिएको छैन। यसको नियन्त्रण र अर्थतन्त्रलाई कसरी सञ्चालन गर्र्दै लगिन्छ, यसको असर त्यसैमा भर पर्छ। हालसम्म नेपालमा कोभिडको नियन्त्रण र जनजीविका र अर्थतन्त्रको अति न्यून चलायमान स्थिति हेर्दा जनजीवनले धेरै कष्ट भोग्नुपरेको छ। अर्थतन्त्र अधिक प्रताडित छ। अर्थतन्त्रका एकअर्कामा सम्बन्धित चारै क्षेत्र (वास्तविक, सरकारी वित्त, वित्तीय क्षेत्र र बाह्यवैदेशिक व्यापार तथा भुक्तानी) मा यसको गहिरो असर परेकोपर्ने देखिन्छ। आयउत्पादन, लगानी, जनजीवन, रोजगारी, गरिबी, मुद्रास्फीति इत्यादि मापन गर्ने अर्थतन्त्रको सबभन्दा महत्तवपूर्ण क्षेत्रका रूपमा रहेको वास्तविक क्षेत्रलाई निकै मार परेको छ। जीडीपीका कृषि र गैरकृषिका १५ उपक्षेत्रमध्ये केही उपक्षेत्र जस्तो विद्युत्, ग्यास तथा पानी, स्वास्थ्य र सञ्चार उपक्षेत्रहरूका गतिविधि सञ्चालित भएको र थोक र खुद्राव्यापार, कृषिसहितका अन्य केही उपक्षेत्रका न्यूनरूपमा चलेको आधारमा अर्थतन्त्रको करिब १० प्रतिशत चलायमान भई ९० प्रतिशत बन्द भएको आधारमा हालै तथ्यांक विभागले प्रारम्भिक अनुमान गरेको यो वर्षको जीडीपी ३७६७ अरबलाई दृष्टिगत गर्दा ९० प्रतिशत नचलेको अवस्थामा दैनिक गार्हस्थ्य आय (जीडीपी) साढे नौ अर्ब गुमाइरहेको र डेढ महिनाको लकडाउनले ४२८ अर्ब गार्हस्थ्य आय नोक्सान हुनेछ। देशको समष्टिगत आर्थिक वृद्धि क्षमता कमजोर रहेको साथै कोभिड संक्रमण हुनुअघिसम्म चालु वर्षको आर्थिक गतिविधि सुस्त रहनुका साथै संक्रमणपश्चात लगानीमा तीव्र ह्रास, जीडीपीका पाँच उपक्षेत्रको वृद्धि नकरात्मक हुने र कृषिसहित अन्य क्षेत्रको केही वृद्धि हुने आधारमा यस आवमा आर्थिक वृद्धि दुई प्रतिशतको हाराहारीमा रहने तथ्यांक विभागको प्रारम्भिक अनुमान र अन्तर्राष्ट्रिय मुद्रा कोषको प्रक्षेपण करिब उस्तै छ। तर, सरकारले अहिलेसम्म अर्थतन्त्र चलायमानको प्रयास त्यति गर्न नसकेको र बाँकी ६०६५ दिनमा पनि चालायमान गर्नउकास्न त्यति ध्यान दिएन भने यो वृद्धि पछिल्लो तीन महिनाले गर्दा नकारात्मक स्थितिमा पनि जानसक्छ। लकडाउन र न्यून आर्थिक गतिविधिको फलस्वरूप स्वदेशमा र विदेशमा पनि लाखौं नेपालीले रोजगारी गुमाउँदा ०७४७५ को लेबरफोर्स सर्भेले देखाएको ११ ४ प्रतिशत (९ लाख) को बेरोजगार दोब्बरभन्दा बढी हुनेछ भने भूकम्पको असरले करिब दुई प्रतिशत गरिबी बढेजस्तै हाल रोजगार गुमाएको र आय घटेको कारणले अरू ५७ प्रतिशत गरिबी बढ्ने अनुमान छ। उत्पादनमा कमी, आपूर्तिमा अवरोध र कालाबजारीले गर्दा मूल्यवृद्धि उच्च भई समष्टिगत मुद्रास्फीति हालको सात प्रतिशतबाट दुई अंक पुग्न असम्भव देखिँदैन। त्यस्तै अर्थतन्त्रको पथप्रदर्शक मानिने सरकारी वित्त स्थिति निकै निराशाजनक रहने देखिन्छ। राहत दिनुपर्ने आधारमा फजुल खर्च नघटाएमा साधारण खर्चमा तीव्र वृद्धि हुने, लगानीको मुख्य आधार कमजोर पुँजीगत खर्च स्थिति अरू निराशाजनक रहनुको साथै सुस्त हुँदै गएको आयातमुखी राजस्व नौमहिनामा बजेटको अनुमानित १११२ अर्बको करिब ५० प्रतिशत मात्र उठी लकडाउनले अरू निराशाजनक हुने हँुदा उच्च बजेट घाटा हुने देखिन्छ। अर्थतन्त्र चलायमान गर्ने रक्तसञ्चारक बैंकिङवित्ताीय क्षेत्र निकै कमजोर रहने देखिन्छ। सुस्त आर्थिक तथा लगानी गतिविधिले यस क्षेत्रलाई निकै प्रभावित गर्नेछ। अतः ऋण लगानीमा ह्रास आउने, निक्षेप घट्ने, लगानीअसुलीको समस्याले निष्कृय कर्जा बढ्ने र तरलता समस्या हुने हँुदा वित्ताीय स्थायित्वको ठूलो चुनौती रहनेछ। बैंकिङ क्षेत्रको महत्तवपूर्ण अंगका रूपमा रहेको लघुवित्त धराशायी हुँदै गएको छ भने पुँजीबजार ठप्पै छ, बीमा न्यून चलायमान छ। गैरबंैकिङ, पुँजीबजार, बीमा र सहकारीको गतिविधिमा पनि निकै प्रतिकूल असर गर्नेछ। बाह्य क्षेत्र झन् चुनौतीपूर्ण रहने देखिन्छ। राहत कार्यक्रमका रूपमा बहुपक्षीय केही सहायता आउने भए पनि निर्यात क्षेत्र अरू कमजोर रहने, समष्टिगत आयात त्यति नघट्ने, प्रस्तुत कारणले विपे्रषणमा भारी गिरावट आउनुका साथै द्विपक्षीय सहयोग र सुस्त वैदेशिक लगानीमा ह्रास आउने हुँदा विदेशी विनिमय सञ्चितिमा ठूलो ह्रास आई कुल शोधनान्तर स्थितिमा ठूलो धक्का लाग्नेछ। विभिन्न देशले अर्थतन्त्र चलायमान उकास्न गरेका कदमको परिदृश्य: यसरी विभिन्न देशले कोभिडको मारबाट बचाई अर्थतन्त्र चलायमान गर्ने र उकास्ने देशैपिच्छे कसैले पूरै लकडाउन, कतिपयले क्षेत्रगत तथा आंशिक लकडाउन, नोलकडाउन तथा अन्य विभिन्न कदम चालेका छन्। राहतउत्पे्ररणात्मक(स्टिमुलस) कार्यक्रम घोषणा गरेका छन्। सिंगापुर र दक्षिण कोरियाले लकडाउन नगरी कन्ट्राक्ट ट्रेसिंग, टेस्ट, मास्क प्रयोग, सामानिक दूरीजस्ता उपाय अवलम्बनमार्फत कोभिड नियन्त्रण र अर्थतन्त्र सुचारु गर्न सफल भएका छन् न्युजिल्यान्डले अर्थतन्त्रलाई चलायमान गर्दै मानिसलाई मात्र लकडाउन गरी हाल संक्रमण निर्मूल गर्न सफल भयो भने धेरै भाइरस संक्रमित र मृत्युको बाबजुद अमेरिकाले अत्यावश्यक कामबाहेक बाहिर ननिस्कन नागरिकलाई अनुरोध गर्ने, सामाजिक दूरी कायम गर्ने, र केही सेवा बन्द गर्र्नेबाहेक लकडाउनै नगरी स्थितिलाई न्यूनीकरण गर्दै अर्थतन्त्रलाई चलायमान गरेको छ। साथै प्रभावित जनतालाई तीन महिनासम्म विशेष राहत दिन, रोजगारहीन भएकालाई भत्ता दिन, साना व्यवसाय र संकटमा परेका कम्पनीलाई सहयोग गरी अर्थतन्त्र चलायमान र उकास्दै लैजान विभिन्न राहत कार्यक्रम घोषणा गरेको छ जस्तै ४८४ अर्ब डलरको, हस्पिटल र टेस्टका लागि सय अर्ब डलर, साना व्यवसाय र साना बैंकलाई ऋणअनुदानका लागि १२० अर्ब डलर इत्यादि। जनजीविका सहज बनाउन र अर्थतन्त्र चलायमान गराउन तत्कालै राहत तथा उत्पे्ररणात्मक कार्यक्रम घोषणा गरी प्रभावकारी कार्यान्वयन गर्न नसकेमा जनजीवन अझ मर्माहित हुनेछ। चीनले प्रभावित क्षेत्रलाई मात्र लकडाउन गरी जनजीवन र अर्थतन्त्र सुचारु गर्न सफल भएको छ। त्यस्तैे जीडीपीको २१ प्रतिशत राहत प्याकेजसहित जर्मनी, जर्जिया र दक्षिण अफ्रिकाले लकडाउन र राहत कार्यक्रमसँगै घोषणा गरी जनतालाई राहत र अर्थतन्त्र चलायमान बनाउँदै लगेका छन्। छिमेकी भारतले पूरै लकडाउन घोषणाको साथै प्रभावित जनतालाई दैनिक पाँच केजी चामल र एक केजी दालसहित नगद अनुदान तीन महिनासम्म दिन, ८ करोड ७० लाख किसानलाई प्रतिकिसान भारु दुई हजार प्रदान गर्न, लघु, साना र मध्यम व्यवसायीलाई सहयोग गर्न इत्यादिको लागि २३ अर्ब डलर तथा १७ खर्ब, १५ खर्ब, २२ अर्ब भारु इत्यादिको विभिन्न राहत र उत्प्रेरणात्मक प्याकेज घोषणा गरी लागू गरेको छ। मे ३ मा ६ हप्ताको लकडाउनपछि चरणवद्ध खुला गर्दै जाने पूर्वकार्यक्रमसमेत घोषणा गरेको छ। साथै आरबीआईले लघु, साना र मध्यम क्षेत्र (एमएसएमई) का लागि भारु पाँच खर्बको राहत प्याकेजसहित वित्ताीय क्षेत्र स्थायित्वका लागि विभिन्न कार्यक्रम घोषणा गरेको छ। सरकारको लकडाउनराहत व्यवस्थापन स्थितिको साथै अब कोभिडको मारबाट बचाई अर्थतन्त्र चलायमान गर्नउकास्न केही व्यावहारिक सुझाव भारतसहित अन्य केही देशले गरेझैं नेपालले पनि कोभिडको संक्रमण रोक्न लकडाउन ठीक समयमा सुरु गरी छ हप्तासम्म यसो गर्ने निर्णय गरेको ठीकै मान्नुपर्छ। तर, लकडाउन व्यवस्थापन एकदमै कमजोर भयो भने लकडाउनको छैठौ दिनमा राहतको नाममा घरभाडामा लगाउने घरधनीले घरभाडा व्यहोरिेदिनुपर्ने, रोजगारदाताले कर्मचारीमजदुरको तलब भत्ता दिने, निजी विद्यालयले विद्यार्थीको शुल्क व्यहोरिदिनुपर्ने, स्थानीय निकायले विपन्न वर्गलाई राहत दिनुपर्ने जस्ता निर्णयात्मक आदेशहरूलाई राहत प्याकेजका रूपमा घोषणा गरियो। त्यसैको आधारमा केन्द्रीय बैंकले पनि त्यस्तै किसिमले बैंक वित्ताीय संस्थाले पनि ऋणको ब्याजमा २३ प्रतिशत विन्दुले ब्याजदर र गत चैतमा टर्म लोन बुझाउनेलाई १० प्रतिशत छुट दिनुपर्नेसहित केही नियमन खुकुलो गर्ने निर्देशनलाई राहत प्याकेज भनी घोषणा गरेको देखिन्छ। त्यसले साना व्यवसायीलाई समेट्न सकेन। उनीहरूलाई अरू सुविधा प्रदान गराउनुपर्ने हुँदा यो त्यति प्रभावकारी हुन सकेन। जसले गर्दा कतिपय विपन्न वर्गले राहत पाउन सकेनन् भने गाउँबाट राजधानी तथा अन्य सहरहरूमा आएका ज्यालादारीलाई नखाने नजाने व्यवस्था गर्दा यस्ता वर्गको बेहाल नै भयो। मानिसलाई घरमा लकडाउनसँगै भोकलाई पनि लकडाउन गर्नुपर्ने स्थिति देखापयो, जो धेरै पीडादायी भयो। घोषित कार्यक्रम प्रभावकारी नभएपछि तेस्रो लकडाउनको घोषणासँगै पीडितलाई राहत र अर्थतन्त्र चलायमान गराउन सरकारबाट ठूलो राहतको प्याकेजको घोषणाको धेरैले अपेक्षा गरे पनि त्यस्तो केही कार्यक्रम आएन जबकि माथि प्रस्तुत अन्य देशले धेरै यस्ता कार्यक्रम गरेको स्मरणीय छ। तत्काल घोषणा गर्नुपर्ने विषयमा प्रधानमन्त्रीले एक महिनापछि बजेटमा नै यस्ता राहतसुविधा घोषणा गर्ने भन्नु न्यायसंगत भएन। यस सन्दर्भमा संक्रमणको उचित नियन्त्रण र त्यसबाट पर्ने जनमानस र अर्थतन्त्रमा पर्ने असर न्यूनीकरण गर्न यी दुईबीच सन्तुलन मिलाउँदै जानु आवश्यक छ भने अर्कोतर्फ जोखिमको आधारमा चरणवद्ध खुला गर्नुपर्छ। अझै पनि जनजीविका सहज बनाउन राहत व्यवस्थाको साथै अर्थतन्त्र चलायमान र उकास्दै जाने नीति तथा कार्यक्रमको आवश्यकता छ। अतः क्षेत्रगतरूपमा यस्ता सुझाव दिने जमर्को गरिएको छ १ वास्तविक क्षेत्र: जनजीविका, जीडीपी र लगानी वृद्धिलाई सहज गर्ने, बेरोजगारी र गरिबीलाई सम्बोधन गर्दै रोजगारी बढाउनुका साथै मुद्रास्फीति न्यूनीकरण गर्न जोड दिँदै यस क्षेत्रको रणनीतिकरूपमा विकास गर्दै जानु आवश्यक छ। क विपन्न वर्र्गज्यालामा आ िश्रत निम्न वर्गलाई नागरिकताको आधारमा देशभित्र जहाँ भए पनि एक महिना बितिसकेको हुँदा बाँकी दुई महिनाको दैनिक राहतको तत्काल व्यवस्था गरी जनजीवन सहज गराउने, ख करिब ४० प्रतिशत ओगट्ने लघु र सानो व्यवसाय क्षेत्र बढी प्रभावित भएकाले यसलाई प्रोत्साहनमूलक व्यवस्था गर्ने, ग बाली उठाउन कृषकलाई सहयोग गर्ने र छिटो बिग्रने तरकारी, फलफूल, पोल्टी, दुग्धपदार्थ आदिलाई यातायात सहुलियतमार्फत बजारसहजीकरण गरिदिने र बाली लगाउनमा पनि सधैं हाहाकार हुने मलबीउ उपलब्ध गराउन विशेष व्यवस्था गर्ने, घ अर्थतन्त्रको ५० प्रतिशतभन्दा बढी ओगट्ने अनौपचारिक क्षेत्र जसले ६२ प्रतिशत रोजगार (लेबरफोर्स सर्भेे ०७४७५ अनुसार) दिइरहेको छ, क्रमशः सञ्चालन गराई अर्थतन्त्र चलायमान गराउनुपर्ने , ङ स्वदेशी तथा विदेशी रोजगारीबाट बेरोजगार भएकालार्ई कृषि, उद्योग र सेवा व्यवसायमा लगाउन विशेष प्रोत्साहनमूलक व्यवस्था गर्ने। २ सरकारी वित्ता: अवाञ्छनीय साधारण खर्च कटौती गरी साधारण र पुँजीगत खर्चको चुस्त व्यवस्थापन, राहत तथा उत्पे्ररणात्मक कार्यक्रमका लागि राजस्व र बढी अनुदानको बाह्य सहायताको व्यवस्थापन गरी घाटा बजेट जीडीपीकोे पाँच प्रतिशतभन्दा बढ्न नदिने गरी सरकारी वित्तालाई चुस्त बनाउनु आवश्यक छ। क वास्तविकसहित चारै क्षेत्रमा प्रस्तुत राहत सुविधा तथा अन्य व्यवस्थाको तत्कालै राहत तथा उत्प्रेरणात्मक कार्यक्रम घोषणा गर्ने र यसलाई आगामी बजेटमा समावेश गरी आवश्यकतानुसार मध्यकालीन रणनीति बनाउने। ख सुकुमबासी आयोगसहितका तत्कालका अवाञ्छनीय साधारण खर्चको व्यापक कटौती, सांसद विकास कोष र कम महत्तवको पुँजीगत खर्चसमेत कटौती गरी तत्काल आवश्यक परेमा अध्यादेशसमेत ल्याई स्वास्थ र प्रविधि क्षेत्रको पूर्वाधार विकास र कृषि क्षेत्रको आधुनिकीकरणमा बजेट केन्द्रित गर्ने साथै हालको संकटमा सबैले त्याग गर्नुपर्ने आधारमा सरकारी र सामाजिक क्षेत्रले अपनाउनुपर्ने कडा मितव्ययिता नीति लागू गर्ने। ग प्रभावितको आधारमा सानासहित विभिन्न क्षेत्रमा कर छुटको व्यवस्था गर्न कन्जुस्याइँ गर्नु हुन्न। ३ बैकिङवित्ताीय क्षेत्र: अर्थतन्त्रलाई चलायमान गर्ने यो क्षेत्रमा हतोत्साहित ऋण लगानीलाई प्रोत्साहन गर्ने, ऋणअसुलीको समस्याले बढ्ने निष्कृय कर्जा र तरलता समस्या समाधानमार्फत वित्ताीय संकट नहुनेगरी वित्ताीय स्थायित्व कायम गर्नमा विशेष ध्यान जानु जरुरी छ। क हालको संकटपूर्ण स्थितिमा आउनसक्ने वित्ताीय संकटको पूर्वसमीक्षा गर्दै समाधानका विशेष कार्यक्रम चरणवद्धरूपमा ल्याउनु पर्ने, ख बैंक वित्ताीय संस्थाको यो वर्षकोे नाफा बाँड्न नपाउने व्यवस्था गरी सञ्चित कोष बढाउने साथै हालै केन्द्रीय बैंकले गरेको नियमनलाई केही खुकुलो गरी केही सुविधाघोषणा गरेकोेमा यसलाई सुधारात्मक परिमार्जन गर्ने, ग लघु तथा साना तथा बढी प्रभावित अन्य क्षेत्रका लागि प्रभावको आधारमा विशेष राहतउत्पे्ररणत्मक कार्यकम घोषणा गर्नुपर्ने, घ व्यवसाय राम्रोसँग नचलुन्जेल व्यवसायीको ऋणमा कम्तिमा २५ प्रतिशत ब्याज अनुदान र बैंक तथा वित्ताीय संस्थालाई ३३ प्रतिशत आयकर छुटको व्यवस्था गर्ने, ङ अर्थतन्त्रलाई चलायमान गर्न लाभकर छुट दिएर सेयरबजार सञ्चालन गर्न प्रोत्साहन गर्ने, च हालको स्थितिमा बीमाको कार्यक्रम विस्तार गर्न सरकारले सहयोग गर्ने साथै सहकारीलाई पनि सीमितरूपमा चालयमान गर्ने, ४ बाह्य क्षेत्र: विदेशी विनिमयको मुख्य स्रोत विप्र्रेषणमा निकै धक्का लाग्ने भए पनि प्रोत्साहनमार्फत निर्यात बढाउने, विलासी आयात कटौतीको साथै वैदेशिक सहायताको परिचालनमार्फत शोधनान्तर स्थितिलाई प्रतिकूल हुनबाट बचाउनु नै यसकोे प्राथमिकता हुनु पर्नेछ। क कमजोर रहँदै आएको निर्यात क्षेत्रलाई उकास्न विश्ववजारमा माग हुने श्रमप्रधान ग्रामीण तथा घरेलु उत्पादनमा आधारित निर्यात तथा अन्य विशेष वस्तुको निर्यात प्रवद्र्घन गर्न व्यापक प्रोत्साहनमूलक प्याकेज घोषण गर्ने, ख लागत घटाउन प्रोत्साहन गरी जलविद्युत् उत्पादन र निर्यातवृद्धिमा जोड दिने, कोभिड नियन्त्रणको स्थिति समीक्षा गरी आन्तरिक पर्यटन प्रवद्र्घन गर्ने, सस्ता विदेशी पर्यटकलाई निरुत्साहन गर्ने तर स्तरीय विदेशी पर्यटकलाई आकर्षित विशेष स्तरीय प्याकेजको व्यवस्था गर्ने साथै सुरक्षित देशमा तालिमप्राप्त दक्ष जनशक्ति पढाउने व्यवस्था गर्ने। ग हालको स्थितिमा विदेशी विनिमय सञ्चितिलाई संरक्षण गर्न आयात प्रतिस्थापन गर्न उद्योगलाई व्यापक प्रोत्साहन तथा विलासिताका वस्तुको आयातलाई निरुत्साहित गर्ने। यसरी कोभिडको मारबाट बचाई जनजीविका सहज गर्न र अर्थतन्त्र चलायमान गर्नउकास्न तत्कालै राहत तथा उत्पे्ररणात्मक कार्यक्रम घोषणा गरी प्रभावकारी कार्यान्वयन गर्न नसकेमा जनजीवन अझ मर्माहित हुनेछ। त्यसै सुस्ताएको अर्थतन्त्र गम्भीर आर्थिकवित्ताीय संकटमा फस्ने बलियो सम्भावना देखिन्छ। कार्की अर्थविद् हुन्।"
बुद्धवाणी बिर्संदै बुद्धभूमि !,"मनुष्यको कर्मको परिणामले अनिवार्य रूपमा त्यसरी नै पिछा गर्छ, जसरी रातले दिनको पिछा गरिरहन्छ भगवान बुद्धको उपयुक्त उपदेशवाणी हरेक मानिसका लागि मननयोग्य छ किनभने कर्मअनुसारको फल प्राप्तिबाट कोही पनि वञ्चित रहन सक्दैन। त्यसैले त बुद्धले भनेका छन् हामीले जे रोप्छौं त्यही टिप्छौं, आफ्ना विचारलाई सदा सत्कर्ममा लगाउनू। हो, हाम्रा विजरूपी विचारहरूलाई सकारात्मक र कल्याणकारी बनाएर यो सांसारिक बगैंचामा छर्ने हो भने मगमगाउँदो फूल अनि अमृतरूपी फल उब्जन्छ तर नकारात्मक र स्वार्थी सोचजन्य विजबाट उब्जने त काँडा र विषालु फल न हो जसलाई ग्रहण गर्नुको परिणति केवल पीडा हुन्छ। साँच्चै ! आज हाम्रो समाजमा मान्छेकै मनका खराब विचार र भ्रष्ट आचरण त्यसरी नै फैलिइरहेको छ जसरी ऐंजेरुको एउटा विज कुनै विशाल वृक्षको हाँगोमा उम्रन्छ, झाँगिदै गएर अन्ततः वृक्षलाई सुकाएर त्यसको अस्तित्व नै समाप्त पार्दै त्यसैमा आफ्नो अस्तित्व स्थापित गर्दछ। सर्वे भवन्तु सुखिनः भन्ने मानवताको मूलमन्त्र एकातिर पन्छयाएर आजको मान्छे म खाऊँ मै लाऊँ सुखसयल वा मोज म गरूँ, म बाँचु मै नाचँु, अरू सब मरुन् दुर्बलहरू भन्नुलाई नै आदर्श मानिरहेको छ ! तर ऊ यो सत्यदेखि पनि भागिरहेको छ कि जीवनको अन्तिम गन्तव्य त जल्दै गरेको चिताको उपहासात्मक खित्का नै हो। त्यसैले त लेखेका होलान् कवि लेखनाथ पौड्यालले तरुणतपसी। बुद्धले उपदेश दिँदै भनेका थिए नैतिक भ्रष्टताले गर्दा मानवताले दुःखी हुन नपरोस्। उनले त्यो बेलामा नै गराएको सचेततालाई मनन् गर्न नसक्नाले बुद्धभूमिका हामी आज नैतिक भ्रष्टताका कारण मानवता दुःखी भएर धरधरी रोएको हेर्न बाध्य भएका छौं। आज हाम्रो राजनीतिक, सामाजिक, आर्थिक आदि सबै क्षेत्र भ्रष्टाचारको माखेसाङ्लोमा जेलिएको छ जसलाई चुँडाउन जति नै प्रयास गरिए पनि त्यो झन्झन् जेलिँदै गएको छ। एकातिर राजनीतिक निकायहरूको नेतृत्वमा पुग्ने जो कोहीमा पनि इमानदारी र सदाचारको स्खलन भइरहेको देखिन्छ। उनीहरू सत्ता र शक्ति प्राप्त गर्नासाथै सामूहिक हितको पवित्र उद्देश्य बिर्सेर व्यक्तिगत स्वार्थका लागि गर्न हुने र नहुने कार्यबीचको भेद छुट्याउने विवेक नै गुमाउन पुग्छन्। अर्कातिर आर्थिक, प्रशासनिक, न्यायिक आदि क्षेत्रका जिम्मेवार व्यक्तिहरू सांसारिक धनसम्पत्ति अनित्य र नाशवान छन्, धर्मरूपी धन नित्य र अनाशवान हुन्छ भन्ने बुद्धवाणी बिर्सेर केवल भौतिक सुख, वैभव आर्जन तथा सम्पत्तिको प्रतिस्पर्धालाई प्रतिष्ठाको माध्यम ठान्ने प्रवृत्तिको वशीकरण भएका देखिन्छन्। त्यसैले त आज हामीकहाँ हरेक बिहान पत्रपत्रिका तथा अन्य सञ्चारमाध्यममा भ्रष्टाचार, अनियमितता र लुटतन्त्रका फेहरिस्तहरू नै अग्रस्थानमा देखिने गर्दछन्। कमिसनको खेलमा सरकारी एवं सार्वजनिक सम्पत्ति रातारात व्यक्तिको नाममा गरिनु, सामुदायिक स्थलहरू सुटुक्क निजीमा परिणत हुनु, स्वदेशी उद्योगधन्दा डुबाएर मुलुकलाई परनिर्भर बनाउनु, सार्वजनिक खरिदबिक्रीमा अनुमानै गर्न नसकिने घोटाला गरिनु, बनजंगलपहाडखोलानाला आदि सबै प्राकृतिक सम्पदाको दोहन गरिनु आदिजस्ता समाचारबीच बाँचिरहेका छौं हामी। एकातिर अन्धाधुन्ध डोजर चलाएर नदीको बालुवा, ढुंगाको व्यापार भइरहेको छ यहाँ। अर्कातिर ललाइफकाई वा झुक्याएर चेलीबेटीहरू पनि बेचिइरहेकै छन्। सबैको उद्देश्य उही छ, जसरी भए पनि धन कमाउनु, महल ठड्याउनु, सात पुस्ताका लागि सम्पत्ति जोडेर समाजमा प्रतिष्ठित कहलाउनु। विडम्बना, धनको तृष्णाबाट मानिस कहिल्यै मुक्त हुन सक्दैन। त्यसैले त बुद्धले भनेका रहेछन् दयाको पात्र त्यही व्यक्ति हुन्छ जो विशाल धनराशीमा डुबेर पनि तृष्णाको वशीभूत हुन्छ। हो, सत्कर्मबाट विचलित भएर दुष्कर्मले प्रेरित भएपछि अनि नैतिकता र धर्मलाई बन्धकी राखेर आर्थिक सम्पन्नताको पछि दौडेको मानिस कहिल्यै सन्तुष्ट हुन सक्दैन। ऊ त सम्पत्तिको पछाडि जीवनभर दौडिरहन्छ र भाग्दाभाग्दै अन्त्यमा मृत्युको मुखमा पुग्छ। त्यसबेला उसका लागि आवश्यक हुन्छ त केवल कोराको दुईचार मिटरको टालो अर्थात् कात्रो। जसमा खल्ती हँुदैन केही लिएर जानका लागि। जमिनको स्वामित्वको हिसाब गर्दा टल्स्टायको कथा एउटा मानिसलाई कति जमिन चाहिन्छ ? मा जस्तै केबल ६ फिट जमिन भए पुग्छ उसलाई बिसर्जन गर्न। खै त भूमाफियाहरूले यो सत्यलाई आत्मसात् गर्न सकेको ? त्यसैले बुद्धले यस्ता भ्रष्टाचारीहरूलाई दयाको पात्र भनेका रहेछन्। सत्कर्मबाट विचलित भएर दुष्कर्मले प्रेरित भएपछि अनि नैतिकता र धर्मलाई बन्धकी राखेर आर्थिक सम्पन्नताको पछि दौडेको मानिस कहिल्यै सन्तुष्ट हुन सक्दैन। सत्य, अहिंसा र सदाचारजस्ता बुद्धवाणीहरू बिर्सनाले होला यो बुद्धभूमिमा आज असत्य, हिंसा र दूराचारको बिगबिगी पैलिइरहेको। ठूल्ठूला व्यापारी, उद्योगपतिहरूले के गर्छन् के गर्दैनन् लेखाजोखा गर्न सकिँदैन तर सामान्य किसानहरूमा समेत इमानदारिता देखिँदैन। गाईभैंसीको शुद्ध दूध भनेर प्रदूषित पानी र गुणस्तरहीन पाउडर मिसाउनु अनि रसायन र विषादिमा अर्गानिक तरकारी फलाउनु यिनीहरूको धर्म बनिरहेको छ। स्वयम्भूका आँखा अघिल्तिर दिनानुदिन युवतीहरूको त कुरै छोडौं अबोध बालिका र अशक्त वृद्धाहरू समेत यौनहिंसाको सिकार भइरहेका छन्। भौतिक सुख र तामसिक सन्तुष्टिमा लिप्त आजको मान्छेले मानवताको निम्नतम् गरिमाबोधसम्म गर्न सकिरहेको छैन। एउटा मान्छेको पतनको जगबाट अर्को मान्छेको उत्थानको महल उभ्याउने परम्परको अन्त्य हुन नसक्दासम्म वर्षमा एक दिन बुद्धप्रति जति नै श्रद्धाभाव देखाए पनि त्यो सार्थक हुन सक्दैन। हामीभित्र मौलाउँदै गरेको पाशविक विचार तथा पतित मानसिकताका कारण आज समाज पतनोन्मुख देखिएको छ। मानिसको सबैभन्दा ठूलो शत्रु मानिस नै बनेको छ। जंगलका हिंस्रक पशुसँग मितेरी लगाउन सक्ने मान्छे आज मान्छेसँग डराएर लुक्न बाध्य देखिन्छ। बुद्धले पतितलाई पनि दुई वर्गमा बाँडेर भनेका छन् कि एकथरि पतितहरू आफू पतित भएको थाहै पाउँदैनन् र सधैं पतित नै भएर रहन्छन् भने अर्काथरि पतितहरू आफ्नो अवस्थाबोध गर्न सक्ने हुनाले त्यस अवस्थाबाट माथि उठ्ने प्रयास गर्दछन्। यसरी आफ्ना दुष्कर्मबारे ज्ञात गरेर त्यसबाट मुक्त हुन सक्ने हो भने मात्र पनि मानिसको जीवन सार्थक हुन्छ भन्ने उनको आशय देखिन्छ। सुख भनेको सन्तुष्टिमा निर्भर हुने कुरा हो किनभने बुद्धले सुखका सम्बन्धमा भनेका छन् सुख चाहनेले सधैं आफूलाई सन्तुष्ट राख्नुपर्छ, सन्तोष नै सबभन्दा ठूलो सुख हो। बुद्धको यही उपदेशलाई मनन् गर्न नसकेर हामी सुखप्राप्तिको अनन्त यात्रामा भौंतारिएर आफूले पनि दुख पाएका छौं र अरूलाई पनि दुःख दिइरहेका छौं। राजमहलमा हुर्केको, दुःखको अनुभव नै नभएको एउटा राजकुमार, अझ भावी राजा मान्छेको रोग, बुढ्यौली अनि मृत्युको कष्टबाट छुटकारा पाउने उपायको खोजीमा सारा वैभव, सुख, मायामोह त्यागेर कठोर साधनापश्चात् ज्ञान प्राप्त गरी भगवान बुद्ध बन्न सकेका थिए। बुद्ध त्याग, दयाकरुणा, सत्य अनि धर्मका प्रतीक हुन्। उनको यो उपदेश झनै मननयोग्य देखिन्छ सबै प्रिय वस्तु र प्रियजनसँग एक दिन अवश्य नै वियोग हुन्छ। अतः मानिसले अतिमोह त्याग गर्नुपर्छ। मोह र लालसा नै हरेक दुष्कर्मको कारक हुनाले यसबाट मुक्त हुनु आवश्यक छ। त्यागी हुनुको अर्थ सबैले गेरुवस्त्र लगाएर गृहत्याग गर्नुपर्छ भन्ने होइन, आत्ममन्थन गर्दै म को हुँ र मेरो कर्तव्य के हो ? मेरो यात्रा कहाँसम्मको हो ? मेरो ऐश्वर्यभोगको सीमा कति हो ? सांसारिक मायामोहको आयु अनन्त छ ? आदिजस्ता प्रश्नको उत्तर खोज्दै सुख र सन्तुष्टिलाई एकाकार गर्न सक्नु नै बुद्धत्वको सही मान हुनेछ। जसरी तिमी आफूलाई हानि हुने काम गर्दैनौं त्यसरी नै अरूलाई हानी हुने काम पनि नगर्नू भन्ने बुद्धवाणी मनन् गर्दै परोपकार पुण्याय पापाय परपीडन को सनातन मूल्यबोध गर्न नसक्ने हो भने यो बुद्धभूमिमा वर्षको एक दिन जति नै तामझामका साथ बुद्धजयन्ती मनाए पनि त्यसको सार्थकता रहँदैन। बुद्धवाणीको संस्मरण र मनन् नै सही अर्थमा बुद्धप्रतिको सभक्ति सम्मान हुनेछ। नैतिकता नै धर्म हो, धर्म नै नैतिकताभगवान बुद्ध।"
एमबाप्पेलाई पीएसजीको दोब्बर प्रस्ताव,"पेरिस : फ्रेन्च क्लब पेरिस सेन्ट जर्मन (पीएसजी) का स्टार केलियन एमबाप्पेले क्लब छाड्ने चर्चा चलिरहेका बेला पीएसजीले एमबाप्पेको सम्झौता नवीकरणका लागि दोब्बर रकम प्रस्ताव गरेको छ। पीएसजीका प्रमुख नासिर अल खेलाइफीले क्लबले एमबाप्पेलाई नयाँ सम्झौताको प्रस्ताव गरेको बताएका छन्। एमबाप्पेलाई पीएसजीले ब्राजिलियन स्टार नेमारलाई प्रदान गरिरहेको रकम दिन तयार भएको छ। पीएसजीमा नेमारले हप्ताको ६ लाख पाउन्ड लिइरहेका छन्। एमबाप्पेले भने तीन लाख पाउन्ड पाउँदै आएका थिए। पछिल्लो समय नेमारसँगै ठूला स्टारले क्लब छाड्ने तयारी गरेकाले पीएसजीले एमबाप्पेलाई राख्न नयाँ प्रस्ताव अघि सारेको बताइएको छ। नयाँ प्रस्तावपछि एमबाप्पे पनि घरेलु क्लबमा रहन खुसी बनेको दाबी पीएसजीको छ। एमबाप्पेका लागि अहिले विश्वका ठूला क्लबले चासो देखाइरहेका छन्। यसअघि एमबाप्पेले पीएसजी छाडेर स्पेनिस क्लब रियल म्याड्रिड जान लागेको समाचार बाहिर आएको थियो। एमबाप्पेलाई प्रिमियर लिग क्लब लिभरपुलले पनि अनुबन्धको चासो देखाएको थियो। एमबाप्पेको बजार भाउ समेत महँगो रहेकाले क्लबबाट बाहिर जान नदिन पीएसजीले उनलाई नयाँ अफर गरेको हो। अर्का स्टार नेमारले यसअघि नै पीएसजी छाडेर स्पेनिस क्लब बार्सिलोना जाने तयारी गरिसकेका छन्। एडिन्सन काभनी र माउरो इकार्डीले पनि क्लब छाड्ने बताइसकेका छन्। स्टारहरूले क्रमशः छाड्दा उत्पन्न हुने कमजोरीप्रति पीएसजी यतिबेला सजक बनेको छ। पीएसजीले यसअघि एमबाप्पेलाई फ्री ट्रान्सफर विन्डोमा बेच्ने तयारी पनि गरेको थियो। तर, कोरोना भाइरसका कारण क्लब फुटबलमा छाएको आर्थिक मन्दीपछि क्लबहरूले स्टार खेलाडीलाई किन्न चासो दिएका छैनन्। त्यसैले पीएसजीले युवा स्टारलाई नै निरन्तरता दिन लागेको हो। २१ वर्षीय एमबाप्पे सन् २०१७ मा मोनाकोबाट लोनमा पीएसजी आएका थिए। त्यतिबेला पीएसजीले उनलाई एक सय ६६ मिलियन पाउन्डमा अनुबन्ध गरेको थियो। एमबाप्पेले पीएसजीका लागि एक सय २० खेल खेल्दै ९० गोल गरेका छन्। पीएसजीसँग एमबाप्पेको सम्झौता सन् २०२२ सम्म छ। फ्रान्सलाई सन् २०१८ को विश्वकप जिताउन महत्र्वपूर्ण योगदान दिएका एमबाप्पे सन् २०१७ देखि राष्ट्रिय टोलीमा छन्। उनले देशका लागि ३४ खेल खेल्दै १३ गोलसमेत गरेका छन्। एमबाप्पे प्रेरित पीएसजी यस सिजनको फ्रेन्च लिग वान च्याम्पियन बनिसकेको छ। कोरोना भाइरसका कारण लिग बीचमै रद्द भएसँगै पीएसजीलाई च्याम्पियन घोषणा गरिएको थियो।"
बार्सिलोनाका खेलाडीको कोरोना परीक्षण,बार्सिलोना : स्पेनिस महारथि बार्सिलोनाले ला लिगाअघि खेलाडीको अनिवार्य कोरोना परीक्षण सुरु गरेको छ। कोरोना महामारीका कारण रोकिएको ला लिगा सुचारु हुने भएपछि बार्सिलोनाले खेलाडीको कोरोना परीक्षणपछि मात्र प्रशिक्षण र अन्य तयारी सुरु गर्न लागेको हो। ला लिगा कमिटीले लिगका खेलहरू आगामी जुन मध्यदेखि पुनः सुचारु गर्ने तयारी गरिरहेको छ। स्पेनमा कोरोना भाइरसको संक्रमण विस्तारै कम हुन थालेको छ। सरकारले विस्तारै बन्द रंगशालामा ला लिगा खेलाउन दिने तयारी गरेको छ। ला लिगा कमिटीले अर्को हप्ताबाट प्रशिक्षण सञ्चालन गर्न क्लबहरूलाई अनुमति दिइसकेको छ। क्लबहरूले पनि प्रशिक्षण सुरु गर्ने तयारी गरिरहेका छन्। ला लिगामा प्रशिक्षण सुरु हुनुपूर्व सबै खेलाडीको कोरोना परीक्षण गरिनेछ। सोही अनुरूप बार्सिलोनाले बुधबारदेखि आफ्ना खेलाडीको कोरोना परीक्षण थालेको हो। स्पेनमा सरकारले लकडाउनलाई पनि केही खुकुलो बनाएकाले लिगका बाँकी खेल सुरु गर्ने तयारीमा क्लब र आयोजक लागेका छन्। ला लिगाले खेलाडीको प्रशिक्षणका लागि स्वास्थ्य अधिकारीसँग परामर्श लिएर सुरक्षात्मक उपायहरू अपनाउने पनि जनाइएको छ। सुरुमा सानो समूहमा खेलाडीको प्रशिक्षण गराउने र विस्तारै समूहमा लैजाने तयारी पनि गरिएको छ। कोरोना भाइरसको महामारीका कारण गत मार्चदेखि स्पेनमा सबै खाले खेलकुदका गतिविधि बन्द भएको छ। ला लिगामा अझै ११ चरणका खेल हुन बाँकी छ। २७ खेल सकिँदा शीर्ष स्थानमा रहेको बार्सिलोनाको ५८ अंक छ। साबिक विजेता बार्सिलोना दोस्रो स्थानमा रहेको रियल म्याड्रिडभन्दा दुई अंकले अगाडि छ। रियलको ५६ अंक छ। तेस्रो स्थानमा रहेको सेभिल्लाको ४७ अंक छ।
नेमारको विकल्प सान्चो,"बार्सिलोना : स्पेनिस पावर हाउस बार्सिलोनाले आफ्नो पूर्वस्टार नेमारलाई समर ट्रान्सफरमा अनुबन्ध गर्न नसके जर्मन क्लब बोरुसिया डर्टमन्डका युवा खेलाडी जाडोन सान्चोलाई भित्र्याउने तयारी गरेको छ। बार्सिलोनाले पहिलो प्राथमिकता फ्रेन्च क्लब पेरिस सेन्ट जर्मन (पीएसजी) ले बेच्न तयार पारेको नेमारलाई नै दिएको छ। तर नेमारको अनुबन्ध सफल नभए उनको विकल्पमा सान्चोलाई राखेको अन्तर्राष्ट्र्रिय सञ्चार माध्यमले जनाएका छन्। बार्सिलोना सकभर कम मूल्य तिरेर सहज रूपमा नेमारलाई अनुबन्ध गर्न चाहन्छ। नेमारलाई बार्सिलोना फर्काउन कप्तान लियोनल मेसीले पनि जोडबल गरिरहेका छन्। नेमार फर्काउने विषयमा उनका प्रतिनिधि र बार्सिलोनाको व्यवस्थापनबीच छलफलसमेत भइरहेको छ। पीएसजीले हालै नेमारलाई बेच्न एक सय ३५ मिलियन पाउन्ड मूल्यसमेत तोकिसकेको छ। बार्सिलोनाले अघिल्लो समरमै ब्राजिलियन नेमारलाई फर्काउन चाहेको थियो। तर त्यतिबेला पीएसजीले नेमारको मूल्य एक सय ८६ मिलियन पाउन्ड राखेपछि बार्सिलोना पछि हटेको थियो। २८ वर्षीय नेमार सन् २०१७ मा दुई सय २२ मिलियन पाउन्डमा बार्सिलोनाबाट पीएसजी पुगेका थिए। उनी पीएसजीमा त्यति खुसी नरहेको समाचारहरू बाहिरिएका छन्। पीएसजीले फुकुवा गरेपछि नेमारलाई बार्सिलोना फर्कने अवसर पनि जुरेको छ। तर बार्सिलोना आर्थिक वा अन्य कारणले नेमारलाई फर्काउन नसक्दा उनको स्थानमा युवा स्टार सान्चो अनुबन्ध गर्ने पक्षमा छ। इङ्ल्यान्डका २० वर्षीय सान्चोलाई बेच्न डर्टमन्ड पनि तयार भइसकेको छ। सान्चोका लागि डर्टमन्डले हालै एक सय मिलियन पाउन्ड मूल्य तोकेको थियो। अहिले सान्चोलाई अनुबन्ध गर्न युरोपका ठूला क्लबले पनि आँखा लगाइरहेका छन्। सान्चोलाई अनुबन्ध गर्न बार्सिलोनासँगै प्रिमियर लिग क्लब लिभरपुल, म्यानचेस्टर युनाइटेड र चेल्सीदेखि इटालियन क्लब युभेन्ट्स र जर्मन क्लब बायर्न म्युनिख पनि लालायित छन्। सन् २०१७ मा प्रिमियर लिग क्लब म्यानचेस्टर सिटीबाट डर्टमन्ड पुगेका २० वर्षीय सान्चोले डर्टमन्डमा उत्कृष्ट प्रदर्शन गरिरहेका छन्। सान्चोले डर्टमन्डमा यस सिजन ३५ खेल खेल्दै १७ गोल गरिसकेका छन्। उनले १९ गोलका लागि सहयोग पनि गरेका छन्। डर्टमन्डमा तीन वर्षमा सान्चोले कुल ६९ खेल खेल्दै २७ गोल गरेका छन्। सान्चो इङ्ल्यान्ड सिनियर राष्ट्रिय टोलीका समेत खेलाडी हुन्। सन् २०१८ देखि राष्ट्रिय टोलीमा स्थान बनाएका सान्चोले देशका लागि ११ खेल खेल्दै दुई गोल गरेका छन्।"

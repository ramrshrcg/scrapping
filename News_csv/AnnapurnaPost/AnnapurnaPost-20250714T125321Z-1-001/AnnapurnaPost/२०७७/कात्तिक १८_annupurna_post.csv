शीर्षक,विवरण
स्वास्थ्य सेवाको राष्ट्रियकरण,"कोरोना महामारीमा बिरामी परेका मानिसको उपचारका लागि कुनै ओैषधि तथा भ्याक्सिन विश्वव्यापी रूपमा अझै प्रचलनमा आएको छैैन। यस्तो महामारीका बेला स्वास्थ्योपचार सेवा पनि विकसित देशहरूमा समेत सहज भएको छैन। स्वास्थ्योपचार सेवा सार्वजनिक क्षेत्रमा कमजोर बनेको र अधिक ढंगले स्वास्थ्य सेवालाई निजीकरण र व्यापारीकरण गरिएका कारण महामारीका बेला निजी क्षेत्रले जनताको उपचार गर्न उत्सुकता देखाएन, बरु कोराना महामारीका बेला राज्यको स्वामित्व भएका स्वास्थ्य संस्थाहरूको सेवा कमजोर बनेकोे र निजी क्षेत्रमा सञ्चालित स्वास्थ्य संस्थाहरूले व्यापारिक हिसाबले नाफा कमाउन उद्यत् रहेको स्थितिमा विकसित देखिन अविकसित देशहरूमा जनताका आधारभूत मानवअधिकार र मौलिक हकका रूपमा रहेको स्वास्थ्य सेवा निःशुल्क र सर्वसुलभ प्रदान गर्न राष्ट्रियकरण गर्न जनस्तरबाट माग र आन्दोलन भइरहेको छ। कतिपय देशका सरकारहरूले त स्वास्थ्य सेवाको राष्ट्रियकरण गर्ने योजना बनाउन थालेका छन्। सन् १९९० को दशकदेखि नवउदारवादी बजारमुखी अर्थनीतिअन्तर्गत स्वास्थ्य सेवालाई पनि व्यापारीकरण र निजीकरण गर्ने नीति अगाडि सारियो। नेपालमा पनि २०४६ देखि उदारीकरण र निजीकरणको नीतिअन्तर्गत स्वास्थ्य सेवामा पनि खुला नीति अवलम्बन गरियो। बलियो पूर्वाधार निर्माण नगरीकन विनामापदण्ड सरकारबाट स्वास्थ्य संस्थाहरू तथा मेडिकल कलेजहरू खोल्न अनुमति दिने काम भयो। यसरी अनुमति दिँदा ठूलो रकम लेनदेन हुने यसरी रकम बुझाएर सञ्चालन भएपछि यी संस्थाको प्रभावकारी अनुगमन हुन सकेन। मापदण्डअनुसार सञ्चालन नभएका स्वास्थ्य संस्थालाई कारबाही हुन सकेन। कतिसम्म भने कतिपय मेडिकल कलेजमा निरीक्षण हँुदा नक्कली बिरामीसमेत राखेर भर्ना गरिएको विषय सार्वजनिक भएको थियोे। बिरामीबाट जेजति पनि शुल्क रकम लिने वा विद्यार्थीबाट पचासौं लाख रुपैयाँ लिएर भर्ना गर्ने गरेर एक किसिमले ब्रह्मलुट मच्चाउने काम भयो। जबकि निजी तथा सामुदायिक क्षेत्रमा व्यवस्थित ढंगले कलेज सञ्चालन गर्दा १०१२ लाखमा चिकित्सा विषयमा उच्च शिक्षा अध्यापन गराउन सकिने यस क्षेत्रका अनुभवी बताउँछन्। निजी क्षेत्रका ९५ प्रतिशत अस्पतालहरूको आफ्नै भवन नभएको, अस्पताललाई आवश्यक पर्ने उपकरण अभाव रहेको, जनशक्तिको अभाव, फोहोर सामग्री व्यवस्थापन गरेर संक्रमण र प्रदुषणमुक्त बन्न नसकेको, बिजुली नहुँदा पावर ब्याकको अभाव, गम्भीर प्रकृतिका बिरामीका लागि आईसीयू, भेन्टिलेटरको अपर्याप्तता, विज्ञ चिकित्सक, स्वास्थ्यकर्मी र नर्सहरूको अपर्याप्तता आदिका कारण निजी स्वास्थ्य संस्थाहरूको कमजोर व्यवस्था रहेको र उनीहरूले गैरजिम्मेवार ढंगले सेवा प्रदान गर्ने गरिएको बताइन्छ। यस्तै स्थिति मेडिकल कलेजहरूको पनि रहेको बताइन्छ। निजी क्षेत्रमा चर्को सेवा शुल्क, भेन्टिलेटरमा नराखीकन पनि उपचार गर्नुपर्ने बिरामीलाई भेन्टिलेटरमा राखेर महँगो शुल्क लिने, डाक्टरले तोकिएको पसलबाट ओैषधि लिनुपर्ने, तोकेको ल्याबमा परीक्षण गराउनुपर्ने र सोबापत डाक्टरलाई कमिसन बुझाउनुपर्ने, एउटा अस्पतालमा उपचारका लागि एम्बुलेन्समा लगिएका बिरामीलाई बिक्री गरेर अर्को अस्पतालमा पुयाउने, यसरी पुयाउने बिचौलियाले छुट्टै कमिसन पाउने, डाक्टरहरूको पूर्णकालीन सेवा नहुने, स्वास्थ्यकर्मीले प्रचलित तलब सुविधा नपाउने, सामाजिक सुरक्षा सुविधाको सुनिश्चितता नभएको, रोजगारको स्थायित्व र वृत्ति विकासको सुनिश्चितता नहुँदा चरम श्रम शोषण भएको, अन्य नर्सिङहोममा डाक्टरहरू पार्टटाइम संलग्नता हुने गरेका कारण निजी अस्पतालका डाक्टरहरू पनि हेल्मेट डाक्टरजस्तै भएको भनेर जनस्तरबाट टिप्पणी पनि हुने गरेको छ। स्वास्थ्य सेवामा उदार नीति अवलम्बन गरिएयताको ३० वर्षमा स्वास्थ्य जनशक्तिको हिसाबले, जनरल र विशेषज्ञ चिकित्सकको हिसाबले, नर्सिङ सेवाको हिसाबले, विशेषज्ञ सेवाको हिसाबले स्वास्थ्य सेवामा निजी क्षेत्रको झन्डै ६० प्रतिशत र सरकारी सेवा भने ४० प्रतिशतमा सीमित भएको छ। यस्तै एक अध्ययनअनुसार ६३ प्रतिशत बिरामी उपचारका लागि निजी स्वास्थ्य सेवातर्फ जाने गरेको र ओैसत स्वास्थ्योपचारमा ५३ प्रतिशत खर्च हुने गरेको, सरकारीमा भन्दा दुईतिहाइ बढी बेड शय्या संख्या र ६० प्रतिशत बढी डाक्टर निजी स्वास्थ्य संस्थाहरूमा रहेको बताइएको छ। दुईतिहाइको जनमत प्राप्त सरकारबाट जनमुखी कामको राष्ट्रिय अभियान सञ्चालन गरेर मात्रै जनताले राहत र परिवर्तनको अनुभूति गर्नेछन् र सरकारको लोकप्रियतामा पनि वृद्धि हुनेछ। यसरी निजी क्षेत्रमा स्वास्थ्य सेवामा बढ्दै गएको वर्चश्व र उच्च लागतको उपचार खर्चसँगसँगै सर्वसाधारण जनताले निःशुल्क, गुणस्तरीय उपचार सेवा नपाएका कारण त्यसै मृत्युुवरण गर्नुु परिरहेको छ भने यसले जनताले निःशुल्क स्वास्थ्य सेवा पाउने मौलिक हकको पनि उल्लंघन भएको छ। स्वास्थ्य सेवा निःशुल्क र सर्वसुलभ हुनुपर्ने माग र आन्दोलन वामपन्थीलगायतका पार्टी र विद्यार्थी संगठनले विगतमा लामो समयदेखि सञ्चालन गर्दै आएका हुन्। २०६२६३ को युगान्तकारी परिवर्तनपछि अन्तरिम संविधानमा स्वास्थ्य सेवा निःशुल्क हुने भनेर मौलिक हकमा व्यवस्था भयो, तर यो कार्यान्वयन भएन। झन्डै नौ वर्षपछि २०७२ मा बनेको संविधानको धारा ३५ मा स्पष्ट रूपमा मौलिक हकअन्तर्गत स्वास्थ्य सेवा निःशुल्क र सर्वसुलभ हुने उल्लेख गरिएको छ। तर संविधान जारी भएको पाँच वर्ष व्यतीत हँुदा पनि सार्वजनिक स्वास्थ्य सेवाको विस्तार हुन सकेको छैन। यसैले गर्दा पनि मुलुकमा भएको युगान्तकारी परिवर्तनबाट जनताले स्वास्थ्य सेवामा मौलिक हकको निर्बाध उपभोग गर्न पाउने विषयमा गम्भीर चुनौती खडा भएको छ। कोभिड १९ को महामारीको बखत सरकारी स्वास्थ्य संरचना केन्द्रदेखि स्थानीय तहसम्म विस्तारित हुन नसकेका कारण उपचार सेवा कमजोर भएको, सरकारी संस्थामा अझै पनि २०२५ हजार स्वास्थ्यकर्मीको दरबन्दी खाली रहेको, डाक्टर, विशेषज्ञहरू बढी सहरकेन्द्रित भएको स्थिति छ भने निजी क्षेत्रको सेवा चरम नाफामुखी र शोषणमुखी बन्दै गइरहेको छ। अतः जनतालाई शोषणबाट मुक्त गर्न र गुणस्तरीय, निःशुल्क सेवाका लागि स्वास्थ्य सेवाको राष्ट्रियकरण गर्ने राष्ट्रिय अभियानलाई अगाडि बढाउन जरुरी छ। स्वास्थ्य सेवाको राष्ट्रियकरणले जनताले निः शुल्क र गुणस्तरीय उपचार प्राप्त गर्ने आधारशिला निर्माण हुनेछ। स्वास्थ्य उपचारका नाममा सर्वसाधारण जनताले वार्षिक रूपमा खर्च गर्न गर्नु परिरहेको अर्बौंअरब रकम बचत वृद्धिसँगै राष्ट्रिय पुँजी निर्माणमा थप योगदान पुग्नेछ। स्वास्थ्य क्षेत्रका लगानीकर्तालाई सरकारले उचित क्षतिपूर्ति दिएर उत्पादन बढाउने र रोजगार वृद्धि गर्ने उद्योग व्यवसाय खोल्न नीतिगत सहुलियतको व्यवस्था गरेर प्रेरित गर्नुपर्छ। यसबाट ओैद्योगीकरणको आधार तयार भई रोजगार, उत्पादन र निर्यात वृद्धि गर्न र आयात प्रतिस्थापन गर्न मद्दत पुगी आत्मनिर्भरताको आधार तयार हुनेछ। गुणस्तरीय स्वास्थ्य सेवाले नै समृद्धि हासिल गर्न मद्दत पुयाउँछ। तसर्थ आगामी ४५ वर्षभित्र राष्ट्रियकरण गरिसक्ने योजनाका साथ सरकारले योजना अगाडि बढाउनुपर्छ। राष्ट्रियकरण गर्दाको क्षतिपूर्ति रकम पनि चरणबद्ध रूपमा नगद वा सरकारी ऋणपत्रबाट पनि भुक्तानी गर्न सकिन्छ। स्वास्थ्य क्षेत्रको राष्ट्रियकरण क्रान्तिकारी, जनमुखी र जनताको मौलिक हक सुनिश्चित गर्ने र जनतालाई शोषणबाट मुक्त गर्ने कार्यक्रम हो। दुईतिहाइको जनमत प्राप्त सरकारबाट यस्तो जनमुखी कामको राष्ट्रिय अभियान सञ्चालन गरेर मात्रै जनताले राहत र परिवर्तनको अनुभूति प्राप्त गर्नेछन् र सरकारको लोकप्रियतामा पनि अभिवृद्धि हुनेछ।"
किन गोत्र थर हुँदैन ? किन थर गोत्र हुँदैन ?,"करोडौं वर्ष पुरानो मानव सभ्यता अनेक उतारचढावका बीच निरन्तर छ। हिजोआज थरलाई जात मानेर आरोपप्रत्यारोप चलिरहेको छ। प्रकृतिले मानवलाई एक जात बनायो तर समाज र वंश परम्पराले आफ्नो संस्कार र संस्कृति निरन्तर लाने क्रममा मानवभित्रै अनेक अभ्यास भए र अनेक थरी मान्छे अनेक जाति भनेर चिनिन सुरु गरे। तर ती सबै परिचयका लागि बनाइएको थर थियो। समाज बढ्दै गएपछि थरलाई नै जात भन्न थालियो र थरकै आधारमा मान्छेले मान्छेलाई फरक विभेद र व्यवहार गर्न थाल्यो, जसलाई व्यवस्थित गर्न अब कस्तो थर लेख्दा मानवमानवबीच भएको विभेद अन्त्य हुन्छ भनेर बहस सुरु भएकाले मलाई लागेका केही विचार प्रस्तुत गर्दैछु। केही समयदेखि गोत्रलाई थर मानेर हिँडे विभेद नहुने तर्क पनि सुन्नमा आएको छ। यो स्थायी समाधान होइन। किनकि प्रकृतिले मानिस तीन थरी जन्माउँछ स्त्री लिंग, पुलिंग र उभयलिंग (नपुंसक)। यी तीनथरी मान्छेमा गोत्र चल्ने पुरुषको मात्र हो। यसरी एकथरीको मात्र गोत्र चल्ने भएकाले अर्का दुईथरीलाई समानताका आधारमा सम्मान दिन सकिँदैन। किन मिल्दैन त स्त्री र उभयलाई गोत्रको मान्यता दिन ? सनातन मान्यताअनुसार पुरुष वीज हो भने स्त्री प्रकृति। स्त्री प्रकृति भएकाले वीजलाई ग्रहण गरेर नयाँ मानव सृष्टि गर्न सक्छे तर वीज बनेर रहन सक्दिनन्। किनकि सन्तान जो जन्मिए पनि बाउको वीज छोरामा मात्र हुन्छ। छोरी वा अन्यमा हुँदैन। यो प्राकृतिक चरित्र हो। ऋषिहरूले करोडौं वर्ष अनुसन्धान गरेर पत्ता लगाएर पुरुषको गोत्र प्रचलनमा ल्याएका थिए। अहिले त ऋषिले के भनेभन्दा पनि वैज्ञानिकहरूले के भने भन्ने कुरा प्रधान भएको छ। त्यसैले वैज्ञानिक के भन्छन् त वंश परम्पराका बारेमा ? मानव जन्म प्रक्रियाको वैज्ञानिक आधार क्रोमोजोम र जिनमा आधारित रहेर यो प्रणालीको विकास गरेको देखिन्छ। वास्तवमा गोत्र मात्र हैन, कुनै दुई थरबीच प्रवर मात्र मिलेमा पनि विवाह निस्तेज गरिएको छ। किनकि हरेक प्रवर र गोत्र आपसमा अन्तरसम्बन्धित छन्। तसर्थ तिनका सन्ततिबीच विवाह गर्नु एउटै कूलका कन्या र पुरुषबीचको विवाहजस्तै हुन्छ। यही कारणले सगोत्रीभित्र वा एकै प्रवर भएका गोत्रीबीचको विवाह वर्जित गरिएको हो। सगोत्री विवाह वर्जित गरिनुमा वैज्ञानिक कारण छन्। हजारौं वर्ष पहिले ऋषिमुनिहरूले यस कारणलाई सही ढंगले बुझेका रहेछन् भन्ने कुरा आधुनिक गर्भ विज्ञानले प्रमाणित गरिदिएको छ। त्यस प्रकारको वैज्ञानिक प्रमाणलाई यसरी प्रस्तुत गरिएको छ : क्रोमोजोम : जीव विज्ञान तथा गर्भ विज्ञानले बताएअनुसार स्त्री गर्भमा मानव शरीरको विकास दुइटा सेलबाट सुरु हुन्छ। एक सेलमा २३ जोडी क्रोमोजोम हुन्छन्। तीमध्ये एक सेल आमाबाट र एक सेल बाउबाट आएका हुन्छन्। अर्थात् हाम्रो शरीरमा जम्मा ४६ वटा क्रोमोजोम हुन्छन्। ती ४६ वटा क्रोमोजोम अर्थात् २३ जोडी क्रोमोजोममध्ये एकजोडी क्रोमोजोमलाई लैंगिक क्रोमोजोम भनिन्छ। त्यही एक जोडी क्रोमोजोमले व्यक्तिको लिंग निर्धारण गर्छ। वैज्ञानिक आधारअनुसार वाई क्रोमोजोम केवल पुरुषमा मात्र हुन्छ। सन्तान उत्पादनमा वाई क्रोमोजोमबाट छोराको जन्म हुन्छ। अर्थात् छोरा जन्मनुमा उसको पिताको मुख्य भूमिका हुन्छ। छोरा जन्मनुमा पिता नै निर्णायक हुन्छ। पिताको वाई क्रोमोजोमविना छोराको जन्म असम्भव छ। छोरी जन्मनुको निमित्त पिताको एक्स क्रोमोजोम र आमाको एक्स क्रोमोजोम मिल्नुपर्ने हुन्छ। जबकि छोरा जन्मनको निमित्त पिताको वाई क्रोमोजोम र माताको एक्स क्रोमोजोम मिल्न आवश्यक हुन्छ। विज्ञानले प्रमाणित गरेअनुसार स्त्रीमा केवल एक्स क्रोमोजोम मात्र हुन्छ वाई क्रोमोजोम हुँदैन वाई क्रोमोजोम पुरुषमा मात्र हुन्छ। तसर्थ छोराको जन्म उसको बाउको वाई क्रोमोजोमका कारण हुन्छ र यो वाई क्रोमोजोम क्रमशः पिताबाट छोरा, नाति, पनातिमा हुँदै एवंरीतले हुँदै अघि बढ्छ। जबकि महिलाको एक्स क्रोमोजोम र पुरुषको एक्स क्रोमोजोम मिलेर जन्मेकी छोरी अर्कै पुरुषसँग विवाह हुँदा उसको एक्स क्रोमोजोम अन्य वंशसँग मिक्स हुँदै जान्छ र पितातिरको एक्स क्रोमोजोमको अस्तित्व समाप्त हुँदै जान्छ। जबकि पुरुषको वाई क्रोमोजोम कसैसँग मिक्स नभई अनवरत रूपमा अघि बढ्छ। पुरुषको जन्मको कारण वाई क्रोमोजोम नै हो, जुन उसको पिताबाट मात्र प्राप्त हुन्छ। अर्थात् पुरुषको वंश वा जिन वाई क्रोमोजोम आफ्नो पुर्खाको मात्र हुने हुँदा नवजात पुरुषको गोत्र उसको पिताको गोत्र कायम रहन्छ भने महिलाको गोत्र विवाहपछि उसको पतिको गोत्रमा परिणत हुन्छ। किनभने त्यस महिलाबाट जन्मिने पुत्रको वाई क्रोमोजोम उसको अथवा मुख्य जिन वा वंश उसको पतिको हुने हुँदा त्यो महिलाको गोत्र पनि उसको पतिको गोत्रमा विलय भएर जान्छ। अर्थात् स्त्रीले आफ्नो जन्मको वंशको जीन बोक्दैनन् जबकि पुरुषले आफ्नो हजारौं वर्ष पुरानो पुर्खाको वाई क्रोमोजोम बोक्दै आइरहेको हुन्छ। पुरुषलाई वंशको प्रतिनिधि मानिन्छ। त्यसैले गोत्र प्रणालीको विकासको मूल कारण वाई क्रोमोजोमको पहिचान गर्दै युगौंयुगसम्म आफ्ना भाइबन्धुहरूको पहिचान कायम राख्नु थियो। तसर्थ गोत्र प्रणाली नितान्त जीव विज्ञान र गर्भ विज्ञानमा आधारित छ। सगोत्री विवाह निषेध गर्नुका पछाडि पनि माथि उल्लिखित कारण मुख्य हो। एउटै गोत्रका पुरुष र महिलाबीच विवाह भएमा त्यही वंशको वाई क्रोमोजोमबाट सन्तान जन्मदा त्यो बालक त्यो स्त्रीको पिताको वंश समान हुन जान्छ किनकि त्यस बालकको वाई क्रोमोजोम र त्यस स्त्रीको पिताको वाई क्रोमोजोम एउटै हुन्छ। यस हिसाबले सगोत्रीसँग विवाह भनेको एउटै गर्भका भाइ र बहिनीबीचको विवाह सम्बन्ध जस्तो हुन जान्छ। यस्तो हुन गए गम्भीर जैविक असर उत्पन्न हुन्छ भनी जीव विज्ञानीहरूले भनेका छन्। उनीहरूका अनुसार एउटै गोत्रमा विवाह हुँदा केटी र केटाको जिन एउटै हुँदा त्यसबाट जन्मिने सन्तानमा केही जैविक कमी वा शारीरिक तथा मानसिक विचलनजस्तो समस्या उत्पन्न हुन सक्ने प्रशस्त सम्भावना रहने हुँदा पनि सगोत्री विवाह अस्वीकृत गरिएको हो। सगोत्री विवाह हुँदा वंशको कुल बिग्रन्छ भन्ने प्रचलन पनि वैज्ञानिक वास्तविकतामा आधारित छ। उक्त भयावह असरबाट बच्न सगोत्री विवाहको निषेध शास्त्रीय रूपमा नै गरिएको गरुडमहापुराणअनुसार सगोत्रमा विवाह हुँदा जन्मने सन्तान चाण्डाल मानिन्छ। जीव विज्ञानीहरूका मतअनुसार वाई क्रोमोजोम लाखौं वर्षसम्म पनि परिवर्तन नहुने र एउटै रूपमा रहिरहने हुँदा त्यसको सही उर्वरा शक्ति हासिल गर्न फरक वंशको एक्स क्रोमोजोम आवश्यक हुन्छ। जसरी एउटा अन्नको बीउ लगातार एकै ठाउँमा लामो समयसम्म लगाउँदा बिग्रिन्छ त्यस्तै वाई क्रोमोजोम पनि आफ्नै वंशको एक्स क्रोमोजोमसँग मिल्दा त्यसको सही विकास नहुने र सन्तानमा शारीरिक तथा मानसिक विचलन उत्पन्न हुने प्रबल सम्भावना रहने हुनाले विवाह फरक वंशसँग गर्दा मात्र एक्स र वाई क्रोमोजोमको सही ढंगले विकास हुन पाउँछ। तसर्थ अहिले वैज्ञानिक रूपले पुष्टि भएको सगोत्री विवाह गर्न नहुने विषय हजारौं वर्ष पहिले ऋषिमुनिहरूले थाह पाई सोहीअनुरूपको सामाजिक परम्परा बसालेको देखिन्छ। यस हिसाबले सोच्दा हाम्रो परम्परा, धर्म, संस्कृति, रीतिरिवाज आदि वास्तविक अर्थमा वैज्ञानिक आधारमा आधारित रही प्रचलनमा ल्याइएको देखिन्छ। हामीले गोत्रलाई थर बनाएर चलायौं भने नारी समुदायलाई निश्चित स्थिर थर वा परिचय दिन कठिन हुन्छ। किनकि बुबाका घरमा भएसम्म एउटा गोत्र र बिहेपछि अर्को गोत्र गर्दा जीवनमा परिचय नै परिवर्तन भइरहन्छ। महिला मुक्तिका कुरा गरेर हिँड्ने नारीले प्रकृतिको चरित्र बुझ्न जरुरी हुन्छ जसरी अहिले कहिले पिताको थर त कहिले पतिको थर लेखेर अल्मलिएको नारी समाजको परिचयको स्थायी समाधान के हो ? यसका लागि हामीले १३१४ वर्षदेखि नयाँ प्रयोग गरेका छौं। संसारमा मानव एकै जात हो। यो कुरामा बहस गर्नुपर्ने छैन नै। तर वंश परम्परा फरक हो, जसलाई गोत्रले समेटेर हिँडेको छ। अब समस्या थर हो किनकि थरको कारण कुन मान्छे कुन थरको हो भनेर उचनीच बनाएर समाज सञ्चालित हुन बाध्य छ। हामीलाई एकातिर सनातन परम्परा निरन्तर जोगाएर आफ्नो सनातन परम्परा र जिनको रक्षा गर्नु छ भने अर्कातिर नारीपुरुष र विभिन्न उत्पीडन समुदायलाई समानताका आधारमा बाँच्न पाउने हक स्थापित गर्नुपर्नेछ। के गर्ने त ? गोत्र नहेरी विवाह गर्नु हुन्न र प्रेम गर्नुअगाडि पनि गोत्र बुझेर मात्र गर्नुपर्छ भन्ने कुरा प्रस्ट भएको छ। अब आयो थरले पैदा गरेको विभेद र नारी र पुरुषका बीचमा सबै सामाजिक परिचय पुरुष प्रधान भयो भन्ने गुनासो। संसारमा सबै मानव एकै प्रक्रियाबाट जन्मिन्छन्। सबैले तीनथरी सन्तान जन्माउँछन् स्त्रीलिंग, पुलिंग र उभयलिंग। हामीले मान्छे जन्मिदा जे जन्मिन्छ त्यो नै थर लेख्यौं भने दीर्घकालीन समस्याको समाधान भेटिन्छ। जस्तो छोरा जन्मे पुरुष थर र छोरी जन्मे स्त्री थर लेख्ने र विवाह गर्दा गोत्रअनुसार गर्ने प्रचलन गरेमा विवाहपछि पनि पुरुषसँग स्त्रीले विवाह गरेर स्त्री नै थर हुने छ। यति भएपछि लैंगिक समानताको परिचय प्राकृतिक हुनेछ। यसले नारी र पुरुषको आफ्नो प्राकृतिक अस्तित्व बराबर समाजमा हुन जान्छ र लैंगिक समानता हुन्छ। छोरा जन्मे पुरुष र छोरी जन्मे स्त्री लेख्न थालेपछि असमानता भयो भनेर कसैले भन्न पनि मिल्दैन। समाजले बनाएका अनेकौं थरका कारणले दलित, जनजाति, मधेसी अनेक नामकरण भएर समाज खण्डखण्डमा विभाजित छ। हामीले मानव एक जात र थर तीनवटा स्त्री पुरुष र उभय भनेर धार्मिक विज्ञानका कुरा बुझाउन सक्यौं भने चरित्रका आधारमा व्यवहार गर्ने समन्वयकारी समाज बनाउन सकिन्छ। यसले समाजमा रहेका हरेक समुदायका बीचमा भाइचाराको सम्बन्ध विकास हुनेछ। समान थर र परिचय भएका कारण कसैलाई पनि पुरानो सामाजिक संरचनाका कारण हुने अपमानको घाउले पोल्ने छैन। सबैले चरित्र र क्षमताअनुसार कर्म गरेर परम्पराअनुसार बाँच्न पाउनेछन्। ठूलो जात सानो जातको भ्रम हटेर जानेछ। पुष्पराज संगत संस्कृतिका संयोजक र धार्मिक अभियन्ता एवं साधक हुन्।"
प्रतिशोधको परकम्प,"कथंकदाचित फुटिगयो भने यसका उपल्ला नेताहरूको भविष्य अनुहार देखाउनलायक हुने छैन बाहिरबाट हेर्दा नेकपा चिराचिरा भएको छ। चर्किएको माटाको गाग्रोजस्तो। न पानी अडिन्छ, न कुनै गमले टालिन्छ। भित्री पाटो त्यसभन्दा छियाछिया भइसकेको छ। लेदो दलेर अड्कोफड्को धानिएको छ। चाँचाँडै चुहुन्छ। फेरि हात राखेर थामिन्छ। माटो लेपिन्छ। घाममा सुकाइन्छ। एकाध महिना जसोतसो थामिन्छ। पारा उही हुन्छ। यही नियति बोकेर महिनौं बिताइसक्यो देशकै ठूलो यो दलले। पछिल्लो समय भने भ्वाङै पर्ने जोखिम बढेको छ। यही विषयले मुलुकको राजनीतिदेखि चियाचौतारीसम्म गर्माएको छ। के नेकपा साँच्चै फुट्ला त ? निर्दयी प्रश्न सर्वव्यापी भएको छ। परिस्थिति पनि त्यतै मोडिँदो छ। कथंकदाचित फुटिगयो भने यसका उपल्ला नेताहरूको भविष्य अनुहार देखाउनलायक हुने छैन। नेपाली कम्युनिस्टको कलंकित इतिहास लेखिनेछ। पद, पैसा, मान र अभिमानका भोका सावित हुने छन् यसका हर्ताकर्ताहरू। धेरैले असम्भव भनेको कीर्ति रचेर एकता गरेका यिनले अत्यन्त सहज अवस्थामा दललाई धाँजैधाँजा पारेका छन्। सिद्धान्त, आदर्श, मूल्य मान्यताका खातिर होइन, लेनदेनको अहम्लाई रमिताको विषय बनाएका छन्। समृद्ध नेपाल सुखी नेपाली को आकांक्षा बोकेको कम्युनिस्ट गठबन्धनले केही गर्छ कि भनेर मतदाताले झन्डै दुईतिहाइ दिएकै थिए। तिनको घोर अपमान गर्दै छन् यिनीहरू। कुनैकुनै परकम्प महाभूकम्पभन्दा भयानक हुन्छन्। २०७२ वैशाख १२ ले अत्याएकाहल्लाएकाहरूको २९ गतेको परकम्पले सातो लिएको थियो। पहिलोभन्दा दोस्रो केही सानो त थियो। तर, त्यसले निरन्तरता बोकेको थियो। किनकि, परकम्प शृंखला हो। एकपटक बेहोर्न सजिलो हुन्छ, पटकपटक दिक्क लाग्दो। अहम् र प्रतिशोधको झोंकबाट सिर्जित नेकपा विवादको परकम्प उसरी नै गइरहेको छ लगातार। यसको कम्पन यति फैलिइरहेको छ कि, फेरि महाभूकम्प नै जाने डर बढेको छ। एकतापछि घच्याकघुचुक भइरहने लफडा पछिल्लो समय उत्कर्षमा पुगेको छ। गोत्रले दुवै कम्युनिस्ट भए पनि स्वभावले एमाले र एमाओवादी दुई ध्रुवका थिए। एकठाउँ हुँदा मतभेद बढ्नु अस्वाभाविक थिएन। तर, मदभेद विचारमा रहेन, पद र अधिकारकेन्द्रित रह्यो। यसले गर्दा यो दल सर्वसाधारणमा बदनाम हुँदै गयो। सरकारको नेतृत्व गरेका अध्यक्षलाई ढाल्न बाँकी शक्तिको पटकपटक गठबन्धन बन्यो। सरकार आत्मरक्षामै अलमलियो। न पार्टीले यसबाट लाभ लियो, न सरकारले। बेकारमा समय बर्बाद हुँदै गयो। लाजको पसारो कांग्रेस सभापति शेरबहादुर देउवाकहाँ अन्तर्वार्ताको आग्रह गर्दै हालै एक पत्रकार पुगेछन्। देउवाले बोल्न इन्कार गरेछन्। पत्रकारले कडै जोड गरेछन्। देउवाले निचोडै सुनाएछन्, तपाईंले सरकारका कामबारे पक्कै सोध्नुहुन्छ। अहिलेको परिस्थितिमा मैले ओलीजीको न प्रशंसा गर्न सक्छु, न विरोध। त्यसैले छोडिदिनुहोस्, पछि अनुकूल समयमा बोलौंला। खासमा सरकारको केके न चुरीफुरी हेर्ने अनुकूल समय होइन यो। निस्फिक्री छाडेर कोरोनासँग लड्न दिने बेला हो। यो परिस्थितिमा आफ्नैले त खुट्टा तान्न हुँदै हुँदैन। प्रतिपक्षी दल नै खासमा मौन रमिता हेरिरहेको छ। यस्तो अवस्थामा बुद्धिमत्तापूर्ण निर्णय लिनसके सरकार लोकप्रिय हुन्छ। नसके पत्तासाफ। राजनीतिक फाइदा चाहनेले अपनाउने सूत्र यही हो। जुन कांग्रेसले अपनाइरहेको छ। धेरैले प्रतिपक्षी बनेन कांग्रेस भन्छन्। तर, के अहिले सडकसदन तताउने बेला हो र ? हुन पनि कोरोना महाव्याधिका कारण अर्थतन्त्र डामाडोल छ। सर्वसाधारण जिउज्यानको सुरक्षा कसरी गर्ने चिन्तामा छन्। एकातिर रोगको आतंक छ, अर्कातिर भोकको। अवसरहरू संकुचन हुँदै जाँदा आम्दानीका स्रोत घटेका छन्। न्यूनतम् कमाइ भएकाहरू रित्तै बनेका छन्। गतिलो कमाउनेहरू न्यूनतम्मा झरेका छन्। जीवन गुजार्न हरेकलाई धौधौ हुँदै गएको छ। पेसाव्यवसाय मासिँदै गएका छन्। राजनीतिक संस्कार निर्माण गर्ने हो भने नेकपा नफुटोस्। तै फुटिगयो भने, केही प्रश्न अवश्य उब्जिनेछन्। फुट्यो किन ? भाग नमिलेर। भाग नपाएर। कहिले फुट्यो ? देश कोरोना महामारीमा लडिरहेको बेला। यसभन्दा लज्जाशरणम के हुन्छ ? यस्तो कालखण्डमा सत्तारूढ दल भने शक्ति र पद भागबन्डाको लडाइँमा अलमलिएको छ। लाजमर्दो मात्र होइन, घिनलाग्दो गरी। खासमा भन्ने हो भने अन्तरविरोध नेकपामा कोरोना भाइरसकै गति र मतिमा तीव्र फैलिइरहेको छ। जसरी कोरोनाको समाधान के हो, विश्व अनभिज्ञ छ, उसरी नै नेकपाको विवाद समाधानको गन्तव्य बुझिनसक्नु छ। कोरोना कालमै तीन पटक प्रधानमन्त्री ढाल्ने आक्रमण भए। चैतबाट देशमा लकडाउन भयो। वैशाखमा सरकारविरुद्ध नेकपाकै नेताहरू एकगठ भए। त्यो संक्रमण घरि लक्षणसहित र घरि लक्षणविहीन रूपमा बढ्दै गयो। त्यसले सिंगो पार्टी पंक्तिलाई संक्रमित बनाइसकेको छ। शीर्ष नेताहरू संवादबाट भागेर आइसोलेसनमा बस्नुपर्ने बाध्यता आएको छ। जुन दुःखद हो। देशमा राजनीतिक संस्कार निर्माण गर्ने हो भने नेकपा नफुटोस्। तै फुटिगयो भने, केही प्रश्न अवश्य उब्जिनेछन्। फुट्यो किन ? भाग नमिलेर। भाग नपाएर। कहिले फुट्यो ? देश कोरोना महामारीमा लडिरहेको बेला। यसभन्दा लज्जाशरणम के हुन्छ ? भविष्यमा यसको जवाफ दिनुपर्दा तपाईंहरूको अनुहारको हालत के होला ? कहिल्यै सोच्नुभएको छ त्यता ? व्यर्थको विवाद अघिल्ला विवादहरू बरु केही घनत्वका थिए। यसपालि सतही र सामान्य समस्यालाई तिलको पहाड बनाएको प्रतीत हुन्छ। ओलीविरुद्ध नेताहरू खनिनुपर्ने केही एजेन्डा निम्न छन् : क) गोयल आगमन अनौठो संयोग। अघिल्लो विवाद प्रधानमन्त्री ओलीले भारतले आफूलाई हटाउन षडयन्त्र गरेको अभिव्यक्ति दिएपछि सिर्जना भएको थियो। त्यसलाई नेताहरूले वाहियात कुरा भन्दै पार्टी बैठकमा आपत्ति जनाएका थिए। त्यही सन्दर्भमा झन्डै फुटेको दल आइन्दा यस्ता विवाद नगर्ने निचोडमा पुगेको थियो। त्यसको दुई महिनामै फेरि भारत जोडिएको अर्को विषय ओलीमाथि प्रश्नवाचक बनेको छ। भारतीय गुप्तचर संस्था रअ का प्रमुख सामन्तकुमार गोयलको सुटुक्कको भ्रमण र प्रधानमन्त्रीसँगको लामो भेटलाई दाहालनेपाल समूहले प्रमुख एजेन्डा बनाएको छ। लिम्पियाधुरा समेटेर दुवै देशले नक्सा सार्वजनिक गर्ने जुहारी चलेयता नेपालभारत सम्बन्ध तिक्ततापूर्ण छ। राष्ट्रिय स्वाभिमान बचाउँदै भारतसँग सम्बन्ध सुधार्न प्रधानमन्त्रीलाई दबाब पक्कै छ, दलभित्रै र बाहिरबाट। भारतीय प्रधानमन्त्री नरेन्द्र मोदीले यसै सिलसिलामा विशेष दूत बनाएर गोयल पठाए। उनी नेपालको सुराकी गर्न अवश्यै आएका थिएनन्। भारतीय समकक्षीका विशेष दूतलाई भेटिदिँदैमा केही बिग्रिइहाल्ने होइन। हो, प्रधानमन्त्रीको समस्या पारदर्शितामा रह्यो। उनले गोयल आउँदै गरेको र आफूले भेट्ने कुरा निर्धक्क बताउनुपथ्र्यो। कार्यसूची सार्वजनिक गरेकै भए फरक पर्ने थिएन। गरेनन्। तर, त्यसको अर्थ सरकारै ढाल्नुपर्ने अचाक्ली बदमासी यसमा देखिन्न। ख) कर्णाली काण्ड केन्द्रको अघिल्लो विवाद मत्थर मात्र भएको थियो, कर्णालीबाट जागा भइहाल्यो। त्यहाँ पूर्वएमाले खेमा एकातिर भए र पूर्वमाओवादीबाट प्रतिनिधित्व गर्ने मुख्यमन्त्री महेन्द्रबहादुर शाहीविरुद्ध अविश्वास प्रस्ताव दर्ता गराए। प्रतिशोधमा मुख्यमन्त्रीले प्रमुख सचेतक र सचेतक फेरे। समीकरण यसरी मोडियो, पूर्वएमालेका माधवकुमार नेपाल प्यानलका सांसदले मुख्यमन्त्रीलाई साथ दिने भए, मन्त्री पदमा सौदाबाजी गर्दै। सचेतक र तीन मन्त्री नेपाल पक्षधरले पाउने भए। समाधानार्थ त्यहाँका नेता काठमाडौं झिकाइए। दुई अध्यक्षले छुट्टाछुट्टै भेटे। सचिवालयबाट अलगअलग वक्तव्य निकाल्न लगाए। विवाद झन् चुलियो। बहुमत नपुग्ने भएपछि अन्ततः अविश्वासको प्रस्ताव तुहियो। सँगसँगै मुख्यमन्त्रीले ओलीनिकट मानिने दुई मन्त्रीलाई गलहत्याउने तयारी गरे। त्यसले उग्र रूप लियो। बदलामा प्रधानमन्त्री ओलीले वर्षमान पुन, गिरिराजमणि पोखरेल र बिना मगरललाई संघीय मन्त्रीबाट निकाल्ने धम्की दिए। कडा टक्करको अवस्था सिर्जना भएपछि कार्यकारी अध्यक्ष दाहालले कर्णालीमा मन्त्रिमण्डल तलमाथिको तयारी स्थगन गराए। यसमा दुवै पक्ष कोभन्दा को कमको अवस्थामा छन्। दोष कसैलाई दिनु बेकार हो। कसरी, कस्तो गठबन्धन बन्यो, कसरी भत्कियो, भिन्दै कुरा। तर, आन्तरिक विवाद बाहिर ल्याउनु राम्रो अभ्यास थिएन। बरु बहुमत पुग्नासाथ जे पनि गर्ने नजिर यसले बसायो। त्यसको प्रतिबिम्ब केन्द्रसम्मै परेको छ। र, पछिल्लो विवादको एउटा एजेन्डा बनेको छ। ग) मन्त्री र राजदूत नियुक्ति यसबीच प्रधानमन्त्रीले नयाँ तीन मन्त्री फ्याट्टै राखे। तीन राजदूत छाने। र, दुई मन्त्रीको कार्यक्षेत्र बदले। दाहालओलीले महिनौं च्याँखे थापेर बल्लतल्ल लखेटेका डा युवराज खतिवडालाई ओलीले तुरुन्तै विशेष आर्थिक सल्लाहकार बनाए। त्यसले नधानेर लगत्तै अमेरिकाका लागि राजदूतमा सिफारिस गरे। विपक्षी खेमाले यसलाई प्रतिष्ठाको विषय बनायो। त्यसमाथि दाहालनेपालको चाहनाविपरीत महासचिव विष्णु पौडेललाई अर्थमन्त्री राखे। त्यसमा उनीहरूको दुखमनाउ रह्यो। सबैभन्दा चित्तदुखाइ त आफूखुसी गरे भन्नेमा थियो। तर, त्यो रडाको मच्चाइहाल्नुपर्ने कारण पक्कै होइन। हरेक प्रधानमन्त्रीले आफूअनुकूल केही नियुक्ति अवश्य गर्छन्। र, राज्य सञ्चालन गर्न सोझो गर्ने केही सहयोगी आवश्यक पर्छ नै। त्यसमा बाधक बनिदिनु वा ल्याङल्याङ गरिदिनु हुँदैन थियो। घ) पर्सा प्रकरण नेकपा पर्साका सदस्य तथा विन्दवासिनी गाउँपालिका कमिटी सचिव मुकेश चौरसियाको आन्तरिक झडपमा हत्या भयो। सुरुमा प्रहरीले त्यसको जाहेरी लिन मानेन। त्यसमा दाहालले छुट्टै विज्ञप्ति निकाले। चौरसिया पूर्वमाओवादी खेमाका थिए। पूर्वएमालेतिरका व्यक्तिको कुटाइबाट उनको ज्यान गएको थियो। हत्या जसले जसलाई गरोस् निःसन्देह कारबाही गरिनुपर्छ। पर्सा प्रहरीका अभिव्यक्ति हेर्दा भने प्रक्रिया पुर्याउनुस् भन्दा असमझदारी बढेको थियो। अपराधमा संलग्नलाई जोगाउन सरकारको संलग्नता थियोथिएन, खुल्दैन। तर, पार्टीमा भने यस प्रकरणलाई खेमाकरण गरियो। राजनीतिक ध्रुवीकरण निम्त्याउन यो पनि एउटा कारक विषय बन्यो। र, अन्त्यमा ठूलो परिवारमा मतभेद हुँदैन भन्न सकिन्न। तर, त्यो रडाको र रमिताको विषय बन्नु हुँदैन। हजुरबुवासँग रिस उठ्यो भनेर घरमै आगो लगाउने मुख्र्याइँ गर्नु हुँदैन। अझ सत्तारूढ दलको त जनताप्रतिका दायित्व र जिम्मेवारी हुन्छन्। तिनलाई भुलेर सधैं झगडामै अलमलिँदा भोलि मतदाताले माफ दिँदैनन्। त्यता पनि बेलैमा सोच्ने कि ?"
"गोयल, नरवाणेले ल्याएको तरंग","राष्ट्रको अन्तिम शक्ति सेनालाई नै सीमामा राख्न खोज्नु भनेको अनावश्यक र अति जडवादी राष्ट्रिय सोचको उपज हो रअ प्रमुख सामन्त गोयलको अचानक काठमाडौं आगमन र प्रधानमन्त्री ओलीसँगको मध्यरातसम्मको एक्लै भेटवार्तामा के कुरा भए भन्ने बारेमा अहिलेसम्म प्रधानमन्त्रीको सचिवालयबाट कुनै जानकारी आएको छैन। यसैले राजनीतिक वृत्त, विश्लेषक, पत्रकार तथा आम नागरिकसमेत अन्धाले हात्ती छामेझैं आआफ्नै हिसाबमा विश्लेषण र टिप्पणी गर्दै रअ प्रमुख र प्रधानमन्त्री ओलीबीचको संदिग्ध भेटवार्ताबारे पक्ष र विपक्षमा वकालत गरिरहेका छन्। कार्यकारी प्रमुखले रअ प्रमुखबाट के मन्त्रणा सुने र सुनाइए अनि रअ प्रमुखबाट केकस्ता दस्ताबेज केका लागि प्राप्त गरे, यी सबै रहस्यको गर्भमै छन्, अहिलेसम्म। यसैले विश्लेषक र टिप्पणीकारलाई राम्रै तर गम्भीर राष्ट्रिय मुद्दा मिलेको छ, बुद्घिविलासका लागि। राष्ट्रिय राजनीति तरंगित भएको छ भने सुरक्षा क्षेत्रको चासो बढ्नु स्वाभाविकै भयो। रअ प्रमुखको तामझामका साथ एयरफोर्सको विमानबाटको आगमन उत्तरी छिमेकलाई देखाउनका लागि भएजस्तो देखिन्छ। अर्को तरंग भनेको भारतीय सेना प्रमुख मनोज मुकुन्द नरवाणेको यही कात्तिक १९ गतेबाट हुन लागेको तीनदिने औपचारिक भ्रमणले ल्याएको छ। भारतले निर्माण गरेको पिथौरागढलिपुलेक भञ्ज्याङ हुँंदै मानसरोबर जाने सडक, जो नेपालको कालापानी क्षेत्र हुँदै गएका कारण नेपालले आधिकारिक विरोधसमेत जनाएको अवस्थामा सो सडक उद्घाटनका बेला नेपालले कसैको उक्साहटमा विरोध गरेको भन्ने जस्तो गलत टिप्पणी गरेका कारण सेना प्रमुख नरवाणे आलोचित छन्, नेपालमा। यसैले राजनीतिक वृत्त, विश्लेषक, पत्रकार तथा आम नागरिकसमेत विभाजित छन् भारतीय सेना प्रमुखको आसन्न भ्रमणको विषयलाई लिएर। आम नेपाली राष्ट्रवादी मात्र होइन अति राष्ट्रवादी छन्। यो नेपाल र नेपालीको ताकत र राष्ट्रकै सबल पक्ष हो। राष्ट्रियताको मात्र जडवादी सोचले देश र राज्य व्यवस्था चल्न सक्तैन र चल्दैन। यो सोचको साथै व्यवहारिक सम्बन्धका लागि कूटनीतिक सोच र अभ्यास पनि चाहिन्छ। अहिले नेपाली समाज अल्मलिएको यी दुई सोचलाई व्यावहारिक ढंगबाट मिलाउर उपयुक्त निकास निकाल्न नसक्नाको कारण हो। अति जडवादी सोचले देश भाँचिन्छ र अति समर्पणवादी कूटनीतिले देश मासिन्छ। यी दुईको सन्तुलनबाट देशले निकास र विकास पाउँछ। जहाँसम्म भारतीय सेना प्रमुख नरवाणेको आसन्न भ्रमणको सन्दर्भ छ यो भारत स्वतन्त्र भएदेखि नै चलिआएको आधिकारिक भ्रमण गुड विल भिजिट हो र दुई देशबीच अति नराम्रो सम्बन्ध भएको बेलाबाहेक अरू बेला यस्तो भ्रमण सदासर्वदा हुँदै आएको छ। यस्तो भ्रमणको बेला एक देशको सेना प्रमुखलाई अर्काे देशले मानार्थ महारथी दर्जाबाट सम्मानित गर्ने प्रचलन छ। यहाँ आम नागरिक र पे्रस जगतमा पनि द्विविधा के देखिन्छ भने यसरी प्रदान गरिने ओहोदा भनेको मानार्थ महारथी अर्थात चारतारे जर्नेल हो न कि मानार्थ सेनापति। भारतीय सेना प्रमुख नरवाणेलाई सम्मान गरिने दर्जा भनेको पनि नेपाली सेनाको मानार्थ महारथी वा अनररी जनरल हो र प्रधानसेनापति पूर्णचन्द्र थापाले पनि भारतीय सेनाको मानार्थ महारथी पाउनु भएको हो। यस्तो मानार्थ महारथी को ओहोदा आलंकारिक मात्र हो र यसमा अरू केही अधिकार तथा औपचारिक दायित्वबाहेक अरू केही हुँदैन। यस्तो सद्भावपूर्ण आदानप्रदानले दुई सेनाबीचको सम्बन्धलाई प्रगाढ बनाइ राख्न र यही माध्यमबाट परेको बेला दुई देशबीचको सम्बन्धलाई सुदृढीकरण गर्नसमेत सहयोग पुयाउँछ। कतिपय जिम्मेवार तथा स्थापित ब्यक्तित्वबाट समेत भारतीय सेना प्रमुख नरवाणेको नकारात्मक टिप्पणीका कारण उनको आसन्न भ्रमण असान्दर्भिक, असामयिक तथा अनावश्यक भन्ने जस्तो अभिव्यक्ति आउने गरेको पाइन्छ। यो अतिराष्ट्रवादी सोचको उपज हो कि ? अर्कोतर्फ भारतीय सेना प्रमुख नरवाणेले भारतको देहरादुनस्थित इण्डियन मिलिटरी एकाडमी को एक समारोहमा नेपाल र नेपालीको हृदय दुखाउन नचाहेको भनी आधिकारिक रूपमै आफ्नो नकारात्मक टिप्पणीलाई सच्याएको अवस्था छ भने भारतीय रक्षामन्त्री राजनाथ सिंहले पनि नेपाली सेनासँगको सम्बन्ध अपरिहार्य र नेपालप्रति आफ्नो सद्भाव रहेकोे भन्ने अभिव्यक्ति दिएकाले उहाँंहरू दुवैले आफ्ना पूर्ववत् नकारात्मक टिप्पणी सच्याएका छन्। यसरी भारतको रक्षा मन्त्रालयले समेत पोीलटिकल्ली तथा डिप्लोम्याटिकल्ली कोर्ष करेक्सन गरेको अवस्थामा नेपालीका राष्ट्रवादीले भारतीय सेना प्रमुखको आसन्न भ्रमणलाई नकार्नु भनेको राष्ट्रवादी भन्दा अतिवादी सोचको उपज हो। त्यसो त भारतीय सत्तामा रहेका कतिपयले सेना प्रमुख नरवाणेको भ्रमणले भारत नेपालसँग झुकेको सन्देश जाने भनेका छन् र यो पनि जडवादी सोचकै उपज हो। कतिपय अवस्थामा दुई देशबीच कटुता बढ्दा अनेक नकारात्मक टीकाटिप्पणी आदानप्रदान हुन्छन् नै तर वातावरण सुधार्न अनेक आधिकारिक तथा अनाधिकारिक ट्र्याक टु ट्रयाक थ्री जस्ता प्रयास पनि संँगै भइरहेका हुन्छन्। भारतको छिमेकी देशप्रतिको हेपाहा प्रवृत्ति र छिमेक मुलुकलाई दबाइ आफ्नो वर्चश्व देखाउनु उसको प्रवृत्ति नै बनेको छ। भारतले यो प्रवृत्ति नबदल्ने हो भने उसको संयुक्त राष्ट्रसंघको स्थायी सदस्य हुने आकांक्षामा यिनै सार्क राष्ट्रका अरू ६ मुलुक तगारो हुन सक्छन्। सार्क राष्ट्रमा भारत र नेपाल जतिको समानता भएको अरू कुनै राष्ट्र छैनन् र सामरिक दृष्टिकोणबाट पनि नेपाल भारतका लागि अति महत्वपूर्ण छ। यति हुँंदाहँंदै र बुझ्दाबुझ्दै पनि नेपाललाई आफ्नो सुरक्षा छातामुनि राखी आफ्नो सामरिक स्वार्थ पूरा गर्छु भन्ने धृष्टता गर्छ भने भारतको यो महांभूल हुनेछ। नेपाललाई ससम्मान छिमेक बनाइराख्नुमा भारतलाई फाइदाबाहेक नोक्सान केही छैन, मात्र जरुरी छ भारतको प्रवृत्तिमा सकारात्मक परिवर्तन। ठूलो र शक्तिशाली देशको संधियार राष्ट्र हुन सजिलो हुँदैन र छैन। तर, छिमेकी फेर्न सकिँदैन त्यसैले ठूलो र शक्तिशाली राष्ट्रसँग मिलेर बस्न सिक्नु नै साना राष्ट्रको बाध्यता हो भने साना राष्ट्रले आफू बच्ने रणनीति अख्तियार गर्न सक्नु नै उसको उत्तम बाँच्ने उपाय हो। नेपालले पनि भारत र चीनसँग मिलेर बस्नुको विकल्प छैन र केही थिचोमिचो सहनु नेपालको नियति नै हो। तर पनि व्यावहारिक तथा परिपक्व कूटनीतिको विकास र अभ्यासद्वारा यस्ता थिचोमिचो न्यूनीकरण गर्न सकिन्छ। यही नै नेपालको वृहत्तर हित रक्षाको मूल अस्त्र हो। यसका लागि राष्ट्रिय सुरक्षा नीति र यसको दायराभित्र रहेर राज्य व्यवस्था सञ्चालन गर्नुपर्छ। आफ्नो भूराजनीतिक अवस्थितिका कारण नेपाललाई आफ्नो धरातलीय वास्तविकता भुल्ने सुविधा पनि छैन। जबसम्म आफूलाई चाहिने न्यूनतम आवश्यकता पूरा गर्ने क्षमता विकास गर्न सकिँदैन र चीनलाई व्यावहारिक विकल्पका रूपमा स्थापित गर्न सकिँदैन तबसम्म भारतमाथि हाम्रो परनिर्भरता निकै हदसम्म रही नै रहन्छ र यो नेपालको बाध्यता हो। नेपालको प्रख्यात खोकनाको तोरीको तेल का लागि चाहिने तोरीसमेत विदेशबाट आयात गर्नुपर्ने बाध्यता भएका हामीले अति राष्ट्रिय जडवादी सोचमा उही भारतसँग अनावश्यक जोरी खोज्नु पनि राष्ट्रिय हितअनुकुल हुँदैन। नेपालको कालापानी, लिपुलेक र लिम्पियाधुरामा भारतीय सुरक्षा फौज बसी नेपालको सार्वभौमसत्ता, सम्प्रभुता, र भौगोलिक अखण्डतामाथि भारतको धावालाई स्वाभिमानी नेपालीले कदापी स्वीकार्न सक्दैन। यसैले अहिलेको संवादहीन अवस्थामा सेना प्रमुख नरवाणेको भ्रमणलाई हाम्रो स्वार्थअनुकुल र व्यावहारिक बनाउन यससँग सम्बन्धित बहुआयामिक पक्षलाई बुझ्नु जरुरी हुन्छ। १ जतिसुकै जटिल परिस्थितिमा पनि कूटनीतिक संलग्नता र सम्भावित वार्ताका लागि सकेसम्म अनेक लुज एण्ड राखिएको हुन्छ। सैनिक कूटनीति यसकै एक कडी हो अहिले। २ धरातलीय वास्तविकताका आधारमा नेपाली सेनाले भारतीय सेनालाई सीधा युद्घमा पराजित वा विवश बनाउन सक्तैन। तर ४० हजारभन्दा बढी नेपाली नागरिक भारतीय सेनामा कार्यरत भएका र तिनका परिवार नेपालमा नै रहेका कारण भारतलाई नेपालमाथि सैनिक अतिक्रमण पनि सहज छैन। ३ नेपालको सीमा अतिक्रमण, सीमा मिच्ने, सीमा क्षेत्रमा बाँधका कारण नेपालमा हुने डुबान, सीमा क्षेत्रमा भारतीय सुरक्षा बलको ज्यादती, कोसी र नारायणीमा सम्झौतानुसार नेपालले पाउनपर्ने पानी नपाएको, कोसी बाँध बनाउँदाका बेला नेपालीले पाउनुपर्ने मुआब्जा आजसम्म पनि नपाएको विषय आदिबाट उब्जने समस्या भारतका लागि माइनर इरिटेन्ट को विषय भए पनि नेपालका लागि मेजर इरिटेन्ट का विषय हुन्। सुस्ता र कालापानी मुद्दा त यसै पनि मेजर इरिटेन्ट का विषय भइहाले। यिनै माइनर इरिटेन्ट र मेजर इरिटेन्ट का विषयले नेपालीको भावनामा चोट पुर्याउँछ, पुर्याएको छ। भारतविरोधी एन्टी इण्डिया भावना बढेको छ। यो भारतविरोधी भावना बदल्न भारतीय प्रवृत्तिमा बदलाव आउनु जरुरी छ। यो केन्द्रीय सरकारको चासोको विषय हुनुपर्छ न कि प्रान्तीय सरकारको। यस सन्दर्भमा भारतका पूर्व विदेशमन्त्री सुष्मा स्वराजले त्रिभुवन अन्तर्राष्ट्रिय विमानस्थलमा भारतले नेपाललाई ठुल्दाइको हिसाबमा नभई जेठो दाइको दृष्टिले हेर्नुपर्छ र हेर्छ भन्ने अभिव्यक्ति दिएकी र भारतको राज्य सभामा पनि यस विषयबारे धेरै नै बहस भए पनि यसले सार्थकता भने पाउन सकेको छैन। ४ नेपालले नयांँ नक्सा जाहेर गरेपश्चात् नेपालभारतबीच राजनीतिक सम्बन्ध चिसिएर संवादहीन अवस्थामा पुगे पनि नेपाली सेना र भारतीय सेनाबीचको सम्बन्ध र संवादमा भने खासै फरक परेको छैन। राष्ट्रिय राजनीति र कूटनीतिले अपेक्षाकृत नतिजा ल्याउन नसकेको बेला यो संवादहीन अवस्थाको गाँठो खोल्न सहजीकरणको आवश्यकता थियो। सैनिक कूटनीति पुनः एकपटक सक्रिय हुनु पर्यो। यसैको नतिजा हो भारतीय सेना प्रमुखको अहिलेको नेपाल भ्रमण। सवादहीन अवस्थामा यो पहलले आइस ब्रेक गर्छ भने सेनासेनाबीच राम्रो सम्बन्ध हुनुको फाइदा यही हो भन्दा अतिशयोक्ति पनि नहोला। भारतीय सेना प्रमुखको आसन्न यो भ्रमणले पनि सैनिक कूटनीतिमार्फत भारतले दुई देशबीच अन्तरक्रिया सुरु गर्न चाहेको सन्देश दिन खोजेको देखिन्छ। ५ आखिर, सैनिक कूटनीति पनि राष्ट्रिय कूटनीतिकै एक हिस्सा हो। पहिले पनि यस्तै अप्ठेरो परेका बेला सैनिक कूटनीतिले काम गरेकै हो। तर, समस्याको अन्तिम समाधान राजनीतिक र कूटनीतिक स्तरमा नै हुने हो। ६ कालापानी, लिपुलेक र लिम्पियाधुरा मुद्दाबारे नेपाल र भारतबाट धेरै किसिमका कमीकमजोरी भएका छन्। भारतबाट भए गरेका कार्य सुनियोजित ढंगबाट भएका छन् भने नेपालबाट भने धेरै लापरबाही मात्र भएका छन्। तर पनि प्रमाणका आधारमा नेपाल यस मुद्दामा भारतभन्दा बलियो रहेको देखिन्छ। सायद यही कारण भारत वार्तामा बस्न हिचकिचाइरहेको हुनसक्छ। मुलुकभित्र राम्रो सन्देश गए पनि नेपालले जाहेर गरेको चुच्चे नक्सा आवेगात्मक र भावनात्मक हिसाबमा पूर्ण प्रमाणको जोगाहट नै नगरि निकालिएका कारण नेपाल सरकार आफैंलाई पनि अप्ठेरो परेको आभास हुन थालेको छ। उपल्लो तहबाटै सस्तो लोकप्रियताका लागि गरिएको हल्का टिप्पणी र अपरिपक्व अभिव्यक्तिका कारण राजनीतिक र कूटनीतिक संवादका सबैजसो ढोका बन्द प्रायको अवस्थामा पुगेको बेला सैनिक कूटनीति एउटा सशक्त माध्यम बाँकी हुन पुग्यो। ७ भारतमा सीमा नक्सा सेनामातहतको सर्भे जनरल अफ इण्डिया ले हेर्छ र पाकिस्तान, बंगलादेशमा पनि यस्तै व्यवस्था छ। नेपालको संविधानले सार्वभौमसत्ता, स्वतन्त्रता, भौगोलिक अखण्डता, र राष्ट्रिय एकताको भूमिका नेपाली सेनालाई दिएको छ। यही संवेदनशीलतालाई ध्यानमा राखी सेनाले सीमा क्षेत्रको सुरक्षामा चासो बढाएको छ। यसका लागि सेनाले पहिलो पटक सीमा सुरक्षा निर्देशनालय समेत गठन गरेको छ। ८ जहाँसम्म सिमानामा सैनिक किन तैनाथ नगर्ने भन्ने विषय छ, यसमा के बुझ्नु जरुरी छ भने शान्तिको अवस्थामा अन्तर्राष्ट्रिय सीमाबाट पाँच किलोमिटरमा मात्र सैनिक तैनाथी गर्नेुपर्ने अन्तर्राष्ट्रिय मान्यता छ। सीमा सुरक्षामा अर्ध सैनिकलाई सुरक्षार्थ खटाइन्छ। लडाइँको अवस्था सिर्जना भएमा सेनाले सीमासमेत पार गर्नसक्छ तर अहिले कुनै लडाइँको अवस्था नै होइ। राष्ट्रको अन्तिम शक्ति सेनालाई नै सीमामा राख्न खोज्नु भनेको अनावश्यक र अति जडवादी राष्ट्रिय सोचको उपज हो। यसले भारतलाई उत्तेजित बनाउने मात्र काम गर्छ जो हरकिसिबाट प्रतिउत्पादक हुन्छ। तर दुई देशबीचको सम्बन्ध अति नै बिग्रन गयो र लडाइँकै अवस्थासमेत सिर्जना भएमा माथिका मान्यताले कुनै माने राख्दैनन्। अहिले, भारतीय सेनाध्यक्षको आसन्न भ्रमणलाई फगत मानार्थ महारथी र तरवार दिने औपचारिक समारोह मात्र हो भनेर नबुझी यसको गाम्भीर्यता बुझ्नु जरुरी छ। यसैले यस भ्रमणलाई रचनात्मक र उत्पादक बनाउनुपर्छ, र यो अवसर पनि हो। भावना, आवेग र उत्तेजनामा आएर परिस्थिति बिगार्नु हुँदैन र यस्तो व्यवहारले समस्या र परिस्थिति झन् जटिल बन्नसक्छ। लोकतन्त्रमा विरोध गर्न पाउनुपर्छ भन्नेहरूले कालो झण्डा देखाउने सम्मको हल्ला पनि सुनिन्छ। विरोधका लागि विराधैमात्र गर्नु पनि लोकतन्त्रको मर्म होइन। विरोध कार्यक्रम हुन नदिनु सरकारको कर्तव्य हुनेछ। पाहुना अतिथिको स्वागत सम्मान गर्नु हाम्रो संस्कार हो र राष्ट्रिय दायित्व भएकाले यसलाई राम्रोसँग निर्वाह गर्नुपर्छ। नेपाली सेनाका पूर्व सहायक रथी भण्डारी नेपाल स्ट्राटेजिक स्टडिजका सचिव हुन्।"
रवीन्द्रले दिलाए नेपाललाई स्वर्ण,"काठमाडौं : खेलाडी तथा प्रशिक्षक रवीन्द्र मानन्धरले सातौं निसिमुरा कप कराँते अनलाइन काता प्रतियोगितामा स्वर्ण पदक जितेका छन्। फिलिपिन्स कराँते लिगको आयोजनामा भएको अनलाइन प्रतियोगिताअन्तर्गत ३७४५ वर्ष उमेरसमूह एडवाच मास्टर्स कातामा मानन्धरले स्विडेनका खेलाडी एन्टोन कुमरलाई पराजित गर्दै स्वर्ण जितेका हुन्। प्रतियोगितामा नेपालले १६ स्वर्ण, १२ रजत र ७ कांस्य गरी ३५ पदक जितेको छ। यसैगरी सुभाष घताने, सुभाष कार्की, मनीष कार्की, सत्कार घर्तीमगर छन्। महिलामा सञ्जु देशार, रीना श्रेष्ठ, रोशना राई, गरिमा मगर, सुविता गौतम र अनुभा मगरातीले पनि स्वर्ण जितेका थिए। सुभाष घतानेले नेपालकै जगतसिंह धानुकलाई रजतमा खुम्चाउँदै स्वर्ण जिते। घतानेले १८ देखि २५ वर्ष उमेरसमूहको एडवाच कातामा स्वर्ण जितेका हुन्। २५ देखि ३५ वर्ष उमेरसमूहमा सुभाष कार्कीले स्विडेनका खेलाडी केन्टारो एरिक्सनलाई पराजित गर्दै स्वर्ण जिते। मनीष कार्कीले फिलिपिन्सका म्याथी बाल्डेटामोनलाई पराजित गरे। उनले १३ देखि १५ वर्ष उमेरसमूहमा स्वर्ण हात पारेका हुन्। सत्कार घर्तीमगरले ९ वर्षमुनिको तौलसमूहमा फिलिपिन्सका चाहतगट सिंगलाई पराजित गरे। महिलातर्फ सुविता गौतमले ९ वर्षमुनिको समूूहमा स्वर्ण जितिन्। उनले फिलिपिन्सकी मरिएल्ल उर्बनोलाई पराजित गरेकी थिइन्।"
आईपीएल : बैंगलोरलाई हराउँदै दिल्ली प्ले अफमा,अबुधाबी : नेपाली क्रिकेटर सन्दीप लामिछाने आबद्ध टिम दिल्ली क्यापिटल्स जारी इन्डियन प्रिमियर लिग (आईपीएल) को प्ले अफमा पुगेको छ। सोमबार राति सम्पन्न खेलमा रोयल च्यालेन्जर्स बैंगलोरलाई ६ विकेटले पाराजित गर्दै दिल्लीले प्ले अफमा स्थान बनाएको हो। शेख जायद रंगशालामा भएको खेलमा दिल्लीले टस जितेर फिल्डिङ रोजेको थियो। पहिलो ब्याटिङ गरेको बैंगलोरले निर्धारित २० ओभरमा ७ विकेट गुमाएर १५२ रन बनाएको थियो। जवाफमा दिल्लीले १९ ओभरमा ४ विकेट गुमाउँदै १५३ रनको लक्ष्य भेट्टायो। दिल्लीका लागि अजिंक्या रहानेले ६० तथा शिखर धवनले ५४ रन जोडे। त्यस्तै मार्कस स्टोनिसले १० रन बनाए। दिल्लीका २ विकेट शाहबज अहमदले बैंगलारका लागि लिए। त्यस्तै मोहम्मद सिराज र वासिङ्टन सुन्दरले ११ विकेट हात पारे। यसअघि ब्याटिङ गरेको बैंगलोरका देवदूत पाडिकलले ५० रन बनाएका थिए। एबी डिभिलियर्सले ३५ रन बनाउँदा कप्तान विराट कोहली २९ रनमा आउट भएका थिए। बैंगलोरका पछिल्ला ब्याटसमेन दिल्लीका बलरको शिकार सहजै भएपछि बैंगलोर मध्यम स्कोरमै समेटिएको थियो। बैंगलोरलाई मध्यम स्कोरमै रोक्न एनरिच नोट्र्जेले ३ विकेट झारे। त्यस्तै कगिसो रबाडाले २ तथा रविचन्द्र आश्विनले १ विकेट हात पारे। बैंगलोर दिल्लीसँग पराजित भएपनि प्ले अफमा भने पुगेको छ। १४ खेलबाट १४ अंक बटुलेका बाँकी दुई टिममध्ये बैंगलोर नेट रनरेटका आधारमा प्ले अफ पुगेको हो। बाँकी एक टिमको भने टुङ्गो लाग्न बाँकी छ। प्ले अफमा पुग्ने अर्को टिमको टुङ्गो मुम्बई इन्डियन्स र सनराइजर्स हैदराबादबीचको खेलले निर्धारण गर्नेछ। यही खेलले कोलकाता नाइट राइडर्सको प्ले अफ यात्राको छिनोफानो गर्नेछ। यदि राम्रो नेट रेटमा हैदराबाद विजयी भएमा कोलकाता बाहिरिने छ भने उसको हारले कोलकाता प्ले अफमा पुग्नेछ।

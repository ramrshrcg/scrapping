शीर्षक,विवरण
सुरक्षा व्यवस्थापनका चुनौती,"यथासमयमै प्रस्ट भई चीन र भारतबीच सन्तुलित र असल सम्बन्ध कायम राखिरहने अवस्थामा नेपाल रहनुपर्छ सुरक्षा व्यवस्थापनको विषय संवेदनशील हुन्छ। कुनै पनि राष्ट्र सबै प्रकारका धम्की र अतिक्रमणबाट सुरक्षित रही सार्वभौमसत्ताको निर्बाध प्रयोग गर्दै पूर्ण स्वतन्त्रताको अभ्यास गर्न सक्षम हुनुपर्छ। यो राष्ट्रिय एकता, राजनीतिक स्वतन्त्रता, क्षेत्रीय सौहार्दता, राष्ट्रको सम्मानित पहिचानसँग सम्बन्धित हुन्छ। सुरक्षासम्बन्धी चुनौती राष्ट्रसापेक्ष हुन्छ। यसलाई सामान्यीकरण गरेर अघि बढ़दा सुरक्षा व्यवस्थापनका विषय आफैं अन्योलमा पर्छ। विभिन्न कालखण्डमा सुरक्षासम्बन्धी व्यवस्थापनका प्रयास र रणनीति समयसापेक्ष प्रकारले गर्नुपर्छ। बदलिँदो परिस्थितिलाई आत्मसात गरी सोहीअनुकूलको व्यवस्थापन गर्नु अपरिहार्य हुन्छ। सुरक्षासम्बन्धी चुनौतीमा आइरहने परिवर्तन र यसको सामना गर्न सक्षम भई प्रभावकारी रूपमा व्यवस्थापन गर्न राष्ट्रले आफूमा निखार ल्याउन जरूरी हुन्छ। सुरक्षा व्यवस्थापन गर्दा विशेषगरी विकासशील देशमा सुरक्षा निकायको व्यवस्थापनलाई मात्र महŒव दिने सुरक्षासम्बन्धी सतही बुझाइ रहेको पाइन्छ। सुरक्षासँग सम्बन्धित जनशक्ति र संस्थाको दायित्व बिग्रिएको अवस्थालाई अल्पअवधिका लागि नियन्त्रणमा लिई समस्या पहिचान गर्दै त्यसको समाधानमा अघि बढ्न राष्ट्रलाई मार्गप्रशस्त गर्नु हो। दीर्घकालीन सोच र विश्लेषणका साथ रणनीति र कार्यनीति तय गर्न सुरक्षा निकाय सहायक हुन सक्छन् तर निर्णायक होइनन्। यसको जिम्मेवारी देशको राजनीतिले लिनुपर्छ। सुरक्षा व्यवस्थापनले समग्रमा चिन्तन गर्नु जरुरी हुन्छ। परिवर्तित समसामयिक अवस्थाको विश्लेषण र तदनुरूपको सम्बोधन अपरिहार्य हुन्छ। बृहत् छलफल गर्दै सुरक्षासम्बन्धी विज्ञबाट सुझाव र पृष्ठपोषण लिनुपर्छ, राजनीतिले आफ्नो इच्छाशक्ति व्यवहारमै प्रकट गर्दै जवाफदेहिता बहन गर्न उत्साहित हुनुपर्छ। सुरक्षा व्यवस्थापनलाई प्रमुख रूपमा दुई प्रकारले अध्ययन गर्नुपर्छ। पहिलो हो आन्तरिक प्रकृतिका सुरक्षासम्बन्धी अवयवको विश्लेषण गरी व्यवस्थापन गरिनुपर्छ। देशभित्र रहेका सबै मानव जातिलाई पूर्णरूपमा सुरक्षित राखी उनीहरूलाई सबै प्रकारका स्वतन्त्रताको निर्बाध उपयोग गर्ने अवसर प्रदान गर्नुपर्छ। यो राज्य र सरकारको प्राथमिक उत्तरदायित्व हो। सबै सुरक्षासम्बन्धी निकायको क्षमता अभिवृद्धि गरी नागरिकको सुरक्षाको प्रत्याभूतिका साथै देशको सीमा क्षेत्रको सुरक्षा गर्ने, सबै प्रकारका पहिचान जनतालाई प्रदान गरी सरकारप्रति सन्तुष्ट बनाइराख्न जरुरी हुन्छ। नेपालको सुरक्षा व्यवस्थामा गम्भीरतापूर्वक उपयुक्त रणनीति, योजना र कार्यक्रमसहित लागिपर्नुपर्छ, अन्यथा गम्भीर समस्या उत्पन्न हुन सक्ने छ। किनकि सुरक्षा व्यवस्थापनसम्बन्धी विषयले बहुआयामिक क्षेत्र समेटेको हुन्छ। सूक्ष्म र विविध विषयले दीर्घकालीन रूपमा सुरक्षा प्रबन्धमा खलल पुग्न सक्छ। यसका लागि सबै प्रकारका सार्वजनिक क्रियाकलापमा जनताको अर्थपूर्ण सहभागिता जरुरी छ। यसबाट सरकारी क्रियाकलापप्रति जनताको स्वामित्व रहन्छ र सरकारले जनताबाट समर्थन र मान्यता प्राप्त गरिरहन सहज हुन्छ। सुरक्षा संयन्त्रको मनोबल सदैव उच्च राख्नुपर्छ। देशमा व्याप्त गरिबी निराकरण गर्ने दिशामा राष्ट्रिय प्रयास केन्द्रित भइराखेको अनूभूति नागरिकले सहजै गर्ने वातावरण बनाउन जरुरी हुन्छ। गरिबीमाथि शासन गर्ने सन्दर्भ कठिन हुन्छ। सबै सुरक्षा संयन्त्रलाई नागरिक प्रशासनमातहतमा राखी लोकतन्त्रीकरण गरिनु जरुरी हुन्छ। यसको अभावमा विश्वको राजनीति तानाशाहको हातमा पुगी जनताले पीडा भोग्नु परिराखेको अवस्था विभिन्न देशमा देखिएको छ। राष्ट्रवादी र लोकतान्त्रिक नेता बीपी कोइरालाले नेपालमा तत्कालीन शाही नेपाली सेनालाई लोकतन्त्रीकरण नगर्दा लोकतन्त्र नै समाप्त भएको पीडाबोधका साथ सेनामा लोकतन्त्रीकरण गरी जनताको सेनाका रूपमा रूपान्तरण गर्नुपर्ने आवश्यकता महसुस गर्नुभएको थियो। यसलाई सुरक्षा व्यवस्थापनका विषयमा सबैतिर मनन गर्न थालिएको छ। देशभित्र व्याप्त बेरोजगार, कानुनी असमानता, विकास निर्माणका कार्यमा आएको शिथिलता र गुणस्तरहीनता, सामाजिक, सांस्कृतिक क्षेत्रीय र जातीय द्वन्द्वले सुरक्षा अवस्था अस्तव्यस्त भई नियन्त्रणबाहिर पुगेका उदाहरण छन्। राज्यका क्रियाकलाप नीति, रणनीति, योजना र कार्यक्रमले सबैलाई न्याय दिन नसक्दा समाजभित्र विभिन्न प्रकारका द्वन्द्व सृजना हुन पुग्छ। सञ्चार क्षेत्रको भूमिका सुरक्षा व्यवस्थापनका लागि महत्त्वपूर्ण हुन्छ। आन्तरिक रूपमा सुरक्षा व्यवस्थापनलाई प्रभावकारी बनाउन राष्ट्रिय सुरक्षा परिषद्लाई सशक्त र प्रभावकारी बनाउने, सबै प्रकारका सुरक्षा संयन्त्रलाई व्यावसायीकरण गर्ने, सुरक्षा व्यवस्थापनको प्रभावकारिता र गतिशीलाता मनन गरी यससम्बन्धी संस्थाको क्षमता विकास गर्दै सहजीकरण गर्ने भूमिका संसद्ले निर्वाह गर्नुपर्छ। सञ्चार जगत्को भूम्मिका देशमा सबै प्रकारका द्वन्द्वलाई न्यूनीकरण गर्न सहयोगी हुन अत्यावश्यक छ। सत्यतथ्य र खोजमूलक पत्रकारिताबाट मात्र यो सम्भव हुन्छ। नागरिक समाजलाई निश्पक्ष राखी उनीहरूको प्रभावकारी परिचालन राष्ट्रका हितमा गर्न राष्ट्रिय कानुनले नै अधिकार प्रदान गरी राजनीतिबाट निरपेक्ष रूपमा स्वतन्त्र र निश्पक्ष राख्न सक्नुपर्छ। बाहिरी देशहरूसँगको संलग्नताको विषय र विश्व परिवेशमा निर्वाह गरिआएको भूमिकाका कारण सुरक्षा व्यवस्थापन गम्भीर रूपमा प्रभावित हुन्छ। देशको वैदेशिक नीति अमूक देशको राजनीतिक, भौगोलिक, आर्थिक आयामबाट निर्धारित हुनुपर्छ। यसले अन्तर्राष्ट्रिय जगत् विश्व संस्थालगायत मित्रराष्ट्रहरूका साथै क्षेत्रीय संघ, संगठनसँगको सम्बन्ध निर्धारण हुन पुग्छ। दुई देश वा क्षेत्रीय एवं विश्व संस्थासँग आबद्धता देखाई अघि बढ्ने वा असंलग्न रहने र सबै प्रकारका मित्रराष्ट्रसँग सम्बन्ध सौहार्द बनाई देशले अधिकतम उपलब्धि प्राप्त गर्ने सम्बन्धमा आफ्नो आन्तरिक अवस्था र अन्तर्राष्ट्रिय परिस्थितिको मूल्यांकन सही तरिकाले गरी आफ्ना क्रियाकलाप निर्धारण गर्नुपर्छ। अहिलेको अवस्थामा बीआरआई र इन्डोप्यासिफिक स्ट्राटेजीका बीच कसरी सन्तुलन कायम गर्ने भन्ने विषय जटिल देखिएको छ। किनकि संयुक्त राज्य अमेरिका र चीनबीचको आर्थिक र व्यापारिक प्रतिस्पर्धाको विकृत स्वरूपका रूपमा सामरिक रणनीतिसहित दुवै पक्ष आमनेसामने हुने सम्भावना नजिकिँदै छ। यसका केही आधार देखिएका छन्, संयुक्त राज्य अमेरिका र भारतबीच भएको सैन्य सम्झौतामा आफूसँग भएका स्याटेलाइट फोटो भारतलाई उपलब्ध गराउने, चीनको सैनिक शिविरको जिपिएस कोअर्डिनेट पनि भारतले प्राप्त गर्न सक्ने व्यवस्था मिलाउने, दुवै देशले आफूले प्राप्त गरेका सूचना आदानप्रदान गर्ने, यस प्रकारको व्यवस्थासहितको सैनिक सम्झौता दुई देशबीच हुनु भनेको चीनको विश्वव्यापी रूपमा प्रभाव बढिराखेको अवस्थालाई नियन्त्रण गर्न पूर्णरूपमा तयारी गर्नु हो। सन् २०३० सम्म विश्वमा आर्थिक दृष्टिकोणबाट सर्वोत्कृस्ट राष्ट्र बन्ने लक्ष्य उद्घोष गर्दै अघि बढेको चीन आफ्नो लक्ष प्राप्तिको दिशामा गम्भीरतापूर्वक सबै प्रकारका वाधाअड्चनको सामना गर्न तत्पर रहने सन्दर्भमा सन्देह गर्नुपर्ने देखिँदैन। यो स्थिति आमन्त्रण हुनु भनेको अनिष्टताको संकेत हो। नेपाललाई केकस्ता प्रभाव यो अवस्था सृजना हुँदा पर्न सक्छ ? त्यसबारेमा विश्लेषण गरौं। रसियाको एसियाको केन्द्र भागमा प्रभाव छ। दक्षिणपूर्वी एसिया आर्थिक दृष्टिकोणबाट महŒवपूर्ण भाग हो। भारत आफैं शक्तिशाली छ। नेपालको भूभाग दुवै द्वन्द्वरत पक्षका लागि प्रयोग गर्न सामरिक दृष्टिले महŒवपूर्ण हुनेछ। नेपालमा चीनको चलखेल बढेको हेर्न अमेरिका इन्डियाको गठबन्धन चाहन्छ। चीनको पनि यही इच्छा हुने स्थिति बन्न सक्छ। सबै प्रकारका आधारशिला लद्दाखमा बनिराखेको र बीआरआई र इन्डोप्यासिफिक स्ट्राटेजी दीर्घकालीन सोचका साथ कार्यान्वयनमा ल्याइराखेको अवस्था छ। नेपालको सैन्यशक्ति कमजोर भएको, वैदेशिक नीति ढुलमूल भएको देश हो। नेताहरू व्यक्तिगत र गुटगत स्वार्थमा लिप्त छन्। उनीहरूमा दीर्घकालीन सोचसहितको राष्ट्रिय समृद्धिको दिशामा अघि बढ्ने इच्छाशक्ति विल्कुल देख्न सकिएको छैन। हामीसँग स्रोत साधनसमेतको अभाव छ। यस अवस्थामा दुवै देशको स्वार्थसिद्ध गर्न चीन र भारतबीचको अस्वस्थ प्रतिस्पर्धाको क्रीडास्थल नेपाल बन्न सक्छ। दुई देशबीचको असहज परिस्थितिको परिणाम नेपालले भोग्नुपर्ने अवस्था सृजना हुन सक्छ। त्यसैले आफ्नो आवश्यकता र प्राथमिकताबारेमा हामी यथासमयमै प्रस्ट भई यी दुई देशबीच सन्तुलित र असल सम्बन्ध कायम गरी देशले सधैं फाइदा मात्र लिन सक्नुपर्ने अवस्थामा नेपाल रहनुपर्छ। दुवै रणनीति स्वीकार गर्नुपूर्व नै यसबारेमा पर्याप्त विश्लेषण गरेर निर्णयमा पुग्नुपथ्र्यो। त्यो अवसरबाट हामी पछि परेकाले भावी समयका लागि कसरी अघि बढ्ने हो ? शीघ्र विदेशी मामिलासम्बन्धी विज्ञसँग पर्याप्त छलफल गरी यस सम्भावित चक्रव्युहबाट नेपाल बाहिर आउन सक्नुपर्छ, अन्यथा हामीले पनि अफगानिस्तानको जस्तै कारुणिक अवस्थाको सामना गर्नुपर्ने स्थति आउन सक्छ। नेपालको सुरक्षा व्यवस्था लामो समयसम्म सुरक्षा संयन्त्रमा निर्भर भई सतही प्रकारले व्यवस्थापन हुँदै आएको छ। सुशासन कायम गर्दै सबैलाई सामाजिक न्याय, समता र समानताका दिशामा अर्थपूर्ण तवरले अघि बढ्Þदा मात्र सुरक्षा व्यवस्थापन प्रभावकारी हुन पुग्छ। देशमा भ्रष्टाचार व्याप्त छ। यसको नियन्त्रणका विषय कथनीमा मात्र सीमित भएको छ। पारदर्शिता आंशिक रूपमा मात्र निर्वाह भइराखेको छ। जवाफदेहिताका विषयमा जनताले अनुभूति गर्न सक्ने प्रकारले निखार आउन सकेको छैन। विदेश नीति अलपत्र छ। सीमासम्बन्धी समस्या समाधानमा लामो समयदेखि नेपालका सरकार गम्भीर देखिएका छैनन्। जनदबाब निस्तेज गर्न क्षणिक प्रयास गर्दै आएका छन्। समावेशीकरण नीतिको कार्यान्वयनबाट टाठाबाठाले लाभ उठाइराखेका छन्। राजनीतिले अपराधीलाई उत्साहित गरिराखेको छ। १० वर्षको द्वन्द्वले देशका सबै प्रकारका संरचना ध्वस्त बनाएको छ। ठूलो संख्यामा मानिसको हत्या भएको र हजारौं बेपत्ता बनाइएका छन्। उनीहरूका आफन्तले न्याय प्राप्त गर्न सकेका छैनन्। सरकार र राजनीतिक दलहरू व्यक्तिगत र समूहगत स्वार्थमा लिप्त हँुदै शासन गर्न अभ्यस्त छन्। यसले गर्दा ठूलो संख्यामा नेपाली द्वन्द्वात्मक अवस्थाबाट गुज्रिराखेका छन्। त्यसैले नेपालको सुरक्षा व्यवस्थामा गम्भीरतापूर्वक उपयुक्त रणनीति, योजना र कार्यक्रमसहित लागिपर्नुपर्छ, अन्यथा गम्भीर समस्या उत्पन्न हुन सक्ने छ। किनकि सुरक्षा व्यवस्थापनसम्बन्धी विषयले बहुआयामिक क्षेत्र समेटेको हुन्छ।"
नारामै सीमित सहिद दिवस,"विश्वमा हरेक राष्ट्रले आफ्ना वीर सपूत तथा सहिदहरूलाई उच्चकोटीमा राखी मूल्यांकन गर्छन्। जसले आफ्नो राष्ट्र, राष्ट्रियता, प्रजातन्त्र र जनताप्रति कुदृष्टि राख्नेको विरुद्धमा शारीरिक तथा मानसिक रूपले संघर्ष गर्दागर्दै इहलीला समाप्त गर्छ, त्यस्तो व्यक्तिलाई नै सहिद भनिन्छ। थोरै बाँचेर पनि आफ्नो अदभ्य जोस, जाँगर, सुरता, वीरता, रगत र पसिनाले आफ्नो मातृभूमिको सेवा गर्दागर्दै सहादत प्राप्त गरेका व्यक्तिहरू नै सहिद हुन् र उनीहरू नै युगयुगान्तरसम्म बाँचिरहन्छन्। जस्तै बलभद्र कुँवर, भक्ति थापा आदि। हाम्रो देशमा पनि यस्ता वीर सहिद हजारौंको संख्यामा छन्। उनीहरूले नेपाली जनता र नेपाल आमाको खुसीका लागि आफ्नो खुसी छाडेर गएका छन्। हाम्रो देशमा प्रत्येक वर्ष माघ १६ गते मनाइने सहिद दिवस राष्ट्रप्रेमीका लागि महत्वपूर्ण दिवस हो। उक्त दिवसको अवसरमा सहिदको बलिदानबाट प्रजातन्त्रको पुनस्थार्पना भएको हो भनेर फलाक्दैमा सहिदहरूप्रति राजनीतिक व्यक्तिहरूको कर्तव्य सम्पन्न भएको मान्न सकिन्न। सहिदगेट बनाउँदैमा; सहिदहरूको फोटोमा माल्यार्पण गर्दैमा; सहिदहरूका नाममा एकमिनेट मौनधारणा गर्दैमा सहिद दिवसको सार्थकता हुँदैन। तर तिनै सहिदका परिवार बिचल्लीमा परी दयनीय अवस्थामा रहनुपरेको तर्फ हाम्रो दृष्टि नपुगेको हुन पनि सक्छ। एक सय चारबर्से जहानियाँ राणाशासन समाप्त पारी प्रजातन्त्र ल्याउन र ३० बर्से निरंकुश पञ्चायती कालरात्रिको व्यवस्थासमेत लत्याई बहुदलीय व्यवस्था ल्याउन आफ्नो बुद्धि र विवेकको भ्याएसम्म मानवीय शरीरको कुनै पर्वाह नगरी छातीमा गोली थापेर ज्यानसमेत आहुत दिने वीर सहिदहरू नै सच्चा सहिद हुन्। सहिदहरूको सम्मान र संस्मरणस्वरूप सामाजिक एवं गैरसरकारी क्षेत्रबाट भएका र हुने गरेका काम सराहनीय छन्। अतः राणा शासनविरुद्ध प्राण उत्सर्ग गर्ने चार महान् सहिद गंगालाल, धर्मभक्त, दशरथ चन्द, शुक्रराज शास्त्रीलगायत ज्ञातअज्ञात सहिदहरूको सम्झनामा मनाइने सहिद सप्ताह पञ्चायती व्यवस्थाविरुद्ध लड्ने सहिदप्रति पनि समानान्तर रूपले समर्पित हुनु आजको आवश्यकता हो। नेपालको इतिहास अध्ययन गरेर सहिदहरूलाई सम्झन खोज्दा थाहा हुन्छ १९९७ साल माघको जाडोमा शुक्रराज र धर्मभक्तलाई रूखमा झुन्डयाइएको; दशरथ चन्द्र र गंगालाललाई बाँसमा बाँधेर ठाउँठाउँमा गोली हानिएको। हुन त त्यसअगाडि पनि राणाशासनको विरोध गरेबापत जेलमै वा बन्दी रूपमै कृष्णलाल अधिकारी, खण्डमान सिंह, मैनाबहादुर खत्री आदि थिए तर सर्वप्रथम राजनीतिक दल गठन गरी क्रान्तिकारी गतिविधि चलाएकाले सहिद भएका थिए चारजना मात्र। त्यसपछि पनि जनसंघर्षले समयको साथसाथै व्यापकता प्राप्त गर्दै लगेकाले देशव्यापी संघर्षकै सिलसिलामा सयौं कार्यकर्ताले जेलजीवनको यातना भोगिरहेकाले २००७ सालसम्म राजबन्दीहरूले जेल टनाटन भरिएका थिए। २००७ सालको संघर्षको फलस्वरूप राणा सरकारको पतन भई प्रजातन्त्रको उदय भयो। यही क्रममा २०१७ पुसदेखि २०४६ सालसम्म देशका विभिन्न भागमा सहादत प्राप्त गर्ने देशभक्तहरूको संख्या बढ्दै रह्यो। सरकारी तथ्यांकअनुसार नै यिनीहरूको संख्या झापादेखि बैतडीसम्मका ४८ जिल्लाका जम्मा २६८ जना पुगेको भए पनि पक्रिएका, थुनिएका, जेलभित्र वा बाहिर पिटिएर घाइते भएका मानिसको लेखाजोखा नै थिएन। देशमा पञ्चायती व्यवस्थाको विरोध तीव्र रूपमा नेपाली कांग्रेस र संयुक्त वाममोर्चाकोे पहलमा देशभरि नै जनसंघर्ष सुरु भयो। २०४६ साल चैत २७ गते रातिदेखि २०४७ साल वैशाख १० सम्म सहिदहरूको संख्या ८१ र घाइतेहरूको संख्या एक हजारभन्दा बढी नाघेको तथ्यांक एउटा मानव अधिकार संगठनले दिएको भए पनि यसबारे सरकारी तथ्यांक हालसम्म प्रकाशित भएको छैन। यी वीर आत्माहरूका नामसम्म पनि संकलन गर्न नसक्नु दुःखलाग्दो भएको छ। यस्ता वीर सपूत अज्ञात सहिदहरूले खोजी गर्नु जरुरी छ। सहिदहरू सबैका साझा सम्पत्ति हुन्। यस्ता अमूल्य सम्पत्तिको संरक्षण गर्नु र कदर गर्नु सबै क्षेत्रका जनता तथा राजनीतिज्ञहरूको संयुक्त जिम्मेवारी हो। मुलुकमा यस्ता सहिदहरू नभएका भए आज पनि नेपालीले जनअधिकार र स्वतन्त्रता पाउने थिएनन्। ती सपूतले ज्यानको बाजी लगाएर तानाशाही प्रवृत्तिसँग सिंगौरी नखेलेका भए यो मुलुक यतिको पनि हुने थिएन। त्यसैले सहिदहरूको स्मृति मात्रले पनि हामीलाई कर्तव्यपथतिर डोयाउन मद्दत मिल्छ। देशमा व्याप्त अराजकता, स्वार्थीपना, भ्रष्टाचार, अनियमितता, जनउपेक्षाजस्ता अनुत्तरदायी व्यवहारले सहिदले देखाएको बाटो हामीले भुलेको छ होइन भन्ने आशंका गर्न बाध्य पारेको छ। सहिदहरू जसले आफ्नो देशको स्वतन्त्रता र देशको रक्षाका लागि आफ्नो जीवनको बलिदान दिए; त्यस्ता व्यक्तिहरूका भावना र आकांक्षा बुझ्न आवश्यक छ। सहिदको योगदानको चर्चापरिचर्चा सहिद दिवसका दिनमा मात्र गर्नाले यिनीहरूको योगदानको बयान सबैको मानसपटलमा रहँदैन। त्यसको गहिरो सम्झनाको लागि सहिद स्मारक, सहिद पुरस्कार, सहिद आबासगृह, सहिद स्मारिका, पुस्तिका प्रकाशित गर्नु, सहिदहरूका नाममा पार्कको स्थापना गर्नुपर्छ। उनीहरूको योगदानलाई वर्षमा एकपटक मात्र सम्झना गर्दैमा पुग्दैन; त्यसका लागि पलपल आदरसम्मान गरी उनीहरूका इच्छा र आकांक्षाका अधुरा सपनालाई जीवन्त रूप दिनुपर्छ। आजको हाम्रो प्रमुख दायित्व भनेको नै सहिदहरूको सपना साकार पार्नु हो। देश र समाजमा भएका राजनीतिक, सामाजिक, सांस्कृतिक, शैक्षिक आदि क्षेत्रका विकृति र विसंगति निर्मूल पार्नु हो। सहिदहरूको रगतले लेखिएको हाम्रो गौरवमय इतिहासलाई अवलोकन गरी अज्ञान र अशिक्षाले तड्पिरहेका सहिदका परिवारलाई शिक्षाको उज्यालो घामले सिञ्चित गर्न रोजगारका अवसर दिलाउनुपर्छ। उनीहरूका सन्ततिहरूको उचित शिक्षाको संवद्र्धन र विकासका लागि अक्षयकोष स्थापना गर्नुपर्छ। यसले गर्दा सहिदका सन्तानलाई पढ्नमा प्रेरणा प्राप्त होस्। उनीहरूको मर्म, भावना र उद्देश्य बुझ्नका लागि विभिन्न सञ्चारमाध्यम जस्तैः रेडियो नेपाल, नेपाल टेलिभिजन, पत्रपत्रिकामार्फत सबैमा बोध हुन आवश्यक छ। समग्रमा भन्नुपर्दा संसारका हरेक राष्ट्रिले आफ्ना वीर सपूत सहिदहरूलाई उच्चकोटीमा राखी मूल्यांकन गर्दै आएका छन्। त्यस्ता हिमायती, कर्मठ देशभक्तहरू जसले आफ्नो राष्ट्रिय अखण्डता जोगाउन ज्यानको पर्वाह नगरी शत्रुको गोलीसँग लडी अमरत्व प्राप्त गर्छन्। सुनौलो इतिहासका पानामा हराएका विश्वमै अनगिन्ती यस्ता व्यक्ति छन्; जसलाई मरणोपूर्वाद्र्धमा लाञ्छना लगाइन्छ, देशद्रोही, राष्ट्रघाती आदि भनिने गरिन्छ। तर तिनै देशद्रोहीले मरणोपरान्त दिएको प्रेरणाको मार्ग पहिल्याइएपछि तिनलाई सहिद शब्दले पुजिन्छ। यसरी ती वीर सहिद धेरै इतिहासका पानाहरूका सुनौला अक्षरले कँुदिएका छन्। इतिहासकारहरूले यस्ता महान् व्यक्तिको अनुसन्धान तथा खोजखबर गर्दै आएका छन्। यसको तात्पर्य के हो भोलिका भावी सन्ततिले यही मार्ग अवलम्बन गर्नुपर्ने हुन्छ। सहिदहरू सबैका साझा सम्पत्ति हुन्। यस्ता अमूल्य सम्पत्तिको संरक्षण गर्नु र कदर गर्नु सबै क्षेत्रका जनता तथा राजनीतिज्ञहरूको संयुक्त जिम्मेवारी हो। वास्तविक भावना बुझेर यदाकदा रुमलिएका सहिदहरूको युद्धस्तरमा खोजतलास गरी सक्दो सम्मान गर्नु सबैको कर्तव्य हुन आउँछ। त्यसैले आजको प्रजातान्त्रिक वातावरणमा सबैले प्रजातान्त्रिक चरित्र निर्वाह गरी हाम्रा मुटुका ढुकढुकीलाई यथार्थरूपमा कदर गरी उनीहरूले पहिल्याएको बाटोमा अग्रसर हुन र भनाइअनुसार गराइमा परिणत गर्न सकेमा मात्र सहिदप्रति वास्तविक सम्मान गरेको ठहरिन सक्छ।"
एउटा कविताको शक्ति,"क्यारूँ म यो देशनिमित्त क्यारूँ नाचूँ कि गाऊँ कि गला मिलाऊँ काटेर आफ्नो शिर यो चढाऊँ या श्वास जम्मै यसमै मिसाऊँ देशमाथि योभन्दा उच्च भक्तिगान सम्भवतः अर्को लेखिन सक्दैन। यो देशभक्ति भावमा शब्दहरू पोख्ने युगकवि सिद्धिचरण श्रेष्ठ आज हाममिाझ छैनन्। तर उनका शब्दहरू अमर रूपमा जीवित छन्। त्यसो त, विद्रोही कविता लेखेवापत सर्वस्वहरणसहित ६ वर्षको काराबाससजाय भोग्ने कवि पनि उनै थिए। विडम्बना ! शासनसत्ताको गान गाएर मन्त्री बन्ने पनि यही देशका कवि भए। ज्ञात रहोस्, कविहरू सदैव सत्ताको विपक्षमा हुन्छन्। एक हिसाबले भन्नुपर्दा, कविहरू कहिल्यै सन्तोकी हुँदैनन्। पूर्ण सन्तुष्ट भएको दिन कविमा कवित्व रहँदैन, ती सामान्य मान्छे बन्छन्। तिनै सामान्य मान्छेका बीचमा जन्मेका थिए असन्तोकी युगकवि सिद्धिचरण श्रेष्ठ। यो माघ महिनाको मध्य दिन। एउटा विशेष दिन। र, यो दिनको नजिकको नाता छ सिद्धिचरण श्रेष्ठसँग। चम्क युवक चम्क न चम्क बरु बाँच युवक दुई घडी मात्र चम्की उज्यालो पारी समस्त के छ र बाँची लाखन वर्ष पारी अँध्यारो भित्र बाहिर चम्क युवक चम्क न चम्क यो बहुचर्चित कविता उनै सिद्धिचरणद्वारा लेखिएको हो। यसलाई बहुचर्चित किन भनिएको भने यो त्यही कविता हो; जसले गंगालाललाई सहिद बनाउने भूमिका खेलेको थियो। सुन्दा नमीठो लाग्छ। जिउँदोजाग्दो मान्छेलाई सहिद बनाउन भूमिका निर्वाह गर्ने विषय वा वस्तुलाई सकारात्मक रूपमा लिन सकिन्छ र ? तर कुरो त्यसो होइन। कसैलाई सहिद बनाउने सपना बोकेर त्यो कविताको रचना पक्कै पनि गरिएको थिएन होला। कुरो यत्ति हो कि त्यो कविता ऊर्जाशील थियो। त्यही ऊर्जाका साथ त्यसबेलाका चेतनशील युवा गंगालाल श्रेष्ठ तत्कालीन राणाशासनको विपक्षमा लागिपरेका थिए। सिद्धिचरण श्रेष्ठको कविता सुन्ने क्रममा दशरथचन्दले भनेका थिए, कविजी, देशको अवस्था यस्तो छ। तपाईं भने यस्तो फरफर र सरसर के कविता लेख्नुहुन्छ ? युवाहरूलाई राणाशासनविरुद्ध जुर्मुराउने खालको कविता लेख्नोस् न ! अनि पो लेखेको सार्थकता रहन्छ। राणाकालको दबदबाबीच यस्तो विद्रोही कविता लेखिनु स्वयंमा कविका लागि एकातिर जोखिम त थिँदै थियो; अझ त्यसभन्दा पनि बढी जोखिम मोलेका थिए गंगालाल श्रेष्ठले। त्यसै पनि तातो युवा रगत, त्यसमाथि यस्तो कविता ! यो कविताबाट उनी यो हदसम्म प्रभावित थिए कि कुनै मञ्च पाउनासाथ यही कविता वाचन गरिहाल्थे। कतिसम्म भने मन्त्र जपे झैं जतिखेर पनि गाउँदै हिँडेका भेटिन्थे। यही प्रसंगमा प्राध्यापक देवीलाल श्रेष्ठ (सहिद गंगालाल तथा पुष्पलालका भाइ) ले भनेअनुसार, उनीहरूका घर राजधानीस्थित प्याफल टोलमा थियो। त्यो टोलको एउटा गल्लीमा रहेको उनीहरूको घरमा ४३० फिटको एउटा बरन्डा थियो। त्यही बरन्डामा ठूल्ठूलो स्वरले उक्त कविता पाठ गर्दै उनी ओहोरदोहोर गरिरहन्थे। त्यसो त, तत्कालीन रूपमा गठन गरिएको नेपाल प्रजापरिषद्को सदस्य बनेपछि गंगालाल स्वयंले पनि यस्तो कविता रचेका थिए नेता नेतादि सबले मर्नु साझा सबको सब शव गई बस्छन् काखमा चिताको किन डरूँ मृत्युदेखि मर्न कम्बर कसेको हुँ एक वीर पुत्र वीर माता नेपालीको राणाशासकका लागि किन सह्य हुन्थ्यो गंगाललालको यस्तो प्रवृत्ति ? अन्ततः एक दिन उनी पक्राउ परे। भनिन्छ, गंगाललालको जोसले चरम यातनायुक्त बन्दी जीवनमा पनि कहिल्यै हरेश खाएन; त्यहाँ पनि उनी यही कविता गुनगुनाइरहन्थे। मनमा रहेपछि कसको के लाग्छ र ? जतिसुकै कठोर बन्धन होस्; मनको आवेगलाई छेक्न नसक्ने रहेछ ! यही विषयलाई लिएर प्राध्यापक श्रेष्ठले ०५६ सालतिर मसँग भनेका थिए, दाजु गंगालालको सहादतसँग सिद्धिचरणको यो कविताको प्रसँग जोडेर मैले एउटा उपन्यास लेखेको छु। उनले मलाई उपन्यासको शीर्षकसमेत बताएका थिए, हत्यारा सिद्धिचरण। छाप्ने सिलसिलामै थिए, दुर्भाग्यवश केही समयपश्चात् उनको निधन भयो। र, त्यो उपन्यासको पाण्डुलिपि त्यत्तिकै हरायो। मलाई लाग्छ, गंगालाल र त्यो कविताको भित्री सम्बन्धलाई राम्रोसँग बुझ्ने एक्लो जीवित व्यक्ति उनै थिए। सम्भवतः उपन्यासमा त्यसको गहिरो व्याख्या थियो। हुन पनि देवीलालले भनेकै थिए, मैले यो उपन्यासमा एकदमै सत्य लेखेको छु। उनी निश्चिन्त थिए, कदाचित् गंगालालले त्यो कविता नपढेका भए उनी सहिद हुँदैनथे। प्रश्न उठ्छ के त्यसो भए सिद्धिचरण अपराधी थिए ? त्यो कविता लेखेर सिद्धिचरण पछि पछुताएका थिए ? गंगालाल जेलमा पर्नु र झन् सहिद नै बनाइनुले सिद्धिचरणलाई आत्मग्लानिबोध भएको थियो ? सायद यी प्रश्नहरूको सहज उत्तर त्यो उपन्यासमा थियो। तर देवीललालको निधनसँगै त्यो अध्याय समाप्त भइसकेको छ। त्यसो त, सिद्धिचरणले यो कविता यत्तिकै लेखेका थिएनन्। यसको रचनागर्भ चाखलाग्दो छ। एक दिन सिद्धिचरणले दशरथचन्दलाई आफूले रचना प्रकृतिवादी गरेका कविता सुनाइरहेका थिए। सबै कविता श्रवण गरिसकेपछि दशरथचन्दले प्रतिक्रिया व्यक्त गरे, कविजी, देशको अवस्था यस्तो छ। तपाईं भने यस्तो फरफर र सरसर के कविता लेख्नुहुन्छ ? युवाहरूलाई राणाशासनविरुद्ध जुर्मुराउने खालको कविता लेख्नोस् न ! अनि पो लेखेको सार्थकता रहन्छ। यही प्रतिक्रियाको फल थियो चम्क युवक चम्क न चम्क। र, सिद्धिचरणको यो कविताले रङ देखायो। उक्त कविताले आफ्ना पिताजीको आज्ञापालन गरिबस्ने गंगालालको अठोटलाई धैर्यपूर्वक रहन दिएन। घरपरिवारप्रतिको मायामोहलाई उनले तिलाञ्जली दिए र पूर्व १ नम्बर चौतारामा मालका हाकिम भई बसेका आफ्ना बाबुलाई एउटा यस्तो व्यहोराको चिठी लेखे तपाईं मेरो पिता हुनुहुन्छ। म जन्मभूमिप्रतिको कर्तव्यमा तपाईंको आज्ञाले पछि हट्न सक्दिनँ, चुपचाप राष्ट्रको पाप बोक्न सक्दिनँ। अब मेरो माया मारिदिनोस्। मेरा अरू भाइ छँदै छन्। देशभक्त पुत्र गंगालालको निवेदन छ एउटा छोरालाई नेपालआमाको निम्ति बलिदान दिनुहोला। अन्याय र अत्याचारविरुद्ध लड्दै म देशलाई छातीको ढाल थापेर बचाउँछु। आजको मितिमा, कुनै काल्पनिक कथाका जस्ता यी शब्दले छुन्छन् होला देशका लागि काम गर्छु भन्ने राजनीतिज्ञहरूलाई ?"
राजनीतिक भवितव्य,"कांग्रेसले आफ्नो पहिचान, परिचय र पन यथावत् राख्न गुमेको पहिचान पुनर्बहाली गर्नुपर्छ भर्खरै भएको प्रतिनिधिसभा विघटनबाट नेपालमा असहज परिस्थिति सिर्जना भएको छ। शासक दलको झन्डै दुईतिहाइबराबरको बहुमत संसद्मा थियो। प्रमुख प्रतिपक्षी दल नेपाली कांग्रेस गत निर्वाचनमा भएको पराजयबाट अझ तंग्रिएको थिएन। कत्तिले प्रतिपक्षी दलले भित्रभित्रै परोक्ष रूपमा सरकारलाई समर्थन गरेको पनि दोष लगाएका थिए। सरकार पाँच वर्षसम्म विनारोकटोक चल्ने प्रबल सम्भावना थियो। तर सत्तारुढ दलको आन्तरिक खिचातानीले काम गर्न नपाएको भन्दै प्रतिनिधिसभा विघटन भयो। फेरि देशले नेपाली कांग्रेसबाट ठूलो आशा गरिरहेको छ। राजनीतिक भुमरीबाट देशलाई बचाउने कार्यभार कांग्रेसको काँधमा आएको सबैले बताइरहेका छन्। यही संकेत पाएर भर्खरै नेपाल भ्रमणमा आएको चिनियाँ टोलीले कांगे्रस नेतालाई चीनको भ्रमण गर्न आमन्त्रण दिएको थियो। चीनलाई संयुक्त राष्ट्रसंघको सदस्यता दिलाउन तत्कालीन प्रधानमन्त्री बीपी कोइरालाले खेलेको भूमिकाको चीनले सम्झिएजस्तो छ। योभन्दा पहिले भ्रमण गरेका चिनियाँ रक्षामन्त्रीले शिष्टाचार भेटसम्म गरेनन्। त्यसलगत्तै आएको चिनियाँ टोलीले निमन्त्रणा पत्र दिनुले कांग्रेसको बढ्दो महत्तवको संकेत दिएको छ। नेपालका साम्यवादी दललाई त्यत्रो आडभरोसा दिएर पनि यसले आफ्नो पदावधिलाई सम्मान गर्न नसकेकोमा चीन खिन्न भएको छ। आलोचनाको केही पर्वाह नै नगरी चिनियाँ राजदूत होउ यान्छीले खेलेको कूटनीतिक भूमिका पनि प्रभावकारी हुन सकेन। चीन मात्र होइन; नेपाली जनता पनि साम्यवादी दलबाट क्रूद्ध छन्। उनीहरू कम्युनिस्ट पार्टीले ठूलो धोका दिएको अनुभूति गरिरहेका छन्। यस्तै रबैयाले कम्युनिस्ट पार्टीको पतन भयो। शिखरकोे उच्चाइबाट सागरको गहिराइमा झरेजस्तो भएको छ कम्युनिस्ट पार्टी। देशको दुर्भाग्य भन्नुपर्छ कि विगतमा प्रजातन्त्र स्थापना भएर कतिपटक विस्थापित भएको छ। तर अहिले सदाका लागि प्रजातन्त्रलाई सुदृढ बनाउने मौका कांग्रेससामु आएको छ। कांग्रेसले राष्ट्रिय संकट परेका बेलामा देशलाई एकपटक होइन पटकपटक बचाएको छ। देश राणाहरूको एकतन्त्रीय शासनबाट पिल्सिएका बेला जनक्रान्ति गरेर कांग्रेसले नेपालीलाई स्वतन्त्रता प्रदान गरेको थियो। यसले गर्दा प्रजातन्त्रको अभ्युदय नेपालमा भएको थियो। जनताले स्वतन्त्रताको उपभोग गर्न पाएका थिए। त्यसैगरी तथाकथित पञ्चायती प्रजातन्त्रले देशवासीलाई दुःख दिएका बेला कांग्रेसले २०४७ सालमा आफ्नो नेतृत्वमा जनआन्दोलन सञ्चालन गरेर यसको क्रूर पञ्जाबाट फुत्काएको थियो। देशमा माओवादी विद्रोह भएर कैयन्को ज्यान गएका बेलामा कांग्रेसले फेरि नेतृत्व ग्रहण गरेर २४० वर्षको राजसत्तालाई बिदा दिदै गणतन्त्रकोे उदय गराएको थियो। देशले संघीय गणतन्त्रात्मक संविधान पनि कांग्रेसकै नेतृत्वमा पाएको थियो। विश्वभरमै एउटा दलले कुनै पनि देशमा यस्तो चमत्कारपूर्ण कर्तव्य निर्वाह गरेको देखिँदैन। उपर्युक्त आन्दोलनमा विश्वेश्वरप्रसाद कोइराला, गणेशमान सिंह, गिरिजाप्रसाद कोइराला, सुशील कोइराला तथा उनीहरूका सहयात्रीले नेतृत्व प्रदान गरेका थिए। यो जिम्मेवारी शेरबहादुर दउवा तथा रामचन्द्र पौडेलका काधमा आएको छ। यो देशमा प्रजातन्त्रलाई दिगो बनाउने सुअवसर पनि हो। देशको दुर्भाग्य भन्नुपर्छ कि विगतमा प्रजातन्त्र स्थापना भएर कतिपटक विस्थापित भएको छ। तर अहिले सदाका लागि प्रजातन्त्रलाई सुदृढ बनाउने मौका कांग्रेससामु आएको छ। कांग्रेसले यी तीनै राजनीतिक परिघटनाबाट पाठ सिक्नुपर्छ। यी घटनाको सफलताको कारण के थियो; यसलाई विश्लेषण गर्नुपर्छ। तिनै परिस्थितिमा कांग्रेसले सिद्धान्तसित सम्झौता गरेन। प्रजातन्त्र, राष्ट्रियता, संवैधानिक राजतन्त्र तथा समाजवादको संगमको वरिपरि रहिरह्यो। यसलाई कांग्रेसले परित्याग गरेन। यी सिद्धान्तबाट विचलित भएका बेला कांग्रेसले दुःख पाएको छ। दोस्रो कुरा स्वार्थप्रति कांग्रेस कहिल्यै आकृष्ट भएन। विश्वेश्वरप्रसादले चाहेका भए राणाबाट धेरै सुविधा पाउँथे तर उनले कहिल्यै पनि शक्तिका लागि राल काढेनन्। उनको प्रजातन्त्र प्राप्तिको एक मात्र उद्देश्य थियो। यसप्रति उनले अर्जुनदृष्टि लगाएकाले जनक्रान्ति सफल भयो। जनक्रान्तिपछि कांग्रेसले दुईतिहाइ बहुमतको विजय प्राप्त गर्यो। त्यसपछि गठन भएको मन्त्रिमण्डलमा बीपीले प्रधानमन्त्री हुने चाहना दर्शाएनन्। बीपीपत्नी सुशीलाले प्रधानमन्त्री हुनु हुँदैन नै भन्नुभएको थियो। तर सुवर्णशमशेरले दलकोे नेता प्रधानमन्त्री हुनुपर्छ भनेपछि उनले जिम्मेवारी बहन गरेका हुन्। त्यसैगरी गणेशमान सिंहले पनि स्वार्थलाई तुच्छ सम्झेका थिए। २०४७ सालको जनआन्दोलन सफल भएपछि उनलाई प्रधानमन्त्री हुने प्रस्ताव राजाबाट भयो; तर उनले कृष्णप्रसाद भट्टराइलाई अगाडि सारे। जनताले पाउने उच्च पद भनेकै प्रधानमन्त्री हो। यसलाई पनि नकारेर उनी स्वार्थहीनताको पुञ्जका रूपमा स्थापित भए। कृष्णप्रसादको स्वार्थहीनता उनी प्रधानमन्त्रीनिवास बालुवाटारबाट निजी आबासमा फर्किंदा उनीसित भएको छाता, सुराही र लौरोले पर्याप्त रूपमा चित्रण गर्छ। त्यसैगरी सुशील कोइरालाको स्वार्थहीनता उनीसित भएका पाँचवटा मोबाइलले झल्काउछ। यसैले गर्दा उनीहरू सन्त राजनीतिज्ञका रूपमा परिचित छन्। गिरिजाप्रसादले केही गल्ती गरे पनि पछि उनी व्यावहारिक भएका थिए। गणेशमानसितको विमति र पछि कृष्णप्रसादसितको बेमेल यसका परिचायक हुन्। तर उनी आफ्ना सबल तथा दुर्वल पक्षसित परिचित थिए। फलतः २०५६ सालको निर्वाचनमा उनले प्रधानमन्त्रीका रूपमा कृष्णप्रसादलाई प्रक्षेपण गरे। अपेक्षाअनुरूप कांग्रेसले निर्वाचनमा बहुमत प्राप्त गर्यो। पछि उनले सुझबुझका साथ माओवादी विद्रोहलाई शान्तिपूर्ण मोडमा अवतरण गराए। यसबाट उनको राजनीतिक धोइपखाली भएको हो। राजा ज्ञानेन्द्रको बहिर्गमनपछि उनी राष्ट्राध्यक्ष पनि भए। बेलायतमा सन् १६४८ मा राजा चाल्र्सको शिरछेदनपछिको थोमास क्रमबेलजस्तै उनी शक्तिशाली भए। तेस्रो कारक भनेको संगठन हो। विश्वेश्वरप्रसाद र विशेष गरेर गिरिजाप्रसाद संगठन निर्माण क्षेत्रमा प्रवीण थिए। अहिले पनि कांग्रेसले सिद्धान्त, स्वार्थहीनता तथा संगठनमा ध्यान दिनुपर्छ। कांग्रेसले बृहत्तर प्राप्तिका लागि सानातिना झीनामसिना स्वार्थ परित्याग गर्नुपर्छ। कांग्रेसले संसद् विघटन असंवैधानिक भएको ठहर गरिसकेको छ। तर कति राजनीतिक पर्यवेक्षकलाई यो कांग्रेसको हात्तीको जस्तै देखाउने दाँत मात्र हो भनिरहेका छन्। कांग्रेसले गरेको विरोध निर्वाचनको तयारी हो भनेर मानिसले टीकाटिप्पणी गरिरहेका छन्। प्रजातन्त्रवादी दललाई निर्वाचन हुनु भनेकै एक प्रकारको विजय हो। प्रजातन्त्रवादी दलले निर्वाचनपछि पराजय भए पनि त्यति दुःख मान्दैन। तर निर्वाचन अवरुद्ध भयो भने प्रजातन्त्रवादी दललाई योभन्दा ठूलो अर्को धक्का केही पनि पर्दैन। त्यसकारण निर्वाचनतर्फ कांग्रेसले झुकाव देखाउनु स्वाभाविक हो। तर अहिलेको निर्वाचन नियमित निर्वाचनजस्तो होइन। प्रतिनिधिसभाको विघटन र निर्वाचन भनेको सरकार तथा सर्वाेच्च अदालतले संविधानलाई नकार्नु हो। यसो गरेको खण्डमा संविधान बाबु तथा आमाले परित्याग गरेको बालकजस्तो हुन्छ। यो खोस्टोमा परिणत हुन्छ अनि संविधानबिनाको निर्वाचनको के औचित्य हुन्छ ? प्रतिनिधिसभाको अपरिहार्यताप्रति कांग्रेस सचेत हुनुपर्छ। प्रतिनिधिसभाको अनुपस्थितिमा रिक्तता पैदा हुन्छ। त्यसैकारण राजा ज्ञानेन्द्रले संसद् विघटन गरेपछि गिरिजाप्रसादले प्रतिगमनको नारा दिएका थिए। उनले सुरुदेखि नै संसद् पुनस्र्थापनाको जिकिर गरेका थिए। किनभने प्रतिनिधिसभाले राष्ट्रिय क्रियाकलापका लागि उपयुक्त स्थान प्रदान गर्छ। कतैकतै संविधानको पुनर्लेखन हुनुपर्ने विचार व्यक्त भएको पाइएको छ। कसैले संशोधन गर्ने प्रस्ताव पनि राखेका छन् तर यो सबै प्रतिनिधिसभा र संविधान विद्यमान रहे मात्र गर्न सकिने कुरो हो। त्यसकारण अहिलेको आवश्यकता भनेको प्रतिनिधिसभा पुनस्र्थापना गरेर सर्वदलीय सरकार बनाएर पहिले कोरोनाविरुद्ध खोप देशको कुनाकन्दरामा पुर्याउनु हो। त्यसपछि पाच वर्षपछिको निर्वाचन गराउनुपर्छ। यसका लागि कांग्रेसले संयोजकको भूमिका निर्वाह गर्नुपर्छ। कांग्रेसको संसद्मा कम संख्या भए पनि धेरै सिट हुनेले देशलाई खाल्डोमा हालेकाले धेरै संख्याको अर्थ रहेन। त्यसकारण सबै दलले कांग्रेसलाई उहिल्यैदेखि लिँदै आएको नेतृत्वकारी भूमिका प्रदान गर्नुपर्छ। यसो भएमा कांग्रेसको आगामी निर्वाचनमा दुईतिहाइको हाराहारीमा विजय हुने सम्भावना छ। तर यसका लागि कांग्रेसले आफ्नो पहिचान, परिचय र पनलाई यथावत् राख्नुपर्छ। गुमेको पहिचान पुनर्बहाली गर्नुपर्छ। कांग्रेसको पहिचान भनेको बीपी पथ हो। यो भनेको प्रजाातन्त्र, राष्ट्रियता तथा समाजवाद हो। यसको परिवर्तित समयमा पुनव्र्याख्या गर्नुपर्छ। यस क्रममा बीपी सोसलिस्ट इन्टरन्यासनलजस्ता संस्थाबाट सहयोग लिन सकिन्छ। संवैधानिक राजतन्त्रले कांग्रेसको घाटी बारम्बार रेटेकाले यसको औचित्य समाप्त भइसके पनि आलंकारिक राजतन्त्रबारेमा र हिन्दुराष्ट्रबारेमा जनमत गराउन पछाडि सर्नु हुँदैन।"
लकडाउन उल्लंघन गर्दै प्रेमिकाको जन्मदिन मनाउन गएकोमा रोनाल्डोमाथि अनुसन्धान,रोम : विश्वचर्चित फुटबलर क्रिस्टियानो रोनाल्डोले प्रेमिकाको जन्मदिन मनाउन लकडाउन उल्लंघन गर्दै यात्रा गरेकाले इटालीको प्रहरीले उनीमाथि अनुसन्धान गरेको छ । कोभिड १९ नियन्त्रणका लागि जारी गरिएको मापदण्ड उल्लंघन गरेको उनीमाथि आरोप छ । उनले लकडाउन उल्लंघन गर्दै पीडमन्ट र भेले डीओस्टा क्षेत्रबीचमा यात्रा गरेको बताइएको छ । रोनाल्डो आफ्नी प्रेमिका जर्जिना रोड्रिगेजको २७ औं जन्मदिन मनाउन एक माउन्टेन रिसोर्ट पुगेका थिए । जहाँ जोडीले एक भिडियो सामाजिक सञ्जालमा सार्वजनिक समेत गरेका थिए । तर मिडियामा उनीहरुबारे समाचार आउन थालेपछि अहिले उक्त फूटेज हटाइएको छ । कोरोनाभाइरसको महामारीबाट अति प्रभावित प्रमुख देशमध्ये इटाली पनि एक हो । जहाँ हरेक दिन कोभिडका कारण सयौंको मृत्यु हुनुका साथै हजारौँ संक्रमित हुने गरेका छन् । कोरोना महामारी फैलिन थालेको प्रारम्भिक चरणमा इटाली नराम्ररी प्रभावित बनेको थियो । पछिल्लो समय यहाँ महामारी सुरुका दिनमा झैँ तिब्र रुपमा फैलिन सकेको छैन । रोनाल्डो आफैँलाई पनि कोभिड संक्रमण भइसकेको थियो । संक्रमित हुनुअघि पनि उनी पोर्चुगलको यात्रा गरेकोमा आलोचित बनेका थिए । यसबीचमा रोनाल्डोसहित अरु थुप्रै खेलाडीहरुलाई कोरोना संक्रमण भइसकेको छ ।
एपीएफको अपराजित यात्रा : सावित्राको अर्को ह्याट्रिक (फोटो फिचर),"काठमाडौं : विभागीय टोली एपीएफ क्लबले महिला लिग फुटबलमा अपराजित यात्रा जारी राखेको छ । एन्फा कम्प्लेक्स सातदोबाटोमा बिहीबार भएको खेलमा एपीएफले विभागीय प्रतिद्वन्द्वी नेपाल पुलिस क्लबलाई ३० गोलले हरायो । जारी लिगमा एपीएफको यो लगातार चौथो जित हो । जितसँगै १२ अंक बनाएको एपीएफ तालिकाको शीर्ष स्थानमा छ । पुलिसको भने पहिलो हार हो । पुलिसले समान खेलबाट पाँच अंक बनाएको छ । एपीएफको जितमा सावित्रा भण्डारीले ह्याट्रिक गरिन् । सावित्रा प्लेयर अफ दी म्याच घोषित भइन् । उनले पाँच हजार रुपैयाँ पुरस्कार पाइन् । अर्को खेलमा स्याङ्जाको वालिङ नगरपालिकाले उदयपुरको चौदण्डीगढी नगरपालिकालाई १०० गोलले हरायो । वालिङलाई जिताउन विदेशी खेलाडी मिथो रुथले दोहोरो ह्याट्रिक गरिन् । सम्झना शर्माले दुई तथा मनमाया दमाई र टौटा ओरेनेला नोइलीले एकएक गोल थपेका थिए । वालिङकी मिथो रुथ प्लेयर अफ दी म्याच घोषित भइन् । उनले पाँच हजार रुपैयाँ पुरस्कार पाइन् । फागुन ७ गतेसम्म चल्ने लिगमा तीन विभागीय टोली र चार नगरपालिका गरी सात टोलीको सहभागिता छ । लिगको विजेताले १५ लाख, उपविजेताले आठ लाख, तेस्रोले पाँच लाख र चौथो हुने टोलीले तीन लाख रुपैयाँ प्राप्त गर्नेछन् । यसैगरी सर्वोत्कृष्ट खेलाडीलाई स्कुटर र व्यक्तिगत विधाका विजेतालाई जनही ५० हजार रुपैयाँ प्रदान गरिने आयोजक अखिल नेपाल फुटबल संघ (एन्फा) ले जनाएको छ । तस्बिर : सुनिता डंगोल"

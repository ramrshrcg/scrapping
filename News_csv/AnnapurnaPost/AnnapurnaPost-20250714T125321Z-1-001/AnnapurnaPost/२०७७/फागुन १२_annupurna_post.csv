शीर्षक,विवरण
कोभिड र नेपालको अर्थतन्त्र,"कृषिलाई निर्वाहमुखी मात्र बनाउने वा ठूला उद्योगमा वैदेशिक लगानी आकर्षित गर्ने भन्नेबारेमा स्पष्ट नीति हुनुपर्छ मुलुकमा औद्योगीकरणबाट नेपालको अर्थतन्त्र बलियो; नयाँ रोजगारका अवसरको सिर्जना; उपभोग आयमा वृद्धि र आवश्यक भौतिक पूर्वाधारको व्यवस्था हुने देखिन्छ। मलेसियाले आफ्नो विकासका क्रममा कृषि क्षेत्रलाई नै प्राथमिक क्षेत्र मानेको; त्यो राष्ट्रले यथार्थमा विश्वास गरेको र जे सम्भव छ त्यो सफलता हासिल गरी आदर्शवादी सपनालाई तिरस्कार गरेको देखिन्छ। त्यसबखत त्यो मुलुकका लागि विकासको आधार भनेकै औद्योगीकरण रहेको थियो; तर त्यतिबेला मलेसियामा औद्योगिक दक्षता, पँुजी वा व्यवस्थापकीय सीप वा बजारबारेमा ज्ञान सीमित थियो। त्यसबेला जब अन्य मुलुकले वैदेशिक लगानीमा रोक लगाई राष्ट्रियकरणको मुद्दा उठाइरहेका बेला मलेसियाले विदेशीहरूलाई मलेसियामा उद्योग स्थापना गर्न आमन्त्रण गरी कर छुट दिएको र यसबाट त्यहाँका जनताले पर्याप्त रोजगार प्राप्त गरेको इतिहास छ। यसबाट निर्माण उद्योगका बारेमा जान्न र प्रविधिमा ज्ञान पनि हुने कुरामा विमती रहँदैन। आज धेरैजसो उद्योगहरू मलेसियाकै जनताको स्वामित्वमा र व्यवस्थापनामा रहेका छन्। त्यसैले मलेसियालगायत अन्य राष्ट्रले लगानी प्रवद्र्धनमा गरेको अनुभवबाट नेपालले शिक्षा लिनुपर्छ। यसै सन्दर्भमा राष्ट्रबैंकले वैदेशिक लगानीमा स्रोतबारे गरेको व्यवस्था र कृषि क्षेत्रमा वैदेशिक लगानीसम्बन्धी व्यवस्थासमेत महत्त्वपूर्ण हुन जान्छ। कृषिलाई निर्वाहमुखी मात्र बनाउने वा ठूला उद्योगमा वैदेशिक लगानी आकर्षित गर्ने भन्नेबारेमा स्पष्ट नीति हुनुपर्छ। उद्योग वाणिज्य तथा आपूर्ति मन्त्रालयले गरेको अध्ययनमा कोभिड १९ को प्रभावले औद्यौगिक क्षेत्रको उत्पादनमा ५० प्रतिशतले ह्रास आएको पाइएको छ। मन्त्रालयले गरगहना, रङरोगन, पेयपदार्थ, सिमेन्ट, तामा, पित्तल, भाँडा, जलुविद्युत् उत्पादन, हस्तकला, तयारी पोसाक, परामर्शलगायतका वस्तु तथा सेवा उत्पादन गर्ने उद्योगमा कोभिडले पारेको प्रभावको अध्ययन गरेको र लघु उद्यम तथा घरेलु उद्योग १७, साना उद्योग ८, मझौला ४ र ठूला ८ उद्योग गरी ३७ उद्योगलाई नमुना (स्याम्पल) को रूपमा लिएर अध्ययन गरिएको देखिन्छ। अध्ययनका लागि छनोट गरिएकाको प्रतिशतका आधारमा २२ प्रतिशत ठूला उद्योग, ४६ प्रतिशत लघु घरेलु उद्योग, ११ प्रतिशत मझौला उद्योग र २१ प्रतिशत साना उद्योग अध्ययनमा सहभागी रहेका थिए। अध्ययनमा सहभागी उद्योगव्यवसायमध्ये १०८१ प्रतिशत पूर्णरूपमा बन्द रहेको छ भने ८९१९ प्रतिशत आंशिक रूपमा सञ्चालन गरेको पाइएको छ। पूर्णरूपमा बन्द भएका लघु तथा घरेलु उद्योगको संख्या ७५ प्रतिशत रहेको मन्त्रालयले जानकारी दिएको छ। यसबाट समेत लघु, साना र मझौला उद्योग संकटमा परेको प्रस्ट छ। नेपालको धितोपत्र बजारमा समेत यी उद्योग सूचीकृत नहुने हँुदा र ठूला सूचीकृत उद्योगमा समस्या तुलनात्मक रूपमा कम हुने हुँदा समेत टी कम्पनीहरूको सेयरको मूल्य लगातार बढिरहेको वास्तविकता कसैबाट छिपेको छैन। कोभिडले ३२४३ प्रतिशत उद्योगको ७५ प्रतिशतसम्म उत्पादन गिरावट आएको अध्ययनले देखाएको छ। यस्तै अध्ययनमा सहभागीमध्ये २३५२ प्रतिशत लघु घरेलु उद्योगको उत्पादन क्षमता ७५ प्रतिशतले घटेको पाइएको छ। यस्तै ८२३५ प्रतिशत उद्योगहरूले कोभिडको महामारीका कारण आफ्नो उत्पादनमा असर परेको बताएको र ७६४७ प्रतिशत लघु तथा साना उद्योगले कच्चा पदार्थ प्राप्त गर्न कठिनाइ भई श्रम परिचालनमा समेत असर अध्ययनले देखाएको छ। अध्ययनमा सहभागी मझौला उद्योगमध्ये ५० प्रतिशतले कच्चा पदार्थ प्राप्तिमा समस्या परेको र ७५ प्रतिशत उद्योगहरूले श्रमिक परिचालनमा समस्या परेको अध्ययनले देखाएको छ। अध्ययनमा सहभागी उद्योगमध्ये १६२२ प्रतिशत नाफामा रहेको र ६६६७ प्रतिशत ठूला उद्योग नाफामा रहेको अध्ययनले देखाएको छ। कोभिड १९ ले सबै मझौला उद्योगको उत्पादन र बजारीकरणमा समेत असर परेको अध्ययनले देखाएको छ। ठूला उद्योगका हकमा भने कच्चा पदार्थ प्राप्ति, वस्तु तथा सेवा उत्पादन, श्रमिक परिचालन र बजारीकरण सबै क्षेत्रमा असर परेको देखिएको छ। कोभिडले अधिकांश उद्योगहरू नोक्सानमा रहेको देखिएको छ। कोभिडका कारण सबैभन्दा धेरै लघु उद्योगमा रोजगार गुमेको छ। कोभिडले रोजगार गुमाउने महिलाको तुलनामा पुरुष धेरै रहेका छन्। कोभिडले सबै प्रकारका उद्योगव्यवसायमा प्रभाव पारेको अध्ययनले देखाएको छ। उद्योगव्यवसायको क्षमता घटेका कारण वस्तु तथा सेवा उत्पादनमा समेत गिरावट आएको छ। उद्योगी तथा व्यवसायीले विशेषगरी कच्चा पदार्थको आपूर्ति, श्रमिक परिचालन र उत्पादनको बजारीकरणका समस्या भोगेको पाइएको छ। अधिकांश उद्योग घाटामा सञ्चालन भएका छन् भने लघु, घरेलु, साना तथा मझौला उद्योग सञ्चालनका लागि पुँजीको अभाव भएको उद्योगीले बताएका छन्। पूर्णरूपमा उद्योग सञ्चालन गर्न सरकारले ब्याजदरमा विशेष छुट दिनुपर्ने, सहुलियत दरमा ऋण पाउनुपर्ने, करमा विशेष छुट दिनुपर्ने, उत्पादनका आधारमा विद्युत्को डिमान्ड शुल्क निर्धारण गर्नुपर्ने, मूल्य अभिवृद्धि कर फिर्ता दिनुपर्ने, पुनर्कर्जा उपलब्ध गराउनुपर्ने र घर भाडा छुट दिनुपर्ने सुझाव आएको छ। यसै सन्दर्भमा नेपाल राष्ट्रबैंकले गरेको एक अध्ययनले कोभिड १९ का कारण लगाइएको बन्दाबन्दीले ९६७ प्रतिशत उद्योगको र ७३८ प्रतिशत औद्यौगिक उत्पादन घटेको देखाएको थियो। नेपालमा कोभिड १९ पहिलोपटक २४ जनवरी २०२० मा देखा परेको थियो। त्यसपछि सरकारले कोभिड नियन्त्रण गर्नका लागि अन्तर्राष्ट्रिय आगमनमा कडाइ गर्दै आएको थियो। कोभिडको महामारी थप फैलिन नदिन ११ चेैत २०७६ देखि लकडाउन घोषणा गरेको थियो। लकडाउनका कारण लामो समयसम्म उद्योगव्यवसाय पूर्णरूपमा बन्द भएका थिए। देशको समग्र आर्थिक तथा सामाजिक विकासद्वारा देशमा दिगो शान्तिप्रतिको निजी क्षेत्रको वचनबद्धता दर्शाउने बेला आएको छ। नेपालको निजी क्षेत्र उद्यमशीलताको विकास, अवसरहरूको सिर्जना एवं सम्पत्तिको सृजनाद्वारा नेपाली जनताको जीवनस्तर उठाउन कटिबद्ध रहेको वर्तमान परिप्रेक्ष्यमा यस्ता उद्योगहरूले निकासी व्यापार र राजस्वमा समेत योगदान दिँदै आएकोमा स्वदेशीविदेशी लगानीकर्तासमेत हालैको घटनाक्रमबाट दुरुत्साहित मात्र भएका होइनन्; अपितु यसबाट कर्मचारी मजदुरको रोजीरोटी खोसिएको र यसको असरस्वरूप यसको प्रभाव हजारौं परिवारसमेत प्रभावित बन्न पुगेको छ। कोभिड १९ ले सबै मझौला उद्योगको उत्पादन र बजारीकरणमा समेत असर परेको अध्ययनले देखाएको छ। ठूला उद्योगका हकमा भने कच्चा पदार्थ प्राप्ति, वस्तु तथा सेवा उत्पादन, श्रमिक परिचालन र बजारीकरण सबै क्षेत्रमा असर परेको देखिएको छ। असफल समाजमा सफल व्यवसाय हुन नसक्ने र असफल व्यवसायबाट सफल समाजको पनि निर्माण हुन नसक्ने भएकाले समृद्धिका लागि शान्ति चाहिनेमा दुईमत छैन। देशलाई परनिर्भरतातर्फ क्रमशः धकेल्ने कार्य तुरुन्त रोकी उद्योगव्यवसाय मौलाउने वातावरण तयार पार्न सकेमा जनविश्वास र जनचाहनाबमोजिम मुलुकको आर्थिक आधार पनि सुदृढ हुँदै जान्छ भन्ने विषयको मनन सबै सम्बन्धित पक्षले गर्न जरुरी छ। देशमा विद्यमान राजनीतिक दलबीचको झगडा, अशान्ति र असुरक्षाका कारण आज मुलुकको एक क्षेत्र मात्र नभई सबै क्षेत्र जर्जर स्थितिमा पुगेको छ। हुन त ६ महिनाको आर्थिक अवस्थाले मुद्रास्फीति घटेको आदि केही सकारात्मक तथ्यांक देखिए पनि यो स्थितिले निरन्तरता पाउने हो भने देशको सम्पूर्ण आर्थिक, औद्योगिक व्यापारिक व्यवसायमै ह्रास आई थप संकटग्रस्त स्थिति यो क्षेत्रमा आउने अवश्यम्भावी छ। देशमा व्याप्त कोभिड १९ पछिको अवस्था, अशान्ति र असुरक्षाले स्वदेशी लगानीका साथै उद्योगीव्यवसायी खसगरी पर्यटन सेवामूलक उद्योग आआफ्नो व्यवसाय बन्द गर्नुपर्ने अवस्थामा पुगेका छन् भने विदेशी लगानीमा सञ्चालित उद्योगव्यवसायमा समेत समस्या छन्। उद्योगव्यवसाय गरी मुलुकमा योगदान पुर्याउँदै आएका उद्योगीव्यवसायीमाथि र उद्योगमाथि नै चुनाव हुने भयो भने चन्दा असुलीबाट थप समस्या हुने र सो कसको हितमा छ ? सोचनीय छ। हुन त केही उद्यमीव्यवसायीले व्यापार आचारसंहिता उल्लंघन गरेका होलान्; बैंकको ऋण नियतवश नतिरेका होलान्; मजदुरलाई शोषण गरेका होलान्; त्यस्ता उद्यमीव्यवसायीलाई सरकारी रेगुलेटरी तौरतरिकाबाट ठीक ठाउँमा ल्याउन पनि त्यत्तिकै आवश्यक छ। तर देशको आधारशिला उद्योगव्यवसायलाई नै शिथिल पार्ने र अन्तर्राष्ट्रिय क्षेत्रमा समेत गम्भीर धक्का लाग्ने काम कहींकतैबाट हुनु देशको दीर्घकालीन हितमा हुँदैन भन्ने मत राख्नेहरू छन्। यसै सन्दर्भमा नेपालको राजनीतिका कारण पर्यटन, यातायातजस्ता बाह्य मुलुकसँग सम्बन्धित व्यवसाय त धराशायी भइसकेका छन् भने बन्द हडतालजस्ता घटनाले एकातिर धनजनको ठूलो क्षति भई औद्योगिक पूर्वाधार ध्वस्त भएको छ भने अर्कातर्फ आम जनतामा देखिएको नैराश्य, भय एवं त्रास व्याप्त छ। उद्योग, व्यापार एवं व्यवसाय गतिविधिको एउटा निरन्तर प्रक्रिया हो। जुन गतिविधि सबैका लागि अनिवार्य आवश्यकता पनि हो। निजी क्षेत्र नेपाली समाजको नै एक अभिन्न अंगका रूपमा रहेकाले यो क्षेत्र देशको सामाजिक तथा आर्थिक उत्थान एंव विकासका लागि कृतसंकल्पित रहेको देखिन्छ भने अर्कातर्फ व्यवसाय पारदर्शी हुनुपर्ने एवं कुनै राजनीतिक विचारधारा जात, जाति, वर्ग, धर्म र लिंगका आधारमा विभेद नगरी गरिब र उपेक्षित वर्गको आवश्यकता परिपूर्ति गर्नसमेत संवेदनशील हुनुपर्ने जरुरी नेपाली निजी क्षेत्रलाई छ। नेपालमा औद्योगीकरण प्रक्रियामा कमसेकम विगतका १० वर्षमा निम्न कुरा खास समस्या वा मुद्दाका रूपमा रहेनन्। उदाहरणका लागि रजिस्ट्रेसन, लाइसेन्स र अनुमति कच्चा पदार्थ आयातका लागि वैदेशिक मुद्राको उपलब्धता, आयात तथा निर्यातमा बन्देज, करका दर नयाँ बैंकिङ सुविधामा सहज र सरल पहुँच, पुँजी तथा नाफाको रिप्याट्रिएसन पुँजीको लागतमा क्रमिक कमी भइरहेको आदि र यी सबै सुधार हुँदाहुँदै पनि औद्योगिक लगानी घट्दै गइरहेको र नेपालमा विदेशीहरूले लगानी गर्ने क्रम बढाउनुपर्ने आवश्यकता छ। कोरोनाका कारण बिदेसिएका जनशक्ति स्वदेश फर्किने र सहरी क्षेत्रबाट पनि ग्रामीण क्षेत्रतर्फ फर्किरहेकाले यसबाट चुनौतीसँगै स्वावलम्बी अर्थतन्त्रमा जाने अवसरसमेत प्राप्त भएको छ। विदेशबाट फर्किएकाहरू सीप सिकेर पनि आएका हुन्छन्। उनीहरूले सिकेको सीपलाई उत्पादनमूलक क्षेत्रमा रूपान्तरण गरी अर्थतन्त्रलाई पुनरुत्थान गर्ने अवसर प्राप्त हुनेछ। अर्थ मन्त्रालयले चालू आर्थिक वर्ष २०७७७८ को मुलुकको आर्थिक वृद्धिदर कति प्रतिशत हुने कुनै संकेत गर्न नसकेको कटु वास्तविकता हाम्रोसामु छ। मध्यावधि समीक्षाले चालू आवको बजेटले लिएको आर्थिक वृद्धिदरको लक्ष्य भने पूरा नहुने जनाएको छ। स्मरण रहोस्, गत जेठ १५ गते बजेट ल्याउँदा तत्कालीन अर्थमन्त्रीले चालू आवमा आर्थिक वृद्धिदर पछिल्ला तीन आर्थिक वर्षको औसत सात प्रतिशत हुने घोषणा गरेका थिए। राष्ट्रिय योजना आयोगअन्तर्गत रहेको तथ्यांक विभागले फागुन अन्तिमतिर मात्र चालू आर्थिक वर्षको आर्थिक वृद्धिदर कति प्रतिशत हुने मध्यावधि अनुमान सार्वजनिक गर्न सक्छ। हुन त अर्थ मन्त्रालयले पनि बजेटको खर्च तथा आम्दानीका आधारमा एउटा अनुमान गर्न सक्ने थियो। कोभिड १९ को कारण थिलथिलो भएको अर्थतन्त्रमा अझै अपेक्षाकृत सुधार आउन सकेको छैन भने घोषित मध्यावधि निर्वाचन हुनेनहुने निश्चित नभएकाले अर्थ मन्त्रालयले तथ्यांक विभागतिर देखाएर आर्थिक वृद्धिदरको कुरा टार्ने काम गरेको सार्वजनिक भएका छन्। लामो संक्रमणकालका कारण मुलुक विकास र समृद्धिको बाटोमा जान सकेन। अनियन्त्रित बसाइँसराइ, वनजंगल विनाश, अव्यवस्थित सहरीकरण, सडक सन्जाल र पारवहन व्यवस्थाको कमी, अन्य पूर्वाधारमा कमी, उद्योगधन्दा र उद्यमशीलतामा ह्रास, बेरोजगार, युवा शक्तिको पलायन र सुशासनको अभाव विकासका थप चुनौती बनिरहेका छन्। हाल आएर उद्योगमा विद्युत् आपूर्तिमा केही सुधार आएको छ तापनि नीतिगत सुधार र त्यसको कार्यान्वयन पक्ष सन्तोषजनक नभएका कारण अर्थतन्त्रले गति लिन सकेको छैन। उच्च प्रविधिको उचित प्रयोग हुन नसक्दा उत्पादकत्वमा ह्रास आएको छ। नेपाली उत्पादनको लागत महँगो तथा व्यवसाय लागत महँगो भएका कारण विदेशमा प्रतिस्पर्धा गर्न नसक्ने अवस्था विद्यमान छ। नेपालका प्रधानमन्त्रीले मुलुकमा यतिबेला जे भइरहेका छन्; ती सन्तोषजनक छन् निराशाको अवस्था छैन भनी आश्वस्त पार्ने सम्बोधन भएकै समयमा एउटा निराशाजनक अवस्था देखिएको छ। त्यो हो उद्योग क्षेत्रमा लगानी घटेको विवरण। उद्योग क्षेत्रमा लगानी घट्नु भनेको चौतर्फी प्रभाव पर्ने र यसले नेपालको गन्तव्यमा समेत तगारो हाल्छ। देश आत्मनिर्भरतामा लाग्नुपर्नेदेखि रोजगार र राजस्वको अवस्थासमेतमा असर पर्ने हुन्छ। सरकारको तीन वर्षको अवधिको उपलब्धिका बारेमा प्रधानमन्त्रीले लामो विवरणको फेहरिस्त दिएको केही दिनपछि नै उद्योग क्षेत्रको यस्तो दृश्य सार्वजनिक भएको हो। प्रधानमन्त्रीले उपलब्धिका फेहरिस्त बताउँदा यो क्षेत्रको चित्र भिन्नै थियो अर्थात् लगानी बढेको भन्ने थियो तर पछिल्लो समय उद्योग मन्त्रालयको विवरण भने भिन्न आयो। यसले सूचनामा पनि एकअर्काबीच तालमेल नभएको बुझाउँछ। यस्तो कुरा निश्चय नै सकारात्मक होइन। उद्योग मन्त्रालयअन्तर्गतको उद्योग विभागले दिएको जानकारीअनुसार चलिरहेको यो वर्ष उद्योग क्षेत्रमा विगतको तुलना भएको लगानी हेर्दा २७ अर्ब ३९ करोड ९० लाख रुपैयाँले कमी आएको देखियो। थपिनुपर्ने ठाउँमा विगतको लगानी जति पनि कायम नरहनु र अझ घट्ने काम वास्तवमा नै यो क्षेत्रमा नकारात्मकतर्फको यात्रा सुरु भएको हो कि भन्ने शंका नगर्ने ठाउँ बन्छ। यो चित्र बितेको सात महिनाको अवधिको हो। यो समय कोरोनाको महामारी भए पनि लकडाउन नै भएको अवस्थाचाहिँ होइन। यस वर्षको यो अवधिमा स्वदेशी तथा विदेशी उद्योगी लगानीको अंक ८२ अर्ब ३३ करोड ७९ लाख रुपैयाँ अनुमान गरिएको थियो। यो रकम लगानी स्वीकृत गराएको अवस्थाका हुन्। यही काम गतवर्षको यही समयमा एक खर्ब नौ अर्ब ७३ करोड ६५ लाख लगानी स्वीकृत गराएको वा भएको थियो। यो भनेको लगानीमा विगतको भन्दा साढे २७ अर्बको अंकमा कमी आएको अवस्था हो। उद्योग विभागका अनुसार कृषि तथा वन पैदावार, सूचना, सञ्चार तथा प्रविधि, उत्पादन, सेवा र पर्यटनमूलक उद्योगहरूमा गरिने लगानीमा त्यति रुचि देखिएन। लगानीकर्ताले विभागबाट ऊर्जामा ६१ अर्ब ४८ करोड ७८ लाख, उत्पादनमा सात अर्ब दुई करोड ८१ लाख, कृषि तथा वन पैदावारमा तीन अर्ब ५५ करोड, पर्यटनमा चार अर्ब २६ करोड ५७ लाख लगानी गर्ने भन्दै विभागबाट लगानी स्वीकृत गराएका बताइएको छ। यी केही उदाहरण मात्र हुन्। स्वीकृत गराइएकामध्ये एक सय १९ वटा उद्योग र तिनबाट ६ हजार नौ सय चारजनालाई रोजगार प्राप्त हुनेछ। गत आवमा उनीहरूले स्वीकृत गराएको लगानी रकममा दुई सय १२ वटा उद्योग स्थापना हुने र १३ हजार ६ सय १३ जनालाई रोजगार दिने अवस्था थियो। लगानी घट्दा त्यसको मार प्रत्यक्षरूपमा रोजगारमा परेको छ। विगतको यो समयमा १३ हजार ६ सय १३ जनालाई रोजगार दिने क्षमता बनेकोमा त्यो करिब पूरै आधाको संख्यामा झरेको छ। चालू वर्ष यस्तो लगानबाट करिब सात हजार जनालाई रोजगार प्राप्त हुने अवस्था देखियो। यसले उत्पादन वा सेवा घट्ने र त्यसले दिने आत्मनिर्भरता पनि घटाउने छ। निर्माण र सेवा क्षेत्रको न्यून प्रदर्शनले जीडीपीमा गिरावट आएको छ। जीडीपीमा उत्पादन उद्योगको योगदान आर्थिक वर्ष २०१५१६ मा ५५ प्रतिशत रहेको अनुमान छ। इन्धन र कच्चा मालको अभावको कारणले व्यापार प्रतिबन्धको परिणामस्वरूप गत १० वर्षमा यस क्षेत्रको औसत वृद्धि दर ११८ प्रतिशत रहेको थियो। जीडीपीमा उत्पादन योगदान आर्थिक वर्ष २००००१ को ९ प्रतिशतबाट घटेर आर्थिक वर्ष २०१५१६ मा ५५ प्रतिशत पुगेको छ र हाल यो ५६ को हाराहारीमै छ कुनै प्रगति भएको छैन। नेपालले प्रतिव्यक्ति जीडीपी २५ प्रतिशत (सीएजीआर (१९८०२०१४) हासिल गर्यो जबकि भुटानले ४४ प्रतिशत, भियतनामले ४७ प्रतिशत र मलेसियाले ३४ प्रतिशत हासिल गर्यो। यद्यपि नेपालले यसको विकाससँग सम्बन्धित महत्त्वपूर्ण चुनौतीको सामना गरिरहेको छ। जस्तै उच्च मुद्रास्फीति, कमजोर पूर्वाधार र कनेक्टिभिटी, पर्यटनको सीमितता, राजनीतिक अनिश्चितता, उच्च बेरोजगार र ब्रेन ड्रेन आदि नेपालको असफलता मूलतः पाँच क्षेत्रमा देखिएको छ आर्थिक वृद्धि, गरिबी, मुद्रा अवमूल्यन, पुँजीगत खर्च र व्यापारमा ढिलो प्रगति। सरकारले स्वीकार गरेको छ कि कम आर्थिक वृद्धि दर र मुद्रास्फीतिको उच्च दर र बढ्दो व्यापार घाटा देशको अर्थतन्त्रको मुख्य चुनौती हो। उच्च आर्थिक वृद्धि दर हासिल गर्न सरकारको असफलता देशको अर्थतन्त्रका लागि ठूलो चुनौती थियो। उच्च आर्थिक व्ृद्धिदर हासिल गर्न आधार तयार गर्नु ठूलो चुनौती हो। व्यापारिक व्यक्ति वा व्यवव्सायीलाई थाहा छ यद्यपि वास्तविक नेपाली अर्थतन्त्र जुन नजिकको भारतीय अर्थतन्त्रमा निकटता र पेग्ड मुद्राका कारण कच्चा पदार्थ, मध्यवर्ती सामान र उत्पादित र पेट्रोलियम पदार्थहरूको आयातमा भारी निर्भरताका कारण बढी जटिल रूपमा प्रभावित हुन्छ। हामीले हाम्रो अर्थव्यवस्थालाई इकोसिस्टमका रूपमा सोच्छौं भने म्यानुफ्याक्चरिङ एक किस्टोन प्रजाति हुनेछ। नेपालको विशेष सन्दर्भमा जीडीपीमा विनिमयको हिस्सा गिरावट आएको छ। उत्पादन क्षेत्र केवल अर्को व्यवसायको क्षेत्र मात्र होइन। यसले हाम्रो फराकिलो अर्थव्यवस्थामा प्रभाव पार्छ र वातावरणलाई प्रभाव पार्छ; जुन अन्य व्यापार क्षेत्र सञ्चालन गर्छन्। त्यस्तै रूपमा सिद्धान्तमा निर्माणले सामान्यतः अर्थव्यवस्थामा र विशेषगरी बजारमा समानुपातिक रूपमा उच्च आर्थिक गतिविधिमा जोड गर्नुपर्छ। हामीले नेपालमा उत्पादनका गुणात्मक प्रभाव पनि विचार गर्नुपर्छ र रोजगार सिर्जना, राजस्व निर्माण र निर्यात अभिमुखीकरणका क्षेत्रमा औद्योगीकरणको भूमिकालाई कम महत्त्व दिन मिल्दैन। आर्थिक स्वतन्त्रताको अर्थ पनि जोखिम लिनु र एकको सफलताका लागि पुरस्कृत गर्ने अधिकार हो। यसको मतलब तपाईंको आफ्नै खुट्टामा उभिनु, अवसरको प्रयोग गर्नु र कडा परिश्रम र व्यक्तिगत जिम्मेवारीबाट आत्मनिर्भरता बढाउनु हो। खासगरी खाद्यान्न मुद्रास्फीति र पेट्रोलियम पदार्थको बढ्दो मूल्यका कारण खाद्यान्न महँगो मूल्यको बढ्दो मूल्यमा सरकारले चुनौती खडा गरेको छ। नेपाल पनि बेरोजगारहरूको संख्याको सामना गर्दैछ; जुन अत्यन्तै वृद्धि भएको छ। यो प्रायः नेपालले गरिब भएको र विश्वको सबैभन्दा कम विकसित देशमध्येका रूपमा भएकाले पनि हो भन्नुमा अत्युक्ति नहोला। समग्र अवलोकनमा हामी नेपाललाई गरिबीको रेखासहित कम्तीमा विकसित, भूमिहीन देशका रूपमा जोड दिइरहेका छौं; जहाँ तीनमध्ये एक गरिब छ। यद्यपि हामी प्रायः नेपाल हाइड्रो बिजुली, प्राकृतिक संसाधन, जैविक विविधता, कृषि उत्पादन र समृद्ध संस्कृतिमा अतुलनीय सम्भावना भएको मुलुक हो भन्ने तथ्य बेवास्ता गर्छौं र पर्यटकीय स्थलहरू सबभन्दा मनपर्दा स्थान हुन् भन्नेमै रमाइरहेका छौं। राजनीतिक स्थायित्वबाहेक नेपालले आज सामना गरिरहेका चुनौतीहरू कसरी व्यवस्थापन गर्ने भन्ने छ ः व्यापक आधारभूत समावेशी आर्थिक वृद्धि र विकास, गरिबी निवारण, मानव विकास, शासन र पुनर्निर्माण, पुनस्र्थापना र पुनर्एकीकरण। कोभिड १९ पछिको विस्तृत कार्य अध्ययन नगरी अल्पविकसितबाट माथि स्तरोन्नतिमा जानु उचित नहुने देखिन्छ। सिंह नेप्सेका पूर्वमहाप्रबन्धक, निजी क्षेत्रसँग आबद्ध हुनुहुन्छ।"
के भन्छ विकासवादी सिद्धान्त ?,"जैविक विकासले धेरै पुस्तामा जीवहरूका लक्षणमा भएको परिवर्तनलाई जनाउँछ भन्ने तथ्य कुनै नौलो रहेन किन पुरुषहरू ठूला, शक्तिशाली र बुद्धिमान छन् ? किनभने तिनका पुर्खाले उत्तम महिला पाए। किन महिला नरम र समर्पित र घरेलु छन् ? किनभने तिनीहरूका पुर्खाहरूले उत्तम पुरुष पाए र परिवारसँग राम्रो व्यवहार गरे। किन मानिस रौंविहीन छन् ? किनभने तिनीहरूका पुर्खाहरू मैथुनिक रूपमा उत्साहित थिए। किन होट्टेन्टोट (दक्षिण अफ्रिकाको एक जति) महिलाको पछाडिको भाग ठूलो छ (डार्विनकै भाषामा) ? किनभने यो जनजातिका लागि यसो हुनु सौन्दर्यको मानक थियो। वीरको वीरता प्रकृतिमा पहिलो छनोट थियो। यी धारणा हुन् सन् १८७१ मा द डिसेन्ट अफ म्यान एन्ड सेलेक्सन इन रिलेसन टु सेक्स नामक पुस्तक प्रकाशित गर्ने प्रकृति वैज्ञानिक चाल्र्स डार्विनका। विकासवाद र डार्विन विश्व वैज्ञानिक इतिहासका पर्यायवाची शब्द हुन्। पृथ्वीमा जीवन र जीव अस्तित्वको व्याख्यानका लागि डार्विनको प्रजातिहरूको उत्पत्ति र विकासवाद को कुनै विकल्प छैन। सँगसँगै विश्वको वैज्ञानिक इतिहास केलाउँदा (डार्विन वैज्ञानिक क्रान्तिका एक सशक्त पात्रका रूपमा समेत देखिन्छन्। सन् १८०० मा वैज्ञानिक जिनब्याप्टिस्ट लेमार्कले विकासको एक सुसंगत सिद्धान्त प्रस्ताव गरे। विकास एक ढिलो र क्रमिक प्रक्रिया हो भन्ने लेमार्कको विश्वास थियो। लेमार्कले जिराफको उदाहरण दिँदै भनेका थिए सन्तानमा त्यस्ता गुण मात्रै सर्छ; जुन आमाबाउले अत्यधिक प्रयोग गरेका हुन्छन्। अर्थात् घासका लागि सधैं माथिसम्म टाउको पुर्याउने जिराफले लामो घाँटी भएको सन्तान उत्पादन गर्छ। तर पछि गएर उनको सिद्धान्त गलत प्रमाणित भयो। जैविक विकासले धेरै पुस्तामा जीवहरूका लक्षणमा भएको परिवर्तनलाई जनाउँछ भन्ने तथ्य कुनै नौलो रहेन। बीसौं शताब्दीको सुरुमा आनुवंशिकी विज्ञानको विकास नभएसम्म जीव विज्ञानीहरूले आमाबाउबाट सन्तानसम्मका गुणहरूको उत्तराधिकारका लागि जिम्मेवार संयन्त्रहरू बुझेनन्। आनुवंशिकीको अध्ययनले के देखायो भने वंशानुगत गुण डीएनए बाट उत्पन्न हुन्छ; जुन एक पुस्ताबाट अर्को पुस्तामा सर्दै जान्छ। डीएनएमा गुणसूत्र जीन) भनिने खण्ड हुन्छन्; जसले कोषहरूको विकास र कार्यका लागि आवश्यक प्रोटिन उत्पादनलाई निर्देशित गर्छ। यसैले डीएनए जैविक रूपको निरन्तरताका लागि जिम्मेवार छ र पुस्तौंपुस्तासम्म यसले कार्य गर्छ भनेर वैज्ञानिकहरू भन्छन्। वैज्ञानिक प्रमाणहरूका आधारमा भन्नुपर्दा सन्तानहरू सधैं आफ्ना आमाबाउजस्ता हुँदैनन्। मानवसहित कुनै पनि प्रजातिमा प्रायः जीव केही हदसम्म आनुवंशिक रूपमै परिवर्तनशील हुन्छन्। डीएनएको हकमा यौन प्रजनन प्रजातिमा नयाँ पुस्ताका लागि प्रत्येक आमाबाउले उनीहरूको सन्तानमा आधाआधा मात्र योगदान गर्छन् भनेर वैज्ञानिकहरू भन्छन्। थपमा भन्ने हो भने यौन प्रजनन प्रणालीका प्राणी हुन् वा अमैथुनिक प्रजनन प्रणालीका जीवहरू जस्तै जीवाणु नै किन नहुन्, डीएनएले एक पुस्तादेखि अर्को पुस्तामा हुने उत्परिवर्तनका रूपमा चिनिने परिवर्तनसमेत पार गर्न सक्छ। डार्विनले जीवको क्रमागत उन्नतिलाई उच्च महत्त्व दिँदै होमो सेपियन्स अर्थात् हामी मानवलाई विकासवादी प्रक्रियाको शिखरमा राखे। तर उनले परिवर्तनको सन्दर्भमा मानवको प्रतिस्पर्धीका बारेमा कहिल्यै पनि चर्चा गरेनन्। न उनले मानवमा विषाणुको खतराबारे उल्लेख गरे। मानवलाई उनले प्रतिस्पर्धाभन्दा बाहिर राखे। रोजर लेविन र रबर्ट ए फोलीले एक पुस्तकमा (सन् २००६ मा प्रकाशित) लेखेका छन् सन् १८५९ मा डार्विनले आफ्नो युग निर्माण पुस्तक प्रजातिहरूको उत्पत्ति प्रकाशित गरे; जसमा उनले विकासले कसरी काम गर्यो र विज्ञानले कसरी प्राणी र प्रक्रियामा अलौकिक सहाराविना जीवनको ढाँचा वर्णन गर्न सक्छ भन्ने उदाहरण दिए। तर यो पुस्तकमा उनले मानवलाई थोरै स्थान दिए। विकासवादी सिद्धान्तको महत्त्वपूर्ण पात्रका रूपमा उनले यो पुस्तकमा वनस्पति र जनावरलाई मात्र सीमित राखे। उन्नाईसौं शताब्दीको मध्यतिर डार्विनकालीन समयमै विकासवादको प्रभावशाली वकालत गर्ने एक दार्शनिक थिए ब्रिटिस रेलवे इन्जिनियर हर्बर्ट स्पेन्सर (१८२०१९०३)। उनले त्यो बेला इङल्यान्डमा सार्वजनिक बौद्धिक व्यक्तित्वका रूपमा प्रभाव जमाएका थिए। सन् १८६२ मा विकास परिकल्पना का साथ पहिलो सिद्धान्तहरू रूपान्तरणवादको प्रकाशन गर्दै स्पेन्सर बेलायती बहसमा प्रवेश गरेका थिए; जसले कानुन, समाज, र मानवताको विकासका बारेमा त्यसबेलाको बेलायती समाजमा बेग्लै प्रतिबिम्ब बनाए। वास्तवमा डार्विनले सन् १८६९ मा प्रजातिहरूको उत्पत्ति को पाँचौं संस्करणमा प्राकृतिक चयन को पर्यायवाचीका रूपमा प्रयोग गरिएको डिजाइनकर्तालाई योग्यतम, योग्य वा उपयुक्तको अस्तित्व का शब्दहरू यिनैबाट सापटी लिएका हुन्। यौन प्रजनन प्रणालीका प्राणी हुन् वा अमैथुनिक प्रजनन प्रणालीका जीवहरू जस्तै जीवाणु नै किन नहुन्, डीएनएले एक पुस्तादेखि अर्को पुस्तामा हुने उत्परिवर्तनका रूपमा चिनिने परिवर्तनसमेत पार गर्न सक्छ। थोमस हेनरी हक्सलीले प्रकृतिमा मानिसको स्थानका रूपमा प्रमाण नामक मानव विकाससँग सम्बन्धित पहिलो पुस्तक सन् १८६३ मा प्रकाशित गरेका थिए। पुस्तक एप्स (वानर) र मानव, भ्रूणविज्ञान र प्रारम्भिक मानवको जीवाश्मबीच गरिएको शारीरिक रचनाको तुलनात्मक अध्ययनमा आधारित थियो। यद्यपि यो पुस्तक महत्त्वपूर्ण भए पनि मानव विकासबारे व्याख्या गर्न पर्याप्त भने थिएन। मानव विकासवादी प्रक्रियाको एउटा अंश र खण्ड हो भन्ने डार्विनको प्रारम्भदेखि नै स्पष्ट धारणा थियो। दक्षिण अमेरिकाको पुछारतिरका मूल निवासी टिएरा डेल फुगियन्ससँग बिगल यात्रामा भएको भेटपछि उनी यसमा विश्वस्त थिए। तर प्रजातिको उत्पत्ति नामक पुस्तकमा रणनीतिक रूपमै उनले मानवबारेमा धेरै प्रश्न नबनाएका हुन्। विकासवादी सिद्धान्तको विश्लेषण गर्दै एक पुस्तकमा रोजर लेविन र रबर्ट ए फोलीले लेखेका छन् विकासको गतिशीलताले वास्तवमा पुरातनवादी ग्रेट चेन को मान्यता नहटाए पनि यसले प्रगतिमा भने नयाँ आयाम थप्यो। क्रमानुगत विकासको सिद्धान्तले प्राकृतिक संसार र मानवता दुवैमा देखिएको पदानुक्रमको व्याख्या गर्यो। जस्तै प्रकृतिमा मानवको स्थान अन्य जीवजन्तुभन्दा माथि रहेको मानिनु नै हो। यसो हुनुमा मानवविशेष गुणहरू जस्तै बुद्धिमत्ता, आध्यात्मिकता र नैतिक न्यायले सम्पन्न छ भन्ने नै हो। सन् १८५९ अघि रङका आधारमा जातको तल्लो वर्गदेखि उच्च वर्गहरूमा ग्रेडेसन जुन अस्तित्वको महान् चेनको एउटा हिस्सा भएको थियो; त्यो भने अब क्रमागतउन्नति वा विकास प्रक्रियाद्वारा वर्णन गरिएको छ। डार्विन आफ्नो सोच लुकाउन चाहँदैनथे भन्ने तथ्य त विभिन्न वैज्ञानिक विवरणले प्रस्ट्याउँछ नै। विकास र यसको प्रक्रियाबारेमा प्रकाशित प्रजातिहरूको उत्पत्ति मा प्रस्ताव गरिएको क्रमागत उन्नतिको मूल विषय जुन जीव र वनस्पतिसँग गाँसिएको थियो; त्यसलाई डार्विन दलदलमा पार्न चाहँदैनथे। यद्यपि यो पुस्तकमा उनको मानवसँग गाँसिएको विषयबाट पन्छिने मनसायमा भने देखिँदैनन्। फलतः सन् १८७१ मा द डिसेन्ट अफ म्यान एन्ड सेलेक्सन इन रिलेसन टु सेक्स अर्थात् मानव वंश र मैथुनिक चयनबाट छनोट प्रस्ताव गर्दै एक पुस्तक प्रकाशित गरे। माइकल रुजले एक पुस्तकमा लेखेका छन् जब कसैले यो पुस्तक अध्ययन गर्छ, उसले वास्तवमै विचित्रको अनुभव गर्छ। किनकि पुस्तकको अधिकांश कोण मानव प्रजातिको होइन; समग्रमा मैथुनिक छनोट को व्याख्या समावेश विकासको एउटा विस्तारित निबन्धको हो। डार्विनले दोस्रो छनोटको सिद्धान्तमा के तर्क गरेका छन् भने संघर्ष जहिले पनि खाना र ठाउँका लागि मात्र हुँदैन; सीधा जोडीका लागि पनि हुन सक्छ। यो संयन्त्र वा प्रक्रियालाई लैंगिक वा मैथुनिक चयन को आधारबाट डार्विनले दुई भागमा विभाजित गरेका थिए। वास्तवमा प्रकाशित पुस्तक प्रजातिहरूको उत्पत्ति मा डार्विनले प्रस्ताव गरेको सिद्धान्त प्राकृतिक छनोट विश्वव्यापी रूपमा जैविक परिवर्तन लागि प्रमुख शक्ति मानिन्छ। प्राकृतिक चयनले आकार, प्रकार र तिनीहरूको वंशाणुमा हुने उत्परिवर्तनले सिर्जना गरेको जीवहरूको रूपहरूको भिन्नतामा समेत कार्य गर्छ। सँगसँगै प्राकृतिक चयनद्वारा सञ्चालित परिवर्तनहरूको दर र परिमाणमा ती वंशाणुले कसरी विकास नियन्त्रण गर्छन् भन्ने पनि हो। तर प्राकृतिक चयन मात्र महत्त्वपूर्ण विकासवादी शक्ति होइन भन्ने मान्यता पनि वैज्ञानिकहरूको छ। अल्फ्रेड रसेल वालेसले मानव उत्पत्तिका सन्दर्भमा डार्विनको प्राकृतिक दृष्टिकोणलाई महत्त्वपूर्ण हिस्सा बनाउँदै मानव कसरी विकसित हुन सक्छ भन्नेबारेमा एउटा प्रेरणादायक छोटो निबन्ध पनि लेखेका थिए। तर पछि उनी अध्यात्मवादबाट मोहित भए। मानव जाति कुनै पनि अवसरपूर्ण प्राकृतिक घटना हुन सक्दैन भन्ने विचारमा दृढ भए। मानव उत्पत्तिका लागि कहींबाट मार्गनिर्देश हुनुपर्छ भन्ने उनको मान्यता रह्यो। यो निष्कर्षको समर्थनमा उनले के तर्क गरे भने मानवमा रौंविहीनता र महान् बुद्धिमत्ता हुनु वा अत्यधिक मात्रामा भएको मस्तिष्क शक्ति जस्ता विशेषता छन् र ती विशेषता प्राकृतिक छनोटबाट उत्पादन हुनै सक्दैनन्। वालेस स्थानीय आदिवासीसँग नजिक थिए र उनीहरूको अनौठो गुणको प्रभावले नै उनले यी निष्कर्ष निकालेका हुन्। उनका निबन्ध प्राकृतिक चयनको सिद्धान्तमा योगदान नामक पुस्तकमा संग्रहित छ; जुन सन् १८७० मा प्रकाशित भएको थियो। वालेसको निष्कर्ष डार्विनका लागि अनुपयुक्त थियो, तर यसले डार्विनलाई प्रस्ट हुनेतर्फ उत्प्रेरित गर्यो। यसैले मानवसँग सन्दर्भ जोड्दै प्राकृतिक चयनविना सहायता धेरै विशिष्ट मानवीय सुविधा उत्पादन गर्न सक्दैन तर मैथुनिक छनोटले गर्न सक्छ भन्ने विचार डार्विनले अगाडि सरेका हुन्। उनको तर्क थियो मानवको विशेषता वा चरित्र धेरै सुन्दरता र चाहनाका विभिन्न स्तरमार्फत आयो। यद्यपि विशिष्ट भए पनि वालेसले उल्लेख गरेका सुविधा विकासको दायराबाट बाहिर निकाल्ने र विज्ञानको दायरा बाहिर नहुनेजस्ता भने थिएनन्। डार्विनले मानवजातिका लागि उपयोगी देखेर प्रयोगका लागि लैंगिक वा मैथुनिक छनोटका बारेमा लामो छलफल लेख्नुको कारण पनि सायद यही हुनुपर्छ। कट्टेल चाइनिज एकेडेमी अफ साइन्सेस बेइजिङमा सहप्राध्यापक छन्।"
प्रतिनिधिसभा पुनःस्थापना : विधि र पद्धतिको जित,"तत्कालीन माओवादी संसदीय शासन प्रणाली सुन्नै नचाहने, कांग्रेस छोड्नै नचाहने। तत्कालीन एमालेको शक्तिशाली प्रधानमन्त्रीसहितको संसदीय शासन प्रणालीको प्रस्ताव। संविधानसभामा मुख्य तीन दलबीचको रस्साकस्सीपछि सहमति जुट्यो, सुधारिएको संसदीय प्रणालीमा। त्यसको मुख्य उद्देश्य थियो, परम्परागत संसदीय प्रणालीका विकृति र विसंगतिलाई रोक्ने र मुलुकलाई स्थिरता दिने। त्यसका लागि केही मौलिक व्यवस्था गरिए। प्रधानमन्त्रीले आवेशमा संसद् विघटन गर्न नपाउने, प्रधानमन्त्रीविरुद्ध दुई वर्षसम्म अविश्वास प्रस्ताव पेस गर्न नपाइने, मन्त्रिपरिषद् २५ सदस्यभन्दा बढीको बनाउन नपाइने, एउटै व्यक्ति दुई निर्वाचन क्षेत्रबाट उम्मेदवार बनाउन नपाइने र प्रतिनिधिसभामा पराजित व्यक्ति त्यो कार्यकालभरि मन्त्री हुन नपाउने। यी व्यवस्था नयाँ संविधानका मौलिक र सुधारिएको संसदीय प्रणालीका खम्बा थिए। तर प्रधानमन्त्री केपी ओलीले आफ्नै पार्टीले काम गर्न नदिएको भन्दै गत पुस ५ गते असंवैधानिक र अलोकतान्त्रिक ढंगले प्रतिनिधिसभा विघटन गरेपछि दुई महिना मुलुकको राजनीति अस्तव्यस्त भयो। तीन वर्षदेखि शान्त सडक र चोकहरू आन्दोलनका केन्द्र बने। प्रधानमन्त्रीको कदमविरुद्ध नागरिक समाज र जनता सडकमा उत्रिए। संविधान बनेको पाँच वर्ष नबित्दै निरासा र आशंका छायो। प्रतिनिधिसभा विघटन गर्ने प्रधानमन्त्री ओलीको कदमलाई सर्वोच्च अदालतले मंगलबार असंवैधानिक घोषणा गरेको छ। सर्वोच्चको यो कदम तत्काललाई प्रधानमन्त्री ओली वा कांग्रेस सभापति शेरबहादुर देउवालाई असहज लागे पनि नेपाली जनता र संविधानको भने जित भएको छ। सर्वोच्चको निर्णयले सुधारिएको प्रणाली र नेपाली राजनीतिमा बलियो नजिर स्थापित गरिदिएको छ। अब कुनै पनि प्रधानमन्त्रीले पार्टीभित्रको समस्या वा दम्भ देखाएर प्रतिनिधिसभा विघटन गर्ने र मुलुकलाई मध्यावधि निर्वाचनको भार थोपर्न नपाउने नजिर स्थापित भएको छ। प्रधानमन्त्री ओलीको कदमलाई सर्वोच्चले सदर गरिदिएको भए मुलुकमा कुनै पनि प्रतिनिधिसभाको कार्यकाल दुई वर्षभन्दा बढी कायम नहुने र विकृतिको बीउ रोपिने चिन्ता थपिन्थ्यो। लोकतन्त्रमा बलजफ्ती होइन, विधि र संविधानको सर्वोच्चता कायम हुन्छ भन्ने प्रमाणित भएको छ। सर्वोच्च अदालतको निर्णयपछि लोकतन्त्रमा बलजफ्ती होइन, विधि र संविधानको सर्वोच्चता कायम हुन्छ भन्ने प्रमाणित भएको छ। संविधान निर्माण गर्दैगर्दा संविधानसभा अध्यक्ष सुवास नेम्बाङ र अरू नेताहरूले पनि संसद्बाट सरकार गठन हुने अवस्था रहेसम्म प्रतिनिधिसभा विघटन गर्न नपाउने व्यवस्था संविधानमा भएको व्याख्या गरेका थिए। तर प्रधानमन्त्री ओलीको असंवैधानिक र अलोकतान्त्रिक कदमविरुद्ध चुइक्कसम्म नबोलेर नेम्बाङले संविधानसभा अध्यक्षको गरिमा जोगाउन नसकेको भन्दै आलोचना भइरहेको छ। संविधानसभा अध्यक्षको हैसियतमा अहिले पनि घोडागाडीको सुविधाभोग गरिरहेका नेम्बाङले संविधानको रक्षार्थ उभिन नसक्दा भावी पिढीले पनि प्रश्न उठाइरहनेछ। प्रधानमन्त्री ओलीको कदमलाई स्वागत गरेका विपक्षी कांग्रेस सभापति देउवाले विरोध गर्ने अवसर नै नपाउनु विडम्बना नै मान्नुपर्छ। लोकतन्त्र विधि, प्रक्रिया र संविधानको सर्वोच्चतामा अडेको हुन्छ। संसद्को विश्वास गुमाइसकेपछि बलजफ्ती वा दम्भका आधारमा सत्ताको दुरुपयोग गरेर कुर्सीमा टाँसिइरहनु खोज्नु लोकतन्त्रको हत्या गर्न खोज्नु हो। प्रधानमन्त्री ओलीले आफ्नै पार्टीले काम गर्न नदिएको भन्दै प्रतिनिधिसभा विघटन मात्र गरेनन्, उनीसमर्थक नेताहरूले आज प्रदेशप्रदेशमा पनि लोकतान्त्रिक प्रक्रियालाई अवरुद्ध गरिरहेका छन्। आफूले प्रदेशसभाको विश्वास गुमाइसक्दा पनि प्रदेशसभाको प्रक्रिया अवरुद्ध गर्ने, बैठक बस्न नदिने, अविश्वासको प्रस्तावलाई अघि बढ्न नदिने कामलाई बलजफ्ती नभने के भन्ने ? यसले लोकतन्त्रको उपहास मात्र गरेको छैन, झन्डै ६३ वर्षदेखिको जनताको क्रान्ति र बलिदानीबाट जन्मेको संविधानलाई नै कमजोर बनाउने काम गरिरहेको छ। संसद्को विश्वासविना एक मिनेट पनि पदमा बस्नुहुन्न भन्ने कुरा लोकतन्त्रका गुड्डी हाँक्नेहरूलाई सम्झाइरहनुपर्ने विषय पक्कै होइन। सर्वोच्चको निर्णयले न्याय मरेको छैन, जनता हार्दैनन् भन्ने मान्यता स्थापित भएको छ। छिद्र खोजेर संविधानको हत्या गर्न खोज्ने षडयन्त्र असफल भएको छ। संविधानको मूल मर्म र भावना जोगिएको छ। राजनीतिक प्रणाली स्थापित भएको छ। संविधान जोगिएको छ। सांसद हृदयेश त्रिपाठीले भन्ने गरेजस्तो, कंही पे निगाहे, कंही पे निशाना गर्न खोज्नेहरूको षडयन्त्र असफल भएको छ।"
युभेन्ट्सको सानदार जित,एजेन्सीमिलान : स्टार स्ट्राइकर क्रिस्टियानो रोनाल्डोले दुई गोल गरेपछि साविक विजेता युभेन्ट्सले इटालियन सिरीए फुटबलमा सानदार जित निकालेको छ । घरेलु मैदानमा सोमबार राति भएको खेलमा युभेन्ट्सले रेलिगेसनको चपेटामा रहेको क्रोटोनलाई ३० गोलले हरायो । युभेन्ट्सको जितमा रोनाल्डोसँगै वेस्टन म्याककेनीले एक गोल गरे । जितसँगै युभेन्ट्स तेस्रो स्थानमा उक्लिएको छ । घरेलु मैदानमा सानदार प्रदर्शन गरेको युभेन्ट्सले ३८औं मिनेटमा खाता खोलेको थियो । रोनाल्डोले अलेक्स सान्ड्रोको पासमा हेड गोल गर्दै टोलीको उत्साह जगाए । रोनाल्डोले पहिलो हाफको इन्जुरी समयमा एरोन राम्सेको पासमा लगातार दोस्रो गोल गर्दै टोलीको अग्रता दोब्बर बनाएका थिए । रोनाल्डो यस सिजन सिरीए लिगमा सर्वाधिक गोल गर्ने खेलाडी सूचीको शीर्ष स्थानमा छन् । उनले १८ गोल गरिसकेका छन् । पहिलो हाफमै जितको आधार तय गरेको युभेन्ट्सका लागि वेस्टन म्याककेनीले ६६औं मिनेटमा गोल गर्दै सानदार जित दिलाए । खेलभर युभेन्ट्सको दबाब खेपेको क्रोटोनले गोल गर्न लायक अवसर बनाउन सकेन । जितसँगै युभेन्ट्सले शीर्ष टोली इन्टर मिलानसँगको दूरी आठ अंकमा झारेको छ । युभेन्ट्सले २२ खेलबाट ४५ अंक बनाएको छ । एक खेलबढी खेलेको इन्टर मिलान ५३ अंकसहित शीर्ष स्थानमा छ । दोस्रो स्थानमा रहेको एसी मिलानको ४९ अंक छ । युभेन्ट्ससँग पराजित क्रोटोन १२ अंकसहित तालिकाको अन्तिममा छ ।
सहिद स्मारक बी डिभिजन लिग : नयाँबस्ती र खुमलटारको जित,"काठमाडौं : कोरोना भाइरसको महामारी र लकडाउनका कारण झन्डै एक वर्ष रोकिएर मंगलबारबाट सुचारु भएको सहिद स्मारक बी डिभिजन लिग फुटबलमा नयाँबस्ती युवा क्लब र खुमलटार युथ क्लबले जित निकालेका छन्। एन्फा कम्प्लेक्स सातदोबाटोमा भएको पहिलो खेलमा नयाँबस्तीले मध्यपुर युथ एसोसियसनलाई २१ गोलले हरायो। अर्को खेलमा खुमलटारले पुल्चोक स्पोर्ट्स क्लबलाई ५२ गोलले स्तब्ध बनायो। नयाँबस्तीको जितमा सचु गुरुङ र अभय धिमालले गोल गरे। मध्यपुरका भूपालसिंह गुरुङले सान्त्वना गोल फर्काएका थिए। नयाँबस्तीले आठौं मिनेटमा सचुको गोलबाट अग्रता लिएको थियो। ५७औं मिनेटमा भूपाल सिंहले पेनाल्टीमार्फत गोल गर्दै मध्यपुरलाई बराबरीमा ल्याए। तर, ७९औं मिनेटमा अभयले गोल गर्दै नयाँबस्तीलाई जिताएका थिए। यसैगरी खुमलटारलाई जिताउन महेश राईले दुई गोल गरे। कप्तान सबिन केसी, आयुष घलान र मनीष सेढाईले एक एक गोल गरेका थिए। पुल्चोकका मीनबहादुर गुरुङ र किस्मत लिम्बूले एक एक गोल फर्काए। खुमलटारले २९औं मिनेटमा महेशको गोलबाट अग्रता लिएको थियो। ४०औं मिनेटमा मीनले गोल गर्दै पुल्चोकलाई बराबरीमा ल्याए। ४९औं मिनेटमा किस्मतले गोल गरेपछि पुल्चोक अगाडि बढ्यो। ५२औं मिनेटमा सविनले पेनाल्टीमा गोल गर्दै खुमलटारलाई बराबरीमा ल्याए। ५८औं मिनेटमा आयुषले गोल गर्दै खुमलटारलाई अगाडिबढाए। त्यसपछि महेशले ६३औं र मनीषले ६५औं मिनेटमा गोल गर्दै खुमलटारलाई सजिलै जिताए। लिगमा १२ टोलीको सहभागिता रहेको छ। लिगको विजेता टोली ए डिभिजनमा बढुवा हुनेछ। अन्तिममा रहने टोली सी डिभिजनमा घटुवा हुनेछ।"

शीर्षक,विवरण
सार्वजनिक खर्च न्यूनीकरण र प्रभावकारिता,"सार्वजनिक खर्च व्यवस्थापन मुलुकको अर्थव्यवस्थाको सर्वाधिक महत्तवको विषय हो। राज्यशक्ति र अर्थतन्त्रको अन्योन्याश्रित सम्बन्ध हुन्छ। उत्पादनमूलक र जवाफदेही सवल अर्थतन्त्रको व्यवस्थापनबिना कुनै पनि तहको शासक सफल हुँदैन। कोभिड१९ को विश्वव्यापी सर्वक्षेत्रीय सन्त्रास र र असरलाई सम्बोधन गर्न विश्वका सबै सरकारको कार्यशैली तथा मुलुकको सार्वजनिक खर्च व्यवस्थापनमा आमूल परिवर्तनको अवाश्यकता देखिएको छ। भनिन्छ, देखिन्छ र भोगिएको पनि छ, सरकार नयाँ संरचना र खर्च दायित्त्व बढाउन सिपालु हुन्छ। संगठन खारेज गर्न एवं खर्च दायित्व घटाउन सक्दैन। नेपालको सन्दर्भमा सार्वजनिक क्षेत्रमा राणाकालीन सोच र संगठनका लुप्त अवशेष खोेज्दा नपाइने हुँदैन। राजनीतिक परिवर्तनका ठूलाठूला आदर्श र बखान कानै दुख्ने गरी सुन्न पाइए पनि सार्वजनिक खर्च व्यवस्थापन र व्यवहारमा पञ्चायतकालीन सोच, व्यवहार र संरचनालाई ढाकछोप र थपथाप गरी संघीयता कार्यान्वयन भइरहेको छ। रोजगारी सिर्जना, उत्पादन र आयवृद्घि, स्वास्थ्य र शिक्षा जस्ता सामाजिक क्षेत्र तथा भौतिक पूर्वाधार विकासको विद्यमान अवस्था एवं कोभिड१९ को अकल्पनीय असर सम्बोधन गर्न सर्वाजनिक वित्त, सेवाप्रवाह, विकास योजना र सक्षमताका लागि खर्चको प्रभावकारिता तथा न्यूनीकरण समयका आवश्यकता र बाध्यता दुवै हुन्। नेपालमा सार्वजनिक खर्च कुल गार्हस्थ उत्पादनको तुलनामा तीव्र रूपमा बढेको छ। आर्थिक वर्ष २०६८०६९ मा कुल गार्हस्थ उत्पादनको सरकारी खर्चको अनुपात २२ दशमलव ५ प्रतिशत थियो। आव ०७४०७५ मा यो अनुपात २४ दशमलव ५७ प्रतिशत हुन आएको थियो। नयाँनयाँ खर्चका क्षेत्र र अनपेक्षित अवस्थाका कारण चालु खर्च बढिरहेको र यसले निरन्तरता पाउने अवस्था छ। संघीयता कार्यान्वयनसँगै तीनै तहमा भएको वास्तविक खर्च विश्लेषण गर्दा भयावह स्थिति देखिन सक्छ। यसै सिलसिलामा खर्च न्यूनीकरणका उपाय बुँदागत रूपमा यस लेखमा प्रकाश पारिनेछ। संगठन पुनर्संरचना राजनीतिक परिवर्तनसँगै संगठन संरचना बोझिलो हुँदै आएको छ। संघीयता कार्यान्वयन र तहगत स्वायत्ताताको उपयोग गरिरहेका सरकारहरू आआफ्नो संगठन संरचनागत साम्राज्य बढाउन प्रतिस्पर्धामा छन्। वर्तमान अवस्थामा तीनै तहको संगठन, संरचना र जनशक्ति व्यवस्थापनमा आमूल परिवर्तन गर्नु परमावश्येक छ। यसको सुरुवात् कार्यकारी निकायहरूबाट गर्नु बुद्धिमानी हुनेछ। हालमा संघीय मन्त्रालयहरू घटाई १६ वटा कायम गर्नुपर्छ। यसैगरी विगतको अध्ययन प्रतिवेदनबमोजिम विभागहरू २७ वटा कायम गरी खारेजीमा पर्न जाने विभागहरूको जनशक्ति आवश्यकता र औचित्यका आधारमा प्रदेश एवं स्थानीय तहमा व्यवस्थापन गरेर मात्र विद्यमान जनशक्तिको सदुपयोग हुनेछ। प्रदेश र स्थानीय तहले सिर्जना गरेका समिति, प्रतिष्ठान र आयोगहरू पुनरावलोकन गरी समग्र जनशक्ति व्यवस्थापन र संगठन संरचना चुस्तदुरुस्त बनाउन जरुरी छ। निजी सचिवालय र सल्लाहकार व्यवस्थापन राजनीतिक नेतृत्व र प्रशासनिक संरचनाबीच अविश्वास बढ्दै जाँदा सबै तहमा निजी सचिवालय र सल्लाहकारहरूको समानान्तर सञ्जाल र प्रभाव दिनानुदिन बढ्दै गएको छ। कुनै योग्यता परीक्षण नगरी जवाफदेही बन्न नपर्ने तरिकाले काम गराउँदा सार्वजनिक क्षेत्रमा परेको असर छुट्टै अध्ययनको विषय हुनसक्छ। तापनि यी दुई तत्तवको पालिका तहदेखि सिंहदरबारसँगको प्रभाव पहुँच र दबाबलाई कम खर्चिलो र जिम्मेवार बनाउनु नितान्त जरुरी छ। सल्लाहकार र निजी सचिवालयमा राखिने व्यक्तिहरू क्षमता, योग्यता र अनुभवभन्दा पनि नियुक्ति गर्नेगराउने अधिकारीसमक्ष तपाईंले जे भन्नुहुन्छ म त्यसलाई सत्य मान्छु भन्ने खालका व्यक्तिहरूलाई नियुक्त गर्ने प्रचलन शासन व्यवस्था प्रादुर्भाव हुँदादेखिकै हो। यस्तो क्रोनी समूहबाट सार्वजनिक क्षेत्रमा पद्घतिगत योगदान कमै भएको अनुभवले देखाउँछ। २० वर्षअघि नेपाल प्रशासनिक प्रशिक्षण प्रतिष्ठानमा आयोजित कार्यक्रममा एक सचिवले हामी सचिवहरू मन्त्रीको स्वकीय सचिवको सचिवका रूपमा रूपान्तरण हुँदै गइरहेका छौं भनेका थिए। यो प्रवृत्तिामा कति सुधार आएको छ ? अथावा औपचारिक प्रणाली र संगठनसँगको व्यवहारमा कति कार्यमैत्री हुन सकेको छ ? त्यसको आंकलन गरी व्यवहारमा रूपान्तरण आवश्यक छ। यसक्षेत्रमा सुधार गरी खर्च घटाउने हो भने मन्त्रीदेखि पालिका प्रमुखहरूसम्मको निजी सचिवालयमा औपचारिक रूपमा संगठनभित्रकै कर्मचारी राख्नु उपयोगी हुन्छ। यसैगरी मन्त्रीको पहिलो सल्लाहकार सचिव नै हुने भएकाले सल्लाहकारहरूमा भन्दा पद्घति र संगठन सुधारमा ध्यान पुर्याउन उपयुक्त हुनेछ। यसका लागि पालिकादेखि उच्च तहसम्म कार्य वैशिष्ट्यका आधारमा नभईनहुने वा संगठनभित्र नभएको विज्ञमात्र लिन सक्ने कार्यसंस्कृति अवलम्बन गर्नु फलदायी हुनेछ। सार्वजनिक संस्थान, प्रतिष्ठान, केन्द्र, समिति र बोर्ड नेपालमा विकेन्द्रीकरण तथा संघीयता कार्यान्वयनले पनि छुन नसकेको क्षेत्र सार्वजनिक संस्थान, समिति, कोष र प्रतिष्ठान आदि हुन्। यस्ता निकायहरू र पटके अनुदान प्राप्त गर्ने संस्थाहरू पद्घतिभन्दा नियुक्त गर्ने पदाधिकारीप्रति जवाफदेही हुने चलन छ। यस्ता निकायको कार्यक्षेत्र संविधानको कार्य जिम्मेवारी बाँडफाँट र कार्य विस्तृतीकरण प्रतिवेदनका आधारमा पुनरावलोकन गरी उत्पादनमूलक, सेवामूलक, मितव्ययी, निक्षेपण गर्नुपर्ने र खारेज गर्नुपर्ने पहिचान गरी सार्वजनिक खर्च पुनरावलोकन आयोग २०७५ को प्रतिवेदन समेतका आधारमा सञ्चालन, निक्षेपण र खारेजी गर्नु औचित्यपूर्ण हुनेछ। विधायकी मितव्ययिता कानुन बनाउने काम संघीय संसद्, प्रदेशसभा र पालिका सभासद्ले गरिरहेका छन्। मितव्ययिता र प्रभावकारिता मनन गरी निर्वाचित जनप्रतिनिधिको संख्या घटाउनु युक्तिसंगत हुनेछ। यसका लागि संविधान संशोधन गर्न आवश्यक भएकाले तत्काललाई कम खर्चिला विधायिकाहरूको अभ्यासमा जानु प्रासंगिक हुन्छ। यसैले संसदीय समितिहरूको संख्या घटाउने, संघ र प्रदेशका माननीय सांसदहरूलाई उपलब्ध गराइएका निजीसचिव हटाउने, निर्वाचन क्षेत्र पूर्वाधार विशेष कार्यक्रम र प्रदेश तथा पालिकाहरूमा जनप्रतिनिधिलाई दामासायी र कुनै सीमा तोेकेर योजना र आवश्यकताले होइन पदले पैसा वितरण गर्ने पद्घति खारेज गर्नु उपयुक्त हुन्छ। बजेट तथा योजना प्रणाली हाम्रो बजेट प्रणालीमा योजनाको प्राविधिक तयारी गरेर बजेट विनियोजन गर्नुका अतिरिक्त बजेट विनियोजन गरेर प्राविधिक तयारीलगायत कार्यान्वयन गर्ने प्रचलन सबै तहमा देखिन्छ। यसले गर्दा हरेक वर्ष आयोजनाको संख्या बढ्ने र अधुरा आयोजनाको संख्या पनि बढिरहने क्रम जारी छ। अझ तीनै तहमा पहिला पैसा अनि काम पद्घतिले योजना सम्पन्न गर्नेभन्दा सरकारी बजेटमा योजना समावेश गर्ने (सरकार फसाउने) होड छ। अर्कोतर्फ बजेट विनियोजनमा नपरेका र अवन्डा राखिएको बजेटबाट आर्थिक वर्षभरी नै बीचबीचमा आयोजना थपिने र पहुँच हुनेले वडा तहदेखि सिंहदरबारसम्म करिब एकदर्जन ठाउँबाट योजना लिनसक्ने भएकाले कोभिड१९ को असर न्यूनीकरण गर्न तहगत र विषय क्षेत्रगत प्राथमिकता, कार्यक्रम र आयोजनाहरू दोहोरो नपर्ने गरी तर्जुमा गरी कार्यावन्यन गर्नु अपरिहार्य छ। यसै सन्दर्भमा पध्रौं योजना परिमार्जन गरी विद्यामान परिवेशअनुकूल कार्यान्वयन गर्नुगराउनु फलदायी हुनेछ। खर्चको मापदण्ड र आर्थिक अनुशासन सार्वजनिक खर्च व्यवस्थापनमा विनियोजन दक्षता, खर्चको विश्वसनियता र दिगो प्रतिफलको संयोजन अत्यावश्यक हुन्छ। चालु खर्चको मापदण्ड र विकास आयोजनाको लागत अनुमान जति यथार्थपरक बनाउन सकियो त्यति बजेट वास्तविक हुन गई आर्थिक अनुशासन कायम गर्न सजिलो हुन्छ। हाम्रा खर्चका मापदण्ड र आर्थिक अनुशासनलाई महालेखा परीक्षकको वार्षिक प्रतिवेदनबाट मापन गर्न सकिन्छ। महालेखा परीक्षकको कार्यालयले आर्थिक वर्ष ०७४०७५ को जम्मा ६ हजार ६ सय ४४ निकायको लेखापरीक्षण गर्दा एक खर्ब ४१ अर्ब पाँच करोड रुपैयाँ बेरुजु कायम गरेको छ। यो बेरुजु समेत गरी अध्यावधिक बेरुजु तीन खर्ब ७७ अर्ब ४७ करोड रुपैयाँ रहेको व्यहोरा उक्त कार्यालयको ५६ औं वार्षिक प्रतिवेदनमा उल्लेख छ। उक्त प्रतिवेदनअनुसार आर्थिक वर्ष ०७४७५ मा चालु खर्च र वित्ताीय खर्च यथार्थ राजस्व असुलीभन्दा ३१ अर्ब ५८ करोड रुपैयाँ बढी हुन आएको छ। विप्रेषण (रेमिट्यान्स) अर्थात आयातमा निर्भर राजस्वमा कोभिड१९ ले गम्भीर धक्का दिने सम्भावना एकातिर छ भने तिनै तहका ७ सय ६१ सरकारहरूको खर्चमा न्यूनीकरण र प्रभावकारिता अभिवृद्घि गर्दै कोरोनाले पारेका असरका लागि राहत, स्वास्थ्य उपचार, स्वास्थ्य सेवा पूर्वाधार सुधार, उत्पादन, आयआर्जन र रोजगारीमा वृद्घि गर्न थप खर्च गर्नुपर्ने भएकाले सार्वजनिक खर्च एवं चालु खर्चमा अधिक मितव्ययिता अवलम्बन गरी प्रभावकारिता बढाउन नितान्त जरुरी छ। यसका लागि प्रत्येक सरकारी कार्यालयले चालु खर्च न्यून गर्ने र दक्षता बढाउने योजना बनाई कार्यान्वयन गर्नुपर्ने अवस्था छ। चालु खर्च न्यूनीकरण गर्न सवारी साधन र इन्धन खर्च घटाउन विशेष ध्यान दिने, मासिक पारि श्रमिक तथा भत्ताा लिने पदाधिकारीले बैठक भत्ताा नलिने, दरबन्दी पुनरावलोकन गरी बहुसीपयुक्त कर्मचारी व्यवस्थापन बढाउँदै जाने सामाजिक सुरक्षा भत्ताा दोहोरो नपर्ने गरी वितरण गर्ने, अब उपरान्त नगद सामाजिक सुरक्षा भत्ताा नबढाउने र यसको सट्टा सेवा प्रदान गर्ने, कोरोना प्रभावितलाई राहत दिनुपर्ने विशेष अवस्थामा बाहेक प्रदेश र स्थानीय तहले नगद वितरण नगर्ने, संगठन संरचना सबै तहमा छरितो बनाउने, आर्थिक सहायता (नगद) सिधै वितरण नगर्ने र अब उपरान्त राज्यकोषबाट कसैलाई पनि विदेशमा उपचार नगराउने, सवारी साधन र फर्निचर खरिद नगर्ने, सरकारी खर्चमा विदेश भ्रमण नगर्ने, नेपालले सहभागिता जनाउनुपर्ने अन्तर्राष्ट्रिय कार्यक्रममा सम्भव भएसम्म राजदूतहरूलाई नै प्रतिनिधित्व गराउने जस्ता कार्य अवलम्बन गर्न आवश्यक छ। यसैगरी २०५७ सालदेखिका सार्वजनिक खर्च पुनरावलोकन आयोगहरूले दिएका प्रतिवेदन पुनरावलोकन र एकीकृत गराई कार्यान्वयन गरेमा सार्वजनिक खर्च व्यवस्थापन प्रभावकारी र मितव्ययी बनाउन सहयोग पुग्नेछ। उपसंहार सार्वजनिक खर्च व्यवस्थापन सक्षमताले मुलुकको शासकीय दक्षता देखाउँछ। सार्वजनिक खर्चको विश्वसनियता र नतिजालाई निरन्तरता दिन सरकारका सबै तहमा सुशासन अपरिहार्य हुन्छ। आर्थिक अनुशासन र वित्ताीय जवाफदेहीलाई प्रभावकारी बनाउन लेखा उत्तरदायी अधिकृतलाई व्यवहारिक, स्वायत्ता र जिम्मेवार बनाउन ढिला भइसकेको छ। सरकारको तहगत नियन्त्रण र सन्तुलन प्रणालीलाई लोकतन्त्रको शास्वत मूल्य र मान्यताअनुरूप क्रियाशील बनाई सार्वजनिक खर्चलाई यथार्थपरक बनाउन नितान्त जरुरी छ। यसैगरी चालु खर्च न्यूनीकरण गरी सोको बचत समेतलाई ध्यानमा राखेर कोभिड१९ बाट परेको र पर्नै जाने असर सम्बोधन गर्न सघाउ पुर्याउने गरी कार्य गर्नुगराउनु आवश्यक छ। पुँजीगत खर्चलाई उत्पादनमूलक, रोजगारीमूलक, गरिबी न्यूनीकरण र दिगो स्वास्थ्य सेवा एवं शिक्षा र पूर्वाधार योजनामा लगानी गर्नेगरी योजना छनौट स्वीकृति कार्यान्वयन गर्ने र सम्पत्तिा व्यवस्थापनमा केन्द्रित गरी राजस्व परिचालनमा विशेष प्रयत्न गर्न सकेमा मात्र सार्वजनिक खर्च व्यवस्थापन प्रभावकारी हुनेछ।"
लिपुलेक विवादमा सडक तात्ने कि सरकार ?,"नेपाली भूमिमा पर्ने लिपुलेक हुँदै जाने लिंकरोड भारतले गत शुक्रबार उद्घाटन गरेको छ। कालापानी, लिपुलेक र लिम्पियाधुरा औपचारिक रूपमा कब्जा गर्ने गरी भारतले सडक बनाएको छ। नेपाल सरकारलाई भारतले नेपाली भूमि मिची सडक बनाउन सुरु गरेको थाहा थियोथिएन एकिन भन्न सकिँदैन किनकि परराष्ट्रमन्त्रीले थाहा थियो र प्रधानमन्त्रीले थाहा थिएन भनेको अभिव्यक्ति बाहिर आएका छन्। पहिलाका खुद्रे सरकारहरू त भारतले सडक बनाउन थालेको थाहा पाएकै भए पनि भारतसँग यस विषयमा वार्ता गर्ने हिम्मत हुने कुरै भएन, किनकि ती सरकारहरूको आयु दिल्लीले तोक्ने गथ्र्यो। अहिलेको करिब दुईतिहाइ बहुमतको बलियो सरकार बनेको पनि तीन वर्ष भयो तर यसबारेमा चुइक्क बोलेन। अब बोल्नुपर्छ, नेपाली भूमिमाथि चलेका भारतीय डोजरहरू रोक्नुपर्छ। विश्वलाई नै कोरोना महामारीले सुताएको र नेपालको सत्तापक्ष आफ्नो आन्तरिक विवादमा रुमलिएको बेला भारतले नेपालको भूमि हडपेर बनाएको तिब्बतको धार्मिकस्थल मानसरोबर जाने छोटो बाटो लिंगरोड उद्घाटन गर्यो। नेपालको जमिन कब्जा गर्न भारतले अप्ठेरो अवस्था कुरेको हुन्छ। मुलुक भूकम्पले थिलोथिलो परेको बेला २०७२ जेठ २ गते अर्थात् १५ मे २०१५ मा भारतले चीनसँग ४१ बुँदे सम्झौता गर्यो र २८ नं बुँदामा नेपालको सीमाभूमि लिपुलेक सीमा व्यापारनाकाको रूपमा विकास गर्ने सहमति गर्यो। नेपालभारतचीन त्रिदेशीय सीमाबिन्दु लिपुलेकलाई द्विदेशीय सीमा व्यापार बिन्दु बनाउँदा चीनले पनि नेपाललाई सोध्नुपर्ने आवश्यकता ठानेन। यो सम्झौताबाट के देखिन्छ भने लिपुलेकमाथिको भारतको अतिक्रमणमा चीनको पनि रहस्यमय मौन सहमति देखिन्छ। जबकि लिपुलेक लिम्पियाधुराबाट पूर्वमा पर्छ र नेपालको भूभाग हो भन्ने प्रमाणहरूले प्रस्ट पार्छन्। हुन त भारतीय सेनाले लिपुलेकबाट झर्ने सानो खोल्सालाई नै काली नदी भनेर लिम्पियाधुराको मुहानबाट बग्ने वास्तविक काली नदीलाई कुटियांदी नाम दिएर लिम्पियाधुरा क्षेत्र भारतमा पर्छ भन्ने भ्रम सिर्जना गरेको छ। ०७२ मा लिपुलेकलाई चीनभारत सीमा व्यापारनाका बनाउने समझदारीलाई नै अहिले सडक बनाएर कार्यान्वयन गरिएको हो। नेपाल भूकम्पको पीडामा परेको बेला लिपुलेक भारतको एकलौटी जमिनसरह मानेर चीनसँग सीमा व्यापारनाका बनाउने सहमति गरियो भने अहिले विश्वव्यापी कोरोना संक्रमणले नेपाल पनि सुतेको बेला र सत्तापक्ष नै आन्तरिक विवादको उत्कर्षमा पुगेको बेला भारतको उत्तराञ्चल राज्यको घटियागढबाट नेपालको दार्चुला जिल्लाको गुन्जी गाउँ हुँदै लिपुलेकसम्म पुग्ने ८० किलोमिटर सडक बनाएर भारतले उद्घाटन मात्र गरेन मानसरोबर जाने तीर्थयात्रीलाई छोटो बाटोबाट तीर्थयात्रा गर्न अनलाइन निमन्त्रणासमेत दिएको छ। पाँच महिनाअघि भारतले कालापानी, लिपुलेक र लिम्पियाधुरा करिब ३९५ वर्गकिमि नेपाली भूभागलाई समावेश गरी नयाँ राजनीतिक नक्सा सार्वजनिक गरी राजनीतिक अतिक्रमण गरेलगत्तै अहिले सडक निर्माण गरी भौतिक अतिक्रमण गरेको छ। विगतका सरकार र वार्ता प्रयास वि सं २००७ सालको प्रजातन्त्र आगमनसँगै प्रशिक्षणका नाममा भारतीय सैनिक नेपाल प्रवेश गर्न थाले र नेपालको उत्तरी सिमाना विभिन्न ठाउँमा चेकपोस्ट बनाएर बस्न थाले। तत्कालीन प्रधानमन्त्री मातृकाप्रसाद कोइरालाको आमन्त्रणमा भारतका सेना नेपाल प्रवेश गर्न थालेका थिए। नेपालका राजाको सचिव नै भारतीय हुने त्यो बेला नेपालीले भारतीय सैनिक अतिक्रमणको विरोध गर्न सक्ने कुरै भएन। त्यही बेलादेखि भारतले नेपालको सामरिक महत्तवको ठाउँ कालापानीमा आँखा लगायो र भारतको सिमाना लिम्पियाधुराबाट लिपुलेकतिर सार्ने षडयन्त्रको विजारोपण भयो। यो पूर्ववर्ती सरकारले साँच्दै आएको समस्या हो भनेर सामान्य विज्ञप्ति निकालेर वा विगतमा जस्तै वार्ताको झारा टारेर अहिलेको बलियो सरकार उम्कने प्रयास गर्यो भने इतिहास, समय र जनताले माफी दिने छैनन्। वि सं २०२७ मा राजा महेन्द्रले देशको उत्तरी सीमाका भारतीय चेकपोस्ट हटाए पनि कालापानी अति दुर्गम क्षेत्रमा रहेको भारतीय सैनिक शिविर हटाउन हिम्मत वा वास्ता गरेनन्। राजा महेन्द्रपछिका सरकारहरूले पनि खासै चासो देखाएनन्। परिणामस्वरूप नेपालको ३७२ वर्ग किमि भूमि भारतले अतिक्रमण गर्दै आयो। कालापानीमा प्रशासकीय भवन, सेना ब्यारेक, हतियार भण्डारनका लागि बन्करहरू समेत निर्माण गरी भारतको स्थायी सैन्यशिविर स्थापना गरी भोगचलन गर्दै आयो। बहुदल आगमनपछि मात्र कालापानीका बारेमा संसद्मा आवाज उठ्न थाल्यो। २०५३ मा स्थलगत रिपोर्ट पनि सार्वजनिक गरियो। भारतीय प्रधानमन्त्रीहरूसँग नेपाल सरकारहरुले कालापानी क्षेत्रका बारेमा कुरा गरेको झारा मात्र टारे। नेपालका सरकार प्रमुखहरूले आफ्ना भारत भ्रमणमा वा भारतीय प्रधानमन्त्रीको नेपाल भ्रमणका बेला कालापानीबाट सैन्यशिबिर हटाउने बारेमा निर्णायक बिन्दुमा पुर्याउने गरी कुरा राख्न सकेन वा चाहेनन्। हुन त ०४६ पछिका सरकारहरू अस्थिर मात्र रहेनन् परिवर्तनको चाबी नै नयाँदिल्लीलाई सुम्पिए। आआफ्नो कुर्ची जोगाउन स्पस्ट र स्थिर कुरा राख्न सकेनन्। वर्तमान बलियो सरकार वर्तमान सरकार इतिहासकै सबैभन्दा बलियो सरकार हो। २०१६ सालको बीपी कोइरालाको सरकार दुईतिहाइ बहुमतको भए पनि त्यो सरकारमाथि श्री ५ को तरबार झुन्ड्याएको थियो। तर, अहिलेको करिब दुईतिहाइको नेकपा सरकारमाथि कुनै संवैधानिक तरबार छैन। यद्यपि ख्याल गर्नैपर्ने कुरा एक्काइसौं शताब्दीका नेपालीको चेतना स्तरको तरबार सरकारको टाउकोमाथि छ नै। जहाँसम्म कालापानी, लिपुलेकलगायत भारतसँगको सीमा विवादमा सबै पार्टीलगायत आम जनता सरकारको साथमा छन्। तीतो यथार्थ यो पनि हो कि सदियौंदेखिको भारतको हेपाहा प्रवृत्तिले गर्दा नेपालमा एन्टी इन्डियन सेन्टिमेन्ट बढी छ जसलाई विभिन्न पार्टीहरूले विशेषतः निर्वाचनका बेला क्यास गर्ने गर्छन्। अहिलेको सत्ता पक्षले बहुमत पाउनुमा पनि यो सेन्टिमेन्टको प्रचुर प्रभाव छ। भारतसँग सुरुङ युद्घ छेड्ने घोषणा गरेका पुष्पकमल दाहाल र भारतीय नाकाबन्दीका बेला टसमस नभई सतिसाल झैं उभिएका केपी ओलीले नेतृत्व गरेको एकीकृत विशाल पार्टी र सरकारले भारतीय विस्तारवाद र हेपाहा प्रवृत्तिाका विरुद्घ लडेर देशको माटो र जनताको स्वाभिमानको संरक्षण गर्छ भन्ने जनतामा विश्वास थियो र छ। त्यसैले पनि यो सरकार नैतिक दबाबमा परेको छ। देशको नक्सा मात्र होइन अतिक्रमित भूमिसमेत फिर्ता ल्याउँछु भन्ने प्रधानमन्त्री नैतिक दबाबमा नपर्ने कुरै भएन। सपना ठूला बाँडेको तर जनताले आशा र अनुभूति गर्नसक्ने ठयाक्कै उपलब्धि त्यति धेरै गर्न नसकेको सरकारका लागि ऐतिहासिक अभूतपूर्व उपलब्धि जनतालाई दिने र दसकौंका लागि जनमन जित्ने यो एक अवसर पनि हो। खाँचो छ भारतसँग कुरा गर्ने हिम्मतको अनि चतुर कुटनीतिको। नेपाली आवाज र अवधि लाग्छ, कतै नेपालीका राष्ट्रियताका आवाज एकैचोटी गर्जन भएर आउने अनि मधुर हुँदै अस्ताउने पो गर्छन् कि। पाँच महिनाअघि जब भारतले नेपालको कालापानी क्षेत्र भूमिसमेत समावेश गरी नयाँ नक्सा जारी गर्यो अनि आम नेपालीमा राष्ट्रियताको भावना उजागर भयो। आवाज यति चर्को भयो कि सञ्चारका श्रब्य, दृश्य, प्रिन्ट र अनलाइन मिडियालगायत सडक, बस्ती, टोल र चोकहरूमा राष्ट्रियताका आवाज मुखरित भए तर आफ्नो माटो र मुटु दुखेको जस्तो संवेदनशील विषयमा एकीकृत भएको नेसनल माइन्ड एक पाँचवर्षे विदेशी प्रोजेक्टले डाइभर्ट गरिदियो। अनि त्यो आवाज पनि विश्वव्यापी कोरोना आक्रमणले बन्धक बनायो। कोरोनाको कहरभित्रै पनि अध्यादेशले एक खालको आवाज मुखरित गरायो तर अध्यादेश फिर्ता गरिएपछि त्यो आवाज मन्द भयो। अहिले भारतले नेपाली भूभाग मिचेर सडक बनाएपछि फेरि एकपटक यो कोरोनाले सिर्जना गरेको विषम परिस्थितिमा पनि राष्ट्रियताको आवाज मुखरित भएको छ, सडक र सदन दुवै तातेका छन्। अर्को अनपेक्षित बखेडा निस्किएर यो आवाजसहितको नेसनल माइन्डलाई कतै डाइभर्ट गर्ने पो हो कि ! त्यस्तो नहोस्। सडक र संसद्को ताप नेपाली भूमि मिचेर भारतले सडक बनाएपछि सडक र सदनमा राष्ट्रियताको ताप हवात्तौ बढेको छ। कोरोनाले कैदी नबनाएको भए सायद सडकको तापले राज्ययन्त्रलाई बढी नै पोल्थ्यो होला। अन्तरदेशीय सीमा विवाद जस्तो संवेदनशील विषयमा सडकको भन्दा सदनको ताप प्रभावकारी हुन्छ। सडकको तापले उत्तेजना बढाउँछ। सडकको तापले स्वदेश तथा विदेशका सरकार प्रमुखहरूको पुतलासमेत जलायो तर यो नै अन्तिम निष्कर्ष होइन। यसले राज्ययन्त्रलाइ तताउने काम त गर्छ तर यो आफ्नै निश्चित सीमा र नियन्त्रित बेगमा हुनुपर्छ। सडकको हिरो बन्ने प्रयास कहिंकतैबाट पनि हुनुहुँदैन। अरू मुद्दामा जस्तो सडक अनियन्त्रित रूपले तात्यो भने डढेलोको रूप लिन सक्छ र यो प्रत्युत्पादक बन्न सक्छ। सडकले राज्ययन्त्रलाई दबाब दिन्छ नै तर यो तातो रणनीतिको कुरा भन्दा पनि शीतलो कूटनीति र कानुनको विषय हो। सडक वा सदनमा भारतलाई गाली गर्दा मज्जा आउला तर समाधान आउँदैन। नेपालको भूमि मिचियो कि मिच्न दिइयो ? भन्ने एक महत्तवपूर्ण प्रश्न हो। यो समस्या अहिलेको हो कि पुरानै क्यान्सर ? नेपाली भूमि अतिक्रमण गरी भारतले बनाएको सडक गत बिहीबार एक दिनमा बनेर शुक्रबार उद्घाटन भएको हो त ? सन् २००८ बाट सुरु गरिएको र २०१३ बाट निर्माण कार्यमा तीव्रता दिइएको यो सडक निर्माणकार्य नेपाल सरकारलाई थाहा थिएन ? थाहा थियो भने नेपाल सरकारले किन मुकदर्शक बन्यो ? नेपालभारतको सिमाना महाकाली नदी हो भने लिम्पियाधुरा मुहान भएको कालीखोला वा निर्मित लिपुलेकबाट बग्ने कालीखोला सिमाना हो ? यी र यस्ता अनुत्तरित प्रश्नको जवाफ सडकबाट होइन कूटनीतिक वार्ताबाट खोज्नुपर्छ। समाधानका विकल्प अन्तरदेशीय सीमा समस्या नेपाल र भारतको बीच मात्र होइन अमेरिकाक्यानाडा, भारतपाकिस्तान, भारतचीन, भुटानचीन लगायत अन्य धेरै मुलुकमा समस्या थिए र छन्। सीमा विवादले ठूलाठूला सामरिक युद्घ निम्ताएका छन्। धेरै धनजन र भौतिक संरचना ध्वस्त भएका छन्। सामरिक युद्घले पनि सीमा विवादको निर्णय तुरुन्त दिन सक्दैन बरु दीर्घकालीन वैमनास्यताको रोग बल्झाइदिन्छ। हामी सामरिक युद्घका लागि सरकार, अन्य राज्ययन्त्र तथा जनतालाई उत्तोजित बनाउनु हुँदैन। त्यसैले यो संवेदनशील समस्या समाधानको उपाय सडकले भन्दा सदनले गम्भीर अध्ययन गरी सरकारलाई सुझाउन सक्छ। संसद्को अन्तर्राष्ट्रिय समितिका अलवा अन्य समितिहरूमा पनि गम्भीर छलफल चलाई रचनात्मक सुझाव सरकारलाइ दिनु वान्छनीय हुन्छ भने सदनबाहिरका सीमाविद्, बौद्घिक वर्ग, पूर्वपरराष्ट्रमन्त्री, नागरिक समाज, पूर्व तथा वर्तमान राजदूत, पूर्व परराष्ट्र सचिवहरू, विश्वविद्यालयका प्राध्यापक, पत्रकारजस्ता जानाकर व्यक्ति वा समूहसँग छलफल चलाई राय संकलन गर्नु समस्या समाधानको उत्ताम उपाय हुनसक्छ। विवादित क्षेत्रका सीमासम्बन्धी कागजात, सन्धिसम्झौता, नक्सा, सम्बन्धित अन्तरदेशीय पत्र आदि नै मुख्य प्रमाण भएको हुँदा ती विभिन्न कालखण्डका सामग्री संकलन गर्नुपर्छ। सम्पूर्ण प्रमाण र रायसल्लाह उपलब्ध भएपछि प्रथम चरणमा विदेश सचिव स्तरीय वार्ता र त्यसपछि परराष्ट्र र विदेश मन्त्रिस्तरको वार्ता गरी समस्याको समाधान खोज्ने र त्यसबाट पनि सम्भव भएन भने फस्ट पर्सन डिप्लोम्याटिक टक अर्थात सरकार प्रमुख स्तरीय कूटनीतिक वार्ता गर्नु उत्ताम हुन्छ। प्रधानमन्त्री स्तरीय वार्तामा पनि समाधानको बाटो फेला परेन भने आवश्यकताअनुसार छिमेकी मुलुक चीन र ऐतिहासिक सन्धिसम्झौता गर्दाको मुलुक बेलायतसँग समेत कुरा गर्नु , साक्षी राख्नु बान्छनीय हुन्छ। अहिले नै छिमेकी मुलुकसँगको सीमा विवादलाई अन्तर्राष्ट्रिय अदालतमा लैजानुपर्छ भन्ने उत्तोजित कुरा गर्नु राम्रो होइन। हर समस्याको समाधान वार्ताबाट सम्भव छ। सरकारको तर्फबाट विभिन्न तहबाट वार्ता आगाडि बढाउनुपर्छ। कूटनीतिक सम्बन्धका मध्यमबाट नेपालभारत सीमा विवाद भारतको संसद् बैठकको एक एजेन्डा बनाई छलफल गराउनुपर्छ। अब भारतसँग गरिने सीमा निर्धारण वार्तामा कालापानी क्षेत्रको मात्र नभई भारतसँग विवादमा रहेका ७१ स्थान का ६ सय वर्ग किमि भूभागकै बारेमा प्याकेजमा समाधान खोज्न राम्रो हुन्छ। समस्या समाधानको दुई वा त्रिदेशीय वार्ताबाट पनि निकास निस्किएन भने मात्र सम्पूर्ण ऐतिहासिक दस्ताबेज, श्रब्य तथा दृश्य सामग्री, सम्पूर्ण प्रमाणसहित अन्तराष्ट्रिय अदालतमा जानु अन्तिम विकल्प हुनेछ। यद्यपि हजारौं वर्षे पुरानो नेपालभारत जनताको सांस्कृतिक, धार्मिक, सामाजिक विश्वास र आत्मीयता जोगाउने सचेत रहन आवश्यक छ। यो दशकौंदेखिका पूर्ववर्ती सरकारले साँच्दै आएको समस्या हो भनेर सामान्य विज्ञप्ति निकालेर वा विगतमा जस्तै वार्ताको झारा टारेर अहिलेको बलियो सरकार उम्कने प्रयास गर्यो भने इतिहास, समय र जनताले माफी दिने छैनन्। चापागाई त्रिविका सहप्राध्यापक हुन्। लिपुलेकमा भारत र चीनको आँखा किन ? नेपाली भूमि फिर्ता ल्याउन सबै दल एकमत : सर्वदलीय बैठकमा कसले के भने ? लिपुलेकमा सरकारलाई दलको साथ नक्सा प्रकाशनमा आनाकानी किन संविधानमै छैन नेपालको नक्सा पूर्ण नक्सा सार्वजनिक गर"
पिजानिक बार्सिलोनामा,"बार्सिलोना : इटालियन सिरिए क्लब युभेन्ट्सका मिडफिल्डर मिरालेम पिजानिक स्पेनिस क्लब बार्सिलोना जान सहमत भएका छन्। बोस्नियाका ३० वर्षीय पिजानिकलाई समर ट्रान्सफर विन्डोमा बार्सिलोनाले अनुबन्ध गर्न लागेको अन्तर्राष्ट्रिय सञ्चार माध्यमले जनाएका छन्। बार्सिलोनाले अर्थुर मेलोको स्थानमा पिजानिकलाई अनुबन्ध गर्ने योजना बनाएको छ। बार्सिलोनाले अर्थुरलाई भने बेच्न नै खोजिरहेको छ। २३ वर्षीय अर्थुरले भने बार्सिलोना नछाड्ने दाबी गरिरहेका छन्। बार्सिलोनाले आफूलाई बेच्ने नै भयो भने अर्थुरको रोजाइ युभेन्ट्स नै हुने बताइएको छ। यदि अर्थुरले नछाडेमा बार्सिलोनाले युभेन्ट्सलाई अर्टुरो भिडाल वा इभान राकिटिकलाई प्रस्ताव गर्ने तयारी गरेको छ। भिडाललाई इटालीकै इन्टर मिलान, प्रिमियर लिग क्लब म्यानचेस्टर युनाइटेड र न्युक्यासल युनाइटेडले पनि चासो देखाएका छन्। बार्सिलोनाले पिजानिकका लागि ६० मिलियन युरो खर्चन तयार भएको छ। कोरोना भाइरसको महामारीपछि क्लबमा परेको आर्थिक संकटका कारण बार्सिलोना सकभर खेलाडी किन्नभन्दा पनि साटफेर गर्न लालायित देखिएको छ। त्यसैले बार्सिलोना युभेन्ट्सलाई आफ्ना खेलाडी दिएर पिजानिकलाई अनुबन्ध गर्न चाहन्छ। बार्सिलोनाले सन् २०१६ मै पिजानिकलाई अनुबन्धको प्रयास गरेको थियो। त्यसपछि लगातार तीन सिजनसम्म बार्सिलोनाले पिजानिकलाई पछ्याए पनि सफल हुन सकेको छैन। पिजानिक सन् २०१६ मा इटालियन क्लब एस रोमाबाट युभेन्ट्स पुगेका थिए। रोमामा पनि पिजानिकको प्रदर्शन दमदार थियो। सन् २०११ मा लियोनबाट रोमा पुगेमा पिजानिकले रोमाका लागि पाँच वर्षमा एक सय ५९ खेल खेल्दै २७ गोल गरेका थिए। युभेन्ट्समा सानदार प्रदर्शन गरिरहेका पिजानिकले यस सिजन ३२ खेल खेलेका छन्। फर्ममा रहेका उनले टोलीका लागि तीन गोलसमेत गरेका छन्। पिजानिकले युभेन्ट्सबाट तीन पटक इटालियन सिरिए, दुई पटक इटालियन कप र एक पटक सुपर कप उपाधि जितेका छन्। युभेन्ट्समा उनले एक सय १४ खेल खेल्दै १५ गोल गरेका छन्। पिजानिक सन् २००८ देखि बोस्निया एन्ड हर्जगोभिनाको सिनियर राष्ट्रिय टोलीका नियमित सदस्य हुन्। उनले देशका लागि ९२ खेल खेल्दै १५ गोल गरेका छन्। यिनै प्लेमेकर पिजानिक ल्याएपछि आफ्नो मिडफिल्ड थप बलियो हुने बार्सिलोनाको विश्वास छ।"

शीर्षक,विवरण
कोरोना युद्ध जित्न,"अस्वाभाविक रूपमा आतंकित हुनुभन्दा सतर्कता र सावधानी अपनाउँदै संक्रमितको आवश्यक उपचार प्रबन्ध युद्धस्तरमा गर्नु आवश्यक छ उत्तरी हिमालपारिको छिमेकी मुलुक चीनको हुवान सहरमा उत्पत्ति भएको कोभिड १९ को वैश्विक महामारीको भयावहताबाट नेपाल पनि अछुतो रहन नसक्ने आशंका प्रकट भएकै हुन्। युरोप, अमेरिका, मध्यपूर्व, भारत हुँदै विश्वलाई नै फन्को मार्दै हिमालवारिसम्म आक्रामक रूपमा फैलिँदासम्म हामी लकडाउनको घोषणा र परीक्षणको संख्यात्मक वृद्धिमै सीमित छौं। मुलुकको अमूक स्थानमा अमूक संख्यामा पोजिटिभ देखिए भन्दै उद्वेलित र अस्वाभाविक रूपमा आतंकित हुनुभन्दा सतर्कता र सावधानी अपनाउँदै र संक्रमित भएकाहरूको आवश्यक उपचार प्रबन्धका लागि युद्धस्तरमा पूर्वतयारीका उपाय अपनाउन आवश्यक छ। मुलुकका प्रमुख व्यक्तिका प्रस्तुतिहरूले आम नागरिकमा कस्तो प्रभाव र प्रेरणा दिन सक्दो रहेछ भन्ने उदाहरण यो महामारीको सन्दर्भमा विभिन्न मुलुक बन्न पुगेका छन्। चैत ११ बट लागू भएको सुरुको लकडाउनले मूलतः तेस्रो मुलुकबाट आयात हुने संक्रमण रोक्न भूमिका खेलेको हो। तर लकडाउनका बीच भारतसँगको सिमानाबाट लाखौंको संख्यामा बाध्य भई स्वदेश फर्किएका नागरिकलाई क्वारेन्टाइन,परीक्षण र आइसोलेसनको समुचित व्यवस्थापन हुन नसक्दा पनि सामाजिक संक्रमणले बढावा पायो। त्यसैगरी परीक्षणको दायरा नबढाई अनि अन्य पूर्वतयारी नगरी मानवीय एवम् वित्तीय तथा आर्थिक संकटका कारण लकडाउन पूूर्णरूपमा खुला झैं प्रतीत हुन जाँदा पनि संक्रमण बढ्न गयो। अहिले पनि संक्रमणको फैलावट, परीक्षण, सामाजिक दूरी, उपचारबारे फैलिएका भ्रम चिर्दै सचेतना फैलाउन आवश्यक छ। नेपालमा भ्याक्सिन एवम् पूर्णरूपमा प्रभावकारी प्रतिविषाणु औषधिहरूको उपलब्धता अनिश्चित रहेकाले आफ्ना र आफ्नाका लागि पनि अरू संक्रमित हुनबाट जोगिनुपर्छ भन्ने भावना अपरिहार्य छ। कोभिड १९ को महामारी कहिलेसम्म कसरी कतिजनालाई संक्रमित तुल्याएर अनि कतिजनालाई अकाल मृत्युको ग्रास बनाएर अन्त्य होला ? या इन्डेमिकका रूपमा दीर्घकालतक रहिरहला ? भन्न सकिने अवस्था छैन। क्रमशः तल झरिरहेको संक्रमणको ग्राफ फ्रान्स, स्पेन, इटाली,जर्मनी आदि युरोपेली मुलुकमा मानिसहरूको चहलपहलसँगै माथि चढ्न थाल्नु अवश्यै पनि शुभसंकेत होइन। यसले महामारीको निरन्तरताको सम्भावना इंगित गर्छ। सम्भावित ठूलो मानवीय क्षतिको मूल्यमा प्राथमिक रूपमा एन्टिबडी या हर्ड इम्युनिटीको अपेक्षा गर्न नहुने पाठ सिक्न आवश्यक छ। मुलुकमा आर्थिक एवम् मानवीय संकटको स्थिति पैदा भए अतिरिक्त होइन नियमित आर्थिक सुविधा गौण र ज्यान बचाउने सवाल मात्रै अहम् बन्न सक्छ। मुलुकभित्र अन्तर्निहित स्रोतसाधनको भरपूर उपयोग गर्न सके नेपाली खान नपाएर भोकभोकै मर्नुपर्दैन। उपचारको प्रबन्ध भने सरकारी एवम् निजी क्षेत्रको सहयोगमा सरकारहरूले नै मिलाउनुपर्छ। आवश्यक जनशक्ति र आईसीयू एवम् भेन्टिलेटरको संख्यामा वृद्धि गर्नैपर्छ। कम्युनिस्ट मुलुक चीनमा जस्तो कोभिड १९ नियन्त्रणका लागि राष्ट्रिय रूपमै अपनाइएको राष्ट्रिय सर्भिलेन्स नेपालमा सम्भव नभए पनि जनप्रतिनिधि र स्वास्थ्यकर्मीको सञ्जाल उपयोग गरी रोग नियन्त्रणमा सर्भिलेन्सको उपाय अपनाउन आवश्यक छ। नागरिक स्वास्थ्यकर्मी, सुरक्षाकर्मी, सञ्चारकर्मी, अधिकारकर्मी एवम् जनप्रतिनिधिलगायत सबै पक्षबीच समन्वय, सहयोग, समझदारी र सहकार्यको आवश्यकता छ। १ कम उमेरमा पनि संक्रमण नेपालमा संक्रमितको ठूलो संख्या युवा या कम उमेर भएकाहरूले ओगटेका छन्। यसो हुनुमा विभिन्न कारण जिम्मेवार रहने वैज्ञानिक आधारहरू छन् : १ सक्रियता र गतिशीलता; २ विषाणुसँगको विशिष्ट प्रकारको अनुवांशिकताजस्तो एसीई २ जिन; ३ विशेष कोषीय सूचनाको प्रवाह; ४ विभिन्न प्रकारका प्रोटिनयुक्त साइटोकाइन (जस्तो इन्टल्र्युकिन, किमोकाइन, इन्टर्फेरन) आदिको उत्तेजनात्मक सक्रियता; ५ अनुवांशिक एवम् चुरोट धुवाँ आदि कारणले फोक्सोमा अन्तर्निहित ग्यास प्रवाहमा महत्त्वपूर्ण सर्फेक्टेन्टको तहमा कमी आई कोषहरू अक्सिजनविहीन हुनु; ६ आक्रामक भाइरसहरूको संख्या र ७ रोगप्रतिरोध क्षमता एवम् अन्य। जुनसुकै उमेरका पनि संक्रमित हुने भए पनि वृद्धवृद्धा, दीर्घरोगीहरू नै बढी गम्भीर भई मृत्यु हुने तथ्य पुष्टि भइसकेको छ। २ परीक्षण (टेस्टिङ) कोभिड १९ नियन्त्रणमा क्वारेन्टाइन, सामाजिक दूरी, हातको धुवाइ र आइसोलेसनसँगै परीक्षणको भूमिका छ। तर परीक्षणको नेगेटिभ नतिजाबाट ढुक्क हुन सकिन्न। अन्य भाइरल संक्रमण जस्तो कोरोनाको परीक्षण नतिजा नेगेटिभ आउँदैमा संक्रमण छैन भन्न सकिन्न। अझै नेपालको परीक्षण स्तरको सुनिश्चितता गर्न सकिने स्थिति छैन। फाल्स नेगेटिभ अर्थात् संक्रमित भएका आधा जतिसम्ममा पनि परीक्षण नेगेटिभ हुनु कोभिड १९ को विशेषता हो। कीट, विषाणु संवाहक, प्राविधिक एवम् परीक्षितमा निहित अन्तर्निहित अवस्थामा पनि यसको सुनिश्चितता निहित हुन्छ। त्यसैले परीक्षणको स्तरीयता दायरा र सहजतामा अभिवृद्धि ल्याउन आवश्यक छ। कोभिड १९ को विषाणु आरएनए समूहको भएकाले यसको पीसीआर परीक्षण परोक्ष र घुमाउरो हुने गर्छ। कोभिड १९ को आरटी, पीसीआर, टेस्टमा आरएनएलाई इन्जाइमको माध्यमबाट डीएनएमा परीक्षण र सोको प्रतिकपी बनाई परीक्षण गरिन्छ। तर कीटबाट लिइएको स्वाबमा भाइरलको कण नहुन सक्छ जसले गर्दा संक्रमितमा पनि पोजिटिभ नदेखिन सक्छ। एचआईभीलगायत अन्य भाइरल संक्रमणमा यस्तो अवस्था रहन्न। तिनमा फाल्स नेगेटिभ हुने सम्भावना १० प्रतिशत रहन्छ। त्यसैले संक्रमणबाट जोगिनु नै निर्विकल्प उपाय हो। पीसीआर परीक्षण नेपालका सरकारी अस्पतालमा निःशुल्क उपलब्ध छ भने निजी क्षेत्रका प्रयोगशालामा ६ हजारसम्म लिने गरिएको छ, जुन शुल्क सर्वसाधारणका निम्ति निकै महँगो पर्छ। एकातिर रोजगार र आम्दानीका स्रोत न्यून हुँदै जानु अनि अर्कातिर अत्यावश्यक परीक्षण महँगो हुनुले गरिब ठूलो मारमा पर्छन्। भारतमा केन्द्रीय सरकारको हस्तक्षेपबाट निजी क्षेत्रको शुल्क पनि घटाई २४ सय भारु तोकिएको छ। बंगलादेशमा त स्थानीय रूपमा निर्मित किटको माध्यमद्वारा ७५० भारुमा घरघरमा गएर परीक्षण हुने गर्छ। अन्य देशका सरकारबाट पनि यस्तै प्रयास हुने गरेका छन्। तर नेपालमा यस्तो मूल्यबारे सरकार संवेदनशील भएको देखिन्न। ३ पोजिटिभप्रतिको नकारात्मकता उपचारका क्रममा पोजिटिभ भएका स्वास्थ्यकर्मीप्रतिसमेतको दबाब, बन्देज, उपेक्षा र अमानवीय व्यवहार दुर्भाग्यपूर्ण छ। नेपालको कुल जनसंख्याको १० प्रतिशतजति पोजिटिभ हुन सक्छन्। तर पोजिटिभ हुँदैमा यदि लक्षण देखिएका छैनन् या लक्षणहरू देखिने क्रममा छैनन् भने अर्कामा सर्ने सम्भावना न्यून हुन्छ। तर विशेषगरी ज्वरो, खोकीजस्ता श्वासप्रश्वास प्रक्रियासँग सम्बन्धित लक्षण पैदा भएका छन् भने एउटै संक्रमितबाट पनि सयौंमा संक्रमण सर्न सक्छ। त्यसैले संक्रमितहरू लाखौंको संख्यामा पुग्ने सम्भावना भएकाले संक्रमितप्रति दुर्भाव होइन, जोकोही पनि संक्रमित हुन सक्ने र संक्रमितमध्ये केही प्रतिशत गम्भीर हुने तथ्यलाई आत्मसात गर्नुपर्ने हुन्छ। आफू पनि जोगिन र आफ्नैहरूलाई जोगाउन पनि सबैलाई जोगाउन आवश्यक छ। सचेत बन्न र बनाउन आवश्यक छ। ४ मास्कको सही प्रयोग प्रयोग भन्नाले सही तरिकाले लगाउने, फुकाल्ने र विसर्जन भन्ने अर्थ लाग्छ। असंक्रमितले संक्रमितबाट बच्न र अझै संक्रमितबाट अन्यमा भाइरस नसरून् भनेर मास्क लगाउनुपर्छ। यो मास्क तीन तहको हुन्छ। यसको भित्री तह छालामा टाँसिएको र मुख र नाक टम्म छोपिएको हुनुपर्छ। बहुसंख्यकले मास्क नलगाउने, लगाउनेले पनि माथि भनिए झैं गर्न नसक्दा रोग फैलिने सम्भावना रहन्छ। मास्कको अघिल्लो तहमा हातले छुनु हुन्न। बरु कपडाबाट बनेको तीन तहको मास्क पटकपटक साबुनपानीले धोएर सुकाएर लगाउन सकिन्छ। ५ सामाजिक एवम् भौतिक दूरी एवम् व्यवहारमा परिवर्तन जब संक्रमितहरूको संख्या बढ्छ, सोही अनुपातमा लक्षण हुनेहरूको संख्या बढ्छ, जब विशेषगरी श्वासप्रश्वाससँग सम्बन्धित लक्षण पैदा हुन्छन्, एकबाट अर्कामा सर्ने सम्भावना बढी हुन्छ र स्वाभाविक रूपमा गम्भीर भई मृत्यु हुने सम्भावना पनि बढ्न थाल्छ। त्यसैले सचेततामा वृद्धि र नियमहरूको पालना गर्नुको विकल्प छैन। अब फोक्सोका लागि तानिने प्रत्येक श्वासले आफू र संक्रमितको प्रश्वासले अरूलाई कोभिड १९ सार्न सक्छ भन्ने हेक्का राख्नुपर्ने हुन्छ। संक्रमितहरूको संख्यात्मक वृद्धिसँगै लक्षण हुनेहरूको संख्यामा वृद्धि हुनु अनि सोही अनुपातमा व्यक्तिहरूको मृत्यु हुनु स्वाभाविक छ। कोहलपुरस्थित नेपालगन्ज मेडिकल कलेजमा (जहाँ कोरोना पोजिटिभ बिरामीको शल्यक्रिया सम्पादन भइरहेको छ) मा कार्यरत वरिष्ठ चिकित्सकको नाताले पंक्तिकारको निचोड छ संक्रमणको सराइ, संक्रमितमा प्रकट भएका रोगका लक्षण र रोगको गाम्भीर्यमा निहित हुने रहेछ। संक्रमित र स्वस्थ व्यक्ति दुवैले होसियारी अपनाए रोग सर्ने सम्भावना न्यून छ। ६ आइसोलेसन र उपचारको व्यवस्था चीनमा वैश्विक महामारीको उत्पत्ति भएसँगै हाम्रा प्रधानमन्त्रीबाट चीनले जस्तै पूर्वतयारीस्वरूप नेपालमा पनि छुटै कोरोना उपचार अस्पतालको स्थापना गर्ने प्रतिबद्धता प्रकट भएको थियो, जुन प्रतिबद्धता अहिले पनि स्वास्थ्य मन्त्रालयबाट प्रकट भइरहेकै छ। तर स्थितिको यथार्थ जगजाहेर छ। अहिले पनि भेन्टिलेटरको संख्या बढाइने छ, छुट्टै अस्पताल स्थापना गरिने छ जस्ता प्रतिबद्धता जाहेर क्रम जारी छ। जनताको कल्याण राजनीतिक व्यवस्थाले होइन बरु उपयुक्त व्यवस्थापनबाट मात्रै सम्भव हुँदो रहेछ। मुलुक समृद्धशाली भएर मात्रै हुँदो रहेनछ भन्ने उदाहरण कोरोना २ को संक्रमण नियन्त्रणमा विभिन्न देशहरू बनेका छन्। जर्मनी, न्युजिल्यान्डलगायतका केही चीनजस्तै कम्युनिस्ट पार्टीको सरकार रहेको भियतनामले अमेरिकाजस्तो पँुजीवादी राष्ट्रको संघीय रोग नियन्त्रण केन्द्र (सीडीसी) को सहकार्यमा आफ्नो देशमा प्रभावकारी केन्द्रीय नेतृत्व, व्यापक परीक्षण, क्वारेन्टाइन कन्ट्याक्ट ट्रेसिङ, आइसोलेसन र उपचारजस्ता उपाय अपनाएर कोभिड १९ नियन्त्रणमा सफलता हासिल गरेको छ। नाकाबन्दी, अभाव, महामारी आदिका कारण उत्पन्न मानवीय संकटलाई पनि निहित स्वार्थपूर्तिको माध्यम बनाउने प्रवृत्ति जुर्मुराउने गर्छन्। अहिले संसारमा फैलिएको महामारी नियन्त्रणका आधारमा मूल्यांकन गर्दा राजनीतिक व्यवस्थाभन्दा व्यवस्थापकीय क्षमता एवम् नियति महत्त्वपूर्ण हुने रहेछ भन्ने तथ्य पुष्टि भएको छ। झनै व्यक्तिगत सम्पर्कका कारण श्वासप्रश्वासमा गम्भीर संक्रमण गर्न सक्ने कोभिड १९ को वैश्विक महामारीका बीच पनि जिम्मेवारहरूमा अनेक राजनीतिक स्वार्थ एवम् आर्थिक लाभको लिप्सा प्रकट हुनु दुर्भाग्य हो। सबै स्वार्थ तुष्टि पूर्वाग्रह छाडेर सबैको ध्यान अकाल मृत्युबाट ज्यान जोगाउनमा केन्द्रित हुन आवश्यक छ। पौडेल नेपाल मेडिकल काउन्सिलका सदस्य हुन्।"
राष्ट्रिय अनुशासनमा भरोसा जगाउन,"स्वतन्त्र देशको प्रमुख बलिया आधार स्तम्भहरू भनेका जमिन र नागरिक हुन्। नेपाललाई बलियो बनाउन हाम्रो राष्ट्रले आत्मसात गर्दै आएका प्रमुख खम्बाहरू भनेका सनातन संस्कृति, पृथ्वीनारायण शाहको राजनीति, कूटनीति, समाज नीति, सांस्कृतिक नीति मुख्य हुन्। पृथ्वीनारायणको उद्देश्य सफा र सपाट थियो त्यसकारण यो देश निर्माण भयो। विदेशीका डिजाइनमा देशलाई खत्तम गर्न चाहने तत्त्वले शाही नेपाली सेनालाई परिवारको सेना हो भन्ने आरोप लगाए, सेनाका ब्यारेकमा हमला गर्नेसम्मका काम गरे। सेनाको वीरता र गौरवपूर्ण गाथालाई मान्न अस्वीकार गरे, आज देशमा तिनीहरूकै हैकम चलेको छ। राज्य रक्षा, सञ्चालन र विकासका हरेक दृष्टिले असफल बनाइँदै आएको बाह्य चलखेलमा गिजोलिएको नेपाललाई मूल्यहीन राजनीति, चरम भ्रष्टाचार, दुराचार, बाह्य हस्तक्षेप र अनुत्तरदायी नेतृत्व प्रवृत्तिका पञ्जाबाट मुक्त गराउनु जरुरी भइसक्यो। राष्ट्रियता र राष्ट्रिय स्वाधीनताको जगमा प्रजातन्त्रसहितको राजतन्त्र व्यवस्थापनमा केन्द्रित रहनुमा सेना समर्थनको नागरिक सरकारको औचित्यता रहने छ। हिमाल, पहाड र तराईका विविध विधाका योग्य इमानदार साहसिक अनुभवी व्यक्तित्वको प्रतिनिधित्वले नागरिक सरकारको गरिमा बढ्ने छ। यो राष्ट्र, राष्ट्रियता र राष्ट्रवासीका हकहितका लागि सेना र जनताको आवश्यकता र बाध्यता हो। नेपालीकै पहलता र सक्रियतामा हुने परिवर्तन दिगो हुनेछ। यद्यपि छिमेकीका पूर्वाग्रहविनाका समर्थनले सहजता हुनेछ नेपालको आन्तरिक मामलामा। सत्रौं शताब्दीमा ब्रिटेन र फ्रान्सले दक्षिण एसियामा उपनिवेश बनाउन आरम्भ गर्दाका बखत नेपाल बाइसेचौबीसे राज्यमा रहेको भए पनि स्वतन्त्र थियो। गोरखाका राजा पृथ्वीनारायणले १७४० एडीदेखि नै गोरखा सेनालाई बलियो बनाउँदै विभिन्न रणनीति अपनाउँदै एकीकरण आरम्भ भएको इतिहास मेट्न चाहनेलाई हामीले बुझ्नुपर्छ। निषेधको राजनीतिले परिवर्तनका स्वाद नागरिकले व्यवहारमा पाएनन्। देशको केन्द्रीकृत सुरक्षा प्रणाली स्थानीय सरकारको पहँुचमा पुर्याइएपछि राष्ट्रिय सुरक्षामा जनविश्वासमा ह्रास आएको छ। भविष्यमा यसले विवाद र समस्या ल्याउने र सामाजिक विखण्डनका लागि उत्प्रेरित हुन सक्ने लक्षण देखाएको छ। सेप्टेम्बर ११ ले परिचित सन् २००१ मा अमेरिका भएको आतंककारी आततायी घटनाले पनि उजागर गरेकै छ। रियाक्टिभ राजनीति र रियाक्टिभ व्यवस्थापनले देशको पहिचान र संस्कृतिको संरक्षण, दिगो शान्ति, समृद्धि र विकास हुन सक्दैन। नेपालको राष्ट्रियतामा खेलाँची, राजनीतिक, सामाजिक, आर्थिक, कृटनीतिक अवस्था नाजुक बनाउने राजनीतिक दल र उच्च नेताहरू नै हुन् भन्ने सावित सत्य हो। राज्यका सबै अंगमा बाह्य शक्तिहरूको पहुँचको जालो गढेका छन्। विश्वको उत्कृष्ट भनिएका २०४७ सालको प्रजातान्त्रिक संविधान किन मिल्काइए ? पचासौं लाख युवा विदेशमा मजदुरीमा जान बाध्य किन ? रातारात राजसंस्थाको बहिर्गमन, धर्मनिरपेक्षता र गणतन्त्रको प्रावधान थप किन ? राजसंस्थालाई बेवास्ता गरी सेनालाई ब्यारेकमा सीमित राखेको शान्तिसम्झौताका कमजोरी ? दिल्लीमा बाह्रबुँदे सम्झौता किन ? आदि पक्षमा समेत २०१५ सालदेखिका परिवर्तनबारे जानकार बुद्धिजीवी, जानकार नागरिक र राजनीतिक नेतृत्वले व्यवस्थापकीय ढाँचा र सुशासन कायम गर्न सकेन। राज्यको ढुकुटी टाट पल्टिसक्यो, विदेशी ऋण चुलिँदै छ। ठूला सम्झौतामा भएका राजनीतिक संगठित घोटाला र गैरनैतिक प्रवृत्तिले नेटो काटिसक्यो। कोभिड १९ समेतले लक्षित गरेको मानव क्षतिका कारकतत्त्वमध्ये मानव समाजमा रहेको असमानताका खाडल पुँजीवाद र समाजवादका पक्षधरहरूले व्यवस्थापन गर्न सकेनन्। मुलुकमा आधारभूत आवश्यकता गाँस, बास, कपास, स्वास्थ्य, शिक्षा, समाजिक सुरक्षा, यातायात तथा प्रविधिमा नागरिकको सहज पहुँच हुन सकेन तथा समानताको अवस्था रहेनन। देश विदेशका विभिन्न अनुभवी विश्लेषकहरूवाट पुस्तक, लेख रचना र अन्य सार्वजनिक बहसमा छ्यालब्याल भइसकेका छन्। देशका सनातन संस्कृति, जलस्रोत जलस्रोत व्यवस्थापन, सन् १९५० को सन्धिको पुनरावलोकन, सीमा समस्या समाधान, व्यापार घाटा तथा बेरोजगारका सन्दर्भ थाती नै छन्। भारतसँगका सांस्कृतिक, धार्मिक र सामाजिक आदि निकटता हुँदाहुँदै एन्टीभारत प्रवृत्ति चुलिँदै छ। भारत इनडोप्यासिफिक पक्षमा छ। चीनको मुख्य चासो भनेकै एक चीन नीति र सुरक्षा हो। एसिया विश्वको चासोको विषय बनेको र कोभिड १९ पछि चीन र भारतले विश्वको अर्थतन्त्र र व्यापारमा समेत अझै फट्को मार्ने आकलन छ। असंलग्न परराष्ट्र नीतिलार्ई व्यावहारिक र उत्तरदायी ढंगबाट कार्यान्वयन गरेर छिमेकी तथा मित्रराष्ट्रहरूसँगको भद्र अन्तर्राष्ट्रिय सम्बन्ध कायम गर्न चुनौती पनि छ। राजनीतिक स्थिरतासहितको सुरक्षित र विकसित नेपालले मात्र छिमेकी देशहरूको सार्वभौमिकताको सम्मान र सुरक्षामा टेवा पुर्याउन सक्षम हुनेछ। साथै अन्तर्राष्ट्रिय आतकंवादविरुद्ध विश्व मानवताको संवद्र्धनमा उल्लेखनीय योगदान पुर्याउन सक्ने छ। दुईतिहाइ बहुमतबाट संविधान परिवर्तन गर्न सकिने अवस्था छँदै छ। चुनावमा जानुपर्छ भन्ने केही सीधा विचार पनि नउठेका होइनन्। हो, जनमत हिन्दु राज्य र राजसंस्थाका पक्षमा रहेको प्रशस्तै आधार छन्। खसीको टाउको देखाएर कुकुरको मासु बेच्ने थलो भन्ने उग्र दलहरू नै संसद्वादी बनेर बागडोर सम्हालेका छन्। इमानदार असल उम्मेदवार अघि आउन नसक्ने, अत्यन्तै खर्चिलो, त्रासपूर्ण र विश्वसनीय नहुने विगतले देखाइसकेका छन्। राजसंस्था र राजा राजनीतिभन्दा एकताका प्रतीकका रूपमा राखिनु हरेक दृष्टिले उपयुक्त हुनेछ। नेपाली सेना, नागरिक, धर्मगुरु, बुद्धिजीवी, युवा पुस्ता, राष्ट्रवादी दल र समूह तथा राष्ट्रिय सुरक्षा अंगहरूलाई सत्यताको कसीमा जाँच्ने बेला पनि यही हो। हामी सबै एकीकृत र गोलबद्ध भई नतिजामुखी अभियान आन्दोलनमा गोलबद्ध नहुने हो भने हाम्रो गौरवी इतिहास बाँच्ने छैन। नेपालमा समस्या मात्र होइन, धेरै सम्भावना पनि छन्। यथास्थितिवादबाट उठेर राष्ट्रवादी सोचका जगमा राजनीतिक इतिहासमा नयाँ तरक्की पैदा गर्न सहज हुन्छ। राजनीतिक सशक्तीकरणको लाभ राष्ट्रिय सुरक्षा र विकासमा तब प्राप्त हुन्छ जब राष्ट्रिय राजनीति व्यवस्था, विधान, विधि र व्यक्तित्व देशको संस्कृति र माटोसुहाउँदो हुन्छ। नागरिक सरकारका जगमा राष्ट्रसुहाउँदो प्रजातन्त्रसहितको संवैधानिक राजतन्त्रबाटै शान्तिपूर्ण र निश्पक्ष चुनावको व्यवस्था गर्न सकियो भने सुसंस्कारयुक्त पद्धति उत्तरदायी, पारदर्शिता र योग्यता अनुभव र दक्षताको कदर हुनेछ। विश्व जनसंख्याको करिब ३० प्रतिशत हिस्सा ओगट्ने ओमकार समुदायको सनातन पहिचान र आस्थाको केन्द्रविन्दुको रक्षा र संवद्धनसमेत हुन सक्नेछ। राष्ट्रिय सेनाको साथ किन ? जब राष्ट्र र जनताको जीवनमा असहजता पैदा हुन्छ त्यो समयमा कुनै पनि राष्ट्रमा सेनाको सहभागितासहितको राजनीतिक भूमिका खोजिने गरेको विश्व उदाहरण प्रशस्त छन्। विश्वको इतिहासमा सैनिक कू बारे सकारात्मक र नकारात्मक दुवै धारणा र उदाहरण पाइन्छन्। विश्वमा भएका अप्रिय सैनिक कू लाई स्थान दिने मनसाय छैन। जनताप्रति उत्तरदायी रहेर देशको स्वतन्त्रता, सार्वभौमसत्ता, भौगोलिक अखण्डता, स्वाधीनताको रक्षा गर्नु नै देशका सेनाको मूल धर्म र कर्तव्य हो। नेपालको संविधानको प्रस्तावना, भाग २८, धारा ६६ र ६७ एवं सैनिक ऐन, २०६३ दफा ४(१) मा समेत स्पष्ट रहेकै छन्। संघीय लोकतान्त्रिक गणतान्त्रिक राजनीतिक व्यवस्थामा सम्माननीय स्थानमा रहने तथा नेपाली सेनाको परमाधिपति दुवै राष्ट्रपति (नेपाली कांग्रेस र नेपाल कम्युनिस्ट दलका) समेत विवादरहित रहेनन्। वैधानिक सरकारको आदेशको पालना गर्छौं भनेर मात्र बस्ने बेला पक्कै होइन। देश रहने वा नरहने अवस्थाबारे हेक्का राखेकै हुनुपर्छ। पछि गोहीको आँसु झार्नुको अर्थ रहने छैन। राष्ट्रिय स्वाधीनताको दोहन भए। राजनीतिक सभ्यतामा अगाडि बढ्न सकेन, इतिहास साक्षी छ। सरकार परिवर्तनसँगै फेरिँदै जाने राष्ट्रिय सुरक्षा नीति र कूटनीतिले राष्ट्रिय स्तरमा मात्र होइन, बाह्य स्तरमा समेत नेपालका नेताहरू अपरिपक्क छन् भन्ने सन्देश गएको छ र बदनाम भएका छन्। घिनलाग्दो राजनीति नै यथास्थितिमा रहने नागरिक र सेना मौन रहने हो भने राष्ट्रिय सुरक्षा अवस्था हेर्दा नेपाली सेना र प्रहरीको पहुँचभन्दा बाहिर जान्छ कि भन्ने डर पनि छ। तथापि नागरिकको साथ र समर्थनमा साख बच्ने देखिन्छ। कथित माओवादी युद्धको नालीबेलीसहितका दस्ताबेज सेना र प्रहरी संगठनभित्र राखिएको हुनुपर्छ। प्रायोजित लडाइँबाट राज्यका सबै सुरक्षा अंगहरूले सिकेका पाठ अबको राज्य थामिराख्ने आधार बन्न सक्छन्। आफू सुरक्षित रहेर देश, जनता, फौज तथा स्वास्थ्यकर्मीको रक्षा र व्यवस्था गर्नुपर्ने सेनाका प्रधानसेनापतिलगायत हजारौं राष्ट्रसेवकहरू चिकित्सकसमेत कोरोना भाइरसबाट संक्रमित हुनु देशका उद्योग, व्यपार, शिक्षा र उत्पादन ठप्प हुनु सामान्य अवस्था होइनन्। यसमा खोजअनुसन्धान भइरहेकै होलान्। नेपालमा राष्ट्रिय हितलाई केन्द्रमा राखी राष्ट्रिय नीति, सुरक्षा नीति र परराष्ट्र नीतिको समयसापेक्ष परिभाषित हुनुपर्ने छ। यद्यपि, गुणात्मक सुरक्षा सेवाका लागि आमूल परिवर्तन र रिइन्जिनियरिङ हुनुपर्ने छ। काम, तैनाथी र बन्दोबस्ती, क्षमता, परिचालन, समन्वय, सेवासुविधा र मनोबल कायम राख्ने आदि आयाममा। विश्वकै पछिल्ला सय वर्षको शासन र राजनीतिको अवस्था हेर्दा पनि नेपाल मात्र एक यस्तो देश हो, जहाँ जनता, सेना र राजा मिलेर देश बचाएको इतिहास छ। राष्ट्रिय अनुशासनमा भरोसा जोगाउन, नागरिक सहभागितामा सेनाको साथसहयोग हुँदा उद्दण्ड अराजनीतिक समूहलाई मनोवैज्ञानिक प्रभावबाट हुन सक्ने खती क्षति न्यून गर्नमा टेवा पुग्नेछ। नेपाली सेना, नागरिक, धर्मगुरु, बुद्धिजीवी, युवा पुस्ता, राष्ट्रवादी दल र समूह तथा राष्ट्रिय सुरक्षा अंगहरूलाई सत्यताको कसीमा जाँच्ने बेला पनि यही हो। हामी सबै एकीकृत र गोलबद्ध भई नतिजामुखी अभियान आन्दोलनमा गोलबद्ध नहुने हो भने स्वतन्त्र नेपालको सनातन संस्कृतिको पहिचान, देशका साधन सम्पत्ति र गौरवी इतिहास बाँच्ने छैन।"
श्राद्ध संस्कारले कस्तो फल प्राप्त हुन्छ ?,"श्राद्ध संस्कार पवित्र एवं अनिवार्य कृत्य हो। पितृहरूको आशीर्वादले धनसम्पत्ति आदि सबै कुराको पूर्ति हुन्छ। श्रद्धापूर्वक पितृलाई अन्न, जल, पिण्डदानादि त्याग गर्ने विशेष कृत्यलाई श्राद्ध भनिन्छ। एकोद्दिष्ट, एकपार्वण, महालय, नान्दी आदिका भेदले श्राद्ध धेरै प्रकारका हुन्छन्। एउटा मात्र पितृको उद्देश्य गरेर गरिने श्राद्धलाई एकोद्दिष्ट श्राद्ध भनिन्छ भने तीन पितृहरू (पितृपितामहप्रपितामह अथवा मातृपितामहीप्रपितामही) को उद्देश्य राखेर गरिने श्राद्धलाई एकपार्वण श्राद्ध भनिन्छ। आफ्ना माता या पिताको औंसी तिथि या महालयपक्षका १५ तिथिमध्ये कुनै एक तिथिमा मृत्यु भएमा मात्र एकपार्वण श्राद्ध गरिन्छ। महालय श्राद्धमा भने तर्पणीय सबै पितृहरूलाई पिण्ड दिई बहुपिण्डक श्राद्ध गरिन्छ। महालय श्राद्ध भनेको पितृहरूको मेलापर्व हो, भेटघाटको अवसर हो। यस महालय श्राद्धका पक्षमा श्राद्धकर्ताका पिताको तिथिलाई मुख्य मानेर पितृलोकबाट कर्तासँग सम्बन्धित सबै पितृ कर्ताका घरको ढोकामा आएर बस्छन्। ब्राह्मण आएपछि उहाँकै शरीरमा रहेर कर्ताका पितृ पनि घरभित्र पस्छन्। त्यसैले कर्ता र ब्राह्मणले पनि सजगताका साथ वाक्य मिलाएर श्राद्ध कर्म गर्नुगराउनुपर्छ। यस्तै कर्ताका घरमा कुनै मांगलिक कार्य जस्तै विवाहादि संस्कार, गृह प्रवेश, वास्तुकर्म आदि गर्नुपर्दा नान्दी श्राद्ध गरिन्छ। यसमा मातृपक्ष तीन, पितृपक्ष तीन र सपत्नीक मातामह पक्ष तीन गरी नौवटा देवता प्रधान मानिन्छन्। यी र यीबाहेकका गोष्ठी आदि श्राद्धमा पनि श्रद्धालाई नै प्रधान मानिने हँुदा हरेक श्राद्धमा श्रद्धा र भक्तिभावलाई मुख्य मानिन्छ। त्यसैले पितृप्रति आस्था, निष्ठावान् समर्पित व्यक्ति मात्र श्राद्धकर्ता मानिन्छ। प्रेतं पितृञ्च निर्दिश्य भोज्यं यत्प्रियमात्मन। श्रद्धया दीयते यत्र तच्छाद्धं परिकीर्तितम्।। सनातन धर्ममा मानवलाई मानवत्व प्रदान गर्न ४८ वटासम्म संस्कार मानिन्छन्। तिनीहरूमध्ये श्राद्ध एक हो। श्राद्धपश्चात् पितृहरूले यस्तो आयु, सन्तति, विद्या, स्वर्ग, मोक्ष, सुखादि प्राप्त हुनेजस्ता अनेकौं आशीर्वाद पाइन्छ भनी याज्ञवल्क्य स्मृतिमा भनिएको छ। आयुः प्रजां धनं विद्यां स्वर्गं मोक्षं सुखानि च। प्रयच्छन्ति तथा राज्यं पितरः श्राद्धतर्पिताः।। यसैगरी श्राद्धका कर्महरू सम्पन्न गर्दा सावधानी अपनाउनुपर्छ। रिस, रागआदि नगरी, कसैसँग नमागी जेजस्तो पदार्थ सहजै उपलब्ध हुन्छ, त्यसैबाट श्राद्ध गर्नुपर्छ। अन्नजलादि पितृले कसरी पाउँछन् हामीले दिएका वस्तु हाम्रा पितृहरूलाई पुर्याउने कार्यचाहिँ वसु, रुद्र र आदित्य नाम गरेका श्राद्ध देवताले गर्छन्। उहाँहरू श्राद्धस्थलमा बसी साक्षित्व वहन गर्दै हाम्रा पितृसमक्ष पुर्याउने काम गर्नुहुन्छ भनी त्यही उल्लेख छ। वसुरूद्रादितिसुताः पितरः श्राद्धदेवताः। प्रीणयन्ति मनुष्याणां पितृन् श्राद्धेन तर्पिताः।। श्राद्ध गर्दा एकपक्षमा विश्वदेव ब्राह्मणहरू र अर्का पक्षमा पितृब्राह्मणहरू स्थापना गरिन्छ। ती विश्वेदेव पक्षका ब्राह्मणले अहिले हाम्रा पितृहरू देव, मनुष्य, पशुपक्षी आदि जुन रूपमा छन्। अन्न, जल, नाम, गोत्र, मन्त्रादिको सही उच्चारणले हाम्रा पितृ गाई, वस्तु भए घाँसका रूपमा, मानव भए अन्न जलादिका रूपमा र यसैगरी जुनजुन रूपमा पितृहरू छन्, तीती रूपमा पुर्याउने कार्य उनीहरूको हुन्छ भनी बृहदारण्यक उपनिषदादि ग्रन्थहरूमा उल्लेख भएको धर्मशास्त्रका इतिहासको श्राद्ध प्रकरणमा छ। श्राद्धकर्मको शास्त्रसिद्ध परम्परा श्राद्धको शास्त्रीयता हेर्दा आफन्तजनप्रति जीवित अवस्थामा या मरेपछि श्रद्धाभाव व्यक्त भएको पाइन्छ नै। सबै कुरा दृष्टमा मात्र हँुदैनन्। नदेखिएका कुरामा पनि बलात् विश्वास गर्नुपर्ने हुन्छ। लौकिक व्यवहारमा पनि त्यस्तै हुन्छ। बादलले घामजूनलाई ढाक्दैमा घामजूनको अस्तित्व नभएको हँुदैन। यस्तै वेदादि शास्त्रनिर्दिष्ट श्राद्धादि हरेक कर्ममा श्रुति, युक्ति र अनुभूतिमार्फत कर्महरूको अस्तित्व स्वीकार गर्नुपर्ने हुन्छ। जुन हाम्रा पितापुर्खाले स्विकारे। यति मात्र नभएर कतिपय विवाद आएका ठाउँमा आफ्नो शाखासूत्रको निर्देशन स्विकारेर, पालन गरेर शंका लागेको ठाउँमा अध्ययन गरी शास्त्रहरूमार्फत श्राद्धादि समस्त धर्मको निर्णयमा पुग्ने गर्दथे र अहिले पनि यो परम्परा छ। महर्षिप्रणीत श्राद्धकृत्यहरू वैज्ञानिक एवं पितृऋण तिर्ने खालका भएकाले नै हामी वेदादि शास्त्रहरूको ज्ञानलाई स्वीकार गरी निर्णयमा पुगेर श्राद्धादि यावत् कर्महरू सम्पन्न गर्दछौं। शास्त्रले भनेको छ कि देवता, पितृ हँुदैनन् भन्ने लागेर श्राद्ध गर्दैनौ भने तिम्रो रगत पिउन तिमीसमक्ष पितृहरू आउँछन्। न सन्ति पितरश्चेति कृत्वा मनसि यो नरः। श्राद्धं न कुरुते यस्मात् तस्य रक्तं पिबन्ति ते।। श्राद्धकर्मको ऐतिहासिकता हाम्रो श्राद्ध गर्ने परम्परा तत्काल सुरु भएको नभएर निकै पुरानो शास्त्रसिद्ध परम्परा हो। सनातन धर्म एक अर्ब ९५ करोड वर्षभन्दा पनि पुरानो रहेको व्यवस्था पात्रोेबाटै स्पष्ट हुन्छ। अतः पितृहरूको तिथिअनुसारका दिनमा श्राद्धादि कृत्यहरू गर्नुमा नै मानव समुदायको कल्याण छ भनी धर्मशास्त्रमा भनिएको छ। श्राद्धात्परतर नास्ति श्रेयस्करमुदा½तम्। तस्मात्सर्वप्रयत्नेन श्राद्धं कुर्याद् विचक्षणः।। भगवती सीताले दशरथको श्राद्धका दिन रामले श्राद्ध गर्न लाग्दा दशरथले लगाउने गरेको हातका बालाआदि लगाएर दशरथ र अन्य दुईजना आएको देखेकी र लजाएर झाडीमा गएर डरलाजले लुकेकी र पछि सोध्दा हजुरका पिता दशरथ र अन्य दुईजना ब्राह्मणसँगै टाँसिएर अघिअघि आएको देखेर लजाएकी हुँ भनेको प्रसंग पाइन्छ। पिता तव मया दृष्टो ब्राह्मणाग्रेषु राघवः। सर्वाभरणसम्पन्नौ व्दृौ चान्यौ च तथा विधौ।। कुर्वीत समये श्राद्ध कुले कश्चिन्न सीदति। यस्ता अन्य भीष्मपितामहआदिमा प्रसंग पनि धेरै पाइन्छ। अतः पितृहरू शुद्ध वाक्य र शुद्ध भावले बोलाउँदा आउँछन्। महालयपक्षमा त पितृलोक खाली गरेर सबै कर्ताका घरका ढोकामा आएर श्राद्धको आकांक्षा गरेर बसेका हुन्छन् भनिएकाले महालय पक्षव्यापी श्राद्ध गर्नुपर्छ भनिएको हो। नसक्दा षष्ठीआदिका पक्षबाट र त्यो पनि नसक्दा पिताका तिथिका दिन (हजुरबाआदि अन्य कसैका तिथिमा होइन) मात्र सकृन्महालय श्राद्ध गर्नुपर्छ भनी धर्मसिन्धुमा छ। अशक्तःपितृपक्षे तु करोत्येकदिने यतः। निषिद्धेऽपि दिने कुर्यात्पिण्डदानं यथाविधि।। कर्ता र ब्राह्मणको पवित्रता एवं श्राद्धसमय श्राद्धका कर्म गर्दा सावधानी अपनाउनुपर्छ। रिस, रागआदि नगरी, कसैसँग नमागी जेजस्तो पदार्थ सहजै उपलब्ध हुन्छ, त्यसैबाट श्राद्ध गर्नुपर्छ। अन्नजलादि पितृले कसरी पाउँछन् हामीले दिएका वस्तु हाम्रा पितृहरूलाई पुर्याउने कार्यचाहिँ वसु, रुद्र र आदित्य नाम गरेका श्राद्ध देवताले गर्छन्। श्राद्ध गर्नेगराउने दुवै श्रद्धावान् हुनुपर्छ। देवकार्यभन्दा पितृकार्यलाई ठूलो मानिएको छ। पितृकार्यहरू समयमै गर्नुपर्ने हुन्छ, नगर्दा दोष लाग्छ। एकोद्दिष्ट श्राद्धको समय मध्याह्न, महालय श्राद्धको समय अपरान्ह हो। कालको निर्धारण दिनमानलाई पाँच भाग लगाएर १ प्रातः, २ संगव, ३ मध्यान्ह, ४ अपरान्ह, ५ सायंकाल गरी विभाजन गरिएको हुन्छ। निर्धारित कालमा पिण्डदान अवश्य हुनुपर्छ। धार्मिक कार्यमा स्खलन आउँदै गरेको अवस्था छ। श्राद्धादि प्रत्येक धर्मकार्यमा यजमानभन्दा पुरोहित बढी जिम्मेवार एवं दोषभागी मानिन्छ। यजमानको पनि सावधानी उत्तिकै महत्त्वपूर्ण छ। अनुपस्थित वस्तुलाई जेले पनि र नभए पनि भइहाल्छ भन्ने र एक दिनमा एक ठाउँभन्दा बढी र एक श्राद्धभन्दा बढी श्राद्ध गराउनेलाई पनि शास्त्रले दोषी ठहर गरी प्रायश्चित्त बनाएको छ। कथंकदाचित श्राद्ध पढिदिनै पर्यो भने पनि अर्काे ब्राह्मणको व्यवस्था गरी टीका लगाउने आदि कार्य अर्कैलाई गराउँदा र भोजन त्यहाँ नगर्दा दोष लाग्दैन। यजमानले पनि समयानुकूल श्रमको अवमूल्यन गर्नु हुँदैन। आफ्नो कामका लागि आज बोलाएको व्यक्तिलाई समयानुकूल सन्तुष्ट पार्नु कर्तव्य सम्झनुपर्छ। पठित, आचारणशील, शास्त्रवचन पालन गर्नेजस्ता गुण हेरेर मात्र पितृकार्यमा ब्राह्मण नियुक्त गर्नुपर्छ। श्राद्ध संस्कार पवित्र एवं अनिवार्य कृत्य हो। पितृहरूको आशीर्वादले धनसम्पत्ति आदि सबै कुराको पूर्ति हुन्छ। पितहरूको आशीर्वाद लिन श्राद्धका दिन मन, वचन र कर्म पनि पितृमय बनाउनुपर्छ। आफ्नो कमाइको शुद्धद्रव्य, वस्तु आदिको प्रयोग मात्र पितृलाई मनपर्छ। अतः शुद्धभाव, शुद्धद्रव्य, श्राद्धअनुसारको पिण्ड दिने बेलाको तिथि र मध्याह्न, अपराह्नादि समय, शास्त्रज्ञ एवं आचरणशील पण्डितको व्यवस्था गरी श्राद्ध गर्नुपर्छ। यसो गर्दा गृहस्थहरू पनि यहींबाट स्वतः मुक्त हुन्छन् भनी धर्मशास्त्रमा भनिएको छ। न्यायागतधनस्तत्त्वज्ञाननिष्ठोऽतिथिप्रियः। श्राद्धकृत्सत्यवादी च गृहस्थोऽपि हि मुच्यते।। सञ्चारमाध्यमबाटै श्राद्धादि सम्भव छ ? मेसेन्जर आदिले धेरै विषयमा सजिलो बनाएको छ। श्राद्धादि धार्मिक कृत्यबाट दृष्ट र अदृष्ट गरी दुवै प्रकारका फल प्राप्त गर्नु धार्मिक कृत्यहरूको मुख्य उद्देश्य हो। श्राद्धादि कर्म गर्ने कर्ताका अगाडि विश्वेदेव र पित्रादि ब्राह्मणको सन्निधि १, मन्त्रोच्चारण र अभिषेकादि गर्न सक्ने ब्राह्मणको उपस्थिति २ र कर्मसाक्षित्व वहन गर्ने दीपरूप अग्नि देवताको सान्निध्य ३ गरी यी तीनको कार्यसंयोगबाट मात्र परमापूर्व (पुण्य) उत्पन्न हुन्छ। सञ्चारमाध्यमबाट यी सबै कुराको सांग पूर्ति हँुदैन, त्यसकारण कर्म फलीभूत देखिँदैन। अतः सञ्चारमाध्यमबाट धार्मिक कार्यको टाढाबाट पनि निर्देशनचाहिँ हुन सक्छ। यहाँको निर्देशन बुझी अर्को ब्राह्मणको उपस्थिति भने कर्मस्थलमा अनिवार्य नै देखिन्छ। यताको निर्देशक सहयोगी मात्र हुन्छ भने कर्म भइरहेको ठाउँको समीपवर्ती पुरोहित नै मुख्य मानिन्छ। धार्मिक कर्ममा देवता, द्विज र अग्निको सामीप्य नभई अदृष्ट अर्थात् पुण्य उत्पन्न नहुने भएकाले टाढाको निर्देशकबाट त्यो उत्पन्न हँुदैन। यसकारण कार्यस्थलमा ब्राह्मणको उपस्थिति र उसैबाट प्रैषवाक्य एवं हस्तक्रिया मात्र भए पनि हुन् भने जरुरी मानिन्छ। कोरोनाबीच महालयादि श्राद्ध कसरी र कहिलेसम्म ? महामारीका कारण श्राद्धादिका सामग्री पनि पाइँदैनन् र श्राद्ध गराइदिने पण्डितपुरोहितको उपस्थिति पनि असम्भव प्रायः नै छ। यस स्थितिलाई मध्यनजर गर्दा शास्त्रले दिएका विकल्प अपनाउनुपर्छ। आशौचआदिका कारण पनि श्राद्धहरू रोकिन्थे भने कर्ताका असक्ततामा पनि श्राद्धहरू रोकिन्थे नै। अतः आशौचवत् कोरोना महामारीले महालय श्राद्ध रोकिएको मानी सो अवधिभर पर्खिएर श्राद्ध गर्नुपर्छ। १ पिताको तिथिमा सम्भव भएमा यथासम्भव जुटेमा त्यसै दिन गर्नुपर्छ। २ आशौचले महालय श्राद्ध रोकिँदा चोखिएपछि अष्टमी, द्वादशी र अमावश्यामध्ये एक दिन श्राद्ध गरिन्थ्यो र यसमा पनि त्यही गर्नुपर्छ। ३ यी दिनमा पनि नचोखिँदा मलमासपछि आश्विन शुक्ल (दुर्गापक्ष) पञ्चमीसम्ममा पनि गौणकाल मानी श्राद्ध गर्न सकिन्छ। ४ त्यो पञ्चमीपछि आउने अष्टमी, द्वादशी, आंैसी भरणी नक्षत्र र व्यतीपात योगमध्ये एउटालाई निमित्त मानेर पनि महालय श्राद्ध गर्न सकिने धर्मसिन्धुमा स्पष्ट उल्लेख छ। अहिले पनि यसैलाई निमित्त मानेर कुनै एक दिन महालय श्राद्ध गर्न सकिन्छ। ५ यस वर्ष २०७७ भदौपछि एक महिना मलमास भएकाले आश्विन २ गतेदेखि ३० गतेसम्म महालय श्राद्धका कुनै पनि कर्म गर्न मिल्दैन। ६ आश्विन शुक्लपञ्चमी (कार्तिक १, २, ३, ४, ५, गते) सम्ममा गर्न नसक्दा धर्मसिन्धुको महालय प्रकरणअनुसार तिथिआदि जुराएर कार्तिकभित्रै गर्नुपर्छ। ७ मंसिर १ गते लागिसकेपछि भने महालय श्राद्ध गर्ने समय सकिएकाले पितृहरू निराश भएर पितृलोक फर्किएर जाने हुँदा श्राद्ध गर्नुको औचित्य नै समाप्त हुने हुँदा मंसिर १ गतेपछि महालय श्राद्ध नगरेर त्यसको प्रायचित्तका लागि ॐ दुरो अश्वस्य। यो मन्त्रको प्रतिदिन १०८ पटक जप गर्नुपर्छ भनिएको हुँदा १० महिनासम्म कर्ताले जप गनुपर्छ। नसक्दा प्रतिनिधि वा ब्राह्मणद्वारा पनि संकल्प जप गराउन सकिन्छ। मन्त्र ॐ दुरो अश्वस्य दुर इन्द्र गोरसि दुरो यवस्य वसुन इनस्पतिः। शिक्षानरः प्रदिवो अकामकर्शनः सरवा सरिवम्यस्तमिदं गृणीमसि।। ऋग्वेद १।१५३।२ यसबीचमा पर्ने पितामाता आदिका एकोद्दिष्टादि श्राद्ध, व्रतपूजा भने गर्नैैपर्छ। यता मन्त्र जप पनि चलाइरहनुपर्छ। ॐ।।"
जापानी प्रविधि भित्र्याउन सके समृद्धि,"नेपालजापान सम्बन्ध स्थापित भएको ६४ वर्ष भएको छ। यस बीचमा जापानले नेपाललाई आर्थिक तथा सामाजिक विकासका लागि ठूलो सहयोग गरेको छ। कूटनीतिक सम्बन्ध स्थापना भएको ६४ वर्षसम्म जापानले औद्योगिक र कृषि क्रान्तिमा प्रयोग गरेका प्रविधिलाई नेपालले भित्र्याउन भने सकेको छैन। २०१३ भदौ १७ गते नेपाल र जापानबीच औपचारिक कूटनीतिक सम्बन्ध स्थापना भयो। त्यसपछि जापानले निरन्तर निःस्वार्थ रूपमा सहयोग गर्दै आएको छ। नेपालको शान्ति प्रक्रियामा समेत जापानले महत्त्वपूर्ण भूमिका निर्वाह गरेको छ। संविधानसभा निर्वाचन होस् वा त्यसपछि भएका प्रतिनिधिसभा, प्रादेशिक वा स्थानीय तहका निर्वाचन प्रक्रियामा जापानले प्रत्यक्ष सहयोग गरेको छ। नेपाल र जापानबीच सरकारी मात्र नभएर जनस्तरमा समेत आर्थिक, सामाजिक र सांस्कृतिक क्षेत्रमा बलियो सम्बन्ध स्थापना भएको छ। पर्यटनका माध्यमबाट वा सांस्कृतिक आदनप्रदानबाट नेपाल र जापानका जनताले एकअर्कालाई निकै नजिकबाट चिन्ने अवसर पाएका छन्। सरकारी स्तरमा समेत द्विपक्षीय भ्रमण भइरहेका छन्। पछिल्लोपटक गत वर्ष राष्ट्रपति विद्यादेवी भण्डारीले त्यहाँका सम्राट् नारुहितोको गद्दी आरोहण समारोहमा भाग लिन जापानको औपचारिक भ्रमण गर्नुभयो। त्यस क्रममा राष्ट्रपति भण्डारी र जापानका निवर्तमान प्रधानमन्त्री सिन्जो आवेबीच बीस मिनेट द्विपक्षीय हितबारेमा छलफल भयो। दुवै मुलुकका अधिकारीले राष्ट्रपति भण्डारीको औपचारिक भ्रमणलाई सकारात्मक र फलदायी भएको बताएका छन्। जापानले भूकम्पपछिको पुनर्निर्माण र विपद् व्यवस्थापन, सामाजिकआर्थिक पूर्वाधार विकास, गरिबी निवारण र दैनिक जीवनमा गुणस्तर सुधार, सुशासन, प्रजातन्त्रको स्थायित्व र विकासमा केन्द्रित भएर नेपाललाई सहयोग गर्दै आएको छ। जापान सरकारले जापान अन्तर्राष्ट्रिय सहयोग नियोग (जाईका) मार्फत पुनर्निर्माण, आर्थिक विकासका लागि यातायात पूर्वाधार विकास, विद्युत् उत्पादन र वातावरण संरक्षणजस्ता क्षेत्रमा सहयोग गरिरहेको छ। जाईकाले कानुन तथा न्याय क्षेत्र, निर्वाचन प्रक्रिया, सुशासनलगायत क्षेत्रमा समेत नेपाललाई सहयोग गर्दै आएको छ। त्यसका अलावा जापानले कृषि, शिक्षा र स्वास्थ्य क्षेत्रमा समेत उत्तिकै योगदान पुर्याएको छ। जापानले नेपालको विकास र लगानीमा कहिल्यै पूर्वसर्तहरू राख्दैन। जापानले जेजति लगानी र सहयोग गरेको छ, त्यो सबै नेपालको विकास र नेपाली जनताको समृद्धिका लागि हो। लगानीमा जापानले कहिल्यै राजनीतिक स्वार्थ राखेको देखिँदैन। नेपालको विकास र समृद्धिका लागि जापानले निःस्वार्थ रूपमा आर्थिक सहयोग गर्दै आएको छ। नेपालमा लगानी गर्ने कतिपय मित्रराष्ट्रको आफ्नै स्वार्थ देखिन्छ। कतिपय आईएनजीओहरूले त आन्तरिक राजनीति र सुरक्षामा प्रत्यक्ष असर पार्ने गरी लगानी गर्न पूर्वसर्त तेस्र्याउने गरेका छन्। पूर्वसर्त राखेर गरिने लगानीहरू कालान्तरमा प्रभावकारी हुन सक्दैन। जापानले कहिल्यै पनि नेपालको आन्तरिक मामिलामा असर पर्ने गरी लगानी गर्दैन र उसको त्यस्तो मनसाय पनि देखिँदैन। गत नोभेम्बरमा टोक्योस्थित विदेश मन्त्रालयका अधिकारी, अनुसन्धानकर्ता र विश्वविद्यालयका प्राध्यापकहरूसँग पंक्तिकारले गरेको छलफलमा ती अधिकारीले नेपालको विकासलाई लिएर चिन्ता गरेको पाइयो। उनीहरूले नेपाल एक दरिलो मित्र भएको र नेपालको विकासका लागि सहयोग गर्न जापान सदैव तयार रहेको बताए। नेपालको विकास र नेपाली जनताको जीवनस्तर सुधार्ने प्रयासमा जापान सरकारले निःस्वार्थ लगानी गर्दै आएको छ। बीपी राजमार्ग सञ्चालनमा आएयता कृषि उत्पादनमा निर्भर रहँदै आएका त्यस भेगका जनताले आफ्नो जीवनस्तर सुधार्दै लगेका छन्। राजमार्गआसपासका कृषिउपज त्यहाँका किसानले सजिलैसँग राजधानी भित्त्याउन सक्ने भएका छन्। औद्योगिक र कृषि क्षेत्रमा क्रान्ति गरेको जापानबाट नेपालले खासै फाइदा भने लिन सकेको देखिँदैन। कूटनीतिक सम्बन्धबाट लिने फाइदाबाहेक औद्योगिक र कृषि क्षेत्रमा नेपालले जापानबाट फाइदा लिन सकेको छैन। कूटनीतिक सम्बन्ध स्थापना भएको ६४ वर्ष लाग्दासमेत जापानका उद्योगहरू नेपालमा खोलिएका छैनन्। नेपाल सरकारले जापानका उद्योगीलाई भित्त्याउन न केही पहल चालेको छ न त विदशी लगानीलाई सुरक्षाको प्रत्याभूति नै दिन सकेको छ। नेपालले विदेशी लगानी सुरक्षा गर्न सके जापानका बहुराष्ट्रिय कम्पनीहरू नेपाल भित्रिन आतुर देखिन्छन्। पर्यटन प्रवद्र्धन गर्न केही जापानी व्यवसायीले ट्राभल एजेन्सी खोलेका छन्। केहीले होटल र रेस्टुराँमा लगानी गरेका छन्। त्यसबाहेक जापानका ठूला बहुराष्ट्रिय उद्योगलाई नेपाल सरकारले ल्याउन सकेको छैन। उद्योग र कृषि क्षेत्रमा जापानले गरेको क्रान्ति र उनीहरूले त्यस क्षेत्रमा प्रयोग गरेको प्रविधि मात्र भित्र्याउन सके पनि नेपालको उद्योग र कृषि क्षेत्रले फट्को मार्न सक्छ। जसले आर्थिक विकास र समृद्धिमा टेवा पुर्याउनेछ। जापान नेपालको महत्त्वपूर्ण व्यापारिक साझेदार मुलुक पनि हो। नेपालले जापानबाट सवारी साधन, फोटोग्राफिक सामान, चिकित्सा उपकरण, इलेक्ट्रोनिकलगायतका वस्तु आयात गर्दै आएको छ। नेपालबाट तयारी पोसाक, हस्तकलाका सामग्री, नेपाली कागजलगायतका वस्तु जापान निर्यात हुने गरेका छन्। सन् २०१६१७ को तथ्यांकअनुसार जापानबाट आठ अर्ब बढीका सामग्री नेपाल भित्रिएका छन्। त्यसैगरी सोही समयमा नेपालले जापानतर्फ झन्डै एक अर्ब ३० करोडबराबरका सामग्री निर्यात गरेको देखिन्छ। नेपालमा लगानी गर्ने मुलुकमा समेत जापान अग्रणी मुलुकमा पर्छ। सन् २००२ सम्म नेपालमा लगानी गर्ने मुलुकमध्ये जापान पनि अग्रस्थानमा थियो। सन् २००९ मा नेपालमा धेरै लगानी गर्ने मुलकमा जापान नौ नम्बरमा थियो भने सन् २०१० र २०११ मा दोस्रो नम्बरमा आयो। सन् २०१३ र २०१४ मा नेपालमा लगानी गर्ने मुलुकमध्ये जापान तेस्रो नम्बरमा पुग्यो। सन् २०१५ मा अमेरिका, बेलायत, नर्वे, स्विजरल्यान्ड र जापान नेपालमा लगानी गर्ने मुलुकमा अग्रणी स्थानमा रहे। सरकारले लगानी सुरक्षाको प्रत्याभूति दिन नसक्दा जापान मात्र होइन, अधिकांश मुलुकका ठूला व्यापारी नेपालमा लगानी गर्न पछि हट्छन्। जापानका बहुराष्ट्रिय कम्पनीहरू भित्रिए नेपालको आर्थिक विकास मात्र नभई नेपाली श्रमिकले समेत दक्ष कामदार बन्ने अवसर पाउँथे। नेपालमा विश्वमा ख्याति कमाएका बहुराष्ट्रिय जापानी कम्पनीहरू नहुँदा नेपाली श्रमिकहरू जापानी सीपबाट विमुख हुनुपरेको छ। जापान सरकारले नेपाललाई गतिलो श्रमबजारको स्रोतका रूपमा लिएको छ। तर नेपाली श्रमिकहरूमा त्यस प्रकारको सीप विकास भइसकेको छैन। कम्बोडिया, फिलिपिन्स, भियतनामलगायत मुलुकमा जापानका बहुराष्ट्रिय उद्योग र कम्पनीहरू छन्। ती देशका नागरिक जापानी उद्योग र कम्पनीमा काम गरेर आफ्नो सीपको विकास गरेका छन्। जापान गएपछि पनि उनीहरू सीपमा अब्बल सावित हुन्छन् र जापानी नागरिक बराबरको सेवासुविधा पाउँछन्। नेपालीहरू भने जापान गएर ज्याला मजदुरीका रूपमा काम गर्न बाध्य छन्। विद्यार्थी हुन् वा अन्य भिसावाहक नेपाली हुन् अधिकांशतः ज्याला मजदुरी काम गर्न बाध्य छन्। जापानमा झन्डै ९० हजार नेपाली विभिन्न पेसा व्यवसाय अँगालेर बसेका छन्। तीमध्ये न्यून संख्याका नेपाली मात्र दक्ष कामदार छन्। पछिल्लोपटक जापानले नेपाली कामदार लैजाने तयारी त गरेको छ, तर त्यहाँका उद्योग र कम्पनीहरूमा काम गर्ने दक्षता नेपाली श्रमिकमा छैन। न त नेपालमा जापानका बहुराष्ट्रिय उद्योग र कम्पनी नै छन्। न नेपाल सरकारले आफ्ना श्रमिकको सीप विकासका लागि केही काम नै गरेको छ। नेपाली श्रमिकलाई दक्ष बनाउन पनि जापानका उद्योगहरू नेपालमा भित्त्याउन जरुरी छ। दुई मुलुकको सम्बन्धलाई बढावा दिन नेपाल र जापानबीच बाक्लै रूपमा उच्चस्तरीय भ्रमणसमेत भइरहेका छन्। यही वर्षको जनवरीमा जापानका संसदीय उपविदेशमन्त्री नोरहिरो नाकायामाले नेपाल भ्रमण गरे। त्यस्तै तत्कालीन विदेशमन्त्री तारो कोनोले जनवरी २०१९ मा नेपालको भ्रमण गरेका थिए। सन् २०१५ मा जापानका सहायक विदेशमन्त्री मिनोरु किउची, सन् २०१६ मा सहायक विदेशमन्त्री नोबुओ किसी, सन् २०१७ मा वातावरण राज्यमन्त्री तादाहिरो इतो र सोही वर्ष उपविदेशमन्त्री इवाओ होरीले नेपालको भ्रमण गरेका थिए। नेपालका तर्फबाट पनि बाक्लै उच्चस्तरीय भ्रमण भएका छन्। सन् २०१९ अक्टोबरमा राष्ट्रपति विद्यादेवी भण्डारी र सोही वर्ष ऊर्जामन्त्री वर्षमान पुनले जापान भ्रमण गरेका थिए। सन् २०१८ मा परराष्ट्रमन्त्री प्रदिप ज्ञवाली र सन् २०१७ मा उपप्रधानमन्त्री कृष्णबहादुर महराले जापान भ्रमण गरेका थिए। त्यसअघि सन् २०१६ मा उद्योगमन्त्री नवीन्द्रराज जोशी र सन् २०१५ मा परराष्ट्रमन्त्री महेन्द्रबहादुर पाण्डेले जापानको औपचारिक भ्रमण गरेका थिए। तत्कालीन कानुनमन्त्री भानुभक्त ढकालले समेत जापान भ्रमण गरे। दुई मुलुकबीच उच्चस्तरीय भ्रमण हुनु आफैंमा सकरात्मक विषय त हो तर त्यस्ता प्रकारका भ्रमणबाट नेपालले के लाभ लियो त्यो महत्त्वपूर्ण विषय हो। जापान जहिले पनि नेपाललाई सहयोग गर्न चाहन्छ। नेपाल सरकारले लगानीको वातावरण र सुरक्षाको प्रत्याभूति गराउनु अहिलेको प्रमुख आवश्कता हो। कुनै अमूक मुलुकसँग कूटनीतिक सम्बन्ध स्थापना भएको दिन स्मरण गर्नुभन्दा पनि नेपालले ती मुलुकबाट आर्थिक, प्राविधिक र सामाजिक हिसाबबाट के फाइदा लिन सक्यो भन्ने विषयको लेखाजोखा गर्न आवश्यक छ। या त नेपालले ती मुलुकसँग लगानीका विषयमा खुलस्त रूपमा आफ्ना कुरा राख्न सकेको छैन। जापान र नेपालले क्षेत्रीय र बहुपक्षीय फोरमहरूमा एकअर्कालाई सहयोग गर्दै आएका छन्। नेपाल र जापानबीच आर्थिक र प्राविधिक सहयोग सुदृढ बनाउन विभिन्न काम भइरहेका छन्। जापानले नेपाललाई द्विपक्षीय अनुदान, बहुपक्षीय सहायतालगायत प्राविधिक सहयोगमा समेत अतुलनीय योगदान पुर्याउँदै आएको छ। जापानले नेपालको मानव संसाधन विकास, स्वास्थ्य, कृषि विकास, वातावरण संरक्षण, संस्कृति र पूर्वाधार विकासलगायत क्षेत्रमा आर्थिक सहयोग प्रदाग गरिरहेको छ। मानव संसाधन विकासअन्तर्गत जापानले सन् २०१६ देखि मानव संसाधन विकास छात्रवृत्ति कार्याक्रमअन्तर्गत सरकारी अधिकारीहरूलाई लक्षित गर्दै छात्रवृत्ति प्रदान गरिरहेको छ। कतिपय नेता र कर्मचारी जापानमा घुम्न र अध्ययनका लागि जान लालायित हुन्छन्। तर अध्ययन र भ्रमण पूरा गरी फर्किएपछि जापानबाट सिकेका विषय बिर्सन्छन्। तीतो लाग्न सक्छ तर वास्तविकता पनि यही हो कि जापानका विश्वविद्यालयमा होस् वा कुनै तालिममा सिकेका कुरा नेपाली नेता हुन् वा कर्मचारीले स्वयंमा त प्रयोग गरेको देखिँदैन भने राष्ट्र निर्माणमा प्रयोग गर्छन् भन्ने विषय त परको हुने गरेको छ। नेपालजापान कूटनीतिक सम्बन्ध स्थापनाको वर्षगाँठ मनाइरहँदा जापानी प्रविधि र लगानीलाई कसरी नेपालमा भित्त्याउने भन्नेबारेमा सोच्न आवश्यक छ। उद्योग र कृषि क्षेत्रमा जापानले गरेको क्रान्ति र उनीहरूले त्यस क्षेत्रमा प्रयोग गरेको प्रविधि मात्र भित्त्याउन सके पनि नेपालको उद्योग र कृषि क्षेत्रले नयाँ फट्को मार्न सक्थे। जसले नेपालको आर्थिक विकास र समृद्धिमा टेवा पुर्याउन सहज हुन सक्छ।"
नीतालाई स्वर्ण,"काठमाडौं : प्रथम काठमाडौं भर्चुअल राष्ट्रिय खुला तेक्वान्दो (पुम्से) प्रतियोगिताको यू३१ महिला स्पर्धामा १३औं सागकी स्वर्ण विजेता नीता गुरुङले स्वर्ण जितेकी छन्। १३औं सागकै स्वर्ण विजेता सन्जिला तिम्सिना र नीताबीच कडा प्रतिस्पर्धा भएकोमा त्रिभुवन आर्मी क्लबकी नीताले बाजी मारिन्। ६७० अंकका साथ नीताले स्वर्ण चुमिन् भने ६५६ अंक जोडेकी सन्जिला रजतमै सीमित भइन्। मूलपानीकी चन्दु शाही र दाङकी सुनीता विष्टले कांस्य जिते। यसैगरी यू१८ पुरुष एकलमा १३औं सागका कांस्य विजेता अस्मिन राउतले स्वर्ण जिते। अस्मिनले ६५३ अंक जोडे। चितवनका अब्बास खान (५९६)ले रजत तथा चितवनकै सागर बराल (५८३) र कैलालीका लक्ष्मण श्रेष्ठ (५६३) ले कांस्य जिते। उक्त स्पर्धाको महिलामा आर्मीकी रोशनी श्रेष्ठ सर्वाधिक ६५० अंकसाथ पहिलो भइन्। चितवनकी जैनब खातुन (६२०) दोस्रो तथा मूलपानीकी अस्मिता नगरकोटी (६१३) र सुनसरीकी सुदेशना गुरुङ (५७६) तेस्रो भए। यू३१ पुरुष एकलमा प्रेमबहादुर लिम्बू शीर्ष स्थानमा रहे। १३औं सागका कांस्यधारी नेपाल पुलिस क्लबका उनले ६७३ अंक हासिल गरे। आर्मीका दीपेन्द्र गुरुङ ६५० अंकसाथ दोस्रो भए। पुष्पप्रसाद गौतम (६२०) तथा दोलखाका नोर्बु मोक्तान (५९६) ले कांस्य जिते। पुरुषको ४१ वर्षमाथिको स्पर्धामा मूलपानीका मधुसूदन सापकोटाले स्वर्ण जिते। कैलालीका आशिष चन्द दोस्रो तथा रुपन्देहीका विकास उदय र गैरीगाउँका शोभितमान गिरी तेस्रो भए। प्रतियोगितामा मूलपानी तेक्वान्दो डोजाङ टिम च्याम्पियन बन्यो। तीन स्वर्ण, तीन रजत र पाँच कांस्यसाथ मूलपानी टिम च्याम्पियन बनेको हो। काठमाडौं जिल्ला तेक्वान्दो संघद्वारा आयोजित प्रतियोगितामा एक स्वर्ण, दुई रजत र एक कांस्य जितेको चितवन दोस्रो र एक स्वर्ण, एक रजत र एक कांस्य जितेको कैलाली तेस्रो भयो। दुईदिने प्रतियोगितामा १९ टोलीका एक सय ७० खेलाडीको सहभागिता थियो।"
सीपीएल : सन्दीपको किफायती बलिङ,"ट्रिनीडाड : क्याराबिन प्रिमियर लिग(सीपीएल)को यस सिजनको सातौं खेलमा सन्दीपले निकै राम्रो बलिङ गरेका छन्। सन्दीप आवद्ध टोली जमैकाले ट्रिवागो नाइट राइडर्ससँग प्रतिस्पर्धा गरिरहेको छ। सन्दीपले ४ ओभर बलिङ गर्दा १९ रन दिएर १ विकेट लिएका छन्। जमैका २० रनले परािजत भएको छ । ब्रायन लारा क्रिकेट मैदान भएको खेलमा जमैकाले टस जितेर बलिङ रोजेको थियो पहिले ब्याटिङ गरेको ट्रिबागोले २० ओभरमा ४ विकेट गुमाएर १८४ रन बनायो। १८५ रनको लक्षय पाएको जमैकाले २० ओभरमा ६ विकेट गुमाएर १६५ रन बनायो । पहिलो बलमै विकेट गुमाएपछि जमैकाका ब्याट्सम्यानहरुले खुलेर खेल्न सकेनन् । छैटौं र आठौ नम्बरमा ब्याटिङमा आएका आन्द्रे रसेल र कार्लोस ब्रेथवेटले ओक्रामक ब्याटिङ गरे पनि यो जितको लागि पर्याप्त भएन । रसेल २३ बलमा ५० र ब्रेथवेट १६ बलमा २१ रन बनाएर नटआउट रहे । ओपनर ग्लेन फिलिप्सले ४१ रन बनाए । ट्रिबागोबा लागि न्युजिल्याण्डका ब्याट्सम्या कोलिन मुन्रोले सर्वाधिक ६५ रन बनाए। कस्तान समे रहेका कारन पोलार्डले ३३, सुनिल नारिनले २९, लमन्डी सिमोन्सले २५ रन बनाए। जमैकाका लागि कार्लोस ब्रेथवेटले २ विकेट लिँदा सन्दीप लामिछाने र फिडेल इडवार्डले ११ विकेट लिए। ट्रिबागोका व्याट्सम्यानले जमैकाविरुद्ध सुरुदेखि नै आक्रामक ब्याटिङ गरेको थियो। जम्मा ११ बलमा २९ रन बनाएका सुनिल नारिन तेस्रो ओभरमा आउट भएपनि त्यसपछिका व्याट्सम्यान पनि जमैकामाथि हावी भइरहे। अघिल्ला खेलमा १०औं १२औं ओभरमा सन्दीप बलिङमा आउथे यस खेलमा ८औं ओभरमै बलिङमा आएका थिए। यस ओभरमा उनले जम्मा ३ रन दिएका थिए। १०औं ओभरमा उनले १ विकेट लिँदै ८ रन दिए। सन्दीपले सिमोन्स र मुन्रोको ४६ रनको साझेदारी विकेट लिएर ताडेको थिए। त्यसपछि सन्दीपले १२ औं ओभरमा २ र १४औं ओभरमा ७ रन दिए। निकै दवावमा परेका बेला जमैकाका अन्य बलर महंगो बन्दा सन्दीपले निकै किफयती बलिङ गरेका हुन्। सन्दीपले यस सिजनका ७ खेल खेल्दा १० विकेट लिएका छन्। उनको टोली जमैकाले ७ खेल खेल्दा ३ मा मात्रै जित निकालेको छ।"
लिले र मोनाको विजयी,पेरिस : लिले र मोनाकोले फ्रेन्च लिग वान फुटबलमा जित हात पारेका छन्। आइतबार राति भएको खेलमा लिलेले रेम्सलाई १० गोलले हरायो। अर्को खेलमा मोनाकोले मेट्जलाई पनि १० गोल अन्तरले नै पाखा लगायो। निकै प्रतिस्पर्धात्मक खेलमा लिलेलाई जिताउन जोनाथन बम्बाले निर्णायक गोल गरे। जोनाथनले ३२औं मिनेटमा गरेको गोल नै टोलीको जितमा पर्याप्त बन्यो। खेलको अन्तिमसम्म गोल फर्काउने रेम्सको प्रयास सफल हुन सकेन। जितसँगै दुई खेलबाट चार अंक बनाएको लिले तालिकाको चौथो स्थानमा छ। एक अंक बनाएको रेम्स १३औं स्थानमा छ। यसैगरी मोनाकोको जितमा बेनोइट बाडिसाइन नायक बने। बेनोइटले २२औं मिनेटमा गरेको गोलले नै मोनाकोलाई जित दिलायो। मोनाको दोस्रो हाफको सुरुआतमै १० खेलाडीमा समेटिएको थियो। ४७औं मिनेटमा युसुफ फोफाना दोहोरो पहेँलो (रातो) कार्ड पाउँदै मैदानबाट बाहिरिएका थिए। तर पनि मेट्जले यसको फाइदा उठाउन सकेन। जितसँगै मोनाको पाँचौं स्थानमा उक्लिएको छ। मोनाकोले दुई खेलबाट चार अंक बनाएको छ। एक अंक बनाएको मेट्ज १७औं स्थानमा छ। आइतबार राति नै भएको अर्को खेलमा बोर्डेक्सले एन्जर्सलाई २० गोलले स्तब्ध बनायो। एकपक्षीय खेलमा बोर्डेक्सले दुवै गोल पहिलो हाफमा गरेको थियो। बोर्डेक्सको जितमा जोह मजाले २७औं मिनेटमा गोलको खाता खोलेका थिए। दुई मिनेटलगत्तै टम बासिकले गोल गर्दै बोर्डेक्सको अग्रता दोब्बर बनाए। त्यसपछि दुवै टोलीबाट थप गोल नहुँदा बोर्डेक्स सजिलै विजयी भयो। जितसँगै चार अंक बनाएको बोर्डेक्स दोस्रो स्थानमा उक्लिएको छ। बोर्डेक्सले गोल अन्तरका आधारमा रेनसलाई पछि पारेको छ। समान खेलबाट तीन अंक बनाएको एन्जर्स १२औं स्थानमा छ। यसैगरी अन्य खेलमा नान्टेजले निम्सलाई २१ गोलले हरायो। मार्सेलीले ब्रेस्टलाई ३२ तथा सेन्ट इटिनेले लोरेन्टलाई २० गोलले स्तब्ध बनायो।

शीर्षक,विवरण
मनकारी मन,"सानो शिक्षित परिवार। बाउआमाले छोराछोरीको पढाइ राम्रो होस् भनेर नाम चलेको स्कुलमा पढाए। लगानी पनि उच्च गरे। ऋण गरीगरी पढाएअनुसार प्रतिफल पनि प्राप्त भयो। छोराछोरीले पढाइ पूरा गरे। जागिर सुरु गरे। ऋणमुक्त हुन केही वर्ष लाग्यो। छोराछोरीको बिहे गर्ने बेला भयो, तर खर्च थिएन। पढाइमा जस्तै ऋण गरेर बिहे गर्न चाहँदैनथे। भन्थे बिहेमा सारा गाउँले, आफन्त र नातागोतालाई बोलाउनु, बाजागाजा बजाउनु र भोजभतेर लगाउनु अहम्, स्वाङ र आडम्बरी मात्र हो। बिहेमा जन्ती या आफन्तका नाममा एकजना मामालाई मात्र बोलाउने र विधिपूर्वक सम्पन्न गर्ने उत्तम उपाय देखे। यसरी नै बिहे गर्ने निर्णय गरे। पारिवारिक सहमतिअनुसार नै छोराछोरीको बिहे सम्पन्न भयो। बिहेमा मनकारी मामालाई बोलाए तर पैसावाल मामालाई बोलाएनन्। यो कुरा थाहा पाएर पैसावाल मामा साह्रै रिसाए। भने भान्जाको बिहेमा मामालाई निम्ता नगर्ने कस्ता दिदीभिनाजु ? म आजै गएर दिदीभिनाजुलाई झपार्छु। त्यस्तो नीच कर्म पनि गर्नुहुन्छ ?, उनकी पत्नीले भनिन्। फोनबाटै भए पनि भन्छु। हेर, तिमी रिसको आवेशमा कलंकको टीका लगाउँदै छौ। तिमीले यो कुरा मनमा राख घमण्डले कलंकको टीका मात्र लगाइदिन्छ। यो टीका मरेपछि पनि मेटिँदैन। सानो मन बनाएर अरूप्रति कहिल्यै रिस पोख्नु हुँदैन। मामा भएर यस्तो नीच कर्म गर्ने ? के गर्ने त के ?, मामा झोक्किए। जहिले भेट हुन्छ, त्यतिबेला खुसी भएर नरम स्वरमा दिदीभिनाजुलाई भन्नुपर्छ, भान्जाको बिहे गर्नुभएकोमा हार्दिक बधाई छ। सरल तरिकाले भान्जाको बिहे गर्नुभएकोमा हामी साह्रै खुसी भयौं। दुलाहा र दुलहीलाई पनि भन्नुहोला, भान्जा, तिम्रो दाम्पत्य जीवन सुखद रहोस्, शुभकामना ! यति भन्नुभयो भने दिदीभिनाजु र भान्जा खुसी हुनेछन्। त्यति भनाइले भाइप्रतिको दिदीभिनाजुको मन उतिखेरै पग्लिन्छ। तपाईंले भनेका यी कुरा उहाँहरू जीवनभर सम्झिरहनुहुनेछ। मनकारी मामा बन्न फराकिलो छाती चाहिन्छ। यसरी नै आफन्त वा पराइ नै किन नहुन्, सबैको मन खजित्न सकिन्छ।"
दियो बेच्ने आमाको दीपावली,"निकेशकी आमाले हिजै कार्यक्रम तय गरेकी थिइन्, भोलि बजार गएर टन्न दीपावलीका सामान खरिद गर्नुपर्छ भनेर। निकेश र उनकी दिदीलाई एउटा सूची बनाउने र नबिर्सीकन आवश्यक सामान किन्ने निर्देशन दिइन्। पतिलाई भनेकी थिइन् सामान टन्नै किन्नुपर्नेछ। धेरै समय लाग्न सक्छ। दिक्क नमान्ने गरी मानसिक रूपमा तयार हुने नि ! दीपावलीको सामान किनमेलका लागि निकेश आमाबासगै निस्किए सपिङ मलतिर। निकेशकी दिदीले भने एउटा लामो सूची भाइका हातमा थमाएर भनिन्, मलाई यी चीज ल्याइदिनुस्। म बजार जान्न। सिनेमा हेरेर बस्छु घरमै। बजारमा भीडभाड थियो। जताततै दीपावलीको माहोल। निकेशकी आमाले उसका हात दह्रो गरी समातेकी थिइन्। भीड आफ्नै गन्तव्यमा थियो। सपिङकै माहोलमा व्यस्त थिए मानिस। कसैले कसैलाई हेर्ने फुर्सद थिएन। एउटा कुनामा माटोका दियो लिएर दीपावलीका लागि माटोको दियो लिनुहोस्, जम्मा पाँच रुपैयाँ गोटा, लिइदिनुस् न हजुर भन्दै तिलचामल झैं देखिने कपाल फुलेकी अधबैंसे महिला चिच्याएको निकेशले सुन्यो। उसले आफ्नी आमालाई इशारा गर्दै भन्यो, आमा, हामीलाई पनि दियो चाहिन्छ नि दीपावलीमा बत्ती बाल्न। किनिदिऊ न ! आमाले भनिन्, कहा माटोको दियो किन्ने ? त्यति ठूलो घर छ, बिजुलीका झिलिमिली रङ भएका बत्तीले सजाउने नि। माटोका दियो काम छैन। मलतिर गएर सपिङ गर्नुपर्छ। आमाले निकेशको हात तान्दै अघि बढिन्। निकेश तिनै दियो बेच्न बसेकी आमालाई फर्किंदै हेर्दै आफ्नी आमाका हातमा बाँधिइरह्यो। सपिङ मलभित्र छिरेर टन्न सामान किने। फर्किने समयमा मलको कर्नरमा रहेको आइसक्रिम बारमा आइसक्रिम किन्न आमाले इशारा गरिन्। निकेशले आइसक्रिम किनेर २० रुपैया फिर्ता आयो। ऊ आमाको हात छोडेर दियो बेच्ने आमाकहा पुग्यो र भन्यो, आमा, चारवटा दियो दिनुस् न ! उसको र आमाको दुवैको अनुहारमा एउटा प्रसन्नता खुल्यो। आमा, दीपावलीको शुभकामना ! भन्दै निकेश हिँड्यो। आमाको मुखबाट निस्क्यो बाबु, यो दियो सबै बिक्री भएन भने मेरो दीपावली कसरी शुभ हुन्छ र ? निकेशका आखाबाट झन्डै आँसु झरेको थियो। आमाले पनि निकेशको भाव बुझिन् र दुइटा थप दियो हातमा थम्याइदिएर भनिन् तिमीलाई पनि दीपावलीको शुभकामना ! उसले मोबाइलमा आमाको फोटो लियो र भन्यो, आमा, चिन्ता नगर्नू। तपाईंको सबै दियो बिक्री हुनेछन्। आमाको मुहारमा आशाको दियो बल्यो। निकेश घर पुग्यो, तर उसको मन दियो बेच्ने आमासगै रह्यो। आफ्नो बाल्यकालमा माटोका दियोमा बत्ती र तेल राखेर घरका कुनाकुना सजाएको कहानी सुनाउने आमाले माटोको दियो बेचेर गुजारा चलाउनुपर्ने आमाको व्यथा किन नबुझेको होला ? आफ्ना बुबासग यसपटक दुइटा दियो बढी किनेर बार्दलीमा बालौं न भनेर अनुरोध गरेको कहानी आमाले सुनाउने गर्नुहुन्थ्यो। महँगा सामान किनेर पैसा खर्च गर्दा आउने सन्तोष इज्जत र समाजलाई देखाउनका लागि होला तर कसैको जीवनमा सहयोग हुने, कसैको मुहारमा खुसी आउने काम किन गर्दैन मानिस ? आफ्नो हिजोको अवस्था किन बिर्सन्छ, किन कठोर र निर्दयी छ मानिस मन ! यस्तै कुराले निकेशलाई अशान्त बनाइरह्यो। निकेशले आफ्नो कम्प्युटर खोल्यो र आमाको फोटो र दियोसहितको फोटोसँगै लेख्यो, आमाको दीपावली शुभ बनाउन हामी सबैले सहयोग गरौं। प्रिन्ट निकाल्यो र सडकका छेउछाउमा टासिदियो। घरघर पुगेर मानिसका हातमा पर्चा थम्याइदियो। निकेशलाई भेट्ने, त्यो फोटो र मेसेजमा आँखा पुर्याउनेजतिले आमाको दियो किने। आमाका कति दियो बिक्री भयो भनेर निकेश लुकेर हेथ्र्यो। जब दियोहरू सबै बिक्री भए, आमाको निभिसकेको खुसीको दियो अरू प्रज्ज्वलित भएर आयो। धेरै समयपछि खुसी फर्केर आएको महसुस गर्दै उनी थैलीमा पैसा राख्दै थिइन्। त्यतिबेला निकेश आमाको छेउ पुग्यो र भन्यो, आमा, दियो दिनुस् न ! बाबु, दियोहरू सबै सकियो। अब त एउटा पनि बाकी छैन ! आमाको भनाइ सुनेपछि निकेशले हास्दै भन्यो मैले भनेको होइन त सबै दियो बिक्री हुन्छ भनेर ! यति भनेर निकेश साइकलमा कुलेलम ठोक्यो। बाबु, पर्ख त पर्ख भन्दै पछिपछि दौडिँदै थिइन् आमा। उनले बाटोभरि आफ्नो फोटोसहितको पर्चा र त्यसमा लेखिएको मेसेज पढिन्। निकेशको सहयोग र प्रेमले उनका आखा अरू प्रज्ज्वलित भए। हर्षका आसु बगे र मनमनै निकेशलाई धन्यवाद र प्रेम व्यक्त गरिन्। दीपावली आफ्नो घर उज्यालो बनाउने पर्व मात्रै कहाँ हो र ? कसैका अनुहारमा आशा र भरोसाको दियो जलाउन सक्नु पनि हो। आफ्नो सानो सहयोगले कसैको जीवनमा ठूलो सहयोगको महसुस हुने काम गर्न सकियो भने मान्नुपर्छ आफूभित्रको ज्ञानको दियो प्रज्ज्वलित रहेछ। आफ्नो प्रज्ञा, समझ र ज्ञानको दियो प्रज्ज्वलित हुन सक्यो भने मात्र बाहिरी उज्यालोको अर्थ सार्थक हुनेछ। आफूभित्रको सहयोगी, मानवीय भावना, करूणा र संवेदनशीलता जागृत हुनु वास्तविक जागरण र प्रकाशमय भएको अवस्था हो। भगवान् बुद्धले आफ्नो अन्तिम समयमा दिएको सन्देश अप्प दिपो भवः को अर्थ पनि त्यही हो तिमी आफू ज्ञान र प्रज्ञारूपी गुणबाट प्रज्ज्वलित बन। बाहिरको उज्यालोले भित्रको अन्धकाररूपी अज्ञानतालाई उज्यालो बनाउन सक्दैन। घरभित्रको अन्धकार हटाउन घरबाहिर झिलिमिली पारेर हुदैन। एकपटक सोचौं हाम्रा कर्म र परिणामले बाहिरै मात्र झिलिमिली पारेका छन् कि भित्रको शान्ति, सुख र आनन्द अनुभूति हुने खालका छन् ? आन्तरिक शान्ति र आनन्द मिल्ने दियो जलाउन नसक्दासम्म तेल सकिएपछि निभ्ने दियो झैं हुन्छ जीवन। केही पायो खुसी, भनेजस्तो भएन दुःख र गुनासोका कथा सिर्जित भइहाल्छन्। बाहिरको दियो बाहिरी सहयोग पाउदा र तेल बाँकी हुँदासम्म मात्र बल्छ भने आन्तरिक दीप निरन्तर प्रज्ज्वलित भइरहन्छ। त्यसलाई अनुभूति गर्ने माध्यम केवल ध्यान हो। सन्तुलित र आदर्श जीवन बाच्न सिकाउने कला पनि ध्यान नै हो। भौतिकताको चरम सुख र सुविधासगै भित्रको आध्यात्मिक करूणा स्वभाव जागृत गराउने माध्यम पनि ध्यान नै हो। ध्यानस्थ र जागृत व्यक्तिले मात्र आफूमा आन्तरिक प्रकाशको ज्योति जगाउदै अरूका मुहारमा उज्यालोका किरण छर्न सक्छ। बहुजन हिताय, बहुजन सुखायको उज्ज्वल गुणवत्ताको विकास गर्न सकोस् दीपावली।"
जंगबहादुरको नाक,"अद्भुत थियो जंगबहादुरको नाक। लम्बाइचौडाइ, आकारमा होइन क्षमतामा। साँच्चैको, अद्भुत क्षमता थियो जंगबहादुरको नाकमा। सम्भवतः असमान्य रूपमा, जन्मँदै उनको नाकले एउटा बास्ना महसुस गरेको थियो। उनी जन्मेका बेला यो कुरा उनका जन्मदाता आमाबाबुलाई समेत थाहा थिएन। कतिसम्म भने, यो बास्नाको पछिपछि उनी हरहमेसा लागिरहे। र, त्यसबेला मात्रै उनी चुप बसे, जब उनले त्यो बास्ना आउने वस्तु प्राप्त गरे। जंगबहादुरले हात पारेका के थिए त्यस्तो बास्नादार वस्तु ? जवाफ सजिलो छ। त्यो बास्नादार वस्तुको नाम थियो, सत्ता। यही आधारमा हुनुपर्छ, आजको मितिमा पनि सत्ताको बास्ना कस्तो हुन्छ ? भनेर सोधिँदा भन्ने गरिन्छ, जंगबहादुरलाई सोध्नू ! तर आजको मितिसम्म आइपुग्दा यो भनाइ यतिमै मात्रै सीमित रहेन, सत्ताको बास्ना चाल पाउने जंगबहादुरको त्यो नाकको नामसारी भइसकेको छ। नपत्याएको ? जंगबहादुरको नामबाट सीधै त्यो नाकले आजको राजनीतिक परिवेशमा स्थान जमाउन आइपुगेको प्रस्ट छ। अहिलेको सत्ताको कुर्सीमा केपी ओलीको नाक भएर बसेको छ त्यो। तर रमाइलो के छ भने त्यो नाकभन्दा अझै बढी बास्ना सुँघ्ने क्षमता भएका नाकहरूको लाइन लागेको छ, अहिले। खास गरेर फुटेको हाँडीलाई नदेखिने गरी टाँसे झैं राखिएको नेकपाभित्रका भयंकरभयंकर नाकहरूलाई यतिखेर त्यो कुर्सीको बास्ना मगमग आइराखेको छ। त्यो बास्नासँग ती नाक कति मोहित छन् भने जबर्जस्ती जोडिएको त्यो हाँडीलाई प्याट्टै फोडेर सत्ताको त्यो बास्नादार कुर्सीमा बस्न लालायित छन् ती। प्रचण्डले त एउटा नाकलाई त स्पष्ट भनिसकेकै हुन् कि उनले अब त्यो कुर्सी दिलाउन बाँकी भनेका वामदेवलाई मात्रै हो, मानौं ठूलो त्याग गरेर केपी, माधव र झलनाथलाई आफूले भोग्दाभोग्दैको कुर्सी सुम्पिसकेका हुन्। त्यसो त, प्रचण्डको नाक स्वयम् कम्तीको कहाँ हो र ? यतिखेर फेरि उनको नाकको सुँघ्ने शक्ति तेज भएर आएको छ। उता माधव नेपालको नाक पनि चुपचाप बसेजस्तो देखिए पनि वास्तवमा त्यस्तो छैन। यस्तोमा झलनाथको नाक बास्ना नलिई बसेको होला र ? अर्कोतर्फ, पटकपटक सत्ताधारी कुर्सीको बास्ना लिन बानी परेको एउटा भिन्न पक्षको नाक पनि छ, शेरबहादुरको नाक। त्यो नाक त्यो कुर्सीको स्वाद फेरि पनि लिन पाइहालिन्छ कि भनेर यसरी मौका खोजिरहेको छ कि त्यसका लागि कुनै पनि किसिमको मूल्य तिर्न तयार छ। त्यो पक्षमा अर्को नाक पनि छ, रामचन्द्रको नाक। जसले त्यो कुर्सीको बास्ना महसुस गरेर सो प्राप्तिका लागि नेपालको राजनीतिमा सत्रअठार पटकसम्म संघर्षरत रहेको इतिहास कायम गरेको छ। खोजिरहेछु म; निःस्वार्थी, बलिदानी, देशप्रेमी, स्वावलम्बी र स्वाभिमानी एउटा नाक। कुर्सीको बास्ना महसुस गर्ने यसबाहेक अन्य पनि थुप्रै नाक छन्, जो राजनीतिक भए पनि यतिखेर मैदानमा प्रत्यक्ष देखिएका छैनन्। तर पनि चिनिन्छन् केही नाकहरू, जसमध्ये बाबुरामको नाक स्पष्ट छ। अरू त अरू, राजेन्द्र महतोको नाकसमेत परोक्ष रूपमा यो लाइनमा लागेको देखिन्छ। अलिक अस्पष्ट रूपमा उपेन्द्र यादवको नाक पनि देखिन्छ। नाकहरूको भीड छ यहाँ। केही नाकमा त्यो कुर्सीको बास्ना महसुस गर्ने शक्ति छ र पनि आफ्नो क्षमता प्रदर्शन गर्न सकिरहेका छैनन्। एक अर्थमा ती नाकहरू निरीह छन्। राजनीतिक रूपले कमजोर छन्। जस्तो कि कमल थापाको नाक, पशुपतिशमशेरको नाक, प्रकाशचन्द्रको नाक। यिनै नाकहरूको बजारमा एउटा अरू खालका नाकहरू पनि देखिएका छन्, जसले त्यस्तो बास्ना नै कहिल्यै महसुस गरेनन्। उदाहरणका लागि रोहितको नाक। छक्क पर्छन् मान्छेहरू, उनको नाक देखेर। क्या अचम्मको नाक ! संसारमा चलेका सबै बास्ना महसुस गर्न सक्ने तर विशेष त्यही कुर्सीको बास्नाचाहिँ महसुस गर्न नसक्ने ! अर्को पनि त्यस्तै नाक छ, चित्रबहादुरको। तर त्यो नाकको स्वीकारोक्ति छ कि अरूको मन राख्न भए पनि आफूले एकपटक अलिअलि कुर्सीको बास्ना लिएको हो। इतिहास हेर्ने हो भने आफ्नो क्षमतावान् नाकको दुरुपयोग गर्ने धेरै दखिए। तिनका नाम लिइराख्नै परेन। तर सदुपयोग गर्ने पनि देखिएका हुन्, जसले इतिहासमा आफ्ना सुनौला नाम अंकित गरेका छन्। कतिसम्म भने गणेशमानले त आफ्नो नाक झिकेर कृष्णप्रसादलाई नै हस्तान्तरण गरे। पुष्पलालको नाक पनि यही लाइनको नाक थियो। बीपीमनमोहनको नाकको गौरवमय इतिहासबाट त को अनभिज्ञ छन् र ? तर आज ? आजको माहोलमा, फेरि पनि दोहोर्याऊँ, जंगबहादुरको नाक पुस्तान्तरण भएर आएको छ, जो केवल सत्ताको, कुर्सीको बास्नाबाहेक अन्य केही महसुस नै गर्दैन। खोजिरहेछु म; निःस्वार्थी, बलिदानी, देशप्रेमी, स्वावलम्बी र स्वाभिमानी एउटा नाक। भीससेन थापाको नाक।"
"पहाडका छोरा, मधेसका नेता","इतिहासमा मधेस र मधेसी समुदायको हकअधिकारको सैद्धान्तिक र वैचारिक व्याख्या गर्ने पहाडी मूलका पहिलो व्यक्ति बाबुराम मात्र हुन् डा बाबुराम भट्टराईलाई अहिले कोरोना लागेको छ। त्यसैले उनी मिडियामा छैनन्। कोरोनाबाट मुक्त भएलगत्तै मिडियामार्फत बाहिर निस्किनेछन्। यो उनको आदत, अभ्यास र बाध्यता तीनवटै अन्तरसम्बन्धित गुनको सम्मिश्रण हो। यसमथि टिप्पणी गर्नेहरूको गणना गर्ने हो भने अनगिन्ती छन्। तर केहीबाहेक अधिकांश टिप्पणीकर्ता उनीप्रति सकारात्मक र उत्साही प्रकारका छन्। त्यसैले बाबुरामले के बोल्यो भन्ने कुराको जति छिटो र छरितो समाचार सम्प्रेषण हुँदो रहेछ त्यति विपक्षी दलको सर्वेसर्वा भए पनि शेरबहादुर देउवाको पनि हुन्न। यही उनको स्वभाव हो। बानीबेहोरा हो र पेसागत चरित्र पनि हो, जो उनले विरासतमा नपाए पनि बौद्धिक श्रम र व्यावहारिक अभ्यासले आर्जन गरेको हो। आफ्नो यही प्रकृतिको कारण उनी बारम्बार चर्चामा हुन्छन्। पछिल्लो बूढीगण्डकीको उछाल सेलाउन नपाउँदै उनी कोरोनाग्रस्त भए। सामन्त गोयल पनि त्यतिबेला नै टुप्लुक्क नेपाल आइपुगे। धेरैले बाबुरामलाई नै पुष्टि गर्न उनी अचानक र अप्रत्याशित रूपमा बालुवाटार छिरेका हुन् भन्ने लख काटे तर कूटनीतिक वृत्तमा भने भारतको दोहोरो चरित्रको चर्चा घनीभूत रूपमा भइरह्यो। मौकामा चौका हान्न भारत सफल देखियो। यसैबीच समाजवादी जनता पार्टीको कार्यकारिणीको बैठक बस्यो, जसले बाबुराम भट्टराईलाई पार्टीको संघीय परिषद्को अध्यक्ष पदमा मनोनयन गरी पदीय मर्यादाअनुकूल पहिलो नम्बरको सम्मान दियो। यो हेरेर बाबुरामप्रति विषवमन गर्नेहरूको सातो गयो। चुनाव आयोगमा पार्टी दर्ता हुने बेलाबखत बाबुरामले आफ्नो नाम मेटेर तल पारेकाले विरोधीले उनलाई सक्दो उछितो काढेका थिए। मधेसी मनोविज्ञानमा बाबुराम मधेसी समाजभित्र जरा गाडेर बसेको एउटा तथ्य के हो भने मौलिक रूपमा मधेस र मधेसीको हकहित संरक्षण तथा संवद्र्धन मधेसीले मात्र गर्न सक्छ। त्यसैले मधेसको आधारभूत अधिकारको प्रत्याभूतिको प्रस्थापनामा स्थापित पार्टीहरूले मधेसी नेतृत्वलाई नै अनिवार्य शर्त बनायो। सैद्धान्तिक तथा वैचारिक रूपमा यो सही पनि हो। किनकि भगवान् बुद्धका अनुसार मूलतः आत्मगत कारण नै प्रधान हुन्छ। त्यसैले प्रजातन्त्रको प्रादुर्भाव हुनेबित्तिकै केही सचेत मधेसीहरू नेपाली कांग्रेसबाट अलग भए। फलस्वरूप २००८ सालमै तराई कांग्रेसको जन्म भयो। तर त्यसलाई गलत सावित गर्न र गराउन बीपी कोइरालादेखि निर्दलीय पञ्चायती व्यवस्थाका प्रवर्तक राजा महेन्द्र हुँदै गिरिजा कोइराला र मनमोहन अधिकारीसम्मले धुइँपत्ताल प्रयास गरे। माधव नेपाल र केपी ओली त निल्न नै खोजे तर सफल हुन सकेनन्। २०६४ सालमा मधेस जनविद्रोह भएरै छाड्यो। अहिले मधेस जनविद्रोहको उछितो काढ्नमा तिनै पुर्खाका सन्तति लागिपरेका छन्। नेपालको संविधान २०७२ यसका ज्वलन्त उदाहरण हुन्। तर उदेकलाग्दो कुरा के छ भने यसका निर्मातामध्ये बाबुरामबाहेक कसैले असन्तुष्टि पोख्न सकेनन्। यस अर्थमा बाबुराम अपवाद हो भन्नेहरू पनि छन्। बाबुरामको यिनै परिपक्व सोचका कारण मिडिया उनको समाचार सम्प्रेषण गर्न बाध्य हुन्छन्, जो बाबुरामको पनि बाध्यता हो। किनकि नयाँनयाँ प्रयोग र अभ्यास गर्न उनलाई लत परेको छ। सन् सत्तरीको दशकको उत्तरार्धमा भारतमा अध्ययनरत रहँदा आफ्नो अध्यक्षतामा स्थापना गरेका अखिल भारतीय नेपाली विद्यार्थी संघ (अभानेवि संघ) होस् वा २०४६ सालको आन्दोलनलाई ऊर्जा प्रदान गर्न गठित संयुक्त राष्ट्रिय जनआन्दोलन तत्पश्चात् गठित संयुक्त जनमोर्चा नेपाल सबै उनका लागि तत्कालीन अवस्थामा प्रयोग र अभ्यास थिए। कहाँसम्म भने नेकपा (माओवादी) पनि त्यसैको एउटा कडी थियो, जसले अढाई सय वर्षदेखि जरा गाडेर बसेको सामन्तवादी एकात्मक राजतन्त्रात्मक प्रणाली समूल अन्त्य गर्न सबैभन्दा अहम् भूमिका निर्वाह गर्यो। तत्पश्चात् बाबुरामले नेकपा (माओवादी) को औचित्य समाप्त भयो भनेर प्रचण्डलाई बारम्बार दबाब दिँदा पनि उनले नमानेकाले नयाँ शक्ति पार्टी निर्माणतिर उनी लागेका थिए, जो अर्को उनको नौलो चिन्तनको उत्पादन थियो। प्रचण्डले त्यतिबेला नै बाबुरामको सोचमा सहमति जनाएको भए आज उनले जीवनको सबैभन्दा ठूलो बेइज्जती सहनुपर्ने अवस्था आउने थिएन। बाबुरामको नयाँ शक्ति नयाँ नेपालको परिकल्पनासहित इन्द्रेणी राष्ट्रवादको एउटा यस्तो हमला थियो, जसले विधानतः चुनाव चिह्न पाएको भए आज एउटा राष्ट्रिय शक्तिका रूपमा स्थापित हुने थियो। दशरथ रंगशालामा आयोजित विशाल शुभारम्भ सभाको सदृश्य चित्रण गर्दै त्यतिबेला पनि प्रधानमन्त्री नै रहेका केपी शर्मा ओलीले आफ्नो शुभकामना मन्तव्यमा भनेका थिए, आजदेखि नयाँ शक्तिलाई राष्ट्रिय पार्टीको दर्जा प्राप्त गरेको छ तर एमालेभन्दा ठूलो होइन। तत्पश्चात् प्रधानमन्त्री भएका प्रचण्डले संसारमै कतै नभएका कानुन संसद्बाट पास गराई नयाँ शक्तिलाई समाप्त पार्ने जुन खेल खेले, त्यसको फलस्वरूप बाबुरामले आधारभूत विचारमा समानता रहेका राजनीतिक शक्तिहरूसँग धु्रवीकरणको अभियानलाई तीव्रता दिँदै आज मधेसकेन्द्रित दलहरूसँगको प्रयोग र अभ्यासमा छन्। किनकि शाश्वत् सत्यको परिभाषित गर्ने हैसियत धेरै थोरै व्यक्तिमा हुन्छ, जसमध्ये बाबुराम पर्छन्। त्यसैले उनको त्याग, तपस्या र योग्यताको कदर गर्न मधेसी समुदाय कहिल्यै पछाडि परेका छैनन्। उनलाई प्रधानमन्त्री बनाउन पनि मधेसी समुदायको ठूलो भूमिका छ। बाबुरामको जनयुद्धकालीन राष्ट्रिय राज्यको अवधारणा महन्थ ठाकुर र उपेन्द्र यादवसँग सम्मिश्रण भएकाले नयाँ शक्ति र समाजवादी फोरम र तत्पश्चात् राष्ट्रिय जनता पार्टीसँग एकीकरण सम्भव हुन सकेको हो। सन् पचासको दशकमा तराई कांग्रेसको स्थापना हुँदा स्पष्टरूपमा सैद्धान्तिक र वैचारिक खाका कोर्न सकिएको थिएन। नेपाल सद्भावना पार्टीको स्थापनासम्म पनि मधेसी समुदाय पर्चाको राजनीतिभन्दा माथि उक्लिन सकेका थिएन। मधेस र मधेसी सन्दर्भमा थोरै मात्र साहित्य सिर्जना हुन सकेको थियो। तर माओवादी जनयुद्ध ले वर्ग र वर्ण संघर्षको राजनीतिलाई सैद्धान्तिक र वैचारिक व्याख्या गरेपछि तत्कालीन एमालेका नेता उपेन्द्र यादवको नेतृत्वमा गठित मधेसी जनअधिकार फोरमको सहयोगमा यसले व्यापकता पायो। बाबुरामको बौद्धिकताबाट प्रभावित भएर उपेन्द्र माओवादी भए। किनकि नेपालको इतिहासमा मधेस र मधेसी समुदायको हकअधिकारका सन्दर्भमा सैद्धान्तिक र वैचारिक व्याख्या गर्ने पहाडी मूलका पहिलो व्यक्ति बाबुराम मात्र हुन्। कहाँसम्म भने मधेसी मुक्ति आन्दोलन नामको पुस्तकसमेत लेखे। त्यतिबेला मधेसको सन्दर्भमा एकाध पुस्तक भेटिन्थ्यो। मधेस भन्नेबित्तिकै साम्प्रदायिकताको बिल्ला भिडाइन्थ्यो। जनयुद्ध का लागि नेपाली समाजको वर्ग विश्लेषण गरे झैं मधेसी समुदाय आफ्नै मुलुकभित्र सयौं वर्षदेखि आन्तरिक औपनिवेशीकरणको मारमा परेको उच्चस्तरको सैद्धान्तिक व्याख्या गरिसकेपछि माओवादीमा मधेसीको ओइरो लाग्यो। योभन्दा पहिले यस प्रकारको व्याख्या कसैले गरेका थिएनन्। त्यति मात्र होइन, मधेस जलिरहेका बेला मधेसी समाजसँग साक्षात्कार गर्न बाबुराम जसरी जनकपुर पुगे, त्यसरी पुग्ने हिम्मत कसैको थिएन। त्यसैले आजदेखि मात्र होइन, धेरै पहिल्यैदेखि नै बाबुरामको मनोविज्ञान मधेसी समाजसँग गाँसिएको छ। बाबुरामको महत्ता यसमा दुईमत छैन कि बाबुराम वैचारिक नेता हुन्। तर उनले विद्यार्थीकालदेखि विचारसँगै सांगठनिक नेतृत्व पनि गर्दै आएका छन्। सांगठनिक रूपमा माओवादी पार्टीमा मात्र उनी तेस्रो नेता थिए तर त्योभन्दा पहिले र पछि जति पनि राजनीतिक सांगठनिक संरचनाहरूको निर्माण भयो। बाबुराम पहिलो नम्बरमै रहेको देखिन्छ। माथि उल्लेख गरिसकिएको छ राजनीतिक पार्टीहरू प्रतिबन्धित रहेका बेला नेपाली क्रान्तिकारी वाम आन्दोलनलाई ऊर्जा प्रदान गर्न उनले भारतमा आभानेवि संघ स्थापना गरेका थिए। तत्पश्चात् २०४६ को ऐतिहासिक आन्दोलनमा संयुक्त राष्ट्रिय जनआन्दोलनको अध्यक्ष भएर चैत २४ गते गरेको नेपाल बन्द प्रजातान्त्रिक संघर्षको इतिहासमा स्वर्ण अक्षरमा अंकित छ। बहुदलीय व्यवस्थाको पुनस्र्थापनापश्चात् गठित संजमो, जो संसद्मा तेस्रो पार्टी थियो त्यसको उनी अध्यक्ष थिए। माओवादी जनयुद्ध को प्रारम्भमा प्रचण्डलाई चिन्ने कोही थिएन। बाबुराम नै नेता थिए। अहिलेका प्रभु साहहरू उनलाई नै हेरेर राजनीतिमा आएका हुन्। त्यसैले बाबुराम विद्यार्थीदेखि राजनीतिसम्म अपवादबाहेक कहिल्यै दोस्रो तहमा बसेका पात्र होइनन्। प्रचण्डले बुझेर पनि बुझ पचाए तर मधेसी समुदायले उनलाई त्यो सम्मान प्रदान गरे। यद्यपि यस सन्दर्भमा पार्टीभित्र गाइँगुइँ नचलेका भने होइनन् जो स्वाभाविक हो र हुनु पनि पर्छ। इन्द्रेणी राष्ट्रवाद मधेसी समुदाय एक जाति हो, जसलाई परिष्कृत भाषामा राष्ट्र भनिन्छ। नेपालमा यस प्रकारको हैसियत प्राप्त गरेका केही जाति (राष्ट्र) छन्। त्यसैले बाबुरामले त्यसलाई इन्द्रेणी राष्ट्रवादको संज्ञा दिएका हुन्। संघीय शासन व्यवस्था दस प्लस एक अर्थात् नेपाललाई ११ प्रदेशमा बाँड्नुपर्छ भन्ने उनले दिएको वक्तव्यबाट मण्डले राष्ट्रवादका पृष्ठपोषकहरू झस्केका थिए। किनकि उनीहरूका विचारमा यो विखण्डनवादी सोच हो। तर बाबुरामका दृष्टिमा नेपाल एउटा बहुजातीय, बहुभाषिक, बहुसांस्कृतिक तथा बहुधार्मिक विविधतायुक्त राष्ट्रिय राज्य भएकाले सबैलाई समान प्रकारको अधिकारबाट प्रत्याभूत गरिनुपर्छ। संघीय लोकतान्त्रिक गणतान्त्रिक नेपाल कुनै एक जात, एक भेष, एक भाषा र एक धर्मको राष्ट्रिय राज्य होइन। मधेसमा यस प्रकारको सोचलाई उपेन्द्र यादवले आफ्नो मधेसी जनअधिकार फोरमबाट फिँजाए तर महन्थ ठाकुरले यसलाई आफ्नो प्रतिष्ठाको विषय बनाए। उनी निरन्तर राष्ट्रिय राज्यको वकालत गर्दै आएका छन्। बाबुरामको जनयुद्धकालीन राष्ट्रिय राज्यको अवधारणा महन्थ ठाकुर र उपेन्द्र यादवसँग सम्मिश्रण भएकाले नयाँ शक्ति र समाजवादी फोरम र तत्पश्चात् राष्ट्रिय जनता पार्टीसँग एकीकरण सम्भव हुन सकेको हो। किनकि अहिले पनि कम्युनिस्टको मुकुन्डो ओढी मण्डले राष्ट्रवाद मुलुकमाथि हावी छ भन्ने भर्खरै मन्त्रिपरिषद्को एउटा निर्णयले पुष्टि गरेको छ। हजारौंहजारको बलिवेदीमा निर्मित संघीय लोकतान्त्रिक गणतान्त्रिक संविधानको मर्म र भावनाविपरीत सरकार चलाउने दुस्साहस गरिरहेका छन्। यस्तो प्रतिकूल परिस्थितिमा राष्ट्रिय राज्यको अवधारणा बोकेकाहरू एकगठ हुनु अहिलेको अनिवार्य सर्त हो। नेकपाका अध्यक्ष प्रचण्ड यस सन्दर्भमा आफ्नो धारणा प्रस्ट पार्न सके पार्टीभित्रको माओवादीवृत्त तथा बाहिरका लागि यो सुखद सन्देश हुन्थ्यो। अन्त्यमा, राजनीतिक शक्तिको उदयको मूल आधार विचार हो। वैचारिक रूपमा परिपक्वता हासिल नगरुञ्जेल कुनै पनि संघर्ष, आन्दोलन, विद्रोह र क्रान्तिले मूर्तरूप धारण गर्न सक्दैन। सन् पचासको दशकमा तराई कांग्रेसको स्थापना भए पनि तराईमधेसले सैद्धान्तिक तथा वैचारिक परिपक्वता सन् २००० पश्चात् मात्र प्राप्त गरेकाले २०६४ सालमा मधेस जनविद्रोह सम्भव हुन सकेको हो, जसको श्रेय माननीय उपेन्द्र यादवलाई जान्छ। तर मधेस जनविद्रोह जनयुद्ध को जगमा भएकाले त्यसका सिद्धान्तकार बाबुराम भट्टराईको पनि योगदानलाई नजरअन्दाज गर्न मिल्दैन। यस अर्थमा समाजवादी जनता पार्टीले आफ्नो प्रचुर आन्तरिक कसरतपश्चात् अन्ततोगत्वा पूर्वप्रधानमन्त्री डा भट्टराईलाई संघीय परिषद्को अध्यक्षमा चयन गर्नु उनीप्रति तराईमधेसले देखाएको सदाशयता हो।"
अमेरिकी निर्वाचनको क्रमभंगता,"ट्रम्पको गाली र घृणाबाट आत्तिएको आप्रवासी समुदायले बाइडेनबाट मित्रतापूर्ण व्यवहारको अपेक्षा गरेको छ शीतयुद्धपछि एकल ध्रुवशक्ति रहेको अमेरिकाको राष्ट्रपति निर्वाचन विश्वका लागि चासोको विषय थियो। अमेरिका वल्र्ड अर्डरको एक मुख्य योजनाकार र परिचालक मानिन्छ। एक सर्वशक्तिमान मानिएको विश्वशक्ति राष्ट्र जसले हरेक मुलुकमा आफ्नो भौतिक वा मानसिक उपस्थिति जनाउँछ त्यो राष्ट्रको विशेषाधिकारसम्पन्न राष्ट्रपतिको चयन गरिने निर्वाचनमा विश्वको ध्यान खिचिनु स्वाभाविकै हो। गत साता नोभेम्बर ३ मा अमेरिकामा राष्ट्रपतिको निर्वाचन सम्पन्न भयो। यो निर्वाचनमा करिब तीन दशकसम्मको परम्परा तोड्दै डिमोक््रयाटिक पार्टीका एक प्रौढ राजनीतिज्ञ जो बाइडेनले अमेरिकाको ४६ औं राष्ट्रपतिका पदमा र एसियन मूलकी कमला ह्यारिसले उपराष्ट्रपति पदमा सुनिश्चित निर्वाचित हुने जनमतादेश प्राप्त गरेका छन्। हाल विश्वभरि नै कोरोना महामारीका अलवा अमेरिकाको निर्वाचन र नवनिर्वाचित राष्ट्रपति तथा उपराष्ट्रपतिका बारेमा विभिन्न चर्चा चलेका छन्। तीन दशकको क्रमभंगता अमेरिकामा राष्ट्रपतिको पदावधि चार वर्षको हुन्छ। नवनिर्वाचित राष्ट्रपतिले चार वर्षको अवधिमा आफ्नो सोच, नीति, कार्यक्रम र योजनाको पूर्णरूपमा कार्यान्वयन गराउन यथेष्ट समय नहुन सक्छ भन्ने बुझाइ वा मान्यताले होला उसका काम हेरेर प्रायः अर्को थप चार वर्षका लागि पनि उसैलाई निर्वाचित गर्ने अघोषित परम्परा रहेको पाइन्छ। निर्वाचनले सुताह भनिएका जो बाइडेनलाई राष्ट्रपति बनाएर ब्युझाइदियो भने दानव भनिएकी कमला ह्यारिसलाई २०१६ को हिलारी क्लिन्टनको हारको बदलामा दैत्यमाथि विजय प्राप्त गर्ने दुर्गाका रूपमा उभ्याइदियो। सन् १७८९ मा पहिलो राष्ट्रपतीय निर्वाचन भएको अमेरिकामा २३१ वर्षमा ५८ वटा निर्वाचन भए। सन् २०२० नोभेम्बर ३ मा भएको निर्वाचनले पछिल्लो तीन दशकको एक परम्परा भंग गरिदिएको छ। बहालवाला राष्ट्रपति डोनाल्ड ट्रम्प दोस्रो कार्यकालका लागि निर्वाचन हार्ने पछिल्लो तीन दशकको पहिलो र निर्वाचन इतिहासको एघारौं राष्ट्रपति हुन्। इतिहासमा दोस्रो कार्यकालका लागि निर्वाचन हार्ने पहिलो राष्ट्रपति जोन अडाम्स थिए। सन् १७९६ मा निर्वाचित राष्ट्रपति जोन अडाम्सलाई तत्कालीन उपराष्ट्रपति टोमस जेफरसनले सन् १८०० अक्टोबर ३१डिसेम्बर ३ सम्म भएको निर्वाचनमा पराजित गराएका थिए। त्यसो त मार्टिन भोन बुरेन, जोन क्विन्सी, स्टेफन ग्रोभर क्लिभल्यान्ड, विलियम टाफ्ट, रोबर्ट हुभरजोनलगायतका राष्ट्रपतिले पनि दोस्रो कार्यकालका लागि निर्वाचन हारेका थिए। सन् १९८० मा भद्र र लोकप्रिय मानिएका राष्ट्रपति जिमी कार्टरलाई पनि दुनियाँलाई आश्चर्य पार्ने गरी रोनाल्ड रेगनले हराएका थिए भने २८ वर्षअघि सन् १९९२ मा एकचालीसौं राष्ट्रपति जर्ज डब्लू बुस सिनियरलाई ४२ बर्से युवा नेता बिल क्लिन्टनले हराएका थिए। त्यसपछिका करिब तीन दशकसम्म बहालवाला राष्ट्रपतिहरूले दोस्रो कार्यकालका लागि राष्ट्रपतिको निर्वाचन हारेनन्। बिल क्लिन्टन, जर्ज बुस जुनियर र बाराक ओबामा दोस्रो कार्यकालका लागि राष्ट्रपति निर्वाचित भएका थिए। सन् २०१६ मा रिपब्लिकन पार्टीका डोनाल्ड ट्रम्पले डिमोक््रयाटिक पार्टीकी हिलारी क्लिन्टनलाई पराजित गरी अमेरिकाको पैंतालीसौं राष्ट्रपतिमा निर्वाचित भए। २०२० नोभेम्बर ३ को निर्वाचनमा बहालवाला राष्ट्रपति डोनाल्ड ट्रम्पलाई जो बाइडेनले हराएका छन् र तीन दशकको परम्परा भंग भएको छ। ०१६ मा ट्रम्पको विजय र कार्यकाल सन् २०१६ को निर्वाचन ट्रम्पले जनताको मतबाट जितेका हुन् स्पष्ट भन्न सकिँदैन। निर्वाचनमा ट्रम्पको भन्दा करिब तीन करोड बढी लोकप्रिय मत उनका प्रतिस्पर्धी हिलारी क्लिन्टनले पाएकी थिइन् तर इलेक्टोरल मत ट्रम्पका पक्षमा बढी भएकाले ट्रम्प विजय भएका थिए। अमेरिकाका ५० राज्यबाट जितेको इलेक्टोरल संख्या जसले न्यूनतम २७० पुर्याउँछ उसैलाई विजयी घोषणा गरिन्छ। लोकप्रिय मत हिलारीको भन्दा थोरै प्राप्त गरे पनि इलेक्टोरल कलेज ट्रम्पका पक्षमा ३०६ पुगेको हुँदा ट्रम्प विजय भएका थिए। अमेरिकी राष्ट्रपति निर्वाचनमा भने यो दुर्लभ रेकर्ड हो। अमेरिकाको निर्वाचन प्रणालीको फाइदा ट्रम्पलाई भएको थियो। सामान्यतः लोकप्रिय मत बढी ल्याउनेको इलेक्टोरल कलेज बढी हुन्छ तर कहिलेकाहीं लोकप्रिय मत बढी आएर पनि इलेक्टोरल कलेज नपुग्ने हुन्छ। यसरी लोकप्रिय मत कम भएर पनि निर्वाचन जितेका ट्रम्प अघि चारजना राष्ट्रपति छन्। यसरी चुनाव जित्नेमा ट्रम्प पाँचौं राष्ट्रपति हुन्। जसले लोकप्रिय मत बढी पाउँछ त्यही विजयी बनाउने प्रणाली कायम गर्न अमेरिकाको हाउस अफ रिप्रेजेटेटिभले १९६९ मा प्रस्ताव पारित गर्यो तर सिनेटले त्यो प्रस्ताव अस्वीकार गरेपछि इलेक्टोरल कलेजमार्फत नै राष्ट्रपति चुन्ने प्रणाली कायम रह्यो। सन् २०१६ मा रिपब्लिकन पार्टीका तर्फबाट ट्रम्पले आफूलाई राष्ट्रपतिको उम्मेदवारका रूपमा घोषणा गर्दा धेरैले मजाक सम्झेका थिए। उनको नाम राजनीतिमा सुनिएको थिएन। उनको आप्रवासी, इस्लामिक, अश्वेत समुदायप्रतिको अनुदारता र उग्र नाराले अमेरिकामा बस्ने ७३५ गोरा जातिमध्ये धेरैको विवेकभन्दा भावना र तर्कभन्दा संवेदनाका मत आकर्षण गरको थियो। सञ्चारमाध्यमले खेदो खने पनि राजनीतिका नयाँ अनुहार ट्रम्पको नवराष्ट्रवादका नाराको परीक्षण अमेरिकी जनता विशेषतः घरानिया सेता जातिको समर्थन मिल्यो। ट्रम्पको उदयसँगै अमेरिकी राजनीतिमा बहुसंस्कृतिवादका विरुद्ध गोरा राष्ट्रवादको धु्रवीकरण बनेको थियो, तर उनको कार्यकालमा निर्वाचनका बेला प्रतिज्ञा गरेका कुरा पूरा गर्न सकेनन्। गालीगलौज र धम्कीको आवाज झन् चर्काउँदै गए। आप्रवासी, इस्लामिक, अश्वेत र महिलाप्रति अनुदार सोच कायमै राखे। उनको बोलाइ र गराइमा सन्तुलन भेटिएन। अन्तर्राष्ट्रिय राजनीतिमा अमेरिकाको ओज विस्तारै घट्दै गयो। चीनसँगको सम्बन्ध सुधारभन्दा बिग्रँदै गयो। चीनको बुहानबाट फैलिएको कोरोना महामारीलाई चाइनिज भाइरस भनी पटकपटक आलोचना गरे र बेवास्ता गरे। कोरोना नियन्त्रणको श्विवव्यापी रणनीतिबारेमा रुचि देखाएनन्, जसका कारण लाखौं अमेरिकी संक्रमित भए र ज्यान गुमाए। कोरोना भाइरसबाट जनताको सुरक्षा गर्ने कुनै प्रभावकारी नीति ल्याउन सकेनन्। बरु संसारले लगाएको मास्कसमेत लगाएनन् र जनतालाई पनि मास्क नलगाउने गलत सन्देश प्रवाह गरे, जसका कारण आज अमेरिका संसारको सबैभन्दा बढी कोरोना प्रभावित मुलुक बनेको छ। एउटा मास्क लगाउने कुरामा त त्यति असहिष्णु हुन सक्ने राष्ट्रपतिबाट अमेरिकी जनताले बढी अपेक्षा गर्न सकेनन्, पराजित गराइदिए। २०२० को निर्वाचनमा ट्रम्पको विजय संकीर्ण राष्ट्रवाद, विभूमण्डलीकरण, नयाँ शीतयुद्धको उत्कर्ष, बेलगाम शासनशैली, नश्लवादजस्ता अलोकतान्त्रिक शासन प्रणालीको विजय हुन्छ भन्ने निष्कर्ष निकाले, पराजित गरिदिए। बाइडेन विजय बाराक ओबामाको कार्यकालमा उपराष्ट्रपति बनेर अमेरिकाको आन्तरिक तथा बाह्य राजनीतिका केस्राकेस्रा थाहा भएका जो बाइडेन विगत ४७ वर्षदेखि अमेरिकी राजनीतिमा छन्। डिमोक््रयाटिक पार्टीका खारिएका नेता हुन् बाइडेन। उनको पारिवारिक जीवन अमिलो छ। उनले पहिलो पत्नी र बालबालिका प्लेन क््रयासमा गुमाएका थिए भने पछिल्लो पत्नीबाट जन्मिएका एक छोरालाई क्यान्सर रोगले खोसेर लग्यो। पारिवारिक, मानसिक दुःख र प्रताडना सहँदै आएका बाइडेन राजनीतिका आरोहअवरोहसँग परिचित छन्। आप्रवासी, इस्लामिक, कलर र ब्राउन मान्छेहरूले अनुदार ट्रम्पलाई भन्दा बाइडेनलाई रुचाए। डेमोक््रयाटिक पार्टी नीतिगत रूपमै यो समुदायका लागि समावेशी, लोकतान्त्रिक र आप्रवासीमैत्री देखिन्छ। ट्रम्पको गाली र घृणाबाट आत्तिएको यो समुदायले बाइडेनबाट मित्रतापूर्ण व्यवहारको अपेक्षा गरेको छ। अन्तर्राष्ट्रिय सन्दर्भमा पनि बाइडेनको विजयलाई सकारात्मक रूपमा लिइएको छ। पर्यावरण संरक्षण पेरिस सम्झौता र विश्व स्वास्थ्य संगठनबाट हात झिकेर अमेरिकालाई अन्तर्राष्ट्रिय शक्तिमा ट्रम्पले कमजोर बनाएका छन्, चीन, रूसजस्ता देशहरूसँग सम्बन्ध बिगारेका छन्, उत्तर कोरियासँगको सम्बन्धमा बढी बोलेर वर्किङ डगको उपनाम भिरेर अमेरिकाको छवि होच्याउँदै लागेका बेला यी सबै सम्बन्ध र सहयोगमा बाइडेनबाट सुधार र सकारात्मक भूमिका पाउने अपेक्षा गरिएको छ। पेरिस सम्झौता र विश्व स्वास्थ्य संगठनका बारेमा ट्रम्पका निर्णय उल्टाउने घोषणासमेत गरिसकेका छन्। कमला ह्यारिस : दानव कि दुर्गा ? ३ नोभेम्बर २०२० को निर्वाचनबाट अमेरिकी जनताले एसियन मूलकी महिला नेत्री कामला ह्यारिसलाई छानेका छन्। उनी अमेरिकी राजनीतिक इतिहासकी पहिलो अश्वेत महिला उपराष्ट्रपति हुन्। भारतीय मूलकी आमा श्यामला गोपालन र जमैकन अश्वेत बुबा डोनाल्ड ह्यारिसकी छोरी हुन्, अमेरिकाकी नवनिर्वाचित उपराष्ट्रपति कमला ह्यारिस। अमेरिकी राजनीतिमा त्यति धेरै नाम नसुनिएकी कमला ह्यारिस २०२० को निर्वाचन नजिकिँदै जाँदा तीव्र गतिमा चर्चामा आइन् र केन्द्रीय व्यक्तित्वका रूपमा आफूलाई स्थापित गरिन्। गालीगलौज गर्न माहिर ट्रम्पले निर्वाचन प्रचारमा बाइडेनलाई स्लिपी जोय र कमलालाई मनस्टर भनेर उपनाम दिएका थिए। तर निर्वाचनले सुताह भनिएका जो बाइडेनलाई राष्ट्रपति बनाएर ब्युझाइदियो भने दानव भनिएकी कमला ह्यारिसलाई २०१६ को हिलारी क्लिन्टनको हारको बदलामा दैत्यमाथि विजय प्राप्त गर्ने दुर्गाका रूपमा उभ्याइदियो। अमेरिकाका एसियन हिन्दु बस्तीमा कमलालाई दैत्यहरूको बध गर्ने नवदुर्गाको एक नयाँ अवतार भन्दै उत्साह दिइएको थियो। कट्टरपन्थी रिपब्लिकन र ट्रम्पले कमलाप्रति आक्रोश र घृणाभाव व्यक्त गरी अभिव्यक्ति दिन थालेपछि अमेरिकाका महिला र अश्वेत मतदाताको समेत सहनुभूति कमला ह्यारिसलाई आएको थियो। ७७ वर्षीय बाइडेन सायद दोस्रो कार्यकालका लागि राष्ट्रपति उम्मेदवार बन्ने छैनन् र ५६ वर्षीय उपराष्ट्रपति कमला हयारिस नै सन् २०२४ को निर्वाचनमा राष्ट्रपतिको उम्मेदवार बन्नेछिन्। हुनसक्छ, उनी नै अमेरिकाको इतिहासको पहिलो महिला अश्वेत राष्ट्रपति। अहिल्यै बाइडेन प्रशासनमा कमलाको भूमिका सबैभन्दा महŒवपूर्ण हुनेछ र उनी डीफ्याक्टो राष्ट्रपतिसरहको भूमिकामा हुनेछिन् भन्ने अनुमान गरिएको छ। अमेरिकी इतिहासमा उपराष्ट्रपति हँुदै राष्ट्रपति बन्नेको लामो सूची छ। रिचार्ड निक्सन, थियोडोर रुजबेल्ट, ह्यारी ट्रमेन, जर्ज बुसजस्ता इतिहासमा विशिस्ट नाम दर्ज गरेका राष्ट्रपतिहरू र नवनिर्वाचित राष्ट्रपति जो बाइडेन पनि राष्ट्रपति हुनुअगाडि उपराष्ट्रपति भएका थिए। अमेरिकी चुनाव र विश्व प्रभाव हालसम्म अमेरिकालाई विश्वको सर्वोच्च शक्तिशाली राष्ट्र मानिन्छ। अमेरिकाको राष्ट्रपतिको चयनले विश्वशक्ति सन्तुलन र शान्तिमा महŒवपूर्ण भूमिका खेल्छ। त्यसैले ट्रम्पको संकीर्णवादी, भद्दा नवराष्ट्रवादी, बेलगाम सन्काह नेतृत्व पुनः विजय भएको अवस्था र उदारवादी नयाँ नेतृत्व आएको अवस्थामा विश्व व्यवस्थामै प्रत्यक्षपरोक्ष असर पर्ने भएकाले अमेरिकाको राष्ट्रपति निर्वाचन विश्वका लागि महत्वपूर्ण हुनेगर्छ। यसपटकको चुनाव बाइडेन र ट्रम्पको वा डेमोक््रयाट र रिपब्लिकन पार्टीबीचको चुनावभन्दा बढी लोकतन्त्र कि सर्वोच्चवाद भन्नेमा महŒवपूर्ण थियो। एक अर्थमा यो निर्वाचन भूमण्डलीकरण कि विभूमण्डलीकरण, बहुसंस्कृतिवाद कि सर्वोच्चतावाद, समावेशीवाद कि नश्लवादको निर्वाचन थियो। यो चुनाव पोस्ट कोरोना संसार, विश्वदृष्टि र आर्थिक प्रणाली, विश्वशक्ति सन्तुलन, व्यवस्थापन, लोकतन्त्रको भास्य र भविष्यजस्ता अमूर्त तर दीर्घकालीन राप ताप र प्रभाव पार्ने मुद्दामा केन्द्रित थियो। त्यसैले सन् २०२० नोभेम्बर ३ को अमेरिकी छयालीसौं राष्ट्रपतिको निर्वाचन पर्दामा अमेरिका र पर्दाभित्र विश्वशक्ति बनेका र बन्दै गरेका देशलगायत विश्वका लागि महŒवपूर्ण थियो।"
"आईपीएलको उपाधि मुम्बईलाई, फाइनलमा दिल्ली ५ विकेटले पराजित",दुबई : इन्डियन प्रिमियर लिग (आईपीएल) को १३औँ संस्करणको उपाधि मुम्बई इन्डियन्सले जितेको छ। मुम्बईले दिल्ली क्यापिटल्सलाई ५ विकेटले फाइनलमा पराजित गर्दै पाँचौँ पटक उपाधि हात पारेको हो। दुबई अन्तर्राष्ट्रिय क्रिकेट मैदानमा भएको फाइनलमा दिल्लीले टस जित्दै पहिलो ब्याटिङ गरेको थियो। दिल्लीले निर्धारित २० ओभरमा ७ विकेट गुमाउँदै १५७ रनको मध्यम लक्ष्य प्रस्तुत गरेको थियो। मध्यम लक्ष्य पछ्याएको मुम्बईले १८४ ओभरमै ५ विकेट गुमाउँदै लक्ष्य भेट्टायो। मुम्बईको सहज जितका लागि कप्तान तथा ओपनर रोहित शर्माले ६८ रन जोडे। त्यस्तै इशान किसनले ३३ तथा क्वीन्टन डि ककले २० रन बनाए। यसैगरी सूर्यकुमार यादवले १९ रनको योगदान गरे। दिल्लीका एनरिच नोट्र्जेले २ तथा कगिसो रबाडाले १ विकेट लिए। त्यस्तै मार्कस स्टोनिसले १ विकेट हात पारे। यसअघि ब्याटिङ गरेको दिल्लीका लागि कप्तान श्रेयस अयरले ६५ रन बनाएका थिए। त्यस्तै रिसभ पन्तले ५६ रन जोडेका थिए भने शिखर धवनले १५ रन जोडेका थिए। यसबाहेक अन्य ब्याटसमेनले भने दोहोरो अंकको स्कोर बनाउन सकेनन्। दिल्लीलाई सस्तैमा रोक्न मुम्बईका ट्रेन्ट बोल्टले धारिलो बलिङ गर्दै ३ विकेट लिए। त्यस्तै नाथन कोल्टर निलले २ र जयन्त यादवले १ विकेट हात पारे। हारसँगै पहिलो पटक फाइनल पुगेको दिल्लीले भने उपविजेतामै चित्त बुझाउनु पर्यो। लगातार आईपीएलको उपाधि जित्ने मुम्बई दोस्रो टिम मुम्बई लगातार आईपीएलको उपाधि जित्ने दोस्रो टिम बनेको छ। यसअघिको १२औँ संस्करणको आईपीएल उपाधि मुम्बईले नै जितको थियो। उसले फाइनलमा चेन्नई सुपर किंसलाई १ रनले पराजित गर्दै रोमाञ्चक रूपमा उपाधि हात पारेको थियो। लगातार आईपीएलको उपाधि जित्ने पहिलो टिम भने चेन्नई हो। उसले सन् २०१० र २०११ को आईपीएल उपाधि जितेको थियो। कोरोना महामारीका कारण मिति र स्थान परिवर्तन गर्दै १३औँ संस्करणको आईपीएल सेप्टेम्बर १९ देखि संयुक्त अरब इमिरेट्स (युएई) मा सुरु भएको थियो। फाइनल सकिएसँगै आईपीएलको यो सिजन नाभेम्बर १० मा सकिएको छ।

शीर्षक,विवरण
सूर्यबहादुरको सम्झना,"धनकुटेली जनताका लागि सूर्यबहादुर थापा पितासरह नै थिए। धरानधनकुटा सडक निर्माण धनकुटेली जनता मात्रै होइन, भोजपुर, संखुवासभा र तेह्रथुमको विकासको ढोका खोल्ने माध्यम बन्यो। पञ्चायतकालमै यो सडक नबनेको भए कोसी अञ्चलका पहाडी जिल्ला र कर्णालीका हालका जिल्लाको अवस्था उस्तैउस्तै हुन्थ्यो। थापा यसकारण पनि धनकुटेका पितासमान छन्। सबै मान्छेका गुण बत्ताीस लक्षणयुत्ता हुन्छन् भन्ने छैन। पूर्वप्रधानमन्त्री सूर्यबहादुर थापामा पनि यही लागू हुन्छ। उनका केही गुण राम्रा थिए त केही नराम्रा पनि। उनले आफ्नो जीवनकालभर दुःख बोकेर मालीगाउँ आइपुग्ने जो कोही जिल्लाबासीलाई टुलुटुलु हेरेनन्। बिरामी भएर आउनेलाई सकेसम्म औषधि उपचार गरेरै पठाए। पञ्चायतकालमा तराईको चारकोशे झाडी मासेको आरोप लाग्यो। त्योभन्दा ठूलो त उनी प्रधानमन्त्री भएकै समयमा २०३६ साल कात्तिाक २३ देखि २९ गतेसम्म धनकुटाको खोकु छिन्ताङमा १६ जना निहत्था नागरिकको हत्या गरियो। जसलाई नेपालको इतिहासमा छिन्ताङ हत्याकाण्ड भनिन्छ। त्यसको दोष उनीमाथि लाग्यो। थापाले पटकपटक म आफ्ना जिल्लाबासीको हत्या गर भनेर कसरी भन्न सक्थें र ? भनेका छन्। छिन्ताङ हत्याकाण्डसम्बन्धी चलचित्र निर्माणको क्रममा थापाले म र मेरो टिमसँग भनेका थिए, म सत्तामा रहेका कारण ममाथि आरोप लाग्यो, जुन घटना मसँग जोडिएको थिएन। धनकुटामा जन्मिएका सूर्यबहादुर पटकपटक प्रधानमन्त्री भए। उनको अवशानपछि धनकुटाले आफ्नो राजनीतिक हैसियत कायम गर्न सकेको छैन। त्यसो भनेर धनकुटामा नेताको खडेरी लागेको भने होइन तर सूर्यबहादुर जतिको उचाइको नेता नहुँदा जिल्लाले धेरै कुरा गुमाउनुपरेको छ। बचेखुचेका केही सरकारी कार्यालय पनि संघीयताका कारण प्रदेश राजधानीमा सरिसकेका छन्। बाँकी रहेको रेडियो नेपाल र लोकसेवा आयोगको कार्यालय पनि सारिने हल्लाले धनकुटा त्रसित छ। धनकुटालाई केन्द्रीय आँखाले हेर्ने दृष्टिकोण फरक छ। दुइटा निर्वाचन क्षेत्र हुँदा पनि धनकुटाको राजनीतिलाई विशेष महत्तवका साथ हेरिन्थ्यो। क्षेत्र नं १ मा जसले जिते पनि राष्ट्रिय राजनीतिमा खासै प्रभाव पार्न सकेन। तर, २ नम्बर क्षेत्र सूर्यबहादुरको भएकाले राष्ट्रियअन्तर्राष्ट्रिय समुदायको ध्यान पनि केन्द्रित हुन्थ्यो। माओवादीको १० वर्षे सशस्त्र संघर्षका युद्घका बेला सूर्यबहादुर र उनका कार्यकर्ता नुन खाएको कुखुरा झैं बने। २०६२०६३ को जनआन्दोलनको बाढीले नेपाली राजनीतिमा बाघ कहलिएका सूर्यबहादुरलाई नराम्ररी पछार्यो। पहिलो संविधानसभा निर्वाचन हुँदा तत्कालीन नेकपा माओवादीका हेमराज भण्डारी र हरिराज खेवाले निर्वाचन जित्दा धनकुटा दोस्रोपटक लालकिल्ला बन्यो। यो अवस्था कायम रहिरहन सकेन। दोस्रो संविधानसभा निर्वाचनमा थापा पुत्र सुनीलबहादुरले क्षेत्र नं २ मा जित हात पारेर लालकिल्ला भत्काइदिए। सूर्यबहादुर भने समानुपातिकतर्फबाट निर्वाचित भए। उनी दोस्रो संविधानसभामा ज्येष्ठ सदस्यको हैसियतले संविधानसभाको पहिलो बैठकको अध्यक्षता गर्ने सौभाग्य पाएका थिए। देश संघीयतामा गएपछि धनकुटाले सूर्यबहादुरको अभाव महसुस गरेको छ। पञ्चायतकालदेखि नै राष्ट्रिय राजनीतिमा प्रभाव पारिरहने जिल्लामा के यतिबेला राजनीतिक नेतृत्वको खडेरी लागेकै हो त ? कि राजनीतिक नेतृत्वको विकास गरिएन ? केन्द्रीय राजनीतिमा सुनीलबहादुर, हेमराज भण्डारी र रकम चेम्जोङ छन्। यी तीनैजना पूर्व सांसद हुन्। रकम चेम्जोङ संघीय समाजवादी पार्टीको केन्द्रीय राजनीतिमा छन्। उनी धनकुटाबाट निर्वाचित भएर दुईपटक मन्त्री बन्दा धनकुटाको विकासमा निक्कै ठूलो राजनीतिक प्रभाव पारेका छन्। हेमराज पहिलो संविधानसभामा निर्वाचित बनेपछि तमोर करिडोर बन्न सुरु भयो। उनकै परिकल्पनाले आज तमोर करिडोर राष्ट्रिय गौरवको आयोजना बनेको छ। उनी नेकपाका केन्द्रीय सदस्य छन्। सूर्यबहादुरको जस्तो राजनीतिक उचाइ लिन सक्ने नेता धनकुटाले जन्माउला त अब ? सूर्यबहादुरले आफ्नो उत्ताराधिकारीका रूपमा छोरा सुनीलबहादुरलाई अघि सारे। तर, बाउ, पैसा र भारत को बलमा दुई पटकसम्म मन्त्री बने। दोस्रोपटक मन्त्री बन्न त पार्टी नै फुटाए। मन्त्री भएकै बेला प्रतिनिधिसभा निर्वाचनमा झन्डै १० हजार मतको अन्तरमा वाम गठबन्धनका उम्मेदवार राजेन्द्र राईसँग पराजित भए। २०७२ वैशाख २ गते राती भारतको मेदान्त हस्पिटलमा सूर्यबहादुरको निधन भयो। उनको निधनपछि धनकुटा पूरै शोकमा डुब्यो। समग्र जिल्ला विकासको दृष्टिले पछाडि परेको छ। सूर्यबहादुरको मृत्युपछि उनले बनाएको जिल्लाको क्याबिनेट पूरै ध्वस्त भएको छ। अहिले थापाको परिवार विगतदेखि नै किचेन क्याबिनेट को घेराबन्दीमा सीमित छ। यो क्याबिनेटले सुनीलबहादुरलाई कति दिनसम्म साथ देला ? यो क्याविनेट सूर्यबहादुरले जसरी राजनीतिक परिवर्तनलाई आत्मासात गरे, त्यसलाई जोगाउने हुँकार पिट्ने गर्छ। तर, हुँकारमा अडान नहुँदा यता त उताको हुने गरेको छ। जसले जे आरोप लगाए पनि सूर्यबहादुर निडर र प्रखर वत्ताा थिए। उनी जिल्लाको हकमा मात्रै होइन, समग्र देशका नेता थिए। आज उनको अभाव जिल्लाले महसुस गरिरहेको छ। उनै थापाप्रति हार्दिक श्रद्घासुमन।"
क्रोनी सोसलिज्म को अभ्यास,"नागरिकलाई जीवन र स्वतन्त्रता मध्ये एउटा विकल्प रोज्न गरिएको आह्वानसँगसँगै नयाँ वर्ष २०७७ सुरु भएको छ। शासन सञ्चालनको अभिभारा सुम्पिएका नागरिकलाई उल्टै विकल्प रोज्न गरिएको आह्वानले लोकतान्त्रिक राज्यव्यवस्थाको मर्ममाथि प्रहार भएको छ। यसलाई राजनीतिमा आदर्शले वि श्राम लिएको संकेतका रूपमा बुझ्नुपर्छ। हो, कोरोना भाइरसले संसारलाई आतंकित पारिरहेका बेला जीवन पहिलो विकल्प हो। तर, जीवनबिना स्वतन्त्रता र स्वतन्त्रताबिना जीवनको कल्पना गर्न सकिन्न। यो कोरोना भाइरस भगाउने विषयसँग जोडिएर आए पनि सरकारमा बसेकालाई भ्रष्टाचारी देख्नेहरूलाई दिइएको चुनौती पनि हो। आज हामी ३० वर्षअघिको स्मरण गरिरहेका छौं। स्वतन्त्रताको लडाइँ संयुत्ता रूपमा जित्दै गर्दा गणेशमान सिंहको भूमिका बिर्सेका छैनौं। त्यही लडाइँको मर्म बुझ्न नसक्दा लोकतन्त्र जपनामा मात्र सीमित भयो। त्यो लोकतन्त्रले जीवन र स्वतन्त्रतामध्ये एउटा रोज्नुपर्ने अवस्थासम्म पुर्याउला भन्ने कल्पना गरिएको थिएन। ०६२६३ को पूर्ण लोकतन्त्र भनिएको आन्दोलन सफलतापछि त लोकतन्त्र झनै कमजोर बन्दै गयो। त्यतिमात्र होइन पूर्ण लोकतन्त्र ल्याउन सामेल भएका सशस्त्र संघर्षका नायकहरूले सधैं जपिरहने अर्धसामन्ती र अर्धऔपनिवेशिक शब्दले यति छिट्टै वि श्राम लेलान् भन्ने कल्पना पनि गरिएको थिएन। यतिबेला नागरिकसँगको प्रधानमन्त्रीको सीधा सम्पर्कको तार उनैका आसेपासेले चुँडाइदिएका छन्। स्वास्थ्य उपकरण खरिद प्रक्रियामा छरपष्ट भएको पफ्र्युमको बास्ना मा प्रधानमन्त्रीले सुनपानीरुपी फिनेल हालिदिएपछि तार चुँडिएको संकेत मिल्छ। प्रधानमन्त्रीको पुरानो राष्ट्रवादी छविमा त्यसले नयाँ दाग लगाइदिएको छ। संकटका बेला खरिद गरिएका स्वास्थ्य उपकरणका मूल्यबारे बजारमा उठेका प्रश्नले सरकारमाथि स्वाभाविक रूपमा नैतिक प्रश्न तेर्सिएको छ। यतिबेला राष्ट्रवाद कर्पोरेट राष्ट्रवाद मा परिणत भएको छ भने समाजवाद क्रोनी सोसलिज्ममा। सम्बोधनमार्फत् जतिसुकै ओठ ढाके पनि यो विषयको छानबिनमा प्रधानमन्त्रीले सघाउने विश्वास बाँकी नै छ। अख्तियार दुरुपयोग अनुसन्धान आयोगमा पनि छानबिनको निवेदन परेको छ। सरकारले छानबिनको संकेत नगर्दासम्म उसले जनदबाबलाई खासै चासो दिने छैन। हो, आरोपितलाई चोखिने अवसर दिन पनि छानबिन हुनुपर्छ। मान्छे ठूलो होस् वा सानो ज्वरो नाप्ने यन्त्र एउटै हुन्छ। अख्तियारले आफूलाई त्यही यन्त्रको काम गर्ने हैसियतमा विकास गर्नुपर्छ स्वतन्त्र निकायको पहिचान सुरक्षित राख्न र लोकतन्त्रको अभ्यास भइरहेको छ भन्ने देखाउन पनि। राष्ट्रवाद र जनविश्वास सबैभन्दा ठूलो सम्पत्तिा हो। राष्ट्रप्रतिको निष्ठाभाव र जनविश्वास गुमाएपछि राजनीतिको कुनै अर्थ रहन्न। राष्ट्रवाद मुलुकको प्राण हो भने जनविश्वास शासन सञ्चालनको अख्तियारी। यी दुवैलाई सँगसँगै लिएर हिँड्न सक्ने राजनीतिक दल र व्यत्तिा मात्र सफल हुन्छ। त्यसैले राजनीतिलाई बुझ्न व्यत्तिाको आफ्नै दृष्टिकोण वैज्ञानिक हुनुपर्छ भनिन्छ। यही वैज्ञानिक कला नहुँदा यतिबेला राष्ट्रवाद र जनविश्वास धर्मराएको छ। सिद्घान्तभन्दा व्यत्तिागत र पार्टीगत स्वार्थ प्रबल भएकैले राष्ट्रवादप्रतिको चिन्तन शिथिल भएको छ। यतिबेलाको प्राथमिकता नागरिकलाई कोरोना भाइरसबाट जोगाउनु छ। भोकबाट जोगाउन सक्ने संकेत देखिएका छैनन् किनकि गरिखाने माध्यमसमेत लकडाउन भएको छ। यो अवस्था लम्बियो भने भोलि हुँदाखाने र हुनेखानेबीचको विभाजनको रेखा झन् गहिरिन सक्छ। त्यसको परिणाम कठोर हुनेछ। त्यसैले हुँदाखानेको व्यवस्थापन पहिलो प्राथमिकता हुनुपर्छ। यतिबेला दुइटा विषयका बहसले बढी ठाउँ ओगटेका छन्। राष्ट्रवाद र समाजवाद। यी दुइटै सिद्घान्तप्रतिको प्रतिवद्घता र तदनुकुलको व्यवहार राष्ट्रिय अपेक्षा हुन्। वर्तमान सत्तााको लक्ष्य भनौं या गन्तव्य समाजवाद नै हो। त्यो गन्तव्यमा पुग्न सत्ताारुढ दल सामाजिक संस्था हुनुपथ्र्यो तर कम्पनीका रूपमा विकास भइरहेको छ। सामाजिक संस्था बन्न सकेको भए राष्ट्रवाद सदृढ हुन्थ्यो। किनकि सामाजिक संस्थालाई आम नागरिकको भावना प्रतिनिधित्व गर्ने दायित्व हुन्छ। कम्पनीहरूले भने बिजिनेश मात्र गर्छन्। निश्चित व्यत्तिा र समूहको मात्र भलो चाहन्छन्। त्यहाँ सेयर होल्डरहरूको हितमात्र हेरिन्छ। कम्पनीकरणले राष्ट्रवादको एजेन्डा पार्टीभित्रै खुम्चियो। यो लोकतन्त्र र बहुदलीय व्यवस्थाका लागि गम्भीर चिन्ताको विषय हो। यतिबेला पार्टीरुपी कम्पनीभन्दा बाहिरका मान्छेको कुनै हैसियत छैन। किनकि कम्पनीकरणमा सकेसम्म थोरै सप्लायर्ससँग काम गर्न रुचाइन्छ। धेरैसँग डिल गर्दा लिकेज हुने सम्भावना बढ्ता हुन्छ। नयाँ सरकार बनेपछि यस्तो काम यती होल्डर्सले गर्दै आएको थियो तर अहिले ओम्नी अगाडि आएको छ। यो आईटी कम्पनी हो, जसको औषधिजन्य वस्तुसँग कुनै औचित्य, सरोकार र दक्षता छैन। यसले सूचनाको काम पाइरहेको छ। त्यो उचित थियो किनकि उसको विशेषज्ञता त्यसैमा हो भन्ने सुनिन्छ। कुन औषधिको के काम भन्ने उसलाई थाहा हुँदैन पनि। काम गर्न सहज हुने भएकैले ओम्नीसँग कारोबार गर्ने निर्णयमा सरकार पुगेको हुनुपर्छ। पार्टीको कम्पनीकरण (कर्पोरेट र्यासनालिज्म ) मा यस्तै हुन्छ। संसारका पुँजीवादी मुलुकलाई हिजो कम्युनिस्टहरू गाली गर्थे। क्रोनी क्यापिटालिज्म जारी रहेसम्म समाजवादमा पुग्न सकिन्न, सर्वहाराको हित पनि हुँदैन। यसलाई ढालेपछि मात्र समाजवाद आउँछ। क्रोनी क्यापिटालिज्म भनेको आसेपासे पुँजीवाद (आफ्ना वरिपरिकाको हितमा मात्र काम गर्ने) हो। नेपालमा समाजवादको लक्ष्यमा हिँडिरहेको दाबी गर्ने सरकार पनि त्यही काम गरिरहेको छ। संसारमै नयाँ क्रोनी सोसलिज्म को अभ्यास नेपालले यतिबेला गरिरहेको छ। समाजवादको नाम बेचेर क्रोनी सोसलिज्म अँगाल्ने अभ्यासको प्रतिफल भनेको हुनेखाने र हुँदाखानेबीचको खाडल गहिर्याउनु मात्र हो। कोरोना भाइरसका कारण सबै गतिविधि ठप्प भएको मौका पारेर यस्तो खाडल गहिरो बनाउने काम गर्ने सत्तााले समाजवादको यात्रालाई सुरक्षित अवतरण गराउला भनेर कसरी पत्याउने ? हामी नागरिक सम्प्रभु हौं भनेर गर्व गरिरहँदा अस्तित्व नामेट त हुने होइन ? उत्पादन प्रक्रियामा आम नागरिकको नियन्त्रण हुने र सरकार पनि पुँजीपतिहरूको प्रभावबाट मुत्ता भएर सर्वसाधारणको सम्मतिअनुसार चल्ने परिकल्पनालाई समाजवादको सामान्य आदर्श मानिन्छ। अथवा लोककल्याणकारी समाज (जहाँ मानिसका न्यूनतम आधारभूत आवश्यकता पूरा होउन्) स्थापनालाई समाजवाद भनेर अथ्र्याइन्थ्यो। तर, यतिबेला क्रोनी सोसलिज्म को मान्यतालाई राज्यसञ्चालनको आधारभूत आवश्यकता बनाइएको छ। यसैलाई शिरोधार्य गरिरहनुपर्ने अवस्थाले भोलिको नेपाल हाँक्ने सपना देखिरहेको सत्ताारुढ दलकै युवालाई किन पोलिरहेको छैन ? हो, भ्रष्टाचार पहिले पनि थियो। अघिल्ला सरकारहरूले भ्रष्टाचाररुपी बिरुवामा पानी हाल्दै गएर हुर्काए। अहिले त्योभन्दा एककदम अघि बढिएको मात्र हो। जसलाई लुटको संज्ञा दिँदा पनि फरक पर्दैन। लुटतन्त्र स्थापित भएपछि लुकेर हुने काम निर्धक्क गरे पनि भयो। प्रधानमन्त्रीको पछिल्लो सम्बोधन लुटतन्त्रलाई वैधानिकता दिनुबाहेक नागरिक हितमा फलदायी देखिएन। लुट्नलाई मैदान फराकिलो बनाउने काम भयो। ओम्नीसँगको ठेक्का रद्द प्रकरणमा संरक्षणवादले काम गरेको छ। ठेक्का रद्द मात्र होइन धरौटी नै जफत हुनुपथ्र्यो, यदि अनियमितताको गन्ध थिएन भने। उसलाई डर हुन्थ्यो। सरकारले समर्थन गरिदिएपछि खुलमखुला भयो। उल्टो सरकारलाई सघाइरहेको कम्पनीलाई किन गाली गर्ने भन्ने निर्णयले प्र श्रय पायो। यो अवस्थामा न राष्ट्रवाद रह्यो न समाजवाद। राष्ट्रवाद कर्पोरेट राष्ट्रवादमा परिणत भयो, समाजवाद क्रोनी सोसलिज्ममा। हिजो क्रोनी क्यापिटालिज्मलाई प्र श्रय दिइएको भन्दै घृणा गरिएका ठूला राष्ट्रहरूसँगको कूटनीतिक सम्बन्ध कुन रूपमा अघि बढ्ला क्रोनी सोसलिज्मको अभ्यासलाई संस्थागत गरिएपछि ? अबको संसारको राजनीतिक, सामाजिक, आर्थिक इतिहास लेखिँदा कोरोनाअघि र पछि भनेर सम्बोधन हुनेछ भने कोरोनाकालको नेपाललाई संकटमा क्रोनी सोसलिजम अभ्यास गर्ने मुलुकको संज्ञा दिइनेछ। के यही अभ्यासको निरन्तरतालाई साथ दिइरहने कि समाजको हरेक क्षेत्रमा विद्यमान वर्गभेद मेटाउने उद्देश्यमा अघि बढ्ने ? नयाँ वर्षले सबै दलका युवानेतासँग यही प्रश्नको उत्तार अपेक्षा गरेको छ। हो, हामी नागरिकले चुनेका प्रतिनिधिमार्फत् शासन सञ्चालन गर्ने विकल्पको खोजीमा जानै सक्दैनौं। सके यिनैलाई सुधार्ने, नसके नयाँ फेर्ने। फेरि पनि हामीसँग एउटै विकल्प छ, जनताले चुनेका प्रतिनिधिमार्फत् शासन सञ्चालन गर्ने र प्रजातन्त्रको विकल्प प्रजातन्त्र मात्र हुन्छ भन्ने मान्यताको विकास गर्ने।"
विकल्पहीन देशबन्दी,"यस्तो अवस्थामा समयमा राहत उपलब्ध नगराउने र प्राप्त राहत पनि स्तरहीन हुने घटना बढ्दै गए सामाजिक महामारी हुनसक्छ राष्ट्र अहिले देशबन्दीको तेस्रो सप्ताहव्यापी चरणबाट गुज्रिरहेको छ। भोलि बुधबार तेस्रो एकहप्ते अवधि पनि समाप्त हुँदैछ। यसपछि के गर्दा उचित होला भन्ने विषयमा अहिले सार्वजनिक नेपथ्यमा चर्चापरिचर्चा भइरहेका छन्। चीनले वुहान प्रान्तमा ५६ दिनको बन्दाबन्दी गरेको थियो भने भारत २१ दिनको देशबन्दीपछि फेरि दुई हप्ता थप गर्ने सुरमा छ। स्थिति चिन्ताजनक भएकाले योभन्दा पहिले नै महाराष्ट्र, उडिसा आदि प्रान्तले मे ३१ सम्मलाई बन्दाबन्दीको घोषणा गरिसकेका छन्। भारतमा अहिलेसम्म ८३५६ मानिस संक्रमित भएका छन् तथा २७३ मानिसको निधन भएको छ। जुन यसको १ अरब ३५ करोडको जनसंख्याको पृष्टभूमिमा धेरै होइन। यसैबीच चीनको वुहान प्रान्त स्वदेशीलाई खुला भइसकेको छ। यसले बन्दाबन्दीको प्रभावकारिताको पुष्टि गर्छ। विश्व स्वास्थ्य संगठनले कोरोना सर्वथा नविन रोग भएको र यसको भरपर्दो औषधि अहिलेसम्म उपलब्ध नभएकाले बन्दाबन्दी नै एक मात्र समाधान भएको तथ्य व्यक्ता गरिसकेको छ। संयुक्त राज्य अमेरिकाको क्लालिफोर्नियामा सुरुमा नै बन्दाबन्दी भएकाले ६०९ जनाको निधन भएको र न्युयोर्कमा बन्दाबन्दी नभएको कारण ८६२७ मानिसको निधन भएकाले पनि यो तथ्यको रूपमा स्थापित भएको छ। बन्दाबन्दी तदर्थताको आधारमा गरिँदैन। यसको पनि वैज्ञानिक आधार छ। यसका लागि सरुवा रोग विशेषज्ञ एक आधारभूत प्रजनन संख्याको प्रयोग गर्छन् जसलाई आर सून्य पनि भनिन्छ। एकजना मानिसले एकजनाभन्दा कममा रोग सारेको खण्डमा त्यसले महामारीको रूप लिन सक्दैन। जब यो संख्या एकभन्दा बढी हुन्छ अथवा आर सून्य एकभन्दा बढी हुन्छ अनि स्थितिले चिन्ताजनक स्वरूप ग्रहण गर्छ। कोरोनाको सन्दर्भमा कुरा गर्दा एकजना मानिसले औषतमा २३ मानिसलाई सार्न सक्छ। यस्तो भएपछि बन्दाबन्दी गरिन्छ। यदि सामाजिक दूरी कायम गरिएन भने एकजनाले एक महिनामा ४०६ जना सम्मलाई रोग सार्न सक्ने तथ्य सार्वजनिक भएको छ। चीनको वुहानमा यसरी नै बन्दाबन्दी गरिएको थियो। यो संख्या एकभन्दा कममा झरेपछि बन्दाबन्दी खुला गरिन्छ। चीनको वुहान प्रान्त आर सून्य एकभन्दा कममा झरेपछि खुला गरिएको थियो। तर बन्दाबन्दीका बेफाइदा पनि छन्। प्रथमतः घरमा बसिरहँदा मानिसमा मनोवैज्ञानिक असर पर्छ। भारतमा गरिएको एक अध्ययनअनुसार २० प्रतिशत मानिस नैराश्यजस्ता रोगले पीडित भएका छन्। विशेष गरेर रोजगार गुम्ने डरले यस्तो स्थिति सिर्जना भएको जानिफकारले बताएका छन्। यसका लागि सरकारले तुरुन्त रोजगारी यथावत रहने आश्वासन दिनुपर्छ। भारतमा यसको उद्घोषण भइसकेको छ तर नेपालमा सरकारले यस विषयमा अहिलेसम्म केही पनि जानकारी दिएको छैन। भारतमा स्थिति साम्य नहुन्जेलका लागि हाम्रो विकल्प भनेको अझै एक हप्ता पूर्ण राष्ट्रबन्दी नै हो। यसलाई सरकार तथा जनताले धैर्यधारण गरेर यसलाई अवलम्बन गर्नुपर्छ। नत्र नेपालमा डढेलो फैलिएजस्तै कोरोना भाइरस फैलिएर अकल्पनीय क्षति हुन सक्छ। दोस्रो, यसको आर्थिक क्षति पनि विशाल छ। हाम्रो देशको कुल गार्हस्थ उत्पादन ३० खरबको हाराहारीमा छ। अहिले गहुँ काट्नेबाहेक कृषिजन्य क्रियाकलाप केही छैन भन्दा पनि हुन्छ। मुलुकको केही ठाउँमा मकै गोड्ने बेला भएको छ भने कहींकहीं मकै छर्ने समय हुँदैछ। कुल गार्हस्थ उत्पादनमा २७ प्रतिशत वहन गर्ने कृषि क्षेत्रलाई अलग गर्यो भने पनि यसको ७३ प्रतिशतले हुने रकम २२ खरबलाई ३६५ दिनले भागा गर्दा दिनको ६ अरब जति क्षति हुन्छ। यो मुलुक बन्दीबाट धेरै दैनिक ज्यालादारी मजदुर प्रभावित भएका छन्। गैर कृषि क्षेत्रमा काम गर्ने मजदुरले २०११ को नेपाल जीवनस्तर सर्वेक्षणको प्रतिवेदनअनुसार त्यति बेला दिनको औषतमा २६३ सम्म कमाउँथे। त्यसकारण अहिले दिनको कम्तिमा पनि चार सय हरेक मजदुरले गुमाइरहेका छन्। विश्व स्वस्थ्य संगठनका अनुसार कोरोना भाइरसको मृत्युदर ३ ४ प्रतिशत मानिएको छ। यसबाट संक्रमण भएका बाँकी मानिस निको हुन्छन् भनिएको छ। दैनिक ज्यालादारीमा काम गर्ने मजदुर बिरामी भए भने पनि उनीहरूले नै बढी जोखिम बेहोर्नुपर्ने हुन्छ। किनभने उनीहरूमध्ये अधिकांश सबभन्दा गरिब पाँचौ पञ्चमांशमा पर्छन्। भारतमा गरिएको एक अध्ययनअनुसार के थाहा भएको छ भने यस समूहका मानिसको बिरामी भएपछि निधनको सम्भावना १ ९ को गुणकले बढ्छ जब कि पञ्चमांशका सबभन्दा धनी समूहको व्यक्तिको यस्तो सम्भावना मात्र १ २ ले वृद्घि हुन्छ। यसको अर्थ के हो भने गरिब व्यक्तिको निधनको सम्भावना धनीको भन्दा बढी हुन्छ। यस्तो बेलामा सम्झौता गर्नुपर्ने हुन्छ। बन्दाबन्दीको कष्ट सहने कि बिरामी भएर निधनको बढ्दो सम्भावनाको सामना गर्ने। स्वाभाविक रूपमा यस्तो परिस्थितिमा बन्दाबन्दीको कष्ट नै बढी सह्य हुन्छ। कोरोनाको खोप अथवा औषधि पत्ताा लागेको छैन। हुन त मलेरियामा सेवन गर्ने औषधि क्लोरिक्विनलाई अमेरिकाले हालै मान्यता दिएको छ। जापानका प्रधानमन्त्री सिन्जो आबेले एभिगान नामक औषधि प्रस्ताव गरेका छन्। तर यी दुवै वैज्ञानिक रूपमा प्रमाणित नहुउन्जेल बन्दाबन्द नै उत्ताम उपाय हो। त्यसकारण अहिले जीवन र जीवनयापनको बीचमा द्वन्द्व चलिरहेको छ। यसका लागि मध्यममार्गको अवलम्बन गर्न कति राष्ट्रले खोजिरहेका छन्। विशेष गरेर भारतको केरालाले बन्दाबन्दीलाई तीन परिदृश्यलाई आंकलन गरेर क्रमिकरूपमा खुला गर्ने योजना बनाएको छ। केरलाले पहिले नै कदम चालेकोले यसको स्थिति अन्य प्रान्तभन्दा राम्रो छ। पहिलोमा त्यस्ता जिल्ला पर्छन् जसमा गतहप्तामा एकजनाभन्दा बढी संक्रमित भएका छैनन् र १० प्रतिशतभन्दा बढी गृह एकान्तवासमा रहेका छैनन्। त्यस्ता जिल्लामा पाँच जनाभन्दा बढीलाई भेटघाट गर्न नदिने, विवाह तथा शवदाहको लागि १० जनासम्म सीमित गर्ने, धार्मिक कार्यक्रममाथि प्रतिबन्ध लगाउने र विशेष अनुमति पाएका ६५ वर्षभन्दा माथिका मधुमेह तथा उच्च तनावका रोगीलाई बाहिर निस्कन नदिने हो। दोस्रोमा विगत अर्धमासमा एकजनामात्र संक्रमित भएका जिल्ला पर्छन्। यिनमा रिक्सा तथा टयाक्सीलाई सीमित रूपमा चल्न दिने, सानातिना उद्योग सञ्चालन गर्न दिने, महात्मा गान्धी राष्ट्रिय ग्रामीण रोजगार सुनिश्चय कार्यक्रमअन्तर्गतका क्रियाकलापलाई मान्यता क्रमको आधारमा खोल्न दिने प्रस्ताव गरिएको छ। तेस्रोमा गत अर्धमासमा एकजना पनि संक्रमित नभएका र गृह एकान्तवासमा गत हप्ताको तुलनामा ५ प्रतिशत मानिसको कमी भएका जिल्ला पर्छन्। यिनमा परीक्षा चलाउन शैक्षिक संस्थालाई खुला गर्ने, सूचना प्रविधिसम्बद्ध संस्था, गोदाम, विशालबजारलाई नियन्त्रित रूपमा सञ्चालन गर्ने आदि रहेका छन्। प्रान्तभित्र मानिसलाई आवतजावत गर्न दिने र बाहिरबाट आएका मानिसलाई एकान्तवासमा राख्ने पनि अनुमोदन गरिएको छ। यस अनुसार हेर्ने हो भने नेपाल तेस्रो चरणमा पर्छ। किनभने गत अर्धमासमा एकजना पनि संक्रमित भएका छैनन्। एकान्तवासमा बस्ने मानिसको संख्यामा पनि कमी आएको छ। त्यसकारण उपर्युत्ता तीनै परिदृश्यमा व्यवस्था गरिएका प्रावधानको मध्यनजर गर्दै नेपाललाई पनि आंशिक रूपमा खुला गर्न नसकिने होइन। तर यसका लागि भारतसितको सिमानामा कडाइका साथ आवतजावतमा रोक लगाउनुपर्ने हुन्छ। परन्तु नेपाल र भारतको सीमा खुला भएकाले यो सम्भव छैन। फेरि अहिले नेपालको सीमावर्ती इलाकामा रहेका बंगाल, विहार तथा उत्तार प्रदेशमा संक्रमित व्यत्तिाको संख्या बढेको छ। त्यसैले नेपालले अहिले अनावश्यक साहसको प्रदर्शन गर्नु उचित हँुदैन। त्यसकारण अहिलेको निकास भनेको अझ एक हप्तासम्म पूर्ण राष्ट्रबन्दी नै हो। यसलाई सरकार तथा जनताले धैर्य धारण गरेर अवलम्बन गर्नुपर्छ। नत्र नेपालमा डढेलो फैलिएजस्तै कोरोना भाइरस फैलिएर अकल्पनीय क्षति हुन सक्छ। भारतमा स्थिति साम्य नहुउन्जेल नेपालले बन्दाबन्दीलाई निरन्तरता दिनुपर्छ। यस अवधिमा दैनिक ज्यालादारी मजदुरलाई स्थानीय सरकारले प्रभावकारिताका साथ राहत वितरण गर्नुपर्छ। अहिलेको जस्तो केही अपवादजन्य स्थानमा बाहेक समयमा राहत उपलब्ध नगराउने, प्राप्त राहत पनि नवलपरासी तथा बारा जिल्लामा जस्तो स्तरहीन हुनेजस्ता घटनालाई नियन्त्रण नगरे आउँदा दिनमा सामाजिक तथा राजनीतिक महामारी हुनसक्ने सम्भावना नकार्न सकिँदैन।"
'केनका लागि कीर्तिमानी रकम खर्चिए हुन्छ',"लन्डन : इङ्ल्यान्डको राष्ट्रिय टोलीका पूर्वमिडफिल्डर डेनी मर्फीले ह्यारी केनलाई यथाशीघ्र क्लबमा भित्र्याउन म्यानचेस्टर युनाइटेडलाई सुझाव दिएका छन्। मर्फीले जतिसुकै मूल्य परे पनि केनलाई क्लबमा भित्र्याउनु म्यानचेस्टर युनाइटेडका लागि फाइदाको विषय हुने धारणा व्यक्त गरेका छन्। 'अहिले म्यानचेस्टर युनाइटेडका लागि सबैभन्दा आवश्यक खेलाडी केन नै हुन्। उनी विश्वस्तरीय स्ट्राइकर हुन्। यतिबेला केनका लागि जुनसुकै मूल्य चुकाउन पनि म्यानचेस्टर युनाइटेड तयार हुनुपर्छ', ४३ वर्षीय मर्फीले भनेका छन्। २६ वर्षीय केन हाल अर्को इङ्लिस क्लब टोट्टनहाममा आबद्ध छन्। केनले पछिल्लो समय टोट्टनहाम छोडन चाहेको संकेत पनि दिएका छन्। उनले क्लबसँग आफ्नो पारि श्रमिक बढाउन माग गरेका छन्। पारि श्रमिक नबढाइए उनी टोट्टनहामसँग सम्झौता नवीकरण गर्ने पक्षमा छैनन्। उनी सन् २००९ मा टोट्टनहाममा आबद्ध भएका थिए। यसबीचमा उनले लेस्टर सिटीलगायत विभिन्न क्लबबाट लोन (ऋण) मा पनि खेलिसकेका छन्। इङ्ल्यान्डको राष्ट्रिय टोलीको सदस्यसमेत रहेका केनले पनि यसअघि म्यानचेस्टर युनाइटेड आफ्नो आगामी गन्तव्य बन्न सक्ने संकेत गरेका थिए। 'केनलाई भित्र्याउन म्यानचेस्टर युनाइटेड थोरै पैसामा अल्झनु उपयुक्त हुँदैन। यतिबेला उनी क्लबका लागि सबैभन्दा अपरिहार्य खेलाडी हुन्', मर्फी भन्छन्। यद्यपि आफ्नो व्यावसायिक खेलजीवनमा मर्फीले कहिल्यै पनि म्यानचेस्टर युनाइटेडबाट खेलेनन्। बरु सन् २००६७ मा एक सिजन उनले टोट्टनहामबाट व्यावसायिक फुटबल खेलेका थिए। 'पछिल्लो समय म्यानचेस्टर युनाइटेड ठूलो सफलताका लागि ठूलै संघर्ष गरिरहेको छ। म्यान युनाइटेडको त्यो अभियानमा केन महत्र्वपूर्ण कडी बन्न सक्छन्', लिभरपुलका पूर्वखेलाडी मर्फी भन्छन्। मर्फीका अनुसार केनका लागि म्यानचेस्टर युनाइटेड कीर्तिमानी रकम तिर्नसमेत तयार हुनुपर्छ। 'यदि केन उपलब्ध छन् भने उनका लागि म्यानचेस्टर युनाइटेडले कीर्तिमानी रकम तिरे पनि हुन्छ', उनले भनेका छन्। म्यानचेस्टर युनाइटेडका लागि कीर्तिमानी मूल्य भनेको ११ करोड १० लाख अमेरिकी डलरभन्दा बढी हो। म्यानचेस्टर युनाइटेडले सन् २०१६ को अगस्टमा यही मूल्यमा पल पोग्बाको कारोबार गरेको थियो।"
चर्चित गोलरक्षक पिटर बोनेट्टीको निधन,"लन्डन : इङ्ल्यान्डको राष्ट्रिय फुटबल टोलीका पूर्वगोलरक्षक पिटर बोनेट्टीको निधन भएको छ। बोनेट्टीको आइतबार राति ७८ वर्षको उमेरमा निधन भएको उनको पारिवारिक स्रोतले बताएको छ। उनी लामो समयदेखि बिरामी थिए। बोनेट्टी इङ्लिस प्रिमियर लिग क्लब चेल्सीका पूर्वगोलरक्षक पनि हुन्। बोनेट्टीले सन् १९६० देखि सन् १९७५ सम्म चेल्सीबाट व्यावसायिक फुटबल खेलेका थिए। उनी आफ्नो समयका चर्चित गोलरक्षक थिए। उनले चेल्सीलाई सर्वोत्कृष्ट गोलरक्षक भएको क्लबका रूपमा छुट्टै परिचयसमेत दिलाएका थिए। त्यसैले उनलाई 'सर्वकालीन सर्वोत्कृष्ट गोलरक्षक'को सम्मान पनि प्रदान गरिएको थियो। इङ्ल्यान्डले सन् १९६६ को विश्वकप फुटबलको उपाधि जित्दा पनि उनी टोलीका सदस्य थिए। तर, विभिन्न कारणले गर्दा उनले उक्त विश्वकपमा मैदानमा ओर्लने अवसर भने पाएका थिएनन्। सन् १९७० को विश्वकपमा भने उनले इङ्ल्यान्डको गोल पोस्ट सम्हाल्ने अवसर पाएका थिए। उक्त विश्वकपको क्वार्टरफाइनलमा इङ्ल्यान्डको टोली पश्चिम जर्मनीसँग पराजित भएको थियो। आफ्नो १५ वर्ष लामो चेल्सी बसाइका क्रममा बोनेट्टीले क्लबका लागि सात सय २९ खेल खेलेका थिए। सन् १९७५ मा उनले छोटो अवधिका लागि अमेरिकी क्लब सेन्ट लुइस स्टार्सबाट पनि व्यावसायिक फुटबल खेलेका थिए। तर, सन् १९७६ मा उनी पुनः चेल्सीमै फर्किए। त्यसपछि उनी सन् १९७९ सम्म चेल्सीमा रहेका थिए। बोनेट्टी चेल्सीका लागि सर्वाधिक खेल खेल्ने खेलाडीको सूचीमा दोस्रो नम्बरमा पर्छन्। चेल्सीका लागि उनीभन्दा बढी खेल पूर्वकप्तान रोन ह्यारिसले मात्र खेलेका छन्। यसैगरी सन् २०१४ सम्म उनी विपक्षी टोलीबाट लामो समयसम्म सर्वाधिक कम गोल खाने चेल्सीका गोलरक्षक थिए। सन् २०१४ को जनवरीमा बोनेट्टीको उक्त कीर्तिमान पिटर चेकले तोडेका थिए। सन् १९७० मा चेल्सीलाई एफएक कपको उपाधि दिलाउन उनले नै सबैभन्दा महत्वपूर्ण भूमिका निर्वाह गरेका थिए। खासगरी फाइनलमा उनको प्रदर्शन उत्कृष्ट थियो। एफए कपको उपाधि जितेपछि सयौं सञ्चारकर्मीको अगाडि चेल्सीले उनलाई 'विपक्षीको सातो हर्ने महामानव' को संज्ञा दिएको थियो। त्यतिबेला चेल्सीले फाइनलमा लिड्स युनाइटेडलाई हराउँदै एफए कपको उपाधि चुमेको थियो। यसका अतिरिक्त बोनेट्टीले चेल्सीलाई सन् १९६५ को इङ्लिस लिग कप र सन् १९७१ को यूईएफए कप विनर्स कपको उपाधि दिलाउन पनि महŒवपूर्ण भूमिका निर्वाह गरेका थिए। फलामे ढोका बनेर गोल पोस्टमा उभिने बेजोडेको क्षमताका कारण उनका साथी रोन टिन्डलले बोनेट्टीलाई 'टी क्याट' को उपनाम दिएका थिए। सन् १९६९७० सिजनमा बोनेट्टी वर्षको सर्वोत्कृष्ट खेलाडीको सूचीमा उपविजेता बनेका थिए। सक्रिय खेलजीवनबाट सन्न्यास लिएपछि बोनेट्टीले चेल्सी र इङ्ल्यान्डको राष्ट्रिय टोलीमा गोलरक्षक प्रशिक्षकको भूमिका पनि निर्वाह गरेका थिए। उनले म्यानचेस्टर सिटी, न्युक्यासल युनाइटेड र फुलह्याममा पनि गोलरक्षक प्रशिक्षकको भूमिका निर्वाह गरेका थिए। बोनेट्टीको निधनमा इङ्ल्यान्डको फुटबल संघ (एफए), चेल्सीलगायतका विभिन्न क्लब र विश्वभरका फुटबल खेलाडीले उनको आत्माका चिर शान्तिको कामना गर्दै श्रद्धाञ्जलि व्यक्त गरेका छन्। 'बोनेट्टी चेल्सीको जीवित इतिहास थिए। उनको निधनबाट हामी स्तब्धः भएका छौं। हामी उनको आत्माका चिर शान्तिको कामना गर्दै शोकसन्तप्त परिवारजनप्रति हार्दिक समवेदना व्यक्त गर्न चाहन्छौं' चेल्सीद्वारा जारी शोक सन्देशमा भनिएको छ।"
सिलवालको पहलमा ६ सय परिवारलाई राहत,"काठमाडौं : राष्ट्रिय खेलकुद परिषद् (राखेप) का सदस्यसचिव रमेशकुमार सिलवालको पहलमा लकडाउनका कारण कठिनाइमा परेका दैनिक मजदुरी गरी गुजारा चलाउँदै आएका मजदुर, अपांग, एकल महिला, गरिब तथा विपन्न परिवारलाई सोमबार राहत सामग्री प्रदान गरिएको छ। सदस्यसचिव सिलवालको अनुरोधमा द्वारिका होटल र नोबेल कलेजले काठमाडौं महानगरपालिका९ का ६ सय परिवारलाई राहत उपलब्ध गराएको हो। लक्षित वर्गलाई चामल, नुन, तेल, दाल, गेडागुडी र चिउरा प्रदान गरिएको थियो। वडा पदाधिकारीको उपस्थितिमा सदस्यसचिव सिलवाल, नोबेल कलेजका अध्यक्ष नवराज पाण्डे, वडाध्यक्ष रामकृष्ण श्रेष्ठलगायतले बत्तीसपुतलीस्थित गोल्डेनगेट इन्टरनेसनल कलेजको हातामा राहत वितरण गरेका थिए। गत शुक्रबार पनि सदस्यसचिव प्रमुख कार्यकारी अधिकृत रहेको गोल्डेनगेट कलेज र सिलवाल नै अध्यक्ष रहेको हिसान तथा त्रिकृति कोलोनीले पाँच सय ५० परिवारलाई राहत सामग्री वितरण गरेको थियो। राहत कोषमा राखेपको ३२ लाख राष्ट्रिय खेलकुद परिषद्ले कोरोना भाइरस रोकथाम नियन्त्रण तथा उपचार कोषमा ३२ लाख २६ हजार दुई सय ३८ रुपैयाँ ६३ पैसा जम्मा गरेको छ। परिषद्का पदाधिकारी र कर्मचारीको चैत महिनाको केही प्रतिशत तलब कट्टा गरी उक्त रकम कोषमा जम्मा गरिएको प्रशासन विभागका प्रमुख कुलबहादुर थापाले जानकारी दिए।"

शीर्षक,विवरण
संकटमा युवा नेतृत्व,"राजनीतिक दलको उद्देश्य सामाजिक न्यायसहितको समतामूलक समाज निर्माण हो भने नेतृत्व युवालाई दिनुपर्छ प्रधानमन्त्री केपी शर्मा ओलीले संसद् विघटन गरी वैशाखमा दुई चरणको निर्वाचन मिति सार्वजनिक गरेका छन्। प्रधानमन्त्रीको कदम संवैधानिक कि राजनीतिक भन्ने बहसको विषय बनेको छ। सत्ता पक्ष र प्रतिपक्ष आआफ्नो अडानमा छन्। मुलुकको सबैभन्दा ठूलो पार्टी नेकपा दुई धारमा विभाजित छ भने प्रमुख प्रतिपक्ष कांग्रेस दोधारमा। देशमा चरम राजनीतिक अस्थिरता छाएको छ। यद्यपि अहिलेका नेताहरूले कुनै ठोस निकास दिनेवाला छैनन्। ओलीको ठाउँमा, प्रचण्ड, शेरबहादुर देउवा वा माधव नेपाल जो आए पनि समस्या समाधान हुने होइन। नेपाली जनताले पटकपटक नेताहरूलाई सुध्रिने अवसर दिएकै हुन्। नेताहरूले एकपटक मात्र होइन पटकपटक मुलुकको प्रधानमन्त्री हुने सौभाग्य पनि पाए। आफू पदमा हुँदा केही नगर्ने तर पदबाट हटेपछि राष्ट्रवादी एवं क्रान्तिकारी हुने नेताहरूको बानी नै हो। खोलो तर्यो लौरो बिर्सियो भन्ने नेपाली उखान चरितार्थ भएको छ नेपाली राजनीतिमा। चुनावताका लोकप्रिय नारा दिने सत्तामा पुगेपछि जनताको आदेश बिर्सने नेताहरूको रोग नै हो। नेपाली नेतामा नैतिकता, इमानदारी, सदाचारिता र जवाफदेहिता शून्य छ। राजनीतिक संस्कार नभएको हाम्रोजस्तो मुलुकमा राजनीतिलाई सही दिशामा ल्याउन कठिन परिरहेको छ। यस्तो अवस्था आशा जाग्ने भनेको युवा नेतृत्वप्रति नै हो। युवा नेतृत्वको विषय राजनीतिक पार्टीहरूमा उनीहरूको सहभागिता र नेतृत्व कस्तो छ त्यसमा निर्भर गर्छ। विश्व इतिहास हेर्ने हो भने युगान्डाकी सांसद प्रोस्कोभिया ओरोमाइट सन् २०१३ मा सांसद निर्वाचित हुँदा १९ वर्षकी थिइन्। उनी अफ्रिका मात्र नभई संसारकै कान्छी सांसद बनिन्। त्यसैगरी ब्रिटिस स्कट मूलकी म्हारी ब्ल्याक सन् २०१५ मा सांसद जित्दा २० वर्षकी थिइन्। सन् १६६७ पछिको ब्रिटिस इतिहासमा उनी नै कान्छी सांसद हुन्। उनले झन्डै ५ सय वर्षको इतिहास तोडिन्। सन् २००८ मा लेबर पार्टीबाट २८ वर्षको उमेरमा सांसद बनेकी ज्यासिन्डा आड्रन ३७ वर्षको उमेरमा पार्टी प्रमुख हँुदै २०१७ अगस्तमा न्युजिल्यान्डको तेस्रो महिला तथा त्यहाँको इतिहासमा सबभन्दा कम उमेरकी महिला प्रधानमन्त्री हुन सफल भइन। त्यस्तै फ्रान्सका युवा नेता इम्यानुएल माक्रों पहिलोपटक चुनाव जितेर राष्ट्रपति हुँदा ३९ वर्षका थिए। क्यानडाका जस्टिन टुडो ४४ वर्षको उमेरमा प्रधानमन्त्री बने उनी अहिले दोस्रो कार्यकाल समालिरहेका छन्। उनी अहिले संसारभर मानवअधिकार र सामाजिक सुरक्षाका विषयमा विश्वव्यापी चर्चामा रहेका छन्। भने युवा नेतृत्व र लोककल्याणकारी राज्यको गतिलो उदाहरण पेस गरेका छन्। फिनल्यान्डमा सन्ना मरिन ३४ वर्षको उमेरमा प्रधानमन्त्री निर्वाचित भइन् भने आफ्नो क्याबिनेटमा ३५ वर्षमुनिका पाँचजना मन्त्री पनि नियुक्त गरिन्। फिनल्यान्डको इतिहासमा उनी सबैभन्दा कान्छी र तेस्रो महिला प्रधानमन्त्री हुन्। बेल्जियममा पनि ४२ वर्षका चार्सेस मिचेल प्रधानमन्त्री भई देशको नेतृत्व गरेका छन्। विश्वको सबैभन्दा कान्छा राष्ट्रप्रमुख भनेर चिनिने अस्ट्रियाका चान्सलर सेबस्टिन निर्वाचित हुँदा ३० वर्षका थिए। इटलीमा लुइजी डिमायो ३३ वर्षको उमेरमा उपप्रधानमन्त्री एवं विदेशमन्त्री भए। इडिसन ब्रोसे २० वर्षमा पनामाका सांसद् भए। जोडन स्टिल सन् २०१७ मा सिनेटर हुँदा २२ वर्षका थिए। उनी अस्ट्रेलियाको संसद्का सबैभन्दा कान्छा र पहिलो अपांग सांसद हुन्। सन् २०१८ मा स्विडेनमा इबा हेयरमान सांसद निर्वाचित हुँदा २२ वर्षकी थिइन्। मलेसियामा वाइबी तुन सयद २५ वर्षको उमेरमा युवा तथा खेलकुद मन्त्री भए। उनी विश्वका सबैभन्दा कम उमेरमा मन्त्री हुने युवा हुन्। विश्व राजनीतिमा रकस्टार युवा नेता जस्टिन, चार्ली, इमानुअल, ज्यासिन्डा र सनानाजस्ता युवा नेताको खाँचो छ। नेपालको राजनीतिक इतिहास नियाल्दा जंगबहादुर राणाले ३१ वर्षको उमेरमा मुलुकको प्रधानमन्त्री भई शासनको बागडोर समालेका थिए भने कांग्रेसका संस्थापक नेता बीपी कोइराला ४५ वर्षको उमेरमै प्रधानमन्त्री भएका थिए। वर्तमान पार्टी सभापति सभापति शेरबहादुर देउवा पहिलोपटक प्रधानमन्त्री हुँदा ४८ वर्षका थिए। उनी चारपटक देशको प्रधानमन्त्री भए। अझै उनी प्रधानमन्त्री हुने दाउमा छन् भने पार्टी नेतृत्व छाड्ने मनस्थितिमा समेत छैनन्। ७० वर्षसम्म पनि नेतृत्वमै रहने हो भने युवाले कहिले अवसर पाउला ? कांग्रेस पार्टीमा दोस्रो पुस्ताका नेतासमेत ६० वर्षको हाराहारीमा छन्। तरुण दल र नेपाल विद्यार्थी संघको नेतृत्वको हालत पनि त्यस्तै छ। नेपालको सबैभन्दा ठूलो पार्टी नेकपाले ७० वर्ष काटेपछि पार्टीको कार्यकारी पदमा चुनाव लड्न नपाउने व्यवस्था गरेको छ। जबकि जबजका जन्मदाता मदन भण्डारी ३८ वर्षको उमेरमा नै पार्टी महासचिव बनेका थिए भने माधव नेपाल ४० वर्षमा पार्टी महासचिव भइसकेका थिए। नेकपाका अध्यक्षद्वय प्रचण्ड र ओलीसमेत युवा उमेरमै पार्टीको महत्त्वपूर्ण पदमा पुगिसकेका थिए। दसबर्से संघर्ष गरी राष्ट्रिय राजनीतिको मूलधारमा आएका प्रचण्ड ३५ वर्षमा पार्टीको सर्वोच्च नेता भइसकेका थिए। यद्यपि नेकपा पार्टीको स्थायी समिति र सचिवालयमा अहिले कुनै युवा छैनन्। राप्रपा र मधेसवादी दलमा पनि युवालाई प्राथामिकता दिएको देखिँदैन। वैकल्पिक राजनीतिक धारको नेतृत्व दाबी गर्ने विवेकशील साझा पार्टीमा युवा सहभागिता र नेतृत्व दुवै छ, तर यिनीहरू मूलधारको राजनीतिमा आउन सकेनन्। प्रत्यक्ष चुनावमा जित त हात पारेनन्; धरौटीसमेत बचाउन सकेनन्। क्रान्तिकारी धारको नेतृत्व गर्ने विप्लव नेतृत्व अझै मूलधारको राजनीतिक आउन सकेको छैन। इतिहासदेखि वर्तमान कालखण्डमा नेपाली राजनीतिमा युवा नेतृत्वको चित्रण गर्दा एउटै समानता भेटिन्छ। युवा अवस्थामा पार्टी र सरकारको नेतृत्व गरी सत्ता र शक्तिमा पुगेपछि बाँचुञ्जेल पदमा रहिरहन खोज्नु। यसले नयाँ पुस्ताका लागि बाटो जाम गराइराखेको छ। राजनीतिमा युवा सहभागिता र नेतृत्व फरक कुरा हो। देशमा नायक होइन; कार्यकर्ता मात्र जन्मिए। राजनीतिक पार्टीहरूमा हस्तक्षेपकारी भूमिका खेल्ने युवा पंक्ति छैन। युवा नेता पनि बूढा नेतापछि आफ्नो पालो कहिले आउला भनेर कुरेर बसेका छन्। अहिले नेपालको राजनीतिकमा आलोचनात्मक चेत भएका युवा जमात निकै कम छ। देशमा नायक होइन कार्यकर्ता मात्र जन्मिए। राजनीतिक पार्टीहरूमा हस्तक्षेपकारी भूमिका खेल्ने युवा पंक्ति छैन। युवा नेता पनि बूढा नेतापछि आफ्नो पालो कहिले आउला भनेर कुरेर बसेका छन्। राजनीतिमा रचनात्मक बहस शून्यप्रायः छ। राजनीतिमा एक किसिमको सिन्डिकेट हाबी छ। क्षमताभन्दा उमेर र पार्टीमा योगदान गरेको आधारमा पद बाँडिन्छ। पछिल्लो चरणमा त राजनीति व्यापारीका हातमा पुगेको छ टिकट किनबेचका लागि। नेपालमा मौलाउँदै गरेको राजनीतिको अपराधीकरण र अपराधको राजनीतीकरणले स्वच्छ छवी भएको व्यक्ति भेट्न गाह्रो छ। पढेलेखेका युवा जमात राजनीतिबाट विस्तारै टाढा हुँदै गएका छन्। हामीकहाँ तीन किसिमका युवा जमात छ। एक किसिमका युवा जो दैनिक गुजारा र परिवारको भरणपोषणकै लागि काममा व्यस्त छ। दोस्रो मध्यमार्गी युवा कोही अवसरको खोजीमा बिदेसिएका छन् त कोही देशमै सम्भावनाको खोजी गर्दैछन्। तेस्रो उच्च वर्गाीय केही युवा कि ठूला बिजनेसमा सहभागी छन् कि विदेश पलायन भएका छन्। आफ्नो वर्तमान र भविष्य दुवै संकटमा देखेर पलायन हुने युवाबाट के आशा गर्न सकिएला ? नेपाल बनाउने नेपालीले नै हो। कोही अमेरिका र युरोपबाट आएर बनाइदिने होइन। हाम्रो सोचाइ र व्यवहार परिर्वतन नभएसम्म राजनीति परिर्वतन हुने कोरा कल्पना मात्र हुनेछ। राजनीतिक दलमा सहभागी युवा पनि वैकल्पिक राजनीतिक धारको नेतृत्व गर्न सकेका छैनन्। युवाले विकल्प प्रस्तुत गर्न नसक्दा हजुरबुवा उमेरका नेताबाट शासित हुनुपरेको छ। त्यसैले अब एकपटक सबै राजनीतिक पार्टीमा रहेका एवं स्वतन्त्र युवा मिलेर वैकल्पिक नयाँ राजनीतिक धारको नेतृत्व गर्ने बेला आएको छ। नेतृत्वको खडेरी परेका बेला युवा विकल्पसहित प्रस्तुत हुन अब ढिलाइ गर्नु हुँदैन। नेपालको राजनीतिक प्रणालीमा एक व्यक्ति एक पद एकपटक भन्ने अवधारणा लागू गर्न सके मात्र युवा नेतृत्वले अवसर पाउँछ। राजनीतिमा युवालाई आकर्षण र सहभागी गर्न सके लोकलन्त्र बलियो हुन्छ। विकासका विभिन्न मुद्दामा युवाको विशेष प्रभाव र भूमिका रहन्छ। साथै युवाको उपस्थितिले राजनीतिक स्थितिमा पुरातनवादी मनोवृत्ति परिर्वतन गर्न सक्छन्। युवालाई प्रोत्साहन गर्दा नेतृत्व गर्ने तत्परता, क्रियाशीलता र सहभागिताले राजनीतिलाई नयाँ आयाम दिन सक्छ। विश्वभर युवा परिचालन एक पक्ष महत्वपूर्ण छ सरकारलाई सही दिशानिर्देश दिन तथा लोकतन्त्रको संस्थागत विकास गर्न। हामीकहाँ राजनीतिमा युवा सहभागिता बहस परम्परागत छ। राजनीतिक दलले युवालाई नेतृत्व प्रदान गर्नेभन्दा मतदाता र कार्यकर्ताका रूपमा थप भूमिका केन्द्रित गर्न चाहन्छन्। लोकतन्त्र संस्थागत गर्न राजनीतिक दलमा पनि आन्तरिक लोकतन्त्रको विकास गर्न जरुरी छ। सहभागितात्मक निर्णय प्रक्रिया, आर्थिक पारदर्शिता, जवाफदेहिता र नागरिकप्रति उत्तरदायी शासन व्यवस्था लोकतन्त्रका आधार स्तम्भ हुन्। विधिको शासन, लोककल्याणकारी राज्य व्यवस्था, सामाजिक सुरक्षा, शिक्षा, स्वास्थ्य र रोजगारजस्ता नागरिकका आधारभूत आवश्यकतामा राज्यलाई जिम्मेवार युवाले दबाब दिनुपर्छ। मुलुकको समृद्धिका लागि राज्यको नीति निर्माण र नेतृत्व तहमा युवाको समान र सार्थक सहभागिता आजको आवश्यकता हो। युवा सहभागिताले राजनीतिलाई सही दिशानिर्देश गर्न टेवा पुर्याउँछ। युवा भविष्यका कर्णधार मात्र होइनन्; वर्तमानका साझेदार पनि हुन् भन्ने हेक्का राख्नुपर्छ। राजनीतिक दलले युवालाई परिचालन मात्र होइन; उनीहरूलाई उचित अवसर र जिम्मेवारीसमेत दिनुपर्छ। जनसंख्याका आधारमा राज्यका हरेक तहमा युवाको प्रतिनिधित्व र पहुँच सुनिश्चित गर्न खबरदारी आवश्यक छ। हाम्रा मान्छेभन्दा पनि राम्रा मान्छेले अवसर पाउने व्यवस्था मिलाउनुपर्छ। नेतृत्व राम्रो भए मात्र नीति राम्रो बन्छ र कार्यान्वयन पनि सहज हुन्छ। राजनीतिलाई सही दिशानिर्देश गर्न दूरदृष्टि, सक्षम नेतृत्व र कुशल व्यवस्थापकको आवश्यकता पर्छ। नेपालमा नीतिको भन्दा नेतृत्वको समस्या छ। नेतृत्वको अकर्मण्यता, दूरदृष्टि र स्पष्ट भिजन नहुँदा देश विकास हुन सकेन। मधेसी, पहाडी, दलित जनजाति आदिका नाममा युवालाई विभाजन मात्र गरियो। विविधतामा एकता भनेजस्तै भूगोलको विविधताले जोडेको हाम्रो देश भावनात्मक एकताले जोड्न सकेन। युवालाई विभिन्न वाद र विचारमा विभक्त गरी नेताहरूले आफ्नो राजनीतिक फाइदाका लागि उपयोग गरिरहे। हामी युवा पनि परिचालित भइरह्यौं। आन्दोलन गर्यौं र त्यसको प्रतिफल कहिल्यै पाइनौं। देशमा गणतन्त्र आयो र शासन व्यवस्था परिवर्तन त भयो तर नागरिकको जीवनस्तरमा परिर्वतन आएन। नेताहरूको जीवनशैलीमा परिवर्तन आयो; आलिशान बंगाला भए तर युवा आफ्नो जीविकाकै लागि बिदेसिनुपर्यो। दलित अझै अछूत हुनुपर्ने, मधेसी हेपिनुपर्ने, महिला बलात्कृत हुनुपर्ने, शक्तिमा हुनेहरूले सधैं रजाइँ गर्ने स्थिति भयो। आम सर्वसाधारण नागरिकले राज्यको अनुभूति गर्न सकेनन्। त्यसैले सामाजिक न्यायसहितको समतामूलक समाज निर्माण गर्न युवाले नेतृत्व गर्नुपर्छ। सुवेदी युवा अधिकारकर्मी हुन्।"
पश्चिम वायुको प्रभाव,"नेपालको भौगोलिक स्थिति र भूबनोटका कारण दक्षिण एसियामा अवस्थित नेपालमा प्रत्येक वर्ष दुइटा वायुमण्डलीय प्रणालीले निश्चित रूपमा भूमिका खेल्ने गरेको छ। एउटा पूर्व दिशाबाट चल्ने पूर्वी वायु जुन मनसुनी वायुको नामले प्रचलित छ भने अर्काे पश्चिम दिशाबाट चल्ने पश्चिम वायु। करिब छछ महिनाको अन्तरालमा एकपछि अर्काे गरी चल्ने यी वायु समयानुसार १८० डिग्रीको कोणमा बदलिँदै गर्मीयाममा पूर्वबाट चल्छ भने हिउँदयाममा पश्चिमबाट चल्ने गर्छ। यी दुई वायुमण्डलीय प्रणालीको आफ्नै विषेशता र महत्त्व रहेको छ भने फरक दिशाबाट चल्ने यी वायुमण्डलीय प्रणालीको कारण नेपालको मौसमी गतिविधिमा फेरबदल आउने गर्छ। हिउँदयाममा नेपालमा पश्चिम वायु चल्ने भएकाले यसको महत्त्वबारे यहाँ चर्चा गर्न खोजिएको छ। पश्चिम वायु युरोप महादेश र यसको आसपास क्षेत्रबाट पूर्व दिशातिर केन्द्रित भई दक्षिण एसियामा बहने एक किसिमको वायु हो। यो वायु युरोपबाट पूर्व दिशातिर बहने क्रममा हिन्दुकुश पर्वतको हिमशृंखलाको बाटो हँुदै उत्तरपश्चिम पाकिस्तान र भारतको भूभागबाट नेपाल भित्रिने गर्छ। अन्ततोगत्वा यो बंगलादेशतिर लाग्छ। यो वायु पश्चिमबाट पूर्वतिर बहने भएकाले यसलाई पश्चिम वायु भनेर भनिन्छ। हिउँदयाममा चल्ने पश्चिम वायु युरोप महादेशको चिसो भूभागबाट सुरु भई हिमाली भेकको बाटो हँुदै बहने भएकाले चिसो हुन्छ। यसले कठ्यांग्रिने जाडो मौसमलाई निम्त्याउँछ। जसले गर्दा यो वायु जहाँजहाँ बहन्छ, त्यहाँ चिसो मौसमी गतिविधि भित्रिन्छ। दक्षिण एसियाका विभिन्न स्थान र नेपालमा हिउँदयाममा चिसो मौसमी गतिविधि देखा पर्नुको प्रमुख कारण यसैलाई मान्न सकिन्छ। पुनश्च यो वायु युरोपबाट पूर्वतिर बहने क्रममा त्यस क्षेत्रमा अवस्थित आट्लान्टिक सागरका साथै मेडिटरेनियन, ब्लाक र क्यास्पियन सागरबाट प्रशस्त मात्रामा जलवाष्प वायुमण्डलमा आपूर्ति हुन गएमा वायुमण्डलमा सापेक्षिक आद्रता वृद्धि हुन गई मौसम बदली हुन थाल्छ। यसले गर्दा यो वायु चल्ने ठाउँमा बादल लाग्ने, हुरीबतास चल्ने र मेघ गर्जनसहित वर्षा हुन्छ। यसैको प्रभावस्वरूप उच्च पहाडी क्षेत्रमा हिमपातसमेत हुन्छ। हिउँदयाममा दक्षिण एसियामा देखा पर्ने यस्तो मौसमी प्रक्रियालाई वेस्टर्न डिस्टर्वान्स भनिन्छ। अर्काे शब्दमा यसलाई पश्चिम वायुको प्रभाव भनेर भनिन्छ। पश्चिम वायुको प्रभाव जबजब सक्रिय हुन्छ तब दक्षिण एसियाका विभिन्न स्थान र नेपालमा हुरीबतास चल्नुका साथै वर्षा हुने र उच्च पहाडी भेकमा हिमपात हुन थाल्छ। नेपालमा यस्तो मौसमी गतिविधिले तराईको समथर मैदानमा बाक्लो कुहिरो लाग्न र शीतलहर चल्न मद्द्रत गर्छ। तर पश्चिम वायु कमजोर हुने बेला सुक्खा मौसमी गतिविधि देखा पर्न थाल्छ। चालु हिउँदयाममा पश्चिम वायुको प्रभाव कमजोर भएका कारण नेपालमा वर्षा सीमित हुन पुगेको छ भने हुरीबतास चल्न सकेको छैन। मंसिरमा मेघ गर्जनसहित वर्षा हुने प्रक्रियामा धेरै कमी आएको छ भने पुसको अन्त्यतिर वा माघ नभई वर्षा नहुने भइसकेको छ। जुन हिउँदे कृषि उत्पादनका लागि निश्चित रूपमा राम्रो मान्न सकिँदैन। सामान्यतः मंसिरदेखि माघसम्म हिउँदयाम भनिने नेपालमा चालु हिउँदमा पुसको अन्त्य भई माघ लागिसक्दा पनि वर्षा शून्य छ। वर्षाको आँकडाअनुसार गत असोजपछि वर्षा हुन सकेको छैन। प्रायः सफा मौसमका साथै टन्टलापुर घामले वायुमण्डलीय तापमान वृद्धि भएको छ। यही बेला पश्चिमबाट चल्ने वायु समयानुसार दक्षिण पश्चिम दिशाबाट चल्न थालेकाले वायुमण्डलीय तापमान वृद्धि भई न्यानोपन महसुस भएको छ। यस्तो बेला कमजोर पश्चिम वायुको प्रभावका कारण देखा परेको सुक्खा मौसम र सुस्त गतिमा हावाको बहाबका कारण चालु हिउँदमा नेपालका विभिन्न सहरमा विशेषगरी काठमाडौंमा वायु प्रदूषणको जोखिम अत्यधिक मात्रामा वृद्धि भएको छ। गएको पुस २० र २१ गते काठमाडौंमा वायु प्रदूषण उच्च तहमा पुगी विश्वकै प्रदूषित सहर बन्न पुगेको यहाँनेर सम्झना गर्न सकिन्छ। कचौरा आकारको काठमाडौंमा हावाको गति सीमित हुँदा धुलो, धँवाँ आदि माथि उठ्न नसकी वायुमण्डलको तल्लो तहमा जम्मा भई प्रदूषण वृद्धि भएको थियो। तर पश्चिम वायु प्रत्येक वर्ष देखा पर्ने प्राकृतिक प्रक्रिया भएकाले यसको बहाब कहिले कमजोर हुनु र कहिले सक्रिय हुनुलाई स्वाभाविक मान्न सकिन्छ। उदाहरणकै लागि यस वर्ष पश्चिम वायु अत्यन्त कमजोर भए पनि गत वर्ष यसको सक्रियताका कारण नेपालमा औसतभन्दा धेरै वर्षा भएको थियो र देशका विभिन्न स्थानमा अत्यधिक हिमपातसमेत भएको थियो। तसर्थ पश्चिम वायुको उतारचढावलाई सामान्य प्रक्रियाका रूपमा लिन सकिन्छ। तर पश्चिम वायुको अध्ययन गरिरहेका वैज्ञानिकहरूले पश्चिम वायुको बदलिँदो स्वभावले दक्षिण एसियामा हिउँदे वर्षा निश्चित रूपमा प्रभावित भएको बताइएको छ। प्रारम्भिक अध्ययनअनुसार दक्षिण एसियामा हिउँदे वर्षाको आगमन औसतभन्दा पछाडि धकेलिएकोे स्पष्टरूपमा देखा परेको छ। नेपालको वर्षासम्बन्धी अध्ययनले पनि हिउँदे वर्षामा ढिलाइ हुँदै गइरहेको देखिएको छ भने वर्षाको मात्रामा पनि ह्रास आएको छ। अध्ययनकै क्रममा विगतका वर्षमा नेपालमा मंसिर महिनामा मेघ गर्जनसहित वर्षा भई हिउँदयामको आगमनको संकेत दिने गथ्र्याे। तर मंसिरमा मेघ गर्जनसहित वर्षा हुने प्रक्रियामा धेरै कमी आएको छ भने पुसको अन्त्यतिर वा माघ नभई वर्षा नहुने भइसकेको छ। जुन हिउँदे कृषि उत्पादनका लागि निश्चित रूपमा राम्रो मान्न सकिँदैन। यसले मानव जीवन शैलीमै असर पारी मानिसको व्यवहारमा समेत बदलाब आउनेमा विश्वास गर्न सकिन्छ। तसर्थ पश्चिम वायुको प्रभावमा देखापरेको बदलाबका कारण हिउँदयामको मौसममा देखा परेको यस्तो प्राकृतिक प्रक्रियालाई मौसमविद् जलवायु परिवर्तनको प्रारम्भिक संकेतका रूपमा लिन थालेका छन्।"
गरौं योग रहौं निरोग,"मानिस आफूलाई होइन, अरूलाई चिन्न अभ्यस्त छ। त्यसैले हरसमय अरूसँग आफूलाई तुलना गर्छ; प्रतिस्पर्धी बनेर जुध्छ; दुस्मनी साँधेर पीडा र अशान्तमा छट्पटिन्छ र सुख र आनन्दबाट आफैं टाढा भाग्छ। उसले अपनाएका यी र यस्तै शैलीबाट आफ्नो स्वास्थ्य, सम्पत्ति, सम्बन्ध र संसार गुमाउँदै जान्छ। उसको भ्रम उसैले त तोड्न सक्दैन नै; अरूले भनेका सही कुरा पनि पत्याउँदैन र पछि परिरहन्छ। जब ठेस लाग्छ तब मात्र चेत्छ तर चेत आउँदासम्म समयले नेटो काटिसक्छ। धेरै कुरा बिग्रिसकेको हुन्छ। ऊ सम्हाल्न थाल्छ; बिग्रिएकोलाई बनाउन थाल्छ र टुटेकोलाई जोड्न थाल्छ तर उसलाई सबै कुराले बिदा दिने बेला आइसकेको हुन्छ। यतिबेला एउटा उखान सान्दर्भिक हुन्छ मर्ने बेलामा हरियो काँक्रो। हामी जीवनको एकतिहाइ उमेर शिक्षा ग्रहण गर्नमा खर्चिन्छौं तर ती सारा शिक्षाले पनि मानिसलाई आफैंलाई चिन्ने र आफूभित्र डुब्ने कला सिकाउँदैन। केवल सिद्धान्त जानेको मान्छे व्यावहारिक हुन पुनः वर्षौंको अनुभव लिन बाध्य हुन्छ। विडम्बना यही छ, गल्ती यतै कहीं भएको छ। आफू (जीवन) लाई नचिन्नेले जगत् चिन्ने कुरै भएन। शिक्षालाई दीक्षामा रूपान्तरण गर्दैन र ऊ सधैं अधकल्चो जीवन बिताइरहन्छ। सुखको खोजीमा दुःखी भइरहन्छ। शान्तिको खोजीमा आन्तरिक एवं बाह्य द्वन्द्वमा फसिरहन्छ। सधैं अरूबाट खोजिरहन्छ; लिइरहन्छ र आफू रित्तो बनेर मागिरहन्छ किनकि दिन जान्दैन र दिनुपर्छ भन्ने भावसमेत पलाउँदैन उसमा। दिँदा पाइन्छ भन्ने चुरो कुरो नबुझेरै कहिल्यै दिने हैसियत राख्दैन। लिनेलाई के थाहा दिनेहरूको संसार कति पवित्र, कति उत्कृष्ट अनि कति भव्य छ भनेर ? मानिसको जीवन रहस्मय छ, ऊ बाँचेको जगत् पनि। यो सृष्टि र यसको सञ्चालन पनि झनै रहस्यमय छ। जसले जीवन र जगत् छिचोल्न सक्छ, उसैले हो जीवनमा सुख, शान्ति र समृद्धि प्राप्त गर्ने पनि। त्यसैले जीवन र जगत्लाई हरेक आयामबाट सूक्ष्म विश्लेषण गर्न जरुरी छ। यसको एउटा र मुख्य आधार भनेको योग र ध्यान हो। धेरैलाई भ्रम छ ठूलो कुरो पाउन ठूलै चिज खोज्नुपर्छ; लाखौंकरोडौं खर्च गर्नुपर्छ। तर सानोबाटै ठूलो कुरो पाइन्छ र थोरैबाट धेरै पाइन्छ भन्ने त मानिसले प्रयोगमा ल्याएपछि मात्र प्रमाणित हुन्छ र बुझ्छ। त्यो हो योग र ध्यान। योग र ध्यानभित्रै छ सुख, शान्ति र समृद्धिको विशाल संसार। यो प्राप्ति गर्न न धनराशि खर्च गर्नुपर्छ न त धनराशि गरेर स्वास्थ्य बचाउन खरिद गरिने औषधिको जस्तो यसको कुनै साइड इफेक्ट। योग कुनै धर्म होइन, विज्ञान हो। आम मानिसको बुझाइ यसरी भएको पाइँदैन। योग र ध्यानबाट प्राप्त हुने ऊर्जाले मानिसलाई मानिससँग मात्र होइन, हरेक जीव र चराचर जगत्का अनेक आयामसँग योग गराउँछ। ध्यानप्रतिको बुझाइ पनि आडम्बरी छ धेरैको। थुप्रै छन् ध्यान बुझ्न नै नचाहनेहरू। सागर मन्थन गरेपछि मोती टिप्न सकिन्छ भन्ने बुझ्नेहरू नै हो डुबुल्की मार्नेहरू पनि। शान्ति र आनन्द खोज्न जीवनभर समय र पैसा खर्चिनेले ध्यान नबुझ्दा नै हो हरक्षण अशान्ति बनिरहने र द्वन्द्वमा अल्झिरहने। मन अशान्त हुन्छ, यसलाई नियन्त्रण गर्न कठिन छ तर ध्यानको अभ्यासद्वारा मनदेखि पार हुन सकिन्छ, श्रीमद्भगवद्गीतामा भनिएकै छ। झन्डै एक वर्षदेखि कोरोना संक्रमणले विश्वव्यापी असर पारेको छ। जनजीवन अस्तव्यस्त बनाएको छ। नेपाल सरकारले पनि यही संक्रमणलाई मध्यनजर गरी गरौं योग डटेर, कोभिड जान्छ हटेर भन्ने आदर्श वाक्य बनाएर माघ १ गते योग दिवस मनाएको छ। यसअघि पनि सरकारले गरौं योग रहौं निरोग, स्वास्थ्य र समृद्धिका लागि योग लगायतका नारा (आदर्श वाक्य) तय गरी योगलाई जनमानसमा पुर्याउने काम गरेको थियो। योग दिवसका सन्दर्भमा योगको प्रार्दुभाव नेपालमै भएको र आज क्रमशः विश्वभर फैलिएको भए पनि नेपालीले नै योगको मर्म बुझ्न नसकेको तर्क आउने गर्छन्। सरकारले पछिल्लो समय योग, आयुर्वेद, जडीबुटी र प्राकृतिक चिकित्सामा जोड दिन थालेको छ। कक्षा ९, १०, ११ र १२ मा ऐच्छिक विषयका रूपमा योग शिक्षा, आयुर्वेद, प्राकृतिक चिकित्सा र जडीबुटी विषयको पाठ्यक्रम बनाएर कार्यान्वयनमा ल्याउनुले यसको महत्त्व बढ्दै गएको छ। व्यावहारिक जीवन हेर्ने हो भने यी चार विषयलाई अनिवार्य विषयको पाठ्यक्रम बनाएर व्यापकता दिन आवश्यक देखिन्छ। प्राकृतिक चिकित्सक एवं योग ध्यानका विशिष्ट साधक डा मानसाग्नि योगमा नेपाललाई विश्वकै गन्तव्य बनाउन सकिने तर्क राख्छन्। नेपालमा सुरुआत भएको योग विश्वका दुई सयभन्दा बढी देशमा दैनिक रूपमा गरिन्छ। योगले हरेक देशका नागरिक शारीरिक एवं मानसिक रूपमा स्वस्थ हुने मात्र होइन; सकारात्मक, आत्मविश्वासी र सफल पनि हुँदै जान्छ। यसलाई प्रयोग गर्न जान्यो भने रोजगार प्रवद्र्धनदेखि आर्थिक उपार्जनसम्म गर्न सकिन्छ। मानसाग्निकै भाषामा बुझ्ने हो भने एसईई सकेर बेरोजगार बनेकालाई मात्र योग शिक्षक बनाउन सके एकातिर मुलुकभरका नागरिक स्वस्थ हुन्छन् र अर्कातिर विश्व बजारमा पठाउने हो भने योगको प्रचारसँगै आर्थिक उपार्जन पनि। एकता र संस्कृति सिकाउने योगका अनुयायीबाट देशको संस्कृतिसमेत जोगिन्छ। सरकारले पनि दायरा बढाउँदै कक्षा १ देखि ८ सम्म पनि पाठ्यक्रममै योगलगायतका विषयलाई अध्यापन र अभ्यास गराउन सुरु गर्नुपर्छ। ऊर्जाबाटै ब्रह्माण्डमा अनेक वस्तुको सिर्जना सम्भव छ। त्यो ऊर्जा प्राप्ति पनि योग र ध्यानका माध्यमबाटै सम्भव छ। ऊर्जा जीवन हो। ऊर्जा अभावमा मानिस सधैं पछि पर्छ तर आफूभित्र भएको त्यही ऊर्जा परिचालन गर्दैन। मानिसको परिचय मुस्कानमा हुन्छ। हरतरह मुस्कुराउन सक्नु ज्यादै चुनौती हो। त्यही ऊर्जाबाट हरक्षण मुस्कुराउन सम्भव छ। ऊर्जाले नै भौतिक र कृत्रिम दुवैलाई जोड्छ। जमिनसँग आकाशलाई यसैले जोड्छ। मानिसले आफ्नो जीवनको ज्योति ब्रह्माण्डीय ऊर्जामार्फत जलाउन र निरन्तर बालिरहन सक्छ। योग र ध्यानबाट प्राप्त हुने ऊर्जाले मानिसलाई मानिससँग मात्र होइन, हरेक जीव र चराचर जगत्का अनेक आयामसँग योग गराउँछ। सूचना प्रविधिको यो अत्याधुनिक समयमा विज्ञानमाथि विजय हासिल गरेको मान्छे कोरोनाजस्तो सूक्ष्म जीवाणुका कारण ढोका थुनेर संसारबाट अलग्गिन बाध्य छ। त्यसैले योलगायत विविध जटिल परिस्थितिका लागि योग्य बनाउने योग र ध्यानलाई बेलैमा चिनेर अपनाउनुको विकल्प छैन।"
आन्तरिक आकर्षणको शक्ति,"देख्दा सानो कद भएकी युवती थिइन् सोमिया। आफ्नो अनुहार र शरीर उनैलाई त्यति सुन्दर लाग्दैनथ्यो। अरूसँग तुलना गर्न खोज्थिन् र हरेक पक्षबाट आफूलाई कमजोर र नराम्री देख्थिन्। पढाइ राम्रो भएका कारण मास्टर्स पास गरिन् र एउटा बैंकमा माथिल्लो पोस्टमै जागिर पाइन्। जब कार्यालय जान थालिन्, उनलाई लाग्थ्यो म सबैबाट अपहेलित छु। मलाई कसैले वास्ता गर्दैनन्। मेरो कामको प्रशंसा गर्दैनन् र खासै महत्त्व पनि छैन। कामका क्रममा, खाजा खाने छुट्टीमा सबैजना एकअर्कासँग हाँसीमजाक गरेका छन्; कुराकानी गरेका छन् तर उनी आफूलाई एक्लो महसुस गर्थिन्। उनमा यस्तैयस्तै हीनताबोध बढ्दै थियो। एक दिन खाजा खाने छुट्टीमा उनी कार्यालयबाट नजिकैको बजारतिर लागिन्। बाटोमा हिँड्दै थिइन्, एउटा पसलमा सानी नानीले आफ्नो शिरमा टोपी नाप्दै लगाएको; ऐना हेर्दै आफैं खुसी भएको र त्यो कुरा आमालाई बताउँदै गरेको दृश्य सिसाबाट परावर्तन भएर सडकको घामले उनको मस्तिष्कमा पुर्याइदियो। उनी अनायासै त्यही पसलभित्र पसिन्। २३ वटा टोपी निकालिन्; आफ्नो शिरमा लगाइन् र ऐना हेरिन्। तीमध्ये एउटा टोपीमा उनी धेरै आकर्षक देखिइन्। नयाँपन, नयाँ सुन्दरता, नयाँ परिवर्तन महसुस गरिन्। सानी नानीले पनि आफ्नी आमालाई इशारा गर्दै भनिन् आमा, यी दिदी कस्ती राम्री देखिनुभएको त्यो टोपीमा ! नानीकी आमाले सोमियालाई भनिन् साँच्चै सुहायो तपाईंलाई। तपाईं धेरै राम्री देखिनुभएको छ। पसलेले थपे यो टोपीको डिजाइन र रङ तपाईंलाई सुहायो। सोमिया आफैंमा दंग परिन् र टोपी लिएर काउन्टरमा पैसा तिर्न गइन्। उनी पसलबाट निस्किन्। सडकवरपरका रूख, बिरुवा र फूलहरूको सुन्दरता उनलाई अर्कै लाग्यो। सबैतिरबाट सुवास फैलिरहेको महसुस भयो। त्यो सडक, प्रकृति, आकाशको बादल, चराचुरुंगीका चिर्बिर, मानिसहरू हिँडेको लय सबै उनलाई नयाँ र खुसीपन थपिएको महसुस भयो। सडकछेउकै एउटा कफी पसलमा उनका कार्यालयका कर्मचारी साथी कफी पिइरहेका थिए। उनले उठेर हात हल्लाए र भने सोमिया, आज कत्ति राम्री देखिएकी तिमी; आऊ सँगै बसेर कफी पिऊ। उनले नाइँ भन्न सकिनन्। दुवै मिलेर कफी पिए। कार्यालयको गेटबाट छिर्दा पालेले ढोका खोल्दै अभिवादन गरेको, आफ्नो कोठामा जाँदै गर्दा वरपर देख्नेजति साथीले हेलो, सोमिया ! भन्दै हात हल्लाएकोमा उनलाई आश्चर्य लाग्यो। आजको दिन मेरा लागि किन फरक भइरहेको छ ? उनी मनमनै दंग पर्न थालिन्। एकछिनपछि उनका हाकिम नजिक आए र भने सोमिया, काम कस्तो भइरहेको छ; कस्तो अनुभव भइरहेको छ ? भोलि तिमीलाई लञ्चमा लैजान चाहन्छु म। सोमियालाई लागिरहेथ्यो मैले यो सब के सुनिरहेको छु आज ? कसरी एकाएक यस्तो भइरहेछ ? कार्यालय छुट्टी भएपछि उनले घर फर्कनका लागि सडकमा ट्याक्सी रोकिन्। दुइटा ट्याक्सी अगाडि आएर रोकिए। ट्याक्सीचालकले समेत उनका बारेमा सोध्न थाले। भित्र हराएको चिज घरबाहिर खोजेर अवश्य भेटिन्न, जहाँ हराएको छ त्यहीं खोज्न जरुरी छ। कुराकानीका क्रममा तपाईं कस्तो राम्रो मान्छे म्याडम भन्न भ्याए। सोनिया घर पुगेर ढोकाको घन्टी बजाइन्। आमाले ढोका खोल्दै सोमियामात्र के भन्न भ्याउनुभएको थियो; सोमिया खुसीले उफ्रिन थालिन् र भनिन् थाहा छ आमा, यो एउटा टोपीले आज मलाई कति सुन्दर र नयाँपन दिएको छ। यही टोपीका कारण आज म सबैका लागि सुन्दर र प्रेमल देखिएकी छु, सबैको माया र हेरचाह पाएकी छु। यो टोपी कस्तो राम्रो सुहाएको छ नि मलाई है आमा ? सोमियाटोपीखोइ, तिम्रो शिरमा टोपी त छैन त ? हँसोमियाले आफ्नो शिरमा छामिन्, साँच्चै टोपी छैन। उनी सम्झिन थालिन् ट्याक्सीमा खस्यो मेरो टोपी ? सम्झँदै जाँदा होइन, कफी पसलमात्यहाँ पनि होइन, कार्यालयकै टेबलमा सम्झने प्रयास गरिन् अहँ त्यहाँ पनि होइन, टोपी पसलमै काउन्टरमा पैसा तिर्न जाँदा पर्सबाट पैसा झिक्ने क्रममा उनले टोपी काउन्टरको टेबलमा राखेकी थिइन् तर पैसा तिरेर हिँडिन्, टोपी उनले त्यहीं पसलमै छाडिन्। उनलाई याद भयो। तत्काल पसलबाट उनलाई फोन पनि आयो म्याडम, हजुरले टोपी यहीं छाड्नुभएछ भोलि एकपटक आउनुस् न है ? सोमिया आश्चर्यचकित भइन्, विनाटोपी दिनभर म हिँडें तर पनि मैले आफूले टोपी लगाएको छु भन्ने सोचें, त्यही टोपी पहिरेका कारण ममा थपिएको सुन्दरता र मैले सबैबाट पाएको प्रेम ? त्यो त मेरो बाहिरको टोपीले होइन रहेछ। मभित्रको सोच र मैले भित्रबाट पहिरेको टोपीका कारण मलाई यति धेरै खुसी, सुन्दरता र प्रेम दिएको थियो ? उनी आफैंमा बोधगम्य बनिन्। मेरो हीनताबोध, अरूप्रति हेर्ने दृष्टिकोण, मैले बनाएको कथा सबै बाहिरी धारणा रहेछ ? मैले आफ्नो अन्तरहृदयबाट दृष्टि लगाउन छाडेर बाहिरको सृष्टिको मूल्यांकन गर्ने गरेको रहेछु ? आफैंले आफैंलाई हीनताबोधमा पर्ुयाएको रहेछु ? यस्तै स्मरणले उनलाई आकर्षण, प्रेम, प्रशंसा, सम्मान पहिले आफूले आफैंलाई दिनुपर्ने रहेछ भन्ने छर्लंग पारिदियो। अरूले के भन्छन् भन्ने कुरा पनि मैले नै सोचेर बसेको रहेछु ? शारीरिक आकर्षण, सुन्दरता त केही होइन रहेछ; जसले मलाई आफ्नो आत्मसम्मानबाट पछाडि धकेलेको रहेछ। स्वपहिचान, स्वबोध, आत्मसत्ता जान्न छाडेर म अरूलाई दोषी बनाइरहेको रहेछु ? आफैंसँग आन्तरिक संवाद गर्न छाडेर अरूले के भन्छन् भन्ने बहिर्मुखी दृष्टि र सोचमा अहिलेसम्मको जीवन बाँचेको रहेछु ? वास्तवमा सोमियाको कथा मात्र होइन; सबै मनुष्यको कथा यस्तै नै छ। आफूलाई हेर्न, आफूले आफैंलाई बुझ्न छाडेर ९९ प्रतिशत समय र ऊर्जा संसारलाई बुझ्न र मूल्यांकन गर्नमा लगाएको हुन्छ मानिस। सुन्दरता, स्वास्थ्य, प्रेम, सम्मान बाहिर खोजेको छ, अरूबाट पाउनुपर्ने अपेक्षा राखेको छ। बाहिरको सत्ताप्रति लालायित छ, स्वसत्ताको बोध छैन। अस्तित्वले मलाई कति दिएको छ, मसँग के छ, मेरो आवश्यकता पूरा भएको छछैन या मेरा चाहनाले मलाई मृगतृष्णासरह कुदाइरहेको छ त्यो ख्याल गरेको हँुदैन। स्वयंभित्र रहेको आत्मसम्मान, अहोभाव, धन्यवाद भाव, प्रेम र पूर्णता बाहिर खोज्न हिँडेको छ। भित्र हराएको चिज घरबाहिर खोजेर अवश्य भेटिन्न, जहाँ हराएको छ त्यहीं खोज्न जरुरी छ। खोज के हुनुपथ्र्यो, किन खोज्ने र कहाँ खोज्ने थाहा नहुँदासम्म व्यक्ति अपूर्णता, बेखुसी र दुःखमै जीवन व्यतीत गरिरहेको हुन्छ। अब हामी यी विचार र नतिजाको स्रोत थाहा पाउन अन्तर्मुखी हुने प्रयास गर्ने कि ?"
आर्थिक वृद्धि सम्भाव्यता,"स्वदेशी कच्चा पदार्थमा आधारित उत्पादनमूलक उद्योग पर्याप्त स्थापना गर्न सकिने भए पनि सरकारले ध्यान दिन सकेको छैन करिब एक दशकमा नेपालको औसत आर्थिक वृद्धिदर ४९ प्रतिशत रहेको थियो। यसको फलस्वरूप विगत एक दशकमा न्यून आर्थिक वृद्धि, बढ्दो आयात, आयातीत अर्थतन्त्रका कारण परनिर्भता विशेषगरी भारततर्फ तथा गरिबी र मूल्य वृद्धिका चपेटामा परेको देखिन्छ। २०१७ सालमा ५० अमेरिकी डलर रहेको नेपालीको प्रतिव्यक्ति आय २०४६ सालमा पुग्दा १९३ डलर भएको थियो। तर २०७५ पछि प्रतिव्यक्ति आय १००४ डलर भएको छ। तर २०७९ साल अर्थात् सन् २०२२ मा नेपाललाई अतिकम विकसित देशबाट माथि उकास्ने र सो अवधिसम्म प्रतिव्यक्ति आय एक हजार ५ सय अमेरिकी डलर पुर्याउने लक्ष्य रहेको छ भने सन् २०३० सम्म नेपालीको प्रतिव्यक्ति आय ४ हजार १ सय डलर पुर्याएर मध्यम आयको देशमा रहने सरकारको योजना छ। आव २०७५७६ मा ७१ प्रतिशतले आर्थिक वृद्धि हासिल गरेको सरकारले २०७६७७ मा ८५ प्रतिशतको लक्ष्य राखेको थियो। विगत करिब १० वर्षमा ६ देखि ८ प्रतिशतको आर्थिक वृद्धि गर्ने आकलन गरिएको थियो। २०६६६७ मा ४८ प्रतिशतको नेपालको आर्थिक वृद्धिदर १० वर्षपछि २०७५७६ मा ७१ प्रतिशत भएको राम्रो पक्ष हो। आर्थिक वर्ष २०६७६८ मा ३४ प्रतिशत, २०६८६९ मा ४८ प्रतिशत र २०६९७० मा ४१ प्रतिशत आर्थिक वृद्धिदर हासिल भएकोमा आव २०७०७१ मा ६ प्रतिशत, २०७१७२ मा ३३ प्रतिशत र २०७२७३ मा भूकम्पका कारण ०६ प्रतिशत हासिल भयो। आव २०७३७४ मा ८२ र आव २०७४७५ मा ६७ प्रतिशतले आर्थिक वृृद्धि हासिल भएको थियो। आव २०७५७६ मा ७१ प्रतिशतले आर्थिक वृद्धि भएको थियो। आउँदा १० वर्षमा अर्थात् आव २०७७७८ देखि २०८६८७ सम्म नेपालको आर्थिक वृद्धि ६ देखि ८ प्रतिशतमा रहने आकलन गरिएको छ। आव २०७६७७ र आव २०७७७८ मा कोराना भाइरसका कारण आर्थिक वृद्धि संकुचन रहने देखिएको छ। २०६४ सालदेखि २०७४ सालको अवधिमा नेपालको औसत आर्थिक वृद्धिदर ४१ प्रतिशत रहेको थियो। आव २०७३७४ पछि देशमा राजनीतिक स्थिरताका संकेत देखिएका छन्। नेपालमा वार्षिक १० करोड अमेरिकी डलरको हाराहारीमा विदेशी लगानी प्रवाह भइरहेको देखिन्छ। विशेषगरी नेपालमा चिनियाँ लगानी बढ्न थालेको छ। पन्ध्रौं योजनाको अवधिमा औद्योगिक क्षेत्रको योगदान हालका वर्षका १४ प्रतिशतबाट वृद्धि गरी आव २०८०८१ सम्म २२२ प्रतिशत पुर्याउने र दीर्घकालीन लक्ष्यअन्तर्गत आव २१०० सालसम्ममा ३० प्रतिशत पुर्याउने लक्ष्य राखिएको छ। यसअन्तर्गत सरकारले आव २०७३७४ पछि जस्तै नीतिगत र कानुुनी परिवर्तन र व्यावहारिक रूपमा समयानुसार सहजीकरणको भूमिका रहने भनिएको छ। अमेरिकाले सन् २०१५ देखि २०२५ सम्मका लागि ७७ वटा नेपालमा उत्पादन नहुने वस्तुलाई निर्यातका लागि भन्सार छुटको सुविधा दिए पनि उत्पादन नहँुदा नेपालबाट निर्यात हुन सकेको छैन। अर्कातिर उद्योगकलकारखानामा काम गर्ने मजदुरको अभाव र कच्चा पदार्थ महँगो हुँदा स्वदेशमा उत्पादित वस्तुका निर्यात बढ्न सकेको छैन। निर्यात प्रवद्र्धनका लागि सरकारले नगद प्रोत्साहन दिए पनि निर्यात ह्वात्त बढ्न सकेको छैन। योजनाको लक्ष्यअनुसार पन्ध्रौं योजनाको अन्तिमसम्ममा देशको निकासी बढाएर एक खर्ब ८४ अर्ब पुर्याउने अनुमान गरिएको छ। सो समयावधिमा आयातलाई १५ खर्ब ६७ अर्ब पुग्ने अनुमान गरिएको छ। पाम आयलको निकासी क्षणिक प्रवृत्ति हुने देखिन्छ। अब एक दशकभित्र अर्थात् सन् २०३० भित्र नेपालको छिमेकी चीन विश्वकै प्रमुख अर्थव्यवस्था बन्ने प्रक्षेपण गरिएको छ भने भारत चौथो ठूलो अर्थतन्त्र हुने प्रयासमा छ। यी देश विश्वका धेरै जनसंख्या भएका देश हुन्। चीन र भारत दुवैले नेपालसम्म रेल पहँुचको विस्तार गरी नेपाललाई भूजडित देशका रूपमा परिणत गर्ने योजना अघि सारेका छन्। यसले गर्दा बजार सम्भाव्यताको मौका नेपालले पाउने देखिन्छ। अबका दशकमा नेपालले अपनाउने आर्थिक सुधारका नीतिसँग देशको तीव्र गतिमा आर्थिक विकास हासिल गर्ने आकलन गरिएको छ। निकासी बढाउन वाणिज्य नीति २०७२, नेपाल व्यापार एकीकृत रणनीति २०७३ र वाणिज्य क्षेत्रका ऐनहरू कार्यान्वयनमा आएका छन्। निर्यात बढाउन निर्यातोन्मुख उत्पादन क्षेत्रमा ह्वात्त लगानी बढाउनुपर्ने हो। नेपालको विश्व व्यापार संगठन अर्थात् डब्लूटीओ, सार्कअन्तर्गतको साफ्टा र बिम्स्टेकजस्ता अन्तर्राष्ट्रिय संघसंस्थासँगको आबद्धता र कतिपय देशसँग द्विपक्षीय व्यापार सम्झौता भई बजार पहँुच विस्तार भए पनि आन्तरिक पूर्वाधारका संरचना अभावका कारण बाह्यबाट आएका सुविधा उपयोग गर्न नसक्दा निर्यात प्रवद्र्धनमा उल्लेखनीय उपलब्धि हासिल गर्न सकिएको छैन। सरकारी तहमा पुँजी निर्माण कमजोर स्तरका कारण औद्योगिक क्षेत्रमा ठूलो निजी पुँजी आकर्षित गरी निर्यात बढाउन सकिने सम्भावना पनि कम रहेकाले आन्तरिक मागमा आधारित आर्थिक वृद्धि मोडेलमार्फत उच्च आर्थिक वृद्धि गर्न सकिने सम्भावना आकलन गर्न सकिन्छ। एक दशकको अवधिमा व्यापार घाटा तीन सय प्रतिशतले बढेको छ। आव २०६७६८ मा २ अर्ब २७ करोड ५१ लाख रहेको व्यापार घाटा आव २०७५७६ मा १३ खर्ब २१ अर्ब ४२ करोड भएको देखिन्छ। आव २०७५७६ को व्यापार घाटा जीडीपीको ३८ प्रतिशतभन्दा बढी रहेको थियो। तर आव २०७४७५ मा जीडीपीको ३६ प्रतिशतको हाराहारीमा थियो। देशले आव २०७५७६ मा १५७ वटा देशसँग व्यापार रहेकोमा १३४ वटा देशसँग व्यापार घाटा भएको थियो। अत्यन्त न्यून परिमाणमा व्यापार रहँदै आएको २३ वटा देशसँग भने नेपालको व्यापार नाफामा रहँदै आएको छ। नेपालको सबैभन्दा बढी व्यापार घाटा भारतसँग रहँदै आएको छ। नेपालले भारतबाट ९ खर्ब १७ अर्ब ९२ करोडको माल तथा सेवा आयात गरेको छ। तर निर्यात भने एक आवमा ६२ अर्बको मात्र निर्यात रहेको देखिन्छ। आव २०७५७६ मा चीनबाट २ खर्ब ५ अर्ब ५१ करोडको माल तथा सेवा आयात भएकोमा जम्मा २ अर्ब १० करोडको मात्र निर्यात रहेको थियो। निर्यात सम्भावना भएका वस्तु तथा सेवाका उत्पादन किन अगाडि बढ्दैनन् ? देशमा विलासिताका वस्तु र राष्ट्रलाई भार पर्नै वस्तु किन अत्यधिक आयात गरिन्छ ? के विश्व व्यापार संगठनको सदस्यको नाताले र उदारीकरणका पक्षधरका हिसाबले अन्धाधुुन्ध आयात गर्न पाइन्छ त ? एक दशकमा आयात साढे चार गुणाले बढेको छ भने निर्यात सो अवधिमा दोब्बर पनि हुन सकेको छैन। आव २०६५६६ मा ६० अर्ब ९४ लाख ९ सय ६३ रुपैयाँको निर्यात भएकोमा आव २०७५७६ मा ९७ अर्ब १० लाख ८ हजार ८ सय १३ रुपैयाँको निर्यात भएको छ। नेपालमा जलविद्युत्, कृषि, पर्यटन, पूर्वाधारलगायतका क्षेत्रमा लगानीको सम्भावना उल्लेखनीय रहेको हुँदा ती क्षेत्रमा भारतलगायतका लगानीकर्तालाई आकर्षित गर्नुपर्ने बताइन्छ। भारत नोपलको ठूलो व्यापारिक र विकास साझेदार भएकाले नेपालको जलविद्युत्, कृषि, पूर्वाधारलगायतका क्षेत्रमा लगानी गर्न निजी क्षेत्रको साथ लिन आवश्यक छ। नेपालमै प्रशस्त स्वदेशी कच्चा पदार्थमा आधारित उत्पादनमूलक उद्योग स्थापना गर्न सकिने भए पनि सरकारले त्यतातिर ध्यान दिन सकेको छैन। स्वदेशी उत्पादनलाई अनुदान दिएर आयात प्रतिस्थापन गर्नुपर्ने आवश्यकता देखिन्छ। जीर्ण उद्योगको संरक्षण र पुनस्र्थापन गर्दै स्वदेशी पहिचान बढाउने उद्योगलाई विशेष अनुदान दिन नीति बनाउन आवश्यक छ। निर्यातजन्य वस्तु उत्पादनतर्फ जोड दिई निर्यातमा आधारित वृद्धिमार्फत विकास गर्ने रणनीति अनुसरण गरिएको भए पनि व्यापार घाटाको उच्च वृद्धिदर तथा निर्यातको सानो आधार र न्यून वृद्धिदरका कारण निर्यातमा आधारित आर्थिक वृद्धि सम्भाव्यता तत्कालका लागि कमजोर देखिन्छ। सरकारी तहमा पँुजी निर्माण कमजोर स्तरका कारण औद्योगिक क्षेत्रमा ठूलो निजी पुँजी आकर्षित गरी निर्यात बढाउन सकिने सम्भावना पनि कम रहेकाले आन्तरिक मागमा आधारित आर्थिक वृद्धि मोडेलमार्फत उच्च आर्थिक वृद्धि गर्न सकिने सम्भावना आकलन गर्न सकिन्छ।"
"बागमतीका तिलक भण्डारी र नन्दन यादवको धारिलो बलिङ, विभागीय टोली पुलिस क्लब ११२ रनमा अलआउट",काठमाडौँ : त्रिवि क्रिकेट मैदानमा जारी प्रधानमन्त्री कप राष्ट्रिय क्रिकेटको आफ्नो पहिलो खेलमा विभागीय टोलीले खराब ब्याटिङ गरेको छ । पुलिसले बागमती प्रदेशका विरुद्ध खराब ब्याटिङ गरेको हो । टस हारेर पहिलो ब्याटिङ गरेको पुलिसले २९३ ओभरमा अलआउट हुँदै मात्र ११२ रन बनाएको छ । उसका लागि दिपेन्द्रसिंह ऐरी र आरिफ शेखले समान २१२१ रन बनाए । त्यस्तै ओपनर सुनिल धमला र कुशल भुर्तेलले पनि समान १७१७ रन जोडे । अन्य ब्याट्समेन भने दोहोरो अंकको स्कोर नबनाई पेभिलियन फर्किए । पुलिसलाई रोक्न बागमती तिलक भण्डारी र नन्दन यादवले धारिलो बलिङ गरेका छन् । तिलकले ७३ ओभर बलिङ गर्दै ४ विकेट लिए । उनले १ मेडन राखे । त्यस्तै नन्दनले पनि ४ विकेट हात पारे । उनले ९ ओभर बलिङ गर्दै १ मेडन समेत राखे । यसैगरी रामनरेश गिरीले २ विकेट लिए । बागमतीले केही बेरमा जवाफी ब्याटिङ गर्नेछ ।
प्रधानमन्त्री कप क्रिकेट : नेपाल पुलिस क्लब र बागमती प्रदेश भिड्दै,"काठमाडौँ : जारी प्रधानमन्त्री कप राष्ट्रि पुरुष क्रिकेट प्रतियोगितामा अहिले नेपाल पुलिस क्लब र बागमती प्रदेश भिडिरहेका छन् । त्रिवि क्रिकेट मैदानमा भइरहेको खेलमा बागमतीले टस जितेर फिल्डिङ रोजेको छ । पहिलो ब्याटिङ गरिरहेको पुलिसले ताजा अवस्थामा ३२ रन बनाएको छ । उसले ६ ओभरको समाप्तीमा कुनै विकेटको क्षतिबिना ३२ रन बनाएको हो । पुलिसका लागि सुनिल धमला र कुशल भुर्तेल ओपनिङ गर्न आएका छन् । सुनिलले ३ चौकाको मद्दतमा १७ तथा कुशल ६ रनमा खेलिरहेका छन् । पुलिसको टिम सुनिल धमला, कुशल भुर्तेल, मन्जित श्रेष्ठ (कप्तान), आरिफ शेख, ललित राजवंशी, दीपेन्द्रसिंह ऐरी, सागर ढकाल, पवन सर्राफ, रसिद खान, अनिल साह बागतीको टिम ज्ञानेन्द्र मल्ल (कप्तान), पृथु बास्कोटा, पारस खड्का, इसान पाण्डे, रामनरेश गिरी, दीपेश श्रेष्ठ, आकाश थापा, अदिल खान, नन्दन यादव, तिलक भण्डारी, आरियो पौडेल"
प्रधानमन्त्री कप क्रिकेट : बागमती र आर्मी विजयी,"काठमाडौं : चौथो संस्करणको प्रधानमन्त्री कप राष्ट्रिय एकदिवसीय पुरुष क्रिकेट प्रतियोगितामा बागमती प्रदेश र नेपाली सेनाको त्रिभुवन आर्मी क्लब आआफ्नो खेलमा विजयी भएका छन्। बागमतीले नेपाल पुलिस क्लबलाई सात विकेटले तथा आर्मीले कर्णाली प्रदेशलाई ८० रनले पराजित गरेको हो। कीर्तिपुरस्थित त्रिवि क्रिकेट मैदानमा टस हारेर ब्याटिङ गरेको पुलिसले २९ दशमलव तीन ओभरमा सबै विकेट गुमाउँदै १११ रन बनायो। जितका लागि ११२ रनको सामान्य लक्ष्य बागमतीले ३४ दशमलव चार ओभरमा तीन विकेट गुमाएर पूरा गर्यो। बागमतीका लागि उपकप्तान पृथु बास्कोटाले अविजित ४८ रन बनाए। यस्तै इशान पाण्डेले अविजित १७, आदिल खानले १२ तथा पारस खड्काले १७ रन बनाए। बलिङतर्फ पुलिसका दीपेन्द्रसिंह ऐरी र ललितनारायण राजवंशीले एक एक विकेट लिए। यसअघि ब्याटिङ गर्ने क्रममा पुलिसका लागि सुनिल धमलाले १७, आरिफ शेखले २१ र दीपेन्द्रसिंह ऐरीले २१ रन बनाए। बलिङतर्फ बागमतीका नन्दन यादव र तिलकराज भण्डारीले चार चार तथा रामनरेश गिरीले दुई विकेट लिए। यसैगरी मूलपानी क्रिकेट मैदानमा आइतबार सम्पन्न खेलमा आर्मीले लगातार दोस्रो जित निकालेको छ। आर्मीले कर्णालीलाई ८० रनले हरायो। जितका लागि १९६ रनको विजयी लक्ष्य पछ्याएको कर्णालीले ३३ दशमलव तीन ओभरमा सबै विकेट गुमाउँदै ११५ रन बनायो। कर्णालीका कप्तान रविन्द्रजङ्ग शाहीले सर्वाधिक ३०, हेमन्त ओलीले १६ तथा दीनेश अधिकारीले १२ रन बनाए। बलिङतर्फ आर्मीका लागि सुशन भारीले चार, साहब आलमले तीन, रोहित पौडेलले दुई तथा हरि चौहानले एक विकेट लिए। यसअघि टस जितेर पहिला ब्याटिङ गर्दै आर्मीले ४३ दशमलव एक ओभरमा सबै विकेट गुमाउँदै १९५ रन बनाएको थियो। आर्मीका लागि अनिल मण्डलले ११४ बलमा १४ चौकासहित ८९ रन बनाए। यस्तै कप्तान विनोद भण्डारीले ५५ बलमा तीन चौका र एक छक्कासहित ४१, रोहित पौडेलले ११, लोकेश बमले १३ र राजेश पुलामीले १६ रन बनाए। बलिङतर्फ कर्णालीका दिवान पुन, राज शाह र दिनेश अधिकारीले दुई दुई तथा रविन्द्रजङ्ग शाही, अनुज चुनरा र युनिस सिंहले एक एक विकेट लिए।"

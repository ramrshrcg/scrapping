शीर्षक,विवरण
सुशासन र भ्रष्टाचारको अवस्था दयनीय नै छ त ?,"ट्रान्सपरेन्सी इन्टरनेसनलको ग्लोबल करप्सन ब्यारोमिटर एसियाले हालै भ्रष्टाचारसम्बन्धी एक प्रतिवेदन सार्वजनिक गरेको छ। ट्रान्सपरेन्सीले एसियाका १७ देशको सर्वेक्षण गरेको थियो। यो प्रतिवेदन चर्चामा छ। पछिल्लो समयमा जसरी ट्रान्सपरेन्सीको प्रतिवेदनको एउटा खण्डलाई आधारमा बनाएर टीकाटिप्पणी भइरहेका छन्। प्रतिवेदनले नेपालको इज्जतको तुइन भएको भन्ने एकथरी मत छ, पूर्वप्रधानमन्त्री बाबुराम भट्टराईसम्मले यही प्रतिवेदनलाई आधार बनाएर प्रधानमन्त्रीको राजीनामासमेत मागेका छन् भने अर्काथरी ट्रान्सपरेन्सीले प्रोपोगन्डा गर्यो भन्दै उफ्रिरहेका छन्। राजनीतिक पूर्वाग्रह साँध्यो भन्नेहरू पनि छन्। ट्रान्सपरेन्सी नेपाल च्याप्टरका अध्यक्षका विषयमा पनि कतिपयले प्रश्न गरिरहेका छन् ? कतिपयले भने यो एउटा फन्डा हो, युरोपियन र अमेरिकनले एसियन र अफ्रिकनलाई बद्नाम गर्न यस्ता फन्डा ल्याउने गरेको उनीहरूको तर्क छ। समग्ररूपमा प्रतिवेदनमा के छ ? नेपालको अवस्थालाई प्रतिवेदनमा कसरी उल्लेख गरिएको छ ? अन्य एसियन मुलुकको अवस्था नेपालको भन्दा अति नै राम्रो प्रतिवेदनमा देखाइएको छ त ? प्रतिवेदनका हरेक बुँदा नै केलाउन त अब ? प्रतिवेदनमा आठ विषयको अध्ययन गरिएको उल्लेख छ। पहिलो बुँदामा जनताले भ्रष्टाचारको विषय के सोच्छन् भन्ने विषयलाई उठान गरिएको छ। १२ महिनामा भ्रष्टाचार बढेको छ, घटेको छ कि उस्तै छ ? भन्ने प्रश्नमा नेपालका ५८, थाइल्यान्डका ५५ प्रतिशत उत्तरदाताले भ्रष्टाचार बढेको बताएका छन्। मालदिभ्सका ५३ र श्रीलंकाका ५२ प्रतिशतले उस्तै रहेको बताएका छन्। चीन, फिलिपिन्सका ६४६४ प्रतिशत, क्याम्बोडियाका ५५ प्रतिशतले घटेको बताएको प्रतिवेदनमा उल्लेख छ। समग्रमा ३८ प्रतिशतले बढेको र २८ प्रतिशतले उस्तै ३२ प्रतिशतले घटेको बताएका छन्। सरकारी भ्रष्टाचार ७४ प्रतिशत उत्तरदाताले सरकारी भ्रष्टाचार ठूलो समस्या रहेको बताएका छन्। २४ प्रतिशतले भ्रष्टाचार समस्या नै होइन भन्ने उत्तर दिएका छन्। इन्डोनेसियाका ९२ प्रतिशत र ताइवानका ९१ प्रतिशतले उत्तरदाताले सरकारी भ्रष्टाचार ठूलो समस्याका रूपमा देखाएका छन्। यसमा नेपालका ८४ प्रतिशतले सरकारी भ्रष्टाचारले ठूलो सम्मस्याका रूपमा उल्लेख गरेका छन्। सरकारले भ्रष्टाचार नियन्त्रणमा गरेका काम औसतमा एसियाका यी मुलुकमा ६१ प्रतिशत उत्तरदाताले सरकारको काम सकारात्मक भएको बताएका छन्। यसमा नेपालका ६२ प्रतिशतले भ्रष्टाचारविरुद्ध सरकारले गरेको काम राम्रो भएको बताएका छन्। म्यानमारका ९३, बंगलादेशका ८७ र फिलिपिन्सका ८५ प्रतिशतले सरकारले भ्रष्टाचार निवारणमा राम्रो काम गरेको बताएका छन्। ७६ प्रतिशत जापानी उत्तरदाताले सरकारले भ्रष्टाचारविरुद्ध लडन् नसकेको बताएका छन्। थाइल्याल्डका ७३, दक्षिण कोरियाका ५५ प्रतिशतले र मालदिभ्सका ५३ प्रतिशतले सरकारले भ्रष्टाचार नियन्त्रणमा उल्लेख्य काम गर्न नसकेको बताएका छन्। सांसद भ्रष्टाचारमा संलग्न तीनजनामा एकजना उत्तरदाताले जनप्रतिनिधि (संसद) भ्रष्टाचारमा संलग्न रहेको उत्तर दिएका छन्। मंगोलिया र इन्डोनेसियाका ५६ र ५१ प्रतिशतले सांसदहरू नै भ्रष्टाचारमा संलग्न रहेको बताएका छन्। नेपालका ४३ प्रतिशत उत्तरदाताले पनि सांसद भ्रष्टाचारमा संलग्न भएको बताएका छन्। कम्बोलिया र भियनामका ६ प्रतिशतले मात्रै सांसद भ्रष्टाचारमा संलग्न रहेको बताएको प्रतिवेदनमा उल्लेख छ। चुनावी प्रणालीकै कारण नेपाल, भारतजस्ता मुलुकका जनप्रतिनिधि दिनप्रतिदिन भ्रष्ट बन्दै गएका छन्। औसतमा ३२ प्रतिशत उत्तरदाताले सांसदहरू भ्रष्टाचारमा संलग्न हुने गरेको बताएका छन्। त्यस्तै ३० प्रतिशतले स्थानीय पदाधिकारी, २६ प्रतिशतले सरकारी कर्मचारी, २६ प्रतिशतले प्रहरी, २६ प्रतिशतले नै प्रधानमन्त्री तथा राष्ट्रपति कार्यालय, २४ प्रतिशतले व्यापारी, १८ प्रतिशतले न्यायालय, १६ प्रतिशतले एनजीओ, १४ प्रतिशतले सेना, १४ प्रतिशतले धार्मिक नेता, १३ प्रतिशतले बैंकर भ्रष्टाचारमा संलग्न रहेको उत्तर दिएका छन्। सुनुवाइ कम भ्रष्टाचारविरुद्धको जनताको आवाज सम्बन्धित निकायले सुनुवाइ नगर्ने गरेको प्रतिक्रिया आएको प्रतिवेदनमा उल्लेख छ। सरकार नै अन्धो हुने गरेको उनीहरूको प्रतिक्रिया छ। थाइल्यान्डका ७१ प्रतिशत, जापानका ५६ प्रतिशत, मालदिभ्सका ५५ प्रतिशत र भारतका ५१ प्रतिशतले राज्यले भ्रष्टाचारविरुद्ध जनताको आवाजलाई कम सुनुवाइ गर्ने गरेको बताएका छन्। नेपालका ६८ प्रतिशत जनता भ्रष्टाचारविरुद्ध लड्न सामान्य मानिसले उल्लेख्य काम गर्न सक्ने उल्लेख गरेका छन्। औसतमा ३३ प्रतिशतले सरकारले नै जनताको आवाजको सुनुवाइ नगर्ने गरेको बताएका छन् भने २७ प्रतिशतले न्यायालयले समेत जनताको आवाजको सम्बोधन नगर्ने गरेको बताएको प्रतिवेदनमा छन्। २८ प्रतिशतले प्रहरीले कम सुन्ने वा सम्बोधन नै नगर्ने गरेको उत्तर दिएका छन्। घुस लेनदेन भारतमा उच्च सार्वजनिक सेवा प्रवाहमा घुस लेनदेनको अवस्थाबारेमा पनि ट्रान्सपेरेन्सीले उत्तरदातासँग प्रश्न गरेको थियो। भारतका ३९ प्रतिशतले घुस दिएर मात्रै सार्वजनिक सेवामा काम हुने बताएका छन्। जनताल त्यस्तै कोलम्बियाका ३७, इन्डिोनेसियाका ३०, चीनका २८, थाइल्यान्ड र बंगलादेशका २४, मंगोलियाका २२, म्यानमारका २० प्रतिशतले घुस दिएर मात्रै सरकारी काम हुने गरेको बताएको प्रतिवेदन उल्लेख छ। जापान र मालदिभ्सका २ प्रतिशत जनताले मात्रै सार्वजनिक काम गर्दा घुस दिनुपर्ने बताएका छन्। दक्षिण कोरियामा १० र नेपालमा १२ प्रतिशतले घुस दिएर काम गर्नुपर्ने बताएका छन्। सवारी लाइसेन्स, पासपोर्टलगायत सरकारी काममा घुस लेनदेन हुने गरेको उल्लेख छ। प्रतिवेदनमा यी मुलुकमा दैनिक पाँचजनामध्ये एकजनाले सरकारी कामका लागि घुस दिनुपरेको उल्लेख छ। सातमध्ये एकले भोटका लागि पैसाको अफर आउने गरेको उल्लेख छ। यी मुलुकमा १९ प्रतिशत अर्थात् ८३ करोड ६० लाख मानिसले सार्वजनिक सेवा प्रयोग गर्न घुस खुवाएको पनि प्रतिवेदनले उल्लेख गरेको छ। घुस लिनेमा प्रहरी एक नम्बर एसियाली देशमा सार्वजनिक सेवामा घुस लेनदेन गर्नेमा प्रहरी सबैभन्दा अगाडि रहेको प्रतिवेदनमा उल्लेख छ। २३ प्रतिशत उत्तरदाताले प्रहरीले कुनै पनि काम गर्नुपरेमा घुस माग्ने गरेको बताएका छन्। १७ प्रतिशतले अदालतमा समेत घुस बुझाउनुपर्ने बताएको प्रतिवेदनमा छ। ६७ प्रतिशत ताइवानका, ४७ प्रतिशत थाइल्यान्डका र ४२ प्रतिशत भारतका उत्तरदाताले प्रहरी घुस लिएर मात्रै काम गर्ने गरेको बताए। २२ प्रतिशत जापान र मालदिभ्सका उत्तरदाताले प्रहरीले घुस लिने गरेको बताएका छन्। छानबिन र अनुसन्धानबाट देखिएका दोषी कडाभन्दा कडा कारबाही गर्नुपर्छ। दोषीलाई जोकोही भए पनि उन्मुक्ति दिनु हुँदैन। प्रतिवेदनमा एसियाली मुलुकमा भनसुनमा धेरै काम हुने गरेको पनि उल्लेख छ। नेपालमा २९ प्रतिशत जनताले एक वर्षमा सार्वजनिक सेवा लिँदा भनसुन गर्नुपरेको पनि प्रतिवेदनले उल्लेख गरेको छ। १३ प्रतिशत जनतालाई भोट दिनका लागि घुस खुवाइएको पनि प्रतिवेदनले उल्लेख गरेको छ। त्यस्तै, सात प्रतिशतले सार्वजनिक सेवा लिँदा यौन दुव्र्यवहार भएको वा त्यस्तै व्यवहार भएको व्यक्ति चिनेको पनि प्रतिवेदनले उल्लेख गरेको छ। प्रतिवेदन समग्रमा नेपालको अवस्थामा औसत नै देखिन्छ। कुनै शीर्षक नेपाल कमजोर देखिन्छ भने कुनै राम्रो देखिन्छ। कस्ता मानिसलाई सर्भेक्षणमा सहभागिता गराइएको छ भन्ने प्रश्न पनि होला तर पनि भ्रष्टाचार बढेको कुरालाई कसैले नकार्न सक्दैन। पार्टीभित्रै किचलो भइरहेका बेला प्रधानमन्त्रीप्रति उत्तरदाता आक्रोशित हुनलाई अस्वाभाविक मान्न सकिन्न। पछिल्लो समयमा राजनीतिक भ्रष्टाचार र नीतिगत भ्रष्टाचार बढेको छ। भ्रष्टाचारमा कर्मचारी अगाडि थिए भने अहिले राजनीतिक नेतृत्व पनि कर्मचारी हाराहारी रहेको प्रतिवेदनले देखाएको छ। ४३४३ प्रतिशत उत्तरदाताले संसद् र कर्मचारीले भ्रष्टाचार गर्ने बताएका छन्। भ्रष्टाचारविरुद्ध एजेन्सीले गरेका काम र सरकारले गरेको काम, घुस लेनदेनमा १७ देशमध्ये नेपालको अवस्था राम्रो नै देखाइएको छ। प्रधानमन्त्री केपी ओलीको बोली र व्यवहारले प्रतिवेदन प्रभावित भएको देखिन्छ। प्रधानमन्त्री भ्रष्टाचार गर्दिनँ पनि र गर्न दिन्नँ पनि भनेर बोलेअनुसार प्रतिफल नदेखिएको परिणामका रूपमा लिन सकिन्छ। जापानजस्तो देशमा त सरकारले भ्रष्टाचार नियन्त्रणमा काम गर्न नसकेको बहुसंख्यकले भनेको प्रतिवेदनमा उल्लेख छ। ट्रान्सपरेन्सीले उठाएका विषयलाई प्रधानमन्त्री र सरकारले गम्भीरमा रूपमा लिनैपर्छ। प्रतिवेदनमा प्रधानमन्त्रीको नामसमेत मुछिएकाले सुशासन र भ्रष्टाचार नियन्त्रणमा राज्य कठोर भएर अगाडि बढ्नुपर्छ। भ्रष्टाचार संलग्न रहेका आफूनिकटलाई पहिले कारबाही गरेर अभियान अगाडि बढाउन सक्नुपर्छ। तब मात्रै जनताले विश्वास बढ्छ, प्रश्न उठाउनेको पनि मुखमा बुझो लाग्छ। आफ्नालाई संरक्षण र अरूलाई मात्रै कारबाही दण्ड तेर्साउँदा शंका उत्पन्न हुनु स्वाभाविकै हुन्छ। निष्पक्ष र स्वतन्त्ररूपमा भ्रष्टाचार नियन्त्रण गर्ने निकायलाई अनुसन्धान गर्न दिनुपर्छ। भ्रष्टाचार नियन्त्रणनिम्ति खडा गरिएका संस्थाप्रति जनताको विश्वास कायम रहेको ट्रान्सपेरेन्सीको प्रतिवेदनले देखाएको छ। छानबिन र अनुसन्धानबाट देखिएका दोषी कडाभन्दा कडा कारबाही गर्नुपर्छ। दोषीलाई जोकोही भए पनि उन्मुक्ति दिनु हुँदैन।"
सामाजिक जीवनका परिवेश,"मृत्युलाई एक नियमित आकस्मिकता मान्न सकिन्छ। यो संसारको नियमै हो। तर, हरेक मृत्यु कसैका लागि एक आकस्मिक घटना बन्न पुग्छ। अरूलाई पर्दा कथा, आफूलाई पर्दा व्यथा भन्ने भनाइ मृत्युका सन्दर्भमा सटिक लाग्छ। त्यस्तै एउटा व्यथा मैले भोग्नुपर्यो नब्बे वर्षकी मेरी आमा (पुण्यमाता देवी) लाई गुमाउँदा। तिहारको मौका थियो। भोलिपल्टको भाइटीकाको तयारीमा सबै व्यस्त थियौं। बार्धक्यबाहेक कुनै खास समस्या आमालाई थिएन। यमपञ्चकका बेला यमराज आफ्नी बहिनी यमुनासँगै व्यस्त रहनुपर्ने हुनाले उनले यता मत्र्यलोकतर्फ ध्यान देलान् भन्ने कल्पना त्यसै पनि गरिएको थिएन। घरमा लक्ष्मीको निर्बाध प्रवेश हुन सकोस् भनेर सबै झ्यालढोका खुला राखेका थियौं। लक्ष्मीले बाटो बिराउलिन् भनेर घरभरि नै बिजुली बत्ती र दियाहरू सजाएर राखिएका थिए। यसको नाजायज फाइदा उठाएर यमदूत घरभित्र छिरेछन् र पाँचै मिनेटमा आफ्नो काम फत्ते गरेछन्। आमा दिवंगत, परिवारका हामी सबै स्तब्ध ! हाम्रा लागि यो एक ठूलो आकस्मिकता थियो भलेही बृहत्तर समाजका लागि एक नियमित घटना किन नहोस्। नब्बे वर्षको इतिहास बोकेकी आमासँगका केही सम्झना यहाँ राख्दा यस अवधिमा हाम्रो सामाजिक जीवनमा आएको परिवर्तनको एउटा सानो पाटो पनि देखिन्छ कि ! आफ्नो जीवनको पहिलो ३६ वर्षमै आमाले १० जना छोराछोरीलाई जन्म दिइसक्नुभएको थियो। पहिलो र अन्तिम सन्तानका बीच केवल १९ वर्षको अन्तर थियो। अहिलेको हाम्रो पुस्ताले १९ वर्षमा १० सन्तान जन्माउने र हुर्काउने कल्पना सायदै गर्न सक्ला। एकातिर उनीहरूको पठनपाठन र घरजमको जोहो गर्ने काम सजिलो थिएन भने अर्कातिर प्रजनन स्वास्थ्यका हिसाबले पनि यो जोखिमपूर्ण कुरा थियो। अनि, यो सबै एउटी अबला नारी ले एक्लै गर्नुपरेको थियो। आफ्नो अध्ययन र अध्यापनमा झन्डै ५० वर्ष घरबाहिर बिताउनुपरेकाले बुवाले घरका काममा सघाउन सक्ने अवस्था थिएन। यत्रो काम एक्लै सम्हाल्न अति कठिन थियो, तर यस परिस्थितिका लागि आमाको कुनै गुनासो थिएन। म सानै भए पनि जेठो छोराका नाताले आमाको सल्लाहकारजस्तो पनि थिएँ। आफ्नो बालसुलभ जिज्ञासा राख्दै एकपटक मैले सोधेको थिएँ हाम्रो (छोराछोरीको) संख्या बढी भएको त होइन ? हो, तर छोराछोरी हुन नदिने औषधि संसारले बनाएन त ? भन्नुहुन्थ्यो उहाँ। उहाँ प्रजनन सक्रिय हुँदासम्म परिवार नियोजनको प्रविधि आइपुगेको थिएन। अहिलेको पुस्ताका दुलहीको छनोटको अवसरलाई हेरेर ईष्र्या गर्नुहुँदो हो। उहाँको परिवारवृक्षमा हामी ७० जना अटाएका छौं। आमा स्कुल जानुभएको थिएन तर साक्षर हुनुहुन्थ्यो। उहाँको ज्ञानका मुख्य स्रोत थिए अरूबाट सुनेका शास्त्रीय चर्चा। यसमा बुवाले ठूलो गुन लाउनुभएको थियो। धर्मशास्त्रबाहेक संस्कृतका रघुवंश र मेघदूतजस्ता र नेपालीमा ऋतुविचार वा बुद्धिविनोदका प्रसंगमा साधिकार छलफल गर्न सक्नुहुन्थ्यो, यद्यपि यी कृति आफैंले पढ्नुभएको चाहिँ थिएन। उहाँले आफैं पढेको र अत्यन्तै मन पराएको पुस्तक थियो गुणरत्नमाला। जगन्नाथ उपाध्याय गुरागाईंले धेरैजसो शार्दूलविक्रीडित छन्दमा लेखेको यो कविता संग्रहका धेरै कविता कण्ठ पार्नुभएको थियो। हुन पनि व्यावहारिक ज्ञानका हिसाबले मात्र होइन, धर्मसंस्कार, राजनीति र जीवनदर्शनका अर्थमा समेत यो एक अब्बल कृति रहेछ। आजको भाषामा यसलाई अल इन वान भन्दा फरक पर्दैन। गुणरत्नमालाका कवितालाई व्यवहारमा पनि उपयोग गर्नुहुन्थ्यो। उदाहरणका लागि हामीले पढ्न अथवा काम गर्न अल्छी गरेको अवस्थामा तुरुन्त गुणरत्नमालाको आलस्यदोष भन्ने कविता सुनाउन थाल्नुहुन्थ्यो, हे आलस्य तँ कप्टी झट्ट पर जा लौ निस्किजा मुन्टिजा। त्यस्तै, मूर्खको औषधि कविताबाट व्यंग्यात्मक लयमा गाउनुहुन्थ्यो, सब्को औषधि दैवले रचिदियो, बिर्सेछ कि मूर्खको। सायद यस्तै कविताका प्रभावले होला आमाले केही छन्दोबद्ध कविता पनि लेख्नु (अर्थात् लेखाउनु) भएको छ। उहाँका केही कविता खाँदबारीबाट प्रकाशित पहराका फूलहरू (भाग २) मा समेटिएका छन्। यिनमा खासगरी पारिवारिक विषय रहेका छन्। यसै प्रसंगमा खाँदबारीबाटै प्रकाशित संखुवासभाका ज्येष्ठ नागरिकहरूका आवाज मा समावेश गरिएको उहाँको एक संस्मरणात्मक लेखले पनि तत्कालीन समाजको एक झल्को दिन्छ। एकपटक आमा आफन्तसँग काठमाडौं आउँदै हुनुहुँदोरहेछ। खाँदबारीबाट काठमाडौं आउन भोजपुरदिक्तेल हुँदै १३ दिनको बाटो हिँड्नुपर्ने रहेछ। यसैबीच खुर्कोटमा आइपुगेपछि काठमाडौंबाट पढाइ सकेर उही बाटो घर फिर्दै गरेका बुवासँग भेट भएछ। अपूर्व भेट त भयो, तर बोलचाल हुन पाएन। कारण के भने उतिबेला छोराछोरी जन्मनुअघिसम्म पतिपत्नीले अरूका अगाडि बोल्न नहुने रहेछ। लामो समयपछिको अप्रत्यासित भेटमा हामीले एकअर्कालाई हेरेरै मात्र चित्त बुझायौं भनेर लेख्नुभएको छ। फेरि पनि आजका हामी यो कुरा पत्याउँला ? मरिने डर मृत्युसँग सम्बन्धित अनिश्चिततासँग जोडिएको हुन्छ र यसमा खासगरी मृत्यु कष्टपूर्ण हुन्छ कि भन्ने चिन्ता रहन्छ। मृत भइने डरचाहिँ मृत्युपछि आफ्ना प्रियजनसँगको विछोड र अझ उनीहरूले दुःख पाउलान् कि भन्ने चिन्ताबाट जागृत हुन्छ। नारीलाई आफ्नो ठाउँमा बस्न सिकाउने शास्त्रसाहित्यका आदेशलाई स्वीकार गर्नै पर्दथ्यो उतिबेला। यसमा मनुस्मृतिदेखि वधूशिक्षा का लयबद्ध उपदेश हरू पर्दथे। लैंगिक समानताका पक्षमा गरिने सबै तर्क यिनै शास्त्रका आधारमा खारेज हुन्थे। यस्तो अवस्थामा पनि उहाँ आफ्नो तर्क अघि सार्न हिच्किचाउनु हुन्नथ्यो। नारीलाई होच्याउने शास्त्र वा साहित्यका कुरा गर्दा आमाको प्रश्न हुन्थ्यो ती शास्त्रकार वा साहित्यकार को हुन् ? तिनीहरू पुरुष हुन् भने तिनका कृति पनि त्यस्तै हुन्छन्। वस्तुतः यो कुरा आजकै सन्दर्भमा पनि लागू हुन्छ। यस्ता बलिया तर्क आफूसँग भए पनि स्थापित संस्कारका विरुद्धमा उत्रने स्थितिमा भने उहाँ हुनुहुन्थेन। हामी मानिस कतिपय अवस्थामा हुँदै नभएको युद्धविरुद्ध पनि लडिरहेका हुन्छौं। आफ्नो अदम्य संघर्षमा आमाले पनि यस्तो लडाइँका लागि बन्दोबस्त गर्नुपरेको थियो। २०१८ सालको एउटा घटना याद आउँछ। त्यस वर्षको माघमा ठूलो भुइँचालो जाने पक्कापक्की भएको थियो। ज्योतिषी र अन्य प्रकारका भविष्यद्रष्टाले ठोकुवा गरिसकेका थिए। भूकम्पको हल्ला फैलाउन नपाइने भन्ने नियम आइसकेको थिएन। स्वयम् सार्वजनिक संस्थाहरू नै हल्लाको पछि लाग्थे। तत्कालीन समयमा गाउँघरमा चर्चाको विषय बनेको र हाम्रै छिमेकी गाउँ वानालाई केन्द्रविन्दु बनाएर गएको १९९० सालको महाभूकम्पको सम्झना धेरैको मनमा ताजै थियो। यसैले क्षति नियन्त्रणका लागि पाठपूजा र यज्ञयज्ञादि भइरहेका थिए। हाम्रोजस्तो महिला नेतृत्व भएको परिवारलाई सबैभन्दा गाह्रो समस्या थियो वैकल्पिक आबासको व्यवस्था। लगभग निःसहाय अवस्थामा पुगिसकेका बेला आमाले एउट जुक्ति निकाल्नु भो खरको घर बनाउने। मंसिरपुसको समय भएकाले घरमा खरपराल प्रशस्त थियो। खरका भारीलाई लहरै राखेर गारो तयार गरियो र मान्द्राको छाना हालियो। परालले ओछ्यानको काम गर्यो। खरपरालको घर असाध्य न्यानो पनि हुँदोरहेछ। हामीले सबैजना अट्नका लागि तीनचारवटा यस्ता प्रिफ्याब बनायौं र भूकम्पविरुद्ध ढुक्क भयौं। यसपछि हामी भूकम्पको प्रतीक्षा गर्न लाग्यौं। माघ २ गतेकै ठूलो आशा थियो। तर भुइँचालो आएन माघभरि नै र त्यसपछि पनि। हामीकहाँ नआएर अन्यत्र कतै पो आयो कि भनी जान्न खोज्यौं। तर गाउँभरि नै रेडियो नभएकाले जान्न पाएनौं। यी आजका सामाजिक सञ्जाल त्यतिबेला भइदिएका भए ! पछि थाहा भयो कहीं पनि भुइँचालो गएनछ। ज्योतिषीले फेल खाए। तर कसैलाई केही कारबाही भएन। न त उनीहरूको विश्वसनीयतामै प्रश्न उठाइयो। रूपान्तरण जीवनको एक प्रक्रिया हो। पचास वर्ष टेक्नै लाग्दा आमाले आफ्ना संघर्षहरूको फल देख्न थाल्नुभयो। केटाकेटी हुर्के, बढे र व्यवसायको बाटोमा लागे। कठोर बुहार्तन पार गरेर आउनुभएकी आमा अब बुहारीबाट सासूमा रूपान्तरण हुनु भो। अनि, बुवा सेवानिवृत्त भएर घर आएपछि दाम्पत्य जीवनले साँचो अर्थमै पूर्णता पायो। यसैबीच ईश्वरीय चिन्तन, पूजाआजा र तीर्थवर्त पनि भए। तर यो आदर्श जीवन दिगो त किन हुन्थ्यो र ! माधवप्रसाद घिमिरे भन्छन्, ओइली यो मधुमास जान्छ कोइली बिउँझी जसै बोल्दछ। चौहत्तर वर्षको उमेरमा बुवालाई अकस्मात गुमाउनुपरेपछि आमा फेरि एक्ली हुनुभयो। आखिर हामी सबैले खप्तड स्वामीले भनेजस्तो अपूर्णताका बीचमा नै बाँच्न सिक्नु र्ने रहेछ। त्यसो त तीन पुस्तामा बाँडिएका आफ्ना सन्तानकै बीच हुनुहुन्थ्यो, तर बुवाको रिक्तता हामीले पूरा गर्न सकेनौं। उमेर ढल्किँदै गएपछि मान्छे आफ्नो सम्भावित अवसानबाट झस्कन्छ नै। चौरासी पूजापछिका वर्षमा आमा आफ्नो मृत्युको कुरा गर्न थाल्नुभएको थियो। यसमा व्यक्तअव्यक्त रूपमा मृत्युको भय पनि झल्कन्थ्यो। मृत्युको भयलाई मनोविद्हरूले दुई वर्गमा बाँडेका छन्, मरिने डर र मृत भइने डर। मरिने डर मृत्युसँग सम्बन्धित अनिश्चिततासँग जोडिएको हुन्छ र यसमा खासगरी मृत्यु कष्टपूर्ण हुन्छ कि भन्ने चिन्ता रहन्छ। मृत भइने डरचाहिँ मृत्युपछि आफ्ना प्रियजनसँगको विछोड र अझ उनीहरूले दुःख पाउलान् कि भन्ने चिन्ताबाट जागृत हुन्छ। आमालाई पहिलो प्रकारको डर (कष्टपूर्ण मृत्यु) लाग्थ्यो जस्तो लाग्छ। तिहारका दिन लक्ष्मीका लागि खुला गरिएको बाटोको अनधिकृत प्रयोग गरी यमदूतले आमालाई लगे। तर आफ्नो गल्ती सच्याउनका लागि होला, उनले सहज मृत्युको आमाको इच्छा भने पूरा गरिदिए। आमा जानुभो। उहाँसँगै गाउँघर सबैकी अन्तरी आमा पनि हराइन्। खालि बाँकी छन् सम्झना। यसलाई नियमित वा आकस्मिक जेसुकै भनियोस्, उहाँको जीवन एक प्रेरणा स्रोतका रूपमा रहिरहनेछ।"

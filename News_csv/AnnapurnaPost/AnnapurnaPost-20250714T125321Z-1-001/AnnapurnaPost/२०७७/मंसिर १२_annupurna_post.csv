शीर्षक,विवरण
"असाधारण खेलाडी, विवादित जीवनशैली","डिएगो म्याराडोना अद्भुत र असाधारण थिए। उनी समकालीन फुटबलका सबैभन्दा प्रतिभाशाली खेलाडी थिए। अर्जेन्टिनामा जन्मिएका म्याराडोनासँग असाधारण प्रतिभा त थियो नै; गतिको भण्डार पनि उत्तिकै थियो। उनको यही अद्भुत कलाकै कारण प्रशंसकहरू मन्त्रमुग्ध हुन्थे। यसविपरीत उनले आफ्नो विवादित हर्कतबाट प्रशंसकलाई दुःखी पनि बनाए। म्याराडोनाले आफ्नो विवादित हेन्ड अफ गड्स गोलबाट सबैलाई चकित बनाए। अर्जेन्टिनाले सन् १९८६ मा विश्वकप फुटबलको उपाधि जित्दा उनी टोलीका कप्तान थिए। म्याराडोनाकै चामत्कारिक प्रदर्शनका कारण अर्जेन्टिनाले उक्त विश्वकप जितेको थियो। उनले इङ्ल्यान्डविरुद्घको क्वार्टरफाइनल खेलमा हातले गोल गरेका थिए। यद्यपि, उक्त गोल म्याराडोनाका हातबाट भएको थियो भन्ने रेफ्रीले पत्तो पाउन सकेनन्। त्यसको रहस्य खुलेपछि म्याराडोनाले उक्त गोललाई भगवान्का हातबाट भएको गोल को संज्ञा दिएका थिए। म्याराडोनाको जन्म ६० वर्ष पहिले अर्जेन्टिनाको राजधानी ब्युनर्सआयर्सको गरिब बस्तीमा भएको थियो। गरिबीसँग लड्दै उनी फुटबलमा होमिएका थिए। फुटबलमा दत्तचित्त भएर लागेकै कारण उनी छोटो समयमै उत्कृष्ट खेलाडीको पगरी गुथ्न सफल भए। त्यसबेला ब्राजिलका महान् खेलाडी पेले र म्याराडोनामा को उत्कृष्ट भन्ने बहस चुलिएको थियो। दशकौं बितिसक्दा पनि म्याराडोना र पेलेको विषयले विश्व फुटबललाई अहिले पनि उत्तिकै तताउने गरेको छ। ब्राजिलियन फुटबलर लिजेन्ड पेलेले म्याराडोनाको निधनप्रति गहिरो दुःख व्यक्त गर्दै आफूले महान् साथी गुमाएको बताएका छन्। उनले आफूहरूको मित्रता अमर रहेको भन्दै एक दिन आकाशमा फुटबल खेल्नेसमेत बताएका छन्। मैले एक महान् साथी गुमाएँ। विश्वले लिजेन्ड गुमाएको छ, पेलेले सामाजिक सञ्जालमा लेखेका छन्, एक दिन हामी आकाशमा बल खेल्ने छौं। एक सर्वेक्षणमा उनले पेलेलाई पछि पार्दै बीसौं शताब्दीका महान् फुटबलरको उपाधि आफ्नो नाममा लेखाएका थिए। यसपछि फिफाले सर्वेक्षणको नियम परिवर्तन गर्दै दुवै खेलाडीलाई महान् खेलाडी घोषणा गरेको थियो। म्याराडोना विलक्षण प्रतिभाका धनी थिए। सानैदेखि सबैका नजरमा परेका थिए। उनले १६ वर्षको उमेरमै अन्तर्राष्ट्रिय फुटबलमा पाइला टेकेका थिए। होचो कद र मोटो शरीर भएका म्याराडोना सामान्य खेलाडी थिएनन्। म्याराडोनासँग तीव्र गति, तीक्ष्ण दिमाग, अद्भुत ड्रिब्लिङजस्ता विशेष गुण थिए। उनले कूल चार सय ९१ खेल खेल्दै दुई सय ५९ गोल गरे। अर्जेन्टिनाका लागि ९१ खेल खेलेर ३४ गोल गरे। उतारचढावले भरिएको उनको अन्तर्राष्ट्रिय करियरमा यो एउटा हिस्सा मात्रै थियो। उनले अर्जेन्टिनालाई सन् १९८६ मा मेक्सिकोमा भएको विश्वकपको उपाधि दिलाएका थिए। सन् १९८६ को विश्वकपको क्वार्टरफाइनलमा म्याराडोनाले केही यस्तो चमत्कार गरे, जसको चर्चा सधैं भइरहने छ। क्वार्टरफाइनलमा अर्जेन्टिनाको प्रतिद्वन्द्वी इङ्ल्यान्ड थियो। दुवै देशबीच खेलअघि नै तनावपूर्ण स्थिति थियो। त्यसको चार वर्षअघि मात्र फकल्यान्ड युद्ध भएको थियो। फकल्यान्ड युद्धमा इङ्ल्यान्डसँग अर्जेन्टिना नराम्रोसँग पराजित भएको थियो। त्यसैले सन् १९८६ जुन २२ को त्यो खेलमा सबैको नजर थियो। पहिलो हाफ गोलरहित बराबरीमा सकिएको खेलको दोस्रो हाफमा दुवै टोली सतर्क थिए। ५१ मिनेटसम्म खेल बराबरीमै थियो, तर त्यसको केही सेकेन्डमै अर्जेन्टिनाले अग्रता लियो। म्याराडोना विपक्षी गोलरक्षकलाई बिट गर्दै हातले बललाई जाली चुमाए। म्याराडोनाले हातले गोल गरेको भन्दै इङ्ल्यान्डले विवाद पनि गयो, तर रेफ्रीले त्यसलाई गोलको संज्ञा दिए। खेलपछि म्याराडोनाले त्यो गोल थोरै आफ्नो टाउको र थोरै भगवान्का हातबाट भएको बताएका थिए। फुटबलको इतिहासमा त्यस गोललाई हेन्ड अफ गर्ड का रूपमा चित्रण गरिँदै आएको छ। पहिलो गोल गरेको चार मिनेटपछि म्याराडोनाले अर्को गोल गरे, जसलाई गोल अफ द सेन्चुरी अर्थात् शताब्दीकै उत्कृष्ट गोल मानिन्छ। उनले इङ्ल्यान्डका ६ खेलाडीलाई छक्याउँदै गोल गरेका थिए। खेलपछि म्याराडोनाले भनेका थिए, यो खेल जित्नुभन्दा पनि मुख्य उद्देश्य इङ्ल्यान्डलाई विश्वकपबाट बाहिर गर्नु थियो, धन्न फुटबल मैदानमा गोर्खालीहरू थिएनन्। ड्रग्समा फसेका हिरो म्याराडोनाले बार्सिलोना, सेभिल र नापोलीजस्ता चर्चित क्लबबाट फुटबल खेलेका थिए। उनी क्लबका हिरा मानिन्थे। सन् १९८२ मा तीन मिलियन पाउन्डमा स्पेनिस क्लब बार्सिलोनामा आबद्ध उनी त्यसको दुई वर्षपछि पाँच मिलियन पाउन्डमा इटालियन क्लब नापोली पुगेका थिए। उनी हेलिकप्टरमा इटालीको सान पाओलो रंगशाला पुग्दा उनलाई स्वागत गर्न ८० हजारभन्दा बढी प्रशंसक उपस्थित भएका थिए। त्यसैको परिणाम पनि होला उनले आफ्नो करियरको सबैभन्दा उत्कृष्ट फुटबल इटालीमा खेले। प्रशंसकबाट त्यति नै माया पनि पाए। इटालियनहरू उनलाई फुटबलका हिरा भन्थे। इटालीमा म्याराडोनाले जुन माया र सम्मान पाए, त्यसबाट उनी निकै पुल्पुलिए पनि। उनी विस्तारै लागुऔषधमा फसे। उनको ध्यान लागुऔषधमा बढी जान थाल्यो। उनको नाम इटालीको कुख्यात माफिया संगठन कैमोरासँग पनि जोडिन पुग्यो। सन् १९९१ मा म्याराडोना डोपिङ (प्रतिबन्धित औषधि सेवन परीक्षण) मा असफल भए। त्यसपछि उनी १५ महिना प्रतिबन्धमा परे। १५ महिनाको प्रतिबन्धपछि उनी फुटबलमा त फर्किए, तर उनको कुलत भने छुटेको थिएन। सन् १९९४ मा अमेरिकामा भएको विश्वकप फुटबलमा प्रतिबन्धित लागुऔषध सेवन गरेको पाइएपछि प्रतियोगिताको बीचबाटै घर फर्काइएको थियो। म्याराडोनाले विश्वकप गुमाएपछि अर्जेन्टिना पनि अन्तिम १६ बाटै घर फर्किएको थियो। समूह चरणका खेलमा ग्रिस र नाइजेरियालाई पराजित गरेको अर्जेन्टिना समूह चरणको अन्तिम खेलमा बुल्गेरियासँग पराजित भएको थियो। अन्तिम १६ को खेलमा अर्जेन्टिनालाई रोमानियाले पराजित गरेको थियो। सन्न्यासपछिको दैनिकी डोपिङ परीक्षणमा तेस्रोपटक पोजेटिभ पाइएपछि म्याराडोनाले ३७औं जन्म दिनका दिन व्यावसायिक फुटबलबाट सन्न्यास घोषणा गरेका थिए, तर त्यसपछि पनि उनी विवादमा पर्ने आलोचनाको सिकार भने भइरहे। बुधबार राति अन्तिम सास लिउञ्जेल पनि विवाद र आलोचनाले भने उनलाई छाडेन। लागु एवं मादक पदार्थको लतका कारण उनको स्वास्थ्यमा धेरै समस्या आयो। फुटबलबाट अलग्गिएपछि उनको तौलसमेत निकै बढ्यो। एक समय उनी एक सय २८ किलोसम्म पुगेका थिए। उनको खराब बानीकै कारण सन् २००४ मा उनलाई हृदयघात भएको थियो। उनले त्यसबेला लामो समय अस्पतालमा पनि बिताए। मोटोपन घटाउन शल्यक्रियासमेत गरिएको थियो। उनको कुलत छुटाउन पनि विभिन्न उपचार गरिएको थियो। उपचारपछि उनी लागु एवं मादक पदार्थबाट उनी टाढा पनि भए। त्यही समयमा म्याराडोना सन् २००८ मा अर्जेन्टिनी फुटबल टोलीको मुख्य प्रशिक्षक बने। उनले राष्ट्रिय टोलीमा धेरै प्रयोग गरे। त्यसलाई लिएर सहकर्मीसँग उनको मतभेद भयो। त्यसपछि उनले राष्ट्रिय टोली छाडे। सन् २०१८ को विश्वकप फुटबलमा अर्जेन्टिना र नाइजेरियाबीचको खेलका दौरान म्याराडोनाको एउटा तस्बिरले निकै चर्चा बटुलेको थियो। उनको स्वास्थ्य अवस्था निकै बिग्रिएको भन्दै धेरैले स्वास्थ्यलाभको कामनासमेत गरेका थिए। ती सबलाई नजरअन्दाज गर्दै उनले नाइजेरियाकी प्रशंसकसँग नृत्य गरेका थिए। अन्तर्राष्ट्रिय सञ्चारमाध्यमका अनुसार पछिल्लो समय म्याराडोना आफ्नो जीवनशैली सुधार गर्न लागिपरेका थिए। मध्यपानको लत छुटाउन पनि उनले उपचार सुरु गरेका थिए, तर दुर्भाग्य यहीबीचमा उनलाई हृदयघात भयो र ६० वर्षको उमेरमा संसार छाडे। सर्वकालीन महान् फुटबलर म्याराडोनाले बुधबार राति संसार छाडे पनि उनी हरेक फुटबल पारखीको मनमनमा बसेका छन्। अर्जेन्टिनी फुटबल संघले भनेजस्तै उनी हाम्रो मनमस्तिष्कमा सधैँ जीवितै रहिरहने छन्। म्याराडोनाकै चामत्कारिक प्रदर्शनका कारण अर्जेन्टिनाले सन् १९८६ मा विश्वकप फुटबलको उपाधि जितेको थियो।"
नेकपा अन्तर्विरोध र कांग्रेस,"सत्तारुढ दल नेपाल कम्युनिस्ट पार्टी (नेकपा) भित्रको विवाद तीव्र बन्दै जाँदा यो पार्टी विभाजन हुनेसम्मका चर्चापरिचर्चा भइरहेका छन्। नेकपा कथंकदाचित विभाजित भइहाल्यो भने त्यसपछि बन्ने सरकारको नेतृत्व र गठबन्धनबारे पनि विभिन्न चर्चापरिचर्चा हुन थालेका छन्। गएको शनिबार प्रधानमन्त्री र नेपाली कांग्रेस सभापतिबीचको भेटवार्तालाई पनि कतिपयले सम्भावित सत्ता सहकार्यका रूपमा अथ्र्याए। यो वास्तविकता होइन। नेकपा विवादको अन्तर्य दुई ठूला कम्युनिस्ट पार्टीले स्थायित्व र समृद्धिको नारा दिँदै चुनावी गठबन्धन गरेपछि जनताले त्यसलाई विश्वास गरे। झन्डै दुईतिहाइ मत दिए। चुनावी गठबन्धन पछि गएर नेकपा बन्यो। नेकपाभित्रको विवादलाई तत्कालीन नेकपा एमाले र माओवादीबीचको एकताको सन्दर्भलाई जोडेर हेर्नुपर्छ। शारीरिक रूपमा रुग्ण रहेका तत्कालीन एमालेका अध्यक्ष केपी शर्मा ओली र जर्जर संगठन भएको तत्कालीन नेकपा माओवादी केन्द्रका अध्यक्ष प्रचण्डबीचको एकता थियो। एउटाको सशक्त संगठन र अर्काको राजनीतिक विरासत र अनुभवका आधारमा नेतृत्व र संगठनको फ्युजन गर्ने उद्देश्यले नेकपा गठन भएको यथार्थ हो। यी दुवै पात्रका प्रवृत्ति समय र कालखण्डमा फरकफरक पृष्ठभूमिबाट विकसित भएका थिए। प्रचण्ड हत्याहिंसाको राजनीतिबाट शान्तिप्रक्रिया हुँदै मुलुकमा संविधानसभाको प्रक्रियाबाट संविधान बनिसकेपछि आफ्नो संसदीय राजनीतिमा दलीय मजबुता खोजिरहेका थिए। ओलीे प्रचण्डलाई साथ लगाएर नेकपाभित्र आफू बलियो शक्तिका रूपमा स्थापित हुने र आफूपछि जो उत्तराधिकारी भए पनि हुन्छ भन्ने सोचमा थिए। यो सरकारको असफलता भनेको कुनै व्यक्तिविशेषको मात्र नभएर सिंगो कम्युनिस्ट पार्टीकै हो। यसको समाधान भनेको शीघ्र निर्वाचन वा मध्यावधि नै हो। अहिले देखिएको अन्योलको सहज अवतरण पनि त्यही नै हो। दुवैका स्वार्थ बाझिए। त्यसैको परिणाम हो नेकपामा देखिएको शृंखलाबद्ध विवाद। प्रचण्ड र ओलीबीच सत्तासंघर्ष मात्र नभएर उत्तराधिकारीको विषयलाई लिएर पनि संघर्ष भयो। सोहीअनुसार पार्टीभित्र पनि फरकफरक समीकरण विकसित हुँदै आएका छन्। यतिबेला बलियो सरकारको नेतृत्व गरेका ओली पार्टीभित्र कमजोर सावित भएका छन्। उनी एक्लिएको अवस्था छ। तर ओली आफ्नाविरुद्ध भइरहेका मोर्चाबन्दीबाट डराएका छैनन्। उनी सहजै हार स्वीकार गर्ने पक्षमा छैनन्। अर्का पक्षको चाहनाअनुसार ओली सत्ता र पार्टी नेतृत्व छाड्ने मनस्थितिमा छैनन्। एउटाले जसरी पनि हटाउने र अर्का पक्ष कुनै पनि हालतमा पद नछाड्ने अडानकै परिणाम नेकपाभित्र अन्तरविरोध चर्किंदै गएको छ। यो विरोध र विवाद पारदर्शी छैन। मूलतः अन्तरविरोध सत्ता साझेदारीको विषयमै केन्द्रित छ। कसले सत्ता साझेदारीलाई आफ्नो गुटका रूपमा अधिक प्रयोग गर्ने भन्ने कुराले मतभेद भएको देखिन्छ। त्यसबाहेक केही सैद्धान्तिक, केही विरासतका कुरा पनि नभएका होइनन्, जसका कारण नेकपा एकता प्रक्रियालाई लामो समयदेखि अल्झाइरहेको छ। अन्तरविरोध बढ्दो छ। सार्वजनिक रूपमै आरोपप्रत्यारोप भइरहेका छन्। पार्टी अध्यक्ष एवं प्रधानमन्त्री ओलीविरुद्ध अर्का कार्यकारी अध्यक्ष प्रचण्डले लिखित रूपमा सचिवालयमा दर्ता गराएको प्रस्ताव त्यसकै उदाहरण हो। नेकपाभित्रको विवाद जुन तहमा उग्र बन्दै गएको छ, यसलाई मिलाउने शक्ति पनि कमजोर छैन। जुन शक्तिले क्याटालिस्टको भूमिका निर्वाह गरेर उनीहरूलाई एक ठाउँमा ल्याउने काम गरेको थियो, उनीहरूका सम्पूर्ण अन्तरविरोधलाई थाँती राखेर नेकपा गठनको भूमिका निर्वाह गरेको थियो। त्यो शक्ति अहिले पनि उत्तिकै शक्तिशाली र सक्रिय छ। बेलाबेलामा नेकपाभित्रको विवाद मत्थर पार्न सफल पनि भएको छ। कहिले विवाद सतहबाहिर आउने र आफ्नो अन्तिम सीमा पनि तोड्छन् कि जस्तो गरी अन्तरविरोध छताछुल्ल हुने गरेको छ। नेकपा विवाद र कांग्रेस नेकपाका दुवैथरी पक्ष (सरकारको नेतृत्व गरिरहेको र नेतृत्वबाट हटाउन खोज्ने पक्ष) कथंकदाचित पार्टी विभाजन हुने अवस्था आयो भने प्रतिपक्षीलाई पनि सन्तुलनमा राख्नुपर्छ भन्ने मान्यतामा देखिन्छन्। यस सन्दर्भमा उनीहरू यो या त्योमार्फत विभिन्न सूचना र विचार आदानप्रदान गरिरहेका छन्। नेपाली कांग्रेसको स्पष्ट मान्यता छ नेकपा फुट्यो भने पनि आफ्नै कारणले फुट्छ र यो एकजुट भयो भने पनि यसलाई एकजुट राख्ने रसायन अरू नै छन्। त्यसकारण नेकपाको अन्तरविरोधको द्वन्द्वमा नेपाली कांग्रेस पर्न चाहँदैन र पार्टीको विश्वसनीयतालाई छताछुल्ल हुने गरी कांग्रेस कुनै गतिविधिमा संलग्न पनि हुन चाहँदैन। कांग्रेस केन्द्रीय समिति बैठकले नै ओली सरकार र नेकपा पार्टी नै असफल भएको निष्कर्ष निकालिसकेको छ। अहिलेको सरकारको औचित्य नरहेको भनेर मूल्यांकन गरिसकेको अवस्थामा कांग्रेस नेकपासँग सत्ता सहकार्य गर्छ भन्ने कुराको कुनै तुक छैन। कांग्रेस चाहन्छ नेकपा एक ढिक्का भई मुलुक र नागरिकका हितमा काम गरोस्। आज नेकपाका गतिविधि, सरकारको कार्यशैली र हिजो निर्वाचनमा बाँडिएका आश्वासन जनताले बिर्सिएका छैनन्। अबको दुई वर्षभित्र आमनिर्वाचन हुँदैछ। तर यहीबीचमा नेकपामा विभाजन आयो भने पनि कांग्रेस कुनै एउटा पक्षलाई समातेर सत्ताको भयाङ बन्दैन। कांग्रेस स्वस्थ र शान्तिपूर्ण रूपले मुलुकमा निर्वाचन प्रक्रिया स्थापित गर्न, संविधान र प्रजातन्त्रलाई आघात नपुगोस् भन्नेतर्फ संवेदनशील छ। यो संवेदनशीलतालाई दृष्टिगत गरेर व्यवस्थित चुनाव प्रक्रियामा हामी कसरी जान सक्छौं भन्नेमा कांग्रेस आफूलाई केन्द्रित गर्छ। अहिले धेरै शक्ति मुलुकलाई अस्थिर बनाउने गतिविधिमा सक्रिय छन्। संविधानलाई असफल बनाउन राष्ट्रिय र अन्तर्राष्ट्रिय शक्ति लागिपरेका छन्। दुईतिहाइको सरकारको असफलतालाई संसदीय र प्रजातान्त्रिक व्यवस्था मात्र नभएर प्रचलित संविधान पनि नेपालका लागि उपयुक्त छैन भनेर दिगभ्रमित गर्दै अगाडि बढ्ने जोखिम राष्ट्रिय राजनीतिमा छ। कांग्रेस बहुलवादमा आधारित विचार दर्शन भएको पार्टी हो। संसदीय अभ्यासमा सबैभन्दा पुरानो पार्टी भएकाले संविधानप्रतिका प्रतिबद्धता छन्। संविधानका केही प्रावधानमा अन्तरविरोध त छन्, केही कमजोरी छन्। मूलतः संधिवानका प्रबन्ध प्रजातन्त्रसँग बाझिने खालका छैनन्। संविधानका प्रस्तावना, निर्देशक सिद्धान्त, संसदीय व्यवस्थाका प्रबन्ध संविधानमा स्पष्ट छन्। त्यसले गर्दा संविधानका कमजोरीलाई समायानुकूल सुधार गर्दै संविधानलाई दिगो बनाउन सकिन्छ भन्ने कांग्रेसको मान्यता हो। यही बाटोबाट हामी अगाडि बढिरहेका छौं। यतिबेला कांग्रेसलाई नेकपाका दुवै द्वन्द्वरत समूह आआफ्नो पक्षमा देखाएर पार्टीभित्र आफ्नो बार्गेनिङ पावरलाई बढाउने काममा संलग्न देखिन्छन्। यो उनीहरूको तत्कालीन कार्यमात्र हो। उनीहरूका आधारभूत र प्रमुख अन्तरविरोध कांग्रेसलाई आफ्नो पक्षमा देखाएर मात्रै सम्बोधन हुन सक्दैन। सत्ता समीकरणमा आफूलाई माथि राख्न र परस्पर रूपमा कांग्रेस उनीहरूको उपयोगिताको अस्त्र बन्दैन। त्यसकारण कांग्रेसले आफ्नो सैद्धान्तिक धरातलमा कुनै विचलन ल्याएको छैन। हाम्रो सोच, दृष्टिकोण र मान्यता स्पष्ट छन्। यो सरकार असफल भएमा यो असफलता कुनै व्यक्तिविशेषको मात्र नभएर सिंगो कम्युनिस्ट पार्टीकै असफलता हो। यसको समाधान भनेको शीघ्र निर्वाचन वा मध्यावधि नै हो। अहिले देखिएको अन्योलको सहज अवतरण पनि त्यही हो। अब बढीमा दुई वर्षभित्र आमनिर्वाचन हुँदैछ। यतिबेला हामी पार्टीको महाधिवेशनमा खट्नुपर्ने समय पनि छ। यसका लागि हामीलाई आठनौ महिना समय चाहिन्छ। हामीले आफ्नो संगठनलाई अझै पनि व्यवस्थित गर्न सकेका छैनौं। अहिले पनि कांग्रेसभित्र गुटबन्दी चरमोत्कर्षमा छ। पार्टीभित्र अनुशासन कायम गराउन सकेका छैनौं। आफ्नो संगठनमा गाउँ, युवा र समावेशी तप्कालाई आकर्षित गर्ने आकर्षक कार्यक्रम ल्याउन सकेका छैनौं। त्यसकारण प्रतिपक्षीमै रहेर यो समयमा आफूलाई अद्यावधिक गर्न सक्यो, अपडेट गर्न सक्यो भने तत्कालीन कार्यभार कांग्रेसका लागि यही नै हो। नेकपाभित्रको अन्तरविरोध उनीहरूको सत्ता स्वार्थका लागि हो। उनीहरूको अन्तरविरोध चर्किएका बेला कांग्रेसको भूमिकालाई केन्द्रमा तान्ने र एकले अर्कालाई तर्साउने कामबाहेक अरू केही होइन। कांग्रेस उनीहरूको प्रयोगको अस्त्र बन्दैन। नेकपाको अन्तरविरोधलाई चर्काउने र त्यसलाई थप उत्प्रेरित गर्ने काम कांग्रेसले गर्दैन। यो द्वन्द्वमा कांग्रेस तटस्थ छ। समग्र नेकपाको सरकारविरुद्ध कांग्रेस छ। अन्त्यमा, सञ्चारमाध्यम र सार्वजनिक बहसमा आएजसरी सत्ता समीकरणमा कांग्रेस कुनै पनि खालको संवादमा छैन। मुलुकमा संविधान कार्यान्वयनमा संकट आउने अवस्था आयो भने कांग्रेसले मुलुकलाई निकास दिन सबै पक्षसँग जिम्मेवार दलका रूपमा भूमिका निर्वाह गर्छ। बरु हामी सत्ता सहकार्यमा भन्दा प्रतिपक्षी भूमिकालाई प्रभावकारी बनाउनेमा केन्द्रित हुनेछौं। मुलुकमा देखिएका चुनौतीको सामना गर्न सक्ने गरी संगठन सुदृढीकरण गर्ने काममा हामी ध्यान दिन्छौं। कांग्रेस चौधौं महाधिवेशनको सँघारमा छ। यो महाधिवेशनलाई एकता, सहमति र मेलमिलापको महाधिवेशन बनाउने बाटोमा कांग्रेस जान्छ। नेकपाभित्रको अन्तरविरोधकै कारण जनप्रतिनिधिमूलक थलो संसद् बन्धक बनेको छ। संसद् अधिवेशन तत्काल बोलाउन कांग्रेसले जोडदार माग गरेको छ। कानुन निर्माणका कुरा, जनताका समस्या अभिव्यक्त गर्न पनि संसद् तत्काल बोलाउनुपर्छ भन्ने हाम्रो माग हो। अब संसदीय फाँटसँगै जनताका अपेक्षाको सम्बोधन गर्ने सवालमा हामी सडकमा जानेछौं।"
"असाधारण खेलाडी, विवादित जीवनशैली","डिएगो म्याराडोना अद्भुत र असाधारण थिए। उनी समकालीन फुटबलका सबैभन्दा प्रतिभाशाली खेलाडी थिए। अर्जेन्टिनामा जन्मिएका म्याराडोनासँग असाधारण प्रतिभा त थियो नै; गतिको भण्डार पनि उत्तिकै थियो। उनको यही अद्भुत कलाकै कारण प्रशंसकहरू मन्त्रमुग्ध हुन्थे। यसविपरीत उनले आफ्नो विवादित हर्कतबाट प्रशंसकलाई दुःखी पनि बनाए। म्याराडोनाले आफ्नो विवादित हेन्ड अफ गड्स गोलबाट सबैलाई चकित बनाए। अर्जेन्टिनाले सन् १९८६ मा विश्वकप फुटबलको उपाधि जित्दा उनी टोलीका कप्तान थिए। म्याराडोनाकै चामत्कारिक प्रदर्शनका कारण अर्जेन्टिनाले उक्त विश्वकप जितेको थियो। उनले इङ्ल्यान्डविरुद्घको क्वार्टरफाइनल खेलमा हातले गोल गरेका थिए। यद्यपि, उक्त गोल म्याराडोनाका हातबाट भएको थियो भन्ने रेफ्रीले पत्तो पाउन सकेनन्। त्यसको रहस्य खुलेपछि म्याराडोनाले उक्त गोललाई भगवान्का हातबाट भएको गोल को संज्ञा दिएका थिए। म्याराडोनाको जन्म ६० वर्ष पहिले अर्जेन्टिनाको राजधानी ब्युनर्सआयर्सको गरिब बस्तीमा भएको थियो। गरिबीसँग लड्दै उनी फुटबलमा होमिएका थिए। फुटबलमा दत्तचित्त भएर लागेकै कारण उनी छोटो समयमै उत्कृष्ट खेलाडीको पगरी गुथ्न सफल भए। त्यसबेला ब्राजिलका महान् खेलाडी पेले र म्याराडोनामा को उत्कृष्ट भन्ने बहस चुलिएको थियो। दशकौं बितिसक्दा पनि म्याराडोना र पेलेको विषयले विश्व फुटबललाई अहिले पनि उत्तिकै तताउने गरेको छ। ब्राजिलियन फुटबलर लिजेन्ड पेलेले म्याराडोनाको निधनप्रति गहिरो दुःख व्यक्त गर्दै आफूले महान् साथी गुमाएको बताएका छन्। उनले आफूहरूको मित्रता अमर रहेको भन्दै एक दिन आकाशमा फुटबल खेल्नेसमेत बताएका छन्। मैले एक महान् साथी गुमाएँ। विश्वले लिजेन्ड गुमाएको छ, पेलेले सामाजिक सञ्जालमा लेखेका छन्, एक दिन हामी आकाशमा बल खेल्ने छौं। एक सर्वेक्षणमा उनले पेलेलाई पछि पार्दै बीसौं शताब्दीका महान् फुटबलरको उपाधि आफ्नो नाममा लेखाएका थिए। यसपछि फिफाले सर्वेक्षणको नियम परिवर्तन गर्दै दुवै खेलाडीलाई महान् खेलाडी घोषणा गरेको थियो। म्याराडोना विलक्षण प्रतिभाका धनी थिए। सानैदेखि सबैका नजरमा परेका थिए। उनले १६ वर्षको उमेरमै अन्तर्राष्ट्रिय फुटबलमा पाइला टेकेका थिए। होचो कद र मोटो शरीर भएका म्याराडोना सामान्य खेलाडी थिएनन्। म्याराडोनासँग तीव्र गति, तीक्ष्ण दिमाग, अद्भुत ड्रिब्लिङजस्ता विशेष गुण थिए। उनले कूल चार सय ९१ खेल खेल्दै दुई सय ५९ गोल गरे। अर्जेन्टिनाका लागि ९१ खेल खेलेर ३४ गोल गरे। उतारचढावले भरिएको उनको अन्तर्राष्ट्रिय करियरमा यो एउटा हिस्सा मात्रै थियो। उनले अर्जेन्टिनालाई सन् १९८६ मा मेक्सिकोमा भएको विश्वकपको उपाधि दिलाएका थिए। सन् १९८६ को विश्वकपको क्वार्टरफाइनलमा म्याराडोनाले केही यस्तो चमत्कार गरे, जसको चर्चा सधैं भइरहने छ। क्वार्टरफाइनलमा अर्जेन्टिनाको प्रतिद्वन्द्वी इङ्ल्यान्ड थियो। दुवै देशबीच खेलअघि नै तनावपूर्ण स्थिति थियो। त्यसको चार वर्षअघि मात्र फकल्यान्ड युद्ध भएको थियो। फकल्यान्ड युद्धमा इङ्ल्यान्डसँग अर्जेन्टिना नराम्रोसँग पराजित भएको थियो। त्यसैले सन् १९८६ जुन २२ को त्यो खेलमा सबैको नजर थियो। पहिलो हाफ गोलरहित बराबरीमा सकिएको खेलको दोस्रो हाफमा दुवै टोली सतर्क थिए। ५१ मिनेटसम्म खेल बराबरीमै थियो, तर त्यसको केही सेकेन्डमै अर्जेन्टिनाले अग्रता लियो। म्याराडोना विपक्षी गोलरक्षकलाई बिट गर्दै हातले बललाई जाली चुमाए। म्याराडोनाले हातले गोल गरेको भन्दै इङ्ल्यान्डले विवाद पनि गयो, तर रेफ्रीले त्यसलाई गोलको संज्ञा दिए। खेलपछि म्याराडोनाले त्यो गोल थोरै आफ्नो टाउको र थोरै भगवान्का हातबाट भएको बताएका थिए। फुटबलको इतिहासमा त्यस गोललाई हेन्ड अफ गर्ड का रूपमा चित्रण गरिँदै आएको छ। पहिलो गोल गरेको चार मिनेटपछि म्याराडोनाले अर्को गोल गरे, जसलाई गोल अफ द सेन्चुरी अर्थात् शताब्दीकै उत्कृष्ट गोल मानिन्छ। उनले इङ्ल्यान्डका ६ खेलाडीलाई छक्याउँदै गोल गरेका थिए। खेलपछि म्याराडोनाले भनेका थिए, यो खेल जित्नुभन्दा पनि मुख्य उद्देश्य इङ्ल्यान्डलाई विश्वकपबाट बाहिर गर्नु थियो, धन्न फुटबल मैदानमा गोर्खालीहरू थिएनन्। ड्रग्समा फसेका हिरो म्याराडोनाले बार्सिलोना, सेभिल र नापोलीजस्ता चर्चित क्लबबाट फुटबल खेलेका थिए। उनी क्लबका हिरा मानिन्थे। सन् १९८२ मा तीन मिलियन पाउन्डमा स्पेनिस क्लब बार्सिलोनामा आबद्ध उनी त्यसको दुई वर्षपछि पाँच मिलियन पाउन्डमा इटालियन क्लब नापोली पुगेका थिए। उनी हेलिकप्टरमा इटालीको सान पाओलो रंगशाला पुग्दा उनलाई स्वागत गर्न ८० हजारभन्दा बढी प्रशंसक उपस्थित भएका थिए। त्यसैको परिणाम पनि होला उनले आफ्नो करियरको सबैभन्दा उत्कृष्ट फुटबल इटालीमा खेले। प्रशंसकबाट त्यति नै माया पनि पाए। इटालियनहरू उनलाई फुटबलका हिरा भन्थे। इटालीमा म्याराडोनाले जुन माया र सम्मान पाए, त्यसबाट उनी निकै पुल्पुलिए पनि। उनी विस्तारै लागुऔषधमा फसे। उनको ध्यान लागुऔषधमा बढी जान थाल्यो। उनको नाम इटालीको कुख्यात माफिया संगठन कैमोरासँग पनि जोडिन पुग्यो। सन् १९९१ मा म्याराडोना डोपिङ (प्रतिबन्धित औषधि सेवन परीक्षण) मा असफल भए। त्यसपछि उनी १५ महिना प्रतिबन्धमा परे। १५ महिनाको प्रतिबन्धपछि उनी फुटबलमा त फर्किए, तर उनको कुलत भने छुटेको थिएन। सन् १९९४ मा अमेरिकामा भएको विश्वकप फुटबलमा प्रतिबन्धित लागुऔषध सेवन गरेको पाइएपछि प्रतियोगिताको बीचबाटै घर फर्काइएको थियो। म्याराडोनाले विश्वकप गुमाएपछि अर्जेन्टिना पनि अन्तिम १६ बाटै घर फर्किएको थियो। समूह चरणका खेलमा ग्रिस र नाइजेरियालाई पराजित गरेको अर्जेन्टिना समूह चरणको अन्तिम खेलमा बुल्गेरियासँग पराजित भएको थियो। अन्तिम १६ को खेलमा अर्जेन्टिनालाई रोमानियाले पराजित गरेको थियो। सन्न्यासपछिको दैनिकी डोपिङ परीक्षणमा तेस्रोपटक पोजेटिभ पाइएपछि म्याराडोनाले ३७औं जन्म दिनका दिन व्यावसायिक फुटबलबाट सन्न्यास घोषणा गरेका थिए, तर त्यसपछि पनि उनी विवादमा पर्ने आलोचनाको सिकार भने भइरहे। बुधबार राति अन्तिम सास लिउञ्जेल पनि विवाद र आलोचनाले भने उनलाई छाडेन। लागु एवं मादक पदार्थको लतका कारण उनको स्वास्थ्यमा धेरै समस्या आयो। फुटबलबाट अलग्गिएपछि उनको तौलसमेत निकै बढ्यो। एक समय उनी एक सय २८ किलोसम्म पुगेका थिए। उनको खराब बानीकै कारण सन् २००४ मा उनलाई हृदयघात भएको थियो। उनले त्यसबेला लामो समय अस्पतालमा पनि बिताए। मोटोपन घटाउन शल्यक्रियासमेत गरिएको थियो। उनको कुलत छुटाउन पनि विभिन्न उपचार गरिएको थियो। उपचारपछि उनी लागु एवं मादक पदार्थबाट उनी टाढा पनि भए। त्यही समयमा म्याराडोना सन् २००८ मा अर्जेन्टिनी फुटबल टोलीको मुख्य प्रशिक्षक बने। उनले राष्ट्रिय टोलीमा धेरै प्रयोग गरे। त्यसलाई लिएर सहकर्मीसँग उनको मतभेद भयो। त्यसपछि उनले राष्ट्रिय टोली छाडे। सन् २०१८ को विश्वकप फुटबलमा अर्जेन्टिना र नाइजेरियाबीचको खेलका दौरान म्याराडोनाको एउटा तस्बिरले निकै चर्चा बटुलेको थियो। उनको स्वास्थ्य अवस्था निकै बिग्रिएको भन्दै धेरैले स्वास्थ्यलाभको कामनासमेत गरेका थिए। ती सबलाई नजरअन्दाज गर्दै उनले नाइजेरियाकी प्रशंसकसँग नृत्य गरेका थिए। अन्तर्राष्ट्रिय सञ्चारमाध्यमका अनुसार पछिल्लो समय म्याराडोना आफ्नो जीवनशैली सुधार गर्न लागिपरेका थिए। मध्यपानको लत छुटाउन पनि उनले उपचार सुरु गरेका थिए, तर दुर्भाग्य यहीबीचमा उनलाई हृदयघात भयो र ६० वर्षको उमेरमा संसार छाडे। सर्वकालीन महान् फुटबलर म्याराडोनाले बुधबार राति संसार छाडे पनि उनी हरेक फुटबल पारखीको मनमनमा बसेका छन्। अर्जेन्टिनी फुटबल संघले भनेजस्तै उनी हाम्रो मनमस्तिष्कमा सधैँ जीवितै रहिरहने छन्। म्याराडोनाकै चामत्कारिक प्रदर्शनका कारण अर्जेन्टिनाले सन् १९८६ मा विश्वकप फुटबलको उपाधि जितेको थियो।"

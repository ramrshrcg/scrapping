शीर्षक,विवरण
स्थानीयको सक्रियतामै कृषि चहलपहल,"कोभिड १९ का कारण विदेशमा रहेका थुप्रै नेपाली स्वदेश फर्किए। धेरै त फर्किए नै, बाँकी रहेका कृषि उत्पादनमा लागे। त्यसैले हो कि गत वर्षभन्दा यस वर्ष धान उत्पादन बढ्यो। गाउँघर्तिर बाँझो रहेको जमिन पनि युवाले खनजोत गरेर बालीनाली लगाए। प्रदेश ७ बैतडी जिल्ला दशरथचन्द नगरपालिकास्थित अम्खोला निवारी ठकुरी परिवारले सडक सञ्जालले गाउँ जोडेसँगै ट्र्याक्टर किन्यो। अहिले वल्लोपल्लो गाउँका मानिस खेत जोत्नका लागि पनि उनलाई बोलाउने गर्छन्। गोरु लगाएर जोत्दा एकजना परिवारको खेत जोत्न चारपाँच दिन लाग्ने गथ्र्योे। ट्र्याक्टरको मद्दतले एक दिनमा झन्डै दुई परिवारको खेत जोत्न सकिएको छ। पाखो जमिनमा एउटा ठाउँमा भएको खेतबाट अर्को ठाउँमा रहेको खेतमा हल गोरु पुर्याउन समय लाग्ने गथ्र्यो। वर्षभरि हल गोरु पाल्न तथा चराउन पनि एकजना अनिवार्य चाहिन्थ्यो। ट्र्याक्टर गाउँमा आएदेखि कामको खोजीमा पति देशपरदेशमा रहेका महिलाका लागि खेत जोत्न गाउँभरि पुरुष खोज्दै हिँड्नुपर्ने बाध्यता हट्दै गएको छ। थोरै पैसा तथा छोटो समयमा काम सम्पन्न हुँदा किसानलाई राहत मिलेको छ। ट्र्याक्टर किनेर छिमेकीलाई समेत सुविधा दिनेले पनि आम्दानी गरिरहेका छन्। यति मात्रै हैन, गाउँका कुनाकप्चासम्म पुग्दै गरेका सडकसँगै यातायातका साधनले गाउँलेलाई काम गर्न सजिलो भएको छ। असोज, कात्तिक महिनाभरि जाडो समयमा गाईवस्तुलाई खुवाउन भन्दै खर काटेर सुकाउने गरेका बैतडी डुंगरा, भट्टाड, पुजारागाउँ, भाँटालालगायत गाउँका महिला मंसिर र पुसभरि टाढा रहेका मेलापातबाट सुकेको खर बोक्दै बेहाल हुन्थे। पुसमाघ महिनाको बिहानको चिसोमा टाढाबाट खरका भारी बोकेर घाम नउदाउँदै घर पुगिसक्नुपर्ने उनीहरूको बाध्यता थियो। दैनिक अरू कामसँगै दुई महिनाका लागि यो काम उनीहरूका लागि अतिरिक्त काम हुने गथ्र्यो। गाउँमा ट्र्याक्टर, जीपहरू चलेसँगै एकैचोटि धेरै भारि खरलगायत गाईबस्तुको मल खेतसम्म पुर्याउन, काठ तथा घर बनाउन प्रयोग हुने ढुंगा आदि बोक्न धेरै सजिलो भएको छ। कामको धपेडी कम हुँदै गएको छ। बैतडीकी राजमतीका अनुसार कृषिमा देखा परेको आधुनिकीकरणले ज्यानको सुरक्षा भएको छ। त्यसैगरी बैतडी दशरथचन्द नपा बस्ने लक्ष्मण भट्टले गत वर्षदेखि बाघबाट बाख्रा जोगाउन फलामको तीनतले घर बनाएर बाख्रापालन व्यवसाय सुरु गरेका छन्। उनलाई खसी बाख्रा बेच्न टाढा गइरहनु पर्दैन। एकजनाले व्यवसाय थाल्दा अन्य दुईजनालाई पनि सजिलै रोजगार मिलेको छ। बाँझो जमिनलाई उत्पादनमा लगाउने लक्ष्यसाथ ल्याइएको भूमि बैंकको अवधारणाले न्यून आय भएका गरिब, किसान तथा सीमान्तकृत सर्तसहित उपभोग गर्न दिँदा उनीहरूको जीवनस्तरमा गुणात्मक सुधार हुने छ। कृषि, पशुपालन, उद्योगधन्दाजस्ता व्यवसाय गर्न चाहनेका लागि स्थानीय सरकारले समेत सस्तो वा निब्र्याजी ऋण प्रदान गर्दै आएका छन्। सुदूरपश्चिम प्रदेश सरकारले व्यावसायिक रूपमा कृषि तथा पशुपक्षीपालन व्यवसाय गर्न चाहने कृषकका लागि एक प्रतिशत ब्याजदरमा बढीमा ५० लाखसम्म कर्जा प्रवाह गर्ने व्यवस्था गरेको छ। यसबाट साना किसानले पुँजीको अभावमा व्यवसाय गर्न पछि हट्नुपर्ने बाध्यता निराकरण हुने आशा गरिएको छ। साथै यसबाट आफ्नै देशमा केही गर्न खोज्ने सुदूरपश्चिमका युवाहरूको कामको खोजीमा भारत पलायन हुने बाध्यतासमेत हट्ने आशा गर्न सकिन्छ। त्यसैगरी कर्णाली प्रदेशले व्यावसायिक कृषि तथा पशुपक्षी पाल्न चाहने किसानका लागि वार्षिक दुई प्रतिशत ब्याजमा एक लाखदेखि एक करोडसम्म ऋण पाउने व्यवस्था गरेको छ। पिछडिएका तथा खाद्य संकट भोगिरहने कर्णाली प्रदेशका जनताका लागि यो आफ्नै घरपरिवारसँगै बसेर काम गर्न पाउने सरकारले जुराइदिएको स्वर्णिम अवसर हो। त्यसैगरी लुम्बिनी प्रदेश सरकारले कोरोनाका कारण उत्पन्न बेरोजगार समस्या कम गर्न स्वदेशमै उद्यम गर्ने योजनासहित शून्य ब्याजदरमा न्यूनतम तीन लाखदेखि १० लाखसम्म ऋण दिने घोषणा गरेको छ। यो योजनाले प्रदेशका कम्तीमा ६ हजार जनाले रोजगार पाउने अपेक्षा गरिएको छ। प्रधानमन्त्री केपी शर्मा ओलीले नेपालमा गरिबीको कारण कोही भोकै पर्दैनन्, भोकले कोही मर्दैनन् भन्ने व्यावहारिक अभ्यास अघि बढाउन यस्ता विभिन्न कार्यक्रम अघि बढाएका छन्। स्थानीय सरकारले यस्ता कार्यक्रममार्फत वैदेशिक रोजगारबाट फर्किएका, दलित, महिला, द्वन्द्वपीडित, अपागंता भएका, सीमान्तकृत तथा अल्पसंख्यकले प्राथमिकताका साथ ऋण पाउने व्यवस्था गरेका छन्। पनौती नगरपालिकाले पनि विश्व सम्पदा सूचीमा सूचीकृत हुनका लागि युनेस्कोका सबै प्रक्रिया पूरा गर्न सफल भएको छ। पनौती सातको मुख्य बजार क्षेत्रमा ८० भन्दा धेरै ऐतिहासिक मठमन्दिर, पाटीपौवा तथा ७२ वटा मौलिक नेपाली घर रहेका छन्। पनौती विश्व सम्पदा सूचीमा सूचीकृत भएसँगै पर्यटकीय गन्तव्यका रूपमा प्रख्यात हुनेछ। यसले त्यहाँका जनताको आर्थिक स्तर उकास्न मद्दत गर्नेछ। सिन्धुलीको कमलामाई नगरपालिकाले समेत युवा व्यवसायीलाई स्वरोजगार कार्यक्रमअन्तर्गत विनाधितो डेढ लाखदेखि दुई लाख रुपैयाँसम्म निब्र्याजी ऋण उपलब्ध गराइरहेको छ। युवा स्वरोजगार कार्यक्रम सञ्चालन गर्नकै लागि नगरपालिकाले वर्ष २०७७७८ का लागि एक करोड रुपयाँ विनियोजन गरेको छ। १० वर्ष कतार र मलेसिया बसेर फर्किएका सर्लाही हरिवन नगरपालिका ५ का सतनकुमार महतोले कृषि विकास बैंक हरिवन शाखाबाट सहुलियत कर्जा पाएसँगै भैंसीपालन गरेर आम्दानी गरिरहेका छन्। सिन्धुपाल्चोकको लिसंखुपाखर गाउँपालिकाले गाउँमै उद्यम गर्न चाहनेलाई लक्षित गरेर विनाधितो एक प्रतिशत ब्याजदरमा पाँच लाखसम्म कर्जा उपलब्ध गराएसँगै स्थानीय काम गर्न उत्साहित भएको जनाइएको छ। भूमि व्यवस्था, सहकारी तथा गरिबी निवारण मन्त्रलयले चालु वर्षमा तीन सय स्थानीय तहमा भूमि बैंक एकाइ स्थापना गर्न इच्छुक स्थानीय तहलाई प्रस्ताव पठाउन आह्वान गरेको छ। बाँझो जमिनमा उत्पादन बढाउने लक्ष्यसाथ ल्याइएको भूमि बैंकको अवधारणाले न्यून आय भएका गरिब, किसान तथा सीमान्तकृत सर्तसहित उपभोग गर्न दिँदा उनीहरूको जीवनस्तरमा गुणात्मक सुधार हुनेछ। चालू आर्थिक वर्षको पहिलो चार महिनामा अर्थतन्त्र परिसूचक सकारात्मक देखिनुमा आयात १०६ प्रतिशतले घट्नु पनि हो। स्थानीय सरकार क्रियाशील हुँदै जाने र प्रदेश सरकारबीच विकासका काममा प्रतिस्पर्धा बढ्दै जाने हो भने नेपालीका दिन फिर्न धेरै समय लाग्ने थिएन। विकासका काममा स्थानीय तहमा हुने गरेका भ्रष्टाचार निर्मूल गरी कर्मचारी तथा जनप्रतिनिधिले मिलेर काम अगाडि बढाउने हो भने गाउँघरको विकास हुन बेर लाग्ने थिएन। आफ्ना जनताका पिरमर्का बुझ्दै दुर्गम गाउँठाउँको विकास गर्न स्थानीय सरकारले त्यसैअनुसारका योजना अघि सार्न जरुरी देखिन्छ। विकासका काम अगाडि बढाउने क्रममा वनजंगल नासिने, पानीका मुहान सुक्ने, वातावरण प्रदूषण तथा बाढिपहिरोको जोखिम बढ्न सक्ने हुँदा यसतर्फ सजग हुनु पनि त्यत्तिकै जरुरी देखिएको छ।"
बीआरआई परियोजनाको उपयोग,"बेल्ट एन्ड रोडमा जोडिँदा नेपालले भारतवेष्टित त हुनुपर्ने रहँदैन, अर्थतन्त्र पनि माथि आउन सक्नेछ भन्ने अपेक्षा गरिएको छ बेल्ट एन्ड रोड इनिसिएटिभ अर्थात् बीआरआई चीन सरकारले प्रस्तुत गरेको महŒवाकांंक्षी विकास रणनीति हो। सन् २०१३ को सेप्टेम्बरमा सिल्क रोड इकोनोमिक बेल्ट निर्माण गर्ने प्रस्ताव सुरु गरिएको थियो। यस्तै यही सन्दर्भमा चीनले ट्वान्टी फस्र्ट सेन्चुरी म्यारिटाइम सिल्क रोडको अवधारणा अघि सारेको थियो। पछि यी दुवैलाई मिलाएर वान बेल्ट वान रोडका रूपमा प्रस्तुत गरियो। अहिले यसलाई बेल्ट एन्ड रोड इनिसिएटिभ भन्न थालिएको छ। बीआरआईमा उल्लिखित रोडले समुद्री मार्ग जनाउँछ भने बेल्टले चीनको पश्चिमी भागलाई मध्य एसिया, रूस, युरोप, भूमध्य सागर, अरब सागर, दक्षिणपूर्वी एसिया, दक्षिण एसिया र हिन्द महासागरसँग जोड्छ। त्यसैगरी रोडले समुद्री मार्गद्वारा चीनलाई युरोप र अफ्रिकासँग जोड्छ। बीआरआई परियोजनाले ६५७० देश र ४४ अर्ब जनसंख्या र संसारको कूल गार्हस्थ्य उत्पादनको एकतिहाइ हिस्सा ओगटेको छ। नेपालले चीनको बहुपक्षीय अवधारणा बेल्ट र रोड इनिसिएटिभ अर्थात् बीआरआईमा नेपालले हस्ताक्षर गरेको छ। चीनसँग तीन हजार अर्ब अमेरिकी डलरबराबरको विदेशी मुद्रा सञ्चित छ। चीनले ५० अर्ब डलरबराबरको बेल्ट एन्ड रोड इनिसिएटिभ फन्ड खडा गरेको छ। बीआरआई र एसियाली पूर्वाधार लगानी बैंकका कतिपय उद्देश्य समान छन्। एसियाली लगानी बैंकमा पनि बीआरआई कोष स्थापना गरिएको छ। चीनले संयक्त राष्ट्र विकास कार्यक्रम, संयुक्त राष्ट्र औद्योगिक विकास संगठन, विश्व स्वास्थ्य संगठन र विश्व बौद्धिक सम्पत्ति संगठनसहित थुप्र्रै अन्तर्राष्ट्रिय संस्थासँग बेल्ट एन्ड रोड सहयोगका लागि हस्ताक्षर गरिसकेको छ। बेल्ट एन्ड रोड पहलले अन्तर्राष्ट्रिय आर्थिक सहयोग र दिगो विकास गर्न ठूलो सहयोग दिनेछ। बीआरआईको धेरैजसो लगानी चाइना डेभलपमेन्ट ब्यांक, एक्सपोर्ट इम्पोर्ट बैंक, सिल्क रोड फन्ड, एसियन इन्फ्रास्ट्रक्चर ब्यांकजस्ता चिनियाँ कोषबाट आउँनेछन्। पाँच दर्जनभन्दा बढी चिनियाँ कम्पनीले बीआरआईका करिब एक हजार सात सयभन्दा बढी परियोजनामा लगानी गरिसकेका छन्। अधिकांश परियोजनामा चीनले सम्बन्धित देशसँग द्विपक्षीय सम्झौता गर्ने गरेको देखिन्छ। बीआरआईमा जो पनि सहयोगी हुन पाउँछ। चीनको एउटा उद्देश्य मध्य एसियाली देशमा समृद्धि ल्याउन सहयोग गरेर सुरक्षा सुदृढ गर्नु हो। त्यसो गरे मध्य एसिया इस्लामिक आतंकवादको उर्वर भूमि बन्ने छैन। यसबाट सबैलाई फाइदा पुग्छ भनिएको छ। चीनको बेल्ट एन्ड रोड फोरममा पाँच प्रमुख क्षेत्रमा नीति, पूर्वाधार, व्यापार, वित्तीय र मान्छेको मान्छे सञ्जालमा २७० भन्दा बढी परिणाम थिए; जसमा ७६ वस्तु समावेश थिए। चीन सरकारले मंगोलिया, पाकिस्तान, नेपाल, क्रोएसिया, मोन्टेनेग्रो, बोस्निया हर्जगोभिना, अल्बानिया, टिमोर लेस्ते, सिंगापुर, म्यानमार र मलेसिया सरकारका साथ बेल्ट एन्ड रोड सहयोगमा समझदारी गर्नका लागि स्मरणपत्रमा सबैले हस्ताक्षर गरिसकेका छन्। समग्रमा चीनले अगाडि सारेको बीआरआई प्रोजेक्टका मुख्यतः पाँच आयाम छन्। तिनीहरूमा नीतिगत संयोजन, कनेक्टिभिटी, अवरोधसहित व्यापार, वित्तीय समन्वय र जनसम्बन्ध रहेका छन्। नीतिगत संयोजनले बीआरआई परियोजना कार्यान्वयनका लागि आवश्यक नीतिगत संरचना निर्माणका लागि चीन र सम्बन्धित देशबीच आवश्यक संयोजनलाई जनाउँछ। कनेक्टिभिटीले थल, जल र हवाई माध्यमबाट एकअर्का देशसँग यातायात सञ्जाल निर्माणलाई जनाउँछ। अवरोधहित व्यापार धेरै हदसम्म विश्व व्यापार संगठनले प्रस्ताव गरेको खुला बजार नीतिसँग मिल्छ तर यसले नेपालभारतबीच व्यापारमा बारम्बार देखिने अवरोधकारी भूमिका भने अस्वीकार गर्छ। वित्तीय समन्वयले बीआरआई परियोजनाका लागि आवश्यक वितीय पुँजी निर्माण र परिचालनलाई जोड दिन्छ। चीनले यसैका लागि एसियाली पूर्वाधार लगानी बैंक निर्माण गरेको छ। यसको सदस्य देश नेपाल पनि हो। जनसम्बन्ध जनकूटनीतिकै एक अंग हो। बीआरआई प्रोजेक्ट यसै पनि पूर्वाधार निर्माण र व्यापार परियोजना मात्र नभई सांस्कृतिक आदानप्रदान पनि हो। बीआरआई र नेपाल सन् २०१५ मा संविधान जारी गर्दागर्दै भारतले अघोषित नाकाबन्दी लगाएपछि नेपालले भारतबाहेकको बैकल्पिक पारवहन मार्ग खोल्नुपर्ने कदम पुनः बल्झियो। भौगोलिक अवस्थाका कारण चीन मात्र त्यस्तो विकल्पका रूपमा रह्यो। त्यसैले चीन हँुदै समुद्री मार्गसम्म जोडिने सञ्जाल निर्माणमा ढिलाइ गर्न नहुने तथ्य थियो। त्यसैले नाकाबन्दीलगत्तै चीनसँग सन् २०१६ मा नेपालले पारवहन तथा यातायात सम्झौता गर्यो। यद्यपि यो सम्झौताले प्रोटोकल भएर कार्यान्वयनमा आएको छ। त्यसैअन्तर्गत नेपालले चीनको सुक्खा बन्दरगाह र सामुद्रिक बन्दरगाह सुविधा प्राप्त गरेको छ तर व्यवहारमा उतार्न तत्काल सहज छैन। यद्यपि सिगात्सेबाट केरुङतिर रेल सेवा निर्माण बढ्दै छ। नेपालचीन सीमामा रहेको चिनियाँ सहर केरुङबाट काठमाडौंसम्म एक सय किलोमिटर रेलमार्ग निर्माण गर्न दुई खर्ब २० अर्ब रुपैयाँ लगानी चाहिने अनुमान गरिएको थियो। यो सिगात्सेसम्मको रेल सन् २०२० मा सकिने भनिएको थियो तर अब सम्भव छैन। निर्माण सुरु भएपश्चात् वर्षौं लाग्ने खर्बौं अमेरिकी डलरको आयोजनाका रूपमा बीआरआईलाई लिन सकिन्छ। तर यो रेल समयमै बन्ने छाँट देखिएन। बीआरआईमा नेपाल पनि सामेल छ। यद्यपि नेपालले बीआरआईका लागि २२ परियोजना सिफारिस गरे पनि नेपालका मन्त्रालयले निश्चित खाका तयार गर्न नसक्दा चिनियाँ लगानी कति आउने हो यकिन भएको देखिँदैन। चीनबाट आउने रेलले नेपालबाट के लैजान्छ ? के नेपाल चीनसँग बीआरआईमार्फत नजोडिने त ? यसले नेपाललाई ऋण पासोमा लग्नेछ कि ? पछिल्ला दिनमा बीआरआई परियोजनाका बारेमा बहस हुन थालेको छ। चीनसँगको यथेष्ट जनशक्ति, प्रविधि र पुँजीबाट प्रत्यक्ष वा परोक्ष लाभ लिनका लागि नेपाल बीआरआईमा प्रवेश गर्नु स्वाभाविक थियो। नेपालचीनलगायत ओबीओआर सदस्य देशबीच यातायात संयन्त्रमार्फत आपसी सम्पर्क विस्तारमा जोड दिइएको छ। नेपालले आफ्नो तर्फबाट विभिन्न परियोजना अघि बढाएको दाबी गरिएको छ। नेपालले बीआरआईमा जोडिने गरी सम्झौता गरिसकेको छ। तर त्यसमा नेपाली प्राथमिकता केके हुने भन्ने निर्धारण अभै गरिसकेको छैन। बीआरआईअन्तर्गत निर्माण गरिने परियोजनाको सन्दर्भ हुन सक्छ। २०१७ नोभेम्बर १७ मा बीआरआईअन्तर्गत रहने गरी सञ्चालन गर्न सकिने परियोजनाको पूर्ण खाका माग गरेका थिए। नेपाल सरकारका पाँच मन्त्रालयले २२ परियोजनाको सिफारिस गरेका थिए। ती परियोजनामा रेल कोरिडोर निर्माण परियोजना, सीमापार प्रसारण लाइन निर्माण, दुइटा क्षेत्रीय विमानस्थल परियोजना, तीनवटा सिँचाइ परियोजना, ६ वटा सडक परियोजना, दुइटा खानेपानी परियोजना, एउटा विपत्ति व्यवस्थापन परियोजना र ६ वटा पर्यटनसम्बन्धी थिए। तर यी परियोजनाका नाम मात्र सिफारिस गरे तर सम्बन्धित मन्त्रालयले गणितीय मोडेल जस्तै लिनियर प्रोग्रामिङ राखेर विस्तृत खाका प्रस्तुत गरेन। त्यसैले चिनियाँ सरकारले अहिलेसम्म बीआरआईअन्तर्गत नेपालमा गरिने लगानीको आकार निर्माण गर्न नसकेको हो। स्थलमार्ग परियोजनाबाहेक नेपाल बीआरआईमा अन्य विभिन्न परियोजना पनि गाँसिएका छन्। तीमध्ये हवाई सम्पर्कमा चीनका पाँच एयरलाइन्स नेपालमा उडानमा रहेको छ। ती हवाई सम्पर्कले नेपाल र चीनबीच जनस्तरमै सम्बन्ध विस्तार गर्ने अपेक्षा गरिएको छ। चीनले बीआरआईमार्फत आउने सहयोगका लागि नेपाल सरकारले आयोजना अध्ययन क्रममा अन्तरमन्त्रालय स्तरका समिति र उपसमिति बनाएर परियोजना छनोट कार्य थालनी गरेको छ। गल्छी जोडिएको रसुवागढी सडकको स्तरोन्नति, रेलमार्ग, जलविद्युत् परियोजनामा लगातार बहस गरिरहेको देखिन्छ। पहिल्यै भएका सम्झौतालाई कार्यान्वयनमा ल्याउन आवश्यक प्रोटोकलमा सही भइसकेको छ। सरकारले बीआरआईलाई अगाडि बढाउन संयन्त्रका रूपमा विभिन्न तीन समिति बनाइसकेको थियो। ओबीओआरसँग जोडिएका देशहरूसँग चीनद्वारा झन्डै चार खर्ब डलरको सम्झौता चीनले आफ्नो महत्वाकांक्षी योजना ओबीओआरसँग जोडिएका देशहरूसँग तीन खर्ब ९० अर्ब अमेरिकी डलरबराबरको व्यापारिक सम्झौता गरेको देखिन्छ। सन् २०१८ को सुरुतिर यस किसिमको सम्झौता भएको थियो। सन् २०१३ मा चीनले अघि बढाएको यो योजनाको सन् २०१८ मा पाँच वर्षको अवधिमा यो सम्झौतामा एक सयभन्दा बढी देशले हस्ताक्षर गरी सहमति जनाइसकेका थिए। चीनले अगाडि ल्याएको सडक निर्माण योजनामा विश्वभरका मुख्य अर्थतन्त्र भएका देशलाई एउटै सडकले जोड्नेछ। अघिल्लो वर्षको तुलनामा सन् २०१८ मा यस योजनासँग जोडिएका देशहरूसँग भएको सम्झौतामा १९२ प्रतिशतले वृद्धि भएको थियो। बीआरआईमा कति खर्च भइरहेको छ निश्चित छैन। बीआरआईमा जम्मा लगानी १ देखि ८ ट्रिलियन डलर रहने बताइन्छ। अर्बौं डलरका एकपछि अर्को योजना घोषणा भइरहेका छन्। एसियाली विकास बैंकका अनुसार सन् २०१७ देखि २०३० सम्म एसियामा मात्रै वर्तमान वृद्धिदर कायम राख्न तथा जलवायु परिवर्तनअनुसार काम गर्न पूर्वाधारमा करिब २६ ट्रिलियन डलर खर्च आवश्यक पर्छ। यसलाई ध्यान राखेर हेर्दा चिनियाँ लगानीको आकार विश्वव्यापी प्रभुत्व कायम गर्ने स्तरको देखिँदैन। सुझाव तथा निष्कर्ष बीआरआईमा जोडिँदा नेपालले भारतवेष्टित त हुनुपर्ने रहँदैन तर नेपालको अर्थतन्त्र पनि माथि आउन सक्नेछ भन्ने अपेक्षा गरिएको छ। नेपालमा चिनियाँ आउँदा उद्योगकारखानासँगै रोजगार बढ्ने अपेक्षा गरिएको छ। यस परियोजनाले नेपालचीन सीमामा रहेका गरिब किसान, सीमान्तकृत, शोषित समुदायको स्तर माथि ल्याउने आशा पनि गरिएको छ। तर बीआरआई परियोजनामा बहस गर्दा चीनबाट आउने रेलले नेपालबाट के लैजान्छ र ?, के नेपाल चीनसँग यसमार्फत नजोडिने त ? यसले नेपाललाई ऋण पासोमा लग्नेछ कि ? आदि बहस देखा परेका छन्। यसले नेपालका अरू देशहरूसँगको देशदेशको सम्बन्ध राम्रो गर्ने छ। तर नेपालले पनि समर्थन जनाएको र चीनले एकतर्फी रूपमा अगाडि बढाएको भन्दै भारतले कडा आलोचना गरेकाले बीआरआई परियोजनाका कारण नेपाल र भारत सम्बन्धमा आँच आउने आकलन गरिएको छ। धनी देश चीनले सडक र सामुद्रिक सम्पर्कलाई अन्य सम्बन्धित देशसँग नसोधी एकतर्फी रूपमा अगाडि बढाएकाले यस परियोजनाको आलोचना गरिएको पनि छ। चीनले नेतृत्व गरेको एसियाली पूर्वाधार लगानी बैंकको उद्देश्य नै ओबरमार्फत लगानी गर्नु हो। बीआरआई सडक सञ्जाल मात्र होइन; यो चिनियाँ कूटनीतिमा आएको एक प्रकारको परिवर्तन नै हो।"
आन्दोलनको फरक पाटो,"विश्वकै उत्कृष्टमध्येको स्वास्थ्य सेवा भएको देश बेलायतले कोरोनाको भ्याक्सिनेसन सुरु गरेको धेरै भयो। कोरोनाका कारण काममा जान नसकेकालाई पनि त्यहाँ सरकारले तलब दिने गरेको समाचारमा आएको छ। लकडाउनका हुँदा पनि जनजीवन सहज बनाउने विषयमा अन्य देशका सरकार सचेत छन्। निम्नमध्यमवर्गीय जनतालाई आर्थिक टेवा र सहायताका प्याकेज कार्यक्रम छन्। कोभिडले बिगारेको अर्थतन्त्र उकास्न र राज्यलाई बढेको ऋण घटाउन अहोरात्र काम भइरहेको छ। अन्य देशमा हामीकहाँ जस्तो छिटोछिटो आन्दोलन र क्रान्ति हुने परम्परा पनि छैन। नेताहरू राष्ट्रप्रेमी, जिम्मेवार, कर्मठ, धैर्यवान्, समाजसेवामा समर्पित, मितव्ययी, सादा र नम्र स्वभावका देखिन्छन्। उनीहरू सडकमा आएर आन्दोलन गर्न होइन, आफ्ना कारणले अरूलाई अप्ठ्यारो परेको थाहा पाउनासाथ सजिलोका लागि आफैं बाटो छाडेर छेउ लागिदिन मन पराउँछन्। अन्य देशको बसेका राम्रा परम्परा सम्झेर मुख मिठ्याउँदै आनन्द मानेर के गर्नु ! आफ्नो देशका नेताको गैरजिम्मेवार, अल्छे, असहिष्णु, विलासी, ठालू, फजुल खर्ची र भ्रष्टाचारी आनीबानी सम्झँदा मनै अमिलो भएर उल्टी आउन खोज्छ। दुःख र रिसले छाती पिरो र पुर्पुरो तातो हुन थाल्छ। चिसो भए पनि देश यतिखेर आन्दोलनको मौसमले तातेको छ। विप्लवको आन्दोलन पहिल्यैदेखि छुट्टै छँदै छ। सत्ताधारी विभाजित दल, कम्युनिस्ट पार्टीकै आन्दोलन सबभन्दा कडा र आक्रमणकारी छ। मांसाहारी र आम हडतालसम्मका आन्दोलनका पक्ष आइसके। त्यस्ता हिंसाप्रेमी कडा आन्दोलकारी र तिनलाई साथ दिनेहरू उर्लेपछि कसको के लाग्छ ? नेपाली कांगे्रसले देश, प्रदेश, जिल्लादेखि पालिका वडा तहसम्म विरोध कार्यक्रम शान्तिपूर्ण ढंगले सम्पन्न गरिसक्यो। त्यस्ता कडा आन्दोलन का तुलनामा यस्ता नरम आन्दोलन को अर्थै हुने भएन। दुईतिहाइनजिकको बहुमतप्राप्त सरकार भएको हुँदा संसद् विघटन गर्नुपर्ने अवस्था थिएन भन्ने सबैको बुझाइ हो। व्याख्या र तर्क आआफ्नो तर यो कुरा संविधानमा पनि प्रस्टै देखिन्छ। तर नेकपाका दुवै समूहको सत्ता स्वार्थका कारण उत्पन्न चरम विवादले प्रधानमन्त्रीको सत्ता अहं देखाउने क्रममा यस्तो हुन गयो। यो कुरा राजनीतिमा सामान्य चासो राख्ने सबैले बुझिसके। राजनीतिक सुधारका लागि वास्तविक नागरिक समाजले पुराना नेतालाई अभिभावकीय जिम्मेवारी दिने र युवा पुस्तालाई आगामी चुनावमा अगाडि सार्ने दबाबमूलक आन्दोलन गर्न जरुरी छ। अर्कालाई ठीक पार्न पहिला आफू ठीक हुनुपर्छ। तर आफूहरू ठीक नभए पनि दाहालनेपाल समूहले ओली पक्षको चर्को विरोध गर्न थालेको छ। त्यसमा विरोध र आन्दोलन रुचाउनेहरू थपिएपछि संसद् विघटनका पक्षमा सत्ताधारीबाहेक कोही पनि नदेखिएको अवस्था छ। तर आन्दोलन नै अन्तिम विकल्प भनिए पनि, चुनाव नै लोकतन्त्रको सबभन्दा राम्रो पक्ष भनेर बुझाउन खोजिए पनि, कानुन र संविधानको व्याख्या मेहनतपूर्वक गरिए पनि, वास्तविक जनताले महसुस गर्ने खालको कानुनी राज वा कानुनी शासन तथा शासकीय सदाचारका विषयमा चर्चा गर्दै जनमुखी आन्दोलन गर्न भने भुसुक्कै बिर्सिइएको छ। संसद् विघटनविरुद्ध मुद्दा हालिए। बहस चल्दै छ। निर्णय हेर्दाहेर्दै मा पर्खनुपरेको छ। तर स्वार्थका कारण उत्पन्न परिस्थितिमा मात्र नेकपा अध्यक्षद्वयले एकअर्कालाई लगाएका भ्रष्टाचारसम्बन्धी गम्भीर आरोपको कानुनी कारबाही प्रक्रिया अगाडि बढाउने शक्ति नै यहाँ कोही भएनदेखिएन। के ती गम्भीर आरोप खालि उहाँहरूबीचका व्यक्तिगत विवाद र झगडाका मात्र विषय हुन् ? विगतमा सप्रमाण चर्चा भएका अनेक काण्डलाई त्यत्तिकै बिर्सेर तिनलाई खालि झगडाका रमाइला विषय मात्र ठानिदिनुपर्ने ? अदालत तथा अख्तियारमा मुद्दा हालेर पेन्डिङमा राखिएका भ्रष्टाचारसम्बन्धी फाइल कुहाएरै राख्दा हुने ? त्यस्तै स्थानीय सरकार भ्रष्टाचारको अखडा बनेको र प्रदेश सरकार अनावश्यक भएको भन्ने सारालाई थाहा भएर पनि ती विषयमा कुरै नउठाइने ? देश र जनतालाई बोझ हुने विषयमा वास्तै नगरी खालि नेतालाई मोज हुने पक्षमा मात्रै ध्यान दिने ? राजनीतिलाई जसरी पनि कमाउ पेसा बनाउनका लागि भ्रष्टाचारलाई नीतिगत रूपमै स्थापना गरिएको कुरालाई नेपाली राजनीतिको ठूलो उपलब्धि मानिदिनुपर्ने ? भोलि स्वार्थ मिल्नासाथ आज झगडामा व्यस्त नेताको ऐतिहासिक मिलन वा एकता भइहाल्छ। हामी जनतामतदाता संविधान र ऐनमा संशोधन गर्न सक्दैनौं। फेरि पनि चुनाव जितेर संसद्मा जाने बूढा, पुराना र खाइपल्केका नेताहरूले आफ्नो अधिकार र सुविधा कटौती गर्ने होइनन्। त्यसैले राजनीतिक सुधारका लागि वास्तविक नागरिक समाजले पुराना नेतालाई अभिभावकीय जिम्मेवारी दिने र युवा पुस्तालाई आगामी चुनावमा अगाडि सार्ने दबाबमूलक आन्दोलन गर्न जरुरी छ।"
जनता अलमल्याउने गाईजात्रा,"पहिले वर्षमा एक दिन मात्र गाईजात्रा हुन्थ्यो। हास्यव्यंग्यका रूपमा लिइने सो पर्व हेर्न टिकट काट्नुपथ्र्यो। अहिले टिकट नकाटी सधैं गाईजात्रा हेर्न पाइन्छ। देशमा डबल नेकपाको सरकार रह्यो र त पाँच वर्षमा डबल चुनावको घोषणा पनि भयो। लोकतन्त्रमा चुनावलाई आभूषणका रूपमा लिइन्छ र पनि आभूषण भनेर शिरमा लाउने शिरविन्दीलाई गोडामा लाउन मिल्दैन। हामी आफ्नो मुख राम्रो पार्न जान्दैनौें, ऐना सफा गर्न खोज्छौं। ठूला दल र नागरिक अगुवा सडकमा पोेखिएका छन्। कसैले सडकबाटै प्रतिनिधिसभा पुनस्र्थापना गरेरै छाड्ने, सकेसम्म शाकाहारी आन्दोलन गर्ने भनेका छन्। सायद १० वर्षमा १७ हजारको मांसाहार हुँदा आत्मग्लानि भएर होला यसो भन्नुपरेको ! देशमा अर्को रमिता छ, मित्रराष्ट्रबाट कसैले यहाँको भ्रमण गरे भने एयरपोर्टमा ठूलै दर्जाधारी निहुरीमुन्टी न हुँदै लिन पुग्छन्। तर बालुवाटारका प्रिय पात्र विशेष दूत भई बैठकमा भारत गएका हाम्रा परराष्ट्रमन्त्रीलाई एयरपोर्टमा लिनका लागि सहसचिव स्तरका आउँछन्। उताका प्रधानमन्त्रीसँग भेट भनेको त कता हो कता वैकुण्ठवासी चतर्बाहु नारायण र एउटा सामान्य भक्तबीच जति दूरी हुन्छ त्योभन्दा कम भएन। दिल्ली बैेठकमा दजनौं एजेन्डा प्रस्तुत हुँदा चितवनकोे लोथरसम्मको इन्धन पाइपलाइन र कोरोना खोप उपहारबारे कुरा टुंगोमा पुग्छ, बाँकी सबैजसो असरल्ल ! साँच्चै भारत हाम्रो असल मित्र हो, शंकै छैन। २०७२ सालको भूकम्पमा ६ घन्टाभित्र उसले राहत सामग्री हाम्रो एयरपोर्टमा उतारिसकेको थियो। पछिल्लोपटक कोरोनाको केसमा पनि आफूले प्रयोग गर्न लागेको ६ दिनमै काठमाडौंमा कार्यक्रम गरेरै १० लाख डोज खोप उपलब्ध गराइसकेको छ। छिमेकीलाई साथ लियो भने उसबाट आफूले नोक्सानी व्यहोर्नु पर्दैन, यो पूर्वीय मान्यता पनि हो। समकक्षी भन्ने गरिन्छ, उताकाले आएर बालुवाटारमा रातरातै भेट गर्छन्, कैयन् भ्रमण हँुदा बालुवाटार मात्रै होइन; शीतल निवासको मूल ढोका पनि खुलै रहन्छ। यो खुला र उदार मनको प्रमाण भयो। अझ भन्नुपर्दा उताका न्युज च्यानल आएर बालुवाटार गई सीधासीधा अन्तर्वार्ता लिन्छन्, हेलिकप्टरबाट सगरमाथाको फेरो पनि मार्छन्। यत्रो खुलस्त भेटघाट हँुदा कालापानी, लिपुलेक चुच्चे नक्साबारे कुरैै बाहिर आउँदैन। सामान्य स्वास्थ्य र औषधिका विषयमा पनि मित्रहरू गुहार्नुपर्ने हाम्रो अवस्था सायद छिमेकीलाई कण्ठस्थ छ। हो, देशमा गरिबी र बेरोजगार व्याप्त छ। उत्पादन छैन, निर्यात हुने कुरै भएन। रोजगारका लागि छिमेकी देश नपसी सुखै भएन। कोरोनाको मध्य समय पनि उताबाट केही नेपाली फर्केर आपैंतिर आएका हुन् तर एक महिना टिक्न सकेनन्, मरे पनि उतै मर्ने हो भन्दै नेपाली उतै फर्केको भीड हेरिएकै हो। तीन करोड जनतामध्ये निरपेक्ष गरिबीको संख्या ५६ लाखबाट कोरोनाको कारण ६८ लाख पुगेको संख्या हालै सार्वजनिक भएको छ। चालु वर्षमा गरिबीको संख्या ६ लाख घटाउने सरकारी नारा थियो, भयो त्यसकोे ठीक उल्टो १२ लाख वृद्धि ! आव ०७६७७ मा गरिबी प्रतिशत १६७ मा झार्ने लक्ष्य हुँदा १२ लाखको संख्या बढ्दा २२७ प्रतिशतमा गरिबीको संख्या उक्लेको छ। जनता कति वर्ष यसरी नै अल्मलिने बाहिरबाट आएको विदेशी चामल खाएर, देशमा सधैंको रडाको, सधैंको गाईजात्रा हेरेर, सहेर ! झन्डै ८ प्रतिशतको आर्थिक वृद्धिदरको लक्ष्य लिएर आएका अर्थमन्त्री यो वृद्धिदरलाई शून्य प्रतिशततिर झारेर अमेरिकाको राजदूतमा पुरस्कृत भए भने सुशासनको भव्य अभियान लिएका मुख्य सचिव सुशासनलाई बत्ती नै बालेर खोज्नुपर्ने अवस्थामा पुयाएर अवधि सकिने समय एक महिनाअघि राजीनामा गर्दै बेलायतकोे राजदूतमा पुरस्कृत भए। देशमा कृषिमा विदेशी लगानी थिएन। इतिहासमै कृषि क्षेत्र खस्किएका बखत यो क्षेत्रमा पहिलोपटक विदेशी लगानी भिœयाउने गरी निर्णय भएको बुझिन्छ। विदेशी लगानी भित्र्याउँदा झन् कृषि क्षेत्र आत्मनिर्भर नहुने भन्दै स्वयं कृषि क्षेत्रका सरोकारवाला नै असन्तोष प्रकट गरिरहेका छन् भने उखु किसान फेरि आन्दोलित हुन लागेका छन्। देशमा कोभिडको प्रभावले ३ खर्ब २२ अर्बको क्षति भएको आँकडा बाहिरिएको छ। कूल गार्हस्थ्य उत्पादन ६२ को आकलन गरिएकोमा ०६ मा झरेको छ। यी विषयको पुनस्र्थापना गर्न जम्माजम्मी ६ खर्ब ६५ अर्ब रकम लाग्ने भएको छ। यो रकमको जोहो नहुँदै बेमौसमकोे बाजा बज्दै हिजोआज सडकभरि, वडावडा, प्रदेशपिच्छे र हरेकजसो स्थानमा जनता उफार्दै परेड खेलिँदै छ। चुनावका लागि कतैबाट ८ अर्ब, कतैबाट १२ अर्ब र कतैबाट कति अर्बको लागत देखाउँदै रकम मागका तथ्यांक बाहिर आउन थालेका छन्। देशमा राजनीतिक खेती फस्टाए पनि अन्य खेती, उद्योग, व्यवसाय फस्टाउन सकेको छैन। कोेरोनाको प्रभाव केही मत्थर भएका कारण आर्थिक गतिविधि केही खुकुलो हुँदा फेरि आयात सामग्रीमा वृद्धि भएको छ तर त्यसको तुलनामा निर्यात वृद्धि भएको छैन। भन्सार विभाग भन्छ : चालु आवको पुससम्म मात्रै ६ खर्ब ६१ अर्बबराबरको वस्तु आयात हुँदा ६० अर्ब ८० करोडबराबरको मात्र निर्यात भई व्यापार घाटा चुलिएर ६ महिनामै ६ खर्ब माथि पुगेको छ। अघिल्लो आवको यस अवधिभन्दा आयातमा ४८१ प्रतिशतले घटेको र निर्यात ६१४ प्रतिशतले बढेकोे देखिए पनि निर्यात बढी भएकोे भनेको भटमासको तेल हो, जसको निर्यात परिमाण १७ अर्बको छ, जबकि कच्चा भटमासको आयातमै १८ अर्बको खर्च भएको तथ्यांक छ। चालु ६ महिनामा डिजेल मात्रै ३२ अर्ब ९३ करोडको आयात भएको, १४ अर्ब ३ करोडको एलपीजी ग्यास आएको छ भने आफ्ना सामान अलैंची ३ अर्ब ७८ करोड, कालो चिया २ अर्ब ५२ करोड, गलैंचा १ अर्ब ८८ करोडको निर्यात गर्दा मोेबाइल मात्र २० अर्बको आयात भएको तथ्यांक छ। व्यापारमा अग्रपंक्तिमा रहेको भारतबाट मात्रै गएको ६ महिनामा ४ खर्ब ३८ अर्बबराबरको सामान आयात गर्दा जम्मा ४३ अर्ब ५२ करोडबराबरको मात्र निर्यात हुनु र दोस्रो पंक्तिमा परेको अर्को छिमेकी देश चीनबाट योे अवधिमा ९६ अर्बबराबरका सामान आयात गर्दा यताबाट जम्मा ५० करोड ७८ लाखबराबरको सामान मात्र निर्यात भएको भन्सार विभागको तथ्यांकले देशको यथार्थ चित्रण हुन्छ। नेपालीहरू विदेशमा काम गर्दै स्वदेशमा पठाएको विप्रेषण रकम कोरोना अवधिमा नघटी यामानको नाक फुलाउँदै गर्दा विप्रेषणबाटै चलेको देशको अर्थतन्त्रलाई धक्का लाग्ने गरी वैदेशिक रोजगारमा जानेको संख्या ८६४९ प्र्रतिशतले गिरावट आएको वैदेशिक रोजगार विभागको पछिल्लो तथ्यांक छ, पुनः श्रम स्वीकृति लिनेको संख्या ७९ प्रतिशतले र नयाँ श्रम स्वीकृति लिनेको संख्या ९० प्रतिशतले घटेको सो विभागको पछिल्लो अभिलेखले हाम्रो भोलिको दिन के हुने भन्ने विषयमा संकेत गर्छ। रोजगारमा जाने हाल नयाँ गन्तव्य देशको पहिचान भएको छैन, संयुक्त अरब इमिरेट्सजस्ता पहिलेका देशहरूमा रहेका नेपाली धेरैले रोजगार गुमाइसकेका छन्। भनौं देशमा विगत १० वर्षकै यताको रोजगार गुमाइएको अवस्थाको तथ्यांक हो यो। सरकार भनिरहेको छ, हालको राजनैतिक माहोलले देशको अर्थतन्त्रमा केही असर गर्दैन, तर पत्याउने कसरी ? विगतमा सानोतिनो घटनामा पनि अर्थतन्त्रमा खलबली आएकै हो, सत्ताको बागडोर नयाँले सम्हाल्दा श्वेतपत्र जारी भएकै हो, अर्थतन्त्र थला परेकै हो, ७ सालदेखिको राजनीतिक परीक्षण भइरहँदा जनता ओठमुखै सुक्ने गरी थिचिएका, किचिएका, धान्नै नसक्ने गरी करको मारमा परेकै हुन्। विदेशी ऋणको चाङ फलाक्ने हो भने सामान्य मानिसलाई कोरोनाभन्दा बढीको ज्वरो आउँछ। यस्तो परिवेशमा सबै मिलेर देशको खाका बलियो पार्नुपर्नेमा सधैंको रडाको र बेमौसमी चुनावी चहलपहलले देशको अवस्था के होला। रडाको बल्झिएको बल्झिएकै छ। अदालतमा बहस गर्नेहरू २५ बर्से युवादेखि ९४ वर्षका बयोवृद्धसम्म हुन्छन्, कत्रो माया छ देशप्रति। कानुनव्यवसायीहरूको संख्या त सयौं छ। बिहे गर्ने चटारोले दुलहीको खोजी गर्र्न बिर्सिए झैं प्रतिनिधिसभा विघटन गर्दाको राजपत्र मागेपछि अदालती समय बाटाको म्याद ३५ दिनमा अनलाइनले फुत्त निकालिदिन्छ भोलिपल्ट ! यति ठूलो खेती बरु किसानी काम, औद्योगिक कलकारखाना खोल्ने काम, बन्द, व्यापारको काम, मेलम्ची उठाउने, ग्यास पाइप घरघरमै जडान गर्ने, रेल र पानीजहाजको एजेन्डा पूरा गर्ने, विमानस्थल विस्तार गर्ने, सडक सञ्जाल बढाउने, उत्पादन र उत्पादकत्व वृद्धि गर्ने, विद्युतीय गाडी सञ्चालन गर्ने, वायु प्रदूषण घटाउँदै जनता निरोगी बनाउने, शिक्षा, स्वास्थ्यका पूर्वाधार तय गर्ने, इन्धनका वैकल्पिक उपाय खोेजी गर्ने, भ्रष्टाचार अन्त्य गरी देशमा स्वच्छ प्रशासन, सबैको पहुँचको सुशासन सन्चालनमा ध्यान गएको भए जनता हाइहाइमा हुने थिए। दलको एजेन्डा थिए यी सबै पहिले, अरू पनि थिए एजेन्डा ः उज्यालो नेपालको, रोजगार, सुखी र समृद्धिको, गरिबी र भोकमरी अन्त्यको, राष्ट्रिय एकता र अखण्डताको ! तर एजेन्डा आउन थाल्यो फेरि चुनावको। जनता कति वर्ष यसरी नै अल्मलिने बाहिरबाट आएको विदेशी चामल खाएर, देशमा सधैंको रडाको, सधैंको गाईजात्रा हेरेर, सहेर !"
"देउवा, कांग्रेस र अबको राजनीति","विधि, विधान र पद्धतिअनुसार अघि बढ्नुपर्छ भन्दा देउवामाथि किन प्रहार भइरहेको छ ? प्रधानमन्त्री केपी शर्मा ओलीले संसद् विघटन गरेपछिको विकसित राजनीतिक घटनाक्रमले कांग्रेस सभापति शेरबहादुर देउवा मूल राजनीतिको मियोका रूपमा पुनः उदाएका छन्। लेखक, विज्ञदेखि राजनीतिक दलका नेता र मिडियाहरू देउवाले हेरेको राजनीतिक कोणका विषयमा अनेक आकलन गर्न थालेका छन्। कतिपयले देउवा प्रधानमन्त्री ओलीसँग मिले भन्ने अनुमान गरेका छन् भने कतिपयले नेकपाकै अर्को समूह पुष्पकमल् दाहाल र माधवकुमार नेपालसँग सहकार्य हुन सक्ने अनुमान गरेका छन्। परिस्थिति यसरी विकसित भएको छ कि देउवा जहाँ उभिए त्यही मूल बाटो हुने भएको छ। पाँच वर्षको कार्यकालमा दुई वर्ष बाँकी रहँदा संसद् विघटन हुनु दुःखद घटना हो। विगतमा राजनीतिक स्थायित्व नभएको भन्ने आरोपलाई नयाँ संविधानले जतिसुकै कडाइ गरे पनि संसद्ले पूरा कार्यकाल बाँच्न पाएन। तर संसद् विघटन भइसकेको अवस्थामा यसको कारण बनाएर संविधानलाई नै अप्ठ्यारोमा पार्ने कि बाटो समातेर पुन ट्र्याकमा ल्याउने भन्ने प्रश्न गम्भीर हो। संसद् विघटन हुनु गलत हो र असंवैधानिक हो भन्ने विषयमा देउवामा कुनै अस्पष्टता देखिँदैन। उनी सायद पहिलो नेता हुन्; जसले संसद् विघटन असंवैधानिक हो भनेर विघटन भएको केही घन्टामै प्रतिक्रिया दिएका छन्। प्रधानमन्त्रीले संसद् विघटनका लागि गरेको सिफारिस सदर गरेर राष्ट्रपतिले पनि पदीय दायित्व बिर्सिएको टिप्पणी विघटन भएकै दिन देउवाले सामाजिक सञ्जालमार्फत व्यक्त गरेका छन्। प्रधानमन्त्रीले संसद् विघटन गरेको विषयमा उक्त निर्णय बदर र सदर दुवैको माग गर्दैै जब सर्वोच्च अदालतमा रिट निवेदन दर्ता भयो तब देउवाले विधि र पद्धति जोगाउन पनि हामीले अदालतलाई स्वतन्त्र भएर फैसला गर्ने वातावरण बनाउनुपर्छ भन्ने धारणा सार्वजनिक गरेका हुन्। जब एउटा सबैभन्दा पुरानो लोकतान्त्रिक पार्टीको सभापति र जीवनभर लोकतन्त्रका लागि लडेको व्यक्तिले शक्ति पृथकीकरण नै खलबलिने गरी अदालतलाई प्रभाव पार्ने गरी राजनीतिक दलहरूले गतिविधि गर्नु हुँदैन भनेपछि अधिकांश मिडिया र विश्लेषकले संसद् विघटनसँग जोडेर देउवा र ओलीको कुनै साँठगाँठ छ कि ? भन्ने शंका गरेर एकखालको प्रहार सुरु गरेको देखिन्छ। शेरबहादुर देउवा ओली वा प्रचण्डनेपाल समूह तर्फभन्दा पनि लोकतन्त्र र लोकतान्त्रिक पार्टी बलियो हुनुपर्छ र राज्यका निकाय प्रभावकारी हुनुपर्छ भन्ने पक्षमा देखिन्छन्। आग्रहपूर्वाग्रह नराखी हेर्ने हो भने वर्तमान राजनीतिक समस्याको समाधानमा देउवा मात्रै स्पष्ट छन्। एउटा सामान्य राजनीतिशास्त्रको विद्यार्थीले पनि बुझ्ने विषय के हो भने हाम्रो राज्य प्रणाली न्यायपालिका, कार्यापालिका र व्यवस्थापिकाबीचको शक्ति सन्तुलनमा टिक्ने हो। शक्ति पृथकीकरण लोकतन्त्रको सबैभन्दा सुन्दर पक्ष हो। राज्यका यी तीन निकायमध्ये कुनै एउटा निकायले गल्ती गरे अर्को निकायले सच्चाउने गरी हाम्रा प्रणाली सक्रिय छन्। सबैले सधैं राम्रो मात्रै गर्दैन। जान वा अन्जानमा गल्ती पनि हुन सक्न भन्ने मान्यताकै आधारमा लोकतान्त्रिक व्यवस्थामा यी तीन निकायबीच एकले अर्कालाई चेक एन्ड ब्यालेन्स को अधिकार प्रत्यायोजन गरेको हुन्छ। सोहीअनुसार हाम्रो संविधानले पनि यी तीन निकाय एकले अर्कालाई सन्तुलनमा राख्न सहयोग गर्ने गरी कामको बाँडफाँट गरेको छ। कार्यपालिकाले गलत गरेको छ भने त्यो गलत हो भनेर सच्चाउने निकाय सर्वोच्च अर्थात् न्यायपालिका हो। देउवाले यही सिद्धान्तमा टिकेर आफ्नो धारणा राख्दा कतिपय बुद्धिजीवी र मिडियालाई टाउको दुखाइ भएको छ। कार्यपालिका अर्थात् प्रधानमन्त्रीले गल्ती गरेका हुन् भने त्यो गल्ती हो कि होइन भन्ने ठहर गर्ने संवैधानिक निकाय सर्वोच्च अदालत नै हो। हामीले हाम्रो व्यक्तिगत वा दलगत स्वार्थमा अदातललाई यस्तो फैसला गर, नत्र हामी मान्दैनौं भन्ने धारणा राख्यौं भने उसले कसरी निष्पक्ष फैसला गर्न सक्छ ? त्यसो गर्दा हाम्रो प्रणालीको शक्ति सन्तुलन भत्किन्छ कि भत्किँदैन ? लोकतन्त्रको मर्म र संविधानको स्प्रिट नभत्कने गरी स्वतन्त्र रूपमा अदालतले संसद् विघटनमा बोल्न पाउनुपर्छ। त्यसमा हामीले प्रभाव पार्न हुन्न भन्ने मान्यता देउवाले बोकेका छन्। विधि, विधान मानेर संविधानको रक्षा गरौं भन्दा कसरी देउवा गलत हुन्छन् ? मिडिया, केही बुद्धिजीवी र कांग्रेसकै केही नेताहरूले नबुझेको विषय यही नै हो। देउवाले कुनै व्यक्तिविशेषसँग नजिक र टाढाको सम्बन्धका कारण लोकतान्त्रिक प्रणालीमा असर पुग्नु हुँदैन भन्ने मान्यता राखेका हुन्। यसलाई गलत देख्ने नजरप्रति यहाँनिर आपत्ति गर्नैपर्ने हुन्छ। प्रधानमन्त्री ओलीले संसद् विघटन गरेर संविधानमा खोट लगाएका छन्। अब हामीले अदालतलाई प्रभावमा पारेर अर्को खोट लगाउन हुन्न भन्ने देउवाको धारणा हो। यो धारणा कसरी गलत हुन्छ ? वा कसरी ओलीलाई सहयोग गर्ने हुन्छ ? मैले हेर्दा उनको यो भनाइको पछाडि सात दशकको उनको राजनीतिक संघर्ष, चारपटक प्रधानमन्त्री हुँदाको अनुभव र एउटा लोकतान्त्रिक र ठूलो पार्टीको नेतृत्वको परिपक्कता झल्किएको देखेको छु। तर केही मिडिया र विश्लेषकले भने शक्ति सन्तुलन कायम गरेर संविधान र लोकतान्त्रिक प्रणाली जोगाऊभन्दा देउवाविरुद्ध नै नियोजित रूपमा प्रहारमा उत्रिएका छन्। देउवाले सर्वोच्चले संसद् विघटन बदर गरे त्यसलाई मान्दिन त भनेका छैनन् नि ? तर सदर गरे पनि हाम्रो लोकतान्त्रिक प्रणाली बचाउन पनि त्यो फैसला स्वीकार गरेर जनतासमक्ष जानुपर्छ मात्रै भनेका हुन्। तर केही ठूला मिडिया र कांग्रेसभित्रकै एउटा सानो समूहले उनको यो भनाइलाई ओलीसँगको साँठगाँठका रूपमा बुझेका छन्; जुन विल्कुलै गलत र भ्रम मात्रै हो। कतिपयले वर्तमान राजनीतिका बारेमा देउवा अस्पष्ट छन्; द्विविधामा छन् भन्ने खालका टिप्पणी पनि गरेको देखिन्छ। तर अहिलेको परिस्थितिलाई समाधान गर्ने बाटोमा सबैभन्दा स्पष्ट देउवा नै छन्। उनको धारणा स्पष्ट सीधा रेखामा छ। बरु अदालतलाई प्रभाव पारेर आफूअनुकूल फैसला गराउनुपर्छ भन्नेको धारणा भने कालो वक्ररेखामा छ। आखिर विधि, विधान र पद्धतिअनुसार अघि बढ्नुपर्छ भन्दा मिडियामा देउवामाथि किन प्रहार भइरहेको छ त ? यसका पछाडि विशेषतः दुई कारण देखिन्छन्। कांग्रेसभित्रको आन्तरिक ईर्ष्या संंसद् विघटन सदर भएर चुनाव जाँदा देउवा फेरि ठूलो पार्टीका रूपमा संसद्मा कम ब्याक हुने र त्यसले उनलाई आसन्न पार्टीको महाधिवेशनमा पनि पुनः शक्ति आर्जन गर्न सहयोग पुग्छ, त्यसले हामी कमजोर हुन्छौं भनेर निर्वाचनको विरोधमा उत्रिएको देखिन्छ। कांग्रेसभित्र फेरि चुनाव भए कांग्रेसले बहुमत ल्याउँछ र त्यसको सीधा फाइदा देउवालाई पुग्छ भन्ने मनोविज्ञान केहीमा देखिन्छ। यहाँनिर हरेक लोकतन्त्रवादी र कांग्रेसीले सोच्नुपर्ने महत्वपूर्ण विषय छ। प्रतिपक्षी दलका लागि चुनाव अवसर हो। सत्तारुढ दलभित्र विवाद चुलिएका बेला हुन लागेको चुनाव स्वाभाविक रूपमा फाइदाजनक हुन्छ। अहिले कांग्रेस निर्वाचन कि संसद् पुनस्र्थापना भन्नेमा विवाद आवश्यक देखिँदैन। निर्वाचन नै लोकतन्त्रको प्राण हो। अहिलेका सबै समस्याका एउटै समाधान निर्वाचन हो। डेढ वर्षअघि र पछि हुने निर्वाचनमा विवादभन्दा स्वीकार गर्नु उत्तम हो। तर सर्वोच्चको निर्णयअनुसार अघि बढ्ने भन्ने कांग्रेस नेतृत्वको धारणा प्रस्टै छ। त्यसमा पत्रपत्रिका र अनलाइन भने देउवाको विरोध गर्ने को छ भन्दै खोजीखोजी अन्तर्वार्ता लिने र लेख लेखाएको देखिन्छ। यसले अन्ततः मिडियाले नै उसको विश्वानीयता गुमाउँदै जानेछ र लोकतान्त्रिक धरोहर कमजोर बनाउनेछ। देउवाको राजनीतिक उचाइप्रतिको ईर्ष्या झन्डै पूरै जीवन राजनीतिमै बिताएका देउवा चारपटक मुलुकको प्रधानमन्त्री भए। पार्टीको नेतृत्वमा पुगे। संसद् पुनस्र्थापना भए पनि, चुनाव भए पनि देउवा केही बर्ष मुलुकको राजनीतिको उच्च तहमा हुनेछन्। मिडिया र विश्लेषकहरू देउवाले चुम्ने त्यो राजनीतिक उचाइको विरोधमा छन्। जसका पछाडि केही विदेशी शक्तिकेन्द्रका स्वार्थ पनि लुकेका हुन सक्छ। अरू नेताहरू बोलेर राष्ट्रवादी हुन खोज्छन्, तर देउवा व्यवहारले अर्थात् गरेर राष्ट्रवादी हुन्। देउवाले संसद् विघटन भएपछि सृजित घटनाक्रमलाई एउटा परिपक्क र अनुभवी नेताका रूपमा बुझेका छन्। संसद् विघटनपछि अब संविधान सकियो, मुलुक सकियो भन्ने खालका हल्का टिप्पणी होइन, कसरी समाधान गर्ने भन्ने भिजनसहितको दृष्टिकोण देउवामा देखिन्छ। उनी सुरुदेखि नै एउटा धारणामा अडिग छन्। संसद् विघटनपछिको समस्याको तत्कालको समाधान भनेको सर्वोच्चको आदेश शिरोपर गर्ने नै हो। भोलि सर्वोच्चको आदेश मान्दैनौं भन्ने वातावरण बन्यो भने बल्ल संविधान सकियो र मुलुक सकियो भन्नेले प्रश्रय पाउँछन्। तर देउवाले कांग्रेसले सात दशकको संघर्षबाट ल्याएको संविधान बचाउने गरी अभिव्यक्ति सार्वजनिक गरेका छन्। तत्काल हेर्दा कपितयले देउवाको यो अडानलाई लोकप्रिय ठानेनन्। तर मिहिनरूपमा केलाउने हो भने संविधानको व्याख्या गर्ने सर्वोच्च नै हो, राजनीतिक दल वा पत्रकार र विश्लेषक होइनन् भन्ने देउवाको भनाइमा अटल सत्यता छ। जुन सत्यले मात्रै मुलुकलाई संविधानवादतर्फ अघि बढाउन सहयोग गर्छ, लोकतन्त्रलाई मजबुत बनाउँछ। तसर्थ अहिले कुनै नेता वा कुनै दलको निकटता होइन देउवाले लोकतन्त्रप्रति आफ्नो निकटता प्रदर्शन गरेका हुन्। उनको ढल्काइ ओली वा प्रचण्डनेपाल समूह तर्फभन्दा पनि लोकतन्त्र र लोकतान्त्रिक पार्टी बलियो हुनुपर्छ र राज्यका निकाय प्रभावकारी हुनुपर्छ भन्नेतर्फ छ। आग्रहपूर्वाग्रह नराखी हेर्ने हो भने वर्तमान राजनीतिक समस्या समाधानमा देउवा मात्रै स्पष्ट छन्। भट्टराई नेपाली कांग्रेसका केन्द्रीय सदस्य हुन्।"

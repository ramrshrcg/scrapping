शीर्षक,विवरण
प्रतिनिधिसभा विघटन : पवित्र उद्देश्यको राजनीतिक कदम,"पार्टीका शीर्ष तहमा रहेका केही नेताको अतृप्त आकांक्षा र कुण्ठाको बाछिटा व्यवस्थापिकामा नपरोस् भन्नेमा सतर्क रहेकै हुँ मेरो नेतृत्वमा सरकार गठन भएको आजबाट १ हजार ९३ दिन अर्थात् ३ वर्ष पूरा भएको छ। आज हामी प्रतिनिधिसभा विघटन भएको र नयाँ निर्वाचनको मिति तोकिएको विशेष परिस्थितिमा प्रेस ब्रिफिङ गर्दैछौं। त्यसैले वर्तमान सरकारले यस अवधिमा गरेका कामको संक्षिप्त विवरण प्रस्तुत गर्नुअघि प्रतिनिधिसभा विघटन किन गर्नुपर्यो भन्ने चर्चा गर्न आवश्यक ठान्दछु। सुरुदेखि नै सरकार सञ्चालनमा केही अप्ठ्यारा थिए। विभिन्न ढंगले काममा व्यवधान खडा गरिएकै थियो। पछिल्लो एक वर्षदेखि झन्डै दुईतिहाइ सांसदको समर्थनप्राप्त यस सरकारले विभिन्न दलको गठबन्धन सरकारले जस्तो नियति बेहोर्नु पर्यो। झन्डै ३ वर्षदेखि संवैधानिक आयोगहरू पदाधिकारीविहीन थिए। नियुक्ति, प्रक्रियामै जान पाउँदैन, अवरोध हुन्छ। २०७४ फागुनयता संंसदमा पेस भएका कयौं विधेययक छलफलमा लगिन्नन्। संसदीय समितिमा पुगेका विधेयक गोलचक्करमा फसिरहेका छन्, फसाइन्छ। राजदूत खाली छन्, नियुक्त गर्न दिइन्न। संवैधानिक अंगमा केही गरी कसैको सिफारिस भइहाले कचिंगल मच्चाइन्छ। सकेसम्म अल्मल्याउने। अल्मल्याउन नसके निहुँ खोजेर कामै गर्न नदिने तहमा आफ्नै दलका साथीहरू उत्रनुभयो। यद्यपि, नेकपाको शीर्ष तहमा रहेका केही नेताहरूको अतृप्त आकांक्षा र कुण्ठाको बाछिटा व्यवस्थापिकामा नपरोस् भन्नेमा सतर्क रहेकै हुँ। विगत वर्ष दिनदेखि समयभन्दा अगावै निर्वाचनको बाटोमा हिँड्न नपरोस् भनेर अनेकौँ लाञ्छना सहेरै अप्ठ्यारो परिस्थितिलाई अन्यत्र मोड्ने प्रयास गरेको पनि हुँ। गठबन्धन सरकारको अर्काे कुनै समूहले झैं, आफ्नै पार्टीका अध्यक्ष एवं प्रधानमन्त्रीविरुद्ध अचानक फौजदारी अभियोग वितरण गरी पृथक बाटोबाट सरकारमाथि हमला गर्ने र सके विस्थापन गर्ने बाटोमा हिँड्न तम्सिरहेका नेताहरूलाई सम्झाउने र स्थितिलाई परिवर्तन गर्ने प्रयत्न मैले गत पुस ५ गते दिउँसो २ बजेसम्म नै जारी राखें। प्रतिनिधिसभा विघटनको सिफारिस गर्नुअघि मैले धेरैपटक सोचें। विद्यमान अवस्थामा वैकल्पिक सरकारको सम्भावना छ त ? हिसाब गरें, प्रतिनिधिसभाका करिब ६४ प्रतिशत सदस्यद्वारा समर्थित म सर्वसम्मत प्रधानमन्त्री! संसदीय दलमा मेराविरुद्ध कुनै उजुरी छैन। संसदीय दलका सदस्यबाट बैठकसमेत माग गरिएको छैन। पार्टी कमिटीमा समेत संसदीय दलको नेता बदल्ने मागसम्म उठेको छैन। संसदीय दलको नेता फेर्न सम्भव पनि थिएन। यस्तो अवस्थामा नेकपाबाहेकका अन्य दलहरूबाट वैकल्पिक सरकार बन्ने कुनै सम्भावना नै थिएन। अन्य विधिबाट कोही अघि बढ्न खोज्नु भनेको विग्रहको बाटो रोज्नु हो, जसले तपाईंहामीले आर्जन गरेको राजनीतिक स्थिरता जोगिने सम्भावना थिएन। फेरि केही वर्षअघिको झैं जोडघटाउ र ६८ महिनामा सरकार परिवर्तनको अनियन्त्रित शृंखला सुरु हुने निश्चित थियो। त्यसैले, प्रतिनिधिसभाको बाँकी कार्यकाललाई राजनीतिक अस्थिरताको खेल मैदान बनाउने कि अर्काे विकल्पमा जाने ? प्रधानमन्त्रीको हैसियतले मेरासामु सीमित विकल्प थिए। गत निर्वाचनमा जनतालाई विजयी भएँ भने राजनीतिक स्थायित्व, विकास र समृद्धि दिन्छु भनेको सम्झिएँ। अनि विगतमा भएका विश्वास, अविश्वास, विभाजन र समीकरणका अस्वस्थ खेल सम्झिएँ। यस्तो जटिल अवस्थामा राष्ट्रप्रति जिम्मेवार हुँदै जनतालाई हिजो तपाईंहरूले दिनुभएको मतद्वारा सिर्जित प्रतिनिधिसभाले काम गर्न सकेन। अब ताजा जनादेशका लागि जाउँ भन्ने अनुरोध गर्ने निर्णयमा म पुगें। प्रतिनिधिसभा विघटनको सिफारिस राष्ट्रलाई एक बनाउन र पार्टीहरूभित्र एकता कायम होस् भन्ने पवित्र उद्देश्यका साथ ताजा जनादेशका लागि चालिएको राजनीतिक कदम हो। संविधान र संघीयता कार्यान्वयन २०७४ फागुन ३ गते मैले प्रधानमन्त्रीको रूपमा सपथग्रहण गर्दा संघीयता कार्यान्वयनका सबै काम बाँकी थिए। हामीले पहिलो वर्षको कार्यभारलाई राज्यको संरचनागत व्यवस्थापन र समृद्धिको आधार वर्ष मानेका थियौं। संघीयताको मान्यताअनुरूप प्रदेश तथा स्थानीय तहबीच हुने कार्यगत पक्षलाई समन्वय गरी एकरूपता कायम गर्न दर्जनौ कार्यविधिमार्गदर्शननिर्देशिकाको नमुना तयार गरेका थियौं। थुप्रै नमुना कानुन तयार गरी प्रदेश र स्थानीय तहलाई उपलब्ध गराएका थियौं। अहिले प्रदेश र स्थानीय तह धेरै हदसम्म सक्षम भइसकेका छन्। संविधान कार्यान्वयनका लागि आवश्यक नीतिगत व्यवस्था, संस्थागत तथा भौतिक संरचनाहरू तयार भएका छन्। यस अवधिमा संविधान पूर्णतः कार्यान्वयनमा आएको छ र सबै पक्षलाई स्वीकार्य पनि भएको छ। समग्र आर्थिक अवस्था मैले सरकारको नेतृत्व सम्हाल्दा हाम्रो अर्थतन्त्र अस्तव्यस्त थियो। पहिलो वर्षमा करिब ७ प्रतिशतको आर्थिक वृद्धि भयो। दोस्रो वर्ष ७ प्रतिशतभन्दा माथिको आर्थिक बृद्धि भयो। बेलायती पत्रिका द इकोनोमिस्ट ले नेपाललाई १० उदीयमान र उच्च आर्थिक वृद्धिको बाटो समातेका मुलुकमा समावेश गर्यो। अर्थतन्त्रका सबै क्षेत्रको वृद्धिदर ५ प्रतिशतभन्दा माथि पुग्यो। सातवटै प्रदेशको आर्थिक वृद्धि ६ प्रतिशतभन्दा वढी थियो। यही बेला कोभिड१९ को महामारी आयो। यसले विश्व अर्थतन्त्रको संरचना नै भत्कायो। केही मुलुकको वृद्धि नकारात्मक रह्यो। हाम्रो वृद्धिदर त घट्यो तर सरकारको नीतिगत स्पष्टता र पूर्वसक्रियताका कारण नेपाली अर्थतन्त्र मन्दीको चपेटामा परेन। तीन वर्षको औसत वृद्धि साढे पाँच प्रतिशतको हाराहारी रह्यो। कोभिड१९ को असर घट्दै जाँदा अहिले हाम्रो अर्थतन्त्र फेरि पुरानै लयमा फर्कदैछ। अर्को वर्ष, पन्ध्रौं योजनाले प्रक्षेपण गरेको १० प्रतिशत हाराहारीको आर्थिक वृद्धिदर हासिल हुने सम्भावना प्रबल छ। तीन वर्षको अवधिमा ० सार्वजनिक खर्चको आकारमा झन्डै २९ प्रतिशतले वृद्धि भएको छ। सार्वजनिक बजेटको आकार रू १८६६४ अर्बले बढेको छ। ० अमेरिकी डलरमा प्रतिव्यक्ति आय २३६ प्रतिशत र नेपाली रुपैयाँमा ३५२ प्रतिशतले बढेको छ। ९ लाखभन्दा बढी जनसंख्या निरपेक्ष गरिबीको रेखाबाट माथि उकालिएको छ। ० संयुक्त राष्ट्रसंघीय मानव विकास प्रतिवेदनले मानब विकास सूचकांकमा ५ प्रतिशतभन्दा बढीको बिन्दुगत वृद्धिले कोभिडको१९ को चपेटामा पनि नेपालमा गरिबी नबढेको, भोकमरी नरहेको देखाएको छ। ० अति छरिएको बस्ती र भौगोलिक रूपमा विकट ५ वटा बाहेक सबै स्थानीय तहमा बैक तथा वित्तीय संस्थाका शाखा खुलेका छन्। ० व्यवसायिक आयकरको दायरा ३ बर्षअघिको तुलनामा ४ लाखभन्दा बढीले बढेको छ। ० बीमा सेवाको बिस्तार ८७ प्रतिशतले बढेर २२७ प्रतिशत पुगेको छ। ० राजस्व परिचालन १०० अर्बभन्दा बढी भएको छ। ० कोभिड१९ ले संसारकै आपूर्ति सञ्जाल खलबल्याउँदा पनि मूल्यवृद्धि ५ प्रतिशतभन्दा माथि गएको छैन। ० प्रदेश र स्थानीय विकासलाई रू १,०४५ अर्ब अनुदान हस्तान्तरण गरिएको छ। ० २०७६ साउनदेखि पेट्रोलियम पाइपलाइन सञ्चालनमा आएपछि रू २ अर्ब ३५ करोड बराबरको लागत वचत भएको छ। मैले भारतीय समकक्षीसँग सयुक्त रूपमा शिलान्यास गरेको १७ महिनामै यो परियोजना सम्पन्न भयो। भूकम्पपछिको पुनर्निर्माण ० निजी आवास: ५,५९,४६१ को निर्माण सम्पन्न भएको छ। तीन वर्षअघि जम्मा ९७, ८१३ मात्र निर्माण भएका थिए। ० विद्यालय भवन: निर्माणाधीन ७ हजार ५५३ मध्ये ६,०८५ विद्यालय भवनको निर्माण सम्पन्न भएको छ। नेपालको सबैभन्दा पुरानो दरबार हाइस्कुलको पुनर्निर्माण कार्य पनि यसै अवधिमा सम्पन्न भएको छ। ० स्वास्थ्य संस्थाका भवन: ११५ थपसहित ६९८ निर्माण सम्पन्न भएको छ। ० पुरातात्विक सम्पदा: ५६५ सम्पदाको पुनर्निर्माण कार्य सम्पन्न भएको छ। तीन वर्षअघि जम्मा ८० सम्पदाको निर्माण सम्पन्न भएको थियो। ० ४ हजार ७ सय २० आवास निर्माण गरी सुरक्षित स्थानमा स्थानान्तरण गर्नुपर्ने जोखिमयुक्त बस्तीको पुनर्निर्माण कार्य सम्पन्न भएको छ। ० १२ हजार २८४ भूमिहीनलाई यथास्थानमा बसोबास गर्न जग्गा खरिदको लागि रु २ लाखका दरले अनुदान उपलब्ध गराइएको छ। भौतिक पूर्वाधार तथा सहरी विकास ० सडक विभागद्वारा निर्मित कालोपत्रे रणनीतिक सडक कुल १५,८६७ किलोमिटर पुगेको छ। ० सहरी विकास मन्त्रालयद्वारा थप ४१२ किलोमिटर कालोपत्रे सडक निर्माण भएको छ। ० सातवटै प्रदेशबाट १,१४३ किलोमिटर सडक कालोपत्र गरिएको छ। ० स्थानीयस्तरका थप १,२२५ किलोमिटर कालोपत्रे सडक निर्माण भएको छ। ० खण्डास्मित १,४६३ किलोमिटर थप भइ ८,४१९ किलोमिटर निर्माण भएको छ। ० माटे सडकको लम्बाइ ९,१०९ किलोमिटर पुगेको छ। ० तराईमधेसमा १ हजार ६०० किलोमिटरभन्दा बढी कालोपत्रे सडक निर्माण भएको छ। ० कालोपत्रे सडक भएका जिल्लाको संख्या ७२ पुगेको छ। सडक पुगेका गाउँपालिका केन्द्रको संख्या ७२४ पुगेको छ। ० नागढुंगा: नौबिसे सुरुङ मार्गको निर्माण कार्य सुरु भएको छ। सिद्धबाबा सुरुङ मार्ग निर्माणका लागि बजेट व्यवस्था गरिएको छ। टोखाछहरे र बेत्रावतीस्यापु्रबेसी सुरुङ मार्ग विस्तृत परियोजना प्रतिवेदन तयारीको चरणमा छन्। ० तीन बर्षमा थप ९१५ सडक पुल निर्माण भएका छन्। नेपालकै दोस्रो लामो सिसनियागढवा राप्ती सडकपुल सम्पन्न भएको छ। ४१६ ग्रामीण सडक पुलसहित सडक पुलको कुल संख्या ३ हजार १३६ पुगेको छ। ० हालसम्म १३० वटा तुइन विस्थापित गरी झोलुंगे पुल निर्माण गरिएका छन्। सीमा नदी महाकालीसहित ५ स्थानमा झोलुंगे पुल निर्माण कार्य बाँकी छन्। तीन वर्षमा १४२३ झोलुंगे पुल निर्माण गरिएका छन्। ० जनता आवास भवन निर्माणतर्फ एक दिनमा कम्तिमा १२ वटाका दरले थप १३,०८५ भवन निर्माण सम्पन्न भएको छ। ५ लाख फुसका छाना हटाउन प्रतिपरिवार रू ५० हजार र सस्तोमा काठ उपलब्ध गराइएको छ। ० फुस तथा खरको छाना जस्तापाताले प्रतिस्थापन गर्ने कार्यक्रमअन्तर्गत हालसम्म ६ हजार ९ सय ३६ फुस वा खरको छाना भएका घरलाई जस्तापाताले प्रतिस्थापन गरिएको छ। थप १ लाख घरलाई जस्तापाताले प्रतिस्थापन गर्ने कार्यक्रमअनुरूप काम भइरहेको छ। ० २०७५ चैत १७ गते राती आएको हावाहुरी र चक्रवात आँधीका कारण विस्थापित बस्तीका लागि बारा र पर्सा जिल्लामा ८६९ घरको निर्माण कार्य तत्काल सम्पन्न गरी त्यतिबेलै सम्बन्धित परिवारलाई हस्तान्तरण गरिएको छ। ० तराईमधेस समृद्धि कार्यक्रमलाई विस्तार गरी १ हजार ८० सामुदायिक आवास र ४ सय ४० वटा सामुदायिक पूर्वाधार निर्माण गरिएको छ। ० ७ वटा राष्ट्रिय गौरवका आयोजनाको २०७४ फागुनको तुलनामा २०७७ पुस मसान्तसम्मको भौतिक प्रगति यस्तो देखिन्छ: हुलाकी राजमार्ग २५ बाट ६८२ प्रतिशत कालीगण्डकी कोरिडर (जोमसोम खण्ड) ५६ प्रतिशत कालीगण्डकी कोरिडर (पाल्पा खण्ड) २०५ प्रतिशत काठमाडौंतराई द्रूतमार्ग १११ प्रतिशत उत्तरदक्षिण (कर्णाली) लोकमार्ग १२५ बाट २३ प्रतिशत रेल, मेट्रोरेल, मोनोरेल आयोजना ८८ बाट २३२ प्रतिशत मध्य पहाडी लोकमार्ग र कोशी लोकमार्गको पनि प्रगति भइरहेको छ। ऊर्जा उत्पादन तथा वितरण ० विद्युत् उत्पादन ३३३ मेगावाट थप भई १,४३० मेगावाट पुगेको छ। माथिल्लो तामाकोसी परियोजनाबाटै यसै आर्थिक वर्षमा ४५६ मेगवाट विद्युत् थप हुने निश्चित छ। ० ६६ केभी क्षमताभन्दा माथिको विद्युत् प्रसारण लाइन ८३७ किलोमिटर विस्तार भई ४ हजार २५१ किलोमिटर पुगेको छ। ढल्केबरमा देशकै सबभन्दा ठूलो विद्युत् सबस्टेसन सञ्चालनमा आएको छ। म्याग्दीपर्वतमा निर्माण भएको दोस्रो ठूलो विद्युत् सबस्टेसन उद्घाटन गरिएको छ। ० विद्युत्मा पहुँच पुग्ने जनसंख्या ६ प्रतिशतले बढेर ९० प्रतिशत पुगेको छ। ० विद्युत् चुहावट २५ प्रतिशतबाट १५३ प्रतिशतमा झरेको छ। ० जलविद्युत्सम्बन्धी राष्ट्रिय गौरवका ३ आयोजनामध्ये पश्चिम सेतीको कुनै प्रगति छैन। बूढीगण्डकीको प्रारम्भिक कार्य २० प्रतिशतबाट ७० प्रतिशत सकिएको छ। माथिल्लो तामाकोसी सम्पन्न हुँदैछ। कृषि, पशुपन्छी तथा सिँचाइ ० रासायनिक मलको अनुदानमा १२५ प्रतिशतभन्दा बढीले वृद्धि गरी वार्षिक अनुदान रु १० अर्ब ६८ करोड ९८ लाख पुर्याइएको छ। ० प्रमुख खाद्यबालीको उत्पादन ११२ प्रतिशतले बढेको छ। ० माछामासुको उत्पादनमा २० प्रतिशत, दूध उत्पादन १९ प्रतिशत र तरकारी उत्पादन ९ प्रतिशतले बढेको छ। ० दक्षिण एसियामा नै पहिलोपटक डिजिटल स्वाइल म्यापिङ यसै हप्ता सुरु गरिँदैछ। साथै किसान सूचीकरणको कार्य पनि यसै हप्ता सुरु हुँदैछ। ० सिँचाइ सुविधा: तराईमधेस सिँचाइ विकास कार्यक्रमबाट ३ वर्षमा ३० हजार हेक्टरभन्दा बढी क्षेत्रमा सिँचाइ सुविधा विस्तार भएको छ। हाल सिँचाइ सुविधा १५ लाख हेक्टर क्षेत्रमा पुगेको छ। यस अवधिमा सिँचाइतर्फका ६ राष्ट्रिय गौरवका आयोजनामा कम्तिमा १० प्रतिशतले भौतिक प्रगति भएको छ। लगानी, उद्योग तथा वाणिज्य ० रू २१२ अर्बबराबरको जोखिम बेहोर्न सक्नेगरी कोभिड १९ ले मर्माहत निजी क्षेत्र तथा व्यावसायिक जगतलाई राहत उपलब्ध गराउन रू४२ अर्बको पुनर्कर्जा कोषको व्यवस्था गरिएको छ। ० करिब ६० हजार साना उद्यमीले ५ प्रतिशत ब्याज अनुदानसहित रू १ खर्ब ऋण पाएका छन्। ० १,२१२ स्वदेशी र ९७३ विदेशी उद्योगहरू दर्ता भएका छन्। ० लगानी बोर्डमार्फत रू १४ खर्ब बराबरको र उद्योग विभागमार्फत रू १ खर्बभन्दा बढीको लगानी प्रतिबद्धता प्राप्त भएको छ। ० धौवादीको फलाम खानीबाट फलामको व्यावसायिक उत्पादन सुरु गर्ने कार्यारम्भ गरिएको छ। तीन वर्षपछि नेपालीले नेपालमै उत्पादन भएको फलामको प्रयोग गर्न पाउने छन्। ० दैलेखमा पेट्रोलियम खानी र बैतडीमा फस्फोरस खानीको अन्वेषण जारी छ। खानेपानी तथा सरसफाइ ० शतप्रतिशत जनसंख्यामा आधारभूतस्तरको सरसफाइको पहुँच पुगेको छ। ० तराईमधेसका २० जिल्लामा ४ सय ४२ किलोमिटर ढल निर्माण गरिएको छ। ० आधारभूत खानेपानीमा ९१ प्रतिशत जनताको पहुँच पुगेको छ। ० तीन वर्षअघि ८३७ प्रतिशत भौतिक प्रगति भएको राष्ट्रिय गौरवको मेलम्ची खानेपानी आयोजना सम्पन्न हुने चरणमा छ। ० ग्रामीण खानेपानीतर्फ १७९ आयोजना सम्पन्न भए। यसबाट १ लाख ५४ हजार ९ सय जना लाभान्वित भएका छन्। अन्य १६१ वटा आयोजना सम्पन्न हुने क्रममा छन्। सञ्चार तथा पर्यटन ० ग्रामीण दूरसञ्चार कोषअन्तर्गत ३१ जिल्लामा निःशुल्क इन्टरनेट उपलब्ध भएको छ। ० मन्त्रिपरिषद्बाट सबै विद्यालय र स्थानीय सेवाप्रदायक संस्थामा इन्टरनेट सेवा पुर्याउने निर्णय भएको छ। ० जुनसुकै विमान पनि उड्न र बस्न सक्नेगरी त्रिभुवन अन्तर्राष्ट्रिय विमानस्थलको धावनमार्ग पुनःनिर्माण गरिएको छ। ० बाह्रै महिना सञ्चालन हुने विमानस्थलको संख्या २९ बाट ३६ पुगेको छ। ० रातीको समयमा पनि चल्ने विमानस्थलको संख्या ८ पुगेको छ। ० धनगढी, काठमाडौं, जनकपुर, विराटनगर र भद्रपुर विमानस्थलहरूमा प्रतिकूल मौसमको समयमा पनि भूउपग्रहमार्फत उडान तथा अबतरण हुने प्रणालीको स्थापना गरिएको छ। ० राष्ट्रिय गौरवका आयोजना: गौतमबुद्ध अन्तर्राष्ट्रिय विमानस्थलको निर्माण ५० प्रतिशतबाट ९८८ प्रतिशत सम्पन्न भएको छ। पोखरा क्षेत्रीय अन्तर्राष्ट्रिय विमानस्थल निर्माणको १५ प्रतिशतबाट ७० प्रतिशत भौतिक प्रगति भएको छ। शिक्षा, स्वास्थ्यलगायतका सामाजिक क्षेत्र ० आधारभूत तह (कक्षा १८) को विद्यार्थी खुद भर्नादर ९२३ बाट ९३४ प्रतिशत पुगेको छ। ० माध्यमिक तह (कक्षा ९१२) को खुद भर्नादर ४३९ बाट ४७६ प्रतिशत पुगेको छ। ० ६ वर्षमाथिको साक्षरता दर ७८ बाट ८५ प्रतिशत पुगेको छ। ० सीटीईभीटीअन्तर्गत सञ्चालित शिक्षालय २९२ स्थानीय तहमा पुगेका छन्। यस्ता शिक्षालयको संख्या ५७० बाट १ हजार ४२ पुगेको छ। ० २१ लाखभन्दा बढीको पीसीआर परीक्षण भइसकेको छ। यो परीक्षण जारी रहनेछ। ० पीसीआर परीक्षण ल्याब शून्यबाट ८३ पुगेको छ। ल्याबलाई चाहिने सामान र पीपीई पर्याप्त मात्रामा उपलब्ध छ। ० सबै नागरिकलाई निःशुल्क खोप उपलब्ध गराउने चरणमा छौं। विश्वमा कोभिड१९ विरुद्धको खोप लगाउन प्रारम्भ गरिएको एक डेढ महिनाभित्रै हामीले यो खोप लगाउन प्रारम्भ गरेका छौं। यसरी खोप अभियान सुरु गर्नेमा नेपाल, दक्षिण एसियामै दोस्रो मुलुक भएको छ। ० अस्पताल र स्वास्थ्य चौकीमा उपलब्ध ६,४९० शैयामा ३८४ प्रतिशत (२,४९२) थप गरिएको छ। अस्पताल र स्वास्थ्यचौकीमा उपलब्ध कुल शैया ८,९८२ पुगेको छ। ० यस वर्षमात्र ३०९ स्थानीय तहमा आधारभूत अस्पताल निर्माणका लागि एकैपटक शिलान्यास भयो। आगामी २ बर्षभित्र सम्पन्न हुने स्थानीय स्तरका यी अस्पतालमा थप ८,००० शैया उपलब्ध हुनेछन्। ० आईसीयु शैया ४००, भेन्टिलेटरसहितको शैया ३०० र उच्च निर्भरताका लागि २,००० शैया थपिएको छ। ० कोभिड१९ को महामारीको सामना गर्ने क्रमसँगै केन्द्रमा ३०० बेड र सबै प्रदेशमा ५० बेडको संक्रामक रोग अस्पताल निर्माण गर्न प्रक्रिया प्रारम्भ गरिएको छ। सामाजिक सुरक्षा ० विभिन्न ८ प्रकारका सामाजिक सुरक्षा भत्ता पाउनेको संख्या ५ लाखले थप भई ३० लाख ६० हजार पुगेको छ। ० मासिक रु १०० बाट सुरु गरिएको ज्येष्ठ नागरिक सामाजिक सुरक्षा भत्ता मासिक रु ३,००० पुर्याइएको छ। सबै ज्येष्ठ नागरिकको लागि १ लाखसम्मको निःशुल्क स्वास्थ्य बीमाको व्यवस्था गरिएको छ। ० सामाजिक सुरक्षामा वा अन्य निवृत्तिभरण कोषमा आबद्ध भएकाले पनि सहभागी हुन पाउनेगरी नागरिक लगानी कोषमार्फत थप नागरिक पेन्सन कार्यक्रमसमेत कार्यान्वयनमा ल्याइएको छ। ० स्वास्थ्य बीमा थप ३७ सहित २८ बाट ६५ जिल्लामा विस्तार भएको छ। स्वास्थ्य बीमा पुगेका स्थानीय तहको संख्या ३७७ थप भई ६३६ पुगेको छ। ० श्रमिकका लागि २०७५ मंसीर ११ गते योगदानमा आधारित सामाजिक सुरक्षा योजना राष्ट्रिय अभियानको रूपमा मैले नै प्रारम्भ गरेको थिएँ। २०७६ साउन १ देखि कार्यान्वयनमा ल्याइएको यस योजनाबाट श्रमिकको आर्थिक भविष्य सुनिश्चित हुन्छ। ० श्रमिकको न्यूनतम पारिश्रमिक ३९ प्रतिशतले वृद्धि गरिएको छ। राष्ट्रसेवक कर्मचारीको पारिश्रमिकमा सरदर २० प्रतिशतले वृद्धि गरिएको छ। ० द्वन्द्वमा घाइते हुनेका लागि निःशुल्क उपचारको व्यवस्थाका साथै विभिन्न आन्दोलन र संघर्षका योद्धाहरूलाई सम्मान र परिचयपत्रको व्यवस्था गर्ने निर्णय गरिएको छ। सुशासन र भ्रष्टाचारविरुद्ध अभियान गत वर्ष आजकै दिन प्रतिनिधिसभामा सम्बोधन गर्दा मैले भनेको थिएँ, म आपू भ्रष्टाचार गर्दिन र अरूलाई पनि गर्न दिन्न। आज फेरि एकपटक दोहोर्याउन चाहन्छु, दूराचारी र दूराचार, भ्रष्ट र भ्रष्टचारका सन्दर्भमा मुखमा पानी हालेर बोल्ने मेरो बानी छैन। जो जतिसुकै उच्च ओहोदावाल होस् या कथित पहुँचवाला, तिनको मुख हेरेर सजाय तोकिन्न। कारबाही गर्नेनगर्ने फैसला लिइन्न। त्यही निष्ठाका कारण भ्रटाचार र अधिकारको दुरुपयोग छानबिन गर्ने विभिन्न सरकारी निकायलाई मैले प्रधानमन्त्री कार्यालयअन्तर्गत ल्याएको थिएँ। तीन वर्षको अवधिमा प्राप्त कामको प्रभावकारिता र परिणामले ठिकै गरेको रहेछु भन्ने देखाएको छ। ० राजस्व चुहावटको कसुरका २१५ मुद्दामा ११ राष्ट्रसेवक कर्मचारीसहित ७५५ जनाविरुद्ध ३२ अर्ब ७९ करोड ९० लाख बिगो असुल गरी जरिवाना र कैद सजायँ माग गरी मुद्दा चलाइएको छ। ० विदेशी विनिमय अपचलन तथा अवैध हुण्डी कारोबारको कसुरमा ४४० जनाविरुद्ध १० अर्ब ७२ करोड ६९ लाख बिगो कायम गरी त्यसको तेब्बर जरिवाना र ३ वर्ष कैद सजाय माग गरिएको छ। ० भूठा कागजात जारी गरी राजस्व चुहावट गर्ने २०० फर्ममध्ये छानबिन पूरा भएका १२७ फर्मलाई रु १० अर्ब ६८ करोड बिगो कायम गरी संलग्नविरुद्ध मुद्दा दायर गरिएको छ। नक्कली बिजक खरिद गर्ने फर्महरूमध्ये ५२ वटालाई ४ अर्ब ६१ करोडभन्दा बढी बिगो कायम गरी मुद्दा दायर गरिएको छ। ० यस वर्ष अख्तियार दुरुपयोग अनुसन्धान आयोगले इतिहासमै सबैभन्दा धेरै मुद्दा दर्ता गरेको छ। विशेष अनुसन्धानबाट मुद्दा दायर गरिएको संख्या ३ वर्ष पहिले १९४ थियो। यस आर्थिक वर्षमा मात्रै ४४१ छ। कुल बिगो दावी रकम पहिले रु ४०६ करोड थियो भने अहिले रु २५३७ करोड रहेको छ। ० यस अवधिमा सरकारी सम्पत्ति फिर्ता ल्याउन चलाइएको कारबाहीअन्तर्गत सिरहा, सर्लाही र बर्दिया जिल्लाको ३०१ बिघा सार्वजनिक जग्गा फिर्ता गराइएको छ। माथिल्लो त्रिशूलीएक जलविद्युत् परियोजनाको पहुँचमार्गका लागि भोगाधिकार दिएको ११० रोपनी जग्गामा खडा गरिएको नक्कली मोही खारेज गरी त्यसलाई पनि फिर्ता गराइएको छ। काठमाडौंको ललिता निवासको १३६ रोपनी जग्गा जालसाजी गरी हडप्ने कार्यविरुद्धको मुद्दा जारी छ। मातातीर्थको करिब १७४ रोपनी जग्गामा भएको कानुनविपरीत काण्डको छानबिन भइरहेको छ। नेपाल सरकारका सबै चलअचल सम्पत्तिको विद्युतीय अभिलेखनको व्यवस्था मिलाइएको छ। ० आर्थिक अनुशासन: महालेखा परीक्षकको पछिल्लो प्रतिवेदनले संघीय सरकारी निकायको विगत ३ वर्षको लेखापरीक्षण र बेरूजुको अंक तुलना गर्दा आर्थिक वर्ष २०७३७४ मा ५४१ र २०७४७५ मा ५२९ प्रतिशत बेरूजु रहेको थियो। यस आर्थिक वर्षमा ४०५ प्रतिशत मात्र बेरुजु कायम भएको छ। ० सुशासनका लागि डिजिटल नेपाल: भ्रष्टाचारका छिद्र टाल्न र सेवाग्राही जनतालाई छरितो सेवा उपलब्ध गराउन डिजिटल प्लेटफर्मलाई सुदृढ गरिएको छ। ० हेलो सरकार: जनगुनासोको शीघ्र व्यवस्थापन, फस्र्यौट तथा रिपोर्टका लागि हेलो सरकार डिजिटल प्रणाली सञ्चालनमा ल्याइएको छ। ० नेपाली पोर्ट: अध्यागमन कार्यालयमा अत्याधुनिक प्रविधिको आवागमन रेकर्ड प्रणाली विकास गरी सञ्चालनमा ल्याइएको छ। यस प्रणालीलाई सुरक्षा निकाय, हवाइ यात्रा प्रणालीलगायत अन्य प्रणालीसँग अन्तरआबद्ध गरी सीमा सुरक्षा व्यवस्था मजबुत बनाइएको छ। ० अनुगमन पोर्टल: आर्थिक वर्षमा तर्जुमा गरिएका नीति कार्यक्रमको अनुगमन तथा प्रगति मापन गर्न विगत तीन वर्षदेखि अनुगमन पोर्टल सञ्चालनमा ल्याइएको छ। ० पब्लिक एक्सेस मोडल: मालपोत कार्यालयहरूमा आम नागरिकले खेप्नु परेको समस्या कम गर्न ती कार्यालयका किताबी अभिलेखलाई विद्युतीय रुपान्तरण गरी आम नागरिकलाई सेवामा सोझै पहुंँच दिइएको छ। ० नागरिक एप्स: आम नागरिकको प्रत्यक्ष सरोकार रहने तथा सेवा प्रवाहमा झन्झट र सास्ती खेप्नुपर्ने सरकारी सेवाहरुको पहिचान गरी घरैबाट सेवा लिन सकिनेगरी नागरिक एप्सको परीक्षण सुरु भएको छ। ० राष्ट्रिय परिचय पत्र: विद्युतीय सेवाप्रवाहको मेरुदण्ड राष्ट्रिय परिचयपत्र प्रणाली सञ्चालनमा आइसकेको छ। अहिले देशव्यापी अभियानमार्पत नागरिक दर्ता कार्यक्रम जारी छ। हालसम्म १६ लाख नागरिकले यसमा आपूलाई दर्ता गरिसकेका छन्। ० अनलाइन श्रम स्वीकृति प्रणाली: वैदेशिक रोजगारीको क्षेत्रमा नागरिकले खेप्नु परेको सास्ती कम गर्न अनलाइन श्रम स्वीकृति प्रणाली सञ्चालनमा ल्याइएको छ। ० सरकारी दस्तुर तथा राजस्व संकलनको विद्युतीय भुक्तानी प्रणाली सञ्चालनमा आइसकेको छ। हाल ट्राफिक जरिवाना, आन्तरिक राजस्व कार्यालय, स्थानीय निकायको कर घरबाटै भुक्तानी गर्न सकिने भएको छ। ० मालवस्तु अनुगमन प्रणाली: राजस्व चुहावट रोक्न संरचना सुधारको कार्यक्रमअन्तर्गत मालवस्तु तथा ढुवानी साधनको अनुगमन प्रणाली (भिसिटिएस) २०७६ साउन १ गतेदेखि प्रयोगमा ल्याइएको छ। शान्ति सुरक्षा र राष्ट्रिय एकता अहिले राष्ट्रिय सुरक्षाको समग्र पक्ष सामान्य र समस्यारहित छ। वर्षौंदेखिका अपराधका घटनामाथि छानबिन भएको छ। अपराधी कानुनको कठघरामा उभिन र कानुनबमोजिम सजाय भोग्न बाध्य छन्। बलात्कार र महिला हिंसाका केही दुःखद् घटना घटेका छन्। बलात्कार र बलात्कारपछिको हत्याकाण्ड होस् वा महिलामाथिको एसिड आक्रमणजस्ता जघन्य हिंसाका घटना, दोषीलाई उम्किन दिइने छैन। संक्रमणकालीन न्यायको सन्दर्भमा सत्य निरूपण तथा मेलमिलाप आयोग र बेपत्ता नागरिक छानबिन आयोग का कामलाई निरन्तरता दिन अध्यादेश जारी गरिएको छ। यसै अवधिमा छुट्टै राज्यको मागमा सक्रिय स्वतन्त्र मधेस गठबन्धन लाई राजनीतिक मूलधारमा ल्याइएको छ। द्वन्द्वरत पक्षहरूसँग राजनीतिक वार्ता गरी द्वन्द्व न्यूनीकरण गरिएको छ। गत वर्ष संसद्मा सम्बोधन गरिरहँदा मैले सीमा विवादको विषयमा राष्ट्र एक ठाउँमा छ। राष्ट्रले दिएको यो जिम्मेवारी सरकारले गम्भीरतापूर्वक लिंदै मातृभूमिको रक्षा गर्छ। संवादका माध्यमबाट सीमा समस्याको समाधान गर्न र अतिक्रमित नेपाली भूभाग फिर्ता ल्याउन सरकार दृढता र सक्रियताका साथ लागेको म यस सम्मानित सदनलाई जानकारी गराउन चाहन्छु भनेको थिएँ। वार्ता र कूटनीतिक माध्यमद्वारा समस्या हल गर्ने हाम्रो चाहना विपरीतका गतिविधि जारी रहेपछि सरकारले अतिक्रमित भूभाग सामेल गरेर नयाँ राजनीतिक नक्सा जारी गर्ने घोषणा चालू आर्थिक बर्षको नीति कार्यक्रममार्फत गर्यो। नक्सा जारी मात्र गरेन, निशान छापमा नयाँ नक्सालाई समावेश गर्न संसद्मा संविधान संशोधनको प्रस्ताव नै पेस गर्यो। पहिलो पटक सर्वसम्मतिले भएको संविधान संशोधन र संसद्मा दलहरूबीच देखिएको अभूतपूर्व एकताले राष्ट्र र भौगोलिक अखण्डताको मामिलामा नेपाली कति संवेदनशील छन् भन्ने स्पष्ट भएको छ। यस अभियानमा सिंगो राष्ट्र एक भई सरकारको कदमलाई साथ दिएकोमा प्रधानमन्त्रीका हैसियतले म सबैप्रति हार्दिक आभार प्रकट गर्दछु। नेपाल र विश्व ० यस अवधिमा थप १२ मुलुकसँग कूटनीतिक सम्बन्ध स्थापना भएका छन्। थप १५ मुलुकसँग द्विपक्षीय परामर्श संयन्त्र स्थापना भएका छन्। ० संयुक्त राष्ट्रसंघको महिलाविरुद्धका सबै प्रकारका हिंसाविरुद्धको समिति (सिड) र मानव अधिकार परिषद्मा नेपाल दोस्रोपटक निर्वाचित भएको छ। ० चीनसँगको यातायात पारवहन सम्झौतापछि नेपालको अवस्था भूपरिवेष्ठित मुलुकबाट भूजडित मुलुकका रुपमा फेरिएको छ। यसले भविष्यमा नेपालले नाकाबन्दी जस्तो अमानवीय अवस्था सामना गर्नुपर्ने स्थितिलाई अन्त्य गरिदिएको छ। ० अन्तर्राष्ट्रिय मञ्चहरूमध्ये हाम्रो उपस्थिति एसिया सोसाइटीमा मात्रै सीमित देखिन्थ्यो। अहिले डावोस फोरम, अक्सफोर्ड युनिभर्सिटी, होची मिन्ह युनिभर्सिटी, राष्ट्रसंघीय शान्ति विश्वविद्यालयजस्ता विश्व प्रसिद्ध फोरमहरूमा हामीले आफ्ना विचार प्रस्तुत गर्ने मौका पाएका छौं। अन्त्यमा, प्रस्तुत कामको फेहरिस्त हामीले गरेका सम्पूर्ण कामको विवरण होइन, मोटामोटी जानकारी मात्रै हो। प्राप्त उपलब्धिका आधारमा पनि नेपाल बन्छ र बनाउन सकिन्छ भन्ने मेरो आत्मवल अझै दृढ भएको छ। नकारात्मक प्रचारबाजीका बाबजुद यी तीन वर्षमा जे जति आधार बनेका छन्, जति काम भएका छन्, मुलुकले निराश हुनुपर्ने अवस्था छैन भन्ने म ठान्दछु। हामी अहिले निर्वाचनको क्रममा छौं। केहीले अझै पनि चुनाव त हुन्छ भन्दै प्रश्न उठाएको सुन्छु। म जोड दिएर भन्न चाहन्छु, चुनाव हुन्छ। स्वच्छ, स्वतन्त्र र निष्पक्ष चुनाव हुन्छ। २०७८ वैशाखमा हुने निर्वाचनबाट फेरि एकपटक अस्थिरताको खेती गर्न चाहनेको दाउपेच चकनाचुर हुनेछ। मुलुकले स्थिर सरकार र राजनीतिक स्थायित्व प्राप्त गर्नेछ। समृद्ध नेपाल, सुखी नेपालीको राष्ट्रिय आकांक्षा पूरा भएरै छाड्नेछ। म सम्पूर्ण देशवासी दिदीबहिनी, दाजुभाइलाई यस निर्वाचनमा सक्रियताका साथ सहभागी भई निस्फिक्री आपूले मन पराएको दलका प्रतिनिधि चुन्न अनुरोधसमेत गर्दछु। प्रधानमन्त्री ओलीद्वारा सरकारको तीन वर्षे स्वसमीक्षाका क्रममा सोमबार सिंहदरबारमा भएको प्रेस ब्रिफिङको सम्पादित अंश। संसद विघटन मेरो वाध्यता हो : ओली सरकारको तीन वर्ष : प्रधानमन्त्रीका नजरमा यस्ता छन् ७४ उपलब्धि (पूर्णपाठसहित)"
लोकतन्त्रको लिस्नो,"श्री ३ को पन्जाबाट मुक्त गर्दै सहिदको रगतले लेखिएको इतिहास उजागर हुँदै देशमा प्रजातन्त्र दिवस मनाउने गरिएको समय पनि सात दशक नाघेछ। अहिले एकहत्तरौं राष्ट्रिय प्रजातन्त्र दिवस मनाइरहँदा थेग्नै नसकिने राजनीतिक झरीले जनता चिन्तित छन्। प्रजातन्त्रको विवेचना गर्दै लिंकनले जनताको, जनताद्वारा, जनताका लागि सञ्चालन हुने राज्य पद्धति नै प्रजातन्त्र हो भनेका थिए। तर हाम्रो सन्दर्भमा लोकतन्त्र दलको, दलद्वारा, दलका लागि सञ्चालित भन्नुपर्ने अवस्था छ। देश जटिल मोडतिर धकेलिएको छ। नैतिक, आर्थिक र संवैधानिक संकटमा छ। नेताहरू लिस्नो चढ्ने नागरिक चुटाइ खाने भएका छन्। देशमा चुनावी बेमौसमका नारा लाग्न थालेको छ। देश कोरोनाले गरिबीमा धकेलिँदा विकास खर्च कटाएर निर्वाचनमा पैसा होम्ने प्रयत्न भइरहेको छ। लोकतन्त्रमा चुनावी माहोललाई सुनौलो मानिएला तर नागरिकक छातीमा घोप्ने छुरा सुनको हुनुमा र फलामको हुनुमा फरक के हुन्छ र ! यसै पनि बजार अनियन्त्रित भइरहेका बेला बेमौसमको चुनावले बजार कहाँ पुग्ला। मोटामोटी तीस अर्बको बजेट तेर्सिन्छ चुनावका लागि ! दलहरूको खर्च, चन्दा आदिले आर्थिक अवस्था कति जटिल होला ? स्वतन्त्र संवैधानिक निकायदेखि सानाठूला सबैलाई गालीको हिलो छ्यापिएको छ। माघ २८ को मात्रै नभएर हरेक दिनको नागरिक लर्को र आमसभामा प्रयोग भएका अभिव्यक्ति र भाषा हेर्दा देश फेरि नराम्रो खाल्टोमा पर्ने देखिन्छ। त्यसो त कार्यकारी प्रमुखको दृढ आत्मविश्वास, निर्वाचन आयोगमा उहाँको उपस्थिति, बाटैमा राष्ट्रप्रमुखको दर्शन भेट, सामाजिक सञ्जालको अंकुश, निर्देशिकाको बाटोले यो वर्षको प्रजातन्त्र दिवसमा रौनक देखिएको छैन। देशमा नेकपाको सरकार छ, सरकार आफैं, विरोधी प्रतिपक्षी आफैं, आमसभा गर्ने आफैं बन्द गर्ने आफैं, त्यसको विरोध गर्ने आफैं, अग्रगामी आफैं, पश्चगामी आफैं, कुट्ने आफैं, कुटिने आफैं, पक्रने आफैं, छुटाउने आफैं, सरकार बनाउने र ढाल्ने पनि आफैं बडा नौलो दृश्य देखिँदै छ नेपाली राजनीतिमा। वडाध्यक्षमा हार्ने अनि माथिल्लो लिस्नो पुग्ने, प्रजातन्त्रको उपहास भइरहेको छ देशमा ! कुनै खर्च नगरी निर्वाचनमा जित्न सकिने वातावरण नबनेसम्म, बत्ती निभेपछि मतमत्रको व्यवस्थापन गर्ने, मौका पारी मतपत्रलाई च्यात्ने वातावरण भएसम्म र एकदुई छाक मीठो खुवाएर, मीठा सपना देखाएर पद र प्रतिष्ठामा पुग्न सकिने वातावरण अन्त्य नभएसम्म जुनसुकै व्यवस्था आए पनि हाम्रोजस्तो गरिब देशमा हुने यस्तै हो। जबसम्म राजनीतिलाई विशुद्ध सामाजिक सेवामा रूपान्तरण गरी अवैतनिक सेवामा पुर्याइन्न भोलि पनि हुने गति यही हो। लोकतन्त्रलाई लोभतन्त्रले किचेसम्म सहिदको फोटो राखेर प्रजातन्त्र दिवस मनाउनुको अर्थ रहन्न। सात सालदेखि अहिलेसम्म देशले कति काँचुली फेर्यो, कतिको सिउँदो पुछियो, कति बेरोजगार भए, कति बलात्कार र हत्यामा परे, आर्थिक विकासको मापन कहाँ पुग्यो, गरिबीबाट मुक्ति पाई विदेशीसँग थाल थाप्न छाडियो कि बढियो उत्पादन र व्यपार घाटा कस्तो छ, त्यसको समग्र मूल्यांकन नभएसम्म यो दिवसले सार्थकता पाउँदैन र देश सात सालकै सेरोफेरोमा अड्किन्छ। व्यवस्थापनको सिद्धान्तमा क्यारिस्मेटिक टाइपको लिडरले मात्र देशलाई संकटबाट बचाउँछ। लोकतन्त्रको विकल्प लोकतन्त्रै हो र पनि हामीकहाँ त्यस्तो नेतृत्व दिने खालको नेताको उदय भएन। भागबन्डा नमिल्नासाथ सँगैको साथीले छोड्ने परम्परा बस्दा विगतमा पनि देश महासंकटमा परेकै हो। समन्वयको क्षमता नहुँदा देश हाँक्नेहरू फरक धारमा अल्मलिएका छन्। कानुन निर्माताको जिम्मा लिने सभामुख एकातिर, उपसभामुख अर्कातिर, देशको प्रमुख भनौं राष्ट्रपति एकातिर उपराष्ट्रपति अर्कातिर, भएभरका संस्थाका प्रमुख एकातिर उपप्रमुख अर्कातिर कहीं नभएको जात्रा भएको छ देशमा ! वर्षौंको समय र धेरै खर्च लगाएर बनेका प्रदेश एकडेढ मिनेटका लागि खुल्छन्, तुरुन्तै बन्द हुन्छन्। केन्द्रले काखी च्यापेका भरमा अविश्वास प्रस्तावको डरले बैठक बस्दैन। यो शैलीलाई संघीयता भन्ने कि पश्चगमन भन्ने ? प्रदेश पनि प्रदेशका राजनीतिकर्मीको भरणपोषणको थलो बन्छ। छिमेकी देशमा कतै १० करोड जनतामा कतै २० करोडको जनतामा एउटा प्रदेश छ, यहाँँ तीन करोड जनतामा सात प्रदेश केका लागि ? यस्तो नौटंकी नाटक सायदै कुनै देशमा हुन्छ होला र पनि उत्कृष्ट संविधान भनिँदै छ यहाँ। वास्तवमा संविधानले देशलाई सकटमा होमेको छ। स्थिर भनिएको सरकार आफैंले तीनपटकसम्म बजेट संशोधन गर्दैघटाउँदै आएको, विकास खर्च हुनै नसकेको, बेरुजुको चाङ सगरमाथा भैैं अग्लिएको, राजनीतिकर्मीहरूको सुविधा बढ्दै गएको, नागरिकको होसहवास उड्नै लागेको छ। नाना, खाना, छानाका सरसामग्री, इन्धन सबै विदेशबाट आयात गर्नुपर्ने अनि राजनीतिक रंगकर्मीहरूको उत्पादन र तिनको क्रीडास्थल बनेर देशमा विकास कसरी हुन्छ ? अदालतले प्रतिनिधिसभालाई ब्युँताए पनि देशमा राजनीतिक संकट टर्नेवाला छैन। गणतन्त्रलाई दलतन्त्रले थिचेको छ। आठ वर्ष लगाएर बनेको संविधान आठ वर्ष राम्ररी प्रयोगमा नआउनु भनेको संसारका लागि पनि लज्जाजनक विषय हो। ७० वर्षमा परीक्षणमै सातवटा संविधान यो थप लज्जाको विषय हो। कसैलाई पूर्वलडाकु चाहिएको छ, कसैलाई सूर्य चिह्न चाहिएको छ, हिजो नचाहिएको विप्लव चाहिएको छ आज। तर गरिब, निमुखा र देशको चिह्न कसलाई चाहिएको हो मौन छ विषय, पञ्चायती शैलीमा मान्छे ओसारेर प्रदर्शन गर्ने त्यो पनि देखाउने कसलाई भन्दा हिजोसम्म एउटै थालमा जुठो खानेलाई, जसलाई पंक्ति तयार गर्दासम्म सम्बन्धित आयोगले एउटै भाइका रूपमा देखेको छ, अंशबन्डा गराएको छैन, भाइफुटे गँवार लुटे भन्ने उखान त सायद सबैलाई थाहा होला नै ! नेताहरूलाई दुईतिहाइको बहुमत पचेन। अब कति खोज्ने हो। देश गरिब भन्दै कोरोना खोप अरूसँग सित्तै लिनुपर्ने, चिल्ला गाडी चढ्दै सडक बन्द गराउन जुलुसमा जानुपर्ने, नागरिक अगुवाले दिनदिनै कराउनुपर्ने, कसैले अनशनको धम्की दिनुपर्र्ने कस्तो संवेदनशील अवस्था छ देशमा ! सरकार आफैं शक्ति प्रदर्शन गर्ने रुटिन निकाल्ने, हजारौंको बलिदान र विगतको खर्बौंको पूर्वाधार नोक्सानको जिम्मा कसले लिने हो, संविधान लेख्नेले नै कुल्चिएपछि अरूबाट के भरोसा राख्ने ? संवैधानिक स्वतन्त्र भनिएका संस्थाहरू दलको भर्तीकेन्द्र हुने, पदाधिकारी नियुक्ति गर्दा संसदीय सुनुवाइ हुनु नपर्ने, विपक्षी दल, सभामुख नचाहिने, मुखको एकलौटी कानुन भएपछि हालको व्यवस्था खोयाको घरजस्तै भई देश सात सालको परवेशमा भएको किन नभन्ने ? हचुवामै आमहडतालको घोषणा गरिदिने, सुत्केरी, बाल, वृद्ध, आतुर, श्रमिक, दैनिक कमाएर खानेको चुलो नबलेको नहेर्ने कस्तो लापरबाही हो देशमा ? एक दिन देश बन्द हुँदा ६ अर्बको नोक्सान पर्ने तथ्यलाई किन मनन नगरेको ? चुनावी घोषणापत्रमा आमहडताल, बन्दलाई बन्द गर्ने भनिएको थियो, किन कुल्चिएको आफ्नै प्रतिबद्धतालाई, अब चुनावमा जाँदा के भनेर जाने ? देशको रित्तो ढुकुटी, कोरोनाले गुमेको रोजगार, निमुखा र गरिबहरू खाडी देशबाट फर्केको बन्दी बाकस यही त हो अहिलेको उपहार। देशमा भएको आगजनी, तोडफोड, अश्रुग्याँस सडकमा सिसा, ढुंगाले हुने प्रदूषणको मापन खोइ ? ध्वनि, वायु प्रदूषण, मनोवैज्ञानिक त्रासको जिम्मा कसले लिने ? निमुखा र गरिबलाई मात्रै लाग्ने हो कानुन ? एकले अर्कालाई हदैसम्मको गाली दिने गरेका छन्। गालीले समस्याको समाधान हुन्छ र ? देश नेता उत्पादन गर्ने कारखाना बनेको छ। यसको सट्टा औषधि उत्पादन, इँटा, फलाम, तेल, अनाज, फलफूल, लत्ताकपडा भनौं समष्टिमा औद्योगिक उत्पादनको कारखानास्थल बन्नुपर्ने थियो। नाना, खाना, छानाका सरसामग्री, इन्धन सबै विदेशबाट आयात गर्नुपर्ने अनि राजनीतिक रंगकर्मीहरूको उत्पादन र तिनको क्रीडास्थल बनेर देशमा विकास कसरी हुन्छ ? रेल र पानीजहाजको सपना कसरी पूरा हुन्छ ? ताजा जनादेश केका लागि ? कसका लागि ? के नपुग भयो ? कसले हात समात्यो काम गर्न ? तिनलाई कारबाही किन गरिएन ? हातै समातेको हो भने राजनीति गर्न किन योग्यता नतोकिएको ? किन उमेर म्याद नतोकिएको ? राजनीतिलाई शुद्ध सामाजिक र अवैतनिक पेसा किन नबनाइएको ! क्यारिस्मेटिक लिडरमा त्यागको गुण हुन्छ र उसले समाजलाई डोर्याउँछ, सबै उसका पछि लाग्छन्। चीनका माओलाई, सिंगापुरका लि क्वानलाई, भारतका गान्धीलाई किन नसम्झने ?"
नेपालको विकास विधि,"भ्रष्टाचारमुक्त व्यवस्था नल्याएसम्म विनाशकारी विधि पनि हट्ने छैन नेपालमा २००७ सालदेखि विकासको कुरा भएको हो। आज विकासको कुरा गर्न लागेको ७० वर्ष भइसक्यो। विकासका नाउँमा अनेक चाहिँदानचाहिदा काम भइरहेका छन्। विकासका नाउँमा विनाश धेरै भएको देखिन्छ। त्यसकारण नेपालको विकासको विधि के हुनुपर्छ भन्ने बुँदामा ध्यान जानु जरुरी छ। २०६३ सालपछि लोकतान्त्रिक गणतन्त्रको व्यवस्था आएपछि स्थानीय निकायहरूको संख्या बढाइयो। स्थानीय निकायभन्दा नगरपालिका र गाउँपालिका भन्ने बुझिन्छ। तिनीहरूको संख्या ७४४ छ। तिनीहरू पनि वडामा बाँडिएका छन्। त्यसको संख्या ६,६८० पुगेको छ। यिनीहरूलाई स्थानीय विकाससम्बन्धी सबै अधिकार दिइएको छ। नेपालको संविधानअनुसार उनीहरूलाई निम्न विषयमा निर्णय लिने अधिकार दिइएको छ। संविधानको अनुसूची ८ अनुसार उनीहरूलाई नगर प्रहरी, सहकारी संस्था, एफएम सञ्चालन, स्थानीय करसम्बन्धी अधिकार दिइएको छ। करभन्दा सम्पत्ति कर, घर बहाल कर, घर जग्गा रजिस्टेसन शुल्क, सवारी साधन कर आदि आउँछन्। यसका साथै सेवा शुल्क दस्तुर, पर्यटन शुल्क, विज्ञापन कर, व्यवसाय कर, भूमिकर (मालपोत) दण्डजरिमाना, मनोरञ्जन कर र मालपोत संकलन गर्न पाउँछन्। यसका अतिरिक्त उनीहरूलाई स्थानीय सेवाको व्यवस्थापन, स्थानीय तथ्यांक र अभिलेख संकलन, स्थानीय स्तरका विकास आयोजना तथा परियोजना, आधारभूत र माध्यमिक शिक्षा, आधारभूत स्वास्थ्य र सरसफाइसम्बन्धी अधिकार पनि दिइएको छ। उनीहरूले स्थानीय बजार व्यवस्थापन, वातावरण संरक्षण र जैविक विविधता, स्थानीय सडक, ग्रामीण सडक, कृषि सडक, सिँचाइ, गाउँसभा, नगरसभा, जिल्लासभा, स्थानीय अदालत, मेलमिलाप र मध्यस्थताको व्यवस्थापन पनि गर्न पाउँछन्। सो अनुसूचीअनुसार उनीहरूलाई स्थानीय अभिलेख व्यवस्थापन, घर जग्गाधनी पुर्जा वितरण, कृषि तथा पशुपालन, कृषि उत्पादन व्यवस्थापन, पशु स्वास्थ्य, सहकारी, ज्येष्ठ नागरिक, अपांगता भएका व्यक्ति र असक्तहरूको व्यवस्थापन, बेरोजगारको तथ्यांक संकलन, कृषि प्रसारको व्यवस्थापन, सञ्चालन र नियन्त्रण, खानेपानी, साना जलविद्युत् आयोजना, वैकल्पिक ऊर्जा, विपद् व्यवस्थापन, जलाधार, वन्यजन्तु, खानी तथा खनिज पदार्थको संरक्षण, भाषा, संस्कृति र ललितकलाको संरक्षण र विकास पनि उनीहरूको कार्यक्षेत्रमा पर्छन्। स्थानीय सडक, ग्रामीण सडक, कृषि सडकका नाउँमा नेपालका डाँडाकाँडा छियाछिया भएका छन्। स्थानीय तहका मेयर, उपमेयर, पालिकाका अध्यक्ष, उपाध्यक्ष र वडाध्यक्षहरूले विकासका नाउँमा नेपालका पहाड वीभत्स अवस्थामा देखिन्छन्। बर्खायाममा जेजति पहिरो जाने गरेको छ र मानिस र पशुहरूको क्षति हुने गरेको छ, त्यसका लागि यिनै विकासे कार्यहरू जिम्मेवार छन्। कुन जग्गा खेतीयोग्य हो र कुन बस्ती योग्य हो भनेर छुट्ट्याउने काम सरकारले गर्ने भनेको थियो। तर सरकार बोल्छ एउटा र गर्छ अर्कै। यसले नेपाललाई पुनः बस्नलायक बनाउन धेरै वर्ष र धेरै पैसा लाग्ने छ। सडक बनाउने विधिकै चर्चा गर्दा पनि आजको संसारमा नयाँनयाँ विधि निस्केका देखिन्छन्। उदाहरणका लागि चीनका पहाडहरूमा बनाइएका सडक पहाड काटेर बनाइएका छैनन्। उनीहरूले यस्ता ठाउँमा ठूलाठूला फलामका खम्बा खडा गरी त्यसैमाथि सडक लगेका छन्। यो धेरै टिकाउ पनि हुने र पहाडी प्रदेशको वातावरण पनि नखल्बलिने देखिन्छ। आज नेपालका कुनाकाप्चामा समेत जसरी स्थानीय तहका मानिसले सडकका नाउँमा विनासर्भे र बिनायोजना पहाडको चिरफार गरेका छन्। त्यसबाट ती पहाडी प्रदेशको तहसनहस भइरहेको छ। विगत बर्खायाममा जेजति पहिरो गयो र मानिस र पशुको क्षति भयो; त्यसको जिम्मेवारी यही विकासे कामले लिनुपर्छ। त्यसैगरी नदीजन्य पदार्थको उत्खनन, संकलनलगायत बिक्रीवितरणका लागि क्रसर उद्योगहरूले कागजी रूपमा वातावरणीय प्रभाव मूल्यांकन गरे पनि निर्मम शैलीमा नदी दोहन गर्ने काम भइरहेको समाचार बारम्बार निस्किरहेका छन्। राष्ट्रिय गौरवका आयोजनालगायतका विकास आयोजनाहरूका नाममा स्वीकृति लिई सञ्चालनमा रहेका क्रसर उद्योगहरू खुलेआम स्काइभेटरमार्फत नदीजन्य पदार्थको उत्खनन गरी वातावरणीय प्रभावको अवमूल्यन गर्ने गरेको तथ्य बाहिर आएका छन्। नेपालमा बनेका कतिपय पक्की पुल धसिएर गएको गुनासो सुनिएको हो। ती पुल धसिनुको कारण तिनका मुनि र वरपर विद्यमान बालुवा अत्यधिक मात्रामा झिक्ने कार्य भएको हो। त्यस्ता कार्यलाई सार्वजनिक रूपमा होहल्ला भएपछि रोकिएको हो। अहिले आएर क्रसर उद्योगहरूले कुन ठाउँबाट कति परिमाणमा नदीजन्य पदार्थ निकाल्छन् भन्ने ठेगान छैन। कतिसम्म निकाल्न हुन्छ भन्ने यकिन नहुँदा नदी दोहनले नेपालभर एक वीभत्स रूप लिएको छ। त्यसैलाई विकासे गतिविधि भनेर देखाउने चलन पनि प्रशासकमा पाइन्छ। यसबाट दुईचार दिन कति न काम हुँदै रहेछ भनेर गौरव गर्न सकिएला तर अन्त्यमा यसबाट धेरै विनाश हुने देखिन्छ। सो विनाशको क्रमलाई तुरन्त रोकिनु जरुरी छ। यसले दीर्घकालमा यति क्षति पुर्याउने छ कि नेपालको भौगोलिक बनावट नै बदलिदिने छ। त्यहाँबाट मानिसहरू भाग्नुपर्ने छ। यस क्रमबाट वर्तमान बस्ती पनि उठ्नुपर्ने छ। गजबको कुरा के छ भने यसबारेमा आजभन्दा दुईतीन सय वर्षअगाडि पृथ्वीनारायण शाहले भनेका कुरा आज पनि सान्दर्भिक देखिन्छन्। उनले खेतका बीचमा जथाभाबी घर बनेका छन् भने तिनीहरूलाई पाखातिर सारेर खेतमा खेती गर्नुपर्छ भनेर सल्लाह दिएका रहेछन्। तर आज जताततै खेतलाई प्लटिङ गरेर घर बनाउने क्रम जारी छ। वर्तमान सरकारले सो कामलाई फुकुवा गरेको थियो। तर सर्वोच्च अदालतले त्यसलाई रोकिदियो। जुन क्रमले खेतीयोग्य जग्गामा घर आदि निर्माण कार्य हुँदै छ; त्यो क्रम जारी रहँदा नेपाली खाद्यवस्तुमा पैठारीमा निर्भर हुने पक्का छ। पैठारीको तुलनामा निकासीको मात्रा झन्झन् कम हुँदै १० प्रतिशतभन्दा कममा पुगेको छ। यसबाट ढिलोचाँडो यो मुलुुकले आर्थिक संकट बेहोर्नुपर्ने निश्चित छ। दुईतीन सय वर्षअगाडिका मानिसले देखिसकेको वास्तविकतालाई हामी शिक्षित भनाउँदाले देख्न नसक्नु दुर्भाग्य हो। नेपालले खाद्यवस्तु नै निकासी गरेको तथ्य ३०४० वर्ष पनि भएको छैन। हाम्रो जीवनमै देखेको कुरा हो। तर अग्रगामी हुँदाहुँदा हामी खाल्डोमा परिसकेका छौं। यस कुराको मननचिन्तन गर्ने समय आएको छ। कुन जग्गा खेतीयोग्य हो र कुन बस्ती योग्य हो भनेर छुट्ट्याउने काम सरकारले गर्ने भनेको थियो। तर सरकार बोल्छ एउटा र गर्छ अर्कै। यसले नेपाललाई पुनः बस्नलायक बनाउन धेरै वर्ष र धेरै पैसा लाग्ने छ। विकासको अर्को तरिका सुरुङ बनाउने हो। यो विधि अपनाउन सकियो भने सडक धेरै छोटो हुने छ। सुरुमा धेरै पैसा खर्च भए पनि पछि धेरै सस्तो पर्न जान्छ। हालै खनिरहेको सुरुङमाथि भएका बस्तीका मानिसले अनेक माग राखी अवरोध गरिरहेको थाहा हुन आएको छ। त्यसको मुख्य कारण नेपालमा बन्ने सबै विकास योजनामा ठूलो भ्रष्टाचार हुन्छ भन्ने जनविश्वास हो। सत्तामा बस्ने मानिसले यस्ता योजनाबाट पैसा खान्छन् भने स्थानीयले अलिकता भए पनि किन सुविधा नलिने भन्ने विचारले यस्तो गडबडी भएको हो। यसको एउटै उपाय छ भ्रष्टाचार नहुनु र नगर्नु। तर आजको व्यवस्थामा यो आशा गर्नु पनि व्यर्थ हो। त्यसकारण पनि भ्रष्टाचारमुक्त व्यवस्था नल्याएसम्म विनाशकारी विधि पनि हट्ने छैन।"
राष्ट्रिय महिला फुटबल लिग : एपीएफको कठिन जित,"काठमाडौं : विभागीय टोली एपीएफ क्लबले राष्ट्रिय महिला लिग फुटबलमा कठिन जित निकालेको छ। सातदोबाटोस्थित एन्फा मैदानमा सोमबार भएको खेलमा एपीएफले नेपाल पुलिस क्लबलाई २१ गोलले हरायो। पुलिसको डर्बी भिडन्तमा एपीएफलाई कठिन जित दिलाउन रविना गोलेले एक गोल गरिन्। एपीएफले अर्को गोल पुलिसबाट आत्मघाती उपहार पाएको थियो। पुलिसका लागि अमृता जैसीले एक गोल फर्काइन्। अमृता प्लेयर अफ दी म्याच घोषित भईन्। उनले पाँच हजार रुपैयाँ पुरस्कार पाइन्। लिगमा अपराजित यात्रा जारी राखेको एपीएफ शीर्षस्थानमा छ। एपीएफले १० खेलबाट ३० अंक बनाएको छ। दोस्रो स्थानमा रहेको अर्को विभागीय टोली त्रिभुवन आर्मी क्लबको २५ अंक छ। पराजित पुलिस १४ अंकसहित पाँचौं स्थानमा छ। अर्को खेलमा विराटनगर महानगरपालिकाले वालिङ नगरपालिकालाई १० गोलले स्तब्ध बनायो। वालिङको जितमा भारतीय खेलाडी आशा कुमारीले फ्रिकिक मार्फत निर्णायक गोल गरिन्। विराटनगरकी गोलरक्षक कल्पना कार्की प्लेयर अफ दी म्याच भईन्। उनले पाँच हजार रुपैयाँ पुरस्कार पाइन्। जितसँगै १६ अंक बनाएको विराटनगर तेस्रो स्थानमा उक्लिएको छ। १४ अंक बनाएको वालिङले चौंथो स्थानमा छ। फागुन ७ सम्म चल्ने लिगको विजेताले १५ लाख, उपविजेताले आठ लाख, तेस्रोले पाँच लाख र चौथो हुने टोलीले तीन लाख रुपैयाँ प्राप्त गर्नेछन्। यसैगरी सर्वोत्कृष्ट खेलाडीलाई स्कुटर र व्यक्तिगत विधाका विजेतालाई जनही ५० हजार रुपैयाँ प्रदान गरिने आयोजक एन्फाले जनाएको छ।"
घाइते सावित्राले बाँकी खेल गुमाउने,काठमाडौं : खेलका क्रममा घाइते भएपछि विभागीय टोली सशस्त्र प्रहरी बलको एपिएफ क्लबका महत्वपूर्ण खेलाडी सावित्रा भण्डारीले बाँकी खेल गुमाउने भएकी छन्। एपिएफलाई राष्ट्रिय महिला लिग फुटबलको उपाधि नजिक पुर्याउन भूमिका निर्वाह गरेकी भण्डारी सोमबार नेपाल पुलिस क्लबविरुद्धको खेलमा घाइते भएकी थिइन्। खेलको ६९औँ मिनेटमा पुलिसका गोलकिपर उषा नाथसँग ठोक्किएपछि उनी घाइते हुँदै मैदानबाट बाहिरिएकी हुन्। उनको खुट्टामा चोट लागेको छ। एमआरआई रिपोर्ट आएपछि मात्रै कति समय मैदानबाहिर बस्ने भन्ने बारेमा थाहा हुने एपिएफका मुख्य प्रशिक्षक भगवती थापाले जानकारी दिइन्। हरेकजसो खेलमा गोल गर्दै आएकी भण्डारीले सोमबार भने गर्न सकिनन्। उनले हालसम्म १० खेलमा ४३ गोल गरेकी छन्। महिला लिगमा हालसम्म कुनै पनि खेलाडीको यही नै उत्कृष्ट खेल प्रदर्शन हो। एपिएफले हालसम्म शतप्रतिशत नतिजा निकाल्दै १० खेलमा ३० अङ्क जोडेको छ। एपिएफ लिगको शीर्ष स्थानमा रहँदै उपाधि नजिक पुगेको छ। अब एक खेल जितेमा उपाधि जित्ने देखिन्छ। त्रिभुवन आर्मी क्लबले १० खेलबाट २५ अङ्क जोडेको छ। आर्मी लिगको दोस्रो स्थानमा छ। एपिएफले अब बुधबार विराटनगरसँग प्रतिस्पर्धा गर्ने छ। सोमबारको खेलमा एपिएफ क्लबले नेपाल पुलिस क्लबलाई २१ गोलअन्तरले पराजित गरेको थियो।

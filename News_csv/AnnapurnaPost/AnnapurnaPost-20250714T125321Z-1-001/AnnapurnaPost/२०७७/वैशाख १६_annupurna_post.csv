शीर्षक,विवरण
नत्र वित्तीय संकट गम्भीर,"कोभिड१९ ले विगत चार महिनादेखि विश्वभरी आतंक मच्चाइरहेकोे छ। प्रत्येक दिन हजारौं मानिसले ज्यान गुमाइरहेका छन्। त्यसलाई निको पार्ने भ्याक्सिन बनाउन अहिलेसम्म कसैलाई पनि सफलता मिलिरहेको छैन। यसले विश्वमा अझ कति क्षति पुर्याउने हो कसैले पनि आकलन गर्न सकिरहेको छैन। यसलाई नियन्त्रण गर्न धेरै मुलुकले अपनाइरहेका लकडाउनको उपाय अरू कतिपय मुलुकले सुरुदेखि नै अस्वीकार गरेका छन्। कतिले लागु गरिसकेको लकडाउन पनि खोल्दै जान थालेकाले यो भाइरसले अझ भयावह रूप लिने पो हो कि भन्ने आशंका गर्न थालिएको छ। सबै मुलुकको अर्थतन्त्रलाई यसले अहिलेसम्म गम्भीर धक्का दिइसकेको र अझ कति दिने हो भन्न नसकिने अवस्था रहेकाले सबै देशका सरकार चिन्तित छन्। आईएमएफ र विश्वबैंक जस्ता अन्तर्राष्ट्रिय वित्तीय संस्थाहरूले बिश्व अर्थतन्त्रमा यसको प्रभाव १९३० को दशकको महामन्दीको भन्दा बढी हुने बताएका छन्। सन् १९३९ सम्म कायम रहेको त्यो महामन्दीमा अमेरिकामा बेरोजगारी दर २५ प्रतिशत पुगेको थियो, वैदेशिक व्यापार ६५ प्रतिशतले घटेको थियो भने औद्योगिक उत्पादन ४६ प्रतिशतभन्दा बढीले घटेको थियो। यो पटक अहिलेसम्मको अवस्थाबाटै अर्थतन्त्र त्योभन्दा बढीले खुम्चिने भनिएपछि अवस्था कस्तो रहला अनुमान गर्न पनि गाह्रो छ। आईएमएफले यो वर्ष विश्वको आर्थिक वृद्धिदर औषतमा तीन प्रतिशतले ऋणात्मक हुने प्रक्ष्ोपण गरेको छ। त्यसअन्तर्गत अमेरिकाको ५९ प्रतिशतले, युरो क्षेत्रको ७५ प्रतिशतले र जापानको वृरिूदर ५२ प्रतिशतले ऋणात्मक हुने प्रक्षेपण गरेको छ। जहाँसम्म नेपालको सम्बन्ध छ नेपालको आर्थिक वृद्धिदर यो आर्थिक वर्ष सरकारले ८५ प्रतिशत हुने लक्ष राखेको थियो। तर, मुद्राकोषले सरकारको यो लक्षलाई सुरुदेखि नै मान्यता दिएन र नेपालको अर्थतन्त्र यो वर्ष ६ प्रतिशतले मात्र विस्तार हुने प्रक्षेपण गरेको थियो। अहिले कोरोना भाइरसको प्रकोपको कारणले विश्वभरीको आर्थिक स्थिति तीव्ररूपमा ओरालो लागे सँगसँगै नेपालको अर्थतन्त्र २५ प्रतिशतले मात्र विस्तार हुनसक्ने अनुमान गरेको छ। तर, यो प्रकोप लम्बियो भने यो वृद्धिदर अझ घट्ने र ऋणात्मक नै पनि हुनसक्ने अनुमान गर्न थालिएको छ। समष्टिगत अर्थतन्त्र यो हालतमा पुगेपछि यसका अनेकन् पक्षहरूमा पनि त्यहीबमोजिम प्रभाव पर्नु स्वाभाविक भयो। त्यस्ता केही प्रमुख पक्ष यहाँ विश्लेषण गरिएको छ। पश्चिमका विकसित र सम्पन्न मुलुकहरू यो भाइरसबाट जसरी प्रभावित भएका छन् त्यस आधारमा अब केही वर्ष ती देशबाट आउने वैदेशिक लगानीमा भारी मात्रामा कमी आउनेछ। त्यसैगरी वैदेशिक सहायता विशेषगरी द्विपक्षीय सहायताको स्थिति पनि निराशाजनक रहने छ। नेपालका प्रमुख दातृराष्ट्र भारत, अमेरिका, चीन,जापान, बेलायत आदि मुलुकका अर्थतन्त्र आफंै गम्भीर मन्दीमा गई बेरोजगारी चर्कोरूपमा बढेकाले यी मुलुक पहिलेझैं सहायता दिन सक्ने अवस्थामा रहने छैनन्। आफ्नै अर्थतन्त्रलाई जागृत पार्न यिनले ठूलो धनराशी अर्थतन्त्रमा खन्याउनुपर्ने भएकाले यी मुलुकबाट पहिलेजस्तो सहायताको अपेक्षा गर्नु पनि व्यावहारिक हुने छैन। साथै विदेशी मुद्राको नेपालको सबैभन्दा ठूलो स्रोतको रूपमा रहेको रेमिट्यान्स आप्रवाहको अवस्था नाजुक हुने निश्चित नै छ। यो आर्थिक वर्षका बितेका आठ महिनामा प्राप्त भएको रेमिट्यान्स नै यो वर्ष प्राप्त हुने विदेशी मुद्राको सबैभन्दा ठूलो राशी हुनेछ। अब थप नेपाली रोजगारीको लागि बाहिर जाने क्रम हतपति सुरु नहुने र उतै रहेकाहरू पनि कहिले फर्कन पाइन्छ भनेर प्रतीक्षा गरिरहेको अवस्थामा अब केही वर्ष रेमिट्यान्सबाट उल्लेख्य रकम आउने सम्भावना देखिँदैन। पर्यटन क्षेत्रले पनि देखिने गरी टाउको उठाउन एकाध वर्ष लाग्ने निश्चित छ। हाम्रो निर्यातलाई के निर्यात भन्ने ? त्यही निर्यात पनि झन् खुम्चिने र वैदेशिक सहायता पनि उल्लेख्य मात्रामा घट्न सक्ने भएकाले निकट भविष्यमा नै नेपाल विदेशी मुद्राको संकटमा पर्ने लगभग निश्चित छ। त्यो अवस्थामा अन्तर्राष्ट्रिय मुद्राकोष, विश्वबैंक तथा एसियाली विकास बैंकबाट प्राप्त हुने भनिएको सहायता रकम एकछेउ पनि हुने छैन। त्यसैले विदेशी मुद्राको व्यवस्थापनका लागि व्यावहारिक योजना तयार गर्न सरकार तत्कालै लाग्नुपर्ने देखिन्छ। यस सन्दर्भमा वैदेशिक ऋणदाता राष्ट्र र निकायलाई सरकारले ऋणको किस्ता तिर्ने म्याद पर सार्न अनुरोध गरेअनुसार कम्तीमा आईएमएफले यस्तो सुविधा विश्वका २५ वटा अल्पविकसित सदस्य राष्ट्रलाई दिने क्रममा नेपाललाई पनि दिने निर्णय भइसकेको कुरा सार्वजनिक भएको छ, जुन सकारात्मक छ। यसमा विदेशी मुद्राको खर्चमा कठोर मितव्ययिताको नीति लिनुको विकल्प छैन। त्यसैगरी नेपालको राजस्वको मुख्य मुहानको रूपमा रहेको आयात कोरोना आउनुअघिदेखि नै घटिरहेको र सरकारले गत चैत १८ गते राहत प्याकेज घोषणा गर्दा मरिच, केराउ, छोकडा, मदिरा र ६० लाखभन्दा बढी मूल्यका गाडी आयातमा प्रतिबन्ध लगाएको र सुनको आयात कोटा दैनिक २० किलोग्रामबाट १० किलोग्राममा झारिएकाले पनि आयात घट्ने र विदेशी मुद्राको व्यवस्थापन गर्न पनि आयात अझ घटाउनुपर्ने भएकाले भन्सार र भन्सार सँगसँगै आउने मूल्य अभिवृद्धि कर, आय कर र अन्तशुल्क राजस्व घट्ने, आर्थिक गतिविधि सुस्ताएपछि आन्तरिक स्रोतको आयकर राजस्व पनि घट्ने तथा व्यापारिक तथा व्यावसायिक प्रतिष्ठानहरूको मुनाफा घट्ने र पर्यटन क्षेत्रबाट हुने रोयल्टीलगायतका आम्दानी पनि घट्ने भएकाले सरकारको गैरकर राजस्वमा पनि आउँदा महिनामा उल्लेख्य ह्रास आउने भएको हुँदा सरकार स्वयं पनि आउँदा दिनमा गम्भीर वित्तीय संकटमा पर्ने सम्भावना प्रवल छ। त्यो अवस्थामा सरकारको खर्च आन्तरिक ऋणबाट पूर्ति गर्नुपर्ने अवस्था आउनेछ। तर, यदि सरकारले आन्तरिक स्रोतबाट बढी ऋण लियोे भने निजी क्षेत्रलाई उपलब्ध हुने रकम सीमित हुनेछ र सरकारको ब्याज खर्च पनि मात्रामा बढ्नेछ। कम ब्याजदरमा मागबमोजिम कर्जा प्रवाह गरी निजी क्षेत्र र सबै किसिमका आर्थिक गतिविधि सक्रिय पार्नुपर्ने अवस्थामा यी क्षेत्रमा जानुपर्ने वित्तीय साधनको अभाव भयो भने अर्थतन्त्र चलायमान हुन सक्ने छैन। त्यसको अतिरिक्त राहत र अर्थतन्त्रलाई जागृत पार्न सरकारले ठूलै रकमको उत्प्रेरणात्मक खर्च (स्टिमुलस) गर्नुपर्ने आवश्यकता छ। त्यसो भएकाले यस्तो जटिल परिस्थितिबाट अर्थतन्त्रलाई जोगाउन कडा मितव्ययी नीति अख्तियार गरी वित्तीय साधनको अनावश्यक खर्च कडाइका साथ नियन्त्रण गर्नु सरकारको पहिलो कदम हुनुपर्छ। तर, यो स्थिति देख्दादेख्दै सरकारले ठूलो खर्च लाग्ने भूमि आयोग बनाउन हुने थिएन। साथै सरकारको खर्चमा पारदर्शिता र औचित्य भयो भने साधन परिचालनमा पनि सघाउ पुग्नेछ। सरकारका लागि अर्को गम्भीर टाउको दुखाइको विषय उर्लंदो बेरोजगारीको समस्या हुनेछ। कामको लागि विदेश उड्न ठिक्क परेका पचासौं हजार युवा यतै रोकिएका छन्, हवाई उडान खुलेपछि विदेशमा रहेका धेरै युवा स्वदेश फर्कने सम्भावना छ र जानबाट रोकिएका जाने र फर्किएका पुनः उतै फर्कने सम्भावना पनि न्यून छ। लकडाउन खुलेपछि पनि तत्कालै ज्याला मजदूरीका काम सुरु हुन सक्ने छैनन्। आगामी वर्षका लागि बजेट बनाउने समय आएको, यति लामो समयसम्म रोकिएका र वर्षायाम सुरु हुने समय आइसकेकाले सरकारी निर्माणका कार्य सुचारु हुने सम्भावना न्यून रहेकाले बेरोजगारीको समस्या विस्फोटक तहमा पुग्ने निश्चित छ। खेतीको समय पनि सन्निकट भएकाले केही युवा निश्चित रूपमा केही समय त्यतातिर संलग्न हुनेछन् तर थुप्रिएको बेरोजगारको पल्टनलाई खेतीको कामले खासै घटाउन सक्ने देखिँदैन। त्यसैले यो जनशक्तिको उचित व्यवस्थापनका लागि पनि सरकार गम्भीर बन्नु जरुरी छ। यस सन्दर्भमा यी युवालाई स्थानीय सरकारसँग समन्वय गरी उचित ज्याला दिएर वृक्षारोपण, नदीखोला नियन्त्रण, जनता आवास निर्माण, पहिरो नियन्त्रण, जंगलको सफाइ, पोखरी निर्माण, सिँचाइका नहर मर्मत तथा सम्भार आदिमा लगाउन सकिन्छ। यसो गर्दा उपलब्धिका साथै बेरोजगारी समस्याको पनि धेरै हदसम्म सम्बोधन हुनेछ। पढेलेखेका बेरोजगार युवालाई साक्षरता कार्यक्रममा पनि संलग्न गराउन सकिनेछ। यो सबै गर्न काम सरकार अहिले जस्तो सुस्त भएर हुँदैन। उसले प्रभावकारी सक्रियता बढाउनुपर्छ। अर्थतन्त्र पुनर्स्थापना : ७७ अर्ब रुपैयाँको परियोजना प्रस्ताव अर्थतन्त्रलाई अर्थपूर्ण बनाउने अद्भुत अवसर ०७६ साल : अर्थतन्त्र न उत्साहजनक, न निराशाजनक विश्व अर्थतन्त्रको वृद्धिदर ऋणात्मक लकडाउन अर्थतन्त्र र राहत प्याकेज कर्मकाण्डी अर्थतन्त्र ! अर्थतन्त्रको रक्षा रणनीति"
भाग्यको आविष्कार,"गणतन्त्रमा पहिलेजस्तै कोही कसैको सन्तान भएकै वा जात वा भूगोल आदिकै आधारमा भाग्यशाली हुने अवस्था आउनु हुँदैन कर्म मानिसको अपरिहार्य आवश्यकता हो। परिणतिविनाको कर्म हुँदैन। परिणति सदैव मानिसको नियन्त्रणमा हुँदैन। जब कर्मको परिणति कुनै घटना वा परिस्थितिको शक्तिले निर्धारण गर्छ तब भाग्यको अवस्था आउँछ। असल परिणति आयो भने भाग्य र खराब आयो भने दुर्भाग्य हुन्छ। धर्ममा विश्वास गर्नेहरू भाग्यलाई दैवी शक्तिसँग जोड्छन् भने अरूका लागि यो खालि सम्भावनाको खेल मात्र हो। मनग्ये कमाउने भाग्यमाथि विश्वास गर्दैनन् तर कमजोर असहाय भाग्यमाथि पूरै विश्वास गर्छन्। धेरैजसो सफलता आफूले आर्जन गरेको दाबी गर्छन् भने असफलतामा भाग्यलाई दोष दिन्छन्। आधुनिक अमेरिकी समाजलाई दर्शन प्रदान गर्ने जोन राउलले सबै कालखण्डका सामाजिक तनावको कारक असमानतालाई बताएका छन्। उनले संसारमा भएका र अब हुने क्रान्ति वा आन्दोलन सबै बढी समानताका लागि भएको बताउँछन्। सन् १२१५ को म्याग्नाकार्टा, १६८८को गौरवपूर्ण क्रान्ति, १७७५ को अमेरिकी स्वतन्त्रता, १७८९ को फ्रेन्च क्रान्ति, १९१७ को रुसको साम्यवादी क्रान्ति, १९४९ को चीनको जनवादी क्रान्ति, सबै नै नागरिक समानताका लागि भएका थिए। प्रत्येक पटकको सफल क्रान्ति वा आन्दोलनले पहिलेको भन्दा बढी समानता सुनिश्चित गरेको हुन्छ। नेपालको संवत् २००७ को क्रान्ति, २०४६ को आन्दोलन, २०६३ को जनआन्दोलन सबै नै बढी समानता र त्यसलाई सुनिश्चित गर्नेसँग नै सम्बन्धित थिए। गणतन्त्रात्मक संविधानले नागरिक समानता झनै दरिलो भएको छ। कुनै दुई मानिस कहिल्यै समान हुँदैन। यसकारण निरपेक्ष समानता सम्भव छैन र यसले मानव विकासलाई अवरुद्ध पार्छ। साम्यवादी व्यवस्था समाप्त हुनुको मुख्य कारण निरपेक्ष समानताको अंगीकार थियो। यसकारण समानता अभीष्ट हुँदाहुँदै पनि सबै समाजले जन्म र परिवेश होइन, सक्षमताको विविधतालाई स्वीकार गरेकै हुन्छन्। कसैको पाठेघरमा निशेचित र परिवारमा जन्मिएको कारण मानिस फरक हुन्छ भन्ने कुरा ग्राह्य छैन, तर, सबैमा उत्तिकै सक्षमता नहुने र सक्षमताअनुसार पुरस्कार पाउनुपर्ने कुरालाई वर्तमान समाजले मान्यता दिएको छ। सक्षमता चार चिजले निर्धारण गर्छ ः जैविक, बौद्धिक, सीप र वातावरण। जैविक भनेको कोषमा रहेको डीएनएको आधारमा मानिसका चरित्र बन्ने हो। यसमा कसैको नियन्त्रण हुँदैन। बौद्धिक भनेको दिमागको वातावरणसँग अन्तरक्रिया गरी प्रतिक्रिया दिने क्षमता हो। यो क्षमतामा सबैमा बराबर हुँदैन फरक हुन्छ। अध्ययन र अभ्यासले यसलाई बढाउन सकिन्छ। सीप कामलाई बारबार दोहोर्याएर निपुर्ण बनाउने हो। यसका लागि मिहेनत र लगन चाहिन्छ। म्याल्कमक्याडवले आउट लायर मा विटल्सले १० हजार घन्टा अभ्यास गरेपछि नाम कमाएका थिए भन्छन््। परिस्थिति भनेको वातावरण हो। यी सबै चरित्र परिस्थितिमा निर्भर हुन्छन्। अमेरिका र नेपालमा जन्मिएको मानिसको सफलता चुम्ने अवसर कहिल्यै बराबर हुँदैन। भाग्यको भूमिका नकार्ने सबै सफलतालाई बौद्धिकता र कडा मिहेनतसँग जोड्छन्। बौद्धिकता र मिहेनतको कारण नै सफल भएको र बढी कमाउन सकेको दाबी गर्छन्। उनीहरू भाग्यलाई जस दिएर आफूलाई कमजोर देखाउन चाहँदैनन्। उनीहरूको सफलताको पछाडि सानातिनादेखि ठूलो भाग्यले काम गरिरहेको हुन्छ। आफूजत्तिकै सक्षमता भएको तर उत्तिकै सफल र कमाउन नसकेकाप्रति उदासीन रहेर भाग्यको भूमिकालाई नकार्छन्। उल्लिखित जैविकबाहेक बाँकी सबै तत्तवलाई राज्यले प्रभावित गर्न सक्छ। राज्यले बौद्धिक सीप र परिस्थिति सफलताका लागि बढी अनुकूल हुनेगरी निर्माण गर्न सक्छ,। अर्थशास्त्री रवर्ट फ्रयांकले सकसेस एण्ड लक मा यसलाई सामूहिक भाग्य भनेका छन्। उनी अमेरिका वा अन्य कुनै पनि बढी आय भएको मुलुकका मानिस बढी सफल र कमाउने हुनुको कारण त्यहाँको राज्यले सामूहिक भाग्यनिर्माणमा गरेको लगानीलाई मान्छन्। भाग्य छ भन्दैमा डोकामा दूध दुहेर हुँदैन। भाग्यले काम गर्न पनि पात्र र परिस्थिति सक्षम हुनुपर्छ। यो काम राज्यले गर्न सक्छ अर्थात् राज्यले भाग्यको आविष्कार गर्न सक्छ। गणतन्त्र स्थापना भइसकेपछि नेपालमा पहिलेजस्तै कोही कसैको सन्तान भएकै वा जात वा भूगोल आदिकै आधारमा भाग्यशाली हुने अवस्था आउनु हुँदैन। प्रतिफल सक्षमतासँग मात्र सम्बन्धित हुनुपर्छ। सबै व्यक्तिको सफलता र आम्दानी उसको सक्षमतासँग जोडिनुपर्छ। कम सक्षमले बढी प्रतिफल लिन खोज्दा उत्पादकत्व बढाउने प्रेरणा कमजोर हुन्छ। फलत आर्थिक वृद्धि कम हुन्छ, विकास हुँदैन। सक्षमता र सफलताबीच सीधा सम्बन्ध स्थापित गर्न सकिएन भने न नेपालको विकास हुन्छ न त समृद्धि हासिल हुन्छ। राजनीतिक स्थिरता अर्को क्रान्ति वा अन्दोलनको गर्भाधानमा सीमित हुनेछ। आधुनिक युगको समानता भनेको आयमा होइन अवसरमा हो। सबैलाई आफूले चाहेअनुसार जीवनयापन गर्ने समान अवसर हो। नोवेल अर्थशास्त्री अंगुस डेटर टि ग्रेट इस्केप मा अवसरमा समानता मापनका लागि बाबु र छोराको आम्दानी एक अर्काबाट स्वतन्त्र छ कि छैन ? हेरे पुग्छ भन्छन्। स्वतन्त्र छ समानता छ, छैन समानता पनि छैन। फेरि, समान अवसर मात्र पर्याप्त हुँदैन, अवसर उपयोग गर्न सक्षम मानवस्रोत पनि चाहिन्छ। कमजोरले क्षमतावानसँग प्रतिस्पर्धा गर्न सक्दैन। सक्षमता विकासका लागि राज्यले यसका पूर्वाधारमा लगानी गर्नुपर्छ। यस्तो लगानीले नै वास्तवमा सामुदायिक भाग्य निर्धारण गर्छ। यस्तो लगानीले व्यक्तिको बौद्धिकता, सीप र अनुकूल परिस्थिति निर्माणमा सघाउँछ। भाग्य छ भन्दैमा डोकामा दूध दुहेर हुँदैन। भाग्यले काम गर्न पनि पात्र र परिस्थिति सक्षम हुनुपर्छ। यो काम राज्यले गर्न सक्छ अर्थात् राज्यले भाग्यको आविष्कार गर्न सक्छ। शिक्षा सबैभन्दा बढी प्रतिफल दिने क्षेत्र हो। यसले व्यक्तिमा काम गर्ने क्षमता, काममा आफूलाई ढाल्न सक्ने क्षमता र भविष्यको सोच र उद्यमशिलताको विकास गर्छ। विकासको गतिसँग शिक्षाको स्तर बढाउँदै जानुपर्छ। गरिब मुलुकमा यसको महत्तव झन् बढी हुन्छ। गरिबसँग आयआर्जनका लागि ज्याला र रोजगारी मात्र विकल्प हुन्छ। उनीहरूसँग न पुँजी हुन्छ न त जोखिम लिने क्षमता। शिक्षाले बजारको मागअनुसार ज्याला र रोजगारीको लागि योग्य बनाउँछ। नेपालमा सामुदायिक शिक्षामा लगानी कममात्र छैन यसको गुणस्तर ज्यादै न्यून छ। तहअनुसार सिकाइको स्तर कमजोर छ। सफलतालाई बौद्धिकता र मिहेनतसँग जोड्नेहरू सामुदायिक क्षिक्षामा लगानी गर्न रुचाउँदैनन् बरु बेकार ठान्छन्। आफ्ना सन्तानलाई निजीमा पढाउँछन्। सरकारले सामुदायिक शिक्षामा लगानी बढाएर गुणस्तरीय शिक्षा दिने व्यवस्था मिलाउनुपर्छ। नत्र सामुदायिक शिक्षा बेरोजगारको भीड उत्पादन गर्ने कारखाना बन्छ। मागअनुसारको सीपयुक्त जनशक्तिलाई काम र बढी ज्याला पाउन सजिलो हुन्छ। एक समयको सीप सदावहार हुँदैन, प्रविधिमा आउने परिवर्तनअनुसार निरन्तर सीप विकास गर्नुपर्छ। नत्र काम पाएकाले पनि केही समयपछि गुमाउनुपर्छ। नेपालले सीप विकासको तरिका र लगानी अन्य देशको तुलनामा एकदम कम छ। यसमा लगानी बढाउँदै तरिका पनि फेर्दै जानुपर्छ। स्वास्थ्य समक्षमता विकासको अर्को महत्तवपूर्ण क्षेत्र हो। जीवन नै नरहे केही हुँदैन तर जीवन रहेर मात्र पनि हुँदैन, स्वस्थ पनि रहनुपर्छ। रोगीले धेरै किसिमको सीमितता सामना गर्नुपर्छ। स्वस्थ जनशक्तिको उत्पादकत्व र आय बढी हुन्छ। स्वास्थ्य रामो भएन भने गरिबको धेरै धन र समय उपचारमा खर्च हुन्छ, उनीहरू थप कमजोर बन्छन्। हालको स्वास्थ्यको लगानीस्तर एकदम कम छ। सबैले राम्रो सेवा पाउन सक्नेगरी लगानी बढाउनुपर्छ। यसका लागि एकदम धेरै पैसा चाहिन्छ भन्ने पनि छैन, थोरै पैसामा पनि स्वास्थ्य सुविधा राम्रो बनाउन सकिन्छ। निजी क्षेत्रबाट सेवा उपलब्ध भइहाल्छ भन्नेको लहलहैमा लागेर सरकार सेवा सुधारमा चुप बस्न मिल्दैन। निजी क्षेत्र अक्सर अवसरवादी हुन्छ, पूर्ण उत्तरदायी हुँदैन। अर्को पूर्वाधारको क्षेत्र यातायात र सूचना, सञ्चार र प्रविधिको हो। यातायातले पहुँच, छनौट, अवसर र अन्तरक्रिया अभिवृद्धि गर्छ। सञ्चार र सूचना प्रविधिले ज्ञानको उपलब्धता, अनुकुलन, सहकार्य र विस्तारमा सहयोग र अन्तरक्रियालाई छिटो छरितो बनाउँछ। यिनीहरूले उद्यमशिलताको स्फुटनमा सहयोग पुर्याउँछन्। यी पूर्वाधारमा सबैको पहुँच सुनिश्चित गर्न निर्माण, विस्तार र गुणस्तर सुधारमा लगानी बढाउनुपर्छ। कानुनको शासन सक्षमता बढाउने अर्को पूर्वाधार हो। सक्षमता र अवसर उपलब्ध गराउँदैमा उपभोग सुनिश्चित हुँदैन। समानता र अवसरलाई कानुन बनाएर कार्यान्वयन गर्दा एकजना पनि पाखा पर्नु हुँदैन। यसको अभावमा अवसरको उपभोग समान रूपमा गर्न नपाउँदा सफलता केहीमा साँघुरिन्छ। कानुन सबैका लागि समान रूपमा प्रभावी बनाउन लगानी र व्यवस्था गर्नुपर्छ। त्यस्तै आँकडाबिना शासन गर्न सकिँदैन। आँकडाले वस्तुगत बनाउँछ। आधारबिनाको शासन सदैव भेदभावपूर्ण हुन्छ। महाभूकम्प र लकडाउको राहतमा समस्या आँकडाबाट आएको थियो। आमनागरिकको बारेमा दुरुस्त आँकडा राखेर सोही आधारमा शासन गर्दा मात्र सक्षमता बढाउन मद्दत पुग्छ। उल्लिखित पूर्वाधारको विकासले नेपालीको सामूहिक भाग्य अभिवृद्धि गर्छ। जसले अन्ततः व्यक्ति, समाज र राष्ट्रलाई समृद्ध बनाउँछ।"
इटालियन सिरिए फुटबल : खेलाडीलाई अभ्यासमा फर्कने मिति तोकियो,"रोम : विश्वव्यापी रूपमा फैलिएको कोरोना भाइरसको महामारीका कारण हाल स्थगित रहेको इटालियन सिरिए फुटबल छिट्टै सुचारु हुने भएको छ। लिग सुचारु गर्नुअघि खेलाडीको अभ्यास सुरु गरिनेछ। सोही योजना अनुरूप सिरिएका खेलाडीको अभ्यासको मिति पनि तोकिएको छ। सिरिए सञ्चालकका अनुसार, पहिलो चरणमा खेलाडीहरूले आगामी मे ४ तारिखदेखि नियमित अभ्यास सुरु गर्नेछन्। तर, पहिलो चरणमा खेलाडीले व्यक्तिगत रूपमा मात्र अभ्यास गर्न पाउने छन्। पहिलो चरणमा प्रत्येक खेलाडीले छुट्टाछुट्टै अभ्यास गर्ने समाचारमा जनाइएको छ। कोरोना भाइरसको महामारी अझै नियन्त्रणमा नआएकाले सामाजिक दूरी कायम राख्न यस्तो निर्णय लिइएको हो। हालसम्म इटालीमा कोरोना भाइरसको संक्रमणका कारण करिब २७ हजार व्यक्तिको निधन भइसकेको छ। इटालीमा कोरोना भाइरसबाट संक्रमितको संख्या करिब दुई लाख पुगेको छ। दोस्रो चरणमा भने प्रत्येक क्लबका खेलाडीले सामूहिक रूपमा अभ्यास सुरु गर्नेछन्। खेलाडीको सामूहिक अभ्यासका लागि भने मे १८ तारिखको मिति निर्धारण गरिएको छ। लामो समय लिग स्थगित भएपछि इटालीमा पहिलो पटक औपचारिक रूपमा फुटबलका गतिविधि सुचारु गर्न लागिएको हो। दोस्रो चरणमा खेलाडीको सामूहिक अभ्यास सुरु भएपछि तेस्रो चरणमा पुन:लिग सुचारु गर्ने योजना बनाइएको छ। हाल निर्धारण गरिएको मिति अनुसार मे २७ देखि जुन २ तारिखको बीचमा इटालियन सिरिए सुचारु गरिने छ। यस आधारमा आगामी अगस्टको अन्त्यसम्म इटालियन सिरिए टुंगिने अनुमान गरिएको छ। कोरोना भाइरसको त्रासका कारण इटालियन सिरिए स्थगित हुनुअघि केही टोलीले १२ र केही टोलीले १३ खेल खेल्न बाँकी छ। २६ खेलबाट ६३ अंक जोडेको युभेन्ट्स तालिकाको पहिलो स्थानमा छ। समान खेलबाट ६२ अंक हात पारेको लाजियो तालिकाको दोस्रो स्थानमा आसीन छ। यसैगरी रेलिगेसनमा पर्न सक्ने सम्भावना रहेका टोलीबीच पनि निकै कम अंकको अन्तर देखिन्छ। खेलाडी र क्लबको अभ्यासका लागि मिति निर्धारण गरिए पनि सिरिएका बाँकी खेलहरू दर्शकसहितको रंगशालामा खेलाउने वा बन्द रंगशालामा खेलाउने भन्ने विषयमा भने हालसम्म कुनै निर्णय लिइएको छैन। इटालीका प्रधानमन्त्री गिउसेप कोन्टेले पनि देशवासीको नाममा सम्बोधन गर्दै खेलाडीहरू मे ४ तारिखदेखि नियमित अभ्यासमा फर्कन सक्ने बताएका छन्। 'तत्कालका लागि खेलाडीले व्यक्तिगत रूपमा मे ४ तारिख र सामूहिक रूपमा मे १८ तारिखदेखि नियमित अभ्यास सुरु गर्न सक्नेछन्। त्यसपछि अवस्था हेरेर थप निर्णय लिइनेछ', आफ्नो सम्बोधनमा प्रधानमन्त्रीले भनेका छन्। इटालीमा प्रारम्भिक चरणमा केही फुटबल खेलाडीमा समेत कोरोना भाइरसको संक्रमण देखिएको थियो। त्यसपछि गत मार्च ९ तारिखमा इटालियन सिरिए स्थगित गर्ने निर्णय लिइएको थियो। कोरोना भाइरसबाट संक्रमित सबै खेलाडी अहिले स्वस्थ्य भइसकेका छन्। कोरोना भाइरसको जोखिमका कारण अहिले युरोपका अधिकांश क्लब लिग फुटबल प्रतियोगिता स्थगित छन्।"
एउटालाई तलब दिन अर्को बेच्ने अवस्था,"लन्डन : कोरोना भाइरसका कारण इङ्लिस प्रिमियर लिग फुटबललाई आर्थिक रूपले निकै कमजोर बनाएका रिपोर्टहरू सार्वजनिक भएका छन्। क्लबको आर्थिक अवस्था कमजोर भएपछि एउटा खेलाडीलाई तलब दिन क्लबको अर्को खेलाडी बेच्नुपर्ने अवस्था आउने देखिएको छ। खेलाडी अनुबन्धनका लागि समर ट्रान्सफरको मिति नजिकिँदै जाँदा बेलायतका क्लबहरू भएका खेलाडीलाई तलब खुवाउन नसक्ने अवस्थामा पुगेको खबर डेली मिररले प्रकाशित गरेको छ। मिररका अनुसार अब क्लबहरूलाई स्टार खेलाडीसमेत जबर्जस्ती बेचेर अर्कोलाई तलब दिनुपर्ने हुन सक्छ। सिजन नसकिने र भएका खेलाडीले क्लब छाड्न सक्ने अर्को चिन्ता पनि क्लबमाथि परेको छ। कोरोनाका कारण क्लबहरूको टेलिभिजन राइट र प्रायोजन रकममा ७५ प्रतिशतसम्म कटौती भएका छन्। यस्तोमा अधिकांश क्लबले खेलाडीको तलब धमाधम कटौती पनि गरिरहेका छन्। युरोपेली अर्थतन्त्रको मुख्य हिस्सा रहेको फुटबल कोरोनाका कारण ठप्प बन्दा क्लबहरूको मुख्य चिन्ता आर्थिक पक्षसँग बढी छ। प्रिमियर लिगमा मात्र नभएर युरोपका अन्य शीर्ष लिग क्लबहरू पनि आर्थिक रूपले धराशायी बन्ने देखिएका छन्। स्पेन, इटाली, फ्रान्स, जर्मनीका शीर्ष डिभिजन खेलिरहेका ठूला क्लबले समेत ठूलो आर्थिक क्षति बेहोर्नुपर्ने देखिएको छ। फुटबल ठप्प भएपछि आर्थिक स्थिति कमजोर रहेका क्लबहरू टिक्न नसक्ने अवस्थामा पुगेका छन्। विशेषगरी टेलिभिजन अधिकार, राम्रो प्रायोजक र आफ्नै स्टेडियम नभएका क्लबलाई दीर्घकालीन असर पर्ने विज्ञहरूले बताएका छन्। यही अवस्थालाई मध्यनजर गरेर कतिपय देशले क्लबलाई आर्थिक सहुलियत र ऋण प्याकेजको घोषणा गरेका छन्। स्पेनले हालै मात्र महिला तथा पुरुष टिमलाई विभिन्न चरणमा चार मिलियन युरो ऋण सहयोगको घोषणा गरिसकेको छ। स्पेनले फुटबल क्लबहरूलाई पाँच सय मिलियन युरोसम्म किस्तामा सहुलियतसहितको ऋण पनि उपलब्ध गराउने भएको छ। स्पेनले जस्तै अन्य देशका फुटबल पदाधिकारी, लिग कमिटी, क्लब र खेलाडीहरूले आर्थिक विषयलाई लिएर छलफल प्रक्रिया अगाडि बढाएका छन्। युरोपका महत्वपूर्ण लिगहरूसँगै विश्वभर फुटबल गतिविधि स्थगित हुँदा विश्व फुटबल महासंघ (फिफा) ले कोरोनाको संक्रमण अन्त्य नभई फुटबल खेलाउन नहुने बताएको छ। फिफा अध्यक्ष जियानी इन्फान्टिनोले सबै देशका फुटबल संघलाई कोरोनाको संक्रमण नरोकिएसम्म फुटबल खेलाउने जोखिम नमोल्न निर्देशन दिएका छन्। खेलभन्दा व्यक्तिको जीवन ठूलो भएकोले केही समय पर्खन फिफाको आग्रह छ। फिफाले कोरोनाको संक्रमणका कारण फुटबलको ढाँचामा नै परिवर्तन गर्ने भन्दै खेलाडीको ट्रान्सफर मितिसमेत परिवर्तन हुने बताएको छ।"
आर्चरले हराएको विश्वकप मेडल भेट्टाए,"लन्डन : इङ्ल्यान्डलाई क्रिकेट खेलको जननी मानिन्छ। हाल विश्वभरका खेलकुदप्रेमीको मनोरञ्जनको माध्यम बनेको क्रिकेट खेलको विकास इङ्ल्यान्डबाटै भएको हो। तर, एकदिवसीय विश्वकपको ११औं संस्करणसम्म इङ्ल्यान्डलाई क्रिकेटमा अभागी राष्ट्रको रूपमा हेरिन्थ्यो। चारपटक आफ्नै राष्ट्रमा एकदिवसीय विश्वकप आयोजना गरेर पनि इङ्ल्यान्डले उपाधि भने चुम्न सकेको थिएन। तर, सन् २०१९ मा पाँचौं पटक इङ्ल्यान्डले एकदिवसीय विश्वकप आयोजनाको अवसर पायो। १२औं संस्करमा आएर अन्तत:इङ्ल्यान्डले आफूमाथि लागेको अभागी राष्ट्रको ट्याग हटाउने अवसर पायो, विश्वकपको उपाधि उचालेर। इङ्ल्यान्डले सन् २०१९ मा पहिलो पटक एकदिवसीय विश्वकपको उपाधि जित्दा टोलीका प्रभावशाली सदस्य थिए, २५ वर्षीय बलर जोफरा आर्चर। इङ्ल्यान्डलाई विश्वकप दिलाउन उनले महत्वपूर्ण योगदान गरेको थियो। विश्वकप जितेपछि टोलीले ट्रफी र नगद पुरस्कार पायो भने प्रत्येक खेलाडीले छुट्टाछुट्टै मेडल (पदक) पनि हात पारे। इतिहासमै पहिलो पटक इङ्ल्यान्डलाई विश्वकप जिताएबापत पाएको उक्त मेडलको महत्व सबै खेलाडीका लागि विशेष थियो। त्यसैले आर्चरले पनि केही समय त्यो मेडललाई सम्हालेर राखे। तर, केही समयपछि उनले आफू बसेको स्थानबाट अन्यत्र घर सर्नुपर्ने अवस्था सिर्जना भयो। घर सर्ने क्रममा त्यो मेडलतर्फ उनको ध्यान नै गएन। नयाँ घरमा सरेको केही समयपछि उनले त्यो मेडलको बारेमा सम्झिए। तर, धुइँधुइँती खोज्दा पनि त्यो मेडल फेला परेन। घरका सदस्यहरूलाई पनि उनले मेडलको बारेमा पटकपटक सोधे। तर, सबैतिरबाट निराशा मात्र हात लाग्यो। उनी निकै दुःखी भए। इङल्यान्डमा एउटा पुरानो भनाइ प्रचलमा छ, 'तिम्रो हराएको वस्तु त्यही ठाउँमा भेटिन्छ जहाँ अन्तिम पटक तिम्रो आँखा पुग्छ।' अन्नत:आर्चरका लागि पनि त्यही उखान चरितार्थ भयो। तर, यसका लागि कोरोना भाइरसको संक्रमणका कारण लगाइएको 'लकडाउन' पनि उनका लागि सहयोगी बन्यो। 'लकडाउन' का कारण लामो समय घरमै बस्नु परेपछि उनले आफ्नो हराएको मेडल खोज्ने योजना बनाए। अन्तत:उनले त्यो हराएको मेडल आफ्नो बैठक कोठमा थुपारिएको सामानमा भेट्टाए। आफ्नो मेडल हराएको कुरा उनले सामाजिक सञ्जाल ट्विटरमा ट्विट गरेपछि उनका लाखौं समर्थक पनि निराश भएका थिए। त्यसैले मेडल भेट्टिए लगत्तै उनले मेडलसहित तस्बिर सेल्फी लिए र त्यो तस्बिर ट्विटरमा पोस्ट गर्दै आफूले हराएको सम्पत्ति भेट्टाएको जानकारी दिँदै समर्थकसँग खुसीयाली बाँडे। 'त्यो मेडल हराएपछि म धेरै रात राम्ररी निदाउन पनि सकिनँ। राति पनि मेडल मेडल नै खोज्थें', आर्चरले सञ्चारकर्मीसँगको कुराकानीमा भनेका छन्, 'अन्तत:मैले आफ्नो हराएको सम्पत्ति भेट्टाएँ।'"

शीर्षक,विवरण
अस्थिरताको संकेत,"सत्ताको बागडोरमा रहेकाले संविधान र गणतन्त्र जोगाउने मुख्य दायित्व नेकपा र त्यसको सरकारको काँधमा छ नेकपाका नेताहरूको आपसी विवाद विभिन्न दाउपेचका साथ अझै अघि बढिरहेको छ र लामै समयदेखि त्यो विवादको निकास निस्किरहेको छैन। कसरी र कस्तो निकास कहिले निस्कने हो भन्ने पनि कुनै लक्षण देखिएको छैन। निकासै ननिस्की नेपालको राजनीतिले अर्कै बाटो समात्छ कि भन्ने सम्भावनाशून्य बराबर छ भन्न पनि अलि सकिँदैन। किनभने नेताहरूको अडान हेर्दा यस्तै लाग्छ। यसरी सत्तासीन पार्टीभित्र चर्कै संघर्ष चलिरहेको छ। पटकपटक पार्टी फुटको चर्चासमेत चल्ने गरेको छ। यो विवाद केन्द्रीय तहदेखि तल वडा तहसम्म पुगेको देखिन्छ। आपसमा तिक्तता यति बढेको छ कि एउटा खेमाका र अर्को खेमाका बीच जम्काभेट हुँदा हान्ने राँगाले आँखा तरेर हेरे झैं एकअर्कालाई हेरेको देख्न सकिन्छ। जनताले अपार विश्वासका साथ देशमा पाँच वर्ष शासन चलाउन आदेश दिएर पठाएको पार्टीभित्र यस किसिमको विवाद र वैमनस्य देखिनु कसैका लागि पनि सुखद होइन। यसैबीच देशमा एकातिर उग्र दक्षिणपन्थीहरू राजा आऊ देश बचाऊको अनपेक्षित नारा लगाउन थालेका छन् भने अर्कातिर उग्र वामपन्थीले फेरि विपक्षीको घाँटी रेट्न सुरु गरेका छन्। प्रतिगामी यो व्यवस्था असफल भइदिए हाम्रो पालो आउने थियो भनेर धूप हालेर बसेका छन्। यी सबै घटनाक्रमले देशमा कतै फेरि राजनीतिक अशान्ति र अस्थिरताले टाउको उठाउने पो हो कि भन्ने आशंका पैदा गरेको छ। यी घटनाले नेकपाभित्रको रडाकोलाई निश्चित रूपमा प्रभाव पार्ने छ। किनभने यतिखेर सत्ताको बागडोर नेकपाका हातमा रहेकाले संविधान र संघीय लोकतान्त्रिक गणतन्त्र जोगाउने मुख्य दायित्व नेकपा र त्यसको सरकारको काँधमा छ। यस्तो दायित्व बोकेको पार्टी लामो समयसम्म यसरी आपसमा भिडेर बस्दा त्यसबाट निस्कने जस्तोसुकै परिणामको पनि जिम्मेवार हुन्छ र हुनुपर्छ। त्यसको मूल्य देश, जनता र पार्टीले लामो समयसम्म चुकाइरहनुपर्ने हुन्छ। तर नेकपाका शीर्ष तहका नेताहरू स्वयंले आआफ्ना आङ कन्याउँदै भएभरको छारो उडाएपछि, एक अर्कामा गम्भीर आरोपप्रत्यारोप लगाएपछि र हिलो छ्यापाछ्याप गरेपछि विपक्षी र आमजनताले सरकार र पार्टीका कमीकमजोरी देखाउनै परेन। यसले यो सरकारसँग स्वयं पार्टीभित्रै अनगिन्ती सन्तुष्टि रहेको पुष्टि गर्छ। पार्टीभित्र यस्तो बबन्डर नभएको भए विपक्षीले गर्ने आलोचनालाई पक्कै विपक्षको धर्म, पूर्वाग्रह र निराधार आरोप भनिन्थ्यो होला तर सत्तासीन पार्टीभित्र र त्यसमा पनि शीर्ष नेतृत्व तहबाटै यस किसिमको छारो उडाउने काम भएकाले बाहिरको विपक्षलाई हाइसञ्चो भएको छ। नेपालका लागि विडम्बनाकै कुरा भएको छ कि यहाँ बहुमतको सरकार अहिलेसम्म पूरा कार्यकाल चल्न सकेको छैन। यो अनुभव नेपाली जनताले २०१६, २०४८ र २०५६ सालका आमचुनावपछि गरेका छन्। यी तीनवटै चुनावमा नेपाली कांगे्रसले बहुमत ल्याएको थियो तर पार्टीभित्रको द्वन्द्वका कारण तीनवटै सरकार बीचैमा ढलेका थिए। २०७४ को चुनावमा कम्युनिस्टहरूले झन्डै दुईतिहाइ बहुमत ल्याएर सरकार बनाएका थिए तर तीन वर्ष पुग्दानपुग्दै त्यस्तै घटनाको पुनरावृत्ति पो हुने हो कि भन्ने आशंका हुन थालेको छ। देश र पार्टीभित्रको कारणले मात्र यस्तो हुने गरेको हो वा यसमा बाहिरी शक्तिको पनि हात रहने गरेको छ, किटानका साथ भन्न सकिने अवस्था छैन। जनताले पटकपटक यस्तो अनुभव गरिरहेको हुँदा नेपाली जनतालाई पनि छिटोछिटो नयाँ सरकारको अनुभव गर्ने बानी परेको हो जस्तो पनि लाग्न थालेको छ। यसरी नेपाल विगत लामो समयदेखि राजनीतिक अस्थिरताको गोलचक्करमा परी चौतर्फी रूपमा पछाडि पर्दै आएको छ। तर विडम्बना नै भन्नुपर्छ यति हुँदा पनि राजनीतिक नेतृत्वले पाठ सिकेको छैन। विवादलाई झन्डै मिल्नै नसक्ने गरी डेढलक को स्थितिमा जकडेर राखिएको छ। प्रतिपक्षी र प्रतिस्पर्धीले त भागबन्डा खोज्ने परम्परा भएको मुलुकमा उनीहरूले अंशै खोजेको भए पनि आफ्नै पार्टीको सरकार हुँदा सत्तााको अनुभूति गर्न केही अंश खोज्नुलाई नेपालको सन्दर्भमा अन्यथा मान्नु हुँदैन। प्रतिपक्षी नेता सरकार बाहिर विपक्षमा छन् तर पार्टीमा उनको बहुमत छ। सत्ता पक्षका नेता सरकारमा त छन् तर पार्टीमा अल्पमतमा छन्। पार्टीभित्र अल्पमतमा भएकाले अध्यक्ष तथा प्रधानमन्त्रीले पार्टीका बैठक नडाक्ने, उनीबाहेक बैठक बसालेर केही निर्णय गरे ती निर्णय अस्वीकार गर्ने र कार्यान्वयन नगर्ने अडान लिइरहेका छन् भने बहुमत पक्ष विवादहरू पार्टी बैठकमा छलफल गराई निष्कर्ष निकाल्नुपर्ने अडानमा छन्। दलीय व्यवस्थामा अल्पमतमा छु भनेर पार्टीका बैठक नबोलाउने र बहुमतको निर्णय मान्दिनँ भन्नु नसुहाउने कुरा हो, अर्घेल्याइँ हो। पार्टीलाई नगन्ने हो भने अध्यक्ष केको हुने हो ? प्रचण्ड र माधव नेपाल एक ठाउँमा उभिएकाले प्रधानमन्त्री अप्ठ्यारोमा परेको हुँदा उनी त्यो जोडीमा विग्रह ल्याउन पनि भरमग्दुर प्रयास गरिरहेका छन्। केही अघिसम्म वामदेवले उनलाई राहत दिइरहेका थिए तर अहिले वामदेव पनि प्रचण्डमाधवका पक्षमा उभिएकाले प्रधानमन्त्री साँच्चिकै कर्नरमा परेका छन्। सत्ताधारी पार्टीभित्रको यो विवादमा बढी अर्घेल्याइँ कसको हो भन्ने सम्बन्धमा पक्कै पनि मतान्तर होला। पक्षधरताका आधारमा निकालिएको निक्र्योलले सत्यको प्रतिनिधित्व पनि गर्दैन। तर जो जतिसुकै निष्पक्ष हुन खोजे पनि एउटा पक्षले पूर्वाग्रहको आरोप लगाउने जोखिम मौजुद रहन्छ। साथै दुवै पक्षको भित्री मकसद नबुझी निकालिएको निष्कर्ष विश्वसनीय पनि हुँदैन। दुवै पक्षका भित्री मनसाय नियमित बार्तामा बस्नेसम्मले केही बुझेका होलान् तर बाहिरकाले एकले अर्कालाई लगाएका आरोपका आधारमा निष्कर्ष निकाल्नुपर्ने हुन्छ, जुन सही नहुने सम्भावना बढी हुन्छ। तर हरेक बार्तापछि नियमित रूपमा सार्वजनिक हुने वार्तासम्बन्धी समाचारबाट बाहिरका मानिस पनि विवादका विषयबारेमा जानकार भइसकेका छन्। प्रधानमन्त्री केपी ओलीले प्रचण्डमाधव पक्षलाई सत्तामा भागबन्डा खोजेको, अस्थिरता ल्याउन खोजेको, पार्टीले सरकारको बचाउ नगरेको, सरकार चलाउनमा असहयोग गरेको आदि भनिरहेका छन् भने प्रचण्डमाधव पक्षले त्यसलाई इन्कार गर्दै मनोमानी ढंगले गैरकम्युनिस्ट शैलीमा पार्टीको उपेक्षा गर्दै सरकार चलाएको, भ्रष्टाचार नियन्त्रण गर्नेतर्फ आवश्यक गम्भीरता नदेखाएको, कुनै पनि क्षेत्रमा देखाउन सकिने गरी एउटा पनि विकासका काम गर्न नसकेको, काममा ढिलासुस्ती गरिएको, निर्णय प्रक्रियामा सहभागी नगराइएकाले सरकारको बचाउ गर्न नसकिएको आदि बताइरहेका छन्। प्रतिपक्षी र प्रतिस्पर्धीले त भागबन्डा खोज्ने परम्परा भएको मुलुकमा उनीहरूले अंशै खोजेको भए पनि आफ्नै पार्टीको सरकार हुँदा सत्ताको अनुभूति गर्न केही अंश खोज्नुलाई नेपालको सन्दर्भमा अन्यथा मान्नु हुँदैन। प्रचण्डमाधव पक्षले देशमा अस्थिरता चाहेका होलान् भनेर त पत्याइहाल्न सकिँदैन। प्रधानमन्त्री केपी भ्रष्टाचारप्रति मुखले शून्य सहनशीलता भनेजस्तो भित्रैदेखि कठोर नभएको कुरा त निर्विवाद नै छ। वाइडबडी, सेक्युरिटी प्रेस, आयल निगमको जग्गा खरिद, यती र ओम्नी प्रकरण आदि काण्डमा अनुसन्धान गर्ने निकायले हात हाल्नुअगाडि नै प्रधानमन्त्रीले केही भएको छैन भनिदिँदा छानबिनलाई छेकिदिएको र भ्रष्टाचारीको संरक्षण गरेको देखिनु स्वाभाविक हो। यो निराधार आरोप नभई प्रधानमन्त्री स्वयंको भनाइले निम्त्याएको आरोप हो। ट्रान्सपेरेन्सी इन्टरनेसनलको प्रतिवेदनलाई पनि हावामा उडाइहाल्न मिल्दैन। पार्टी फुटाउन खोजेको आरोप पनि एकअर्कामाथि लगाउने गरिएको छ। यसमा पनि प्रचण्डमाधव पक्षको भन्दा बढी र गम्भीर प्रकृतिका प्रयास प्रधानमन्त्रीकै पक्षबाट गरिएका कुरा सार्वजनिक भएका छन्। पार्टी विभाजनसम्बन्धी अध्यादेश ल्याइनु, नेकपा (एमाले) नामको पार्टी दर्ता गरिनु, ठाउँठाउँमा जबजसम्बन्धी कार्यक्रमको आयोजना गरिनु, पूर्वएमाले एक ठाउँमा गोलबन्द हुनुपर्छ भन्नु र मदन भण्डारी फाउन्डेसनका गतिविधि विस्तार गरिनु पार्टी विभाजनको तयारीका रूपमा लिन सकिन्छ। जबकि प्रचण्डमाधव पक्षबाट फाट्टफुट्ट मात्र यस्ता कार्यक्रम भएका छन्। त्यसैले पार्टी फुटको पहलकदमी प्रचण्डमाधव पक्षको भन्दा प्रधानमन्त्री पक्षकै बढी र प्रस्ट देखिन्छ। प्रचण्डमाधव पक्षले गम्भीर सैद्धान्तिक प्रश्न पनि उठाएको छ। सरकारले तीनतीन वर्षसम्म संविधानअनुसारको स्पष्ट आर्थिक तथा सामाजिक नीति र कार्यक्रम ल्याउन सकेन। सरकारका नीतिहरू नवउदारवादी नीतिभन्दा फरक भएनन्। विगतमा नवउदारवादले कोरेको गोरेटोमै सरकार चल्यो। सरकारले विपन्न र शोषण तथा उत्पीडनमा परेका जनताप्रति कुनै संवेदनशीलता देखाएन। अर्थात् सरकारले भुईंतहका जनताका पक्षमा एउटै पनि सार्थक कार्यक्रम ल्याएन। यी कुरामा केपी खेमाका मानिसबाहेक अरू कसैको पनि विमति छैन। र, प्रचण्डमाधव पक्षको मूल्यांकन छ कि यही पाराले बाँकी दुई वर्ष सरकार चल्ने हो भने पार्टीको मात्र होइन, नेपालमा वाम आन्दोलनसमेत विसर्जनको अवस्थामा पुग्नेछ। यसमा पनि शंका गर्ने ठाउँ छैन। तर यी कुनै पनि कुरामा प्रधानमन्त्री सहमत छैनन्। उनको दृष्टिमा अहिले नेपालमा रामराज्य चलिरहेको छ। दुवै पक्षबीच यहींनेर डेढलक लागिरहेको छ।"
के भएको थियो बीपीमाओ संवादमा ?,"सर्वोच्च शिखर सगरमाथाको उचाइ कति हो भन्नेमा विवाद अन्त्य भएको छ। यही मंसिर २३ गते परराष्ट्रमन्त्री प्रदीप ज्ञवाली र चिनियाँ विदेशमन्त्री याङ यी आआफ्ना देशका राष्ट्रपतिको सन्देश वाचन गर्दै सगरमाथाको उचाइ ८८४८८६ मिटर रहेको घोषणा गरेका हुन्। सोही सहमतिअनुसार दुवै देशले संयुक्तरूपमा सगरमाथाको उचाइ घोषणा गरेका हुन्। खासगरी सन् १९९९ मा अमेरिकी सर्भेले सगरमाथाको उचाइ ८८५० मिटर देखाएपछि विवाद अगाडि आएको थियो। पछि चीनले सन् २००५ मा पनि सगरमाथाको उचाइ मापन गरी सगरमाथाको उचाइ ८८४४४३ मिटर देखाएको थियो। नेपालले भने ८८४८ मिटरलाई नै सगरमाथाको उचाइ मान्दै आएको थियो। सगरमाथाको उचाइ सम्बन्धमा नेपालले हिउँको सतह र चीनले चट्टानलाई आधार मान्नुपर्ने अडान राख्दै आएका थिए। सुरुवाती सर्भेक्षण सगरमाथाको उचाइ सन् १८४९ देखि नाप्न थालिएको हो। सन् १८५२ मा सर जर्ज एभरेस्ट, भारतका राधानाथ सिक्दर र नेपालका तेजवीर बुढाथोकीको अगुवाइमा भएको सर्भेक्षणले सगरमाथाको उचाइ ८८४००७ मिटर देखाएको थियो। सन् १९०७ मा सर बुराडले गरेको सर्भेले सगरमाथाको उचाइ ८८८३३६ मिटर, सन् १९२२ मा ग्राफ हन्टरको सर्भेले ८८६३८५ मिटर देखाएको थियो। पछि सन् १९५४ मा सर्भे अफ इन्डियाका बीएल गुलाटीको नेतृत्वमा भएको सर्भेले भने सगरमाथाको उचाइ ८८४८ मिटर देखिन आएको थियो। नामाकरण सन् १८५२ मा विश्वको सर्वोच्च शिखरको घोषणासँगै सगरमाथाको चर्चामा आएको थियो। सन् १८६५ मा ब्रिटिसहरूले रोयल ज्योग्राफिकल सोसाइटीका पूर्वनिर्देशक जर्ज एभरेस्टको नामबाट सगरमाथाको नाम माउन्ट एभरेस्ट राखेका थिए। त्यतिबेला यस चुलीको नेपाली नाम सगरमाथा हो भन्ने धेरै कमलाई थाहा थियो। सगरमाथालाई तिब्बतमा चोमोलुङमा र चिनियाँ भाषामा झोमोलोङमा भनिन्थ्यो। पछि इतिहासशिरोमणि बाबुराम आचार्यले यस शिखरको नेपाली नाम सगरमाथा भएको तथ्य पुष्टि गरेका थिए। सो तथ्य आचार्यले १९९५ सालको शारदा पत्रिकामा सार्वजनिक गरेका थिए। श्रीकृष्ण आचार्यका अनुसार बाबुराम आचार्यले सगरमाथाको नाम आफैंले नराखी प्रचलित नेपाली नामलाई प्रकाशमा ल्याएका थिए। मदनमणि दीक्षितका अनुसार पाँच सय वर्षअघि पाटनका विद्वान् श्रीमन्नीकण्ठको नीलकण्ठ संस्करणमा सगरमाथाको नाम नौबन्धन उल्लेख थियो। सगरमाथा विवाद २०१६ सालमा प्रधानमन्त्री बीपी कोइरालाको चीन भ्रमणका बेला नेपालचीनबीच सीमा सम्झौता हुँदा सगरमाथासम्बन्धी विवाद सतहमा आएको थियो। सीमांकनमा चीनले नेपालको परम्परागत सीमारेखालाई मान्यता दिने भनेको थियो। परम्परागत सीमारेखामा आधारमा सगरमाथा नेपालको सरहदभित्र पथ्र्याे। त्यसैले प्रधानमन्त्री कोइरालाले चीन जानुअघि इतिहासशिरोमणि बाबुराम आचार्यसँग रहेको पुरानो हाते नक्सा सँगै लिएर गएका थिए, जुन नक्सामा सगरमाथा नेपालभित्र रहेको थियो। वार्तामा प्रधानमन्त्री कोइरालाले सोही नक्सा पेस गरेका थिए। तर प्रधानमन्त्री कोइरालाको चीन भ्रमणका बेला सगरमाथा विवाद टुंगोमा पुग्न सकेन। भावी दिनमा नेपाल र चीनबीच सगरमाथाको फोहोर व्यवस्थापन र आरोहणलाई व्यवस्थापनमा सहकार्य आवश्यक छ। जलवायु परिवर्तनलगायतका जोखिम न्यूनीकरणका लागि सगरमाथा संरक्षणका लागि साझा कार्यक्रम अघि सारिनुपर्छ। स्वदेश फर्केपछि प्रधानमन्त्री कोइरालाले ०१६ चैत २२ गते सगरमाथामाथि चीनले दाबी गरेको कुरा सार्वजनिक गरेका थिए। त्यसपछि सगरमाथामाथि चिनियाँ दाबीलाई लिएर नेपालमा विरोध भएको थियो। पूर्वप्रधानमन्त्री टंकप्रसाद आर्चायले सगरमाथामा चीनको दाबीलाई नेपालले मान्यता नदिने भनेका थिए। प्रधानमन्त्री कोइरालाले ०१७ वैशाख १७ गते सगरमाथा नेपालकै हो भनेर बोलेका थिए। अमेरिका भ्रमणमा रहेका राजा महेन्द्रले ०१७ वैशाख १५ गते होनुलुलुमा पत्रकार सम्मेलन गरी परम्परागत सीमा रेखाअनुसार सगरमाथा नेपालमा रहेको बताएका थिए। ०१७ वैशाख १८ गते प्रधानमन्त्री कोइरालाले चीनले सद्भावनास्वरूप आफ्नो नक्सा त्याग्दै नेपालद्वारा पेस गरिएको नक्सा स्वीकारेको जानकारी दिएका थिए। बीपीमाओ संवाद प्रधानमन्त्री बीपी कोइरालाको चीन भ्रमणका बेला अध्यक्ष माओत्से तुङसँग वार्ता भएको थियो। वार्ताका क्रममा माओले भारतसँग असजिलो अवस्था रहेको भन्दै आफूहरूले के नेपालमाथि आक्रमण गरेका छौं र ? भनेर कुराकानी सुरु गरेका थिए। आफूहरूलाई नेपालको एक इन्च जमिन नचाहेको बताउँदै अध्यक्ष माओले सीमा सम्झौता गरेर के हामी सीमास्तम्भ खडा गर्न सक्छौं भनी प्रधानमन्त्री कोइरालालाई प्रश्न गरेका थिए। प्रतिउत्तरमा प्रधानमन्त्री कोइरालाले सक्छौं, यस विषयमा प्रधानमन्त्री चाउ एनलाईसँग पनि छलफल भएको छ भनेर जवाफ दिएका थिए। त्यसपछि प्रधानमन्त्री कोइरालाले अर्को भावनात्मक या भावुकताको विषय छ, हामी त्यसलाई सगरमाथा भन्छौं, पश्चिमाले एभरेस्ट भन्छन, तपाईंहरू चोमोलुङमा भन्नुहुन्छ र त्यो ठाउँ सधैं नै हाम्रो सीमाभित्र रहिआएकोमा प्रधानमन्त्री चाउ, तपाईंहरूको सीमाभित्र थियो भन्नुहुन्छ भन्दै सगरमाथाको प्रसंग उप्काएका थिए। प्रतिउत्तरमा माओले त्यस विषयमा तपाईंहरूले असजिलो मान्नु पर्दैन भनेर जवाफ दिएका थिए। त्यसपछि प्रधानमन्त्री कोइरालाले तर यो हाम्रा लागि भावनात्मक विषय छ भनेका थिए। माओले त्यो समाधान हुनसक्छ, दुई पक्षबीच आधाआधा गर्न सकिन्छ, दक्षिणपट्टिको मोहडा तपाईंहरूको र उत्तरपट्टिको हाम्रो भनी जवाफ दिएका थिए। त्यसपछि बीपीले चुचुरोचाहिँ कसको भनी सोध्दा माओले त्यो पनि दुवै पक्षको आधाआधा गर्दा हुन्न ? भनेर प्रतिप्रश्न गरेका थिए। माओले अहिले समाधान हुन नसकेपछि पछि समाधान गर्ने गरी थाँती राख्न पनि सक्छौं, भावुकताका कारणले सबै तपाईंहरूलाई दिँदा हामीलाई दु:ख लाग्छ। भावुकताको कारणले सबै हामीलाई दिँदा तपाईंहरूलाई दु:ख लाग्नेछ। हामी पर्वतको चुचुरामा सीमा चिह्न राख्न सक्छौं। पर्वतको नयाँ नाम राख्न पनि सकिन्छ। हामी त्यसलाई एभरेस्ट नभनौं। त्यो त पश्चिमाले दिएको नाम हो, त्यसलाई सगरमाथा र चोमोलुङमा पनि नभनौं, बरु चीननेपाल मैत्री पर्वत भनौं भनी जवाफ दिएका थिए। प्रधानमन्त्री बीपीले माओको भनाइमा सहमति जनाएका थिए (माओ त्से तुङ अन डिप्लोमेसी, १९९८)। चाउको विशाल हृदय ! ०१७ वैशाख १४ गते चिनियाँ प्रधानमन्त्री चाउ एनलाई नेपाल भ्रमणमा आएका थिए। प्रधानमन्त्री चाउको नेपालमा भव्य स्वागत भएको थियो। प्रधानमन्त्री चाउकै भ्रमणका बेला सगरमाथा विवाद टुंगिएको थियो। ०१७ वैशाख १६ गते सिंहदरबारमा आयोजित पत्रकार सम्मेलनमा प्रधानमन्त्री चाउले सगरमाथा नेपालकै रहेको बताउँदै विशाल हृदय प्रदर्शन गरेका थिए। सगरमाथा विवादबारे सोधिएको प्रश्नमा प्रधानमन्त्री चाउले भनेका थिए, प्रधानमन्त्री कोइराला चीन आउँदा हामीले जुन नक्सा आदानप्रदान गर्यौं, त्यसमा एउटै शिखर चिनियाँ नक्सामा चीन क्षेत्रभित्र चोमोलुङमा को नामले र नेपालको नक्सामा नेपालभित्र सगरमाथा को नामले विद्यमान पायौं। प्रधानमन्त्री कोइरालाले त्यही सगरमाथा नेपालको हो भनी भन्नुभयो, जुन कुराको छलफल उहाँले अध्यक्ष माओसँग पनि गर्नुभयो। हामीले त्यही नेपालद्वारा प्रस्तुत नक्सालाई मान्यता दिँदै आफ्नो नक्सालाई बदर गर्यौं। यसरी नेपालद्वारा प्रस्तुत नक्साअनुसार पनि सगरमाथा को दक्षिण भाग नेपालको हो र उत्तरी भाग चीनको हो। हामीले सगरमाथा माथि कहिल्यै दाबा गरेनौं। यसपालिका वार्तामा पनि हामीले मञ्जुर गर्यौं कि सगरमाथा नेपालकै हो (देवकोटा, ०३६ : ४०८४०९)। यसैगरी ०७७ मंसिर २३ गते सगरमाथाको उचाइ घोषणा समारोह मा परराष्ट्रमन्त्री ज्ञवालीले सगरमाथा नेपालको कि चीनको भन्ने प्रश्नको जवाफमा सगरमाथा नेपाल र चीनको सीमामा पर्छ, सगरमाथाको टुप्पो भने नेपालमा पर्छ। सगरमाथाको दक्षिणमा नेपाल छ भने उत्तरमा चीन भनेर प्रस्ट पारेका थिए। अमेरिकी सर्भे विगतमा विभिन्न देशले सगरमाथाको उचाइ नापेका थिए। सन् १९७५ चाइनिज सर्भे टिमले गरेको सर्भेअनुसार सगरमाथाको उचाइ ८८४८१३ मिटर थियो। त्यसैगरी पछिल्लोपटक अमेरिका, इटली र डेनमार्कले पनि सगरमाथाको सर्भे गरेका थिए। अमेरिकी सर्भे सन् १९९५ देखि बोस्टन म्युजियम अफ साइन्सका डाइरेक्टर ब्राडफोर्ड वासवर्नको अगुवाइमा भएको थियो। उक्त अमेरिकी प्रोजेक्टमा सीमाविद् बुद्धिनारायण श्रेष्ठले काम गरेका थिए। श्रेष्ठका अनुसार वासवर्नले १९९५ मेमा पठाएका चार सेट जीपीएस रिसिभरसहित श्रेष्ठ र पउल डेभिड साङबोचे, थाङबोचेमा गएर डाटा क्याप्चर गरेका थिए। सन् १९९६ मा श्रेष्ठको टोलीले खुम्बु, फेरिचे, लुक्ला, राउजे, अपर लाउजे गएर ती यन्त्रद्वारा तथ्यांक संकलन गरेको थियो। संकलित क्रुड डाटा श्रेष्ठले अमेरिका पठाएपछि बासवर्नले सगरमाथाको टुप्पोमा जीपीएस यन्त्र राख्न सुझाएका थिए। पछि सगरमाथा आरोहणका लागि अमेरिकी आरोही पेटे यथान्सलाई बुद्धिनारायण श्रेष्ठले दुई सेट यन्त्र दिएपछि पेटेले ती यन्त्र १९९९ मे ५ का दिन सगरमाथाको चुचुरो र साउथ कोलमा राखेका थिए। यसरी संकलन गरिएको तथ्यांकका आधारमा अमेरिकाले सन् १९९९ नोभेम्बर १२ मा सगरमाथाको उचाइ ८८५० मिटर रहेको घोषणा गरेको थियो (जंगेबुद्धे, २०७३:१८११८३)। नेपाली सर्भे ०७२ सालको भूकम्पपछि नेपाल सरकारले आफ्नै खर्च र जनशक्ति प्रयोग गरी सगरमाथाको उचाइ मापन गरेको थियो। नापी विभागद्वारा गठित १२ सदस्यीय टोलीले स्याटेलाइटको सहयोगमा जीएनएस सर्भे विधिबाट सगरमाथाको उचाइ मापन गरेको हो। टोलीले सिरहामा डाटा स्टेसन खडा गरी सगरमाथाको चुचुरो देखिने १२ स्थानबाट त्रिकोणमितीय आधारमा मापन गरेको थियो। सोही समयमा चीनले पनि सगरमाथाको सर्भे गरेको थियो। दुवै पक्षीय मापनमा एउटै परिणाम आएको थियो। अन्त्यमा, संयुक्तरूपमा सगरमाथाको उचाइ घोषणा गर्दै नेपाल र चीनको आपसी मैत्री सगरमाथा झैं अग्लिएको छ। दुवै छिमेकीले आपसी भाइचाराको असल उदाहरणका रूपमा आफूलाई प्रस्तुत गरेका छन्। भावी दिनमा नेपाल र चीनबीच सगरमाथाको फोहोर व्यवस्थापन र आरोहणलाई व्यवस्थापनमा सहकार्य आवश्यक छ। जलवायु परिवर्तनलगायतका जोखिम न्यूनीकरणका लागि सगरमाथा संरक्षणका लागि साझा कार्यक्रम अघि सारिनुपर्छ।"
ज्ञानमाथि भोगको रजाइँ,"साधना ज्ञान तथा सिकाइको प्रभावकारी माध्यम हो। साधनालाई सरल भाषामा निरन्तर अभ्यास पनि भनिन्छ। यसर्थ साधनाको पराकाष्ठा भनेकै लक्ष्यप्रतिको समर्पण हो। यसलाई अध्यात्म पनि भनिन्छ। विकास भोगको प्रवृत्तिमार्ग हो। भोगका विभिन्न स्वरूप छन्। भोगलाई यौनको गतिशील उच्च अवस्थामा अनुभूत गर्ने गरिन्छ। त्यसैले आधुनिक विकासमा चुर्लुम्मै डुबेको भोगवादी पश्चिमी संसारमा यौन र यौनिक क्रिया छताछुल्ल हुने गर्छन्। बाठा पश्चिमाहरूले यसलाई स्वतन्त्रताको जामा पहियाएर पूर्वतिर पनि विस्तार गरिरहेका छन्। परिणामतः विकासको माँखेजालमा जकडिएको पूर्व ज्ञान तथा साधनाको आफ्नो परम्परालाई मुखरित गर्न नसक्ने अवस्थामा आइपुगेको छ। पूर्वका शिक्षा नीतिले बेलैमा यसलाई सम्बोधन गर्न सकेनन्। विगतमा पूर्वका विद्वान्ले अध्यात्म र भोगको संयोजन गरेका थिए भन्ने भेउ पाएको देखिँदैन। पाएकाले गर्न चाहेनन् वा सकेनन् कि ? पश्चिमलाई अध्यात्मवादले भोगलाई तिरष्कार गर्दैन भनी पूर्वका मौजुदा विद्वान्ले बुझाउन पनि सकेनन्। भोगको प्रवृत्तिलाई संगठित, संयमित र नियमसंगत बनाएर मोक्षमार्गतर्फ उन्मुख गराउने कर्म तथा योगलाई शिक्षाको मूलधारमा जोड्न पनि सकेनन्। बरु हिजोआज पश्चिमाले आफैं यस तथ्यलाई अँगाल्न थाले। पूर्वको योगलाई योगा बनाई हामीलाई नै सिकाउन थाले। यति हुँदासम्म पूर्व मस्त निद्रामै रहिरहेको छ। मस्त निद्राबाट ब्युँझन केही दशक खर्चिनुपर्ने अवस्था छ। विकासवादी विद्यमान शिक्षाको चुनौतीलाई बेलैमा सम्बोधन नगरे यसका नकारात्मक असरले आफ्नो बलियो उपस्थिति जनाउने निश्चित नै छ। समाजले पनि वास्तविकता स्विकारेर यथार्थतर्फ नमोडिए शिक्षामा पूर्ण परिवर्तनको कुनै पनि खाकामा सरोकारवालाको संलग्नता हुन सक्दैन। शिक्षाले विकासवादी प्रवृत्ति अँगालेसँगै मानवमा भोगवादी प्रवृत्ति हुनु स्वाभाविक हो। पश्चिम भोगवादी प्रवृत्तिको आश्रयस्थल पनि हो। यसर्थ विकासवादी शिक्षाबाट दीक्षित नयाँ जनशक्ति पश्चिमप्रति आकर्षित हुनुमा कुनै नौलो तथ्य पनि होइन। तर पूर्वीय चिन्तनधारा बुझेकामा पनि त्यो दृष्टिदोष रहनु दुःखदायी क्षण हो। हाल संसारभरमा विकासको चरम विस्फोट भएसँगै संसारभर जनसंख्याको अति विस्तार भइरहेको छ। विकासवादी गतिविधि र जनसंख्याले प्रकृतिको दोहन गर्दै गर्दा हामी प्राकृतिक तथा मानवीय विपत्तिमा फस्दै गएका छौं। त्यसैले अहिले ज्ञानमा भोगको रजाइँ गर्ने पश्चिमबाटै पूर्वको खोजी हुन थालेको छ। शान्ति शिक्षा, मानव मूल्य शिक्षा, योग तथा ध्यान र संस्कृत शिक्षा नाममा अध्यात्म शिक्षाको खोजी अभ्यास भइरहेको छ। यसर्थ हामीले पनि यसलाई ढिलो नगरी बुझ्न र बुझाउन सान्दर्भिक हुने देखिन्छ। शिक्षाले मूलतः आत्मानुभूति र भोगानुभूतिलाई स्पष्ट पार्न सक्नुपर्छ। सामान्यतया आत्मानुभूति चेतनाद्वारा चित्त एकाग्रता वा शान्तिका लागि गरिने अनुभूति हो भने भोगानुभूति व्यक्तिगत सुखसँगै अघि बढ्दै आसक्तिमा गएर टुंगिने अनुभूति हो। पूर्वका चिन्तकहरू आत्मानुभूतिलाई ज्ञानको सन्निकट मान्छन् भने भोगानुभूतिलाई भौतिक विज्ञानको नजिक छ भनी पुष्टि गर्छन्। दुर्भाग्यको पक्ष के छ भने यिनले परीक्षण गरेको ज्ञान नै विज्ञान हो भनी पढे तर अभ्यास गरेनन्। यसर्थ मानव जीवनका लागि यी दुवै पक्षको सान्दर्भिकतालाई उनीहरूले नकारेका त छैनन् तर कुनै ठोस कदम अघि सारेका पनि छैनन्। फलस्वरूप पूर्वमा ज्ञानको चमकमा विज्ञान ओझेलमा परिरहेको छ। भलै ज्ञान र विज्ञानसम्बद्ध इतिहासको भजन गाउनमा भने पूर्व पश्चिमभन्दा कम छैन। हाम्रो जीवन जन्मरूपी एक अतिबाट सुरु भई मृत्युरूपी अर्को अतिमा गएर टुंगिन्छ। यसबीचमा मानवसँग कर्म मात्र सहाराका रूपमा रहन्छ। कर्मलाई सत्कर्मका रूपमा परिणत गर्ने हरेक मानवको उत्कट अभिलाषा हुन्छ। तर यसको बाधकका रूपमा सामाजिक संस्कारसँगै विकसित तथा मानवभित्र पालित, पोषित एवं संस्कारित भोगरूपी चाहना उभिने गर्छ। जब मानिस भोगमा रमाउन थाल्छ तब उसलाई अध्यात्ममार्ग अव्यावहारिक एवं काल्पनिक लाग्न थाल्छ। उसभित्र दिनानुदिन भोगको उभार हुन थाल्छ। यसरी उभार भएको भोगलाई असरल्ल छोडे तनाव आउँछ। तनावले मानवलाई हीन मनोग्रन्थि वा महत्ताग्रन्थि बनाइदिन्छ। हीन मनोग्रन्थिलाई सहज बनाउन उत्प्रेरणा र अभ्यासको आवश्यकता पर्छ। महत्ताग्रन्थिलाई संयमित गर्न अनुशासन र साधनाको आवश्यकता पर्छ। यी दुवै अतिलाई अध्यात्म शिक्षाले सम्बोधन गर्न सक्छ। अध्यात्मवादी र भौतिकवादी चिन्तन एकअर्काका विरोधी हुँदै होइनन्। यस्ता चिन्तकले एकले अर्कालाई होच्याउन आवश्यक छैन। हिजोआज हाम्रो समाजमा जुन अस्तव्यस्तता छाएको छ, त्यो स्वतन्त्रतालाई भोगले नियन्त्रण गर्दैगर्दा दुई धारका चिन्तकबीच विकसित द्वन्द्वको चरमोत्कर्षता पनि हो। यसर्थ विद्यमान शिक्षामा भोगलाई अधिकतम सम्बोधन गरिनुपर्छ भन्ने सामाजिक सोच मुखरित भइरहेको छ। यो मौजुदा शिक्षाको प्रमुख समस्या हो। भोगको अतिमा पुगेपछि आसक्ति सिद्धिन्छ। त्यसपछि त पनि अध्यात्म चाहिन्छ नै। त्यसका लागि पनि अध्यात्म शिक्षाबारेमा बहस गर्न आवश्यक देखिन्छ। मानव समाजमा आध्यात्मिकताका नाममा अनेक प्रकारका सामाजिक व्यवस्थाका सोच स्थापित भएका छन्। यिनले शिक्षाको सन्तुलनलाई पनि कमजोर बनाएका छन्। त्यसपछि आध्यात्मिकता र भौतिकता आपसमा भिड्दै यी दुई धारका चिन्तनलाई फरक दृष्टिकोणले हेर्ने परम्परा बसेको हो। यसैको परिणामका रूपमा आदर्शवाद र प्रकृतिवादलाई लिइन्छ। आदर्शवादीले सत्यम्, शिवम्, सुन्दरम्लाई नै अन्तिम मूल्यका रूपमा स्विकार्दै भौतिक वस्तुलाई क्षणिक मान्छन्। पौरस्त्य वाङ्मयका ऋषिमहर्षिबाट सुरु भएको यो परम्परालाई प्लेटो, कान्ट, हेगेल, स्पिनोजा, लिवनिज, वर्कजस्ता चिन्तकले अघि बढाएका छन्। प्रकृतिवादले प्रकृति र पदार्थको अस्तित्व स्विकार्छ। यसले प्रकृतिका नियम अपरिवर्तनशील छन् र यसैका आधारमा संसार सञ्चालित छ भन्ने तथ्य अंगीकार गरेको छ। चार्बाक सिद्धान्तबाट सुरु भएको यो परम्परालाई भोल्टायर, रूसो, कम्ट, हक्सले, हब्स, वेकन, स्पेन्सर, लामार्क, बनार्ड शाजस्ता दार्शनिकले अगाडि बढाएका छन्। यहाँ विचारणीय पक्ष के छ भने अध्यात्मवादी ज्ञानार्जनको अन्तिम चरणमा सत्, रज र तमरूपी ज्ञानपुञ्जमा पुग्छन् भने भौतिकवादी पनि अणुभित्र इलेक्ट्रोन, प्रोटोन र न्युट्रनको अध्ययनमा गएर टुंगिन्छन्। सत् ज्ञानरूपी प्रकाश हो भने त्यसलाई तमले ढाकेको हुन्छ भने सत् र तमका बीचमा रजको उपस्थिति रहेको हुन्छ। त्यसैगरी अणुभित्र पनि प्रोट्रोनलाई इलेक्ट्रोनले निरन्तर परिक्रमा गरिराखेको हुन्छ भने ती दुईबीचमा न्युट्रोन रहेको हुन्छ। त्यसैले यी दुई प्रक्रियाका वस्तु र शैली फरक भए पनि अन्त्यमा दुवैको स्वरूप एकै हुन जान्छ। यसमा सबै स्पष्ट हुन जरुरी छ। पछिल्ला समयमा पश्चिमी शैक्षिक पद्धतिमा तर्कशक्तिको आवश्यकता धेरैले स्विकारेका छन्। वस्तुतः सत्य र तथ्यमाथिको आस्थालाई परिपुष्ट पार्ने प्रवृत्ति नै ऋतम्भरा प्रज्ञा हो। ऋतम्भरा प्रज्ञाबाट तर्क परिपुष्ट हुन्छ। यो त ज्ञानको स्रोत हो। यसलाई अभ्यास वा परीक्षण गर्ने काम विज्ञानले गर्छ। त्यसैले आधुनिक विज्ञानमा पश्चिमा हामीभन्दा अगाडि छ। उनीहरूले तर्कलाई अभ्यासबाट परीक्षण गर्दै लगेका छन्। उनीहरूको शिक्षा अनुसन्धानमुखी छ। त्यसैले पश्चिमाहरू वस्तुतः विज्ञान, वैज्ञानिकहरू ठोस वस्तु वा त्यससम्बन्धी समस्यालाई पर्खिरहेका हुन्छन्। उनीहरूले तार्किक प्रमाणलाई सितिमिति विश्वास गर्दैनन्। यसमा पूर्व र पश्चिम दुवैको भ्रम स्पष्ट रूपमा देख्न सकिन्छ किनभने भौतिकवादीले शंका गर्न सिकाउँदछ भने आदर्शवादी चित्त एकाग्रतामा आधारित तर्कद्वारा ज्ञानार्जन प्रक्रियामा तल्लीन रहन्छ। यी दुवै वादमा मनको अहम् भूमिका रहन्छ। पौरस्त्य दर्शनानुसार मन भनेको संस्कार हो। अतः मनको निर्माण संस्कारबाट हुन्छ भने पाश्चात्य दर्शनानुसार मन भनेको विचारको संग्रह हो। संस्कार बन्ने पनि समाजबाटै हो भने विचार बन्ने पनि समाजबाटै हो। यसकारण समाजले ज्ञान र विज्ञानको संयोजन गर्न सक्छ। यसर्थ ज्ञान वा विज्ञान भनी एउटाको फेरो समात्नुभन्दा समाजलाई केन्द्रविन्दुमा राखे समस्याको समाधान स्वतः निस्कन्छ। ज्ञान र विज्ञानको संयोजन कडीलाई राम्ररी बुझेका जोन डिवेले उपनिषद्कालीन व्यावहारिक तथा प्रयोगात्मक शिक्षाको सारतत्वसँग मिल्ने गरी शिक्षासम्बन्धी दृष्टिकोण प्रस्तुत गरे। उनले अध्यात्म र भौतिकताबीचको मध्यमार्गलाई केन्द्रित गर्दै प्रयोजनवादको विकास गरेका छन्। डिभेले शिक्षालाई समाजबाट अलग्याउन सकिँदैन भन्दै शिक्षालाई शिक्षक, विद्यार्थी र समाजसहितको त्रिमुखी प्रक्रियाका रूपमा समेत ग्रहण गरेका छन्। उनका अनुसार समाजले आफ्नो आवश्यकता पूरा गर्न शैक्षिक प्रणालीलाई निर्देशित गर्छ। तर उनको रणनीति पनि स्थायी हुन सकेन। हाम्रो समाजले आफ्नो आवश्यकताअनुकूलको शिक्षा नीति तयार गर्नुभन्दा उन्नत समाजको शिक्षाको अनुकरण गर्ने प्रवृत्तिलाई जोड दियो। त्यसले शैक्षिक प्रणाली यथार्थभन्दा टाढा पुगी हाम्रो समाजले त्यसभित्रका भोगवादी प्रवृत्तिलाई मात्र अनुकरण गरिरहेको छ। यसर्थ विकासवादी विद्यमान शिक्षाको यो चुनौतीलाई बेलैमा सम्बोधन नगरे यसका नकारात्मक असरले आफ्नो बलियो उपस्थिति जनाउने निश्चित नै छ। साथसाथै समाजले पनि वास्तविकता स्विकारेर यथार्थतर्फ नमोडिए शिक्षामा पूर्ण परिवर्तनको कुनै पनि खाकामा सरोकारवालाहरूको संलग्नता हुन सक्दैन। जसले गर्दा नीति जतिसुकै राम्रो भए पनि यसको कार्यान्वयन हुन सक्दैन। त्यसपछि ज्ञानमाथि भोगको रजाइँका साक्षी बनेर वास्तवमै अर्को विकसित देशको नीतिका पछाडि दौडिनुको विकल्प कसैलाई पनि हुँदैन।"
सागका स्वर्ण विजेता खेलाडीलाई सम्मान गरिने,"काठमाडौं : मदन भण्डारी स्पोर्ट्स एकेडेमी गण्डकी प्रदेशले १३औँ दक्षिण एशियाली खेलकूद (साग)मा बक्सिङतर्फ स्वर्ण पदक विजेता खेलाडीलाई सम्मान गर्ने भएको छ। एकेडेमीले आगामी पुस २ गते पोखरामा कार्यक्रम आयोजना गरी नेपालमा गत वर्ष सम्पन्न सागमा स्वर्ण पदक विजेता नेपाल पुलिसका भूपेन्द्र थापामगर तथा नेपाल आर्मीका मीनु गुरुङ र सनिल शाहीलाई सुनको पदकसहित सम्मान गरिने राष्ट्रिय खेलकूद परिषद् (राखेप) का सदस्यसमेत रहेका एकेडेमीका संयोजक राजेश गुरुङले जानकारी दिए। सो दिन सागमा विशेष योगदान गर्ने व्यक्ति तथा सङ्घसंस्थालाई समेत सम्मान गरिने जनाइएको छ। सोही दिन खुला रक्तदान कार्यक्रम राखिएको छ। सागमा बक्सिङको बन्द प्रशिक्षण पोखरामा सञ्चालन भइरहेको समयमा स्वर्ण पदक जित्ने खेलाडीलाई सुनको पदक दिने आफूले घोषणा गरेबमोजिम पदक विजेता खेलाडीलाई सुनको पदकले सम्मान गरिने गुरुङले बताए। उनले भने, 'मैले बक्सिङका खेलाडीलाई हौसला प्राप्त होस् भनेर पुरस्कार घोषणा गरेको थिएँ, सोहीअनुसार स्वर्ण विजेतालाई सुनको पदकबाट सम्मान गर्नेछौँ।' संयोजक गुरुङ बक्सिङका पूर्वखेलाडी तथा नेपाल बक्सिङ सङ्घका पूर्वउपाध्यक्षसमेत हुन्। एकेडेमीले यही मङ्सिर ८ गते पोखरामा प्याराग्लाइडिङ दुर्घटनामा निधन भएका प्याराग्लाइडिङका पाइलट एवं बडीविल्डिङ तथा कराँतेका खेलाडी राजु नेपालीको परिवारलाई समेत रु एक लाख एक हजार १११ आर्थिक सहयोग गर्ने एकेडेमीका सचिव कृष्ण तिमिल्सिनाले जानकारी दिए।"

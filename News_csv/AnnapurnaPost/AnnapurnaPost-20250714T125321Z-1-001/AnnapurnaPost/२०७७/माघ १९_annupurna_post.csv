शीर्षक,विवरण
सकसमा समाज,"केही महिनाअगाडि नेपालका केही युवा स्वतस्फूर्तरूपमा सडकमा निस्केर एनफ इज एनफ भन्दै सरकारलाई आफ्नो कार्यशैली सुधार्न अपिल गरे। सरकारको सबभन्दा संवेदनशीलताको विषय भनेको नागरिक स्वास्थ्य भएकाले कोरोना महामारीका बेला भीड गर्न नहुने भन्दै जसले तर्क गरेको थियो, आज त्यही समूह एकपछि अर्को गर्दै भीड जम्मा गर्दैछन्। विज्ञहरू भन्छन् नेपालमा पनि भित्रिसकेको न्युट्रेसन गरेको कोरोना पहिलेभन्दा खतरनाक छ। आजको प्रविधियुक्त समयमा राजनीतिक कथा र भनाइ सुनाउन भीड जम्मा गर्न आवश्यक छ र ? मिडिया तथा प्रविधिका विभिन्न माध्यम प्रयोग गर्दा के बिग्रन्थ्यो ? सुन्न मन लाग्नेले सुन्थ्यो होला र अन्यलाई कुनै सास्ती बेहोर्नु पर्दैनथ्यो। नागरिकका स्वास्थ्यप्रति यतिसम्मको खेलबाड गर्नु राजनीति हो ? आजको एक्काईसौं शताब्दीमा पनि भीडका आधारमा शक्तिशाली भएको देखाउने कि विचार र कार्यका आधारमा ? राज्य संरचना, तिनका कार्यशैली र उद्देश्य सबैको केन्द्रमा लाभान्वित पक्षका रूपमा सर्वसाधारण नागरिक र मुलुक हुनुपर्छ। त्यसैले विश्वका जुनसुकै लोकतान्त्रिक मुलुकमा बनाइएको संविधान र कानुन समयको मागअनुरूप परिमार्जित मात्रै होइन; परिवर्तनसमेत गरिने गरिन्छ किनकि नियमकानुन नागरिकका लागि बनाइएका हुन् नकि नागरिक कानुनका लागि। लिखित संविधान नै नभएको मुलुकले समेत केन्द्रमा नागरिक र मुलुकलाई राखेर निर्देशित भएका हुन्छन्। अर्थात् कुनै पनि अवस्था र व्यवस्थाले सर्वसाधारण नागरिकलाई पीडा दिन्छ भने त्यसमा आवश्यक परिवर्तन अपरिहार्य हुन्छ, जसको अभिव्यक्ति नागरिकको भोगाइले निर्धारण गर्छ र सही नेतृत्वले त्यसको प्रतिनिधित्व गर्नुपर्छ। विचार शक्तिशाली हुन्छन्। यसले समाजलाई दिशानिर्देश गर्दै विषयप्रति सजग बनाउँदै त्यसलाई छर्लंग बनाइदिन सक्छ भने विचारले नै समाजमा तुवालोसमेत लगाउन सक्छ। त्यसैले विचारको प्रस्तुति सजगताका साथ गरिनुपर्छ, अन्यथा कुनै व्यक्ति वा समूहको क्षणिक लाभको लोभले समाजले ठूलो क्षति बेहोर्न बाध्य हुन्छ। अहिले विभिन्न माध्यमले पस्किने विचारले समाजमा एक किसिमको तुवालो लगाइदिएको छ, जहाँ छरपस्ट रहेका दृश्यसमेत अस्पस्ट हुँदै गइरहेको छ। यति धेरै माध्यमबाट एकैचोटि पस्किने आआफ्ना उद्देश्यअनुरूपका यति धेरै विचारले सिर्जना गरेको तुवालोबाट समाज जोगाउन नागरिक समाजको भूमिका महŒवपूर्ण हुन्छ। मुलुकको समृद्धिमा युवा जनशक्ति, प्राकृतिक स्रोतसाधन र वास्तविक बौद्धिक व्यक्तित्वका क्षमता कहिले प्रयोग गर्ने ? हरेक सर्वसाधारण नागरिकसँग ती ज्वारभाटा झैं आइरहेका विचारको स्रोत, उद्देश्य र वैधताको विश्लेषण गरी बुझ्न समय र परिस्थति हुँदैन। किनकि तिनका अन्य बाध्यकारी प्राथमिकता हुन्छन् दैनिकी चलाउन। त्यसैले नागरिक समाजका अगुवाले निश्पक्षरूपमा अवस्थालाई स्पस्ट बुझिने गरी विचार प्रस्तुत गरिदिनुपर्छ। तर दुःखका साथ भन्नुपर्छ समाजसँग त्यस्तो भूमिकामा उत्रिने नागरिक समाज अत्यधिक कमजोर र जीर्ण अवस्थामा छ, जो विनासहारा स्वयं उठ्न र दरो रूपमा प्रस्तुत हुन् सकेको देखिन्न। विभिन्न माध्यममा विचार पस्किँदै गरेका व्यक्तित्वको कुरा एकछिन सुन्दा वा पढ्दा तिनका आबद्धता, आस्था र विवशता स्पस्ट झल्किन्छ। विचार निर्माताका ज्ञानको स्रोत, बुझाइको परिधि अनि परिस्थितिको आकलन गर्ने क्षमता र प्रस्तुति शैलीले धेरै महŒव राख्छ। किनकि यसले समाजलाई सही दिशा पनि दिन सक्छ र द्वन्द्वको वीजारोपणसमेत गराउन सक्छ। वर्तमान परिस्थिति नियाल्ने हो भने समाजलाई चिराचिरा पार्दै द्वन्द्वको वीजारोपण गरिँदै छ। अहिले समाजमा जुन सकसको निर्माण भएको छ; यसले एउटा सकारात्मक परिणाम ल्याइदिएको देखिन्छ। राजनीतिक नेतृत्व तहका कतिपय व्यक्तित्वको मुखौटा झरेकाले वास्तविक अनुहार देखिएको छ। त्यस्तैगरी राज्य संरचनामा रहेको कालो सिसा फुट्दा भित्रका दृश्य स्पष्ट देखिएको छ। यसले एक किसिमको सजगता निर्माणमा भूमिका खेल्न त सक्छ तर सँगसँगै ठूलो चुनौती के पनि छ भने सरकार इमानदारीपूर्वक नागरिकका अपेक्षा पूरा गर्न अगाडि बढ्न सक्ला ? कतै चुनावी घोषणापत्रकै अवस्था त नहोला ? साँठगाँठको राजनीतिक संस्कारमा हुर्केकाहरूको घेराबन्दीमा नपर्ला ? विगतका अनुभूतिका आधारमा हेर्ने हो भने निर्धक्क रूपले विश्वास गर्न सक्ने आधार खासै भेटिँदैन तर भरोसा नगरी परिवर्तनको अनुभूति गर्ने विकल्प प्रस्ट छैन। वर्तमान परिदृश्यले एउटा कुरा स्पस्ट बुझाइदियो कि नागरिक तहको राजनीतिक बुझाइ अनि विश्लेषण गराइको क्षमतामा उचाइ थपिएको छ भने प्रायः राजनीतिक नेतृत्व तह अहिले पनि आफूलाई परिमार्जन गर्न नसकेका र केन्द्रीकृत मानसिकताबाट सञ्चालित छन्। व्यक्तिगत र सार्वजनिक जीवनबीच रहेका जिम्मेवारी र जवाफदेहिताबीचको फरकपना बुझ्न नसकेको अवस्था देखिन्छ। आआफ्नो विशिष्टता प्रमाणित गर्न कल, बल र छल भरपूर प्रयोग गर्दै एकअर्कालाई खुइल्याउन लागिपरेका छन्। तिनका शब्द, शैली र प्रस्तुतिले समाजमा कस्तो प्रभाव पार्दै छ भन्नेतर्फ कुनै चिन्ता र चासो भएको देखिँदैन। यसले गम्भीर संकेत गरेको छ कि नेपाली राजनीतिका मुख्य विषय के र को ? सर्वसाधारण नागरिकको स्थान कहाँ ? तिनका सरोकारका विषय कसका ? यस्ता परिस्थितिले उब्जाउने अवस्था भनेको अराजकता हो, जहाँ मुलुक कमजोर बन्छ र विभिन्न शक्तिले आआफ्नो स्वार्थअनुरूप प्रयोग गर्ने चल्मलाउने सम्भावना बढ्छ। विशेषगरी राज्यको विषम परिस्थितिमा राज्यका संरचना र निकायले परिणाममुखी कार्यक्षमता प्रस्तुत गर्दै राज्यलाई सहयोग गर्नुपर्ने अपेक्षा गरिन्छ तर त्यसका लागि राज्यका ती संरचनामा क्षमतावान् व्यक्ति जिम्मेवारीका साथ सही ठाउँमा राखिएको छ। यदि होइन भने सरकारका समस्या सुल्झिनुको सट्टा बल्झिन्छ र अपेक्षित परिणाम दिन सक्दैन। फलस्वरूप समाजभित्र आक्रोश बढ्छ। यसले राज्य र समाजबीचको सम्बन्ध कमजोर बनाउन भूमिका खेल्छ। ती कमजोर सम्बन्धमाथि टेकेर अनेक अनुचित संरचना निर्माण हुन्छन्, जो दीर्घकालीन रोगका रूपमा स्थापित हुन्छ। राजनीति भनेको सिर्फ गणितीय विषय होइन। यसमा भाव र भावना दुवै आवश्यक हुन्छ। समाज रूपान्तरणका लागि पदले भन्दा पनि प्रतिष्ठा र सामाजिक स्वीकार्यले महŒवपूर्ण भूमिका खेल्छ। बदलिँदो समयसँग परिवर्तित नागरिकका अपेक्षा बुझ्न जरुरी छ। जस्तो हिजोका दिनमा मञ्चमा उभिँदै जोरजोरले बोल्न सक्नेलाई नेता भनी मान्थे भने आज त्यो सोच परिवर्तित भइसकेको छ। त्यो बुझ्न आवश्यक छ। समाजका परिवर्तनसँगसंँगै हिँड्न सकिएन भने विश्वास बनाउन र जोगाउन गाह्रो पर्छ। यसले दीर्घकालीन असर समाजमा पार्छ। आजको समयमा महŒवपूर्ण सम्पत्ति भनेको बौद्धिक सम्पत्तिलाई मानिन्छ। यसलाई निर्माण गर्न र जोगाउन राज्यको भूमिका महŒवपूर्ण हुन्छ। यस्ता विविध विषय छन्; जसमा घोत्लिन आवश्यक छ। जस्तोकि अहिलेको विषम अवस्थामा ज्ञान निर्माणमा समर्पित विश्वविद्यालयबाट अमूल्य ज्ञान र विचार आउनुपर्ने हो तर किन आउँदैन ? यसलाई बुझ्न राज्यका नीतिनिर्माण र कार्यशैली बुझ्न जरुरी हुन्छ; जसको प्रभावबाट अलग्याएर बुझ्न सकिन्न। पटकपटकको आन्दोलन अनि उपलब्धिका रूपमा नयाँ संविधान भन्दै हामीसँग अहिले सातौं संविधान छ। बहुसंख्यक सर्वसाधारण नागरिकको अपेक्षा भनेको ससम्मान सहज दैनिकी र सुनिश्चित भविष्य हो। तिनलाई कुन कुर्सीमा को बसेको छ र अहिले कुनकुन नियम बन्दैछ भन्दा पनि समाजमा अनुभूति गर्न सक्ने विषय शान्ति, समृद्धि, सामाजिक न्याय, भ्रष्टाचार उन्मूलन अनि सहज दैनिकका प्रशस्त सफल उदाहरणले प्रभावित पार्छ, जसका लागि जिम्मेवार सम्पूर्ण सम्बन्धित निकायले ढिलाइ गर्नु हँुदैन। इमानदारीपूर्वक गतिका साथ लागिपर्नुको विकल्प छैन। किनकि समय फेरिएको छ। हरेक सूचना र जानकारीका लागि सम्बन्धित नेताकै भर पर्नुपर्ने अवस्था छैन। मुख्य विषय भनेको समाजलाई कति समयसम्म सकसमा राख्ने ? सर्वसाधारण नागरिकका विषय कहिले छलफलको प्राथमिकतामा पर्ने ? मुलुकको समृद्धिमा युवा जनशक्ति, प्राकृतिक स्रोतसाधन र वास्तविक बौद्धिक व्यक्तित्वका क्षमता कहिले प्रयोग गर्ने ?"
संसदीय प्रणाली र विदेशी नजीर,"बेलायतमा पहिले संसदीय सार्वभौमिकता (पार्लियामेन्ट्री सोवरेन्टी) छ भनिन्थ्यो। एबी डाइसीका अनुसार त्यसका केही कारण हुन् संसद्लाई कुनै पनि विषयमा कानुन बनाउने वा नबनाउने शक्ति हुनु; संसद्ले बनाएको कानुन खारेज वा अमान्य गर्ने अधिकार कुनै व्यक्ति वा संस्थामा नहुनु र संसद्को अधिकार वा शक्ति रानीका प्रत्येक प्रभुत्व क्षेत्र (डोमिनियन्स) सम्म विस्तारित हुनु। नेपालको संविधानले संसद्लाई मृत्युदण्डको सजाय दिने गरी (धारा १६), राजनीतिक दललाई प्रतिबन्ध लगाउने गरी कानुन बनाउन नपाउने (धारा २७०) आदि सीमा तोकेको छ। नेपालका कुनै प्रभुत्व क्षेत्र वा उपनिवेश छैनन् तर नेपालले आफ्नो क्षेत्र र बहिक्र्षेत्रीय क्षेत्राधिकार हुने गरी कानुन बनाउन भने सक्छ। बेलायतमा संसद् भनेको हाउस अफ कमन्स, हाउस अफ लर्ड्स र रानी मिलेर बनेको क्विन इन पार्लियामेन्ट हो। (पृ ३९) नेपालको संविधानको धारा ८३ अनुसार प्रतिनिधिसभा र राष्ट्रियसभासहितको व्यवस्थापिका संघीय संसद् हो। नेपालमा राष्ट्रपति संसद्को अंग हुँदैनन्। बेलायतमा एउटा कालखण्डमा अघिल्लो संसद्ले बनाएको कानुनविपरीत हुने गरी पछिल्लो संसद्ले कानुन बनाउन पाउँदैन्थ्यो। (डाइसी पृ ६४७०) नेपालको संवैधानिक इतिहासमा यस्तो परम्परा रहेको पाइँदैन। बेलायतमा संसद्ले परिवर्तन गर्न नसक्ने कुनै कानुन हुँदैन। उदाहरणार्थ बेलायतको संसद्ले हाउस अफ लर्ड्स खारेज गर्न र हाउस अफ कमन्समा चाहेको परिवर्तन गर्न सक्छ। त्यहाँ संवैधानिक र अन्य साधारण कानुनमा संसद्ले समानरूपमा काम गर्न सक्छ। (डाइसी ८८) नेपालमा संसद् संविधान अधीनस्थ हुन्छ र संसद्ले संविधानले निषेध गरेको विषयमा र संविधानविपरीत कानुन बनाउन सक्दैन। बेलायतमा संविधानको एउटा लिखत छैन। विधायिकी कानुनहरूको खास वर्गीकरण संवैधानिक कानुन हुन्छ। संविधानलाई मूल कानुन भन्ने धारणा बेलायतको लागि विदेशी अवधारणा हो (डाइसी ८९)। नेपालमा संविधानसभाको नामबाट जारी भएको संविधान मूल कानुन हो र यो धारणा नेपालका लागि विदेशी नभई संविधान अंगीकृत व्यवस्था हो। बेलायतमा संसद्ले बनाएको कानुन कार्यकारिणी, विधायिका वा न्यायपालिका कसैले संविधान वा संवैधानिक कानुनविपरीत भनी बदर गर्न सक्दैन। पछि आएर संसद्ले आफैं खारेज गर्न सक्ने व्यवस्था चलेको छ (डाइसी ९१)। संसद्ले ऐन खारेज गर्न सम्भव हुनु संवैधानिकताको जाँच होइन; विधायिकी शक्तिकै रूप हो। विधायिकाले खारेज गर्ने र न्यायपालिकाले अमान्य वा बदर गर्ने अवधारणा फरक हुन्। नेपालमा संसद्ले बनाएको ऐन संविधानसँग बाझिएमा सर्वोच्च अदालतले अमान्य गर्न सक्छ (नेपालको संविधान धारा १, ५७, १३३, २७०)। बेलायतमा एकात्मक शासन पद्धति हुँदा त्यहाँ कानुन निर्माण संसद्को एकाधिकार हो। नेपालमा संघीय प्रणाली हुँदा प्रदेश र स्थानीय तहलाई एकल सूचीबाट प्राप्त कानुन निर्माण शक्तिमा संसद्ले हस्तक्षेप गर्न सक्दैन। बेलायतमा कानुनको शासन वा कानुनको सर्वोच्चता हुनका लागि संसद्को सार्वभौमिकताको अभ्यास आवश्यक मानिन्छ (डाइसी पृ ४११)। नेपालमा लिखित संविधानले नै सीमा तोकेको र संविधानसँग बाझिने कानुन अमान्य हुने हुँदा संसदीय सार्वभौमिकता त के; संसदीय सर्वोच्चता पनि छैन। हामीले संवैधानिक सर्वोच्चताको पद्धति अवलम्बन गरेको नमानेमा अनेक संवैधानिक तानाबाना र शृंखला टुट्छन्। बेलायत सरकारले रानीका नाममा काम गर्छ भने नेपालमा धारा ७५(३) अनुसार नेपाल सरकारको नाममा काम हुन्छ। बेलायतमा राजनीतिक र प्रशासनिक सरकारमा रहनेले आफूलाई रानीको नोकर (सर्वेन्ट) का रूपमा लिन्छन्। यहाँ धारा ७४ मा गणतन्त्रात्मक संसदीय शासन प्रणाली छ। नेपालको संविधानको धारा १००(४) को प्रतिबन्धात्मक वाक्यांशमा प्रधानमन्त्री नियुक्त भएको दुई वर्षसम्म अविश्वासको प्रस्ताव राख्न पाइँदैन। बहुमतप्राप्त दलको संसदीय दल वा मिलिजुली सरकार बनाएका दलले पाँच वर्षमा समय मिलाएर तीनवटा प्रधानमन्त्री बनाए अविश्वासको प्रस्ताव सम्बन्धी संवैधानिक व्यवस्था निरर्थक हुन्छ। यसरी एक संसदीय कार्यकालमा तीन प्रधानमन्त्री बनाउने चलन चले संसद्प्रति प्रधानमन्त्री उत्तरदायी हुनुपर्ने संसदीय व्यवस्थाको मान्यता घुमाउरो गरी निस्तेज हुन्छ। अविश्वासको प्रस्तावमा समयका सीमा लगाएर नेपालको संविधानले संसद्नियन्त्रित सरकारको सट्टा स्थिर सरकार रोजेको छ। संविधानको धारा ७६ मा सरकार गठनमा विगतमा भएका जस्ता अनैतिक र मर्यादाहीन काम रोक्न भनी सरकार गठनको तरिकाबारे लामो सूची उल्लेख छ। पूर्ण बहुमतदेखि एकल सदस्यले समेत सरकार गठन गर्न सक्ने प्रबन्ध गरिएको छ। राजनीतिक गलत व्यवहार र प्रवृत्ति रोक्न सो धारामा प्रतिनिधिसभा विघटनलाई सीमित गर्ने प्रबन्ध गरिएको हो वा होइन भन्नेबारे संवैधानिक प्रश्न उठिरहेको छ। संविधान निर्माण गर्दा आधिकारिक ठाउँमा रहेका व्यक्तिहरू भिन्नभिन्न मत राख्दै न्यायालय पुगी आफूले भनेजस्तो निर्णय आउने पक्षमा नागरिकलाई आश्वस्त पार्न खोज्दैछन्। यो संविधानको समस्या हो वा व्यवहारको वा अदालतबाहिर गरिएका व्याख्याको भन्ने उत्तर अन्तिम व्याख्याताबाट आउला नै। आफ्नो अवधारणा वा दृष्टिकोण बनाउन विदेशी फैसला पढ्नु वा उताको कानुन र फैसलाको नेपाली कानुनसँग तुलना गरी नयाँ सोच बनाउनु सकारात्मक हो। नेपालको संविधानको धारा ७४ मा लेखिएको संसदीय व्यवस्था भनेको यही संविधानमा लेखिएका व्यवस्थाको समयोग हो। यो बेलायतका सन्दर्भ, प्रथा, परम्परा, नजीर र संवैधानिक कानुनको सहउत्पादन होइन। संसदीय सार्वभौमिकताको डाइसीको सिद्धान्तमाथि आइभर जेनिंग्सले प्रश्न गर्दै संसदीय सर्वोच्चताको सिद्धान्त अघि सारेका छन् (द ल एन्ड द कन्स्टिच्युसन सर आइभर जेनिंग्स १९७९)। बेलायती संसदीय इतिहासका केही प्रसंग बेलायतमा नर्मन वंशको शासनपछि राजाको अध्यक्षमा विभिन्न सामन्त, सरदार र पादरीहरूको (त्रिशक्ति) महासभा (म्याग्नम कन्सिलियम) ले विधायिकी कार्य गथ्र्यो। यसको बैठक सदैव नहुँदा उच्च भारदारको राजकीय परिषद् (क्युरिया रेजिस) ले काम गथ्र्यो। राजा र त्रिशक्तिबीचको झगडाका कारण सन् १२१५ मा त्रिशक्तिको अधिकार सुनिश्चित र सुरक्षित गर्न महाअधिकारपत्र (म्याग्नाकार्टा) आयो। पछि मात्र जनताले यसबाट फाइदा लिन पाए (पार्लियामेन्ट र सल्लाहकार सभा ढुण्डिराज शर्मा, २०१६, पृ १४)। मध्ययुगमा राजेच्छामा मात्र संसद्को बैठक बस्ने र कानुन बनाउने अधिकार संसद्मा नभई राजा र मन्त्रीहरूमा हुने गथ्र्यो। संसद्को काम राजालाई करका रूपमा धन उठाउन निधो गरिदिनु मात्र थियो। यसले संसद्को सम्मतिविना कर लगाउन नपाइने पद्धति सुरु गर्यो (ढुण्डिराज १९)। मध्यकालमा सामन्त र पादरीसँगै नागरिक पनि संसद्का सदस्य बन्न थाले। जनताका आवाज नसुने कर उठाउने अनुमति दिन नहुने जनमागका कारण जनताका कुरा सुन्नुपर्ने बाध्यता बढ्दै गयो। अलिपछि सामन्त र पादरीले जनताका प्रतिनिधिसँगसँगै बस्न गाह्रो मान्न थाले। केही समय संसद् तीन भागमा बाँडियो। पादरीहरूको संसद् कन्भोकेसन, सामन्तहरूको हाउस अफ लर्ड्स र जनप्रतिनिधिको हाउस अफ कमन्स भन्न थालियो। हाउस अफ कमन्समा पादरीहरूविरुद्ध छलफल र आलोचना हुन थालेकाले जनप्रतिनिधि लखेटिए। बेलायतमा सुरुमा राजा र सामन्तबीचको झगडामा राजा कहिले पादरीको आड लिएर सामन्तलाई र कहिले सामन्तको आड लिएर पादरीलाई परास्त गर्थे। पछि जनताले मन्त्री रोज्ने अधिकार माग्न थालेकाले गृहयुद्ध भयो। राजा चाल्र्स प्रथमका मुख्यमन्त्री स्ट्राफर्ड र एक आर्कबिसपको यसैकारण ज्यान गयो (ढुण्डिराज शर्मा २१२७)। लर्डको पद छोरामा उत्तराधिकार सथ्र्यो। हाउस अफ लर्ड्सले सुधार विधेयकमा स्वीकृति नदिँदा पछि हाउस अफ कमन्सको अधिकार थप्दै लगियो। हाउस अफ कमन्सको अधिकार थप्ने क्रममा जन इलियट र पिटर वेन्टवर्थ टावर अफ लन्डनमा थुनिएर मर्नुपर्यो (ढुण्डिराज शर्मा (२९(३४)। बेलायतमा राजा र संसद्को संघर्ष कालमा सांसदहरूलाई राजासित केही भन्न जानु पनि खतरनाक भएकाले एउटा वक्ता खोजी कमन्सको प्रवक्ताका रूपमा पठाउन थालेकाले सभामुखलाई स्पिकर भनिएको हो। एक समय हेनरी आठौंले स्पिकरलाई फलानो विधेयक पारित गराएर ल्याऊ, ढिलो भए तिम्रो गर्धन रहने छैन भनेका थिए। त्यो बेला स्पिकर नहुन अनेक बहाना गरिन्थ्यो। कोही स्पिकर चुनिए आसनमा गएर बस्न मान्दैनथ्यो। त्यसैले सदस्यहरूले ठेलठाल गरी लगेर बसाउँथे। पछि पनि स्पिकरको नाम प्रस्तावित गर्ने सदस्यले कुम समाती ठेल्दै लैजाने चलन छ (ढुण्डिराज शर्मा १२३)। हाउस अफ कमन्स सुरुमा च्यापलमा बसेकाले उपासना स्थलप्रति शिर झुकाई भक्ति देखाउँदै आइएको चलन संसदीय शिष्टाचार बनी सदनको कारबाहीपूर्व प्रार्थनाको चलन चल्यो (ढुण्डिराज शर्मा १३४)। बेलायतीहरू अविवाहित एलिजाबेथ प्रथमको मृत्युपछि कुनै क्याथोलिकलाई राजसिंहासनमा बसाली धार्मिक संघर्षमा भएको हत्याकाण्डको पुनरावर्तन गराउन चाहन्थे। उनी अविवाहित हुनु एकातिर उत्तराधिकारको प्रश्न थियो भने विवाह उनको निजी मामला भन्ने पनि थियो। रानीको विवाहको प्रश्नले हाउस अफ कमन्समा अनेक उतारचढाव ल्यायो। विधायक थुनिए। पिटर वेन्टवर्थको कैदमै मृत्यु भयो। संसद्सँगको झगडाका कारण राजा जेम्स प्रथम इसाई संसारका विद्वान् मूर्ख (वाइजेस्ट फूल अफ क्रिस्टियनडम) भनिए। उनले हाउस अफ कमन्सको माइन्युट झिकाई विरोध प्रस्ताव च्याते (ढुण्डिराज शर्मा पृ १५११५९)। राजा चाल्र्स प्रथमको पालामा ११ वर्ष संसद् चलेन। पछि संसद्मा ह्याम्पडेन, पिम, हालिस, स्ट्रोड, ह्याजलरिग पाँच सदस्यले राजासँगको संघर्षलाई निरन्तरता दिए। उनीहरूका घरमा छापा मारियो। हाउस अफ लर्डसका मर्यादापालकले हाउस अफ कमन्समा आएर ती पाँच सांसद गिरफ्तार गर्न खोजे। एक दिन त राजा चाल्र्स प्रथम स्वयं दलबलसहित ती पाँच सदस्य गिरफ्तार गर्न सदनमा छिरे (ढुण्डिराज शर्मा पृ १६०१७२)। बेलायतको संसदीय व्यवस्थाका आफ्नै संघर्ष, सन्दर्भ र आरोहअवरोह छन्। राजा र पादरीका अत्यधिक शक्ति सीमित गरिए। संसद्का विशेषाधिकारको जन्म भयो। उपनिवेशमा क्रूरता लादिए। उपनिवेश स्वतन्त्रताका घोषणा भए। पहिले इन्कार गरेका अधिकार पछि दिइए। पादरीहरू वा ठालुहरूसँग मिलेर राजा वा रानीले गर्ने अत्याचार रोक्न कति सभासद्ले कैद भोगे र कतिले ज्यान गुमाए। राजा चाल्र्स प्रथम र जननिर्वाचित प्रधानमन्त्री क्रमवेल मारिए। बेलायती हाउस अफ लर्ड्समा पादरी र ठालुहरूको प्रतिनिधित्व हुनाले यसलाई माथिल्लो सदन र हाउस अफ कमन्स सामान्य मानिसको सदन हुँदा तल्लो सदन भनियो। नजीर उद्धरण सन्दर्भ अमेरिकी सर्वोच्च अदालतका न्यायाधीशहरू अमेरिका उपनिवेश हुँदाबाहेकका बेलायती नजीर आफ्ना फैसलामा उधृत गर्न रुचाउँदैनन्। अमेरिका कमनवेल्थको सदस्य छैन। एक भेटमा अमेरिकी सर्वोच्च अदालतकी प्रथम महिला न्यायाधीश सान्द्रा डे ओकोनरले केही विदेशी फैसला पढ्ने गरे पनि उधृत गर्ने चलन खासै नभएको बताउनुभएको थियो। विदेशी फैसला र परम्परा त्यो देशको समाज, इतिहास, संविधान र कानुनसापेक्ष हुन्छन्। त्यसैले एकादेशका नजीर अर्को देशमा लागू गर्न खोज्नु यी पक्षमा ध्यान नदिनु हो। कानुन आफ्नै देशका जनताको इच्छा हो। नेपालमा त प्रकरणका प्रकरण अरू देशका फैसला अर्को भाषामा कपीपेस्ट गराएको देखिन्छ। अर्को देशको नजीर सो देशको कानुनको व्याख्या हुँदा आफ्नो देशको कानुनको व्याख्या पन्छाई अरू देशको नजीर उधृत गरी व्याख्या गर्नु आफ्ना नागरिकलाई अरू देशका कानुनबाट शासित गराउन खोज्नु पनि हो। कुन न्यायाधीशले कुन देशका फैसलाबाट उताको नजीर ल्याउने हो भन्ने कुनै सीमा र पद्धति हुँदैन। कुन न्यायाधीशले कुन देशको नजीर ल्याई के व्याख्या गरिदिने हो भन्ने अन्योल नागरिकमा रहिरहन्छ। कानुनको अनभिज्ञता क्षम्य हुँदैन भनिन्छ। आफ्नै देशका कानुनकै रास र थाक छन्। आफ्नै देशका नजीर छिमली नसक्नु छन् भने अर्को देशका नजीर पनि जान्नुपर्ने बाध्यता सिर्जना गर्नु नागरिकमाथि अनावश्यक भारी बोकाउनु हो। कतिपय अवस्थामा उताको पूरा फैसला नपढी अरू किताबबाट केही अंश उधृत गरिन्छ। पूरा फैसला नपढी कुनै लेखकले आफ्नो सन्दर्भ पुष्टिका लागि उधृत गरेका दुईचार पंक्तिलाई निर्णयाधार (रेसियो) ठानी उधृत गर्नु अझ सिकारु काम हो। आफ्नै देशको नजीर अर्को मुद्दामा उधृत गर्न त मुद्दाका तथ्य मूलतः मिल्नुपर्छ भने किताबका पादटिप्पणी पढेर उताका नजीर लागू गर्नु आश्चर्य हो। आफ्नै देशमा पनि खारेज भएको संविधान र ऐनको व्याख्या संबद्ध नजीरका आधारमा फैसला गर्न ठीक हुँदैन भने विदेशमा त्यो कानुनको स्थिति के छ थाहा नपाई नजीर मान्नु विडम्बना हो। कानुन बनाउदा आफ्नो देश, समाज, सन्दर्भ पन्छाई अरू देशका कानुन (खासगरी सामाजिक क्षेत्रका कानुन) कपीपेस्ट गर्नु र नजीर पनि उतैका उधृत गर्नु अनि कानुनमा प्रयोग भएका नेपाली शब्दको अंग्रेजी अनुवाद खोजी उताका शब्दकोशका अर्थ यताका कानुन र फैसलामा छिराउने प्रवृत्ति उपनिवेशउन्मुख प्रवृत्ति हो। अरू देशका नजीरअनुसार गर्दा उता अर्को मुद्दा परी नजीर उल्टिए यहाँ पनि मुद्दा गर्न लगाई नजीर उल्टाउने प्रणाली लागू गर्ने हो र ? आफ्नो अवधारणा वा दृष्टिकोण बनाउन विदेशी फैसला पढ्नु वा उताको कानुन र फैसलाको नेपाली कानुनसँग तुलना गरी सोच बनाउनु राम्रो हो। तर आफ्नो विधायिकाले नबनाएको कानुन र आफ्नो अदालतले नगरेको व्याख्या लाद्नु संविधानविपरीत पनि हो। किनकि संविधानअनुसार हाम्रो विधायिकाले बनाएको कानुन र हाम्रै सर्वोच्च अदालतले प्रतिपादन गरेको नजीरको निर्णयाधार (रेसियो) मात्र हाम्रो लागि बाध्यात्मक कानुन हुन्। अरूले उनीहरूका सन्दर्भमा उनीहरूकै कानुनको व्याख्या गरी बनाएका नजीर हाम्रा फैसलामा उधृत गरी तिनलाई नेपाली कानुनसरह पक्षको हारजितमा भूमिका खेल्ने गरी नजीर मान्नु र लाद्नु उपनिवेश उन्मुखता हो। संविधानमा ठाउँठाउँमा सार्वभौमसत्ता र स्वाधीनता विराजित छन्। मुलुकमा कानुन, नजीर र नीति बनाउँदा कपिपेस्ट गरिरहने प्रवृत्तिले हामीलाई अनावश्यकरूपमा परनिर्भर र उपनिवेशउन्मुख बनाउँछ। जापान त दोस्रो विश्वयुद्धमा नागासाकी र हिरोसिमामा बम खसालेपछि विदेशी सैनिक जनरलले बनाएको संविधानमा केही परिमार्जन गर्न सक्षम भएको थियो। हामी कुन बाध्यताले विदेशी कानुन र नजीर पछ्याउन बाध्य हुन्छौं ? उसबेलाका बेलायती राजा जेम्स प्रथमलाई त्यहाँ भनिएजस्तै हामी हाम्रो पुस्ताका अति विद्वान् मूर्ख (वाइजेस्ट फूल, जेनिंग्स १५७) हौं र ?"
प्रजातन्त्रको चक्कर,"मोटो संविधान बन्यो, जसलाई जे मन लाग्यो उही लेखियो तर अहिले त्यसैको चक्करमा रचयिता नै ठक्कर खाँदैछन् नेपालमा विगत ७० वर्षदेखि प्रजातन्त्रको चक्कर चल्दै आएको छ। कहिले पूर्ण प्रजातन्त्र, कहिले अर्ध प्रजातन्त्र, कहिले त्यसैलाई लोकतन्त्र भनिँदै छ। जे भन्दा पनि नेपाली प्रजातन्त्र नभई हुँदैन भनेर भन्छन्। प्रजातन्त्रको विकल्प प्रजातन्त्र नै हो भनेर भन्छन्। यो विश्वास यसरी प्रकट गर्छन् मानौं नेपालीले वर्षौंदेखि प्रजातन्त्रको अभ्यास गर्दै आएका छन्। वास्तवमा नेपाली प्रजातान्त्रिक प्रणालीमा हुर्केका होइनन्। २००७ सालपहिले उनीहरू अन्धकारमा थिए। शासन पद्धतिसित उनीहरूको सरोकार नै थिएन। शासन सत्ता कसैले चलाएका थिए। राजा कतै थिए। राणा कतै थिए। २००७ सालदेखि नेपालीलाई प्रजातन्त्रको चस्का लागेको हो। तर यो कसरी चल्छ, कसरी चलाउनुपर्छ र प्रजातान्त्रिक व्यवहार भनेको के हो भन्ने थाहा थिएन। १० वर्षसम्म मानिस भौंतारिए। शाही खानदान र राणा परिवारबाहेकका अलिअलि जान्नेसुन्ने सत्तामा पुगे। प्रजातन्त्रको नाम लिन कसैले छाडेनन्। त्यत्तिकैमा संसदीय पद्धतिको संविधान बन्यो, निर्वाचन भयो, त्यसैमुताबिक सरकार पनि बन्यो। तर समाज र देश व्यवस्थित हुन सकेन। त्यसको ३० वर्षसम्म छाडा प्रजातन्त्र आएन। अहिले आएर मानिसले महसुस गरे कि त्यो बेलामा देशले विकासको क्षेत्रमा फट्को मार्यो। त्यो समयमा ५० सौं कलकारखाना बने। नेपाललाई चाहिने पूर्वपश्चिम राजमार्ग बन्यो। चीनसित सम्पर्क हुन सक्ने सडक बन्यो। त्यसको अर्को ३० वर्षमा पूर्ण प्रजातन्त्र आयो। त्यसले विनाश गर्नुसम्म गर्यो। तर यस बखत नेपालीले देखे, भोगे र के ठीक के बेठीक भनेर छुट्याउन सक्ने भए। तर प्रजातन्त्रको नसाले मानिसलाई छाडेन। त्योभन्दा पनि उच्चस्तरको भनेर लोकतन्त्रको गुणगान गरे। तर वास्तवमा उनीहरू यसबाट दिक्क माने। यो सबै तमासा देख्दा मलाई लाग्छ नेपाली प्रजातन्त्रको भ्रममा परे। प्रजातान्त्रिक पद्धति नराम्रो होइन। तर त्यसैको नाउँमा त्यसलाई कसरी छल्न सकिन्छ, कसरी त्यसको अपभ्रंश निकाल्न सकिन्छ र जनताका नाउँमा निजी स्वार्थ प्ूरा गर्न सकिन्छ भनेर नेपालीले सिके, व्यवहारमा ल्याए र प्रजातन्त्रको हत्या नै गरिदिए। यो कटु सत्य प्रधानमन्त्री कृष्णप्रसाद भट्टराईले २०५६ साल चैत ३ गते संसद्मा भाषण गर्दा भनेका थिए, देशभक्ति दण्डित हुने भीम मल्ल र भीमसेन थापाका कथा र व्यथाको अभिशप्त इतिहासबाट हामी नेपालीले कहिले गएर छुट्कारा पाउने हो ? के प्रजातन्त्रको लडाइँको तात्पर्य कुटिल राजनीतिका खेलको विसर्जन र पारदर्शिताको प्रदर्शन होइन ? हामी नेपालीले पचासौं वर्षदेखि राजनीतिलाई एउटा मर्यादाको सीमामा उभ्याउन र मूल्य एवं मान्यतामा आधारित गराउन प्रजातन्त्रको आराधना गरेका हौं। वास्तविक प्रजातन्त्र कायम नभएसम्म र हाम्रा आचरण र चरित्रमा प्रजातन्त्रका उदात्त गुण सञ्चारित नभएसम्म राष्ट्र उँभो लाग्न र काँचुली फेर्न सक्दै सक्दैन। यस्तो दिन कहिले आउला ? नेपालीले खोजेको प्रजातन्त्र प्रजातन्त्रकै लागि मात्र हो र ? के यो नै साध्य हो ? कि यो एउटा साधन मात्र हो ? आखिर नेपालीले खोजेको के हो ? हुन त २००७ सालमा एकतन्त्रीय शासन हुँदा प्रजातन्त्र एउटा साध्यको रूपमा देखिन्थ्यो, त्यही रूपमा लिइन्थ्यो। तर त्यो त भ्रम रहेछ। प्रजातन्त्र मात्र पाएकोमा सन्तोष हुने भए सन्तोष गर्ने ठाउँ प्रशस्त छन्। बोल्न पाएकै छन्। लेख्न पाएकै छन्। त्यसैमा रमाएर बसे हुने हो। तर त्यो त गलत रहेछ। तैपनि नेपालको एउटा राजनीतिक पार्टी प्रजातन्त्रलाई नै साध्य मानेर बसेको छ। अहिले आएर महसुस भएको छ कि जनताले चाहेको त विकास रहेछ। उनीहरूलाई चाहिने त विकासै रहेछ। उनीहरूले खोजेको त खान, लाउन, बस्न, शिक्षा पाउन, औषधोपचार गर्न पाउन र गरिखान पाउन चाहेका रहेछन्। शान्ति र स्वाभिमानका साथ बाँच्न पाउन खोज्ने रहेछन्। के यति गर्न नसकिने देश, नेपाल अथवा नसक्ने नेपाली जनता हो र ? यसो हेर्दा त यस्तो लाग्दैन। उनीहरूको इतिहास र बितेका सामाजिक व्यवस्था, आर्थिक अवस्था र रीतिथिति हेर्दा त त्यस्तो लाग्दैन। त फेरि गडबड कहाँ छ ? गडबड भयो नेपालीले बुझ्न र चिन्नमा। उनीहरूलाई बताइएको जस्तो प्रजातन्त्रले विकास ल्याउन सकेन। प्रजातन्त्र आयो, विकास आएन। प्रजातन्त्रले के देखाइदियो भने राजनीतिमा अपराधीकरण भयो। अपराधी राजनीतिमा हावी भए। यसमा छरछिमेकीको पनि प्रभाव परेको होला। तर दुःख पाउनुपर्यो नेपाली जनताले। यही ६०७० वर्षको दौरानमा नेपालजस्तै गरिब मुलुक धनी भए। कैयन् गुना धेरै आम्दानी गर्ने भए। नेपाली गरिबको गरिब नै रहे। नेपालीलाई काम दिन सक्ने भए। कज्याउन सक्ने भए। नेपाली प्रजातन्त्र कस्तो हुनुपर्ने; अग्रगामी के हुन्; प्रतिगामी को हुन्; दक्षिणपन्थी को हुन्; वामपन्थी को हुन्; बुर्जुवा को हुन्; सामन्तवाद के हो; साम्यवाद के हो; पुँजीवाद के हो भनेर रनभुल्लमा परेका छन्। त्यसमा पनि नवउदारवाद के हो; जनवाद के हो; बहुदलीय जनवाद के हो; जनताको जनवाद के हो आदि विवाद र व्याख्यामै हामी बुझ्न र बुझाउन लागेका छौं। जुन कुरा अरू मुलुकका कलेज र विश्वविद्यालयमा पढन र पढाउन लाग्छन्; ती कुरा हाम्रा दैनिक जीवनमा आइपर्छन्। त्यसबाट हामी अरू रनभुल्ल पर्दछौं र यो क्रम जारी नै छ। नेपाली राजनीतिमा साम्यवादी छ्यापछ्याप्ती छन्। कम्युनिस्ट पार्टी मात्र १९२० वटा भएको अनुमान छ। विडम्बना के छ भने साम्यवादी प्रजातन्त्रवादी भएको देखा पर्छन् र साबित गर्न खोज्छन्। बाहिर प्रजातन्त्रवादी भए पनि भित्र र वास्तवमा अधिनायकवादी नै हुन्। मुखले हामी अधिनायकवादी हौं भनेर भन्न पनि सक्दैनन्। तर कामधाम आफ्नो भित्री विश्वासअनुसार नै गर्छन्। त्यसमा बेमेल देखिने नै भयो। एउटा झूटलाई ढाक्न सयवटा झूट बोल्नुपर्छ भन्ने लागू हुन्छ। यही द्वन्द्वमा अहिले देश फसेको छ। विश्वास छ कतै; बोल्नुपर्छ कतै। संविधान, प्रणाली, विधि, विधान आदिका कुरा गरिन्छ। तर ती सब ढकोसला मात्र हुन्। हाम्रो पुराण र प्राचीन ग्रन्थमा राक्षसको प्रसंग आउँछ। हिरण्यकश्यपु, रावण, शुम्भ निशुम्भ, भष्मासुर आदि। उनीहरू सबै सुरुमा शक्तिहीन हुन्छन्। तर उनीहरू ब्रह्मा, विष्णु, महेश्वरको तपस्या गर्छन् र वरदानस्वरूप शक्ति हासिल गर्छन्; उनीहरू सो शक्ति दुनियाँको भलो गर्न प्रयोग गर्दैनन्। ऋषिमुनीलाई दुःख दिन थाल्छन्। एक हद पुगेपछि मात्र जसले वरदान दिएको हो; उनैले उनीहरूको ठेगान लगाउँछन्। नेपालको प्रजातन्त्रमा पनि त्यही दोहोरिएको देखिन्छ। जनताको अधिकारका लागि लड्छन्, जेल जान्छन्, कष्ट पनि सहन्छन्। त्यो देखेर जनताले उनीहरूलाई मत दिन्छन्। सत्तामा पुर्याउँछन्। तर त्यसपछि वितण्डा मच्चाउँछन्। उनीहरूलाई सजाय दिन सक्ने जनता नै देखिन्छन्। तर त्यो समय आउँदासम्म देशले धेरै क्षति बेहोरिसकेको हुन्छ। यी कुरा वास्तवमा हामीले देख्न सक्छौं। देशका नदीनाला अरूका हातमा गए; देशको ढुकुटी रित्तिए; मानिस अरू मुलुकमा नोकरी गर्न कर पर्यो; केही मानिसले सत्ताको दुरुपयोग गरेर रातारात अकूत सम्पत्ति कमाए र राज्यका अंग भागबन्डामा चल्न थाले। आएका सबै व्यवस्था पैसामा बिक्न थाले, ठूलासाना पद पनि किनबेच हुन थाल्यो। मोटो संविधान बन्यो। जसलाई जे मन लाग्यो उही लेखियो। अहिले त्यसैको चक्करमा त्यसका रचयिता नै ठक्कर खाँदैछन्। मुख्य कुरा देशले दुःख पायो र जनताले दुःख पाए। यसको उपाय मानिसले अनेक दिन्छन्। तर २०४७ सालमा मैले एउटा लेखमा प्रजातन्त्र नेपालमा धेरै दिन टिक्दैन भनेको १० वर्ष पनि टिकेन। अहिले पनि यो चक्करमा परेको छ। नेपालमा यसको समय आएको छैन। समय आएपछि यो सफल हुन्छ तर यतिखेर मुलुकको व्यवस्था यति बिग्रेर गइसक्यो कि त्यसलाई सही बाटोमा ल्याउन कठिन छ। एउटै आशा जनताले राजसंस्थामाथि गरेका छन्। जबसम्म एउटा शक्तिशाली नेतृत्व दिन सक्ने राजसंस्था हुँदैन तबसम्म यो देश ठीक बाटोमा आउलाजस्तो छैन। हुन त त्यसमा पनि अनेक खतरा नरहेका त होइनन् तर यो मुलुकको स्थापना र जन्म जसरी भएको थियो; त्यसैबाट यसको उद्धार होला भन्ने आशा गर्न सकिन्छ।"
कोरोनामाथि विजयको आशा,"नेपाल सरकारले गत बुधबारदेखि देशभर एकैसाथ कोरोना उपचारमा खटिएका फ्रन्टलाइनर स्वास्थ्यकर्मीलाई कोरोनाविरुद्धका खोप कोभिडसिल्ड दिन सुरु गरेको छ। यसै सन्दर्भमा वरिष्ठ मानसिक रोगविशेषज्ञ डा नवराज कोइराला आफ्नो फेसबुक वालमा लेख्छन्, नखाऊँ भने दिनभरिको सिकार, खाऊँ भने कान्छो बाउको अनुहार भनेकै यो कोभिडसिल्ड भ्याक्सिन हो कि क्या हो ? साह्रै द्विविधामा परियो लगाऊँ कि नलगाऊँ ? धेरै स्वास्थ्यकर्मीलाई यस्तो द्विविधा भएको थियो। फ्रन्टलाइनमा काम गरेर कोरोना संक्रमण भई निको भइसकेका स्वास्थ्यकर्मीलाई पनि कोभिडसिल्ड लगाऊँ कि नलगाऊँ भयो। यस्तो डर र द्विविधामा पनि बेलायतको अक्सफोर्ड एस्ट्राजेनेकाले विकास गरेको तथा भारतको सेरम इन्स्टिच्युट्स अफ इन्डियाले उत्पादन गरेको कोभिडसिल्ड पहिलो दिनमै नौ हजार ८४ स्वास्थ्यकर्मीले लगाएका छन्। औषधिको विकास र प्रयोग हुन थालेपछि छोटो समयमा संसारलाई त्रासित र पीडित बनाएको कोरोनामाथि विजय पाइन्छ कि भन्ने आशा जागेको छ। खोप उत्पादनका लागि निकै समय खर्चिनुपर्छ। इतिहासमै सम्भवतः सबैभन्दा चाँडो अर्थात् करिब एक वर्षमै कोरोनाको विरुद्धमा विभिन्न खोप उत्पादन भएका छन्। कोरोनाविरुद्धका खोपहरूमध्ये कोभिडसिल्ड सबैभन्दा सस्तो र सामान्य फ्रिजमै भण्डारण गर्न सकिने खोप हो। त्यसैले यो कम आय भएका मुलुकमा बढी प्रयोगमा आउने विश्वास लिइएको छ। सस्तो भए पनि यो ६२ देखि ९० (औसतमा ७०) प्रतिशत प्रभावकारी रहेको छ। सबैभन्दा महँगो फाइजर तथा मोडर्ना कम्पनीका खोप भने ९५ प्रतिशत रहे पनि सो भण्डारण गर्न माइनस ७० डिग्री सेन्टिग्रेट चाहिने भएकाले हाम्रोजस्तो मुलुकमा भण्डारदेखि नै अप्ठ्यारो हुने अनुमान गरिएको छ। कुनै पनि खोपले हाम्रो शरीरको सो रोगविरुद्धको प्रतिरोधात्मक शक्तिको विकास गर्ने हुन्छ र फलतः सो रोगले संक्रमण गर्न नसक्ने हुन्छ। खोपमा सम्बन्धित रोगकै जीवाणु वा जीवाणुका कण सीमित मात्रामा प्रयोग गरिएको हुन्छ, जसले मानिसको सो रोगविरुद्धमा एन्टिबडी बनाउन मद्दत गर्छ तर संक्रमण गर्न सक्दैन। त्यसैले यो खोप लगाए कोरोनाको संक्रमण वा अझ खतरा संक्रमण हुन्छ भन्ने त्रास रहेको थियो। कोरोनाका खोप नयाँ रहेको तथा यस खोपको अध्ययनको एक वर्ष पनि भइनसकेकाले खोप लगाउन धेरैलाई डर हुनु स्वाभाविक थियो। कतिले त नेपाललाई भारतले फ्रीमा दिएको परीक्षणका लागि होला भन्ने पनि अनुमान गरेका थिए। तर धेरैलाई यसमा विश्वास रहेको देखियो। धेरै चिकित्सकले खोप लगाउन पाएकोमा भाग्यमानी महसुस गरेको सामाजिक सञ्जालमा अभिव्यक्ति दिएका छन्। वरिष्ठ चिकित्सकहरूले खोप लगाएका तस्बिर सामाजिक सञ्जालमा देखिन थाले। कति स्वास्थ्यकर्मी यिनै खोप लगाएका तस्बिरबाट पनि प्रभावित भए। आफ्नो तस्बिर सामाजिक सञ्जालमा राख्नाले दोस्रो दिनदेखि खोप लगाउनेको संख्यामा उल्लेखनीय वृद्धि भएको देखिन्छ। कोशी कोभिड अस्पतालमा रहेको खोप केन्द्रमा पहिलो दिन एक सय १० जनाले मात्र खोप लगाएका थिए भने तेस्रो दिन खोप लगाउनेको संख्या तीन सय ८० पुगेको विषयले यो कुराको पुष्टि गर्छ। सामान्यतः जुनसुकै खोपले पनि हाम्रो रोगप्रतिरोधात्मक प्रणालीमा काम गर्ने भएकाले तत्कालै केही असर देखा पर्छ। बच्चालाई पनि खोप दिँदा ज्वरो आएको, धेरै रोएको, सुई दिएको ठाउँ रातो डल्लो परेको देखेका छौं। त्यस्तै कोभिडसिल्ड लगाएपछि पनि केही असर देखिनु स्वाभाविक हो। यो खोप लगाएपछि करिब १० प्रतिशतलाई हात, टाउको दुख्ने, जाडो भएर ज्वरो आउने, जीउ दुख्ने, आलस्य हुने लक्षण देखिन सक्छ भन्ने थियो। मोरङ स्वास्थ्य कार्यालय प्रमुख सुरेश मेहताले तीन दिनमा मोरङमा मात्र दुई हजारभन्दा बढीले यो खोप लगाए पनि कसैलाई गाह्रो भएको जानकारी नरहेको बताए। केहीलाई सामान्य असर पारेको छ, तर सिभियर रियाक्सन भएको छैन मेहताले बताए। खोप लगाएको ९१० घन्टापछि बेस्कन टाउको र जीउ दुखेर गाह्रो बनाएको केही चिकित्सकले बताएका छन्। कति चिकित्सकले यस्तो हुन सक्ने अनुमान रहेकाले पहिल्यै पारासिटामोल औषधि सेवन गरेको र अरूलाई पनि त्यसो गर्न सामाजिक सञ्जालमै सुझाव दिएका छन्। खोप उत्पादक सेरम इन्डियाले केहीलाई पेट दुख्न सक्ने, पसिना आउने, भोक नलाग्नेजस्ता असर पनि देखिन सक्ने भने पनि त्यस्तो अहिलेसम्म नेपालमा कसैमा देखिएको छैन। खोपको असर सामान्य रहे पनि गर्भवती, बच्चा, दूध खुवाउँदै गरेकी आमा र १८ वर्ष पार नगरेकालाई यो खोप लगाइएको छैन। कोभिडसिल्डले गर्भवती वा बच्चालाई असर गर्छ भनेर नलगाएको चाहिँ होइन। यस कोभिडसिल्ड खोपको अध्ययन गर्भवती तथा बालबालिकामा नगरिएकाले उनीहरूमा लगाउने अनुमति नपाएको हो। त्यसैले गर्भको योजनामा रहेका महिलाले यो लगाउन कुनै वाधा नहुने विश्वास गरिएको छ। त्यस्तै कोरोना संक्रमण भएको बेला यो खोप लगाउन मिल्दैन। यस्ता संक्रमितले पीसीआर नेगेटिभ भएको दुई महिनापछि मात्र खोप लगाउन मिल्छ। त्यस्तै कुनै किसिमका रगतका बिलिडिङ डिस्अडर का बिमारीले कोभिडसिल्ड खोप लगाउन मिल्दैन। तर अन्य दीर्घरोगी जस्तै मुटु, मधुमेह, मिर्गौला रोगी तथा एचआईभी संक्रमितले समेत कोभिडसिल्ड खोप लगाउन मिल्ने बताएको छ। औषधिको विकास र प्रयोग हुन थालेपछि छोटो समयमा संसारलाई त्रासित र पीडित बनाएको कोरोनामाथि विजय पाइन्छ कि भन्ने आशा जागेको छ। यसको उत्पादनको तीव्र रहेकाले सबैलाई खोप लगाउन सकिने र चाडै कोभिडपूर्वको संसारमा फर्किने कल्पना धेरैले गर्न थालेका छन्। कोभिडसिल्ड सबै द्विविधा चिर्न सफल देखिएको छ।"
राष्ट्रिय महिला फुटबल : सावित्राले एकै खेलमा गरिन् १२ गोल,"काठमाडौं : राष्ट्रिय महिला लिग फुटबलअन्तर्गत आज भएको खेलमा सशस्त्र प्रहरी बलको एपीएफ क्लबकी सावित्रा भण्डारी एक्लैले १२ गोल गरेकी छन्। भण्डारीको एक दर्जन गोलको मद्दतमा एपीएफ क्लबले उदयपुरको चौदण्डीगढी नगरपालिकालाई २२० गोल अन्तरले पराजित गर्यो। ललितपुरको सातदोवाटोस्थित एन्फा कम्प्लेक्समा सोमबार भएको खेलमा एपीएफले लगातार छैटौँ जीत हात पारेको हो। एपीएफका लागि भण्डारीले मध्यान्तरअघिको खेलमा हाफमा पाँच तथा मध्यान्तरपछि सात गोल गरेकी हुन्। भण्डारीले खेलको पाँचौँ, ३२औँ, ३३औँ, ३४औँ, ३८औँ, ४७औँ, ५५औँ, ६२औँ, ६३औँ, ७२औँ, ७९ औँ मिनेट तथा दोस्रो हाफको इन्जुरी समयमा गोल गरेकी हुन्। उनले यसअघिका तीन खेलमा ह्याट्रिक गोल गरेकी थिइन्। यस्तै एपीएफका लागि अनु लामाले पाँच, अनिता बस्नेतले तीन तथा सरु लिम्बु र रेनुका नगरकोटीले एकएक गोल गरे। लिगको शीर्ष स्थानमा रहेको एपिएफको छ खेलमा १८ अङ्क छ। चौदण्डीगढी अङ्कविहीन रहँदै लिगको पुछारमा रहेको छ। अन्नपूर्णकर्मी सुनिता डंगोलको क्यामरामा कैद भएका तस्बिरहरु :"
मेयर गोल्ड कप फुटबल : पोखरालाई जित्दै सेमीफाइलनमा पुग्यो महोत्तरी,भंगहा : मेयर गोल्ड कप फुटवल प्रतियोगिता २०७७ को तेस्रो दिनको खेल बेङ्गखारी युवा क्लब महोत्तरीले जितेको छ। सुट आउट पेनाल्टीमा लेखनाथ युटाईटेड क्लब पोखरालाई १२ गोलले हराउँदै बेङ्गखारी युवा क्लबले जीत हासिल गरेको हो। खेलको निर्धारित समयमा दुबै टिमले एक अर्काविरुद्ध ११ गोल गर्दा खेल सुट आउट पेनाल्टीमा धकेलिएको थियो। खेलको २७ मिनेटमा लेखनाथ युटाईटेड क्लब पोखराका १९ नम्बर जर्सिका खेलाडीले बेङ्गखारी युवा क्लबमा पहिलो गोल प्रहार गरेका थिए। खेलको ४७ मिनेटमा बेङ्गखारी युवा क्लबका १९ नम्बर जर्सिका खेलाडीले गोल गरेर पोखरासँग बराबरी बनाएका थिए। खेल जितेसँगै बेङ्गखारी युवा क्लब आउँदो माघ २१ गते त्रिभुवन आर्मीसँग सेमीफाइनलका लागि भिड्ने छ। बेङ्गखारी युवा क्लबका गोल रक्षक अभिषेक बराल तेस्रो दिनको खेलको म्यान अफ दी म्याच घोषित गरियो। उनले नगद ५ हजार र शिल्ड पाए। महोत्तरीको भंगाहा नगरपालिकाले आयोजनामा फुटबल प्रतियोगिता भइरहेको छ। मंगलबारको खेल बिजय युथ क्लब हेटौंडा र बागमती युवा क्लब सर्लाहीबीच हुने आयोजकले जनाएको छ।

शीर्षक,विवरण
बाइडेनको चीनकेन्द्रित विदेश नीति र नेपाल,"नेपालमा उत्पन्न अस्थिरताले अमेरिका, भारत र चीनको चासो र चिन्तालाई बढवा दिनेछ गत जनवरी २० मा जोसेफ रोबिनेट बाइडेन जुनियर (जो बाइडेन) ले अमेरिकाको छयालीसौं राष्ट्रपतिका रूपमा शपथ लिँंदै शक्तिशाली राष्ट्रको कमान्डर इन चिफको पदभार ग्रहण गरेका छन्। यसैगरी कमला ह्यारिस अमेरिकी इतिहासको पहिलो महिला उपराष्ट्रपतिका रूपमा ह्वाइट हाउस प्रवेश गरेकी छन्। उच्च सुरक्षा चुनौती र कोरोना जोखिमका कारण सीमित व्यक्तिको उपस्थितिमा सम्पन्न यसपटकको शपथ ग्रहण समारोहमा कतिपय परम्परागत कार्यक्रमसमेत कटौती गरिएको थियो। बहालवाला राष्ट्रपतिले नवनिर्वाचित राष्ट्रपतिलाई ह्वाइट हाउसमा स्वागत गर्नुपर्ने परम्परा तोड्दै निवर्तमान राष्ट्रपति डोनाल्ड ट्रम्प बिहानै ह्वाइट हाउस छाडेर आफ्नो घरेलु राज्य फ्लोरिडा प्रस्थान गरिसकेका थिए। यसपटकको शपथ ग्रहण समारोहको शीर्षक अमेरिका युनाइटेड राखिएको थियो। शपथ ग्रहण समारोहलाई सम्बोधन गर्दै राष्ट्रपति बाइडेनले अमेरिकी जनतालाई एकजुट हुन आह्वान गरेका थिए। अमेरिकाले विभिन्न कालखण्डमा कठिनाइको सामना गर्दै र उठ्दै आएको इतिहासको स्मरण गराउँदै आफूले अमेरिकी जनताको सेवामा सबैथोक दिने प्रतिबद्धता जनाएका थिए। हामी सँगै कथा लेख्ने छौं, जुन कथा डरको होइन आशाको हुनेछ, विभाजनको होइन एकताको हुनेछ, अन्धकारको होइन उज्यालोको हुनेछ। शिष्टता र गरिमा, प्रेम र चंगाई अनि महानता र भलाइका कथा। बाइडेनले बाँकी विश्वलाई अमेरिका पुरानै नेतृत्वदायी भूमिकामा फर्किएको सन्देश दिएका थिए। हामी हाम्रो शक्तिको उदाहरणले मात्रै होइन तर उदाहरणको शक्तिले नेतृत्व गर्ने छौं। हामी हाम्रा गठबन्धनहरूको सुधार गर्ने छौं र हिजोको होइन तर वर्तमान र भविष्यका चुनौतीको सामना गर्न विश्वसँग सहभागी हुनेछौं। सुरक्षा, शान्ति र उन्नतिका लागि बलियो र भरपर्दो साझेदार हुनेछौं। गत फेब्रुअरी ४ मा विदेश मन्त्रालयद्वारा आयोजित समारोहमा राष्ट्रपति बाइडेनले आफ्नो प्रशासनको विदेश नीतिको अवधारणासम्बन्धी मन्तव्य दिएका थिए। अमेरिका फर्किएको छ। अमेरिकी विदेश नीतिको केन्द्रमा कूटनीतिको बापसी भएको छ भन्दै मन्तव्यको सुरुवात गरेका बाइडेनले आफ्नो प्रशासनले अंगीकार गर्ने विदेश नीतिका मूलभूत मुद्दाहरूको खाका प्रस्तुत गरेका थिए। संयुक्त राज्य अमेरिकाको प्रतिद्वन्द्वी बन्न उद्यत् चीनको महŒवाकांक्षा र अमेरिकी प्रजातन्त्रमा दक्खल दिँदै आएको रसियालगायतका अधिनायकवादविरुद्ध अमेरिकी नेतृत्वको जरुरत रहेको जिकिर गरेका थिए। अमेरिकी नेतृत्वको गठबन्धन र कूटनीति बाइडेनले आफ्नो विदेश नीतिको दुई खम्बाका रूपमा अघि सारेका छन्। ट्रम्प प्रशासनले पिस थ्रु स्ट्रेन्थ अर्थात् शक्तिद्वारा शान्तिको रणनीतिमा आधारित विदेश नीतिको अवलम्बन गरेको थियो। ट्रम्प प्रशासनको सुरुवातीमा उत्तरकोरिया र इरान प्राथमिकतामा थिए। उनीहरूविरुद्ध ट्रम्पले अधिकतम दबाबको नीति अख्तियार गरेका थिए। सुरुवातमा चीनको सहयोग लिएर उत्तर कोरियालाई दबाबमा ल्याउने प्रयत्न गरेका ट्रम्पले पछि चीनसँग नै व्यापार युद्ध गरे र कोभिडपछि चीनलाई नै निशाना बनाए। बाइडेन प्रशासनको तत्कालीन प्राथमिकतामा चीन र रसिया परेका छन्। ट्रम्प रसियासँग नरम र चीनसँग गरम देखिन्थे तर बाइडेन रसियाप्रति सुरुवातमै गरम देखिएका छन्। चीनसँग भारतको बढ्दो दूरी र दुई ठूला प्रजातान्त्रिक राष्ट्रहरू अमेरिका र भारतको निकटताको सम्बन्धको असर नेपालमा पनि पर्नेछ। बाइडेन उपराष्ट्रपति हुँदाको ओबामा कार्यकालको उद्धार विदेश नीतिले अमेरिकालाई कमजोर बनाएको कतिपय विदेश मामलाका जानकार बताउँछन्। इरानसँगको आणविक सम्झौतामा कमजोरी भएको मध्यपूर्वमा लिइएको सत्ता पलटको रणनीति त्यहाँको स्थिति झन् अस्तव्यस्त भएको, चीनले गलत अर्थनीतिको अभ्यास गरेको, उत्तर कोरियाको आणविक हतियार निर्माण कार्यलाई अंकुश लगाउन नसकेको, सेनाले जारी गरेको बर्माको संविधानलाई स्वीकार गरिएको र रसियाले क्रिमिया गाभ्दा अमेरिकाले केही नगरेको भन्ने आरोप लगाइन्छ। कतिपयले बाइडेनको अबको विदेश नीति पनि त्यसैको निरन्तरता हुने बताइरहँदा बाइडेन ओबामा कार्यकालको विदेश नीतिभन्दा फरक ढंगले प्रस्तुत हुने छनक दिएका छन्। रसियाविरुद्ध उनी अभिव्यक्तिमार्फत मात्रै खनिएका छैनन्; व्यवहारमा पनि उत्रिएका छन्। विपक्षी नेता एलेक्सि नभाल्नीमाथि गरिएको ज्यादती, अफगानिस्तानमा अमेरिकी सेनाको हत्या गर्नेलाई उसले गरेको इनामको प्रस्ताव, हालैको साइबर आक्रमण र अमेरिकी निर्वाचनमा हस्तक्षेप गर्ने कोसिसजस्ता निन्दनीय गतिविधिको रसियाले मूल्य चुकाउनुपर्ने बाइडेनको दाबी छ। बाइडेन प्रशासनले आर्कटिक क्षेत्रमा बढ्दै गएको रसियाको आक्रामक रणनीतिलाई सन्देश दिन हालै चारवटा वि वान बमवर्षक विमानसहित दुई सयजना वायुसेना नर्वेको ओरल्यान्ड एयरबेसमा पठाएको छ, जो तीन हप्तामा आर्कटक क्षेत्रको परिक्रमा गर्ने मिसनमा खटिनेछ। बाइडेन प्रशासनका विदेशमन्त्री एन्टोनी ब्लिंकनले चीन अमेरिकाका लागि सबैभन्दा चुनौतीको कारण बनेको कारण स्विकार्दै त्यसको सामना कमजोर भएर होइन तर सामथ्र्यका आधारमा गर्ने बताएका छन्। उनले ट्रम्प प्रशासनले लिएको कडा रबैयाको सराहना गर्दै इन्डोप्यासिफिक अवधारणाको प्रशंसा गरेका छन्। बाइडेन प्रशासनले चीनसँग द्वन्द्व होइन तर एलाइन्सहरूको सहयोगमा प्रतिस्पर्धा गर्ने र अमेरिकी हित हुने क्षेत्रमा सहकार्य पनि गर्ने भनेको छ। बाइडेन प्रशासनले चीनसँग प्रतिस्पर्धा र सहकार्यको सम्बन्ध रहने भने पनि सुरुवाती दिनमै टकरावको स्थिति पैदा भएको छ। बाइडेनको शपथ ग्रहणको एक हप्ता पनि नपुग्दै अमेरिकालाई चेतावनी दिन जनवरी २३ मा चारवटा लडाकु विमान र आठवटा बमवर्षक चिनियाँ विमान ताइवान स्ट्रेटमाथि उडिरहेका थिए भने सोही दिन अमेरिकी लडाकु विमानवाहक युद्धपोत थियोडर रुजबेल्ट साउथ चाइना सीमा तैरिँदै थियो। त्यसको दुई दिनपछि स्विट्जरल्यान्डको डावोसमा आयोजित विश्व आर्थिक मञ्चलाई भर्चुअल सम्बोधन गर्दै चिनियाँ राष्ट्रपति सी जिनपिङले अमेरिकातर्फ इंगित गर्दै नयाँ शीतयुद्धका खिलाफ रहन विश्वका नेताहरूलाई चेतावनी दिएका थिए। त्यसको प्रत्युत्तरमा एक टेलिभिजन अन्तर्वार्तामा बाइडेनले चिनियाँ राष्ट्रपति सी जिनपिङको शरीरमा प्रजातन्त्रको हड्डी नभएको टिप्पणी गरेका थिए। गत फेब्रुवरी ५ मा विदेशमन्त्री एन्टोनी ब्लिंकनले चिनियाँ समकक्षी चिनियाँ कम्युनिस्ट पार्टीका केन्द्रीय विदेश मामिला आयोगका निर्देशक याङ जिचीसँगको टेलिफोन वार्तामा तिब्बत, हङकङ र सिजियाङलगायतका मानव अधिकार र लोकतन्त्रको मूल्यका पक्षमा सधैं खडा रहने भन्दै चिनियाँ समकक्षीलाई हालै बर्मामा भएको सैनिक कुको भत्र्सना गर्न दबाब दिएका थिए। त्यसको खण्डन गर्दै याङ जिचीले अमेरिकालाई चीनको आन्तरिक मामलामा हस्तक्षेप नगर्न चेतावनी दिँदै चीनको बद्नाम गर्ने अमेरिकी कोसिस सफल नहुने बताएका थिए। ह्वाइट हाउस प्रवेशपछि बाइडेनले पहिलो चरणमा आफ्ना परम्परागत मित्र तथा गठबन्धनका सदस्य राष्ट्रहरू क्यानाडा, मेक्सिको, बेलायत, फ्रान्स, जर्मनी, दक्षिण कोरिया, जपान र अस्ट्रेलियाका नेताहरूसँग टेलिफोन वार्ता गरेका छन्। गत फेब्रुवरी ८ मा भारतीय प्रधानमन्त्री नरेन्द्र मोदीसँग टेलिफोन वार्ता गरेका छन्। दुई नेताहरूबीच भएको टेलिनफोन वार्तामा इन्डोप्यासिफिक रणनीति र बर्मामा हालै भएको सैनिक कुका बारेमा कुराकानी भएको जनाइएको छ। मादीसँगको वार्ता गरेको दुई दिनपछि चिनियाँ राष्ट्रपति सीसँग टेलिफोन वार्ता गरेका बाइडेनले चीनको जबर्जस्ती र अनुचित आर्थिक अभ्यास, हङकङमा प्रजातन्त्रका समर्थकमाथि गरिएको ज्यादती, सिजियाङ प्रान्तमा विइगुर मुस्लिम समुदायमाथि भइरहेको मानव अधिकार हनन, ताइवानमाथि चीनकोे हालैको आक्रामक व्यवहार आदिका सम्बन्धमा अमेरिकाको गम्भीर चासो रहेको बताएका थिए। कोभिड महामारी, विश्व स्वास्थ्यमा सुरक्षा,जलवायु परिवर्तन र आणविक हतियार प्रसार रोकथामका लागि सँगै काम गर्ने बताएको ह्वाइट हाउसबाट जारी विज्ञप्तिमा जनाइएको थियो। राष्ट्रपति सीसँग कुरा गर्नुभन्दा एक घन्टा पहिले बाइडेनले चीनसम्बन्धी राष्ट्रिय सुुरक्षा रणनीति पुनरावलोकनका लागि रक्षा मन्त्रालयको मातहतमा एक विशेष टाक्स फोर्स गठनको घोषणा गरेका थिए। बाइडेनले आफ्नो कार्यकालको पहिलो वर्षमा प्रजातन्त्रिक राष्ट्रहरूको विश्व सम्मेलन आयोजना गर्ने योजना बनाएका छन्। अधिनायकवाद र लोकप्रियतावादविरुद्ध प्रजातन्त्रलाई बलियो बनाउने भनिएको उक्त सम्मेलनको उद्देश्य अमेरिकी नेतृत्वमा प्रजातान्त्रिक राष्ट्रहरूको गठबन्धन बनाउने रणनीति हो। यसले चीनलगायत अन्य अधिनायकवादी चरित्रका शासकहरूले शासन गरेको राष्ट्रहरूलाई अलग्याउनेछ। अमेरिकी राजनीतिशास्त्री तथा अन्तर्राष्ट्रिय सम्बन्धका जानकार प्रोफेसर जोन मेयर्सहाइमरका अनुसार, चीनलाई दबाबमा राख्न अमेरिकी नेतृत्वको युरोपेली र एसियाली गठबन्धन राष्ट्रहरूको फरक भूमिका हुनेछ। अमेरिकाले युरोपेली गठबन्धनको सहयोगमा आर्थिक दबाब र एसियाली गठबन्धनको सहयोगमा सैन्य दबाब दिन सक्छ। प्रोफेसर मेयर्सहाइमरले भनेझैं ट्रान्स एटलान्टिक क्षेत्रमा विश्व भूराजनीति केन्द्रित भएको अवस्थामा रसियालाई लक्षित गरेर निर्माण गरिएको परम्परागत युरोपेली गठबन्धनले मात्रै हालको चीनकेन्द्रित इन्डोप्यासिफिक भूराजनीतिक चुनौतीलाई सम्बोधन गर्न सक्तैन। सन् २०२८ मा चिनियाँ अर्थतन्त्रले अमेरिकालाई उछिन्ने प्रक्षेपण भइरहेका बेला अमेरिकाले दुई कुरामा ध्यान दिनुपर्नेछ। पहिलो विश्व उत्पादन केन्द्र बनेको चीनको विकल्पमा अन्य राष्ट्रहरूलाई विकास गर्नु र चीननिर्भर सप्लाइ चेनको विकल्प निर्माण गर्नु। जसका लागि भारत, भियतनाम, ब्राजिल र इन्डोनेसियाजस्ता देशसँग अमेरिकाले सहकार्य गर्नुपर्नेछ। दास्रो चिनियाँ प्रविधि र चीनउत्पादित वस्तुहरूको बजार नियन्त्रण गर्नु। यसका लागि युरोप र अफ्रिकी राष्ट्रहरूसँगको सहकार्य अनिवार्य छ। तर यी दुवै विकल्प सहज र सरल छैनन्। ट्रम्प प्रशासन आन्तरिक मामलामा भन्दा रणनीतिक पक्षलाई चासो दिन्थ्यो। तर बाइडेन प्रशासनले रणनीतिक पक्षका सँगसँगै मानव अधिकार र प्रजातन्त्रका मान्यताका पक्षमा उभिने बताएको छ। लैंगिक, धार्मिक तथा जातीय अल्पसंख्यकविरुद्ध हुने मानव अधिकार हननका गतिविधि होस् या प्रजातन्त्रलाई खतरा हुने अति दक्षिणपन्थी अधिनायकवाद तथा अति वामपन्थी गतिविधिमा अमेरिकी चासो रहन सक्छ। अमेरिका र चीनबीचको तत्कालीन भूराजनीतिक फ्ल्यासपोइन्ट बर्मामा उत्पन्न राजनीतिक संकट हुनेछ भने दीर्घकालीन फ्ल्यासपोइन्ट ताइवान हुनेछ। नेपाल, माल्दिभ्स, श्रीलंकालगायतका दक्षिण एसियाली राष्ट्रहरू पनि चीन र अमेरिकाबीचको भूराजनीतिक प्रतिस्पर्धाको प्रभाव क्षेत्र हुनेछन्। बाइडेनले नेपालको उत्तरी छिमेक चीनका राष्ट्रपति सीलाई फोन गर्नुअगावै दक्षिणी छिमेकी भारतका प्रधानमन्त्री मोदीलाई फोन गरेका छन् र पहिलो संवादमै इन्डोप्यासिफिक रणनीतिका सम्बन्धमा कुरा गरेका छन्। भारतसँग सहकार्यको हात बढाएका छन् भने चीनलाई चुनौती दिएका छन्। विदेशमन्त्री ब्लिंकनले तिब्बतको मानव अधिकार रक्षाका बारेमा आफूहरू खडा हुने बताएका छन्। नेपालसँग सिमाना जोडिएको तिब्बत मामलाले अेमेरिकी चासो र चिनियाँ चिन्ताका कारण नेपालभित्र जटिल परिस्थिति उत्पन्न गराउन सक्छ। चीनसँग भारतको बढ्दो दूरी र दुई ठूला प्रजातान्त्रिक राष्ट्रहरू अमेरिका र भारतको निकटताको सम्बन्धको असर नेपालमा पनि पर्नेछ। भारतीय र अमेरिकी चासो मिल्दाजुल्दा हुनेछन् भने चीन त्यसको विपरीत हुनेछ। बढ्दो भूराजनीतिक जोखिमलाई नेपाली राजनीतिक नेतृत्वले गम्भीरतासँग लिँंदै लिएको छैन। संसद् विघटनपछिको राजनीतिक संकटले नेपाललाई अस्थिरताको बाटोमा धकेलेको छ। संसद् विघटनको मुद्दा अदालतमा विचाराधीन छ। अदालतले गर्ने कुनै पनि निर्णयले अस्थिरताबाट देशलाई बचाउन सक्ने छैन। संसद् पुनस्र्थापना भएमा संविधान पुनर्जीवित हुनेछ तर सरकार फेरबदलको खेल जारी हुनेछ। सरकार फेरबदलको खेलमा शक्तिराष्ट्रहरूको चासो जोडिने छन्। संसद् विघटन सदर भयो भने पहिलो त निर्वाचन तोकिएको समयमा हुने छैन। भयो भने पनि यही अवस्थामा कुनै पनि पार्टीले बहुमत ल्याउने छैनन्। बहुमत प्राप्त सरकार भयो भने पनि संसद् विघटन सदरले स्थापित गर्ने नजिरले प्रधानमन्त्रीलाई संसद् भंग गर्ने हतियार प्रदान गर्नेछ र मन लागेका बेला कुनै पनि समय संसद् भंग गर्नेछन् र अस्थिरताले निरन्तरता पाउनेछ। नेपालमा उत्पन्न अस्थिरताले अमेरिका, भारत र चीनको चासो र चिन्तालाई बढवा दिनेछ।"
माननीयका शालीनता र आत्मीयता,"नेपालका परराष्ट्रमन्त्री प्रदीप ज्ञवालीले भारतीय रक्षामन्त्री राजनाथ सिंहलाई भेट्न जाँदा झुकेर गर्नुभएको नमस्कारलाई लिएर सामाजिक सञ्जाललगायत सबैको फुर्सदमा गफ गर्ने विषय बन्यो। जागिरको सिलसिलामा सार्वजनिक वित्तसम्बन्धी एउटा सरकारी तालिम केन्द्रमा झन्डै पाँच वर्ष व्यतीत गरेपछि त्यहाँको सांगठनिक व्यवहार र व्यवस्थापकीय पर्यावरणले मलाई सोझो बाटोमा हिँडेर र झुकेर सानो नै भएर पनि मेरो आत्मसामान कसैले झुकाउन नसक्ने रहेछ भन्ने गतिलो अनुभव गर्न पाएँ। शिष्टाचारको विविधता नमस्कार गर्दा झुक्नु भनेको सम्मान गर्नु हो; आत्मीयता दर्शाउनु हो र शालीनता देखाउनु तथा आदर गर्नु हो। संस्कार सिकेका र सिकाएकाले नै यस्तो शिष्टाचार गर्ने हुन्। नमस्ते गर्नु अपराध होइन। कतिले देशको संस्कारअनुसार हात जोडेर झुक्छन्, कति शिर नाभिसम्म लगेर झुक्छन्। कोही हात मिलाएर बस्न खोजेजस्तो गर्छन् भने कति घुँडा टेकेर झुक्छन्। कति घ्याप्प पाखुरा समाएर वा जुरुक्कै बोकेर वा गालामा म्वाइँ खाएर पनि आत्मीयता देखाउँछन्। कतिले हात उठाएर त कसैले हात मिलाएर वा हात मिलाउँदा पनि निहुरेरझुकेर आत्मीयतासम्मान देखाउँछन्। नमस्कार गर्दा झुक्नु भनेको सम्मान गर्नु हो; आत्मीयता दर्शाउनु हो र शालीनता देखाउनु तथा आदर गर्नु हो। यस्तो शिष्टाचार गर्नु अपराध होइन। कतिले मुस्कुराएर मुन्टो केही तल झार्छन् (जस्तो कि विगतमा तत्कालीन श्री ५ हरूले देश भ्रमणमा फूलको गुच्छासँगै जनताले गर्ने अभिवादन आत्मीय प्रतिउत्तरमा मुन्टो हल्लाउने चलन थियो। अहिले पनि ठूलाठूलाबडाबडा त्यसै गर्छन्)। प्रचण्डको आतिथ्यमा भारतीय पूर्वप्रधानमन्त्री विश्वनाथ सिंहले एउटा कार्यक्रममा रातो कार्पेट बिछ्याएर प्रचण्डको धेरै प्रशंसा गरेका थिए। गिरिजाबाबु भारतीय राजदूतछेउमा बसेका बेला आफ्नो कुर्सीलाई राजदूतको छेउनजिक लगेर कुमसमेत झुकाएर बस्नुभएको थियो रे भन्ने सुनेको हो। राजनीतिक संस्कार ज्ञवालीले गरेको अभिनन्दन शैली र राजनाथले आत्मीयता दर्शाउँदै हात समाएको प्रति मेरो पूरै समर्थन छ। यसलाई अन्यथा नमानी मैले नेपालीहरू सम्मान, आदर र अभिनन्दन गर्न पनि अरूभन्दा अगाडि शालीन र भद्र छन् भन्ने रूपमा लिएको छु (डिम्पल झाको सवारी लस्करको अरूले विरोध गर्दा मैलेचाहिँ तर्कसहित समर्थनमा सामाजिक सञ्जालमा पोस्ट् गरेको थिएँ। खै किन हो को नि त्यसपछि डिम्पलको टीकाटिपप्णी बन्द भयो)। प्रदीप ज्ञवालीको यस भ्रमणका सम्बन्धमा जिनमै राजनीतिक संस्कार भएका भारतीय रक्षामन्त्री राजनाथ सिंहले पनि नेपाल हाम्रो परिवारको भाइ भएकाले सदा आत्मीय सम्बन्ध रहन्छ भनेर स्पष्ट पारिसक्नुभएको छ। नेपालीको संस्कार नै हो यतिबेला कविशिरोमणि लेखनाथ पौड्यालको उपकारी गुणी व्यक्ति र आशुकवि शम्भुप्रसाद ढुंगेलको झुक्छन् वृक्ष सदैव फलफूलले भारी हुँदामा अति भन्ने कविता पनि सबैले सम्झँदा हुन्छ। आफ्नो पहिचान र स्वाभिमान नगुमाएर देशको हितका लागि मौकामा चौका हान्ने नीति अवलम्बन गर्दा केही फरक नपर्ने भनेर लेखनाथ पौडेलले पनि हुनुपर्दछ मौकामा शत्रुको पनि सेवक, कोइली कागकै बच्चा बन्छ सानो छँदा तक भन्ने श्लोक हामीलाई दिनुभएको छ। हाम्रो शिष्टाचारलाई हामीले नै हाँसोमा उडाएपछि भारतीयले त झन् उडाएर आकाशपाताल जोड्ने छन्। विचारको सारांश हामीले हाम्रा कुरा सुनायौं तथापि भारतीय सरकारले वास्ता नगरेर यस्ता भ्रमण असफल भयो वा अपमान गर्यो भनेर टीकाटिप्पणी नै गरेछन् भने पनि केही फरक पर्दैन। तर नेपालका शासकहरू, नेता र राजनीतिज्ञहरू, बैकल्पिक वा पुराना शक्तिलगायत नोकरशाहले पनि निकृष्ट निजी, विकृत एवं कुटिल स्वार्थ तथा सरकारमा जानका लागि वा सरकार बनाउन गठन गर्नका खातिर यसरी अरूलाई हात जोडेर देखाएका भद्रता, सम्मान, आदर, शालीनता र आत्मीय शिष्टाचारको बलिदान दिने र विसर्जन गर्ने कामचाहिँ कदापि नगरून्।"
संवैधानिक विवादको निकास,"संविधान र कानुन दुवै नियम नै हुन्। दुवैले मुलुकलाई विधिको शासन सञ्चालन गर्न र नागरिक, सरकार, कानुनी व्यक्तिसमेतका आचरण र व्यवहारलाई नियमन गर्न भूमिका निर्वाह गर्छ। कानुनका दृष्टिमा सबै बराबर हुन्छन् भने सबैले आफ्नो अधिकार पाउँछन्। मानव सभ्यताको सुरुवातदेखि कानुन छन् तर ती प्राकृतिक थिए, जसले प्रकृतिलाई पनि नियमबद्ध गरेको थियो। जस्तै दिन र रात, जाडो र गर्मी, ऋतुअनुसार वनस्पति फुल्नु र फल्नु। ऋतुअनुसार जीवजन्तुले प्रजनन गर्नु। प्राकृतिक कानुनको सिद्धान्त विधिशास्त्रमा मात्र होइन; मानवनिर्मित कानुनमा पनि उत्तिकै महत्त्व छ। प्राकृतिक कानुन मोरालिटी र एथिक्सका आधारमा लागू हुने भए पनि प्राकृतिक कानुनको सिद्धान्तलाई आधुनिक मानवनिर्मित कानुनले पनि छाड्न सकेको अवस्था छैन। जस्तै आरोपीलाई सफाइको मौका दिनु, आफ्नो मुद्दामा आफैं न्यायाधीश नहुनु आदि। प्राकृतिक कानुनमा दण्ड दिने प्रावधान नभए पनि पाप र पुण्यको डरले मानिस आफ्नो आचरण र व्यवहार हतपत बिग्रन दिँदनथे। प्रजातन्त्रको जननी मुलुकका रूपमा रहेको बेलायतको म्याग्नाकार्टाबाटै लिखित कानुन एवं संविधानहरूको सुरुवात हुन पुग्यो। यसमा अमेरिकाको संविधानलाई पहिलो लिखित संविधान मानिएको छ। बेलायतमा संविधान नै छैन। बेलायतको संविधानले धेरै मुलुकमा संविधान बनाउने प्रेरणा एवं मार्गप्रशस्त गरेको पनि यथार्थ हो। सर्वोच्च अदालतको फैसलाबाट जे निष्कर्ष आउँछ, सोको कार्यान्वयन हुने पक्का छ। यसर्थ बेलायत संविधानविहीन मुलुक नभई विभिन्न दस्ताबेजमा छरिएर रहेको संविधानसहितको मुलुक हो। जे होस्, संविधान पनि एउटा कानुन हो तर संविधान मूल कानुन हो भने संविधानको मातहतमा संविधानमुताबिक गठन भएको विधायिकाले बनाएको नियमलाई कानुन मानिन्छ; जुन प्रायः बनिरहने भए पनि संवधौनिक प्रावधानभन्दा माथि हुन सक्दैन। संविधान पटकपटक बन्दैन तर कानुन प्रायः बनिरहन्छ। यसर्थ मूल कानुनले नै राज्यका अंगहरूको अधिकार कर्तव्य निर्धारण गर्नुका साथै नागरिकको अधिकारको व्यवस्था एवं रक्षा गरेको हुन्छ। संविधानबाटै शासन व्यवस्था सञ्चालन हुने भएको र जनताका चाहना समयसापेक्ष पूरा गर्नुपर्ने भएकाले कहिलेकाहीं संवैधानिक प्रावधानको व्याख्या एवं बुझाइमा विवाद उत्पन्न हुने गरेको छ। यसले उथलपुथल हुने गरेको छ। जस्तै अहिले हाम्रो मुलुकको अवस्था छ। प्रधानमन्त्रीले संसद् विघटन गरेको कार्यलाई सरकार पक्षधरले धारा ३६ को प्रावधानमुताविक दाबी गरेका छन् भने विपक्षीले यसलाई गैरसंवैधानिक रूपमा लिएका छन्। यथार्थमा प्रधानमन्त्रीको कदम संवैधानिक हो वा असंवैधानिक यसको निष्कर्ष न्यायपालिकाको निर्णयमा भर पर्छ। संविधानको प्रस्तावनादेखि हरेक धाराबाट संविधान निर्माताको आश्य के हो ? न्यायपालिकाले नै व्याख्या गर्ने अधिकार पाएको अवस्थामा हाम्रो मुलुक मात्र होइन; अधिकांश मुलुकमा न्यायपालिकाले दिएको निष्कर्ष नै अन्तिम मान्ने गरिएको छ। यसले कहिलेकाहीं संसदीय सर्वोेच्चता हो कि न्यायिक सर्वोच्चता हो छुट्ट्याउन कठिन पर्छ। यसअघि पनि यस्ता संविधान विवादमा कैयन्पटक अदालतले दिएको निर्णय नै अन्तिम भएको अवस्था छ। जस्तै मनमोहन अधिकारीले संसद् विघटन गरेको विवादलगायत छन्। अहिलेको विवादमा पनि संवैधानिक इजलासमा मुद्दा विचाराधीन रहेकाले अदालतले एउटा निचोड दिन्छ; जुन अन्तिम हुने निश्चित छ। अदालतको फैसलाबाट जे निष्कर्ष आउँछ, सोको कार्यान्वयन हुने पक्का छ। हाम्रो छिमेकी मुलुक भारतको संविधानको व्याख्याको अवस्था पनि रोचक छ। सन् १९५० मा जारी भएको संविधान पटकपटक संशोधन भए। त्यहाँको संशोधन अवस्था हेर्दा ८ अनुसूचीबाट बढेर १२ अनुसूची भइसकेको अवस्था छ। सन् १९७३ सम्म त संविधानमा यति न संशोधन गरियो। यसले मूल अधिकारलाई पनि सुरक्षित राख्न नसकेको छ नै; अदालतले बोल्नै नहुने प्रावधान राखिए। संसद्ले बनाएको कानुन मूल अधिकारसँग बाझिएको अवस्थामा अदालतलाई बदर गर्ने अधिकार भए पनि संविधानमै ९ अनुसूची थप गरी सो अनुसूचीमा राखिएका कानुनबारेमा अदालतले बोल्न नहुने व्यवस्था गरियो। यसबाट अदालतको अधिकारमा पनि कटौती भएको महसुस भए। कहाँसम्म भने प्रस्तावना संविधानको पार्ट हो कि होइन। प्रस्तावनामा लेखिएका कुरा कार्यान्वयन हुने कि नहुनेलगायतका अनेकौं प्रश्न खडा भए। तर भारतको सर्वोच्च अदालतले विभिन्न केसहरमार्फत निष्कर्ष दिँदै संवैधानिक विवादको निपटारा गरेको छ। जस्तै गोलकनाथ केश, केशवनन्द भारती केश, मिजर्वा मिल्स केश, बेरुबाडी केशलगायत छन्। उपरोक्त केसहरमध्ये केशवा नन्द भारतीको केशमा भारतीय सर्वोच्च अदालतले दिएको निष्कर्षले अहिलेसम्म स्थान मात्र पाएको छैन; संवैधानिक प्रावधानउपरको सरकारको प्रहारलाई धेरै हदसम्म रोकेको छ। उक्त केशमा सबै न्यायाधीशको बेन्चबाट एउटा कुरा के बोलियो कि संविधान निर्माता र कानुन निर्माता फरक हुन्। कानुन निर्माता संविधान निर्माता हुन सक्दैन। अर्थात् विधायिकाले संविधानमा संशोधन गर्न पाउँछ तर पुनर्लेखन गर्न पाउँदैन। संशोधनीय अधिकार पनि सीमित छ। प्रास्तावना पनि संशोधन गर्न सकिन्छ तर संविधानका आधारभूत संरचना संशोधन गर्न पाइँदैन। भारतको ४२औं संशोधनमा त प्रास्तावनालाई संशोधन गरी तीन शब्द समाजवाद, सेकुलारिजम तथा राष्ट्रिय एकता भन्ने शब्द जोडियो। ४२औं संशोधनले धेरै कुराको बदलाब ल्यायो। संविधानको आधारभूत संरचना परिवर्तन गर्न नपाउने त भन्यो तर आधारभूत संरचनामा केके कुरा पर्छन् किटान नगरी बेलाबखत बोल्ने अवस्था सिर्जना भयो। जुन एउटा फैसलाको व्याख्याको कारणले भारतीय सरकार पछाडि हट्यो। संविधानको व्याख्या गर्दा पनि संविधान निर्माताको तत्कालीन मनसायलाई आधार बनाउनुपर्ने प्रावधान बोलियो। जस्तै प्रस्तावनालाई संविधानको आवरणका रूपमा मानिने चलन थियो। सोको कार्यान्वयन हुने नहुने संशोधन हुने नहुने सवाल उत्पन्न भएकोमा अदालतले व्याख्या गर्दै भन्यो प्रस्तावना पनि अन्य धाराजस्तै संविधानसभामा प्रस्तुत भई पूर्ण बहुमतबाटै पारित भई लागू भएकाले यो संविधानको भाग पनि हो। यसको संशोधन पनि हुन सक्छ। यसको महत्त्व संविधानको व्याख्यामा लागू हुन्छ। संविधानको कुनै दुई प्रावधान आपसमा बाझिएको अवस्थामा प्रस्तावनाले मद्दत गर्छ तर संविधानमा अन्यत्र कतै नभएको कुरा प्रस्तावनामा छ भने त्यो कार्यान्वयन हुन सक्दैन भन्यो। हाम्रो अहिलेको संवैधानिक विवादको व्याख्या पनि संविधान निर्माताको तत्कालीन मनसायका आधारमा नै हुनुपर्ने देखिन्छ। वर्तमान संविधानले अस्थिर सरकारको कहीं पनि कल्पना गरेको छैन। संसद्को कार्यकाल पाँच वर्ष किटान गरी धारा ३६ मा पहिलो व्यवस्था नै बहुमतको सरकारको गरेको छ। प्रस्तावनालगायतले स्थिर सरकारको कल्पना गरेको अवस्था छ भने यो संविधान आउनुपूर्व २०४७ सालको संविधानमुताविक गठन भएका सरकार अल्पायुमै भंग हुने गरेको, पटकपटक संसद् पनि अल्पायुमै विघटन हुने गरेको, सरकारको स्थिरताको अभावमा शान्ति र समृद्धि ओझेलमा परेको पीडाको जगमा यो संविधान संविधानसभाले बनाएको छ। संविधान निर्माताको संविधान बनाउने बखतमा अल्पायुमै संसद् विघटन हुने आशय रत्तिभर पनि नरहेको अवस्था सविधानको मर्मबाट बुझिने भएकाले बहुमतको सरकारलाई विकल्प छँदाछँदै संसद् विघटन गर्ने अधिकार संविधान निर्माताले धारा ३६ मा बोलेको अर्थ गर्न कठिन छ। यसर्थ संविधानिक विवादको निष्कर्ष संविधान निर्माताको तत्कालीन मनसायमा आधारित भएर खोज्दा सहज रूपले निकास पाउन सक्ने दखिन्छ।"
कागज र व्यवहारमा समाजवाद,"सकिने काम नगर्ने र नसकिने कामको सपना पस्किने प्रवृत्तिले देशलाई समाजवादको दिशामा लैजाँदैन हाल कायम रहेको २०७२ सालको संविधानअनुसार नेपाल एक समाजवादउन्मुख देश हो। राज्य संरचना, व्यवस्था र नेतृत्वमा कैयन् मतभेदका बाबजुद केपी ओली नेतृत्वको सत्तासीन नेकपा, यही नाममा रहेका प्रचण्डनेपाल नेतृत्व, ऋषि कट्टेल नेतृत्व, विप्लव नेतृत्वका दलहरू, नेपाली कांग्रेस, जनता समाजवादी पार्टी, राप्रपा र राजावादी दलहरू, नेमकिपा, मसालराजमोलगायतका कुनै पनि पार्टी प्रकट रूपमा समाजवादको विपक्षमा छैनन्। मुख्यतः वाम झुकाव राख्ने नेपाली जनताले स्थायित्व, आर्थिक विकास र राज्यले उपलब्ध गराउने सुविधाको न्यायोचित वितरणको आशा राख्दै कार्ल माक्र्स र फ्रेडरिक एंगेल्सद्वारा सन् १८४८ मा जारी कम्युनिस्ट पार्टीको घोषणापत्रलाई अंगीकार गर्ने कम्युनिस्टहरूलाई आवधिक निर्वाचनमार्फत २०७४ सालमा पाँच वर्षका लागि सत्ता सुम्पिएका थिए। राजनीतिक दल र नेताहरू सत्ता संघर्ष, वादका विवाद, सुदूर भविष्यका योजनाजस्ता मुद्दामा केन्द्रित भई बहस चल्दै गर्दा नेपाली जनताको ध्यान समाजवादउन्मुखताको मानक परिभाषा, पिछडिएकै अर्थतन्त्रभित्र पनि जनजीविकाको निश्चिति र आर्थिक विकासको प्राथमिकताक्रम निर्धारण, राजनीतिक व्यवस्थाको उत्पादकत्व र मितव्ययिता, दल र तिनका नेताका आचरण, दीर्घकालीन प्रभाव पार्ने घरेलु मुद्दा, नीति, कार्यक्रम र विदेश नीति निर्धारणमा दलहरूले देखाउनुपर्ने परिपक्वता, सुझबुझ, पारदर्शिता र खोज्नुपर्ने राष्ट्रिय सहमतिजस्ता मुद्दामा जानुपर्ने देखिन्छ। समाजवादप्रतिको बुझाइ विश्वेश्वरप्रसाद कोइरालाको ठम्याइमा पुँजीवाद वा साम्यवादले हैन कि समाजवाद, प्रजातन्त्र र सहिष्णुताको आदर्शले विश्वका समस्या हल गर्ने शक्ति राख्छन्। उनको समाजवादले गाउँमा बस्ने गरिब किसानलाई कम्तीमा पनि उनले जस्तै इज्जतको दुई छाक खान सक्ने बनाउँछ। पुष्पलाल श्रेष्ठ राजनीतिक शक्तिहरूको उद्देश्य नै देश र जनताको कल्याण भएकाले वैज्ञानिक समाजवादले कतिपय कुरामा फरक विचार राख्नेसँग पनि सम्झौता र सहकार्य गर्न सक्नुपर्ने बताउँछन्। मोहनविक्रम सिंहको मतमा समाजवादमा व्यापार, उद्योगधन्दा, कलकारखाना आदिमा सामाजिक स्वामित्व कायम हुन आवश्यक छ। नेपालमा समाजवाद आउन देशमा विद्यमान अर्धसामन्ती र अर्धऔपनिवेशिक अवस्थाको अन्त्य, क्रान्तिकारी जनसत्ताको निर्माण र उच्च रूपमा औद्योगिक विकास हुनपर्छ। उता घनश्याम भुसाल भन्छन्, नेपाली समाज पुँजीवादी समाज हो, यो सामन्ती समाज रहेन। खड्गप्रसाद ओली भन्छन्, एक्काइसौं शताब्दीको समाजवाद गतिशील हुनुपर्छ। यो बदलिँदो परिस्थितिको सामना गर्न सक्षम र स्थानीय माटोसुहाउँदो हुनपर्छ। पुष्पकमल दाहाल प्रचण्ड आर्थिक समृद्धि हासिल नगरी समाजवाद सम्भव नहुने बताउँछन्। डा बाबुराम भट्टराईको समाजवाद व्यक्तिगत पहिचान तथा सामूहिकतासहितको हुनेछ। कृष्णबहादुर महराका शब्दमा समाजवादका दार्शनिक, राजनीतिक, आर्थिक र सांस्कृतिक पक्ष हुन्छन्। यसका प्रमुख विशेषता सामूहिक स्वामित्वको उत्पादन, वितरण र विनिमय, आफ्नो स्रोत साधन र श्रमको प्रयोग र परिचालन एवं लोकसंस्कृतिको संरक्षण र संवर्धन हुन्। गरिबी, अशान्ति, भुइँचालो, नाकाबन्दी, कोरोनाजस्ता समस्या भोगेका र देशविदेशमा बगाएको पसिना र रगतबाट चुलोचौको गर्न बाध्य नेपालीप्रति नेतृत्वले हमदर्दी अनुभव गराउने खालको व्यवहार गर्न आवश्यक छ। प्रदीप गिरीको मतमा मान्छेको काम गरेर खाने अधिकार निश्चितिविनाको समाजवाद हुँदैन। भूमण्डलीकरणको प्रताप र प्रकोपपछि समाजवाद के हो, समाजवादको यथार्थ स्वरूप कस्तो हुन्छ भन्ने कुरा यसै भन्न सकिने अवस्था छैन। नेपालको सन्दर्भमा समाजवादउन्मुखता विधिको शासन, बहुलवाद, शक्ति पृथकीकरण, संविधानवाद, आवधिक निर्वाचन र वैधानिक प्रतिपक्षजस्ता गुण समेटेकाले नेपालको समाजवादउन्मुखताले मुख्यतः एड्वार्ड बर्नस्टिनको शान्तिपूर्ण चरणबद्ध सुधारवादी बाटो समाउने देखिन्छ। गलेश्वर आश्रमजस्ता राजनीतिमा चासो नराख्ने धार्मिक वा मानवतावादी समूहलाई नगन्ने हो भने नेपालमा सामूहिक जीवन पद्धति कमै देखिन्छ। कम्युनिस्ट अवधारणामा सञ्चालित एक मात्र उदाहरण, नेकपा (एकता केन्द्र मसाल) पूर्वाञ्चल क्षेत्रीय ब्युरोले महोत्तरीको गौरीडाँडामा सुरु गरेको कम्युनउन्मुख आधारशिला समूहले यही माघ २५ गते १८ वर्ष पूरा गरेको छ। गिरिराजमणि पोखरेल संस्थापक अध्यक्ष रहेको आधारशिलाको संरक्षक नारायणकाजी श्रेष्ठ रहेका छन्। १५ परिवारका ४० अधिक सदस्य एउटै चुलोमा खान्छन्। आनन्द मार्गका प्रणेता प्रभात रञ्जन सरकारको प्रगतिशील उपयोग सिद्धान्तले भने झैं कुनै समाजमा अधिक मेधावी, कुशल वा परिश्रमी व्यक्तिले सामान्य श्रमिकले भन्दा बढी कमाए पनि तिनको कमाइ सबैभन्दा कम कमाउने व्यक्तिको कमाइको दस गुणाभन्दा बढी हुनु हुँदैन। पंक्तिकारको बुझाइमा समाजवादउन्मुखताले अहिलेको स्थितिबाट व्यक्तिगत स्वतन्त्रता र निजी स्वामित्वको सम्मान गर्दै समाजवादका विशेषताका रूपमा रहेका उत्पादन सम्बन्ध, वितरण प्रणाली र जनजीविकाको निश्चितितिर डोर्याउनुपर्छ। खगेन्द्र प्रसाईंले ओलीप्रचण्ड नेतृत्वको नेपाल कम्युनिस्ट पार्टी (नेकपा) मा समाजवादको अवधारणा र त्यसतर्फ संक्रमणबारे अन्योल रहेको कुरा उठाएका थिए। उसो त शब्दमा जे भने पनि कार्यान्वयनमा सिंगै नेपाली राजनीतिक आन्दोलन यो समस्याबाट मुक्त छैन। नेपालको अहिलेका मुख्य चुनौती के हुन् ? आर्थिक विकास, न्यायोचित वितरण प्रणाली, शिष्टता, अनुशासित एकता, पारदर्शिता, नीतिवान् र सदाचारी नेतृत्व अहिलेका मुख्य आवश्यकता हुन्। यति कुरामा ध्यान पुगे संविधानले निर्धारण गरेको बाटोबाट हामी धेरै अघि बढ्न सक्छौं। सकिने काम नगर्ने र नसकिने कामको सपना पस्किने प्रवृत्तिले देशलाई समाजवादको दिशामा त लाँदैन नै; उल्टो पछाडि धकेल्छ। देशमा गणतन्त्र र बहुलवाद स्थापित भएकाले आवधिक निर्वाचनमार्फत सरकार गठन गर्न, संविधानप्रदत्त नागरिक अधिकार र निजी सम्पत्तिलाई कुण्ठित नगरी उत्पादन र वितरणलाई समाजीकरण गर्दै अघि बढ्न राजनीतिक दलहरू स्वतन्त्र छन्। देशको आर्थिक पछौटेपनले नै समाजवादउन्मुखता कार्यान्वयन हुनमा वाधा पुगेको हो भने उत्पादकत्व वृद्धिलाई प्राथमिकता दिँदै लगानीमैत्री वातावरण सिर्जना, देशको सीमित स्रोत उत्पादनमूलक क्षेत्रमा विनियोजन, प्रशासनिक खर्च कटौती, मुख्यतः सबै देशसितको द्विपक्षीय व्यापार घाटा न्यूनीकरण र खासगरी नेतृत्व तहको सादा जीवनशैलीमा जोड दिन आवश्यक छ। चीन र भारतका दुई उच्च उदाहरण हामीले पनि मनन गर्दा राम्रै होला। देशमा खडेरी परेको र सोभियत संघको सहयोग रोकिई चीनले ऋण तिर्नुपरेको सन् १९५९ देखि १९६१ सम्मको त्यो तीनबर्से संकटमा चिनियाँले मासुको खपत लगभग रोके। चिया र अन्नमा कोटा निर्धारण गरे। आत्मसम्मानका लागि आत्मनिर्भरतामा जोड दिए। भनिन्छ माओत्से तुङलगायत नेताले सात महिनासम्म मासु र अन्डा खाएनन्। पेकिङमा फर्की यस्तो नीति घोषणा गर्नुपूर्व सन् १९५९ डिसेम्बरमा हाङ्चौमै रहँदादेखि नै आफ्नो रासनबाट मासु र चिया कटौती गरेका माओ कुपोषणले दुब्लाई शिथिल भएको देखेर सुरक्षा गार्डहरूले घरमा पालेको एउटा सुँगुर काटेर पकाए। माओले भान्सामा पस्न नभ्याउँदै स्वादिलो गन्ध थाहा पाए। टेबलमा एक कचौरा भुटेको मासु देखेर उनले सोधे, यो मासु कहाँबाट आयो ? गार्डहरूले आपसमा हेराहेर गरे, उत्तर दिएनन्। माओको गम्भीर दृष्टि हरेकको अनुहारमा पर्यो। वातावरण असहज बन्यो। एकजनाले इमानदारीसाथ भने, अध्यक्षज्यू, यो हाम्रै एकजना सुरक्षा गार्डले पालेको सुँगुरको मासु हो। बजारबाट किनेर ल्याएको हैन, तपाईं अलिकति खानोस्। माओले खुसी मन लिएर प्रेमपूर्वक दृढतासाथ भने, आफैंले बनाएको नियम तोड्न हुँदैन, यो मासु हटाऊ ! माओ र गार्डहरूको दोहोरो चलिरह्यो। माओले ती इमानदार मायालाग्दा युवा गार्डतिर फर्केर प्रेमपूर्वक मुस्कुराउँदै अर्थपूर्ण भनाइ स्पष्ट शब्दमा राखे, देशभरिका मानिसले मासु खान पाएको दिन बल्ल खाउँला ! परिवारले पनि माओलाई साथ दियो। माओकी सानी छोरी लीनालाई दुब्ली र भोको देखेर स्कुलले बाबुछोरीलाई एकसाथ खाना खुवाउन खोज्दा माओले मानेनन् र भने, मलाई र मेरो परिवारलाई विशेष व्यवहार गर्न मिल्दैन। माओले आफ्नो छोरो आनयिङलाई कोरियाली युद्धमा पठाएका थिए। उनी हवाई आक्रमणमा परी मारिए। सन् २०१४ को चुनावी नतिजा सार्वजनिक भएसँगै आशीर्वाद लिन नरेन्द्र मोदी आउँदा कान्छो छोरा पंकजको तीनकोठे घरमा बस्ने आमा हीराबेनले प्रधानमन्त्री छोरासँग केही अपेक्षा गरिनन्। बरु, छोराकै हातमा केही पैसा राखिदिइन् र त्यो क्रम अहिले पनि जारी छ। कोरोनाविरुद्ध लड्न लगाइएको जनता कफ्र्युको दौरान ९८ वर्षीया हीराबेनले प्रधानमन्त्री कोषलाई २५ हजार रुपैयाँ दान गरिन्। नरेन्द्रको विशाल परिवारका कसैले पनि उनको नामबाट कुनै फाइदा उठाउन चाहँदैनन्। नरेन्द्रको परिवार भएकै कारणले आफूलाई दिन खोजिएका सम्मान र सहुलियत उनीहरूले कसरी अस्वीकार गर्दै आएका छन्, तिनको फेहरिस्त लामै छ। नरेन्द्र भन्छन् मैले प्रधानमन्त्री र मुख्यमन्त्री हुँदा राज्यलाई मेरो व्यक्तिगत खर्च बेहोर्न लगाएको छैन। समाजवादउन्मुख कार्यक्रमका कुरा पछि गरौंला। अहिलेका लागि गरिबी, अशान्ति, भुइँचालो, नाकाबन्दी, कोरोनाजस्ता समस्या भोगेका र देशविदेशमा बगाएको पसिना र रगतबाट चुलोचौको गर्न बाध्य नेपालीप्रति नेतृत्वले हमदर्दी अनुभव गराउने खालको व्यवहार गर्न आवश्यक छ। (बाँकी अर्को साता) रेग्मी त्रिभुवन विश्वविद्यालयमा प्राध्यापक छन्।"
दीपेश र जेसिकालाई उपाधि,"काठमाडौं : एपीएफका दीपेश धामी र जेसिका गुरुङले प्रधानमन्त्री कप खुला ब्याडमिन्टन प्रतियोगिताको उपाधि जितेका छन्। पुरुष एकलको खेलमा धामीले आफ्नै क्लबका प्रिन्स दाहाललाई २११९, २२२० ले पराजित गर्दै उपाधि जितेका हुन्। केही समयअघि सिरहामा भएको १०औं पुष्पलाल स्मृति ब्याडमिन्टन प्रतियोगिमा भने धामी प्रिन्ससँग पराजित भएका थिए। चितवन ब्याडमिन्टन संघ र हरिलाल धर्मदेवी स्मृति प्रतिष्ठानको आयोजनामा भएको प्रतियोगिताको महिला एकलको खेलमा जेसिकाले त्रिभुवन आर्मी क्लबकी रसिला महर्जनलाई पराजित गर्दै उपाधि जितेकी हुन्। निकै प्रतिस्पर्धात्मक खेलमा जेसिकाले २११८, १७२१, २११७ को जित निकालिन्। प्रतियोगिताका विजेताले नगद १ लाख १५ हजार रुपैयाँ पुरस्कार प्राप्त गरे। यस्तै दोस्रोले ५५ हजार र तेस्रो हुने खेलाडीले १५ हजार रुपैयाँप्राप्त गरे। पुरुष युगलतर्फ आर्मीका नवीन श्रेष्ठ र रत्नजित तामाङको जोडी पहिलो भयो। नवीन र रत्नको जोडीले एपीएफका दीपेश धामी र गौतम कठायतको जोडीलाई २१११, २११५ ले पराजित गरे।"
भक्तपुरकै पहिलो व्याडमिन्टन कभर्ड हल उद्घाटन,काठमाडौं : भक्तपुरको चाँगुनारायण नगरपालिका २ दुवाकोटमा निर्मित जिल्लाकै पहिलो ब्याडमिन्टन कोर्टसहितको कभर्ड हलको विधिवत उद्घाटन गरिएको छ । करिब २० लाख रुपैयाँ लागतमा दुवाकोट व्याडमिन्टन समाजले निर्माण गरेको उक्त कभर्ड हलको चाँगुनारायण नगरपालिकाका प्रमुख सोमप्रसाद मिश्रले उद्घाटन गरेका हुन् । चाँगुनारायण नपाकै आर्थिक सहयोगमा दुई वर्ष लगाएर उक्त कभर्ड हल निर्माण गरिएको समाजका अध्यक्ष सन्तोष केसीले जानकारी दिए । उनले सार्वजनिक ठाउँमा निर्मित उक्त कभर्ड हल भक्तपुर जिल्लाकै पहिलो भएको दावी गरे । जिल्लामा निजी तवरबाट धेरै व्याडमिन्टनको कोर्ट बने पनि कभर्ड हल बनिनसकेको भक्तपुर जिल्ला व्याडमिन्टन संघका अध्यक्ष राजेन्द्रप्रसाद प्रजापतिले पनि पुष्टि गरे । उनले भक्तपुर नपा ८ लिवालीमा संघले पनि व्याडमिन्टन कोर्टसहितको कभर्ड हल निर्माण गरिरहेको जानकारी दिए । चालू आर्थिक वर्षभित्र कभर्ड हल निर्माण पूरा गरी खेल सञ्चालन गर्ने लक्ष्य रहेको अध्यक्ष प्रजापति बताउँछन् । दुवाकोटमा निर्मित व्याडमिन्टन कोर्टसहितको कभर्ड हल ६० फिट लम्बाइ र ४० फिट चोडाइ रहेको छ । अन्तर्राष्ट्रिय मापदण्ड पूरा गरेरै बनाइएको उक्त हलको उचाइ ३३ फिट रहेको समाजका अध्यक्ष केसीले जानकारी दिए । कभर्ड हल उद्घाटन गर्दै चाँगुनारायण नपाका प्रमुख मिश्रले नगर क्षेत्रमा खेलकुदको विकासको लागि नपा लागिपरेको स्पष्ट पारे । उनले चाँगुनारायण नपाकै ७ वडामा हक्की खेलको अन्तर्राष्ट्रियस्तरको रंगशाला निर्माण प्रक्रियामा रहेको बताए । त्यस्तै चाँगुनारायण नपा ४ मा पनि रंगशाला निर्माणको लागि अहिले जमिन सम्याउने काम भइरहेको उनको भनाइ थियो । भक्तपुर जिल्ला व्याडमिन्टन संघका अध्यक्ष प्रजापतिले संघले विद्यालयमा आधारित व्याडमिन्टन प्रशिक्षण सञ्चालन गरी नयाँ पुस्तालाई खेलमा सहभागी गराउन लागिएको बताए । समाजले व्याडमिन्टन कभर्ड हल उद्घाटनसँगै चाँगुनारायण नगरव्यापी पुरुष युगल ब्याडमिन्टन प्रतियोगिताको आयोजना गरेको छ । प्रतियोगितामा २८ जोडीको सहभागिता रहेको अध्यक्ष केसीले जानकारी दिए । सहभागीहरुलाई ८ वटा समूहमा बाँडिएको छ । तीन दिनसम्म चल्ने प्रतियोगिताभर एकसय २० वटा खेल हुनेछन् ।

शीर्षक,विवरण
विकासमा महिला सहभागिता,"न्याय र समानतामा आधारित नेपाली समाजको सृजना गर्ने संविधानको मर्मलाई व्यवहारमा उतार्न जरुरी छ। शाब्दिक अर्थमा सकारात्मक राजनीतिक, आर्थिक, सामाजिक र सांस्कृतिक परिवर्तनका माध्यमबाट आम जनताको जीवनस्तरको सुधार र समुन्नतितर्फको यात्राबाट राष्ट्रिय परिवेशमा अनुभूत गर्न सकिने राष्ट्रिय खुसियालीलाई विकास भनिन्छ। यसरी हेर्दा विकासले आर्थिक, सामाजिक र राजनीतिक आयाम समेटेर सबै नेपाली जनतालाई वर्तमानप्रति सकारात्मक र भावी दिनप्रति आश्वस्त तुल्याउन सक्नुपर्छ। यो नै विकासको मानवीय पक्ष हो। विकासको वैधता, स्वामित्व, सशक्तीकरण एवं सहभागिताको सिद्धान्तसमेतले जनसंख्याको आधा भाग ओगटेको महिला सहभागिता परिणाममुखी होस् भन्ने मान्यता राख्छ। यो मान्यताले विशेषतः विकासमा महिला सहभागिताको अनिवार्यतालाई स्वीकार गर्छ। संयुक्त राष्ट्रसंघले सन् १९७५८५ सम्मको १० वर्षलाई नारी दशकका रूपमा एवं त्यसपछि सम्पन्न मेक्सिको सम्मेलन, त्यसपछि क्रमशः सन् १९८०, १९८५ र सन् १९९५ मा कोपेनहेगन, नैरोबी र बेइजिङमा सम्पन्न अन्तर्राष्ट्रिय सम्मेलनहरूले विकासमा महिला सहभागिताको अन्तर्राष्ट्रिय ऐक्यबद्धता जाहेर गर्यो। सन् १९९५ मा सम्पन्न चौथो विश्व महिला सम्मेलनले क्रमशः महिला र गरिबी, महिला र अर्थतन्त्र, महिला र स्वास्थ्य, महिला शिक्षा र तालिम, महिला र सञ्चार, महिला र सशस्त्र विद्रोह, महिला र संस्थागत संरचना, महिला र बालबालिका, महिला र वातावरण, महिला र मानव अधिकार, महिला र नीति निर्माण, महिलाविरुद्ध हिंसासमेत गरी बाह्रवटा प्रमुख सरोकारका विषयलाई महिला विकासका अपरिहार्य तत्व मान्दै घोषणापत्र तयार गर्यो। त्यसको पाँच वर्षपछि ती प्रतिबद्धताको मध्यावधि मूल्यांकन राष्ट्रसंघको मुख्यालय न्युयोर्कमा भएको थियो। यिनै अन्तर्राष्ट्रिय प्रतिबद्धता र नेपालको प्रतिबद्धतापछि विकासमा महिला सहभागितामा साविक प्रयासहरूमा (छैटौं, सातौं, आठौं र नवौं) नेपालमा त्यसपछिका आवधिक योजनाहरूले आयामिक परिवर्तन आत्मसात गरेका हुन्। २०४५४६ को राजनीतिक परिवर्तन र २०६२२०६३ को जनआन्दोलनपछि बनेका संविधानले यो विषयलाई संवैधानिक प्रावधानभित्र राखेपछिको अवस्थासमेतलाई हेरेर हाम्रा विकास प्रयासहरूको सूक्ष्म रूपमा सिंहावलोकन गर्दैै भावी दिनका विकास प्रयासलाई समता र न्यायमा आधारित एवं समावेशी बनाउन सकिन्छ। हालसम्मका प्रयास नेपाली महिलामा अन्तरनिहित क्षमता, सीप, सृजना र इमानदारी प्रयोग गर्दै राष्ट्रिय विकास प्रयासमा समन्यायिक प्रतिनिधित्व गराउने उद्देश्यका लागि नियन्त्रित अर्थव्यवस्था अँगालेकै अवस्थामा पनि केही प्रयास अघि बढेको देखिन्छ। राष्ट्रिय अर्थतन्त्रमा महिलाको योगदानलाई देखिन सक्ने गरी महिलामा विकास सहभागितालाई एउटा अन्तरसम्बन्धित विकास नीतिका रूपमा अघि सार्ने हाम्रा प्रयास कतिपय अवस्थामा कल्याणकारी, सहभागितामूलक एवं पुनर्वितरणकारी, हस्तक्षेपकारी, आमूल परिवर्तनजस्ता अवधारणाबाट निर्देशित रह्यो। सन् १९७० को उत्तरार्धदेखि महिला र पुरुषबीचको समानताको वकालतसम्बन्धी धारणा, सन् १९८० पछि लैंगिक विकासको अवधारणामा परिवर्तन आए पनि हामीले योजनाका प्रयासलाई समयबद्ध हिसाबले लिपिबद्ध गर्दा निम्न तथ्य देखा पर्छन् (क) विसं १९७७ मा चन्द्रशमशेरबाट सुरु भएको सती प्रथाको उन्मूलन, २०२० सालमा मुलुकी ऐनले अघि सारेको समानताको व्यवस्था, २०१५ र २०१९ सालको संविधानले महिला हकहितबारे राखेको प्रावधान अन्तर्राष्ट्रिय नारी वर्षको घोषणा, सामाजिक सेवा राष्ट्रिय समन्वय परिषद् २०३४ ले महिला विकासका लागि राखेको प्रावधान, महिला प्रशिक्षण केन्द्रको स्थापना, महिला विकास अधिकृतमार्फत सञ्चालित त्यही समयका कार्यक्रमसमेतलाई हेर्दा कतिपय विकसित भनिएका, प्रजातान्त्रिक कहलिएका मुलुकको दाजोमा नीतिगत एवं संस्थागत प्रावधानद्वारा महिला विकासबारेमा २०४५४६ को आन्दोलनअघिको राज्यनिर्देशित योजना प्रणालीसमेतले केही उल्लेखनीय काम गरेको देखिन्छ। (ख) सक्रिय राजतन्त्र र राज्यनिर्देशित आर्थिक व्यवस्थालाई परिवर्तन गर्दै सम्पन्न २०४५४६ को परिवर्तनपछि एवं चौथो विश्व महिला सम्मेलनप्रतिको राष्ट्रिय प्रतिबद्धतालगायत अन्य अन्तर्राष्ट्रिय प्रतिबद्धता र त्यो समयको संवैधानिक परिवेशले विकासमा महिला सहभागिताका विषयलाई लैंगिक मूल प्रणालीकरण एवं महिला सशक्तीकरणसँग जोडेर अघि बढ्ने परिवेश सृजना गर्यो। फलस्वरूप २०५२ सालमा महिला तथा समाज कल्याण मन्त्रालय गठन गरी कार्य विभाजन नियमावलीसमेतका आधारमा यो विषयलाई क्षेत्रगत आधारमा एवं बृहत् राष्ट्रिय विकास नीतिसँग जोडेर अघि बढ्ने संस्थागत प्रबन्ध गर्यो। क्रमशः राष्ट्रिय महिला आयोगको गठन र चौथो विश्व महिला सम्मेलनले अघि सारेका १२ वटा विषयमध्ये ६ वटालाई प्राथमिकीकरण गरी तत्कालीन मन्त्रिपरिषद्ले पारित गरेको राष्ट्रिय कार्ययोजनालाई नवौं आवधिक योजनाले स्वामित्व ग्रहण गरेको देखिन्छ। २०५७ मा गठन भएको राष्ट्रिय महिला आयोग, २०६० मा पारित महिलासम्बन्धी राष्ट्रिय कार्यनीति, २०६१ मा पारित महिला सशक्तीकरणसम्बन्धी नीति यस क्षेत्रमा राज्यले अवलम्बन गरेका सकारात्मक पहलका बिर्सन नसकिने पहल भन्न सकिन्छ। राष्ट्रिय स्तरमा भएका हालसम्मका प्रयासको परिणामस्वरूप प्राप्त सबल र दुर्बल पक्षलाई स्थितिको विश्लेषणको उपशीर्षकका छोटकरीमा यसरी राख्न सकिन्छ : स्थितिको वस्तुगत विश्लेषण छैटौं योजनादेखि सुरु गरिएको सहभागितासम्बन्धी नीतिगत व्यवस्थालाई पन्ध्रौं योजनाको आधारपत्रसम्बन्धी व्यवस्थासमेतले निरन्तरता दिएको देखिन्छ। यसमा महिला विकास अन्तरसम्बन्धित विकास नीतिले महिला विकासका बहुआयामिक पक्षलाई समेटेर लैंगिक समानता, सशक्तीकरण र समावेशीकरणका माध्यमबाट महिलाको सार्थक र समान पहुँचका लागि समान अवसरको सृजना गर्दै हालसम्म प्राप्त उपलब्धिलाई जगेर्ना गर्दै अघि बढ्ने संकल्प अघि सारेको छ। मूलतः हालसम्म प्राप्त उपलब्धि तथ्यांकगत रूपमा निम्न छन् (क) पहिलो संविधानसभाको तुलनामा दोस्रोमा व्यवस्थापिकासंसद्मा महिलाको अनुपात केही कम भए पनि यो करिब ३० प्रतिशत (२९९) रहेको र स्थानीय सरकारमा पनि महिलाको अनुपात उल्लेखनीय छ। राजनीतिक सशक्तीकरणको दृष्टिकोणले यसलाई उत्साहजनक मान्नुपर्ने हुन्छ, यद्यपि यसमा केही सीमा नभएका होइनन् (प्रमुख पदहरूमा महिला नहुनु र प्रतिनिधित्व गर्ने महिलाले सीमान्तकृत महिला संख्याको अनुपातलाई प्रतिविम्बित गर्न नसक्नु)। यो समानताको हक र अन्य मौजुदा कानुनले प्रत्याभूत गरेको प्रावधानअनुरूप अघि बढेको छ। (ख) राष्ट्रिय महिला आयोग ऐन, मुलुकी ऐनको संशोधनमार्फत कायम गरिएको पैत्रिक सम्पत्तिमाथिको अधिकार, मानव बेचबिखन नियन्त्रण ऐन २०६४ सालको ऐन र नियमावली, यौनजन्य दुव्र्यवहार र घरेलु हिंसा नियन्त्रण गर्ने सम्बन्धमा २०६६ र २०७१ सालमा आएको ऐन, बोक्सीसम्बन्धी कसुर तथा सजाय ऐन र सकारात्मक विभेद कायम गर्न सम्मानित सर्वोच्च अदालतबाट दिइएका निर्देशनात्मक आदेशहरू, अन्तर्राष्ट्रिय प्रतिबद्धताप्रति देशले लिएको जिम्मेवारीसमेतलाई हेर्दा सामाजिक र सांस्कृतिक रूपान्तरणका दिशामा हाम्रो प्रगति उत्साहजनक छ। यद्यपि यसमा पनि उत्पीडित, दलित र पिछडिएका क्षेत्रलाई आशातीत रूपमा सशक्तीकरण गर्न अझ प्रयास गर्नुपर्ने अवस्था छ। सामाजिक न्याय र समानताको दृष्टिले त्यस्तो क्षेत्रमा बसोवास गर्ने जनसमुदाय र त्यसमा पनि महिलाप्रति शासकीय जिम्मेवारी बढी प्रभावकारी बन्न सकिरहेको छैन। (ग) लैंगिक समानताको, महिला सशक्तीकरणको एवं विकासमा लैंगिक मूल प्रवाहीकरणसमेतको स्थितिलाई आधिकारिक सरकारी अभिलेखसमेतका आधारमा उपलब्ध सूचक हेर्दा हाम्रो स्थिति उत्साहवर्धक नभए पनि निराशाजनक भने छैन। किनभने २०७६ सालको अन्त्यसम्म आइपुग्दा महिला साक्षरताको दर ५७४ प्रतिशत पुगेको छ। लैंगिक विकास सूचकांक एवं सशक्तीकरण सूचकांक ०५६ रहेको छ। राष्ट्रिय अर्थतन्त्रको प्रमुख क्षेत्र कृषिमा कूल श्रमिकको ५७१९ प्रतिशत महिला भएको एवं २ करोड ७ लाख काम गर्न सक्ने उमेरमा महिलाको सहभागिता पुरुषको भन्दा बढी अर्थात् ५५५५ प्रतिशत रहेको देखिन्छ। ७० लाख ८६ हजार मजदुरमा २६ लाख ४० हजार अर्थात् ३७२६ प्रतिशत महिला छन्। यसै राजनीतिक सशक्तीकरणको पाटोबाट हेर्ने हो भने प्रतिनिधिसभा, राष्ट्रियसभा, प्रदेशसभा, संघीय सरकारको मन्त्रिपरिषद्, प्रदेश सरकारको मन्त्रिपरिषद्मा महिलाको प्रतिनिधित्व क्रमशः ३२७३ प्रतिशत (९० जना) ३७२९ प्रतिशत (२२ जना) ३४३६ प्रतिशत (१८९ जना) एवं मन्त्रिपरिषद्मा क्रमशः १३०४ प्रतिशत र १०५४ प्रतिशत देखिन्छ। यद्यपि स्थानीय सरकारलाई प्रतिनिधित्व गर्ने स्थानीय सरकारका ३५ हजार ४१ जना जनप्रतिनिधिमध्ये ४०९३ प्रतिशत अर्थात् १४ हजार ३५२ जना महिलाको प्रतिनिधित्व देखिन्छ। निजामती सेवा एवं सुरक्षा अंगका तीनवटा अंग क्रमशः नेपाली सेना, नेपाल प्रहरी र सशक्र प्रहरीमा महिला सहभागिता क्रमशः २५७६ प्रतिशत, ५६२ प्रतिशत, ८६ प्रतिशत र अति ७९ प्रतिशत छ। राष्ट्रिय अनुसन्धान विभागमा महिला सहभागिता अत्यन्तै न्यून भएको पाइन्छ। निजामती र सुरक्षा सेवाको माथि उल्लेख गरिएको सहभागिता कूल सहभागिताको हिसाबले कमजस्तो देखिए पनि विगत एक दशकमा प्राप्त हुन सकेको सहभागिताको यो प्रतिशतले लंैगिक समानताको उचाइ प्राप्त गर्ने बृहत् उद्देश्यमा नेपालको उपलब्धि उत्साहवद्र्धक मान्नुपर्ने हुन्छ। यति मात्र होइन, विद्यालयस्तर र स्नातक तहसम्मको शिक्षामा छात्राको सहभागिता क्रमशः ५००५ प्रतिशत एवं ५३६८ प्रतिशत अर्थात् छात्रको भन्दा बढी देखिन्छ। एमफिल र पीएचडीमा छात्राको प्रतिशत छात्रभन्दा कम अर्थात् १७२५ प्रतिशत र २०३३ प्रतिशत देखिए पनि उच्च शिक्षाका क्षेत्रमा छात्राको प्रतिशत झन्डैझन्डै छात्रको बराबर अर्थात् ४७ प्रतिशत रहेको छ। गत वर्षको त्रिभुवन विश्वविद्यालयको दीक्षान्त समारोहको नतिजामा ५८०६ प्रतिशत अर्थात् १८ जना महिलाले स्वर्णपदक लिएर भोलिको शिक्षित नेपाललाई उच्च शिक्षित महिलाले नेतृत्व गर्ने अवस्था आएको बलियो प्रमाण पेस गरेका छन्। तर राष्ट्रिय औसतको यो परिमाणात्मक उपलब्धि बहुआयामिक गरिबीको प्रतिवेदनमा उल्लेख गरिएका विवरणसित दाजेर हेर्दा दुर्गम हिमाली भेग, पहाडी भेग, सुगम मानिएका तराईका कतिपय जिल्लामा बसोवास गर्ने अधिकांश जनता (विशेष गरेर आर्थिक रूपमा विपन्न एवं आधारभूत सेवा खाद्य, शिक्षा, स्वास्थ्य, पिउने पानीजस्ता सेवाबाट विमुख जनता र त्यसमा पनि खास गरेर दलित, जनजाति, पिछडिएको, अल्पसंख्यक एवं लोपोन्मुख समुदायका विशेष गरेर महिला) र त्यसमा पनि जनसंख्याको आधा आकाशभन्दा बढी ओगटेका नेपाली महिला साचो अर्थमा राजनीतिक, आर्थिक, कानुनी, सामाजिक एवं सांस्कृतिक रूपमा सशक्तीकरण हुन नसकेको अवस्था देखिन्छ। सामाजिक न्याय र समानताको दृष्टिले त्यस्तो क्षेत्रमा बसोवास गर्ने जनसमुदाय र त्यसमा पनि महिलाप्रति शासकीय जिम्मेवारी बढी प्रभावकारी बन्न सकिरहेको छैन। लैंगिक उत्तरदायी बजेटअनुरूप आवधिक योजनाका कार्यक्रम अघि बढाउन कूल राष्ट्रिय बजेटको करिब ३० प्रतिशत विनियोजन गरेको देखिँदादेखिँदै पनि मर्यादित राजनीतिक एवं प्रशासकीय कार्य संस्कृतिको अभाव, नीति, कार्यक्रम र बजेटबीचको तादात्म्यको अभाव, अन्तरमन्त्रालय र विभागबीचको ठाडो र तेस्रो स्तरको (भर्टिकल र होरिजोन्टल) समन्वयको अभावसमेतले कार्यान्वयनको पक्ष त्यति प्रभावकारी बन्न सकेको छैन। निष्कर्ष न्याय र समानतामा आधारित नेपाली समाजको सृजना गर्ने संविधानको मर्मलाई व्यवहारमा उतार्न आर्थिक, राजनीतिक, सांस्कृतिक र कानुनी रूपमा महिला सशक्तीकरण दिगो विकासको आधारशिला हो। त्यसैले मानव एवं सामाजिक विकासको अहिलेको परिसूचकलाई गुणात्मक र परिमाणात्मक रूपमा बढाउन आम जनताले अनुभूत गर्न सक्ने गरी विकासका सम्पूर्ण चरणमा समावेशीताको मूल्यलाई लैंगिक समानताले पृष्ठपोषण गर्छ। त्यसैले राजनीतिक, सामाजिक, धार्मिक, जातीय एवं अन्य सबै कारणले शासकीय शक्तिको माथिल्लो तहमा, समाजको निर्णायक तहमा भित्र खिलजस्तो गाडिएर बसेको दरिद्र पितृसत्तात्मक चिन्तनलाई बाहिर निकाल्ने उदार एवं प्रवृत्तिगत सोचले विकासलाई बढी सहभागितामूलक, समावेशी एवं न्याय पूर्ण बनाउन सक्छ।"
महिनावारी नरोकौं,"महिनावारी भनेको महिलाको शारीरिक परिवर्तनमध्येको एक परिवर्तन हो। यो महिलाका शरीरमा भएका हर्मोनको मात्रामा आउने परिवर्तनको कारणले हुने गर्छ। महिनावारी प्राकृतिक सरसफाइ प्रक्रिया हो र महिनावारी हुनु भनेको एउटी केटी हरेक महिना गर्भवती हुन तयार हुने संकेत हो। महिला महिनावारी भइन् भने पाठेघरले बनाएको रगतको तह विस्तारै योनिमार्ग हुँदै रगतका रूपमा शरीरबाट बाहिर निस्कन्छ। साधारणतया महिनावारी १२ देखि १५ वर्षको उमेरमा सुरु हुन्छ भने कसैमा आठ वर्षदेखि नै महिनावारीको लक्षण देखिन थाल्छ, जुन साधारण मानिन्छ। महिनावारीको अन्तर २८ दिन हुने गर्छ। महिनावारी महिला ४५ देखि ५५ वर्षको उमेरमा सकिन्छ। (स्रोत : विकिपिडिया) संसारभरिका सबै महिलालाई महिनावारी हुन्छ अपवादका केही घटनाबाहेक। महिनावारीलाई संसारका सबै देशहरूमा आआफ्नै तरिकाले बुझ्ने गरेको देखिन्छ। महिनावारी हुने प्रक्रिया सबै महिलामा एकै प्रकारले हुन्छ भन्नेचाहिँ छैन। महिनावारी चक्र फरकफरक हुन सक्छ। जस्तै पहिलो महिनावारी आठ वर्षदेखि १६ वर्षको बीचमा हुने, अन्तिम महिनावारी ४२ वर्षदेखि ५७ वर्षसम्म रहेको विभिन्न अध्ययनले देखाएको छ। महिनावारी समयमा हुने शारीरिक पीडा पनि व्यक्तिअनुसार फरकफरक पाइन्छ भने यो समयमा शरीरबाट बगेर जाने रगतको मात्रा पनि समान हुन्छ भन्ने छैन। नेपालमा महिनावारीलाई हेर्ने दृष्टिकोण भने संसारभरका बाँकी मुलुकले हेर्नेभन्दा फरक नै छ। पश्चिम नेपाललगायत देशका विभिन्न ठाउँमा परिवारपिच्छे फरकफरक रूपमा महिनावारीलाई लिइन्छ। कति ठाउँमा महिनावारी भनेको महिलाले गरेको पापको फलको रूपमा हेरिन्छ, जुन अन्धविश्वास हो। यसको जरा हाम्रो समाजमा यति गहिरो भएर गाडिएको छ कि यो जरा काट्ने प्रयास गरेको धेरै वर्ष बितिसक्दा पनि हामी पूर्णरूपमा सफल हुन सकेका छैनौं। हिन्दु धर्मका केही धर्मग्रन्थमा पनि महिला र महिनावारीलाई नकारात्मक रूपमा वर्णन गरेको पाइन्छ। गरुड पुराण र स्वस्थानी कथामा पनि महिनावारी भएकी महिलालाई अपवित्रताको संज्ञा दिँदै विभिन्न नाम राखिएको छ। यी त भए हाम्रा धेरै वर्ष अगाडिदेखि चलेर आएका कुरीति। यस्ता कुसंस्कार र कुरीति परिवर्तन क्रमिक रूपमा हँुदैछन् र हुन पनि आवश्यक छ। हिन्दु धर्ममा महिनावारी भएकी महिलालाई अपवित्रताको संज्ञा दिइन्छ र धार्मिक, पितृ र सांस्कृतिक कुनै पनि कार्य गर्नुपरेमा महिनावारी भएकी महिलालाई उक्त कार्यमा समावेश गरिँदैन। शदीयौंदेखि चलेको यो चलनले आजका दिनसम्म पनि निरन्तरता पाइरहेको छ। यही कारणले नियमित रूपमा शारीरिक प्राकृतिक प्रक्रियाअनुसार हुने महिनावारीलाई औषधिले रोकेर हामीले हाम्रो स्वास्थ्यमा आफैं खेलबाड त गरिरहेका छैनौं ? महिनावारी आफैंमा पीडादायी हुन्छ। औषधि प्रयोग गरेपश्चात् महिनावारी चक्रमै असर पुर्याउँछ। त्यसैले यस्ता औषधि सकभर प्रयोग नगर्नु राम्रो हुन्छ। नेपाली दिदीबहिनीले महिनावारी रोक्ने अथवा महिनावारी अगाडिपछाडि हुनका लागि प्रयोग गर्ने औषधि धेरै मात्रामा सेवन गरेको पाइन्छ। हाम्रा धार्मिक र सांस्कृतिक चाडपर्व जति नजिक आउँदै गर्छन्, त्यति नै महिलालाई मानसिक तनाव हुन थाल्छ। लौ मेरो त महिनावारी हुने समय भएको छ औषधि खानुपर्यो। दसैं, तिहार, छट, तीज, पूजाआजा, विवाह, पास्नी, व्रतबन्ध, मरिमराउ, पितृकार्य, तीर्थयात्रा, पुराण जति पनि धार्मिक र सांस्कृतिक कार्य छन्, ती कार्यमा सहभागी हुनका लागि महिलाहरू निर्बाधरूपमा महिनावारीलाई पर सार्ने औषधि खाइरहेका हुन्छौं। अगाडि ल्याउने औषधि भए पनि नेपालमा प्रायः पछाडि धकेल्ने नै औषधि सेवन गरेको पाइन्छ। महिनावारीलाई अगाडिपछाडि सार्ने औषधि प्रयोगले महिलाको शरीरमा कस्तो प्रकारको असर गर्छ भन्नेमा शिक्षण अस्पताल महाराजगन्जकी वरिष्ठ स्त्रीरोग विशेषज्ञ प्राडा गीता गुरुङ भन्छिन् महिनावारीे हर्मोनको कारणले हुने भएकाले यस्ता प्रकारका औषधि पनि हर्मोनबाटै बनेका हुन्छन्। औषधि प्रयोग गरेपश्चात्को महिनावारी चक्रहरूमा अनियमित हुन्छ। टाउको दुख्ने, रिँगटा लाग्ने, वाकवाकी आउने, पेट, कम्मर र जीउ दुख्ने र धेरै रगत बग्ने समस्या देखिन्छ। यस्ता औषधिहरू सकभर प्रयोग नगर्ने गर्नैपरेमा स्वास्थ्यकर्मीको सल्लाहअनुसार गर्नुपर्छ। कति महिलाले यस्ता औषधि धेरैपटक प्रयोग गरेको पाइन्छ, तर यो राम्रो कुरा होइन। महिनावारी आफैंमा पीडादायी हुन्छ र यस्ता औषधिको प्रयोगले झन् पीडा थपिन सक्छ। यसरी हेर्दा प्राकृतिक कुरा रोक्नु हँुदैन। जब प्राकृतिक कुरा रोकिन्छ तब त्यसले विकराल रूप लिएका घटना आम मानिसलाई थाहै छ। हाल संसारभर फैलिरहेको कोरोना संक्रमण पनि प्रकृतिमाथि मानवले गरेको हस्तक्षेपको प्रतिफल भनेर केही विज्ञले भन्दै आएका छन्। खोलानाला थुन्दा, वनजंगल नास्दा, भीरपहरा भत्काउँदाको कारणले बर्सेनि धेरै धनजनको क्षति बेहोर्दे आएका छौं। त्यही भएर महिनावारी सारेर चाडपर्व मनाउन थाल्दा कतै हामीले आफ्नै शरीरमा क्षति पुर्याइरहेका छैनौं ? एकपटक गम्भीर सोचविचार गरौं। दिदीबहिनीहरू, महिनावारी अगाडिपछाडि सार्ने औषधि प्रयोग गर्ने सोच बनाउँदै हुनुहुन्छ भने आफ्नो स्वास्थ्यप्रति सचेत हुन जरुरी छ। स्वास्थ्यमा समस्या आयो भने भोग्ने तपाईंहामीले नै हो, रोग अरूलाई बाँड्न सकिँदैन। यस्तो बेलामा घरका अरू सदस्यले औषधि खाएर महिनावारी रोक्नु पर्दैन। हामी छँदैछौं नि। काम गरिहाल्छौं भन्ने हो भने महिलाले मासिक प्रक्रियाका कारण आउने समस्या हल हुँदै जानेछ।"
गौरिका र मन्डेकाजी वर्ष खेलाडी,"काठमाडौं : पौडीकी ओलम्पियन गौरिका सिंह र करातेका मन्डेकाजी श्रेष्ठ पल्सर स्पोर्ट्स अवार्ड २०७६ को उत्कृष्ट वर्ष खेलाडी बनेका छन्। गौरिकाले महिला र मन्डेले पुरुषतर्फ उत्कृष्ट खेलाडीको अवार्ड जितेका हुन्। नेपाल खेलकुद पत्रकार मञ्चले मंगलबार भर्चुअल कार्यक्रममार्फत विभिन्न १० विधाका विजेतालाई अवार्ड प्रदान गरेको थियो। महिलातर्फ गौरिकासँगै तेक्वान्दोकी आयशा शाक्य, एथलेटिक्सकी सन्तोषी श्रेष्ठ, ट्रायथलनकी सोनी गुरुङ र करातेकी अनु अधिकारी मनोनयनमा थिए। गौरिका १३औं दक्षिण एसियाली खेलकुद (साग) मा कीर्तिमानी चार स्वर्ण विजेता खेलाडी हुन्। यसैगरी मन्डेले मनोनयनको सूचीमा रहेका एथलेटिक्सका गोपीचन्द्र पार्की, तेक्वान्दोका कमल श्रेष्ठ, गल्फका सुवास तामाङ र फुटबलका विकेश कुथुलाई पछि पारे। मन्डेकाजी सागका दोहोरो स्वर्णधारी हुन्। वर्षको उत्कृष्ट युवा खेलाडीको अवार्ड गल्फका सुवास तामाङले जिते। सागमा दोहोरो स्वर्ण विजेता सुवासले तेक्वान्दोकी सीना लिम्बू मादेन, तेक्वान्दोकै भूपेन श्रेष्ठ, जुडोकी पुनम श्रेष्ठ र भारोत्तोलनकी सञ्जु चौधरीलाई पछि पारेका थिए। वर्षका उत्कृष्ट प्रशिक्षकको अवार्ड तेक्वान्दोका नवीनकुमार श्रेष्ठले हात पारे। यस विधामा नवीनसँगै करातेका मदन उप्रेती, उसुका अमरकुमार थिङ, पौडीका शंकर कार्की र बक्सिङका प्रकाश थापामगर मनोनयनमा परेका थिए। पिपल्स च्वाइस विधाको अवार्ड भने भलिबलकी अरुणा शाहीले जितिन्। यस विधामा अरुणासहित पौडीकी गौरिका सिंह, करातेका मन्डेकाजी श्रेष्ठ, बास्केटबलकी सदिना श्रेष्ठ र फुटबलकी सावित्रा भण्डारी मनोनयनमा परेका थिए। यस विधाको विजेताको घोषणा इसेवामार्फत भोटिङ, फेसबुक लाइक, खेल पत्रकार र राष्ट्रिय संघका मुख्य प्रशिक्षकको भोटको आधारमा गरिएको हो। जसमा अरुणाले ३७५२५ प्रतिशत मत प्राप्त गरिन्। यस विधामा करातेका मन्डेकाजीले २८४५७ प्रतिशत मत ल्याए। बास्केटबलकी सदिनाले १३४९९ प्रतिशत, पौडीकी गौरिकाले १३३०१ प्रतिशत र फुटबलकी सावित्राले ७२१८ प्रतिशत मत प्राप्त गरे। मञ्चले लाइफटाइम अचिभमेन्ट अवार्ड टेबुल टेनिस खेलाडीद्वय गीता क्षत्री र सिजरिन शाहलाई प्रदान गरेको छ। स्पेसल अवार्ड तेक्वान्दोकी आयशा शाक्य र एथलेटिक्सकी सन्तोषी श्रेष्ठलाई प्रदान गरिएको छ। यसैगरी पारा एथलिट सम्मान क्रिकेट र बास्केटबल खेलाडी डिगमसिंह चेम्जोङ, टिम अफ दी इयर अवार्ड राष्ट्रिय महिला भलिबल टोली र एसियन स्पोर्ट्स जर्नालिस्ट अवार्ड मलेसियाका अहमद खवारी इसालाई प्रदान गरिएको थियो। वर्षको उत्कृष्ट पुरुष, महिला, प्रशिक्षक र पिपल्स च्वाइस विधाका विजेताले पल्सर मोटरसाइकल पुरस्कार पाए। अन्य विधाका विजेताले जनही ५० हजार रुपैयाँसहित आकर्षक उपहार हात पारे। विजेतालाई युवा तथा खेलकुदमन्त्री दावा तामाङ, राष्ट्रिय खेलकुद परिषद्का उपाध्यक्ष शिव कोइराला, सदस्यसचिव रमेशकुमार सिलवाल, हंशराज हुलास चन्द एन्ड कम्पनीका प्रबन्ध निर्देशक शेखर गोल्छालगायतले अवार्ड प्रदान गरेका थिए। २०७६ सालमा भएका राष्ट्रिय तथा अन्तर्राष्ट्रिय प्रतियोगितामा खेलाडीले गरेको प्रदर्शन र प्राप्त उपलब्धिका आधारमा खेलाडी र प्रशिक्षकलाई अवार्ड प्रदान गरिएको हो। १७औं संस्करणको अवार्ड कार्यक्रमलाई हंशराज हुलासचन्द एन्ड कम्पनी प्रालिको पल्सर मोटसाइकलले मुख्य प्रायोजन गरेको थियो।"

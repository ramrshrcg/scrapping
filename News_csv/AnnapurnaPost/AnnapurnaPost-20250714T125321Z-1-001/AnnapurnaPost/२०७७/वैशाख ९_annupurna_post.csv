शीर्षक,विवरण
विद्युत् क्षेत्रको अग्निपरीक्षा,"उत्पादित विद्युत् खेर जान नदिन प्राधिकरण मात्र लागेर पुग्दैन, राज्यले नै विशेष नीति ल्याउनुपर्छ विद्युत् मागको प्रक्षेपणका आधारमा विद्युत् उत्पादन र आयातको परिमाण तालिका कोरी लोडसेडिङ सूची सार्वजनिक गर्ने प्रथा नेपाल विद्युत् प्राधिकरणमा हट्यो। लोडसेडिङका बेलाको कुरा गर्ने हो भने पनि विद्युत उपलब्धताको प्रक्षेपण त्यति फरक पर्ने अवस्था किन थिएन भने सञ्चालनमा आउने निजी क्षेत्रका जलविद्युत् आयोजनाको प्रक्षेपण करिब २३ महिनाअघि गरिएको हो भने त्यो मिल्दोजुल्दो नै रहन्छ। नदीप्रवाही आयोजनामा हिउँदमा कुन अनुपातले विद्युत् उत्पादनमा ह्रास आउँछ भन्ने आकलनमा प्राधिकरण अनुभवले नै खारिइसकेकाले कुनै सफ्टवेयरको प्रयोगबिना त्यो प्रक्षेपण पनि त्यति फरक खाँदैन। माग प्रक्षेपण गरिएकै तथ्यांकलाई नै आधार बनाइएको हो भने त आर्थिक वर्ष २०७२७३ को वास्तविक विद्युत् बिक्री ३७४६ गिगावाट आवरलाई उपलब्धि मान्दा प्रक्षेपित विद्युत् ऊर्जाको माग ६९२० ४ गिगावाट आवरअनुसार दैनिक १३ घन्टा मात्र आपूर्ति गर्न पुग्ने अर्थात् ११ घन्टा लोडसेडिङ गर्नुपर्ने तथ्यांक आउँछ। उत्ता आ व २०७२७३ मा गार्हस्थतर्फ पूर्वी नेपाल (दुहबी अनारमनि) मा दैनिक ६ देखि ८ घन्टासम्म र काठमाडौंलगायत मध्य तथा पश्चिम नेपाल (लाहनकोहलपुर) मा दैनिक ८ देखि १३ घन्टा सम्म एवं औद्योगिकतर्फ दैनिक अधिकतम १५ घन्टासम्म लोडसेडिङ थियो। यस विधिबाट जाँदा उपलब्ध विद्युत् ठूलाबडाका निगाहमा कतै दिन सकिने अवस्था निम्तिने पक्कापक्की नै थियो। त्यो कुतूहलता भनौं या विवाद अझै सेलाएको छैन। अहिलेको विद्युत् मागको प्रक्षेपण ७ २ प्रतिशत जीडीपी लाई आधार मानी विद्युत् प्राधिकरणले गरेको हो। यसअनुसार चालू आर्थिक वर्षको अधिकतम माग २२२५ मेगावाट प्रक्षेपित छ, जबकि विद्युत् प्रणालीमा वास्तविक अधिकतम विद्युत् माग १४०० मेगावाट पनि पुगेन। तर, विद्युत् उत्पादनको लक्षतर्फ भने यो माग प्रक्षेपण अर्थपूर्ण किन छ भने अघिल्लो आर्थिक वर्ष २०७५७६ को अन्त्यमा नेपालको कुल विद्युत् जडित क्षमता ११९६ मेगावाट रहेकोमा कोरोना महामारीको त्रास सुरु हुनु केही अघिसम्मको प्रक्षेपणअनुसार चालु आर्थिक वर्ष ०७६७७ मा निजी क्षेत्रबाट विद्युत् उत्पादन हुने अपेक्षा गरिएका ५० आयोजनाबाट थप हुने १००५ मेगावाट विद्युत् जोड्दा हुन आउने कुल जडित क्षमता २२०१ मेगावाट प्रक्षेपित अधिकतम् विद्युत् माग २२२५ मेगावाटसँग निकै हदसम्म मेल खाएको पाइन्छ। कोरोना भाइरसले विश्व महामारीका रूपमा तहल्का मच्चाइरहेको आजको परिप्रेक्ष्यमा पुनप्र्रक्षेपणपश्चात निजी क्षेत्रबाट सम्भाव्य देखिएको करिब ३५५ मेगावाट जडिट क्षमता पनि देशको तालाबन्दी अवधि लम्बिँदै जाँदा अब विस्तारै हम्मेहम्मे पर्ने देखिन्छ। त्यसको असर अर्को आर्थिक वर्षमा पनि पर्ने हुँदा स्वदेशी विद्युत् उत्पादन हामीले सोचेजसरी अघि नबढ्ने देखिन्छ। त्यसो त कोभिड१९ को असर विश्व अर्थतन्त्रमै भयानक हुन जाने र विकासशील राष्ट्रहरूमा संरचना निर्माण नराम्ररी प्रभावित बन्न पुग्ने अनुमान उजागर भइसकेको छ। अर्थशास्त्रीहरूले विद्युत् माग वृद्घि र कुल गार्हस्थ्य उत्पादन वृद्घिमा सम्बन्ध रहने बताएका छन्। यस अनुसार देशको जीडीपी घट्दा विद्युत् मागमा पनि साविक अपेक्षित वृद्घि अब सम्भव छैन र साधनस्रोतको सीमितताले विद्युत् क्षेत्र मात्र हेरेर नसकिने भएकाले भ्यागुते उफ्राइको नीतिगत हस्तक्षेप राज्यबाट हुने सम्भावना बिलकुलै कम छ। जलविद्युत् आयोजना निर्माणमा वित्ताीय संस्थाको करिब ७०८० प्रतिशत लगानी रहन्छ। वित्ताीय व्यवस्थापन सम्पन्न भई निर्माणाधीन आयोजनाले सम्पन्न हुने मिति पर सर्दै गर्दा बैंकबाट रकम निकासा प्राप्त हुन ठूलो सकस झेल्नुपर्ने देखिन्छ। त्यसमा पनि ग्लोबल सप्लाई चेन मा पर्ने कोभिड१९ को असरसमेत हेर्दा चालु आर्थिक वर्ष सञ्चालनमा आउने प्रक्षेपण गरिएका करिब एक हजार मेगावाट आयोजनाको उत्पादन सुरु हुने मिति ६ महिना मात्र पर धकेलिँदा पहिलो वर्षको सूचीकृत दरअनुसार सम्झौता ऊर्जालाई आधार मान्दा प्रवर्धक कम्पनीलाई २९६९ गिगावाट आवर ऊर्जा बिक्रीबाट वचिन्त भई करिब १३ अर्ब रूपैयाँ आम्दानी गुम्ने देखिन्छ। विद्युत् उत्पादन गर्नुपर्ने मिति काबुबाहिरको परिस्थिति उत्पन्न भएको अवस्थामा निर्माणाधीन आयोजनाका हकमा कति र कसरी थप्ने सोको कार्यविधि नीतिगत रूपमा तयार गरिएमा ढिला भएको अवधिका कारण विद्युत् खरिद दरको मूल्यवृद्घि संख्या कटौती र हर्जानाबापत आयोजनालाई जोगाउन सकिने भए पनि विद्युत् उत्पादन अनुमतिपत्रको म्याद नथपिँदा गुम्न जाने विद्युत् ऊर्जा उसका लागि अपूरणीय क्षति हो, जसमा राज्यले उपयुत्ता सम्बोधन गर्न जरूरी हुन्छ। कुनै मायावी सुविधा नभए पनि राज्यको निजी क्षेत्रप्रतिको भावनात्मक सम्बन्ध कायम रहेको देखाउन, विद्युत् उत्पादन आयोजनाप्रति निजी क्षेत्रको वितृष्णा पैदा हुन नदिन र आयोजना कोभिड१९ का कारण ढिला हुने अवधिका लागि बैंकको ब्याज मिनाहा वा सोको अति न्यून दर कायम गराउन ठोस कदम चाल्न सके विद्युत् उत्पादन क्षेत्रलाई केही राहत मिल्नेछ। कुरा निजी क्षेत्रको मात्र छैन, प्रसारण संरचना त्यसै पनि ठूलो चुनौती बनिसकेको छ। अझै प्रसारण लाइन र सबस्टेसन निर्माणमा कोरोना असर पर्दा आयोजनाको ठेक्का अवधि लम्बिनेछ। जति समयावधि विद्युत् उत्पादन आयोजनाको व्यापारिक उत्पादन मितिका लागि थप्ने हो, सोसँग सम्बन्धित प्रसारण संरचना ढिलाइमा पनि काबुबाहिरकै परिस्थिति जिम्मेवार हुने भएकाले विद्युत् खरिदबिक्री सम्झौता कार्यान्वयनका क्रममा विद्युत् प्राधिकरण र प्रवद्र्घक कम्पनी दुवैलाई हर्जानामुत्ता गराउन आवश्यक हुन्छ। निर्माणाधीन प्रसारण संरचना समयमा नबनी उत्पादित विद्युत् खेर जाने स्थिति आउन नदिन प्राधिकरण मात्र लागेर पुग्दैन, राज्यले यसमा विशेष नीति ल्याउनुपर्छ। सम्पूर्ण निर्माणाधीन प्रसारण संरचनालाई राष्ट्रिय गौरवका आयोजना घोषित गरेर अघि बढ्नुपर्छ। वातावरणीय वा सामाजिक कुनै पनि वहानाको मूल्य अब विद्युत् क्षेत्रले धान्न सक्दैन। त्यसैले हाम्रो बहस अब अनुमतिपत्र वा विद्युत् खरिदबिक्री सम्झौता वा विद्युत् उत्पादनभन्दा पनि प्रसारण संरचना निर्माणमा केन्द्रित हुनुपर्छ। तर लाइसेस वा पीपीए किन ढिला भयो भन्ने विषयले जति सरगर्मी बटुल्ने गरेको छ, त्यसको विपरीत प्रसारण लाइन र सबस्टेसन राज्य वा सरोकारवाला पक्ष दुवैबाट नजरअन्दाज गरिएका छन् भन्दा अत्युक्ति नहोला। लाइसेन्स भटाभट दिँदै जाने, पीपीए त्यही रफ्तारमा सम्पन्न गर्दै जाने, अनि प्रसारण संरचनाको विकासनिर्माण नसकिने हो भने यसले विद्युत् प्राधिकरण र उत्पादकहरूका लागि मात्र होइन समग्र विद्युत् क्षेत्रको विकासकै लागि अनिष्ट निम्त्याउनेछ। विद्युत् वितरण प्रणालीको क्षमता पर्याप्त नहुँदा काठमाडौंजस्ता बढी जनसंख्या भएका सहरहरूमा विस्तारै पिक लोड धान्न नसकेर ट्रिपिङ हुने जोखिम बढिरहेको छ, जुन समयमै पर्याप्त क्षमता हुने गरी सुदृढीकरण गर्न सकएिन भने विद्युत् उपलब्ध हुँदाहुँदै पनि भविष्यमा ग्राहकले उपयोग गर्न नसक्ने अवस्था आउनेछ। बेस लोड नबढी पिक लोड मात्र बढ्नु विद्युत् प्रणालीका लागि राम्रो मानिँदैन किनकि यसले पिक लोड धान्नकै लागि नयाँ विद्युत् आयोजना निर्माण गरी जडित क्षमता बढाउनुपर्ने अवस्था आउँछ। यस्तो अवस्थामा उपलब्ध हुनसकेमा नयाँ आयोजनामा लगानी गर्नुभन्दा निश्चित घन्टाका लागि मात्र विद्युत् आयात गर्नु आर्थिक दृष्टिकोणले बढी उपयुत्ता हुन्छ, तर पीपीए मार्फत गरिने विद्युत् आयात साधारणतया आरटीसी अर्थात् चौबीसै घन्टा लिनुपर्ने सर्तमा आधारित हुने भएकाले यो सुविधा प्राप्त गर्न सकिँदैन। विद्युत्को उच्चतम माग धान्न मात्र नयाँ नदीप्रवाही विद्युत् आयोजना बनाउने हो भने यो अवधारणा जोखिमयुत्ता छ। यसका लागि उत्ताम उपाय भनेकै पिकिङ नदीप्रवाही या जलाशययुत्ता आयोजना निर्माण गर्नु हो। तर एकीकृत नदी बेसिनमा आधारित पर्याप्त अध्ययन नहुँदा तल्लो तटीय क्षेत्रमा पर्ने जलविद्युत् आयोजना निर्माण तथा सञ्चालानलाई यसले जटिल बनाउनेछ। यद्यपि उपयुत्ता विधि, प्रक्रिया र समन्वयमार्फत् पिकिङ आयोजना अघि बढाउनैपर्छ किनकि यो पनि प्रकृतिले हामीलाई दिएको बरदान हो। जलाशययुत्ता आयोजना बनाउन आर्थिक कारणले सक्दैनौं भने मध्यमार्गी समाधानमा जान सक्छौं भन्ने प्रकृतिकै सन्देशका रूपमा नेपालले भौगोलिक रूपले सम्भव भएको हदसम्म पिकिङ जलविद्युत् आयोजनालाई लिएर अघि बढ्नु आवश्यक छ। हाल चिलिमे जलविद्युत् आयोजना समेत विद्युत् प्राधिकरणका जम्मा ३५९ मेगावाट जडित क्षमताबराबरका पिकिङ आयोजना सञ्चालनमा छन् र यसमध्ये चमेलिया आयोजना पछि मात्र आएको भए पनि नेपालको लोडसेडिङ हटाउन यी आयोजनाको धेरै ठूलो योगदान छ। यी बाहेक निजी क्षेत्रसँग प्राधिकरणले ८८८ मेगावाट जडित क्षमताबराबरको विद्युत् खरिदबिक्री सम्झौता सम्पन्न गरेको छ। प्रसारण र वितरण संरचना निर्माणमा उल्लेख्य प्रगति हासिल गर्न सकिएन भने नेपालको विद्युत् क्षेत्रको भविष्य फेरि अन्योलमा फस्नेछ र अब नेपालमा फेरि लोडसेडिङ भयो भने कारक तत्तव भनेको विद्युत् उत्पादन नपुगेर होइन कि यिनै अपर्याप्त प्रसारण र वितरण संरचना त्यसका लागि जिम्मेवार रहनेछन्। ग्रिड जडान सम्झौताअनुसार राष्ट्रिय प्रसारण ग्रिडमा विद्युत् आयोजना जोडिइसकेपछि विद्युत् प्रवाह हुन नसके पनि उत्पादकलाई विद्युत् खरिदबिक्री सम्झौताबमोजिम रकम तिर्नुपर्ने हुँदा र विद्युत् उत्पादन आयोजना बनिसक्दा पनि प्राधिकरणको प्रसारण लाइन र सबस्टेसन निर्माण नसकिएको अवस्थामा समेत हर्जाना बुझाउनुपर्दा विद्युत् खरिदकर्ताका हैसियतले विद्युत् प्राधिकरणको अस्तित्व जोगाउन प्रसारण संरचना निर्माणमा नीतिगत र कार्यगत दुवै हिसाबले समयसीमाबद्घ प्रयत्नका साथ होमिन जरूरी छ। प्रसारण समस्या निराकरण हुने छाँट देखिएन भने लगानीकर्ताले विस्तारै यो क्षेत्र छोड्नेछन् र उनीहरूलाई अठ्याइराख्ने कुनै मोहनीयुत्ता विधि राज्यसँग नरहेको अवस्था नचाहँदानचाहँदै पनि आउन सक्ने देखिन्छ। बजारमुखी विद्युत् उत्पादन नगरेसम्म र देशभित्रै प्रतिस्पर्धाको आधारमा विद्युत् खरिद गर्ने पद्घति नथालेसम्म नेपालले विद्युत् व्यापारमार्फत भारतीय वा उपक्षेत्रीय र क्षेत्रीय बजारको उपयोगबाट लाभ कमाउने भन्दा हानी ब्यहोर्नुपर्ने अवस्था आउनेछ। दोस्रो विश्व युद्घपश्चात संयुक्त राज्य अमेरिकाले आफ्नो स्टेट सेक्रेटरी जर्ज मार्सलको अगुवाइमा युद्घले उजाडिएको युरोपको पुनर्निर्माणका लागि विशेष आर्थिक प्याकेज पठायो, जो सफल साबित भयो। यो मार्सल प्लान का नामले चर्चित छ। कोरोना संक्रमणको विभीषिकाबाट साविक संसारमा फर्कनासाथ अर्थतन्त्रको उत्थानमा जसरी विश्व परिवर्तित मनोविज्ञान र पुनरुत्थान कार्यक्रमसहित लम्कनेछ, त्यसरी नै नेपालजस्ता विकासशील देशहरूसँग पनि आआफ्ना अर्थतन्त्रलाई धराशायी हुन नदिन विशेष कार्यक्रमसहित अघि बढ्नुको विकल्प रहने छैन। साधन स्रोतको सीमितताका कारण क्षेत्र प्राथमिकीकरण गर्नैपर्ने बाध्यता नेपाललाई पनि पर्नेछ। जलस्रोतको विकासबाटै जीडीपी बढाई अर्थतन्त्रको सबलीकरण गराउने ध्येय नै नेपालको परिप्रेक्ष्यमा सर्वोत्ताम समृद्घिमार्ग बन्न सक्ने भएकाले अर्थतन्त्र सुहाउँदो एक अलग मार्सल प्लान नेपालको विद्युत् क्षेत्रकै लागि सरकारले ल्याएमा दिगो विकास सम्भव हुनेछ। विद्युत्को मूल्य र बजारले नेपालको सन्दर्भमा ठूलो चुनौती थप्नेछन्। स्वदेशी विद्युत् बजार निर्माणमा तत्काल धेरै फराकिलो दायरा आशा गर्न सकिन्न। नेपालको अहिलेको प्रणालीमा अधिकतम औद्योगिक लोड करिब तीन सय मेगावाट मात्र हो। विद्युत् आपूर्तिको स्तर राम्रो हुँदा र मागेको परिमाणमा विद्युत् प्राप्त हुन सक्दा पनि एकैपटक औद्योगिक क्रान्तिजसरी नयाँ उद्योग विस्तार हुन सहज देखिँदैन किनकि विद्युत्को उपलब्धता मात्र उद्योग स्थापनाको आधारभूत आवश्यकता होइन। यहाँको सामाजिक, आर्थिक, राजनीतिक आदि थुप्रै सूचकका साथै उद्योगीव्यवसायीको लगानीसम्बन्धी मनोविज्ञान र विश्वासको स्तर हेर्दा स्वदेशी विद्युत् बजारका अतिरित्ता अन्तर्देशीय विद्युत् बजारको निर्वाध पहुँच विद्युत् उत्पादनमा लगानीको वातावरण बन्न अपरिहार्य देखिँदै गएको छ। भारत र बंगलादेशसितको विद्युत् व्यापारका लागि संयन्त्र र संरचना त चाहिन्छ नै, बजारमा आफ्नो सक्रिय सहभागिता सुनिश्चित गर्न विद्युत्को मूल्यमा प्रतिस्पर्धा गर्न सक्नुपर्छ। उत्पादन लागत महँगो पर्ने आयोजनाको विद्युत्ले प्रतिस्पर्धाको यो जमानामा अन्तर्देशीय विद्युत् बजारमा बिक्रीयोग्य छवि बनाई आफ्नो स्थान जमाउन निक्के कठिन छ। खासै प्रतिस्पर्धाबिना जीवन जिउन बानी परेका हामीहरू विद्युत् आयोजनाको लागतवृद्घि र समयवृद्घिलाई यति सहजै स्वीकार्छौं कि विद्युत् उत्पादन भयो त त्यो भन्दा परको उपलब्धि नै के छ र ! बजारमुखी विद्युत् उत्पादन नगरेसम्म र देशभित्रै प्रतिस्पर्धाको आधारमा विद्युत् खरिद गर्ने पद्घति नथालेसम्म नेपालले विद्युत् व्यापारमार्फत भारतीय वा उपक्षेत्रीय र क्षेत्रीय बजारको उपयोगबाट लाभ कमाउने भन्दा हानी ब्यहोर्नुपर्ने अवस्था आउनेछ।"
कोरोनाले निम्त्याउने बोल्ड डिसिजन,"कोरोना नामक चिनियाँ भाइरस कोभिड१९ ले अन्तसम्म विश्वभर कुनकुन सरकार र सरकारप्रमुख तथा तिनका सहयोगीको नैतिकताको पर्दा उघार्ला त्यो भने हेर्न बाँकी नै रह्यो। तर, नेपालका सन्दर्भमा भने कोभिड१९ ले महामारीको प्रारम्भमै नेपाल सरकारको नैतिकताको जामा उतारिदिएको छ। सन् २००३ मा अमेरिकाको संघीय विपत् व्यवस्थापनको प्रमुख भएर काम गरेका माइकल डि ब्राउन सन् २००५ सम्म पनि टिक्न सकेनन्। जब सन् २००५ मा भुमरीको भयावह भयो, भुमरीपीडितका लागि कुनै कार्यक्रम ल्याउन सकेन, सँगै आलोचनाको वेग पनि थाम्न नसकी पद त्याग गर्न पुगे। आज नेपाल सरकारको काम गर्ने तरिका पनि माइकलकै जस्तो छ। लोक र लाजको अलिकति पनि हेक्का नराखी विश्व समुदायझंै नेपाली जनता पनि लकडाउनमै रहेका बेला जनताका नाममा गरिने उपचारका बहानामा भएको स्वास्थ्य सामग्री खरिदप्रकरणमा ढिलासुस्ती र भ्रष्टाचारका कारण जनतामा मुखै देखाउन नसक्ने बनाइदियो। तर, सरकार यी विषयवस्तु उठाउने सञ्चारमाध्यम र आलोचकलाई दुस्मनकै शैलीमा द्धेषपूर्ण टिप्पणी गर्दैछ ! मानव अस्तित्वसँग जोडिएर आएको कोभिड१९ नामक चिनियाँ भाइरसबाट उत्पन्न परिवेशलाई अर्थोपार्जनको माध्यम बनाउन सरकारका केही प्रभावशाली व्यक्ति र केही सल्लाहकार लागि परेको विषय अब लुकेन। भ्रष्टाचारीको मुखै हेर्दिन भन्ने प्रधनमन्त्री केपी शर्मा ओलीलाई स्वास्थ्य सेवा विभागका लेखा प्रमुख केशव प्रसाईको सरुवा वा विवादास्पद व्यापारी कम्पनी ओम्नी समूहले कालोसूचीमा परेलगत्तौ समेत भुत्ताानी पाएको विषयको जानकारी छैन भन्न मिल्दैन। यो विषयको पनि जानकारी प्रधानमन्त्रीलाई हुँदैन भने उनलाई के विषयको जानकारी होला ? प्रधानमन्त्रीको कानमा पर्नै पर्ने गरी एउटा बालक अवस्थामा हामीलाई तर्साउन रचिएको कथा प्रस्तुत गरांै राती समयमा ननिदाउँदा वा बालापनको समयमा ज्यादा चकचक गर्दा हामीलाई मुर्कट्टाको कथा सुनाइन्थ्यो। कथाका अनुसार मुर्कट्टाको टाउको हुँदैन रे, पछाडि फर्केर हिँड्छ रे, अनावश्यक चकचक गर्दा केटाकेटीलाई लैजान्छ रे आदि इत्यादि। आज एकातिर भ्रष्टाचारीको मुखै हेर्दिन भन्ने प्रधानमन्त्री र अर्कातिर भ्रष्टाचारी मन्त्री, व्यापारीदेखि सल्लाहकारका नाममा नजिक रहेको भिड उनकै वरिपरि फनफनी घुमिरहने ! अब प्रश्न उठछ भ्रष्टाचारीको मुखै हेर्दिन भन्ने प्रधानमन्त्रीछेउ पनि हामीलाई तर्साउन कथामा भनिएजस्तो टाउको मुख केही नभएका मुर्कट्टा त छैनन्, जो इमान र जमानको टाउको नै लुकाएर भ्रष्टाचारमा तल्लीन रहिरहने ? सँगै अर्को यक्ष प्रश्न भ्रष्टको मुखै नहेर्ने प्रधानमन्त्री स्वयंलाई ऐनासमेत देखाइदिने कसको हिम्मत। भ्रष्ट शासकहरू अराजकता, अस्थिरता र अनिश्चितता एवं द्धेष खडा गरेर जनताको ध्यान त्यतातिर मोड्दै भयावहको पेरीफेरीमा लुट्न व्यस्त रहन्छन् भन्ने स्टेटमेन्ट दिएर अमेरिकाको पेन्सलभेनियाबाट हाउस अफ रिप्रेजेन्टेटिभमा प्रतिनिधित्व गर्ने सदस्य चार्ली डेन्टले पटकपटक आफू चुनाव जित्दै आएको क्षेत्र युवा पुस्ताका लागि खालि गरिदिए। सन् २००४ बाट विजयी चार्ली २०१७ मा आइपुग्दा २०१८ बाट आफू रिटायर्ड हुने घोषणा गर्न पुगे। नेपालका सन्दर्भमा भने अक्सिजनको सिलिन्डरसहित शासन गर्न इच्छुक शासकहरूबाट जनताले के सिक्ने र कति अपेक्षा राख्ने ? छिमेकी मुलुक भारतकै उदाहरण लिनुपर्दा आजका प्रधानमन्त्री नरेन्द्र मोदीको गृहनगर गुजरातमा २६ जनवरी २००१ का दिन आएको विश्मयकारी भूकम्पले २० हजारको ज्यान लियो। एक मिलियन डलरभन्दा ज्यादाको नोक्सानी भयो। तर, यिनै मोदीले ६ महिनाभित्र ८ लाख घर निर्माण गरेर जनताको मुहारमा उज्यालो ल्याए। वर्तमान सरकारले जति नै राष्ट्रवादको झण्डा उचाले पनि सिक्न त भारतबाट पनि सिक्न मिल्नुपर्ने हो। प्रधानमन्त्रीले यतिबेला सके आफू हटेर, नभए आफ्नो मन्त्रिमण्डल र सल्लाहकारका नाममा रहेका झुण्ड हटाएर नयाँ वर्षसँगै बोल्ड डिसिजन लिनेबेला आएको छ। सन् २००५ बाट जर्मनीको चान्सलर भएकी एन्जेला मर्केलले सन् २०१४२०१५ मा भएको सिरियाको गृहयुद्घबाट सिर्जित समस्या हल गर्न अस्ट्रियासँग मिलेर एक मिलियनभन्दा ज्यादा शरणार्थी लिइन्। सन् २०१४ मा रसियन राष्ट्रपति पुटिनले क्राइमिया नामक देशकै सिमाना मेटाई आफ्नो देशमा गाभ्ने निर्णय गर्दा एन्जेलाले आवाज मात्र उठाइनन्, युरोपियन युनियनबाट रसियामाथि नाकाबन्दी नै गर्न लगाइन्। त्यति मात्र नभई जापानमा सन् २०११ मा भूकम्पसँगै आएको सुनामीबाट तीनवटा न्युक्लियर पावर प्लान्ट क्षति हुँदा एन्जिलाले आफ्नो देशको पावर प्लान्टसमेत २०२२ सम्मका लागि बन्द गर्ने घोषणा गरिन्। पावर प्लान्टमा सम्भाव्य गडबडीबाट उत्पन्न रेडियसनबाट आफ्नो देशमा मानवीय असर नपुगोस् भन्ने चाहना हो उनको। यो हो आफ्नो देशका नागरिकप्रतिको दायित्व। नेपालका सन्दर्भमा भने कोरोना नामक भाइरस मुलुकका विभिन्न भागमा देखा परिसक्दा समेत सरकार भने स्वास्थ्य उपकरण र किट्स खरिद बारे समुद्रमा कम्पास बिग्रिएको जहाजझैं रनभुल्लमा छ ! कुरा जनताको गरेर नथाक्ने कम्युनिस्ट पार्टीका सभासद्हरू आफ्नो सांसद विकास कोषको रकम तत्कालै काटेर जनता बचाउन स्वास्थ्यमा खर्च गर्न भने तयार छैनन्। कतिपय सञ्चारमाध्यमले सांसद विकास कोषको खर्चशिर्षकमा चलाइएको बहसमा अधिकांश नेकपाबाट विजयी सांसदको टिप्पणी थियो अर्को साल कटौती गरेहुन्छ, सांसदको रकममात्र ताक्नु हुन्न आदि इत्यादि। तर, प्रतिपक्ष कांग्रेस र मधेसबाट विजयी मधेसवादीले सांसद विकास कोष मात्र नभई अन्य जुनै शीर्षकबाट कटौती गरेर भए पनि जनता बचाउनुपर्ने तर्क गरे। यसैबाट जनताको कुरा गरेर नथाक्ने सांसदहरूको हैसियत प्रष्टियो। सँगै देख्ने सबैका लागि यो विषय समेत आश्चर्यजनक नै लाग्यो। आज उपचारसँगै कोरोना रोकथाम मात्र नभई भोलिको अर्थतन्त्रको तस्बिर झनै भयावह देखिँदैछ। ५० देखि ७० लाख नेपाली विदेशमा काम गर्छन्। लगभग ७५ प्रतिशत नेपाली रोजगारीबाट विमुख भई नेपाल फर्कने अवस्था छ। जसका कारण एकातिर रेमिटेन्स रोकियो भने अर्कातिर तीमध्ये ८० प्रतिशत भन्दा ज्यादा नेपाल फर्किएर पनि बेरोजगार नै बन्ने हो। नेपाली रुपैयाँको ओरोलो यात्रा कायम नै छ। विश्वकै अर्थतन्त्र डिप्रेसनउन्मुख हँुदै गएका बेला कसरी शिर उठाउन सक्ला नेपाली अर्थतन्त्रले ? स्वास्थ्य सामग्री खरिद प्रकरण, जनताका डेलिभरी गरिएको सेवाको बारे उठेको प्रश्न, राष्ट्रका नाममा प्रधानमन्त्रीले गरेको सम्बोधनबाट उत्पन्न निराशा, डामाडोल शिक्षा क्षेत्र र ओरालो लाग्दै गरेको अर्थतन्त्र टिकाउने प्रकृतिका कार्यक्रम प्रस्तुत गर्न राज्य असफल भएबाट उद्योगीदेखि समाजका सबै क्षेत्रमा चिन्ता थपिएको छ। यिनै विषयमा आफ्ना विचार सार्वजनिक गर्ने सञ्चारमाध्यमदेखि विचारकका विरुद्घमा समेत सरकार स्वयं द्धेषपूर्ण टिप्पणीमा उत्रन छाडेको छैन। गोकुल बाँस्कोटाकै शैलीमा स्वयं सरकार प्रमुख भन्छन् एकजुट भई लड्नुपर्ने समयमा प्रधानमन्त्री र सरकारलाई असफल पार्न खोज्ने, यो बेला कुप्रचार र बेमौसमी बाजा बजाउने ? सरकार प्रमुखलाई यिनै हरफमार्फत प्रतिप्रश्न कोरोना प्रतिपक्ष वा आलोचकले ल्याइदिएको हो ? ओम्नी समूहको छनोट प्रतिपक्ष वा आलोचकले गरिदिएको हुन् ? कि स्वास्थ्य सेवा विभागका उपसचिव केशव प्रसाईको सरुवा आलोचकले गरिदिए ? आफ्नाविरुद्घ तर, तथ्य र तर्कसंगत लेखिएका सामग्री कसले हटायो ? स्वास्थ्य उपकरण खरिद जीटुजी कि सेना वा सरकारले भन्दै ढिलासुस्ती प्रतिपक्ष वा आलोचककै कारण भएको हो ? आजका मितिमा कम्तीमा यी विषयको उत्तार जान्न चाहने अधिकार तपाईंका आलोचकसँगै सञ्चारजगत् र नेपाली जनतालाई छ। आज दुईतिहाइको जगमा निर्मित सरकार छ। प्रधानमन्त्रीको विकल्पमा विपक्षीले प्रधानमन्त्री पद प्राप्त गर्ने होइन। नसके, सकिन्न भन्न लाज हुन्न। सक्नेले देश चलाउँछ। तर, अक्सिजन लिएर द्धेषपुर्ण टिप्पणी गर्दै जनतालाई उपचारमा ढिलासुस्ती गर्ने छुट कम्तीमा कसैलाई पनि हुनु हुन्न। शक्तिको छेउछाउमा १०८ जना भजन गाउने झुण्ड जहाँ पनि हुन्छ। तिनीहरूकै भनाइ अन्तिम सत्य ठान्दा हिजो स्वास्थ्य उपकरणको ठेक्का ओम्नी समूहले पायो। त्यहाँ पनि खोट भएरै होला ठेक्का तोडियो। अब पुनः उसैलाई भुत्ताानी दिने हो भने खोट पाटनमा रहेको ओम्नी समूहमा नभई सिंहदरबारमा रहेछ भनेर बुझ्नुपर्ने हुन्छ। कांग्रेसका नेताद्धय रामचन्द्र पौडेल र डा प्रकाशशरण महतले रूपमा जे बोले पनि, सारमा प्रधानमन्त्रीबाट मुलुक चलेन भन्ने नै हो। प्रधानमन्त्रीले यतिबेला सके आफू हटेर, नभए आफ्नो मन्त्रिमण्डल र सल्लाहकारका नाममा रहेका झुण्ड हटाएर नयाँ वर्षसँगै बोल्ड डिसिजन लिनेबेला आएको छ। अन्यथा समयक्रमसँगै पार्टीभित्रैबाट तपाईंकैबारे बोल्ड डिसिजन आउला नै। यी दुवै हुन नसक्दा समयले जनताको शक्तिको आडमा तपाईंको सिंगै पार्टीकै बारे बोल्ड डिसिजन अवश्य लिनेछ।"
३९ वर्षको उमेरमा स्वर्ण सपना,"न्युयोर्क : चर्चित अमेरिकी धावक जस्टिन ग्याटलिनले सपना देखेका थिए, टोकियो ओलम्पिकमा स्वर्ण जित्ने। ३८ वर्षीय ग्याटलिनले यसका लागि तयारी पनि गतिलै गरेका थिए। तर, विश्वव्यापी रूपमा फैलिएको कोरोना भाइरसको महामारीका कारण टोकियो ओलम्पिक निर्धारित समयमा हुन सकेन। यसै वर्षको जुलाईमा सुरु हुने भनिएको टोकियो ओलम्पिक सन् २०२१ सम्मका लागि पछि सरेको छ। अर्को वर्ष ओलम्पिक सुरु हुँदा ग्याटलिन ३९ वर्ष पुग्नेछन्। तर, ग्याटलिनले अझै पनि टोकियो ओलम्पिकमा स्वर्ण पदक सपना देख्न छाडेका छैनन्। यसका लागि उनले अझ गतिलो तयारी गर्ने बताएका छन्। ओलम्पिक एक वर्ष सर्दा केही असहज भएको छ। अहिलेको स्थितिमा प्रतियोगिता सार्नुको विकल्प पनि थिएन। तर, टोकियो ओलम्पिकमा स्वर्ण जित्ने मेरो इच्छा अझ प्रबल बनेको छ, ग्याटलिन भन्छन्। त्यसो त ग्याटलिनले यसअघि पनि ओलम्पिकमा स्वर्ण पदक जितिसकेका छन्। तर, उनी अर्को स्वर्ण पदक जित्दै आफ्नो ओलम्पिक यात्रालाई अझ गौरवशाली बनाउन चाहन्छन्। अमेरिकी स्प्रिन्टर ग्याटलिनले यसअघि सन् २००४ मा ग्रिसको एथेन्समा सम्पन्न ओलम्पिक खेलकुदको एक सय मिटर दौडमा स्वर्ण पदक जितेका थिए। सोही ओलम्पिकको दुई सय मिटर दौडमा कांस्य पदक जितेका ग्याटलिनले चार गुना एक सय मिटर रिले दौडमा समेत रजत पदक हात पारेका थिए। त्यसपछि सन् २०१२ मा भएको लन्डन ओलम्पिकको एक सय मिटर दौडमा कांस्य पदकमा समेटिएका ग्याटलिन सन् २०१६ मा ब्राजिलको रियो दि जेनेरियोमा सम्पन्न ओलम्पिकमा भने रजत पदक जित्न सफल भएका थिए। तर, कम्तीमा एक पटक ओलम्पिकमा पुनः स्वर्ण चुम्ने उनको इच्छा अझै कम भएको छैन। पक्कै पनि अब टोकियो ओलम्पिक सुरु हुँदा म ३९ वर्ष पुग्नेछु। तर, ओलम्पिकमा अर्को स्वर्ण पदक जित्ने मेरो योजनामा उमेर बाधक बन्ने छैन, उनी भन्छन्, टोकियो ओलम्पिकका लागि मैले निकै मेहनत गरेको छु र प्रतियोगिता केही समय सर्दा थप तयारीको अवसर पाएको छु। ग्याटलिनले एथलेटिक्स वल्र्ड च्याम्पियनसिपमा पनि चार स्वर्ण र ६ रजत पदक जितेका छन्। उनले सन् २००५ को वल्र्ड च्याम्पियनसिपको एक सय र दुई सय मिटर दौडमा स्वर्ण पदक हात पारेका थिए। सन् २०१७ को वल्र्ड च्याम्पियनसिपमा पनि उनले एक सय मिटर दौडमा स्वर्ण चुमेका थिए। सन् २०१९ को वल्र्ड च्याम्पियनसिपमा भने उनले चार गुना एक सय मिटर दौडमा स्वर्ण पदक जितेका थिए। यसका अतिरिक्त उनले वल्र्ड इन्डोर च्याम्पियनसिप र वल्र्ड रिले प्रतियोगितामा पनि दुईदुईवटा स्वर्ण पदक जितेका छन्। सन् २००४ को एथेन्स ओलम्पिक र सन् २०१७ को वल्र्ड च्याम्पियनसिपमा स्वर्ण पदक जितेपछि उनी दोस्रो पटक डोपिङ (प्रतिबन्धित औषधि सेवन) परीक्षणमा असफल भएका थिए। त्यसपछि उनी प्रतिबन्धमा परेका थिए। धेरै मान्छे सोच्छन् सन् २०२१ मा ओलम्पिक हुँदा त्यो समय मेरा लागि प्रतिकूल हुनेछ। तर, उनीहरूको सोचाइ सरासर गलत हो। गतिलो तयारी र बलियो आत्मविश्वास बोकेको खेलाडीका लागि कुनै पनि समय प्रतिकूल हुँदैन, ग्याटलिन भन्छन्, शरीरलाई आराम दिनुपर्छ, आफ्नो लक्ष्यमा ध्यान केन्द्रित गर्नुपर्छ अनि बढीभन्दा बढी सफलताको भोक जगाउनु पर्छ। सफलता आफैं नजिक आउँछ।"
'मेसीले बार्सिलोना छाड्ने सपना पनि देख्दैनन्',"म्याड्रिड : चर्चित स्पेनिस फुटबलर सेस फाब्रिगासले अर्जेन्टिनी स्टार लियोनल मेसीको पहिलो र अन्तिम क्लब बार्सिलोना नै भएको दाबी गरेका छन्। ३२ वर्षीय फाब्रिगासले अन्य क्लबबाट जतिसुकै राम्रो प्रस्ताव आए पनि मेसीले कुनै हालतमा बार्सिलोना नछाड्ने धारणा व्यक्त गरेका छन्। 'मेसीले बार्सिलोना छाडलान् भनेर कल्पना पनि नगरे हुन्छ। उनी बार्सिलोनाबाटै खेल्न जन्मिएका हुन् र आफ्नो खेल जीवनको अन्त्य पनि बार्सिलोनाबाटै गर्नेछन्', प्रभावशाली मिडफिल्डर फाब्रिगासले सञ्चारकर्मीसँगको कुराकानीमा भनेका छन्। फाब्रिगास पनि कुनै समय मेसीसँग बार्सिलोनाबाट व्यावसायिक फुटबल खेल्थे। मेसी केवल १३ वर्षको उमेरमा बार्सिलोनाको फुटबल एकेडेमीमा आबद्ध भएका थिए। ३२ वर्षीय मेसीले त्यसयता लगातार क्याम्प नोउबाटै व्यावसायिक फुटबल खेल्दै आएका छन्। बार्सिलोनाबाट खेल्दै उनले क्लब फुटबलमा थुप्रै कीर्तिमानसमेत बनाएका छन्। 'म विश्वस्त छु मेसीले बार्सिलोना छाड्दैनन्। सम्भवतः उनले बार्सिलोना छाडेको सपनासम्म देखेका छैनन्', फाब्रिगास भन्छन्। पछिल्लो समय मेसी बार्सिलोना छाडेर अन्यत्र जाने व्यापक चर्चा चलेको थियो। समाचारमा अर्जेन्टिनी स्ट्राइकर मेसी इटालियन सिरिए क्लब इन्टर मिलानमा आबद्ध हुने तयारीमा रहेको दाबी गरिएको थियो। यसअघि पनि मेसीले बार्सिलोना छाडने समाचार धेरै पटक आएका छन्। तर, मेसीले सधैं त्यस्ता समाचारको खण्डन गर्दै आएका छन्। एक साताअघि पनि मेसीले आफू इन्टर मिलान जाने हल्ला निराधार भएको भनी खण्डन गरेका थिए। मेसी अर्जेन्टिनी टोलीका प्रभावशाली सदस्य पनि हुन्। 'उत्कृष्ट खेलाडीको विषयमा विभिन्न समाचार आइरहन्छन्। मेसीको विषयमा पनि धेरै पटक यस्ता समाचार आएका छन्। तर, मेसीले बार्सिलोना छाड्ने समाचारको आयु धेरै लामो हुँदैन', फाब्रिगास भन्छन्। बार्सिलोनामा पछिल्लो समय देखिएको विवादसँग पनि मेसी जोडिएका छन्। केही समयअघि मात्र बार्सिलोनाका ६ जना प्रभावशाली बोर्ड सदस्यहरूले पदबाट राजीनामा दिएका थिए। इन्टर मिलानका अतिरिक्त मेसी इङ्लिस प्रिमियर लिग क्लब म्यानचेस्टर सिटीमा आबद्ध हुने हल्ला पनि चलेको थियो। तर, मेसीका अत्यन्तै निकटका मित्र फाब्रिगास त्यो हल्लामा पनि कुनै सत्यता नभएको बताउँछन्। 'मेसी मेरो असल मित्र हुन्। हामीबीच बारम्बार यस विषयमा कुरा हुने गरेको छ', फाब्रिगास भन्छन्, 'तर, मेसी आफ्नो खेलजीवन र भविष्यप्रति स्पष्ट छन्। त्यसैले पनि उनले बार्सिलोना छाडदैनन् भनेर म ठोकुवा गर्न सक्छु,।' फाब्रिगासले सन् २०११ देखि सन् २०१४ सम्म मेसीसँगै बार्सिलोनाबाट व्यावसायिक फुटबल खेलेका थिए। त्यसपछि उनी बार्सिलोना छाडेर इङ्लिस क्लब चेल्सीमा आबद्ध भएका थिए। हाल उनी फ्रान्सेली लिग क्लब मोनाकोमा आबद्ध छन्।"

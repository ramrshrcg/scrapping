शीर्षक,विवरण
डिप्रेसन र नबुझिएका कुरा,"मानसिक रोग र हाम्रो समाजको सम्बन्ध त्यति सुमधुर भएको देखिएको छैन। हाम्रो मानसिकता विकास हुन सायद अझै समय लाग्नेछ। एक त हामी मानसिक स्वास्थ्यलाई स्वास्थ्यको प्यारामिटरभित्र नै राख्दैनौं। त्यस विषयमा ख्याल राख्यौं भने पनि रोग हो र रोग हुन्छ भन्नेमा खासै विश्वास गर्दैनौं। मैले धेरैपटक सुनेको छु कसैले आत्महत्या गर्यो भन्ने सुनेपछि हामी मानसिक तनाव थियो कि उसलाई भन्नेबारे एकपटक पनि नसोची मात लागेको त्यसलाई भनेर टिप्पणी दिन थाल्छौं। धेरै प्रकारमा हुने यो समस्यालाई हामीले निकै सहज बनाएर एउटा शब्दमा टुंग्याएका छौं। बौलाएको, कसैलाई डिप्रेसन छ ऊ पनि बौलाहा, मुड डिस्अर्डर भए पनि बौलाहा, स्किज्जोफ्रेनिया छ भने पनि बहुला। यति तुच्छ बनाएका छौं, हामीले मानसिक रोगलाई कि यो हाम्रा लागि अस्तित्वहीन छ। हामीले सोचेजस्तो एक प्रकारको मात्र नभएर मानसिक रोग विभिन्न थरीका हुन्छन् र तीमध्ये प्रायः सुनिरहेको समस्या डिप्रेसन हो। तर जति नै सुनिएको भए पनि खासमा डिप्रेसन भनेको के हो भनेर थोरै मानिसले बुझेको पाइन्छ। के हो त डिप्रेसन ? नेसनल इन्स्टिच्युट अफ मेन्टल हेल्थले दिएको परिभाषाअनुसार कुनै पनि व्यक्तिलाई दुई हप्तासम्म लगातार निराश हुने, आफूलाई मन पर्ने कुरामा रुचि घट्दै जाने, खुसी नहुने, चाँडै थकित हुने, आत्महत्याका विचार आउने, कोहीसँग पनि बोल्न मन नहुने, यौन चाहना घट्दै जाने तथा निद्रा नपर्नेजस्ता लक्षण देखिन्छन् भने ती व्यक्तिलाई डिप्रेसन हुन सक्छ। सामान्यतः लामो समयसम्म निरन्तर निराश हुने समस्यालाई डिप्रेसन भन्ने बुझिन्छ। केले गर्दा हुन्छ त डिप्रेसन ? सामान्यतः वर्तमानमा हाम्रो विगतको निकै भूमिका रहेको हुन्छ। त्यस्तै विगतमा कुनै प्रकारको भौतिक, लैंगिक तथा भावनात्मक दुव्र्यवहारमा परेका मानिसमा डिप्रेसनको सम्भावना धेरै हुने गर्छ। त्यसैगरी आइसोट्रेटिनोइन (डन्डिफोरको औषधि), कोर्टिकोस्टेरोइड्सजस्ता औषधिहरूको सेवन, प्रियजनको वियोग, आफूभित्र वा परिवारसँगको द्वन्द्व, वंशाणुगत, व्यक्तिगत समस्या, गम्भीर रोग र लागूपदार्थ दुरुपयोगले गर्दा पनि डिप्रेसनको सम्भावना बढाउने गर्छ। भूत, वर्तमान र भविष्यबारेमा सोच्ने शत्तिामा नवजातिका लागि वरदान हो तर आफैंले बुनेको सोचको जालोमा फसेर सहज जिन्दगीलाई कठिन बनाउनु कुनै कला पनि होइन। माथि भनिएअनुसार डिप्रेसन धेरै सुनिएको शब्द किन पनि हो भने विश्वका ठूला र नाम चलेका थुप्रै मानिस यसको सिकार बनेका छन्। चेस्टर बेनिङटन, म्यार्लिन मोन्रो, रोबिन विलियम्स, कर्ट कोबेइन, यम बुद्ध र अन्य धेरै हस्तीलाई डिप्रेसनले मृत्युशय्यामा सुताएको छ। बाहिरबाट हेर्दा यी चर्चित व्यक्तित्वको जीवनमा केही कुराको कमी देखिने गरेको थिएन। नाम, पैसा, अनगिन्ती दर्शकको माया र सम्मान सबै थियो उनीहरूको पोल्टोमा। त्यति हुँदाहुँदै पनि के कुराको वितृष्णा पैदा भयो होला र उनीहरूले यो जिन्दगीको औंला चटक्क छाडेर गए होलान् ? पृष्ठभूमि हेर्ने हो भने यी सबै चर्चित व्यक्तित्वलाई डिप्रेसन भएको देखिन्छ र उनीहरूको मृत्युको मुख्य कारण पनि डिप्रेसन नै मानिएको छ। तर हामीले भने डिप्रेसनलाई एकदम हल्का रूपमा लिइराखेका छौं। विश्व स्वास्थ्य संगठनका अनुसार विश्वमा २६ करोड ४० लाखभन्दा बढी मानिस डिप्रेसनसँग जुधिरहेका छन्। आत्महत्याको एक प्रमुख कारणका रूपमा परिचित डिप्रेसन पुरुषमा भन्दा महिलामा बढी देखिने गरेको छ। साथै विश्वव्यापी रूपमा अपांगताको मुख्य कारण पनि हो। अमेरिकामा २०१७ मा भएको नेसनल सर्भे अन ड्रग युज एन्ड हेल्थ नामक सर्वेक्षणले देखाएअनुसार १ करोड ७० लाखभन्दा बढी अमेरिकी बयस्कमा आफ्नो जीवनकालमा कम्तीमा एक डिप्रेसिभएपिसोड देखिने गर्छ भने तीस लाखभन्दा बढी किशोर किशोरीमा कम्तीमा एक डिप्रेसिभएपिसोड देखिने गरेको छ। अमेरिकाजस्तो भरिपूर्ण देखिने मुलुकमा यति धेरै तथ्यांक छ भने हामीजस्तो देश जसका धेरै मानिस मध्यमस्तरको जीवन व्यतीत गर्छौं र जहाँ २३५ भन्दा बढी मानिस गरिबीको रेखामुनि छौं, त्यहाँ मानसिक स्वास्थ्यको स्थिति कस्तो होला ? सन् २०१८ मा नेपाल स्वास्थ्य अनुसन्धान परिषद्ले राष्ट्रिय मानसिक स्वास्थ्य सर्वेक्षणका लागि १६१४७ जना युवामा गरेको प्रारम्भिक अध्ययनले २७६ जना किशोरकिशोरीमध्ये ११२५ मा कुनै न कुनै किसिमको मानसिक समस्या देखाएको थियो। त्यसमध्ये पनि ०७५ मा मेजर डिप्रेसिभ डिसअर्डर देखिएको थियो भने सबैमध्ये ८७५ मा आत्महत्याका विचार आउने थाहा भएको थियो। त्यसैगरी १३७१ जना १८ वर्षमाथिका युवामा १३२५ मा कुनै न कुनै किसिमको मानसिक समस्या देखाएको थियो तथा त्यसमध्ये ३४५ मा मेजर डिप्रेसिभ डिसअर्डर देखिएको थियो। येल मनोविज्ञान प्रोफेसर स्व सुसन नोलेन (हएक्समा, पीएचडी, वोमन हु थिंक्स टु मच तथा द पावर अफ वेमिन की लेखिकाले धेरै सोच्नाले डिप्रेसनलाई ट्रिगर गर्ने बताएकी थिइन्। महिलामा चिन्तन र डिप्रेसनबारे सबैभन्दा पहिले खोज गरेकी उनले हाम्रो दिमागले नकारात्मक कुरामा धेरै ध्यान दिने र पहिलेका नराम्रा घटना, अहिलेका समस्या र पछि हुन सक्ने खराब कुरा बारम्बार सोच्ने र हामीले यही कुरा सम्हाल्न नसक्दा निराश हुने बताएकी थिइन्। पुरुषमा भन्दा महिलामा यो समस्या दोब्बर हुने र उनीहरू धेरै सोच्ने पनि अध्ययनले देखाएको छ। नकारात्मक सोचले निराशा, आशाहीनता तथा दुरुत्साहन बढाउने र आत्मसम्मान र आत्मविश्वास घटाउने गर्छन्, जसले गर्दा तनाव बढ्ने र मानिसहरू आफ्नै सोचको भुमरीमा फस्ने गर्छन्। सोच्नु गलत होइन र धेरै सोच्नु पनि गलत होइन। भूत, वर्तमान र भविष्यबारेमा सोच्ने शक्तिमा नवजातिका लागि वरदान हो तर आफैंले बुनेको सोचको जालोमा फसेर सहज जिन्दगीलाई कठिन बनाउनु कुनै कला पनि होइन। त्यो जालबाट निस्किन नसक्दा मानिस मानसिक शिथिलताको सिकार बन्दछ; ऊ बुद्धिजालमा फस्छ र जीवन बाँच्न भुल्छ। धेरैपटक हाम्रो जिन्दगीलाई जटिल बनाउने हामी आफैं हुन्छौं। सजिलो जिन्दगी हामीलाई मन पर्दैन। त्यसैले त समस्यालाई बढावा दिनेप्रति हाम्रो दिमाग स्वयं आकर्षित हुन्छ। फेरि हामीले सकारात्मक सोचलाई यति हावी गराएका छौं कि कुनै कुराको नकारात्मक प्रवृत्ति जुन एकदम प्राकृतिक हो। त्यसलाई आत्मसात गर्न हामी निकै कठिन ठान्छौं। यस्तै कुराले हामीमा डिप्रेसनजस्तो समस्या बढेको अन्दाज लगाउन सकिन्छ। आकलन बढेको हिसाबले हेर्ने हो भने हामीमा बढेको चेतना र समाजमा खुला सोचको फराकिँदै गएको दायरालाई पनि एउटा कारकका रूपमा लिन सकिन्छ। यसले गर्दा मानसिक समस्या भएका खुलेर बाहिर आउने क्रम बढेको छ। यति हुँदाहुँदै पनि हामी नेपालीको नजर बदलिन भने अलि समय लाग्ने देखिन्छ। सरसर्ति हेर्दा नेपाली समाजका हामीमा विभिन्न कुरालाई एउटै दृष्टिकोणले हेर्ने बानी छ। आफूलाई अरूसँग र आफ्नो समस्यालाई अरूको समस्यासँग दाँज्ने बानी पनि हामीमा प्रचुर मात्रामा पाइन्छ, यसैको परिणामस्वरूप समस्यामा परेको मान्छेलाई ढाडस दिन छाडेर हामी उनीहरूको गल्ती केलाउन थाल्छौं। आफैंबाट पनि कहिलेकाहीं धेरै आशा राख्दा त्यसले मानसिक तनाव दिने गर्छ। डिप्रेसनलाई स्वास्थ्यकर्मीको सल्लाह तथ ाआफ्नो मनोबल प्रयोग गरेर जित्न सकिन्छ। आफूले एकदम विश्वास गर्ने साथीसँग कुरा साट्ने, साथीहरूबाट सहयोग लिने, ध्यान गर्ने, नियमित व्यायाम गर्ने, सकारात्मक सोचको विकास गर्न आफ्नो सबकन्सियस दिमागलाई सक्रिय बनाउने, आफ्नो शरीरको ख्याल राख्ने, मनका कुरा लेख्ने आदि गर्नाले डिप्रेसनका लक्षणमा सुधार आउने बताइन्छ। तर सबैका आफ्नै सिद्धान्त हुन्छ, विचार र प्रक्रिया हुन्छ, हरेक व्यक्ति फरक र विशेष भएकाले आफूलाई कुन कुराले काम गर्छ, त्यो भने व्यक्तिमा भर पर्ने हो। सबैभन्दा महŒवपूर्ण कुरा भने आफूलाई माया गर्न सक्नु हो, आफूलाई माया गर्न सके जगत्लाई माया गर्न सकिन्छ। समस्या एउटै प्रकारको भए पनि हरेक व्यक्तिको समाधान खोज्ने तरिका र त्यससँग जुध्ने क्षमता फरक हुन्छ भन्ने हामीले बुझ्न जरुरी छ। डिप्रेसन एक रोग हो, यसलाई सामान्य स्थितिका रूपमा मात्र नलिएर अन्य रोगलाई जँचाएजसरी समयमै डाक्टरको सल्लाह तथा सुझाव लिएमा यसलाई सजिलै सम्हाल्न सकिन्छ।"
देशले नचिनेका प्रतिभा,"हरेक राजनीतिक परिवर्तनको अग्रमोर्चामा उत्रिने युवा जमात त्यसबाट प्राप्त उपलब्धिको लाभबाट जहिले वञ्चित छ नेपालमा युवा पुस्ता बिदेसिनु सामान्यजस्तो भएको छ। दक्ष र अदक्ष गरी करिब ४० लाख युवा बिदेसिएको अनुमान छ। सामान्यतः दक्ष युवा अध्ययन र अवसरको खोजीमा बिदेसिए भने अदक्ष युवा जीविकोपार्जनका लागि बिदेसिए। युवाहरूले पठाएको रेमिन्ट्यान्स देशको मेरुदण्ड बनेको छ। युवाले विदेशी भूमिमा श्रमपसिना बगाइरहँदा नेता भने देशको ढुकुटी रित्याउन लागिपरेका छन्। देशको झन्डै आधा हिस्सा ओगटेको युवा पुस्ता राज्यको प्राथमिकतामा नपर्नु दुःखद हो। अस्थिर राजनीति, रोजगारका अवसरको कमी, गुणस्तरीय शिक्षा र वृत्ति विकास र देशमा आफ्नो भविष्य नदेखेकाले युवा प्रतिभा पलायन दिनप्रतिदिन बढ्दो छ। पढेलेखेका र देशविदेश बुझेका युवा पुस्ताले राजनीतिप्रति चासो र सरोकार नराख्ने परिपाटीले खराब मान्छेका हातमा सत्ताको बागडोर पुग्यो। उनीहरूले युवालाई जहिले परिचालन मात्र गरे। युवालाई राजनीतिक सत्ता प्राप्तिको भर्याङ मात्र बनाए। यसको परिणाम आज देश युवाविहीन बन्दै गएको छ। जब देशको ऊर्जाशील एव सिर्जनशील जमात मुलुक निर्माणको हिस्सेदारी हुँदैन; तब देश बर्बादीतिर जान्छ। हरेक राजनीतिक परिवर्तनको अग्रमोर्चामा उत्रिने युवा जमात त्यसबाट प्राप्त उपलब्धिको लाभबाट जहिले वञ्चित छ। देशमै केही गरौं भन्ने युवा पनि सामाजिक राजनीतिक परिघटनाले बाध्य भएर देश छाड्छ। हामीले व्यवस्था परिर्वतनका लागि मात्र आन्दोलन गर्यौं। जनताको सामाजिक तथा आर्थिक अवस्था परिर्वतन गर्न लागेनौं। देशमा राजनीतिको अपराधीकरण र अपराधको राजनीतीकरण भयो। लोकतन्त्र स्थापनापछि केन्द्रीकृत भ्रष्टाचारको जालो विकेन्द्रीकृत हुँदै गाउँसम्म पुग्यो। विधि र पद्धतिभन्दा व्यक्तिकेन्द्रित राजनीति हावी भयो। राम्रा मान्छेलाई होइन; हाम्रा मान्छेलाई उच्च पदमा विराजमान गराइयो। क्षमता, योग्यता र प्रतिस्पर्धालाई लगाम लगाई चाकडी, चाप्लुसी र अवसरवादलाई प्रश्रय दिइयो। यसले राजनीतिले विस्तारै बाटो बिराउँदै गएको छ। अहिलेको राजनीतिक घटनाक्रमले त युवामा चरम निराशा र आक्रोश बढाएको छ। विगत १० वर्षको तथ्यांक हेर्दा युवा बिदेसिने दरमा ज्यामितीय आकारले वृद्धि भएको छ। शिक्षा, विज्ञान तथा प्रविधि मन्त्रालयको तथ्यांकअनुसार आव २०६५६६ मा २४ हजार ८ सय २४ विद्यार्थीले वैदेशिक अध्ययन अनुमतिपत्र (एनओसी) लिएका थिए भने आव २०७६७७ मा ६३ हजार २ सय ५९ जनाले अध्ययन अनुमतिपत्र लिए। विगत १० वर्षको तथ्यांक हेर्ने हो भने दुगुना बढी छ। त्यसमध्ये अधिंकाश दक्ष र प्राविधिक जनशक्ति नै बिदेसिने गरेका छन्। नेपाल मेडिकल काउन्सिलमा हालसम्म एमबीबीएस, एमडी, एमएस, एमडीएस गरी कूल ३४ हजार १ सय ४ जना दर्ता भएका छन्। त्यसमध्ये करिब १५ सयको हाराहारीमा मात्र सरकारी सेवामा कार्यरत छन्। बाँकी रहेको संख्याको आधाजति प्राइभेट र अरू विदेशमै छन्। खोज पत्रकारिता केन्द्रले गरेको एक अध्ययनअनुसार आईओएममा अध्ययन गरेका २३ देखि २८ औं ब्याजसम्मका २५ प्रतिशत चिकित्सक मात्र नेपालमा रहेको र बाँकी ७५ प्रतिशत अमेरिका, क्यानडा, बेलायत, युरोपलगायतका विकसित देशमा पलायन भएका छन्। नर्सिङको अवस्था पनि उस्तै छ। सरकारले युवालाई केन्द्रविन्दुमा राखेर नीति, योजना र कार्यक्रम तय गर्न जरुरी छ। युवाहरूको ऊर्जाशील समय र सीप विदेशी भूमिमा खर्चेर समृद्ध नेपालको परिकल्पना गर्नु दिवास्वप्न हो। नर्सिङ काउन्सिलका अनुसार दर्ता भएका ५६ हजार नर्समध्ये करिब १६ हजारले विदेश अध्ययनको अनुमति लिएका छन्। करिब २० प्रतिशत नर्स बिदेसिएका छन्। त्यसैगरी नेपाल इन्जिनियर काउन्सिलमा दर्ता भएका ५५ हजार इन्जिनियरमध्ये ५० प्रतिशत विदेशमा रहेको अनुमान छ। कृषि तथा वन विज्ञान अध्ययन गर्ने विद्यार्थीको अवस्था पनि उस्तै छ। कृषि प्रधान देशमा कृषि प्राविधिकको अभाव छ। प्राविधिक र अप्राविधिक गरी प्रतिवर्ष करिब ५० हजारको हाराहारीमा युवा अध्ययनका नाममा बिदेसिएका छन्। अध्ययनका नाममा बिदेसिएका अधिकांश युवा पीआर, ग्रिनकार्डको बहानामा विदेशमै सेटल हुने गरेका छन्। पढाइ सकेर मातृभूमि फर्केका युवा पनि सोचेअनुसारको काम र दाम नपाउँदा पुनः विदेश नै फर्कने गरेका छन्। बिदेसिएका प्रतिभालाई देश फर्काउने अभियानअन्तर्गत नेपाल सरकारले परराष्ट्र मन्त्रालयमार्फत देश फर्कौं अभियान पनि चलाएको छ। स्पष्ट नीति र योजनाविना घोषणा गरिएको यस अभियान कत्तिको प्रभावकारी होला ? त्यो हेर्न बाँकी छ। युवा प्रतिभालाई स्वदेश फर्काउने कि विदेश जानुनपर्ने वातावरण निर्माण गर्ने बहस गर्न जरुरी छ। के कारणले युवा बिदेसिए त्यस विषयमा सरकारले गहन छलफल गर्नुपर्छ। अहिलेको विश्वव्यापीकरण र सूचना प्रविधिको युगमा हामीले प्रतिभा पलायन रोक्छौं भन्नु सम्भव हुँदैन। देश विकास अध्ययनका लागि मात्र होइन; रोजगारका लागि पनि ठूलो श्रमशक्ति बाहिरिएको छ। श्रम, रोजगार तथा सामाजिक सुरक्षा मन्त्रालयले मुलुकको सात सय ५३ वटै स्थानीय तहबाट संकलन गरेको तथ्यांकअनुसार मुलुकमा १७ लाख बेरोजगार छन्। यो मुलुकको कूल श्रमशक्तिको २१५४ प्रतिशत हो। आर्थिक वर्ष ०७५०७६ मा वैदेशिक रोजगारमा ५ लाख ८ हजार ८ सय २८ नेपाली युवा बिदेसिए। नेपाल राष्ट्रबैंकका अनुसार आव ०७५०७६ मा सरकारले वैदेशिक रोजगारबाट ८ खर्ब ७० अर्ब रुपैयाँ रेमिट्यान्स जम्मा गर्यो। संसारका विकसित देशहरूको इतिहास हेर्ने हो भने युवाहरूको श्रम र पसिनाबाट नै समृद्धि हासिल गरेका छन्। हामी भने युवाहरूलाई बाहिर राखेर समृद्धिका कुरा गरिरहेका छौं। जबसम्म विकासको मूल प्रवाहमा युवाहरूलाई प्रत्यक्ष सहभागी गराउन सकिँदैन तबसम्म मुलुक समृद्धिको दिशामा अघि बढ्न सक्दैन। युवा चलायमान जनशक्ति हो। यसले स्वाभाविक रूपमै अवसरको खोजी गरिरहेकै हुन्छ। उपयुक्त अवसरको खोजीमा भौंतारिरहेको युवा जहाँ अवसर देख्छ; त्यहीं जान्छ। आज नेपालमा रोजगारको सम्भावना नभएकै कारण युवा बिदेसिएका छन्। स्वदेशमै रोजगारका अवसर सृजना हुने हो भने अधिकांश युवा बिदेसिने थिएनन्। अध्ययनका लागि जापान, अस्ट्रेलिया, युरोप, अमेरिका, क्यानडा जाने युवाहरूको प्राथमिकता पनि रोजगार नै हो। रोजगार र अवसरको खोजीमा मुलुकबाट बौद्धिक पलायनता अझै बढ्दै गएको छ। यसरी बढ्दो युवा पलायन रोक्न राज्यले युवामा लगानी बढाउनुपर्छ। लगानीमैत्री वातावरण सृजना गरेर थप रोजगारका अवसर सृजना गर्नुपर्छ। अध्ययनसँगै रोजगारको ग्यारेन्टी गर्नुपर्छ। माध्यमिक शिक्षालाई व्यावहारिक र प्रयोगात्मक बनाई १२ कक्षा पास गरेपछि अध्ययनसँगै रोजगारको सुनिश्चितता गरिनुपर्छ। डाक्टर, इन्जिनियर, नर्स, कृषि प्राविधिक, सूचना प्रविधिविज्ञ जस्ता जनशक्तिलाई छात्रवृत्ति दिएर पढाउने र अध्ययनपश्चात् सरकारले कामको ग्यारेन्टी गर्ने। उपलब्ध सेवासुविधालाई दोब्बर बढाउने। श्रमप्रतिको सम्मान बढाउन श्रम संस्कृतिको विकास गर्ने। कामलाई सानो र ठूलो भनी गरिने भेदभाव अन्त्य गर्ने। युवा रोजगार र उद्यमशीलता सिर्जनाका लागि शैक्षिक प्रमाणपत्रका आधारमा सहुलियत कर्जा दिने र सोको बिमा पनि गरिदिने। विदेशबाट उच्च शिक्षा हासिल गरेर फर्केका युवालाई उनीहरूको विज्ञताअनुसार सीधै रोजगार दिने व्यवस्था मिलाउने। वैदेशिक लगानी बढाउन बहुराष्ट्रिय कम्पनीसँग सहकार्य गरी उद्योग र कलकारखानाको विकास गर्ने। शिक्षा र स्वास्थ्यलाई निःशुल्क र गुणस्तरीय बनाउने। प्राज्ञिक अध्ययनअनुसन्धानका लागि अनुसन्धान केन्द्र स्थापना र विकास गर्ने। विज्ञान र प्रविधि विकासका लागि हरेक स्थानीय तहमा अविस्कार केन्द्र स्थापना गर्ने। राजधानीमा मात्र केन्द्रित सेवा, सुविधा र अवसरलाई विकेन्द्रीकरण गरी गाउँसम्म पुर्याउने। संविधानमा उल्लिखित रोजगारको हक कार्यान्वयनका लागि १६ वर्षमाथिका सबै युवालाई पूर्ण रोजगारको व्ववस्था गर्ने। सामाजिक सुरक्षाको पूर्ण प्रत्याभूति गर्ने। सरकारले युवाहरूलाई उत्प्रेरित गर्न आफ्ना मित्रराष्ट्रसँग छात्रवृत्ति कार्यक्रमको विकास र विस्तार गर्ने। अन्तर्राष्ट्रिय अनुभवलाई राष्ट्रिय हितमा प्रयोग गर्ने प्लेटर्फमको विकास गर्ने। गैरआवासीय नेपालीहरूको ज्ञान, सीप, पुँजी र प्रविधिलाई सबैभन्दा पहिले सरकारले युवाहरूलाई आशा जगाउने। युवाहरूका लागि अवसर सिर्जना गरी समानुपातिक वितरण गर्ने। देशबाहिर रहेका युवा फर्काउने अभियान चाल्नुभन्दा देशभित्र रहेका युवाहरूलाई त्यही अवसर सृजना गर्न सके केही हदसम्म युवा पलायन रोक्न सकिन्छ। जब देशमा स्थायित्व र विकास हुन्छ तब युवाहरूले आफ्नो देशमा भविष्य देख्न थाल्छन्। संसारका सबै विकसित देशको इतिहास पल्टाएर हेर्ने हो भने युवाहरूकै श्रम र पसिनाले बनेको छ। अहिले मुलुक नवनिर्माणको अभियानमा छ। यसबेला देशमा दक्ष र प्राविधिक जनशक्तिको खाँचो छ। तर प्रतिभा पलायनले गर्दा दक्ष जनशक्तिको अभाव छ। त्यसैले मुलुक निर्माणको महाअभियानमा युवाहरूलाई विकासको साझेदार बनाउनुपर्छ। उनीहरूको ज्ञान, सीप, सिर्जनशीलता र ऊर्जा राष्ट्र निर्माणमा लगाउन सके मात्र परिर्वतन र विकास सम्भव छ। विकासमा युवाहरूको साझेदारीले नै समृद्धिमा टेवा पुर्याउँछ। त्यसैले सरकारले युवालाई केन्द्रविन्दुमा राखेर नीति, योजना र कार्यक्रम तय गर्न जरुरी छ। युवाहरूको ऊर्जाशील समय र सीप विदेशी भूमिमा खर्चेर समृद्ध नेपालको परिकल्पना गर्नु दिवास्वप्न हो। युवाहरूको सहभागिताविना सुखी नेपाली समृद्ध नेपालको सपना पूरा हुँदैन। डा उपाध्याय युवा वैज्ञानिक र सुवेदी अध्येता हुन्।"
विमल र विक्रमको उपचार कतारमा,काठमाडौं : नेपाली राष्ट्रिय फुटबल टोलीका खेलाडी विमल घर्तीमगर र विक्रम लामाको उपचार कतारमा गरिने भएको छ। चोट बोकेका दुवै खेलाडीको शल्यक्रिया कतारको अस्पेटार अस्पतालमा गरिन लागिएको अखिल नेपाल फुटबल संघ (एन्फा)ले जनाएको छ। अस्पेटार खेलाडीको चोटको शल्यक्रियाका लागि विश्वमै प्रख्यात मानिन्छ। दुई खेलाडीको उपचारका लागि हालैमात्र कतार भ्रमणका क्रममा एन्फा अध्यक्ष कर्माछिरिङ शेर्पाले कतार फुटबल संघसँग आग्रह गरेका थिए। शेर्पाको आग्रहलाई कतारले स्वीकार गरेपछि दुवै खेलाडीको उपचार हुने पक्का भएको हो। एक वर्षको विश्रामपछि भर्खरै अभ्यासमा फर्किएका विमलको फर्कनासाथ घुँडामा चोट लागेको थियो। यसैगरी चोटका कारण दुई वर्षअघि शल्यक्रिया गराएका विक्रमको चोट पुनः बल्झिएकाले कतारमा उपचार गरिन लागिएको हो। यसअघि काठमाडौंकै ग्रान्डी अस्पतालमा शल्यक्रिया गरिएका विक्रम उपचारपछि मैदान फर्किएका थिए। चोट बल्झिएपछि उनी फेरि मैदानबाहिर छन्। विमल र विक्रमको उपचार खर्च एन्फाले नै बेहोर्ने बताइएको छ।
महिला बास्केटबलकी अनुहार सदिना,"काठमाडौं : एउटै खेलमा लामो कालखण्ड प्रतिनिधित्व गर्ने खेलाडी हुन्, बास्केटबलकी सदिना श्रेष्ठ। उनलाई नेपाली महिला बास्केटबलकी सक्कली अनुहार भन्दा हुन्छ। उनी अहिले ३० वर्षकी भइन्, उनले सक्रिय रूपमा बास्केटबल खेल्न थालेको १५ वर्षभन्दा बढी भइसकेको छ। अझ उनी त अहिले राष्ट्रिय टिमकी कप्तानसमेत हुन्। उनकै नेतृत्वमा त हो, नेपालले १३औं दक्षिण एसियाली खेलकुद (साग)को महिला बास्केटबलतर्फ रजत जितेको। यो पनि यस्तो रजत पदक हो, जसको स्वर्ण पदकको हुलबीच पनि छुट्टै सान छ। अझ उल्लेखनीय पक्ष त के भन्दा नेपाली महिला टिमले सागमा खेलेको नै यो पहिलोपल्ट हो। फाइनलमा भने नेपाल भारतसँग रोकियो। त्यस खेलको समाप्तिमा जहाँ अन्य अवस्थामा निराशा छाउन सक्थ्यो, तर त्यति बेला भने सबै नेपाली महिला खेलाडीको अनुहारमा खुसी र गर्व नै थियो। हुन पनि, यो आपैंमा ऐतिहासिक पदक थियो, यसमा खुसी हुनुपर्ने अनेक कारण थिए। तिनै सदिना यसपल्टको पल्सर स्पोर्ट्स अवार्ड२०७६ को लोकप्रिय विधाका एक प्रत्यासी हुन्। झलक्क पहिलोपल्ट हेर्दा उनी विश्व टेनिसकी खेलाडीझैं लाग्छ, सुनौला लामा कपाल, पूर्णतः फिट शरीर। अनुहार पनि धपक्क बलेको। यी सुन्दरी खेलाडी कुनै सिनेमामा खेल्न पनि हक राख्छिन्। उनले यसका लागि प्रस्ताव नपाएको पनि होइन तर उनका लागि बास्केटबल नै सबथोक हो। अझ उनी यो खेलको आवाज पनि हो, उनी आफ्नो मनमा लागेका सबथोक पोखिरहेकी हुन्छिन्। पछिल्लो पटक उनी आफ्नो टिमले जितेको रजक पदक कम्तीको होइन भने सबैलाई सुनाइरहेकी थिइन्। खासमा उनी प्राकृतिक रूपमा कप्तान सम्हाल्ने खालका खेलाडी हुन्, अथवा भनौं बर्न लिडर। उनी व्यवस्थापनकी विद्यार्थी हुन्, त्यसमा लिडरसिपबारे राम्रैसँग पढ्नुपर्छ। कप्तानले के के गर्नुपर्छ, आफ्नो टिमलाई अभिप्रेरित गर्न के कस्तो गर्नुपर्छ, उनी ती सबैको ख्याल राख्छिन्। अनि प्रत्येकपल्ट आफ्नो होइन, आफ्नो टिमबारे बोल्छिन्। त्यसैले त जुन दिन उनलाई लोकप्रिय खेलाडी विधामा मनोनयन गरियो, उनी भन्थिन्, यो मेरो होइन, हाम्रो टिमको उपलब्धि हो। उनको फेसबुक प्रोफाइल यसो पल्टाउनु पर्छ, उनी खालि हाम्रो टिम, हाम्रो टिम मात्र भनिरहेकी हुन्छिन्। यो नै उनको मुख्यः विशेषता हो। ललितपुर पुल्चोकको रैथाने परिवारमा हुर्केबढेकी सदिना सुरुमा फुटबलकी खेलाडी थिइन्। त्यहाँ हकको एउटा अवसर नपाएपछि बास्केटबलतर्फ लागिन्, बाँकी त अब इतिहास भइसक्यो। त्यसो भनेको उनी निकै इखालु खेलाडी पनि हुन्, उनी मनैमन केही गर्नु छ भनेर रोज्छिन् भने त्यो गरेरै छाड्छिन्। यही इख गर्ने बानीले उनी यहाँसम्म पुगेकी हुन् भन्दा पनि फरक पर्दैन। फेरि उनको परिवार नै खेलमय छ। उनको परिवारका धेरै सदस्य नेपाली खेलकुदमा कुनै न कुनै रूपमा जोडिएका छन्। अनि उनी खेल्न छाडेपछि पनि बास्केटबलसँग जोडिइरहने इच्छा राख्छिन्। किनभने उनलाई यो क्षेत्रमा धेरै पो गर्नुपर्छ। बास्केटबलको कोर्टकी यी पावर फरवार्डको तपाई प्रशंसक हो भने उनलाई मत दिनु पनि तपाईंको जिम्मेवारी हो।"
कोभिड१९ फुटबलः रिभरबीच म्याग्दीले जित्यो उपाधि,"बागलुङ : कोरोना भाइरसबाट लामो समयदेखि ठप्प प्रायः बनेको जिल्लाको खेल क्षेत्रमा गति ल्याउने अभिप्रायले कोभिड१९ कप फुटबल प्रतियोगिता गरिएको छ । बागलुङ जिल्ला सदरमुकाममा गत पुस ११ देखि आयोजित कोभिड१९ कप फाइभ ए साइड फुटबल प्रतियोगिताको उपाधि रिभरबिच रेष्टुरेन्ट बेनी म्याग्दीले जितेको छ । बाङ्गेचौर खेलमैदानमा भएको अन्तिम फाइनल खेलमा रिभरबिचले आयोजक पावर फिटनेश क्लब बागलुङलाई ३० गोल अन्तरले पराजित गर्दै उपाधि चुमेको हो । फाइनल खेल प्रतिस्पर्धात्मक बने पनि आयोजक क्लबका तर्फबाट कुनै गोल हुन सकेन । रिभरसाइडको जितमा कमल थापाले दुई गोल र रोशन लामिछानेले एक गोलको योगदान गरे । पुरस्कृत बिजयी प्रतियोगीलाई चिल्डेन लाइफ इङ्गलिस बोर्डिङ स्कुलका प्रिन्सिपल नवराज श्रेष्ठ, जिल्ला फुटबल संघ बागलुङका अध्यक्ष रामराज गुरुङले पुरस्कार बितरण गरे । उपाधी बिजेता बनेको रिभरबिचले खसी, ट्रफी,मेडल र प्रमाणपत्र प्राप्त गरेको छ भने उपबिजेतामा चित्त बुझाएको आयोजक पावर फिटनेश क्लबले १० केजी कुखुराको भाले, ट्रफी,मेडल र प्रमाणपत्र प्राप्त गरेका छन् । प्रतियोगितामा रिभरबीचका कमल थापा सर्वोत्कृष्ट खेलाडी बन्न सफल भए भने उत्कृष्ट गोलकिपरको उपाधि रञ्जन खत्रीले प्राप्त गरे । कोरोना फोबियाले लामो समयदेखि साँघुरो घेरामा कैद हुँदा खेलाडीहरुले सकस बेहोरिरहेकाले अब स्वास्थ्य सुरक्षा सचेतता सहित खेलकुद गतिविधि अघि बढाउन अभिप्रेरित गर्ने उद्धेश्यले कोभिड १९ कप फुटबल आयोजना गरिएको क्लबका सदस्य सौगात खड्काले जानकारी दिए । पावर फिटनेस क्लब बागलुङको आयोजनामा भएको प्रतियोगितामा बागलुङ, पर्वत र म्याग्दीका गरी १९ समूहको सहभागिता थियो । गत वर्षको चैत्रमा कोरोना भयावह सुरु भएसँगै ठप्प भएको बागलुङको खेलकुद क्षेत्रमा प्रतियोगिताले नयाँ उत्साह पैदा गरेको जिल्ला फुटबल संघ बागलुङका अध्यक्ष रामराज गुरुङले ताए ।"
क्षितीजलाई बुद्धिचाल उपाधि,"काठमाडौं : नेपाल बुद्धिचाल संघका संस्थापक अध्यक्ष स्वनारायणकृष्ण जोशीको स्मृतिमा आयोजित खुला रेपिड रेटिङ बुद्धिचाल प्रतियोगिताको उपाधि एभरेष्ट चेस एन्ड सोसियल क्लबका क्षितिज भण्डारीले जितेका छन्। स्वीस लिग प्रणालीका आधारमा नवौं चरणसम्म सञ्चालित प्रतियोगितामा क्षितीजले ६ जीत र तीन बराबरी खेले। समग्रमा ७५ अंक बनाएका क्षितीजले उपाधिसँगै १५ हजार रुपैयाँ पुरस्कार पाए। सात अंक बनाएका मिलन लामा दोस्रो र सातनै अंक बनाएका थापाथली चेस पार्कका शुसील चौधरी बुकहोल्ज टाईब्रेकका आधारमा तेस्रो भए। दोस्रोले १० हजार र तेस्रो हुनेले सात हजार रुपैयाँ पुरस्कार पाए। प्रतियोगितामा १०औं स्थानसम्म अटाउने खेलाडीले नगद पुरस्कार हात पारे। ललितपुर स्पोर्ट्स क्लबले आयोजना गरेको प्रतियोगितामा विभिन्न १२ जिल्लाका ६७ खेलाडीले भाग लिएका थिए। विजेतालाई नेपाल ओलम्पिक कमिटीका अध्यक्ष जीवनराम श्रेष्ठ, फिडे इथिक्स कमिटीका सदस्य राजेशहरि जोशी, आयोजक क्लबका अध्यक्ष हेराकाजी महर्जन लगायतले पुरस्कार प्रदान गरेका थिए।"

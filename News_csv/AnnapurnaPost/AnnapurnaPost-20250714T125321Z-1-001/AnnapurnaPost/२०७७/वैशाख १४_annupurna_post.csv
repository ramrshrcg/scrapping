शीर्षक,विवरण
अदृश्य शक्तिको आतिथ्य,"आम नागरिक भन्दैछन्, रातभर पाइला खियाई लम्किरहेका लाखौंको गन्तव्य कतै लोकतन्त्रको मलामी त बन्ने होइन ? सन् २००० मा एडिनवर्ग विश्वविद्यालयका प्रोफेसर डोरोथी क्रर्फोडको पुस्तक अदृश्य शत्रु विषाणुको प्राकृतिक इतिहास (द इनभिजिवल इनेमी  अ नेचुरल हिस्ट्री अफ भाइरस) मा लेख्छन्  मानिस र भाइरसबीच बिरालो र मुसाको बीचको जस्तो खेल भइराखेको छ। हुन पनि पहिला भाइरसले हमला गर्छ, अनि मानिसले यसको उपचारार्थ भाइरसमाथि हमला बोल्छ। प्रोफेसर क्रर्फोडका अनुसार मानिसलाई जहिले पनि पुराना खालका,तन्नेरी, र नयाँ जन्मिने भाइरसहरूको जोखिम रहिरहन्छ। अहिले भर्खर जन्मेको कोभिड१९ देखि विगत २० वर्षमा उत्पन्न भएका कैयन् भाइरस, सार्स, इवोलालगायत अलि अगाडिको एड्स आदि थरीका भाइरसको उत्पत्तिा र विकासका बारेमा वैज्ञानिकहरूको तर्कवितर्क आआफ्ना ठाउँमा छन्। तर, ती अनेकथरीका विषाणुको बनावट र व्यवहारमा फरक देखिए पनि, ती सबैथरीलाई बढ्न वा विकासको निम्ति अर्को जीवको आतिथ्यता (होस्ट) आवश्यकता हुन्छ। संम्भवतः मानिसको आतिथ्य भाइरसलाई सजिलो र मनपर्ने हुन सक्छ। अब नेपालको सन्दर्भमा भन्नुपर्दा, नेपालीहरू आतिथ्यतामा निकै पारंगत छन्। अतिथि देवो भवः त नेपालीको संस्कार नै भइहाल्यो। विगत तीन महिनामा कोभिड१९ का कति अतिथि भित्रिए, त्यसको लेखाजोखा गर्नुभन्दा पहिले नेपालले यस्ता अदृश्य शक्ति र किराहरूको प्रशस्तै आतिथ्य गर्ने गरेको थियो। उदाहरणको निम्ति २०७२ को नेपालको संविधान लेखिनुभन्दा पहिले नेपाली राजनीतिले कति अदृश्य शक्तिहरूलाई कसरी होस्ट गरेको थियो, यसको एकांश पनि नेपाली जनताले भेउ पाउन सकेनन् किनभने अधिंकाश अदृश्य शक्तिका अदृश्य हात हरूले संविधान लेख्नेमस्यौदा तयार गर्ने मुठ्ठी व्यक्तिहरूलाई आफ्नो कब्जामा लिइसकेका थिए। अब एडम स्मिथका अदृश्य हातहरू लाई कार्ल मार्क्स वा माओले कदापी नकारेनन् भने नेपालको कथित कम्युनिस्टहरूले त्यसलाई नजरअन्दाज गर्न सक्ने हैसियत त राख्दैनन्, तर पनि चीनमा उत्पत्तिा भएको विषाणुले पश्चिमी अर्थतन्त्र धराशयी मात्रै नभएर समग्र पुँजीवाद असफल हुँदैछ र समाजवाद नै अन्तिम मौका हो भन्दै केही कामरेडहरूले भजन गाउनसमेत सुरु गर्न थाले। जब कि समाजवादका नाममा सरकारका अदृश्य कारोबारहरूले कम्युनिस्ट शासकहरूमाथि एकपछि अर्को कालो धब्बा लाग्दै गए पनि प्रधानमन्त्री केपी ओली आफूलाई चोखो प्रमाणित गर्न अरूहरूलाई गाली गर्न पछाडि परेका छैनन्। समाजवादका नाममा सरकारका अदृश्य कारोबारहरूले कम्युनिस्ट शासकहरूमाथि एकपछि अर्को गरी कालो धब्बा लाग्दै गए पनि प्रधानमन्त्री केपी ओली आफूलाई चोखो प्रमाणित गर्न अरूहरूलाई गाली गर्न पछाडि परेका छैनन्। अहिले कोरोना भाइरसको प्रकरणमा नेपाल सरकारका गतिविधिलाई कुनै अदृश्य शक्तिले ऐठन पारेजस्तो देखिन्छ। त्यसो त संसारका कम्युनिस्टहरूको चरित्र नै त्यस्तै हो, जहाँ अपारदर्शी गोप्य कारोबार गलत सूचना प्रवाह गर्ने तिनको प्रमुख भूमिका हुन्छ। उदाहरणको निम्ति वुहान अस्पतालका ३३ वर्षीय डा लि वेनलिङ जसले कोरोना भाइरसको बारेमा डिसेम्बर ३० का दिन सार्स किसिमको भाइरसले ग्रसित बिरामीका बारेमा वी च्याट मा सन्देश टाँस्न पुगेको तीन दिनपछि, स्थानीय पुलिसकहाँ गएर हल्ला नपिटने स्पष्टीकरणसहित औंठा छाप लगाए। परन्तु, एक महिनापछि (फ्रेबुअरी ७) मा तिनको निधन भयो। आज त्यही विषाणुको सत्य एवं यथार्थबाट कम्युनिस्ट शासकहरू त्रसित छन्, तब नेपालका कम्युनिस्ट त्यसको अपवाद हुन सक्दैनन्। यता नेपालमा असली डाक्टरहरूलाई तर्साउँदै प्रधानमन्त्री ओली आफैं भाइरसविज्ञ हुन एकरति लाज मान्दैनन्। त्यतिले नपुगेर सरकारको अनुत्तारदायित्वको रसातल नै भेटिँदैन। उदाहरण १  अब करिब तीन करोड जनसंख्या भएको देशमा मानौं काठमाडौं उपत्यका कम्तीमा एक करोडको आवादीमध्ये दैनिक लाखौं मानिसको आवतजावत हुने गर्छ। त्यस्तो घना आवादी र अन्तक्र्रिया भइरहने क्षेत्रमा तीन सयवटा नमुना परीक्षण गरेपछि नेपाल सरकारका मन्त्रीहरूले कोरोनामुत्ता देश भन्दै कुर्लन पुगे। अझै पनि भाइरस परीक्षण गर्न सक्ने दुईतिहाइ संस्थाहरूमा सामान सडेर बसेका रहेछन् भने एकतिहाइ उपलब्ध उपकरणहरू प्रयोग गर्ने संशाधनको अभाव देखिन्छ। निजी अस्पताल परीक्षण गर्न चाहँदैनन् र सरकारी अस्पताल उपकरण नभएको भन्दै पन्छिन चाहन्छन्। अर्थात डा गोविन्द केसी १७ औं पटकसम्म अनशन किन बस्न परेको थियो सायद सहरभन्दा बाहिरका मानिसहरू सम्झिन्छन् होला, तर कथित सहरीय वासिन्दा शासकहरूलाई त्यो अब सरोकारको विषय भएन। अर्ती, उपदेश, भाषण र शासन गर्न मन पराउने वामपन्थी शासकहरूलाई जनताको स्वास्थ्य, ज्ञान, विज्ञान र विषयवस्तुको सम्बन्धीतथ्यांक होइन मिथ्यांक भए पुग्छ। उदाहरण २  जब देश र जनतामाथि आपत् विपत् आइलाग्छ तब आमनागरिकले दृश्य राज्यशक्तिसत्ता एवं अदृश्य आत्मापरमात्माको शरण खोज्छन्। कुनै पनि राज्यको प्रथम दायित्व भनेको आफ्नो देश र नागरिकमाथिको विनास, विध्वंश, विवशतालाई सहृदय बुझेर सोहीअनुरूप तिनीहरूको सुरक्षा (भौतिक एवं मानसिक) प्रदान गर्नु हो। त्यसलाई एउटा जनताप्रति उत्तारदायी सरकारको प्रथम नैतिक जिम्मेवारी र जवाफदेहीपूर्ण कार्य ठानिन्छ। तर अफसोच, त्यो कोभिड१९ सुरु भएको विषाणु तीन महिनासम्म पनि नेपाल सरकारले जे गर्नुपर्ने थियो त्यो गरेन, बरु भारतले लकडाउन गर्नेबित्तिाकै अनि त्यसैको देखासिकी गर्न आत्तिायो। अनि सरकारी कमरेडहरूको रवैया पनि एकदम वर्गीय शत्रु र मित्र छुट्याउने किसिमको रह्यो। अर्थात हुनेखानेलाई हवाईजहाजबाट सुरक्षित अवतरण गराउन सक्यो भने नहुने वर्गलाई लकडाउनमा किन आएको भन्दै सीमाको ढोका बन्द गर्यो। आफ्नो देशको नागरिकप्रति त्योभन्दा निर्लज्ज, निरकुंश र नित्कृष्ट व्यवहार संसारमा भेटिँदैन। सरकारी कम्युनिस्टहरूको नियति र प्रवृत्तिाले नै बुझाउँछ कि तिनीहरू राजनीति किन र कसका लागि गर्छन् ? अहिले रातभर रातभर बाटो नाप्न बाध्य विपन्न वर्गप्रतिको संवेदनहीनतालाई कसरी बुझने ? अनि वर्तमानमा विषाणुले अस्तव्यस्त पारेको राष्ट्रिय एवं अन्तर्राष्ट्रिय उत्पादन र आर्थिक जगत्, अवश्यंभावी विश्वव्यापी आर्थिक मन्दीपछि यदि लाखौंको संख्यामा विदेश रहेका नेपाली स्वदेश फर्कन पर्ने बाध्यता आयो भने विमानस्थलको ढोका थुन्न त सक्दैन होला, यो सरकार ? उदाहरण ३  संसारमा अहिले के धनीके गरिब, के ठूला्के साना, के नेता के अभिनेता, के राजा के प्रजा, सबैथरीलाई कोभिड१९ ले विना भेदभाव आक्रमण गरेको छ। ती यावत् राष्ट्रहरूले आआफ्नो गच्छेअनुसार स्रोत, साधन र समय लगाउँदे आआफ्ना नागरिकलाई यथाशीघ्र र यथेष्ट सेवा पुर्याउँदै पनि आएका छन्। तर, यता नेपालको वामपन्थी सरकारचाहिँ त्यो महामारीबाट कसरी फाइदा लिन सकिन्छ भनेर अदृश्य कारोबारमा संलग्न भइराखेको पुष्टि भयो। महामारीबाट फाइदा लिने प्रवृत्तिा नेपाली शासकको खासगरी अहिलेका कथित नेताहरूको नयाँ संस्कार हो। करिब पाँच वर्षअगाडि महाभूकम्प आउँदा पनि त्यसरी राज्यसत्तावालाले जनतालाई भन्दा आफूलाई कसरी फाइदा हुन्छ भन्ने दृष्टान्त प्रस्तुत एवं प्रमाणित गरिसकेका थिए। २०७२ को भुइँचालोबाट अझै पनि हजारौं घरबारविहीन जनताले छानाको छहारीमा रात गुजारा गर्न पाएका छैनन्, जबकि त्यही भुइँचालोको नाम राजनीति गर्नेहरूले करोडौंको महल एवं कारोबार गर्ने मौका पाए। अब अहिले विषाणुको नाममा वर्तमान मन्त्रिपरिषद्को अदृश्य आर्थिक कारोबारको चलखेल पनि भित्रभित्रै कुरो मिलिहाल्छ किनभने प्रधानमन्त्री ओली त्यसरी कुरो मिलाउन निपूर्ण छन्, जसरी तिनले बालुवाटार जग्गाप्रकरण होस् वा यती होल्डर्सलगायतका अदृश्य एकदर्जन गोप्य कारोबारको कुरो मिलाउन पुगे। उसो त कहिलेकाहीँ प्रधानमन्त्री जब अलि तन्दुरुस्त हुन्छन् तब भ्रष्टाचारमा शून्य सहनशीलता को प्रवचन दिन पनि पछि पर्दैनन्, तर तिनको नेतृत्वको मन्त्रिपरिषद्ले विगत दुई वर्षमा गरेको यावत् कुकर्महरूको कुल हिसाबकिताब गर्ने हो भने खरबांै शून्यहरू जोडिएका अंक पुगिसकेको छ, तैपनि प्रधानमन्त्री उल्टै दुधको साक्षी बिरालो भएर किन बसेका छन् ? नेपालको कम्युनिस्टहरूले यो एउटा यथार्थ पुष्टि गरेका छन् कि तिनीहरू राज्य बनाउने होइन कि राज्य लुट्न र दोहोन गर्नका निम्ति राजनीति गर्छन्। अन्यथा यदि यो तर्क पुष्टिजन्य छैन भने हेर्नुस् विगत दुई वर्षमा जनताको मत प्राप्त सर्वाधिकार सम्पन्न वामपन्थीहरूको पूर्ण वर्चश्व रहेको केन्द्रीय सरकार र छवटा प्रादेशिक सरकारहरूको आर्थिक गतिविधि र चर्तिकला। हरेक आर्थिक वर्षको नौ महिनासम्म विकास बजेटको एकतिहाइ खर्च हुँदैन, तर जब असार सुरु हुन्छ, राज्यको दुईतिहाइ बजेटलाई कसरी सत्तावाल कम्युनिस्टहरूले निजीकरण गरीराखेका छन्। एकचोटी सत्तामा पुगेपछि आजीवन राजनीतिक भत्ताबाट कम्तीमा तीन पुस्ताको निम्ति जीविकोपार्जन गर्ने परिपाटी र प्रवृत्तिा स्थापित भएको छ। त्यसैले जुनसुकै व्यवस्था र व्यत्ति आएपछि नेपाली जनताको स्थितिमा तात्विक सुधार आउने लक्षण कमै देखिन्छ। यदि वास्तविकतामा बाँच्नलाई अब के नेपालीले सेनाको भर पर्ने भयो ? जब जननिर्वाचित सरकार कर्तव्यच्युत हुन्छ तब सेनाको तुलो भारी हुने यथार्थ आफ्नै ठाउँमा छ। त्यसैले वर्तमान सरकारले सेनालाई शुद्घ दुधले नुहाएको जस्तो गरी थप नयाँ ठेक्कापट्टाको जिम्मेवारी दियो। उता सालिन्दा आउने महालेखा परीक्षकको प्रतिवेदनमा सबैभन्दा बढी बेरुजु त्यही सेनाको देखिन्छ भने नेपाली कामरेडहरूको सेनाबाट बेरुजु उठाउने हैसियत कति छ ? हेर्दै जाउँ। यदि त्यस्तै नै नियतिले भने राज्यको सम्पूर्ण। राजकीय ठेक्कापट्टा नै सेनालाई दिए भइगयो नि ? त्यसो त नेपालमा भ्रष्टाचार नभएको क्षेत्र कुन बाँकी छ ? तेल, जहाज, बिजुली, शिक्षा, स्वास्थ्य, कर, जग्गा (प्रधानमन्त्री बस्नेदेखि पूर्व राजाको सम्पत्तिा), सञ्चार, सूचना, कानुन बनाउने निकायदेखि कानुनको व्याख्या गर्ने संस्थाहरू यत्रतत्र सर्वत्र नीतिगत भ्रष्टाचारले लिप्त छन्। त्यसमा फेरि अख्तियार दुरूपयोग अनुसन्धान आयोग, जसको नियुत्तिप्रक्रिया नै गलत छ, त्यस्तो निकायको अनुसन्धानले सरकारी कामरेडहरूको आर्थिक अनियमितता हेर्न सक्दैन, किनकि त्यही कबुलियतमा तिनीहरूको नियुत्ति भएको हुन्छ। जनताको ठम्याई अब नेपालमा कानुनी राज्यको पूर्णः प्रत्याभूति कसरी छ भन्ने ? अब कोरोनासम्बन्धी पण्डित्याईंमा पनि विश्वव्यापी प्रतिस्पर्धा जस्तै देखिन्छ, जहाँ जनस्वास्थ्यविद्, वैज्ञानिक, चिकित्सक एवं अर्थशास्त्रीहरूका आआफ्ना विषयगत आँकडा हेर्दा भयावहको स्थिति थियो र छ। उदाहरणको निम्ति बु्रकिगंस इन्स्टिच्युटको मार्च २, २०२० मा प्रकाशित कोभिड१९ का सातवटा आर्थिक परिदृश्य (वार्विक म्याककिवनी र रोसेन फरनानडो) अनुसार यदि त्यो विषाणुको आक्रमण २० प्रतिशत र त्यसबाट हुन सक्ने मृत्युदर २५ प्रतिशत भयो भने विश्वव्यापी रूपमा करिब ३८ करोडको मानवीय क्षति र करिब ५३ अरब डलरबराबरको कुल गार्हस्थ उत्पादनको नोक्सानी हुनसक्ने प्रक्षेपण गरेका छन्। विश्व स्वास्थ्य संगठनले सुरुका महिनाहरूमा चीनको वुहानमा कोरोना संक्रमणको मृत्युदर ५ ८ प्रतिशत भएको अनुमान गरेको थियो। त्यसरी नै यदि समयमा नै उपचार नभएमा हुनेसक्ने मृत्युदरहहरू जस्तै क्यान्सर (३०), टीवी (४३), डेंगु (२६), मलेरिया (०३) र रुघाखोकी (०१) हुन सक्ने स्वास्थ्यविद्हरूको अनुसन्धानले देखाउँछ। स्मरणीय पक्षहरू के पनि छन् भने, यी यावत् मृत्युदरहरू मानिसको खानपिन, उमेर, रहनसहन, शारीरिक क्षमता एवं मानसिक अवस्थामा निर्भर हुन्छ। आर्थिक क्षतिकै कुरा गर्दा अमेरिकामा कोरोना आतंक सुरु भएयता गत र्माच महिनामा हरेक अमेरिकनले सरदर बीस हजार डलरबराबरको सेयर बजारमा घाटा बेहोरिसकेका छन् र अप्रिल सम्ममा करिब तीन करोडसम्म बेरोजगार हुन सक्ने सम्भावना बढ्दै छ। तर, त्यही कोभिड१९ को आर्थिक एवं सामाजिक तहसनहसमाथि राजनीति गर्नेहरू तीन किसिमका नाटक मञ्चन गरिराखेका छन्। क कोभिड१९ को संक्रमणको सूचनालाई नै धुत्र्याइँ गर्ने देशजस्तै चीनले कोरोनासम्बन्धी यावत् तथ्यांक विश्व समुदायलाई पारदर्शी ढंगले दिएको भए आजको स्थिति अर्कै हुने थियो। तर, चीनले खासगरी आफ्नो देशको सूचनालाई पूर्ण नियन्त्रण गरेर सत्तावालालाई अनुकूल हुने सूचनामात्र सार्वजनिक गर्यो। ख विषाणुको अवश्यंभावी प्रकोपलाई पूर्णतया नजरअन्दाज गर्दै सेयर बजारको तुजुकमा हौसिएका पश्चिमी देशहरू जो अहिले लाखौंको मानवीय क्षति र खरबौं डलर गुमाएकोमा पछुताउनेसिवाय अर्को उपाए देख्दैनन्, र ग नेपालजस्तै अनुत्तारदायी रमिते सरकार जोे गरिब जनताका धनी शासकहरू छन्,तिनले सञ्चारमाध्यमबाट जनतालाई उर्दी र उपदेश दिँदै, तर आफ्ना लाई गाँस, वास र कपासको पूर्ण सुरक्षित राख्न चाहे, जब कि मजदुर एवं विपन्न वर्गलाई ढोका थुन्नेभन्दा बढी गर्न चाहेनन्। त्यसैबीच सबैभन्दा ताजुबलाग्दो त नेपाल सरकार मात्रै नभएर देशको नागरिक करमा पालिने राजनीतिक परजीविहरू (सांसद, मन्त्री, प्रदेश सरकारप्रमुखहरू) जनताको दुर्दशामा रमिता हेर्न चाहे। जब विपन्न मजदुर वर्ग सोलुखुम्बुबाट पैदल मार्ग हुँदै कैलालीसम्म पुग्ने अठोटका साथ पैदल हिँडे, देशको एउटा पनि राजनीतिक परजीविहरू एवं सांसद (जसले सालिन्दा छ करोड विकासे ठेक्का लिने गर्छन्), तिनले एकछाक खुवाउने धृष्टता गरेनन्। अरू त अरू ती कथित विकासे सांसदहरूले आफ्नै निर्वाचन क्षेत्रमा समेत एक छाक टार्न धौ हुने विपन्न वर्गलाई के कति उद्घार गर्न पुगे वा चाहे, त्यो कतै पनि सार्वजनिक भएन। किनभने नेपाली राजनीति र त्यसमा पनि कमाउनिस्टको पूणर््ा कब्जामा रहेको राज्यसत्ता, लोकतन्त्रको नाममा लुटतन्त्रमा तल्लीन छन्। त्यसैले नेपालमा द्धन्द्धात्मक भौतिकवादको नेपाली संस्करण क्रोनी क्यापिटलिस्ट र क्रोनी सोसलिस्ट (हेर्नुस् वैशाख २ को विनोद न्यौपानेको लेख) बीच द्धन्द्व छ र त्यो पनि एउटै कम्युनिस्ट पार्टीमा, जुन सत्तावालसमेत हो। जनता त एनिमल फार्म जस्तै पीडित थिए, छन् र रहेनछन्। व्यवस्थापन विषयमा पढाइने द पिटर प्रिन्सिपल (लरेन्स पिटर, १९६८) का अनुसार जब निकम्मा व्यक्तिहरू कुनै पनि संस्थाको टुप्पोमा पुग्छन्, तिनीहरूले त्यो संस्थालाई नै ध्वस्त बनाउँछन् र आज नेपालको राजनीति र सरकार त्यही पिटर प्रिन्सिपललाई अक्षरशः पालना गर्दैछ। नेपाल र नेपालीहरू अदृश्य शत्ति र व्यक्तिहरूको अदृश्य कारोबार र तिनीहरूको अदृश्य उद्देश्यबाट पीडित छन्। एवं रीतले नेपाली संस्था र संस्थानहरू क्षयीकरण हुने प्रक्रिया बढिरहेकै छ। त्यसैबीच भइरहने अदृश्य शत्ति, किरा र शत्रुहरूको चलखेलमा सत्तासीनहरू रमाउने गर्छन्। तर, आमजनता सोच्दैछन् ः रातभर पाइला खियाई लम्किरहेका लाखौं जनताको गन्तव्य कतै लोकतन्त्रको मलामी त बन्ने होइन ? ज्ञानेन्द्र शाहले पनि आमनागरिकलाई त्यस्तै भावनात्मक चोट पुर्याएका थिए।"
लकडाउनमा भर्चुअल बैठक किन नगर्ने ?,"सभ्यताको विकाससँगै विभिन्न कालखण्डमा प्राकृतिक प्रकोप र रोगव्याधिका कारण महामारी सामना गर्दै आएको मानव समाज यो एक्काइसौं शताब्दीको विज्ञान र प्रविधिको शिखामा पुग्दा पनि त्यही नियति भोग्न बाध्य छ। विगतका शताब्दीमा मानव प्रकृतिको दासझैं जेजस्ता संकट र विपत् आए पनि भोग्नुपर्ने वाध्यता थियो, किनकि विकल्प थिएन। तर, आजको युग विज्ञान र प्रविधिको हो। एक्काइसौं शताब्दीको विज्ञान र प्रविधिको प्रयोगले प्रकृतिमाथि विजय उद्घोषको संघारमा उभिरहेको बेला विश्वव्यापी रूपमा फैलिएको कोरोना भाइरस महामारीको चुनौती थपिएको छ। सामाजिक दूरी कायम गर्न र कोरोनाको संक्रमण फैलिन नदिन आधा विश्व नै आज लकडाउनको अवस्थामा छ। यस महामारीलाई बेलैमा नियन्त्रण गर्न सकिएन भने उत्पादन र बजार केन्द्र परिवर्तन हुन सक्छ। किनकि विश्वका ठूला कलकारखाना बन्द छन्। कामदार बेरोजगार छन्। अब लकडाउन भएका राष्ट्रहरूमा सञ्चिति पनि सकिँदै जानेछ। माग बढ्दै जाने र आपूर्तिको कमीका कारण मूल्यवृद्घि भई विश्वमै उपभोग्यलगायत हरेक वस्तुको अभाव सिर्जना हुन सक्छ। माग र आपूर्तिको असन्तुलनले बजारमा अप्ठेरो परिस्थिति निम्तिन सक्छ। त्यसैले लकडाउनलाई वैज्ञानिक तरिकाले व्यवस्थापन गरेर मानवजातिलाई पर्न सक्ने असर तथा अर्थतन्त्र, सरकारी, गैरसरकारी निकायका कामकारबाही गतिशील बनाउन अहिलेदेखि नै यसका असरका विभिन्न पक्षको बारेमा विज्ञहरूसँग परामर्श गर्न आवश्यक छ। सामाजिक दूरी कायम गर्नुपर्ने भएकाले प्रविधिको प्रयोगमार्फत भर्चुअल (भिडियो) बैठक गर्न सकिन्छ। राज्यका विभिन्न अंगहरूमध्ये कार्यपालिका, व्यवस्थापिका संसद् र न्यायपालिकाको कामकारबाही जारी राख्नु उत्तिाकै आवश्यक छ। लकडाउनको बेलामा भौतिक उपस्थितिबिनाको भर्चुअल (भिडियो) बैठक गरेमा मानिसले आफ्ना अनुभव साटासाट मात्र नभई यसैमार्फत् आफ्नो काम पनि अगाडि बढाउन मदत गर्छ। भर्चुअल बैठक किन ? कोरोना भाइरसको जोखिम न्यूनीकरण र यसको रोकथामका लागि आआफ्ना देशमा गरिएका गतिविधिको अनुभव आदानप्रदान गर्न यो महाव्याधिको समयमा प्रायः सबै राष्ट्रले भिडियो कन्फरेन्सको माध्यम अपनाएका छन्। यसैले सबै देशलाई कोरोनाविरुद्घको लडाइँमा एकजुट भएर लाग्न हौसला मिलेको छ। हाम्रो देशमा पनि प्रधानमन्त्रीले भिडियो बैठक गरी विभिन्न राष्ट्रप्रमुख एवं देशकै सबै प्रदेश प्रमुखसँग कोरोना प्रभावबारे छलफल गरेका छन्। मिनी संसद् भनेर चिनिने संसदीय समितिको भर्चुअल बैठक तत्काल बोलाई विद्यमान संकटको घडीमा देखापरेका समस्या समाधानमा समितिहरू नियमित बैठकमार्फत् कामयाबी बन्नुपर्छ। भिडियो बैठकको प्रभावकारिता पनि देखिइसकेको अवस्थामा यतिबेला व्यवस्थापिका संसद् र न्यायपालिकाको कामकारबाही बन्द देखिन्छ। राज्यको चौथो अंग प्रेसजगत् पनि जोखिम मोलेर नागरिकलाई समाचार सम्प्रेषणमार्फत सुसूचित गराउन दिनरात खटिएको छ। सरकारको कामकारबाहीलाई चेक एन्ड व्यालेन्स गर्न राज्यका सबै अंग सक्रिय हुनु अपरिहार्य छ। तर, यही लकडाउनका कारण कार्यपालिकाले मनोमानी रूपमा काम गर्ने छुट पाएको छ। यो लोकतान्त्रिक संसदीय व्यवस्थामा घातक हो। राज्यका सबै अंग क्रियाशील नहुँदा कार्यपालिकाको एकाधिकार भई अनियमितता बढ्ने सम्भावना बढी हुन्छ। जुन कुरा चीनबाट अत्यावश्यक स्वास्थ्य सामग्री खरिद गर्ने क्रममा स्पष्ट भइसकेको छ। कार्यकारीको निर्णयमाथि प्रश्न उठाउने संसद् र संसदीय समितिहरू पनि सक्रिय नभएको अवस्था छ। जसले गर्दा सरकार आफैं वकिल, आफैं न्यायाधीश र अपराधी हुनसक्छ। आज कोरोना महामारीको जोखिम नहुँदो हो त अहिले संघीय संसद्मा बजेट अधिवेशनको चटारो भइसक्थ्यो। तर, कोरोनाको सम्भावित संक्रमण फैलिन नदिन र सरकारलाई कोरोना रोकथामका लागि सहज बनाउन मुलुक लकडाउनमा छ। यसको असर संघीय संसद्मा पर्नु अन्यथा होइन। विश्वव्यापी संकटको यो समयमा संसदीय कामकारबाही कसरी सञ्चालन गर्न सकिन्छ भन्ने चासो उठेको छ। आगामी बजेट अधिवेशन पनि कसरी सञ्चालन गर्ने भन्ने बहस पनि उत्तिाकै चिन्ताको विषय छ। लोकतान्त्रिक मुलुकमा लोकतान्त्रिक संसदीय प्रक्रिया र पद्घतिलाई संकुचनमा राख्न हुँदैन भन्ने मूल्य र मान्यताअनुरूप मिनी संसद् भनेर चिनिने संसदीय समितिको भर्चुअल बैठक तत्काल बोलाई विद्यमान संकटको घडीमा देखापरेको समस्या र समितिको नियमित कामकारबाही अगाडि बढाउनुपर्छ। यस्तो महामारीका बेला संसदीय समितिलाई क्रियाशील बनाउनुपर्ने आवश्यकता महसुस गरी पंतिकारले राज्य व्यवस्था तथा सुशासन समितिको बैठकको माग समिति सभापतिसमक्ष यसअघि नै गरिसकेको छ। लकडाउनका कारण सरकारी, गैरसरकारी कार्यालय, निजी संघसंस्था, व्यापार, उद्योग, बैंकिङ प्रणाली, शिक्षण संस्था आदि सबै कामकारबाही ठप्प छन्। यी सबै क्षेत्रको काम भर्चुअल बैठकमार्फत् घरमा नै बसेर गर्न सकियो भने सक्रियता र क्रियाशीलता बढ्छ। अन्तर्राष्ट्रिय अभ्यास अन्तर्राष्ट्रिय स्तरमा भिडियो बैठकमार्फत् राष्ट्रिय तथा अन्तर्राष्ट्रिय स्तरमा काम गर्ने प्रचलन बढ्दोछ। विश्वका प्रायः विकसित मुलुक भिडियो बैठकमार्फत् नयाँ प्रविधिमा अभ्यस्त भइसकेका छन्। नेपालले पनि यसलाई अनुशरण गर्नुपर्छ। जस्तै बेलायतमा पनि गत मार्चदेखि स्थगन भएको संसद्लाई पुनर्जीवन दिन भर्चुअल संसद्को माग सांसदहरूले गरिरहेका छन्। माइक्रोसफ्ट कम्पनीसँग सहकार्यमा पार्लियामेन्ट डिजिटल समितिको सवलीकरण गरिरहेको बेलायती संसद्ले अबको बैठक कसरी सञ्चालन गर्छ, हेर्न बाँकी छ। अहिलेसम्मको विकासक्रम हेर्दा सामाजिक दूरी कामय गरी हाउस अफ कमन्सका थोरै सदस्य मात्र प्रत्यक्ष उपस्थिति हुने गर्छन् भने बाँकी सदस्य विद्युतीय माध्यमबाट बैठकका कामकारबाहीमा सहभागी हुन्छन्। बेलायतमा संसद्का विषयगत समितिहरू अनलाईनमार्फत् काम गरिरहेका छन्। त्यहाँ सरकारलाई सदनमार्फत् जनताप्रति जवाफदेही बनाउन सांसदहरूले राख्ने मौखिक र लिखित प्रश्न पनि विद्युतीय माध्यमबाट सोध्न सकिने प्रावधान मिलाइएको छ। त्यस्तै न्युजिल्याण्डले पनि एपमार्फत् गतिविधिलाई निरन्तरता दिन खोजिरहेको छ। अमेरिकी संसद्का दुवै सदनको कामकारबाही डिजिटल माध्यमबाट भइरहेका छन्। बैठकको अध्यक्ष र सहयोगी कर्मचारीमात्रै बैठक कक्षमा उपस्थित भई सांसदलाई भर्चुअल उपस्थिति गराउने अभ्यास भइरहेको छ। अस्ट्रेलियाको संसद्मा प्रतिनिधिमूलक रूपमा मात्रै सांसदहरू उपस्थित हुने अभ्यास थालनी गरिएको छ। त्यहाँको संसद्मा १५१ सदस्यमध्ये ९० जना मात्रै उपस्थित हुने गरी बैठक सञ्चालनको प्रबन्ध मिलाइएको छ। छिमेकी भारतमा पनि आफ्ना संयन्त्रहरूलाई भिडियो कन्फरेन्समार्फत् सञ्चालन गर्ने काम भइरहेको छ। संसदीय क्रियाकलापलाई डिजिटल प्रविधिमा रूपान्तरण गर्ने काम गरिरहेका ती देशले पनि नियमित पत्रकार सम्मेलनमा समेत स्वयं उपस्थित हुने वा विद्युतीय माध्यमबाट प्रश्न सोध्न मिल्ने विकल्प दिएका छन्। नेपालको सन्दर्भमा पनि संकटको समयमा विद्युतीय सञ्चार प्रविधिको माध्यमबाट संसद् र संसदीय कामकारबाही अगाडि बढाउनुपर्छ। भिडियो कन्फरेन्समार्फत् बैठक गर्ने गरी प्रतिनिधि सभाको बैठक बोलाउनुपर्छ। संसद्का केही समिति यसको प्रयोग सुरु गरे पनि प्रविधिको प्रयोगमा हुन सक्ने गोपनीयता र विश्वसनीयताको प्रश्न उठाइएको छ। जसका कारण अर्थ समितिको बैठक रोकिएको थाहा भएको छ। तर, संसारले यतिबेला प्रयोग गरिरहेको यो प्रविधिमा शंका गर्नुपर्ने आवश्यकता छैन। संसद् आफैंमा खुला छलफल हुने र पारदर्शी थलो भएका कारण हाम्रा छलफल र निर्णय लुकाउनुपर्ने विषय होइनन्। प्रविधिको प्रयोगमा गोपनीयतालाई जोडेर संसारले उपयोग गरिरहेको डिजिटल युगको यो उपलब्धिलाई विकासलाई इन्कार गर्नु उचित होइन।"
एन्फालाई फिफाको पाँच लाख अमेरिकी डलर,काठमाडौं : विश्व फुटबल महासंघ (फिफा) ले अखिल नेपाल फुटबल संघ (एन्फा) लाई पाँच लाख अमेरिकी डलर सहयोग गरेको छ। कोरोना भाइरसका कारण खेलकुदमा पैदा भएको आर्थिक संकटलाई टार्न फिफाले एन्फालाई उक्त रकम सहयोग गर्ने भएको हो। फिफाले एन्फासँगै विश्वभर फिफामा आबद्ध दुई सय ११ सदस्य राष्ट्रलाई आर्थिक सहयोगको घोषणा गरेको हो। फिफाका अध्यक्ष जियानी इन्फान्टिनोले फिफा राहत कोषबाट सम्पूर्ण सदस्य राष्ट्रलाई एक सय ५० मिलियन अमेरिकी डलर आर्थिक सहयोगको घोषणा गरेका छन्। फिफाले पहिलो चरणमा कोरोनाबाट अति प्रभावित देशको फुटबल संघलाई सहयोग प्रदान गर्नेछ। फिफाले उक्त सहयोग रकम विभिन्न चरणमा प्रदान गर्दै जाने पनि उल्लेख गरेको छ। कोरोना भाइरसको महामारीले फुटबल समुदायमा निम्त्याएको चुनौती र समस्यालाई समाधान गर्नु फिफाको कर्तव्य भएको अध्यक्ष इन्फान्टिनोले बताएका छन्। उनले राहत रकम सुरुआतमा गम्भीर आर्थिक समस्या परेका संघलाई प्रदान गरिने पनि बताए। कोरोनाका कारण विश्वका अधिकांश देशमा फुटबल लिग स्थगित भएको छ। कतिपय ठूला अन्तर्राष्ट्रिय फुटबल प्रतियोगिताहरू एक वर्ष पछि सारिएको छ। कोरोना भाइरसको त्रासका कारण नेपालमा पनि बी डिभिजन लिग बीचमै स्थगित गरिएको छ। मोफसलका अन्य फुटबल प्रतियोगिताहरू पनि ठप्प भएका छन्। एन्फाले कोरोनाविरुद्ध लड्नका लागि हालै सातदोबाटोको एन्फा एकेडेमी र रौतहटको महिला फुटबल एकेडेमी भवन क्वारेन्टाइनका लागि प्रयोग गर्न दिएको छ। नेपालमा शनिबारसम्म ४९ जना कोरोना संक्रमित देखिएका छन्।
स्पेनिस फुटबल वर्षभरि खाली रंगशालामा,म्याड्रिड : स्पेन सरकारले स्पेनिस ला लिगालगायत फुटबलका सबै खाले प्रतियोगिताहरू वर्षभरि खाली रंगशालामा खेलाउन निर्देशन दिएको छ। कोरोना भाइरसको संक्रमणका कारण सरकारले सन् २०२० भर सबै फुटबल खेलहरू खाली रंगशालामा खेलाउन अनुमति दिएको हो। स्पेनमा कोरोना भाइरसको त्रास कम भएपछि सम्बन्धित क्लब र आयोजकहरूले दर्शकबिनाको खाली रंगशालामा खेल खेलाउन पाउनेछन्। सरकारले उक्त निर्णय सार्वजनिक भने गरिसकेको छैन। सरकारले सन् २०२१ को जनवरीदेखि निश्चित संख्यामा दर्शकलाई प्रवेश दिने योजना पनि बनाएको छ। कोरोना भाइरसको भ्याक्सिन उपलब्ध नभएसम्म पूर्ण क्षमतामा दर्शक रंगशालामा पठाउन नसकिने सरकारी अधिकारीले जनाएका छन्। कोरोनाविरुद्ध उपचार पद्धतिमा नाटकीय परिवर्तन भएमा वा कुनै औषधिको विकास भएर प्रयोगमा आएपछि मात्र अहिलेको निर्णयमा समीक्षा हुने सरकारी अधिकारीले जनाएका छन्। कोरोनाका कारण स्पेनिस ला लिगालगायत सबैखाले खेलकुद प्रतियोगिता ठप्प भएका छन्। स्पेनिस ला लिगाको सञ्चालन अझै अन्योलमै छ। कोरोनाको संक्रमण कम भएपछि ला लिगा कमिटीले खाली रंगशालामा दर्शकबिनै लिग खेलाउने तयारी पनि गरिरहेको छ। त्यसका लागि सरकारकै निर्णय पर्खनु पर्नेछ। फुटबल गतिविधि स्थगित हुँदा क्लबहरूमा ठूलो आर्थिक संकट पैदा भएको छ। स्पेनिस फुटबलको आर्थिक संकटलाई ध्यानमा राखी स्पेन सरकारले दुई साता अघि मात्र राहतको घोषणा गरेको थियो। स्पेनले पुरुष र महिला फुटबल टोली तथा क्लबहरूलाई आर्थिक सहयोगसहित राहतको घोषणा गरेको हो। स्पेनले महिला र पुरुष फुटबल टोलीलाई विभिन्न चरणमा चार मिलियन युरो ऋण सहयोग दिने जनाएको छ। स्पेनले फुटबल क्लबलाई पाँच सय मिलियन युरोसम्म सहुलियत ऋण पनि उपलब्ध गराउने भएको छ। महामारीको रूपमा फैलिएको कोरोनाले बढी प्रभावित बनाएको देशमध्ये स्पेन पनि एक हो। स्पेनमा २२ हजारभन्दा बढी मानिसको कोरोना भाइरसको संक्रमणका कारण मृत्यु भइसकेको छ।
डच लिग रद्द गर्ने निर्णय,"दी हेग: विश्वव्यापी रूपमा फैलिएको कोरोना भाइरसको महामारीका कारण यतिबेला युरोपका अधिकांश घरेलु लिग फुटबल प्रतियोगिताहरू प्रभावित भएका छन्। करिब दुई महिनादेखि युरोपका सम्पूर्ण चर्चित घरेलु लिगहरू स्थगित छन्। कोरोना भाइरसको महामारी रोकिने संकेत नदेखिएपछि लिग सिजन कसरी टुंग्याउने भन्ने विषयले सबैलाई चिन्तामा पारेको छ। परिस्थिति प्रतिकूल बन्दै गएपछि नेदरल्यान्ड्सले भने माथिल्लो श्रेणीका सबै लिगलाई रद्द गर्ने निर्णय लिएको छ। यसका अर्थ यो सिजन डच लिग सञ्चालन नै नभए सरह हुनेछ। यो सिजन डच लिगमा कुनै पनि टोली विजेता र उपविजेता हुने छैनन्। यसैगरी कुनै पनि टोली रेलिगेसनमा पनि पर्ने छैनन्। कोरोना भाइरसको महामारीका कारण नेदरल्यान्ड्स सरकारले आगामी सेप्टेम्बर १ तारिखसम्म कुनै पनि सार्वजनिक कार्यक्रम आयोजना गर्न रोक लगाएको छ। सोही कारणले लामो समयदेखि डच लिग पनि स्थगित छ। यस्तो अवस्थामा जारी सिजनको लिग टुंग्याउने कुनै सम्भावना नदेखिएपछि लिग नै रद्द गर्ने निर्णय लिइएको हो। लिग सञ्चालक र सहभागी क्लबहरूसँगको आपसी छलफलमा यस्तो निर्णय लिइएको डच फुटबलको नेतृत्वदायी निकाय केएनभीबीले जनाएको छ। डच लिगको सन् २०१९२० सिजन टुंग्याउने सम्भावना नदेखिएपछि यस्तो अप्रिय निर्णय लिनु परेको हो, केएनभीबीद्वारा जारी विज्ञप्तिमा भनिएको छ। कोरोना भाइरसको त्रासका कारण पहिलो श्रेणीको डच लिग स्थगित हुनुअघि सहभागी १८ मध्ये केही क्लबले आठ र केही क्लबले नौ खेल खेल्न बाँकी थियो। २५ खेल खेलेको आयाक्स ५६ अंकसहित पहिलो र समान खेलबाट समान अंक बटुलेको एजेड अल्कमार गोलअन्तरका आधारमा दोस्रो स्थानमा थिए। यसैगरी २५ खेलबाट ५० अंक हात पारेको फेयनुर्ड तेस्रो र २६ खेलबाट ४९ अंक जोडेको पीएसभी आइन्डओभन चौथो स्थानमा थिए। यसका अतिरिक्त रेलिगेसनमा पर्ने सम्भावना रहेका टोलीबीच पनि निकै कम अंकको अन्तर थियो। त्यसैले पनि केएनभीबीले लिग रद्द गर्नु नै उपयुक्त विकल्प भएको निष्कर्ष निकालेको हो। डच लिगबाट पहिलो र दोस्रो हुने टोली च्याम्पियन्स लिग र तेस्रो हुने टोली युरोपा लिगमा छनोट हुने प्रावधान छ। यसैगरी चौथोदेखि सातौं स्थानसम्म रहने टोलीले युरोपा लिगका लागि प्ले अफ खेल्ने प्रावधान रहेको छ। १६औं र १७औं स्थानमा रहने टोलीले रेलिगेसनबाट जोगिन प्ले अफ खेल्ने तथा १८औं स्थानमा रहने टोली स्वतः रेलिगेसनमा पर्ने प्रावधान छ। यस प्रावधानअनुसार अब पहिलो स्थानमा आसीन आयाक्स र दोस्रो स्थानमा रहने एजेड अल्कमारले आगामी सिजनको च्याम्पियन्स लिग खेल्न पाउने सम्भावना छ। तर, यसको निर्णय भने भइसकेको छैन। यो वर्ष कुनै पनि टोली रेलिगेसनमा पर्ने छैनन् भने तल्लो डिभिजनबाट पनि कुनै टोली माथिल्लो डिभिजनमा उक्लने छैनन्। डच लिग स्थगति हुनुअघि बी डिभिजन तालिकामा क्याम्बर पहिलो स्थानमा थियो। क्याम्बर तालिकाको दोस्रो स्थानमा आसीन क्लबभन्दा ११ अंकले अगाडि थियो। यस आधारमा क्याम्बर यो सिजन पहिलो डिभिजनमा उक्लने प्रबल सम्भावना थियो। तर, क्याम्बरको त्यो सपना पनि चकनाचुर भएको छ। यो हाम्रा लागि अत्यन्तै निराशाजनक क्षण हो, क्याम्बरका प्रमुख प्रशिक्षक हेन्क डी जोनले भनेका छन्, हाम्रा लागि मात्र होइन, डच लिगकै इतिहासमा यो दुःखद् क्षण हो। केएनभीबीले लिग सुचारु गर्ने हरेक प्रयास असफल भएपछि नै यस्तो अप्रिय निर्णय लिनु परेको बताएको छ। नेदरल्यान्ड्समा कोरोना भाइरसको संक्रमणका कारण चार हजारभन्दा बढीको मृत्यु भइसकेको छ। कोरोना भाइरसको महामारीका कारण लिग सुचारु गर्न सम्भव नभएपछि यसअघि बेल्जियन प्रो लिगको उपाधि क्लब ब्रुगलाई दिने निर्णय गरिएको थियो। कोरोना भाइरसको त्रासका कारण लिग स्थगित हुनुअघि क्लब ब्रुग तालिकाको पहिलो स्थानमा आसीन थियो। लिग स्थगित हुनुअघि २९ खेल खेलेको क्लब ब्रुगले २१ जित, सात बराबरी र एक हारबाट ७० अंक बटुलेको थियो। तालिकाको दोस्रो स्थानमा आसीन जेन्टले समान खेलबाट ५५ अंक हात पारेको थियो। घरेलु लिगको सम्पूर्ण खेल सकिनुअगावै विजेता घोषणा गर्ने बेल्जियम पहिलो राष्ट्र बनेको थियो।"

शीर्षक,विवरण
तेस्रो लिंग र समाज,"साथीहरूको जमघटमा एउटीले भनि जातभातका कुरा छाड्दे यार ! छोराले केटा साथीलाई बुहारी बनाएर नभित्र्याए हुन्थ्यो भन्ने जमाना आइसक्यो। आफ्नो त दुई भाइ छोरा छन्। जुनसुकै जातको भए पनि केटी भित्र्याए हुन्थ्यो जस्तो लाग्न थालेको छ। गत हप्ता उच्च अदालत पाटनको इजलास नं ९ मा अन्दाजी २४२५ वर्षकी खान्दानीजस्ती लाग्ने खादीको पाइन्ट, लेदरको ज्याकेट, हल्का हाइलाइट गरिएको कपाल तर यसै गुजुल्ट्याएर क्लिप लगाएको एउटी सुन्दरी युवतीले न्यायाधीशलाई भनिन्, श्रीमान मेरा वकिल कामविशेषले भ्याली बाहिर जानुभएको छ। यो मुद्दा आजलाई स्थगित गरिपाऊँ। न्यायाधीशले भने, यो मुद्दाको बहस आज हुन्छ। तपाईंका पतिले दिएको निवेदन हो। त्यसैले तपाईंले चाहेर स्थगित हुँदैन। त्यसपछि ती युवती निराश भएर छट्पटाउँदै मोबाइल हातमा लिएर कानमा राख्दै इजलास बाहिर निस्किइन्। फेरि भित्र पसिन्। दुईचारपटक यो क्रम चलिरह्यो। इजलासबाहिर बसेकी (दिदीजस्ती लाग्ने) उनकी आमा रहिछन्। छोरीको छट्पटी देखेर मायालु भावमा भन्दै थिइन्, साथीलाई फोन गरेर ड्युटी मिलाऊ न। छोरीको फोनवार्ता र ओहोरदोहोर चलिरह्यो। मैले ती आमासँग सोधे तपाईंको मुद्दा के हो ? डिभोर्स। कति भयो विवाह भएको ? तीन वर्ष। मुद्दा परेको कति भयो ? एक वर्ष। बच्चा ? छैन। अनि डिभोर्स के कारणले ? त्यसपछि ती आमाले खुलेर भनिन् मेरी एक मात्रै छोरी नर्स हो। राम्रो खान्दानी घरबाट विवाहको कुरा आयो। विवाह गरिदिऊँ। लमीले झुक्याएर हिजडा केटा पारिदिएछ। दुई वर्षसम्म छोरीले हामीलाई पिर पर्छ भनेर केही भनिनन्। केटा आमा दिदीसँग घुलमिल हुने। छोरीको नजिक पर्नै नखोज्ने। सबैले बच्चा किन नपाएको भन्न थालेपछि छोरीले डाक्टरकहाँ जाऊँ भनिछन्। केटाले मानेनछ। छोरीको निराशापन देखेर हामीले सोध्यौं। छोरीले सबै कुरा भनेपछि उनकै बाबाले छोरीको सुरक्षा र उनको बाँकी जिन्दगीका लागि पनि डिभोर्स गर्नुपर्छ भनेर प्रक्रिया अगाडि बढायौं। पाटन जिल्ला अदालतले मानाचामल भरायो। त्यसमा चित्त नबुझेर उहाँहरू निवेदन लिएर यहाँ आउनुभएको रहेछ। हामीले हिजो बेलुका मात्र खबर पायौं। प्रतिरक्षाका लागि हामीले हाम्रा वकिललाई खबर गर्न पनि पाएनौं। निवेदनमा के लेखेको छ भन्ने पनि थाहा छैन। छोरीको अहिले एक बजे ड्युटी छ। त्यसैले उसलाई छटपटी भइरहेको छ। म आमा हुँ। उसको छटपटीले मलाई पोल्छ। किनभने हामीले नै उसलाई विवाह गरिदिएका हौं। समाज यही हो। छोरीको बाँकी जिन्दगी अब के होला ? पिर लागिरहन्छ। पत्रकार एवं महिला अधिकारकर्मी वन्दना राणाले सञ्चालन गर्नुभएको यौनिक अभिमुखीकरण र लैंगिक पहिचान विषयको अनलाइन अन्तरक्रिया कार्यक्रममा सहभागी वक्ताले ल्गिं पहिचान नभएकाले भोग्नुपरेको समस्या र परिवारले आफूलाई गर्ने व्यवहार अनि परिवारमाथि समाजको दबाबबारेमा कहालीलाग्दो कहानी सुनाए। मितिनी नेपालकी सरिताकुमारी सुनारले भनिन्, म १६ वर्ष पुगेपछि मात्र मलाई महिलामा पनि छुट्टै खालको महिला रहिछु भन्ने थाहा भयो। ममीको एक्ली छोरी म, केटी साथीसँग बस्न थालेको दुई वर्षपछि हिम्मत गरेर ममीलाई आफ्नो समस्या सुनाएँ। छोरी समलिंगी भएको सुनेर ममीका सारा सपना चक्नाचुर भए। ममी सकमा पर्नुभयो र भन्नुभयो, छोरी, म तिम्री आमा हुँ। म तिम्रो भावना बुझ्छु तर तिमीले यो कुरा कसैलाई नभन्नू। मामाले मेरो विवाहको कुरा लिएर आउन थालेपछि ममीले मामालाई भन्नुभयो। त्यसपछि म दुई वर्षसम्म मामा घर गइनँ। ममीले मलाई सपोर्ट गरेर समाजमा संघर्ष गर्नुभयो। ममीले सपोर्ट गरेपछि मलाई समाजको डर लाग्दैन। ममीले सपोर्ट नगरेको भए र घरबाट निकालिदिएको भए मेरो जीवन के हुन्थ्यो होला ? म भाग्यमानी छु। मेरोजस्तो ममी अरू साथीहरूका छैनन्। उनीहरूको जीवन कष्टकर छ। तपाईं आफ्नो सन्तानलाई बुझ्नु हुन्न भने समाजले तपाईंका सन्तानलाई बाँच्न दिँदैन। समाजमा भएका मानिसको सोच परिवर्तन नभईकन समाज कसरी परिवर्तन हुन्छ त ? त्यसैगरी विपिन कडायतले आफ्नै कथा सुनाएर भने, मैले मेरो बालअधिकार अस्पतालमा बुझाउनुपर्यो। बच्चा जन्मिनेबित्तिकै दुई खुट्टाको कापमा के लिएर आएको छ, त्यसका आधारमा छोरा वा छोरी छुट्ट्याइन्छ। छोरा वा छोरीबाहेकको बच्चा जन्मियो भने परिवारको चाहनाअनुसार शल्यक्रिया गरिन्छ। त्यो शल्यक्रियाले बालअधिकार हनन हुन्छ। मलाई छोरी भनेर हुर्काइयो। मेरो नागरिकता महिलाको नाममा छ। उमेर पुग्दै आएपछि म त पुरुष रहेछु भन्ने थाहा भयो। परिवारमा आफ्नो विचार राखें, विचार मिलेन। मलाई घरबाट निकालियो। त्यसपछि काठमाडौं आएर निसान रेग्मीसँग बसें र संघसंस्थामा आबद्ध भएँ। हामीजस्ताका लागि सबभन्दा ठूलो समस्या भनेको परिवार नै हो। परिवारले आफ्नो बालकका पीडाभन्दा समाजले के भन्ला भनेर डर पालेका कारण हामी समस्यामा परेका हौं। ब्लु डायमन्ड सोसाइटीकी मनीषा ढकालको पीडा पनि उस्तै छ। उनले भनिन्, परिवारलाई कसरी बुझाउने ? जन्मँदा बालक भएर जन्में। दादा दिदी हुनुहुन्थ्यो, दुई छोरा जन्मे भनेर सबै खुसी भए। पहिलो दिन स्कुल जाँदा शिक्षकले धेरै खेलौना ल्याएर राखिदिए। मेरो साथीले एरोप्लेन समायो। मैले पुतली समाएँ। हुर्कंदै जाँदा छोराको अनुहारमा छोरीको स्वभाव देखेपछि धामीझाँक्रीकहाँ लैजाने, सुधारगृहमा राख्ने, पुलिस लगाउनेजस्ता काम गरियो। परिवारले मलाई बुझ्नै चाहेन। मैले आफ्नो कुरा राख्ने मौकै पाइनँ। ती दिन मेरा लागि साह्रै कष्टकर थिए। मैले ३० वर्षपछि मात्र यौनिक आनन्द लिन पाएँ। आफ्नो सन्तानलाई यतिसम्म कष्ट दिनु हुँदैन। यो चलन बन्द गरिनुपर्छ। म कुनै अपराधी होइन। म पनि प्रकृति हुँ। अरू बालबालिकाजत्तिकै समानता हुर्किने क्रममा हामी जस्तालाई पनि दिनुपर्छ। लकडाउनमा मात्रै हामीजस्ता १९ जनाले आत्महत्या गरे। परिवारको साथ पाएका भए उनीहरूले अकालमा ज्यान गुमाउनुपर्ने थिएन। समस्याको साँचो हाम्रै हातमा छ। हामीले नै त्यो साँचो खोलेर समाधानका उपाय खोज्नुपर्छ। हामी सामाजिक प्राणी हौं। हाम्रो समस्या सामाजिक मुद्दा हो। परिवारले समाजमा अगाडि आएर बोलिदिनुपर्छ। यो लाजको विषय होइन। यो पनि प्रकृति नै हो। निरञ्जन कुँवरको निष्कर्ष छ समाजमा यस्ता समस्या समाधान गर्न पहिलो नम्बरमा शिक्षा, दोस्रो नम्बरमा सञ्चार र तेस्रो नम्बरमा सक्षम नेतृत्वको आवश्यकता पर्छ। समाजको डर सबभन्दा ठूलो रोग हो। यो रोगसँग लड्ने क्षमता बच्चा जन्माउने आमाबाउसँग हुनैपर्छ। आफूले जन्माएको बच्चा प्रकृतिकै उपहार हो भनेर गौरव महसुस गर्न सके मात्र समाजमा बोल्न सक्ने हिम्मत आउँछ। कुनै परिवारमा यौनांग अस्पष्ट भएको बालक जन्म्यो भने त्यो बालक हुर्किएपछि मात्र उसको इच्छाअनुसार शल्यक्रिया गरिदिन सहभागीले सुझाव दिएका छन्। हामी प्रत्येक व्यक्ति समाजका अंश हौं। हामीले नै समाजमा देखा परेका समस्या समाधानका उपाय खोजी गर्नुपर्छ। कोही पनि व्यक्ति चाहेर जन्मँदैन र कुनै पनि आमाबाउले म यस्तै सन्तान जन्माउँछु भनेर चाहेजस्तो सन्तान जन्मिदैन। हामी सबै प्रकृतिको एक अंश हौं। हामीले जन्माउने सन्तान प्रकृतिको उपहार हो भनेर आत्मसात गर्न सक्यौं भने जन्मेका प्रत्येक व्यक्तिलाई समाजमा बाँच्न सहज हुन्छ।"
ओलीको सुदर्शन चक्र !,"बिजुली बत्ती बल्न नेगेटिभ र पोजिटिभ दुवै तत्वको भूमिका हुन्छ, एउटालाई निषेध गरेर बत्ती बल्दैन। मानव शरीरमा जीवतत्व र विषतत्व जस्ता दुई परस्पर विरोधी तत्व हुन्छन्। जीवाणु सबल र सक्षम हुन गयो भने शरीर निरोगी हुन्छ तर विषाणु सबल हुन थाल्यो भने शरीर रोगी र क्षीण हुँदै मानिस मर्न पनि सक्छ। तर यी दुवैथरीका बीच आन्तरिक द्वन्द्व निरन्तर चलिरहन्छ। विषाणुलाई पूरै निषेध गर्न खोजे पनि सकिँदैन र हुँदैन। उपर्युक्त दुवैको आन्तरिक द्वन्द्वले गति निर्माण हुन्छ। एउटा उद्योगमा मालिक र मजदुर दुई परस्पर विरोधी वर्ग हुन्छन्। मालिकचाहिँ सकेसम्म मजदुरलाई बढीभन्दा बढी काममा लगाएर बढी मुनाफा लिन चाहन्छ तर मजदुर भने आफ्नो श्रम र पसिनाको उचित मोल लिन आवश्यक संघर्ष गर्छ। दुवैको आन्तरिक अन्तद्र्वन्द्व जारी रहिरहन्छ। तर दुवै नभई उद्योग चल्दैन। त्यसैले माक्र्सवादी द्वन्द्ववादले यसलाई गति मान्छ। बिजुली बत्ती बल्न नेगेटिभ र पोजिटिभ दुवै तत्वको भूमिका हुन्छ। एउटालाई निषेध गरेर बत्ती बल्दैन। आम पार्टी सदस्य र जनताका नजरमा पनि पार्टी अध्यक्षले माधव नेपाललगायतलाई पार्टीमा एकताबद्ध भएर काम गर्ने अनुकूल वातावरण भने अन्तिमसम्म दिएको हो भन्ने अनुभूति दिलाउनुपर्छ। पार्टीमा पनि नकार र सकार दुवै तत्व हुन्छन्। गतिका लागि दुवै तत्व अपरिहार्यजस्तै हुन्छन्। तर नकारले जित्यो भने पार्टी पार्टी रहँदैन, बिरामी हुन्छ, थाला पर्छ र मर्छ पनि। त्यसैले सकारात्मक पक्ष सबल, सक्षम र प्रभावी हुनैपर्छ। यसका लागि लासालवाद होइन माक्र्सवाद प्रभावी हुनैपर्छ। रायमाझी प्रवृत्ति होइन पुष्पलालको प्रभाव पार्टीमा अपरिहार्य हुन्छ। मैनाली प्रवृत्ति होइन मदन भण्डारी र जबजले मात्र पार्टीलाई जीवन्त बनाउँछ। तर पनि जननेता मदन भण्डारीले सीपी मैनालीलाई पार्टीमा उचित स्थान दिनुभयो। यसको अर्थ भण्डारीले माक्र्सवादी सारतत्वको मर्म बुझेर पार्टीभित्रको फरक मत वा विषाणु प्रवृत्तिलाई सन्तुलनमा राख्नु भयो। विषाणु प्रवृत्तिलाई बेलैमा चिन्ने सामथ्र्य नेतामा हुनुपर्छ। रोग नलाग्दै यसमा विशेष ध्यान दिनुपर्छ। जननेता मदन भण्डारीले ०४६ सालको पूर्वसन्ध्यामा भारतीय सशस्त्र सहयोगका बलमा नेपालमा गणतन्त्र ल्याउन उद्यत् माधव नेपालजस्तो विष प्रवृत्ति देखीबुझी पनि सतर्क र सावधान नहुँदा अहिलेको जटिल परिस्थिति आइलागेको हो। विषाणुले मौका हेरिरहेको हुन्छ। जब अलिकति पनि फोहोर देखा परे त्यतिबेला झिँगा र मच्छड भन्किन थाल्छन् र वरपरको परिवेशलाई विषाक्त बनाउन लागिपर्छन्। आफैंभित्र सुषुप्तरूपमा विद्यमान यो प्रवृत्तिले मौका पाउँदा टाउको उठाउन सक्छ। विषाणुले समधर्मी, समविचार, सममार्गी वस्तु, व्यक्ति र लक्षण खोज्छन्। कतै केही लागेन भने आफैं अघि सरेर स्वच्छ परिवेशलाई मैलो बनाउन भरमग्दुर प्रयत्न गर्छन्। आफैंभित्रका विषाक्त प्रवृत्ति ओकल्छन्, खोकल्छन् र भरसक अरूलाई पनि यसैमा अभ्यस्त बनाउन प्रयास पनि गर्छन्। सकेसम्म आफ्नो शक्ति सबल बनाउने प्रयत्न गर्छन्। विगतमा सीपी मैनालीले बोगटी प्रकरणमा आफूलाई मात्र होइन, धेरैलाई पार्टीले कारबाही गर्न खुला चुनौती दिएका थिए। सबैभन्दा विषाक्त हरियो झिँगा हुन्छ। यसले कुनै न कुनै तरिकाले आफ्ना मित्र र मतियार बनाउँँछ र विकृतिमा अभ्यस्त पार्ने प्रयत्न गर्छ। विकृतिले सुकृतिलाई देखिसहँदैन त्यसैगरी सुकृतिले पनि विकृतिलाई यथास्थानमा रोकेर राख्ने प्रयत्न बारबार गर्नुपर्छ। त्यसैले विकृति सामान्य र सतही अवस्थामा हुँदा आत्तिनु पर्दैन तर यो प्रभावी भयो भने पार्टी पार्टी रहँदैन। विकृतिविरुद्ध पार्टीमा शुद्धीकरण र सुदृढीकरण गरिरहनुपर्छ। पथपरहेज गरिरहनुपर्छ। विकृति निकै झाँगिएपछि माइनर र मेजर अप्रेसन गर्नुपर्छ। नत्र जीवन समाप्त हुन्छ। सकेसम्म पथपरहेज गर्ने अनि सामान्य उपचार विधि अपनाउने नोक्सानी कम होस् भनेर उपचार गर्ने तर क्रोनिक भएपछि त चिरफार गर्नैपर्छ। प्राण बचाउनैपर्छ। यसका लागि मुटु नै प्रत्यारोपण गर्नुपर्ने पनि हुन सक्छ। अहिले नेकपा एमालेमा यस्तै चालामाला देखिन्छ। तर जतिसुकै पथपरेज गरे पनि रोग लाग्नु स्वाभाविक र नैसर्गिक हुन्छ। स्वस्थ शरीरमा पनि सुस्त, शिथिल र सुषुप्त अवस्थामा भए पनि विषाणु तत्व रहिरहेको हुन्छ। त्यसैले नेकपा एमाले पार्टीका नेताहरूले पार्टीभित्रका र आफैंभित्रका नकार, नेगेटिभ र विकृत तत्व समूल समाप्त पार्छु भनेर नसोचे पनि हुन्छ। यस्तो कुरा द्वन्द्ववादविपरीत हुन्छ। अब गर्नु के पर्छ भने अल्पमत, विजातीय तत्व र विकृत पक्षलाई सकेसम्म उपयुक्त र विधिसम्मत रूपमा राम्ररी उपचार गर्नुपर्छ यथास्थानमा सीमित गर्नुपर्छ। ताकि सुकृति र विकृतिमध्ये को सही, उपयुक्त, सैद्धान्तिक, कामकाजी र देश र जनताका हितमा निष्ठवान् हो भनेर तुलना गर्न सजिलो हुन्छ। यसरी तुलना गर्दा नेता, कार्यकर्ता र जनताले आफैं सही विचार र नेतृत्व निक्र्योल गर्न सक्नेछन्। स्वास्थ्य र पार्टीको सैद्धान्तिक ज्ञानको अभाव हुँदा कार्यकर्ता र जनताले नै नेतृत्वलाई बेलैमा पहिचान गर्न सक्तैनन् र रनभुल्लमा पर्ने खतरा हुन्छ। अहिले खनालनेपाल प्रवृत्तिले त्यही काममा जोडबल लगाइरहेको देखिन्छ। सुदर्शन चक्र आध्यात्मिक दृष्टिले भगवान् कृष्णको अस्त्र हो। यसलाई मानव पुर्खाहरूले उतिबेला दुर्जनलाई तह लगाउन उपयोग गरेको उपचार विधिको प्रतीक हो। कृष्णले अर्जुनलाई सम्झाउँदा गीता तयार भयो। अर्थात् कृष्णले केकतिसम्म लामो व्याख्यान गरेर सम्झाउने क्षमता राख्दा रहेछन् भन्ने थाहा हुन्छ। कृष्णको लामो अर्ती र ज्ञान अर्जुनको चित्त बुझ्यो उनले सम्झिए। महाभारतको युद्धमा उनी विषतत्वमाथि विजय हासिल गर्न समर्थ भए। तर कृष्णले यसरी नै शिशुपाललाई सम्झाउनुभयो। गीता बराबरकै ज्ञान, बुद्धि र चेतना प्रदान गरेर कृष्णले सयबार सम्झाउँदा पनि शिशुपाल मानेन, उसले सम्झिएन। त्यसपछि कृष्णले आफ्ना हातको चोर औंलामा फानफनी घुमिरहेको सुदर्शन चक्र शिशुपाललाई देखाउनुभयो। तैपनि शिशुपालले टेरेन र मानेन। त्यसपछि कृष्णले सुदर्शन चक्र शिशुपालमाथि प्रयोग गर्नुभयो र शिशुपालको इहलीला समाप्त भयो। यो कुरा एक प्रसंगमा पार्टी अध्यक्ष र प्रधानमन्त्री ओलीले नेपाली राजनीति र त्यसमा पनि वाम राजनीतिक विकृति सम्बन्धमा उल्लेख गर्नुभएको थियो। ओलीले अघिल्लोपटक छापामार शैलीमा आफूलाई प्रधानमन्त्रीबाट अपदस्थ गर्ने प्रचण्ड र यसमा भित्रभित्रै षड्यन्त्रकारी भूमिका निर्वाह गर्ने माधवकुमार नेपाललाई राम्ररी सम्झाउँदै यो अभिमन्यु महाभारतको सत्रबर्से अभिमन्यु होइन भन्नु भएको थियो। उहाँले दाहाल नेपाललाई अहिलेको परिपक्व अभिमन्यु चक्रव्युहमा पस्न मात्र होइन त्यसलाई ध्वस्त पारेर अगाडि सक्छ भन्ने हेक्का राख्न भन्नुभएको थियो। नभन्दै ओलीलाई फसाउन तयार पारिएको पासो दाहाल नेपालकै गलपासो भएको देखिन्छ। ओलीविरुद्ध कथित नागरिक समाज, राजनीतिक विश्लेषक र कतिपय मिडियासमेत ओलीबाट कायल र घायल भएर अरण्यरोदन गरिरहेका छन्। जनतालाई आफ्नाविरुद्धका अतिरञ्जित तथा सरासर झूट र अनुचित अफवाहविरुद्ध प्रतिवाद गर्न ओली आफैं अघि सर्न बाध्य बनेको देखिन्छ। जनता, कार्यकर्ता र विरोधीलाई समेत घैंटामा घाम लाग्ने गरी अपिल गर्ने क्षमता अरू नेतामा नहुँदा ओली आफैं प्रतिवादमा उत्रनुपर्ने अवस्था देखिन्छ। सडकमा रोइकराई गरेर नेता, कार्यकर्ता र जनताबाट क्षणिक सहानुभूति लिने दाहाल, नेपाल र खनालको एक मात्र ध्येय देखिन्छ। दीर्घकालीन रूपमा यिनको बर्बराहटको कुनै माने र महŒव छैन। सर्वोच्च अदालतले नेकपा एमाले ब्युँझाएपछि पनि माधव नेपाल प्रचण्डकै सरसल्लाहअनु्सार गुटगत गतिविधिमा निरन्तर लागिरहे। अहिले कुरा बुझ्दा नेपाललगायत केही अराजक व्यक्तिमाथि सुदर्शन चक्र चलाउन ओलीलाई बाध्य पार्न खोजेको देखिन्छ। नत्र पार्टी अध्यक्षले सोधेको स्पष्टीकरणमा उल्टो अध्यक्षलाई स्पष्टीकरण सोध्नेजस्तो अराजनीतिक कृत्य नेपाललगायतले गर्ने थिएनन् । उनी त यस खालका कारबाही अरू धेरैलाई होस्, त्यसो भए आफ्नो जत्था ठूलो हुन्छ भन्ने यिनको ठहर देखिन्छ तर यिनका पछि कर्मी मौरी लाग्ने छैनन्। ढिलोचाँडो ती मूल पार्टीमै आबद्ध हुनेछन् तर केही डाइना भने नेपालकै सती जान सक्छन्। आखिर माधव नेपालले पार्टीमा लागेवापत पाउनु फलीफाव र शुभलाभ पाइनै सकेका छन्। नेपाललाई एमालेमै रहेर देश र जनताका लागि अब केही गरौंला भन्ने नै थिएन र छैन। तथापि बाँचुञ्जेल आफ्नावरिपरि प्रदक्षिणा गर्ने मान्छे राखेर बस्न र बाँच्न मन छ उनलाई। यही कुरा यस लेखकले अशोक राईलाई एक प्रसंगमा भनेको थियो। राईलाई तपाईंले पनि पार्टीमा लागेवापत धेरै कुरा प्राप्त गरिसक्नुभयो। अब तपाईंलाई देश र जनताका लागि सिन्को पनि भाचुँला भन्ने नै छैन भनिदिएको थिएँ। पार्टी अध्यक्ष ओलीले आगामी ६ महिनासम्म पार्टीको साधारण सदस्यबाट निलम्बन गर्ने निर्णय सही भए पनि पुनर्विचार गर्ने ठाउँ हुँदा ध्यान दिनुपर्छ। आम पार्टी सदस्य र जनताका नजरमा पनि पार्टी अध्यक्षले माधव नेपाललगायतलाई पार्टीमा एकताबद्ध भएर काम गर्ने अनुकूल वातावरण भने अन्तिमसम्म दिएको हो भन्ने अनुभूति दिलाउनुपर्छ। माधव नेपाल आफैं पार्टीबाट पलायन भए पनि उक्त प्रवृत्ति कमबेसी पार्टीमा रहिरहन्छ। यसलाई विधिसम्मत रूपमा नियमन गर्न बेलैमा ध्यान दिनुपर्छ। सुदर्शन चक्र चलाउँदा सकेसम्म क्षति नहोस् र भयो भने पनि कमभन्दा कम क्षति होस् भन्नेमा ध्यान जानुपर्छ।"
"विराट गोल्डकपको तयारी पूरा, उद्घाटनमा सिक्किम र विराटनगर भिड्ने","विराटनगर : विराट गोल्डकप फुटबल प्रतियोगिताको छैठौँ संस्करणका लागि सबै तयारी पूरा भएको छ। बिहीबार (भोलि)देखि सुरु हुने प्रतियोगिताको उद्घाटन प्रदेश १ का मुख्यमन्त्री शेरधन राईले गर्ने छन्। प्रतियोगिताका लागि मैदानको स्तरोन्नति, व्यवस्थापनलगायतका सबै तयारी सकिएको आयोजकले पत्रकार सम्मेलनमार्फत जानकारी दिएको छ। प्रदेश राजधानी विराटनगरको सहिद रंगशालामा आगामी वैशाख ४ गतेसम्म हुने प्रतियोगितामा नेपाली र विदेशी गरेर १० टिमले सहभागिता जनाउने पक्का भएको आयोजक समितिका संयोजक मनोजविक्रम शाहले जानकारी दिए। जसमा नेपाली सात र विदेशी तीन टिम छन्। नेपालका विभागीय टोली नेपाल पुलिस क्लब र सशस्त्र प्रहरी बल (एपीएफ)का साथै विराटनगर११, मनाङ मस्र्याङ्दी, मछिन्द्र क्लब, गोर्खा ब्वाइज क्लब, सङ्कटा ब्वाइज स्पोर्टिङ क्लब सहभागी हुनेछन्। त्यस्तै विदेशी टिमबाट भारतको सिक्किम युनाइटेट फुटबल क्लब, पञ्जाब पुलिस तथा अफ्रिकन रुट्स एशोसिएसन क्यामरुन सहभागी रहने आयोजकले जनाएको छ। उद्घाटनमा विराटनगर र सिक्किम भिड्ने उद्घाटन खेलमा विराटनगर११ र सिक्किम युनाइटेट फुटबल क्लबबीच प्रतिस्पर्धा हुने आयोजकले जनाएको छ। विराटनगरले घरेलु मैदानमा विदेशी टिमको सामना गर्न लागेको यो पहिलोपटक हो। विराटनगरलाई आफ्नै मैदानमा विदेशी टिमलाई पराजित गरेर प्रतियोगितामा सुखत सुरुआत गर्नुपर्ने दबाब हुनेछ। सिक्किम पनि घरेलु टिमलाई पराजित गरेर प्रतियोगिताको आगामी यात्रा तय गर्दै उच्च मनोबल बनाउन चाहनेछ। विराट गोल्डकप ट्रष्टको आयोजना र अखिल नेपाल फुटबल संघ (एन्फा)को सहयोगमा रात्रिकालिन खेल हुन लागेको हो। ट्रष्टका अध्यक्ष सन्तोष बानियाका अनुसार यस वर्ष पुरस्कार राशि बढाएर १५ लाख १५ हजार रुपैयाँ पुर्याइएको छ। उपविजेताले ७ लाख ५१ हजार रुपैयाँ नगद पुरस्कार पाउने छ। यसअघिको संस्करणमा विजेताले १२ लाख प्राप्त गरेको थियो। यस वर्ष पुरस्कार राशिमा ३ लाख वृद्धि गरिएको हो। प्रतियोगितामा विभिन्न सातवटा विधामध्ये उत्कृष्ट प्रशिक्षक, गोलरक्षक, व्यवस्थापक, मिड फिल्डर, डिफेन्स, गोलकर्ता र टिमले समान नगद २५ हजार रुपैयाँ प्राप्त गर्ने जानकारी बानियाले दिए। त्यसबाहेक प्रत्येक खेलमा उत्कृष्ट हुने खेलाडीले १० हजार रुपैयाँ प्राप्त गर्ने छन्। सर्वोत्कृष्ट खेलाडीले मोटरसाइकल पाउनेछन्।"
श्रीलंका पुलिस क्लबलाई ५१ ले पराजित गर्दै आर्मी एएफसी कपको दोस्रो चरणमा,"काठमाडौं : त्रिभुवन आर्मी फुटबल क्लब एएफसी कप२०२१ को दोस्रो चरण प्रवेश गरेको छ । बुधबार भएको खेलमा श्रीलंका पुलिस स्पोर्ट्स क्लबलाई ५१ गोलले पराजित गर्दै आर्मी प्ले अफको दोस्रो चरणमा प्रवेश गरेको हो । दशरथ रंगशालामा भएको खेलमा आर्मीका लागि नवयुग श्रेष्ठले दुई गोल गरे भने सन्तोष तामाङ, टंकबहादुर बस्नेत, सुदिल राईले एकएक गोल गरे । खेलको सुरुमै श्रीलंकाका इभान्सले एक गोल गरेका थिए । खेलको २८ औं मिनेटमा श्रीलंकाले अग्रता लिएको थियो । उसका लागि खेलको २८ औं मिनेटमा इभान्सले पहिलो गोल गरेका थिए । त्यसपछि लगातार नेपालले पाँच गोल गरेको हो । खेलको ४१, ४३, ५०, ८३ मिनेटमा नेपालले लगातार गोल गरेको हो । खेलको इन्जुरी समयमा नवयुगले व्यक्तिगत दोस्रो गोल गर्दै आर्मीलाई ५१ को अग्रता दिलाएका हुन् । आर्मीले अर्को खेल वैशाख १ गते भारतको बेंगलुरु फुटबल क्लबसँग खेल्नेछ । तस्बिर : सुनिता डंगोल"

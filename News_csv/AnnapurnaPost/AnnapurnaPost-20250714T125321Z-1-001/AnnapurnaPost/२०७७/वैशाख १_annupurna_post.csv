शीर्षक,विवरण
कालो बादलमा चाँदीको घेरा ?,"कोरोना भाइरसका कारण उत्पन्न प्रकोपले विश्वलाई स्तब्ध बनाउन थालेको झन्डै चार महिना पुग्न लाग्यो। समयको हिसाबले यो एक आर्थिक वर्षको करिब २५ प्रतिशत समय हो। यसको त्रास अझै कति समय रहन्छ भन्ने यकिन छैन। विश्व अर्थतन्त्रको स्वरूप कतिसम्म बिग्रिन्छ भन्ने यकिन गर्न सकिने अवस्था अझै बनेको छैन। अपवादबाहेक विकसित देशहरूको अर्थतन्त्रमा नराम्रो धक्का लाग्दै छ। विश्वको कुल गार्हस्थ उत्पादन अघिल्लो वर्षभन्दा घट्ने करिब निश्चित जस्तै छ। यसले समग्र अर्थतन्त्रमा रोजगार, आयात र निर्यात, अध्ययन अनुसन्धान र आविष्कार, मुद्रास्फीति, ब्याजदर, सार्वजनिक खर्चजस्ता विषयमा स्वाभाविक असन्तुलन उत्पन्न गराई समस्या निम्त्याउनेछ। नेपालमा यो प्रकोपले अहिलेसम्म महामारीको रूप लिएको छैन। सरकार र त्यसका विभिन्न अंग, आमनागरिक र स्वास्थ्य एवं सुरक्षा क्षेत्रमा क्रियाशील पंत्तिले देखाएको सजगता र सतर्कताका कारण यो भन्न सकिने अवस्थामा पुगिएको छ। यसको त्रास हाम्रो समाजमा घट्दै पनि गएको छ, तर थोरै मात्र लापर्बाही गर्दा पनि त्यसको महँगो मूल्य चुकाउनुपर्ने हुन्छ। त्यसैले महामारीलाई कमजोर आँकेर अर्थतन्त्रलाई मात्र हेर्ने बेला अझै भइसकेको छैन एकातिर, अर्कोतिर हामीले ठीक समयमा ठीक निर्णय लिन सकिएन भने महामारीले भन्दा भोकमरीले धेरै नागरिकको ज्यान जाने अवस्था बन्न सक्छ। यस सन्दर्भमा तीन वटा कुरा महत्तवपूर्ण छन्। पहिलो, अहिले हामीले अर्थतन्त्रलाई धेरै चलायमान बनाउनेभन्दा पनि मौका वा समय सजिलो भएको बेला तुरुन्तै पिकअप लिन सक्ने गरी तयारी अवस्थामा कसरी राख्न सकिन्छ भनेर सोच्ने, दोस्रो, अर्थतन्त्रलाई कसरी चलायमान बनाउने र तेस्रो, यस्तै अवस्था लामो समय कायम रहे कसरी अगाडि बढ्ने। बन्दाबन्दी जारी राख्ने वा खोल्ने ? बन्दाबन्दी पूर्ण रूपमा खोल्ने कल्पना पनि गर्न सकिँदैन। नेपालमा सात दिनपछि मात्र कोरोनाको नयाँ केश देखिएका छन्। यो संख्या १२ पुगेको छ। हालका बिरामी सबै निको भए भने नेपालभित्र कोरोनाको प्रभाव शून्य अवस्थामा पुगेको मान्न सकिन्छ। त्यस्तो अवस्थामा सावधानी अपनाएर आन्तरिक रूपमा बन्दाबन्दीलाई खुकुलो बनाउनुपर्छ। अन्तर्राष्ट्रिय नाका र उडानहरू अझ कडाइका साथ बन्द गर्नुपर्छ। सम्भावित अन्तर्राष्ट्रिय सहयोग आज विश्व समुदायमा देखिएको विपत् आधुनिक इतिहासमा विगतका भन्दा कठिन र चुनौतीपूर्ण छ। विकसित देशहरू नै बढी प्रभावित भएकाले अन्तर्राष्ट्रिय सहयोग घट्नेछ। कतिपय सन्दर्भमा भन्ने पनि गरिन्छ कि सन् २०१५ को भूकम्पमा विदेशी सहयोग आउँदा पनि हाम्रो अर्थतन्त्र संकुचित भएर जम्मा एक प्रतिशतभन्दा कम गतिमा वृद्घि भएको थियो। यो अवस्थामा विदेशी सहयोग नआउँदा हाम्रो हालत के होला ? तर हेक्का राख्नुपर्ने के छ भने त्यो बेला हाम्रा संरचना ध्वस्त भएका थिए, गाउँमा द्वन्द्वबाट विस्थापित जनसंख्या पुनः स्थापित भइसकेको थिएन, गाउँमा स्थानीय सरकार थिएनन्। गाउँ युवाविहीन थिए। जबकि अहिले त गाउँ धेरै हिसाबले फेरिएका छन्। वैदेशिक रोजगारबाट फर्किएका युवालाई गाउँमा रहेर काम गर्ने वातावरण बनाइयो भने देशको प्रमुख बजारसम्म स्थापित पहुँचको पनि अर्थ रहनेछ। हामीले सिंगो देश मिलेर भावनात्मक एकताका साथ काम गर्न सक्यौं भने कोरोना महासंकट अवसरका रूपमा पनि रूपान्तरित हुन सक्छ, र कालो बादलमा देखिएको चाँदीको घेरा साबित हुन सक्छ, र सकोस्। हामी आन्तरिक संरचना, राजनीति र सामाजिक संरचना, अन्तर्राष्ट्रिय सम्बन्धका हिसाबले पनि त्यो बेलाभन्दा बलियो अवस्थामा छौं। त्यसैले आन्तरिक स्रोतलाई बढी विवेकपूर्र्ण ढंगले परिचालित गर्दा स्थिति धेरै चुनौतीपूर्ण बन्दैन। अन्तर्राष्ट्रिय व्यापार लक्षण के देखिँदैछन् भने यो महासंकटको अन्त्य हुने बेलासम्ममा अन्तर्राष्ट्रिय बजारमा सन्तुलनहरू पहिलाजस्ता रहने छैनन्। अर्थतन्त्रको सबल पक्ष मापन गर्ने मापदण्ड पनि परिवर्तन हुनेछन्। जसरी हुन्छ उत्पादन बढाउने, कर उठाउने र रोजगार बढाउने कुरालाई आर्थिक प्रगतिको आधार मान्दा अर्थतन्त्रको दिगोपनामा कम ध्यान गएको अवस्था थियो। निर्वाह र व्यावहारिक अर्थ प्रणालीलाई अनौपचारिक अर्थतन्त्र भन्दै विश्वव्यापी रूपमै ध्वस्त पारिएको थियो। त्यसले गर्दा अर्थतन्त्रमा थोरै मात्र जोखिम आउँदा पनि विश्वव्यापीकरण भइहाल्ने अवस्था पटक पटक आइरहे। जोसँग जे छ, त्यही बेच्ने र जसरी हुन्छ बेच्न सक्ने राष्ट्र धनी र नसक्ने गरिब बन्ने अवस्था आयो। आफूकहाँ जे छ, त्यसलाई गुणस्तर सुधार्दै उपभोग गर्नुको सट्टा अन्तर्राष्ट्रिय व्यापारमा आधारित अर्थतन्त्र बनायौं , विश्वव्यापी प्रवृत्तिा नै यस्तै बन्यो। यही आधारमा हामीले क्युवाको जस्ता अर्थतन्त्र कमजोर छन् भनिरह्यौं। अब अर्थतन्त्रको व्यवस्थापनका सन्दर्भमा अन्तर्राष्ट्रिय व्यापारलाई ध्यान दिँदा दुई वटा कुरा एकैसाथ हामीले सोच्नुपर्छ। पहिलो, हामीले कति उत्पादन गर्यौं, रोजगार कति बढायौं, निर्यात कति गर्र्यौं, कर कति उठायौं आदि सफलताका सूचक हुन्। दोस्रो, हामीले यी काम कुन ढंगले गरेका छौं, कसरी गरेका छौं, अरूको भन्दा हाम्रो के फरक, भावी दिनमा आउन सक्ने महामारी र संकटका बेला हाम्रो अर्थतन्त्र कसरी चल्न सक्छ ? भन्ने जस्ता सूचकहरूलाई पनि ख्याल राख्न सक्नुपर्छ र नीति निर्माणको तहमा समेट्नुपर्छ। त्यसो गर्दा हामीले निर्यात धेरै बढाउन नसकौंला तर राष्ट्रको कुल कल्याणमा कम नहुने गरी आयात प्रतिस्थापन गर्न सक्छौं। यो प्रक्रियालाई अवलम्बन गर्दै जाँदा दीर्घकालमा हामी हाम्रा उत्पादनलाई निर्यात गर्न सक्ने बन्ने छौं। सम्भावित औद्योगिकरण उद्योगका सन्दर्भमा हाम्रा अहिलेका नीति न हाँसका न कुखुराका चालका जस्ता छन्। अर्थात् जे पर्छ त्यही टर्छ खालका। राष्ट्रिय रूपमै उद्योगको प्राथमिकता के हो परिभाषित गरौं। निर्यात प्रवद्र्घन भनिरहँदा आयात प्रतिस्थापनलाई चटक्कै बिर्सनु भएन। त्यसो भनिरहँदा पनि आयात गरिएको वस्तुभन्दा अब्बल गुणस्तर, विश्वासिलो र सस्तो कसरी बनाउन सकिन्छ भन्ने तर्फ ध्यानदिऊँ। यसका लागि साना र मझौला उद्योगको पुँजी कम हुने समस्यालाई सम्बोधन गरौं र ठूला उद्योगहरूको गुणस्तर र विश्वासनीयता बढाउनतर्फ ध्यान दिऊँ। निर्यातका लागि कसरी अन्तर्राष्ट्रिय उद्योगी नेपालमा ल्याउन सकिन्छ भन्ने तर्फ योजना बनाऊँ। खासगरी लत्ता कपडा बनाउने, खाद्य सामग्री बनाउने, हलुका तथा महँगा वस्तु उत्पादन गर्ने कम्पनीहरूलाई कसरी ल्याउन सकिन्छ ? उनीहरूलाई विशेष करको छुट, जमिनको उपलब्धता वा यस्तै के गर्नुपर्छ त्यसतर्फ सोचौं। यसो गर्न सकियो भने हाम्रो कृषि पनि फस्टाउने छ। पुँजीसँगै प्रविधि पनि भित्रिनेछ। एकैसाथ दोहोरो अर्थतन्त्र चलायमान बन्ने अवस्था आउनेछ। आयात प्रतिस्थापन र व्यावहारिक अर्थतन्त्रलाई चाहिने सीप, तालिम आदि राज्यले नै प्रदान गर्ने नीति अवलम्बन गर्दा अनौपचारिक अर्थतन्त्रले पनि औपचारिक अर्थतन्त्रमा टेवा दिइरहन सक्छ, यसले अर्थतन्त्रको दिगोपन बढाउँछ। अतः हामीले आफ्नोपनको औद्योगिकीकरणमा विशेष ध्यान दिएर रणनीति बनाउन आवश्यक छ, जसले सस्तो मूल्यको जनशत्तिा, विशेष खालको हावापानी, विशेष खालको सुशासनजस्ता कुरालाई आकर्षक रूपमा प्रस्तुत गर्न सकुन्। पर्यटन क्षेत्र पर्यटनका क्षेत्रमा हामीले हिजोसम्म जे गर्यौं त्यसको आफ्नै महत्तव छ तर अब त्यसले मात्र पुग्दैन। यसमा पनि हामीले कसरी विशिष्टीकरण गर्दै लैजाने भन्ने दीर्घकालीन पर्यटन रणनीति आवश्यक छ। कोरोनाले विश्वका मध्यमवर्ग र तल्लो वर्ग आर्थिक रूपमा बढी प्रभावित छन्। माथिल्लो वर्गलाई त्यसको असर कम पर्छ। यो दुवै वर्गका लागि विशेष स्थान बन्न सक्छ हाम्रो देश। माथिल्लो वर्गका लागि हामीले महँगा र विलासिताका लागि आउने पर्यटकका लागि आवश्यक पूर्वाधार बनाउनतर्फ लागि हाल्नुपर्छ। कोरोनाबाट चोखै बचेको पूर्वीय संस्कृतिको केन्द्र, विशेष खालको हावापानी र प्राकृतिक सौन्दर्यले भरिपूर्ण र विश्वका प्रमुख दुई धर्मको केन्द्र नेपाल घुम्ने चाहना हरकोही धनी मानिसलाई हुन्छ। त्यसका लागि हामीले अहिले भएका पूर्वाधार अपुग छन्, सरकारले नै विशेष संयन्त्र र प्राथमिकता दिएर पर्याप्त पुँजीगत खर्च व्यवस्था गरेर थोरै जनशक्तीबाट धेरै काम गरेर देखाउनुपर्ने समय आउँदैछ। अहिलेकै अवस्थामा महामारी रोक्न सक्यौं भने घाटा परिपूर्ति गर्ने गरी पर्यटन उद्योगको विकास गर्न सकिनेछ। त्यसो किन पनि भनिएको हो भने विश्वकै मध्यम वर्ग पनि कहीं न कहीं नघुमिरहन सक्दैन। अन्य देश हामीभन्दा महँगा भएकाले स्वाभाविक रूपमा सुशासनको मात्र प्रत्याभूति दिलाउन सक्दा उनीहरूको रोजाइको गन्तव्य नेपाल बन्न सक्छ। यी दुवै खालका पर्यटकका लागि सहानुभूतिले काम गर्दैन, त्यसका लागि अन्तर्राष्ट्रिय स्तरमा व्यापक प्रचारप्रसारसहित हाम्रो तयारी र भएकै पूर्वाधारको उचित व्यवस्थापनको भूमिका महत्तवपूर्ण रहन्छ। कृषि क्षेत्र लामो समयदेखि उपेक्षित रहेको कृषि क्षेत्रले औपचारिक र अनौपचारिक दुवै अर्थतन्त्रमा राम्रो योगदान गरेको प्रष्ट छ। व्यापारको अनौपचारिक क्षेत्र भनेको तस्करी हो भने कृषिको अनौपचारिक क्षेत्र भनेको व्यावहारिक अर्थतन्त्रको अंग हो भन्ने हामीले बुझ्नुपर्छ। उदाहरणका लागि बोर्डर पारि गएर २० किलो चिनी कर नै नतिरी नेपालमा ल्याएर बेच्ने तस्करी नै हो। यो प्रवृत्तिको अनौपचारिक अर्थतन्त्र अहिले पनि नेपालमा ठूलो छ। तर अर्कोतर्फ गाउँमा एउटा खसी पालेर समूहमा मिलेर उपभोग गर्ने, थोरै खाद्यान्न घरायसी रूपमा बेच्ने प्रचलन पनि छ। सहरमै पनि साइकल र ठेलामा बेच्ने गरिन्छ तरकारी, फलफूल आदि। यो प्रवृत्तिा अघिल्लो जस्तो होइन, त्यसैले रोक्नु आवश्यक पनि छैन। बरु मौलिकता नगुमाई उनीहरूको उत्पादकत्व बढाउन पे्ररित गरेर विस्तारै करको दायरामा ल्याउन सकिन्छ। साना र मध्यम किसानलाई विशेष कार्यक्रम ल्याउँ, उनीहरूलाई आफ्नो उत्पादनमा मौलिकता कायम गर्दै अर्गानिक बनाउन उत्साहित गरौं। ठूला किसानलाई उत्पादकत्व बढाउन पे्ररित गरौं। कोरोनाको आजकै अवस्थामा पनि आफ्नो परिवार मिलेर गर्न सकिने खेतीलाई प्रोत्साहन गरौं। स्मरण रहोस् नेपालको अधिकांश खेती प्रणाली परिवारमै आधारित छ। पूर्वाधार निर्माण आज पूर्वाधार निर्माणका काम ठप्प छन्। देश नै चलायमान नभएका बेला यस्ता काम गर्न सजिलो र प्रभा वकारी दुवै हुने देखिन्छ। यसका लागि थोरै मानिस जो पहिलादेखि नै सँगै काम गर्दै आइरहेका छन् उनीहरूलाई काममा फर्किने वातावरण बनाऔं। यसै पनि अहिलेको निर्माणमा ठूलो जनशक्ति आवश्यक नै पर्दैन। मेसिन र उपकरण प्रयोग गरी सानो समूहले गर्न सकिने कामलाई प्राथमिकता दिने रणनीति अख्तियार गर्नु उत्ताम हुनेछ। शिक्षा र जनचेतना शिक्षा, जनचेतना, स्वास्थ्यजस्ता कुरा देशको प्राथमिकता बनिरहनुपर्छ। यी क्षेत्रमा जति सक्दो आधुनिक उपकरण र माध्यमको प्रयोग बढाउन सकिन्छ, पहल गरौं। विकसित देशको महँगा जनशत्तिाले गर्ने काम हाम्रो देशमै बसेर त्यही काम कसरी सस्तो र विशिष्ट ढंगले सम्पादन गर्न सकिने बनाउन सकिन्छ भन्ने नै हाम्रो शैक्षिक प्रणालीको मूल उद्देश्य बन्नुपर्छ। देशको जनशक्ति स्वदेशमै बसेर कसरी विश्व समुदायसँग चेतनाका हिसाबले एकाकार बन्दै अर्थतन्त्रमा टेवा दिन सक्छ भन्नेतर्फ हामीले निर्माण गर्ने जनचेतनाले योगदान गर्न सक्नुपर्छ। रोजगारका क्षेत्र गाउँहरूलाई बनाऊँ कोरोनाका कारण विदेशबाट युवा जनशक्ति ज्ञान, सीप, अनुभव र थोरै पुँजी जुटाउन सक्ने हैसियत लिएर फर्किंदैछ। उनीहरूको ज्ञान कृषि, पशुपालन, साना उद्योग, सुरक्षा प्रणाली, पूर्वाधार निर्माण, साना र मझौला खालका व्यवस्थापकीय भूमिका आदि देशलाई चाहिने खालको छ, उनीहरूलाई आफ्नो गाउँटोलमै काम गर्ने वातावरण बनाऊँ र उत्साही बनाऊँ। काठमाडौं उपत्यका वरिपरिका जिल्लामा जस्तै देशव्यापी रूपमा कम्तीमा सुगम भनिएका जिल्लामा कृषि र साना उद्योग व्यवसायको माहोल बनाउन सम्भव छ पूर्वाधारका हिसाबले। त्यसतर्फ हाम्रा योजना र रणनीतिलाई केन्द्रित गरौं। सुशासन सुधारका काम देशलाई आफ्ना नागरिक र विदेशीहरूले पत्याउने भनेको देशमा भएको सुशासनको स्तरले नै हो। सरकारले गर्छु भनेका काम जनविश्वास कायम रहने गरी सम्पन्न गर्ने, नागरिकले पाउनुपर्ने सुविधा नमागिकन सजिलोसँग पाउने, उनीहरूले जे पाउनुपर्ने हो उचित मूल्यमा पाउने कुराको ग्यारेन्टी गर्ने गरी हामीले आफ्नो प्रणाली विकास गर्ने समय हो। कर्मचारी र अधिकारीले राज्य बन्दाबन्दीमा छ भनेर निदाउनु भएन, यस्ता सुधारका कामतर्फ आधुनिक सञ्चारका माध्यम प्रयोग गरेर काम नियमित रूपमा सम्पादन गर्नुपर्छ र रचनात्मक भूमिकालाई अझ प्रभावकारी बनाउनुपर्छ। संकटका बेलामा देशमा विद्यमान सबै पक्षले सरकारलाई बिनासर्त सहयोग गर्नुपर्छ, सरकारले लापर्बाही गर्दै मनसायसहित काम गरेको पाइएमा कानुन र संविधानसम्मत ढंगबाट गरिने कार्बाहीको भागीदार बनाउनुपर्छ। हामीले सिंगो देश मिलेर भावनात्मक एकताका साथ काम गर्न सक्यौं भने कोरोना महासंकट अवसरका रूपमा पनि रूपान्तरित हुन सक्छ, र कालो बादलमा देखिएको चाँदीको घेरा साबित हुन सक्छ, र सकोस्।"
बन्दाबन्दी : बच्चालाई सिकाउने अवसर,"बालबालिका स्वभावैले चन्चल एवम् अस्थिर हुन्छन् । उनीहरू छिटोछिटो काम र व्यवहार परिवर्तन गर्न चाहन्छन् । एउटै विषय वा काममा लामो समय एकोहोरिन नसक्ने भएकाले छिनछिनमा आफूवरिपरि भएका वस्तुलाई छुने र चलाउने गर्दछन् । यसैले अभिभावक तथा विद्यालयका शिक्षकशिक्षिका बालबालिकालाई चकचके पनि भन्दछन् । अकस्मात् भएको लामो बिदा र कोभिड १९ महामारीका कारण घरबाहिर निस्कन समेत नपाइने वर्तमान अवस्थामा बच्चालाई घरमा सम्हालेर राख्ने काम वास्तवमै चुनौतीको विषय बन्न पुगेको छ । यतिखेर बच्चाको मात्र बिदा भएको भए कामकाजी परिवारका लागि निकै ठुलो समस्या बन्ने थियो तर लकडाउनका कारण परिवारका सदस्य एकै ठाउँमा बस्न पाउने अवसर समेत मिलेको छ । बच्चाको आदत तथा सिकाइमा बेवास्ता गर्ने अभिभावकले बच्चालाई टेलिभिजन र ग्याजेटमा बेपर्वाह छोडिदिएका छन् भने सचेत अभिभावक बच्चामा नकारात्मक असर नपर्ने गरी कसरी भुलाएर राख्ने भन्ने चिन्तामा परेका देखिन्छन् । यतिखेरको लामो बिदा र महामारीका कारण बन्दाबन्दी हुनुलाई धेरैले समस्याका रूपमा लिए पनि परम्परागत ज्ञान, संस्कार र संस्कृति हस्तान्तरणका दृष्टिले बन्दाबन्दी दुई पुस्तालाई जोड्ने सुनौलो सेतु बनेको छ । व्यस्त अभिभावक फुर्सदिला बनेका बेलामा बाह्य घुमफिर गराउनु पनि नपर्ने यस पटकको बन्दाबन्दीमा नियमित कार्यतालिका बनाएर बच्चाबच्चीलाई मनोरञ्जन दिँदै व्यस्त राख्न सके अभिभावकलाई समय बिताउन तथा बच्चालाई आफ्ना कुरा सिक्न अवसर मिल्ने देखिन्छ । कोरोना महामारीसँगै यसबाट बच्न डब्लुएच्ओ लगायतका स्वास्थ्यसँग सम्बन्धित संस्थाहरूले हात धुने विषयलाई निकै जोड दिएका छन् । यसै मौकामा अभिभावकले बच्चालाई बिहान उठ्नासाथ हातमुख धुन, शौच गर्न अनि आफू सुतेको बिस्ताराका कपडाहरू मिलाउन सिकाउनुपर्दछ । १०१२ वर्षका बच्चा भए चिया पकाउन परिवारका सबै सदस्यबीच पालो बाँड्ने अनि कसले बनाएको चिया सबैभन्दा राम्रो भयो भनी छलफल गर्न सकिन्छ । बच्चाले बनाएको चिया नमिठो नै भएको भए पनि हौसला दिँदै चिनी, चियापत्ती र पानीको मात्रामा कसरी सन्तुलन ल्याउने भन्ने विषयमा आफ्ना अनुभव बताउन सकिन्छ । चिया पकाउने सानो कामबाट बच्चाले कति परिमाणको पानीका लागि कति परिमाणमा चिनी र चियापत्ती प्रयोग गर्ने भन्ने जानकारी अनुभवबाट सिक्ने मात्र होइन, प्रयोगात्मक गणित र भौतिक विज्ञानका सैद्धान्तिक कुरालाई व्यवहारतः बुझ्ने अवसर पाउँछ । पानी तताउने, कालो चिया बनाउने र दूधको चिया पकाउने अवसर पाएमा बच्चाले पानीको विशिष्ट तापधारण शक्ति, दूधको तापधारण शक्ति र चिनीचियापत्ती मिसाउँदा पर्ने फरक भान्सारूपी ल्याबबाट बुझ्न सक्दछ । यसरी महिनौँ लगाएर सिक्न नसक्ने चिज बच्चाले खुसी हुँदै सहज रूपमा एक दुई दिनमा सिकिसक्दछ । बिहानको घाममा कौसी वा करेसाबारीमा आफूसँगै बच्चालाई लगेर झारपात गोड्ने तथा सागसब्जी र फूलहरू रोप्ने गर्दा बच्चाले पनि आफ्नो हिस्सा खोज्दछ । ऊ सिक्न पे्ररित भएको बेला यो तिम्रो गमला वा ठाउँ, ल यो फूल तिम्रो, अब कसरी राम्रो बनाउँछौ ? भनेर बच्चालाई छोडिदिँदा उसमा रहेको इगोसेन्ट्रिक व्यवहारले गर्दा माटो, मल, पानी र फूलका प्रजातिका बारेमा अभिभावकसँग धेरै कुराहरू सिक्न सक्दछ । ससाना भाँडा धुने, कपडा धुने र घरको सरसफाइ गर्दा तिमीले त यो काम गर्नु हुन्न वा गर्नुपर्दैन भनेर बच्चालाई अन्यत्रै धपाउने होइन, तिम्रा किताबकापी आफैले मिलाऊ अथवा यो कोठा सफा र राम्रो बनाउने काम तिम्रो भनेर बच्चालाई सिङ्गै कोठा जिम्मा दिँदा बच्चा उत्साही बनी सफाइमा लाग्दछ । यसले बच्चा अनावश्यक रूपमा चकचक गर्ने समय सिर्जनशील काममा बित्दछ भने फोहोरका प्रकार, व्यवस्थापन विधि र घरमा कसरी फोहोर आउँछ भन्ने बारे तार्किक सोचको विकास हुन्छ । आवश्यक रङ तथा कागजको व्यवस्था गरी बच्चालाई चित्र बनाउन लगाई कोठा सजाउन पनि सकिन्छ । आजकल युट्युबमा चित्र बनाउने तरिका भएका प्रशस्तै भिडियोहरू पाइन्छन् । तिनको सहयोग लिएर बच्चालाई चित्र बनाउन प्रेरित गर्न सकिन्छ । यसका साथसाथै कागजबाट फूल, टोकरी, माला, खेलौना, सजावटका सामान, झोला, चरा, निमन्त्रणा कार्ड वा अन्य चिजबिज बनाउन सिकाउने भिडियोहरूको सहयोगले बच्चालाई अभिप्रेरित गर्दा इन्टरनेटको प्रयोगलाई पनि सिर्जनात्मक बनाउन सकिन्छ । आफूसमेत सहभागी भई चेस, क्यारमबोर्ड, लुडो, शब्दजाल, शब्दान्ताक्षरी, क्युब, सोडुकु जस्ता शारीरिक रूपमा निष्कृय तर मानसिक सक्रियता बढाउने प्रकृतिका खेल अनि स्किपिङ, जगिङ सूर्य नमस्कार जस्ता सामान्य किसिमका योग र आसनहरू गर्दा बच्चाले अभिभावकलाई घनिष्ट साथीजस्तै ठान्न थाल्दछ । यस्ता क्रियाकलापले जेनेरेसन ग्यापलाई साँघुरो पार्न मद्दत पुयाउँछ । दुई पुस्ताबीच निकटता सिर्जना गर्ने अवसरका रूपमा बन्दाबन्दीलाई स्थापित गराउन बालबालिकासँग निःसर्त खेल्ने, बोल्ने र उनीहरूकै जस्तै व्यवहार गर्दै आबद्धता बढाउनुपर्दछ । बिहान साँझको समय मिलाएर परिवारका सबै सदस्य कपालभाती, पुरककुम्भकरेचक जस्ता श्वासप्रश्वास सम्बन्धी छोटोछोटो समयका योग र ध्यानमा सहभागी हुँदा मानसिक स्वस्थताका साथै बच्चाको चकचकेपन नियन्त्रणमा आउँछ । यस्ता क्रियाकलाप बच्चालाई सिकाउने उद्देश्यले उसलाई मात्र छुट्टै गराउँदा बच्चाले सहज रूपमा लिँदैन र गर्न अनिच्छा देखाउँछ तर कसैले कसैलाई सिकाउने नभई सबैले मिलेर सँगै गर्ने भनेपछि बच्चाले खेलका रूपमा लिई रुचि देखाउँछ । घरमा दुई वा सोभन्दा बढी बच्चा भएमा उनीहरूका बीचमा प्रतिस्पर्धात्मक चित्रकला, अन्ताक्षरी, हिज्जे र समस्या समाधान जस्ता क्रियाकलाप गराउन सकिन्छ । क्रियाकलापको अन्त्यमा बच्चालाई पुरस्कार दिएर सिकाइमा पुनर्बल प्रदान गर्न सकिन्छ । सामान्यतया राम्रो र नराम्रो वा विजयी र हरुवा नभनी राम्रो र असल भनी उनीहरूका सिर्जनाको मूल्याङ्न गरी उनीहरूलाई मन पर्ने खाने कुरा पुरस्कार दिई प्राप्त पुरस्कार सबैलाई बाँडेर खाने बानी पारिदिएमा बच्चाले सामाजिक मेलमिलाप, सहिष्णुता र सद्भावको कुरा बुझ्न पाउँछ । सामाजिक शिक्षामा सैद्धान्तिक रूपमा सिकेको मिलेर काम गर्ने र प्रतिफल पनि मिलेरै उपभोग गर्ने कुरालाई व्यवहारमा सिकाउने यो नै उत्तम अवसर सावित हुन सक्दछ । माटो, बालुवा वा काठकागजका टुक्रा जोडेर कुनै आकृति बनाई त्यसका बारेमा वर्णन गर्न लगाउँदा बच्चाका दमित कुण्ठाले अभिव्यक्ति पाउनुका साथै उसको भाषिक सीपमा सुधार आउँछ । पत्रपत्रिका, पुस्तक वा इन्टरनेटमा भएका चित्र देखाई चित्रमा के भएको छ वा के भएको हुन सक्दछ भनी बच्चालाई वर्णन गर्न लागउँदा बच्चाको कल्पनाशीलता र तार्किक क्षमतामा राम्रो विकास हुने मौका मिल्दछ । कथा भन्ने र सुन्ने समय निर्धारण गरेर बच्चालाई कथा भन्न प्रेरित गर्ने तथा नैतिक चेतनायुक्त कथा आफूले सुनाउने गर्दा बच्चामा खोजी गर्ने बानीको विकास र कल्पनाशीलताका साथै आदर्श सोचको विकास हुन्छ । बालबालिकालाई फोन तथा इन्टरनेटका माध्यमबाट उसका साथीभाइसँग सम्पर्क गराई उनीहरूका दिनचर्याका बारेमा कुराकानी गर्न दिँदा आफ्ना राम्रा कामबाट साथीले सिक्ने अवसर पाउँछन् भने उनीहरूले गरेका राम्रा काम भए आफूले आत्मसात गर्न समेत सक्दछन् । १०१२ वर्षमाथिमा बच्चा छन् भने उनीहरूका रुचिअनुसारका किताब उपलब्ध गराई किताबको टिप्पणी लेख्न लगाउने तथा पत्रपत्रिकामा पठाइदिएर प्रकाशन गर्ने अवसर मिलाइदिन सके बालबालिका अझ उत्साही र सिर्जनशील बन्न सक्दछन् । कथाकहानीका किताब तथा अडियोहरू हाल विभिन्न संस्थाले सित्तैमा इन्टरनेटमार्फत उपलब्ध गराउने गरेका पनि छन् । यसरी बन्दाबन्दीमा केही काम छैन भनेर अभिभावक हतास भई महामारीका बारेमा फैलिएका अफवाहमा भुल्नुभन्दा बालबच्चासँग उनीहरूका गतिविधिमा संलग्न भई बच्चालाई जीवनोपयोगी तथा सांस्कृतिक ज्ञान हस्तान्तरण गर्ने सुनौलो अवसर बनाउनु बुद्धिमानी हुन्छ । बच्चालाई यतिखेर सिकाएका तथा उनीहरूसँग बिताएका क्षणले अभिभावक स्वयम्लाई तनावपूर्ण महामारीको अवस्थामा साइकोथेरापी हुनुका साथै बच्चाको भावी जीवनमा स्मरणीय र जीवनको अमूल्य निधिका रूपमा बन्दाबन्दीको समय अङ्कित हुन सक्दछ । उपर्युक्त गतिविधि गर्न सके बन्दाबन्दी घरभित्रै रमाइलो र दुई पुस्ताबीच सांस्कृतिक संस्कार हस्तान्तरणको स्वर्णिम सेतु बन्न सक्नेछ । भुसाल मनोवैज्ञानिक परामर्शदाता हुन्।"
लकडाउनपछि कृषिमा फट्को मार्न,"लकडाउनमा अहिले घरभित्र बसेर सबैभन्दा बढी माग भएका वस्तु कृषि उत्पादन नै हुने रहेछन्। कृषिविना भान्छा नै चल्दो रहेनछ भने जीवन धान्ने आधार त झन् कृषि नै भइहाल्यो। त्यसैले त कृषि हाम्रो अर्थतन्त्रको मुख्य मेरुदण्ड हो। त्यसो हुँदाहुँदै पनि हामी कृषिमा आत्मनिर्भर हुन नसक्नु र कृषिले महत्तव नपाउनुका पछाडि धेरै कारण लुकेका छन्। कुल गार्हस्थ उत्पादनको २७५ हिस्सा र ६५५ जनतालाई रोजगारी प्रदान गरेको कृषि क्षेत्रले उचित महत्तव पाउन नसकेको देखिन्छ। यति महत्तवपूर्ण क्षेत्रमा कुल राष्ट्रिय बजेटको ५५ सम्म पनि बजेट विनियोजन हुन नसकिरहेको अवस्था छ। कृषि क्षेत्रभित्र पनि आफ्नै समस्या नभएका होइनन्। यस क्षेत्रलाई एकीकृत रूपमा अगाडि बढाउने प्रयासस्वरूप ल्याइएको कृषि नीति २०६१ र त्यसअघि एवं पछि ल्याइएका नीति एवं रणनीतिले पनि अपेक्षित परिणाम ल्याउन नसकेको यथार्थ हो। बीसवर्षे दीर्घकालीन कृषि योजना (एपीपी) जुन सन् १९९५ मा तयार भएर सन् १९९७ बाट कार्यान्वयनमा आयो। यस योजनाले कृषिका अन्य अनिवार्य पाटाहरू, सिँचाइ, मल, बीउ, विद्युत् आदिलाई एकीकृतरूपमा पकेट क्षेत्र पहिचान गरी कृषि उत्पादन बढाउने संकल्प गरेको थियो। तर, व्यवहारिकरूपमा त्यसले कारगर उपलब्धि हासिल गर्न सकेन। यस योजनाले जुन आशा गरेको थियो त्यसअनुरूप कृषिबाहेक अन्य क्षेत्रहरूको अपेक्षाकृत व्यावहारिक सहयोग प्राप्त गर्न सकेन। यस योजनाले व्यावसायिक कृषितर्फ भने कृषक एवं स्थानीय तहलाई केही हदसम्म डोर्याउन सफल भएको मान्नुपर्छ। तर, एकीकृत रूपमा उत्पादनदेखि बजारसम्मका क्रियाकलाप व्यवस्थितरूपमा व्यवस्थापन गर्न नसकिएकाले व्यावसायिक एवं प्रतिस्पर्धात्मक उच्च एवं दिगो आर्थिक वृद्धि हासिल गरी खाद्य सुरक्षा तथा गरिबी निवारणमा योगदान पुर्याउने लक्ष अधुरो नै रह्यो। हालैका वर्षहरूमा एपीपीका गुण र दोषहरूलाई विश्लेषण गर्दै २०वर्षे कृषि विकास रणनीति (एडीएस) सन् २०१५ बाट सुरू गरिएको छ। यो रणनीतिमा १० वर्षे कार्ययोजना र मार्गचित्रसहित कृषि क्षेत्रको विगत तथा वर्तमानका कामहरूको समेत समिक्षा गरिएको छ। एडीएसले मूलतः कृषिमा आधारित समुदायलाई सेवा र उद्योग क्षेत्रबाट बढी आयआर्जन गर्ने गरी कृषि क्षेत्रको रूपान्तरण गर्ने अवधारणा अघि सारेको छ। त्यस्तै, नेपालीको लागि खाद्य उत्पादन तथा वितरण, गैर कृषि क्षेत्रको रूपान्तरण गर्ने अवधारणा यस रणनीतिले लिएको छ। कृषिलाई एकीकृतरूपमा विकास गर्न पुराना धारणा र ढर्राबाट माथि उठेर वर्गीकृतरूपमा राष्ट्रिय र अन्तर्राष्ट्रिय बजारसम्म पहुँच पुर्याउन सक्ने किसिमबाट विकास गर्नु जरुरी छ। यसबाहेक नेपालीको लागि खाद्य उत्पादन तथा वितरण, गैर कृषि क्षेत्रसहितको ग्रामीण विकास, श्रमिक र जमिनको उत्पादकत्व वृद्घि, व्यापार सन्तुलन, रोजगारी र युवा पलायन, कृषि क्षेत्रमा महिलाको भूमिका र जलवायु परिवर्तनको सन्दर्भमा प्राकृतिक स्रोतसाधनको व्यवस्थापन आदिका रूपान्तरण प्रक्रियाका बारेमा समेत यसमा चर्चा गरिएको छ। समग्रमा एडीएसले कृषि क्षेत्रको रूपान्तरण प्रक्रियालाई गति दिने र नेपाली समाजको आकांक्षा तथा समस्याहरूबीच सही तालमेललाई सुनिश्चित गराउने उद्देश्य बोकेको देखिन्छ। एडीएसको मुख्य दूरदृष्टि आर्थिक वृद्घिलाई गति दिने, जीवनस्तरलाई माथि उकास्ने र खाद्य तथा पोषण सुरक्षामा योगदान दिने, खाद्य सम्प्रभुता (आत्मनिर्भर, दिगो, प्रतिस्पर्धी तथा समावेशी कृषि क्षेत्र) रहेको छ। तर, जबसम्म हाम्रो कार्यशैली र सोच परिवर्तन हुँदैन तबसम्म यी रणनीतिहरूले अपेक्षित लाभ प्राप्त गर्न सक्दैनन्। यी नीति एवं रणनीतिबाहेक विभिन्न किसिमका क्षेत्रगत नीति, प्राथमिकताका क्षेत्र नतोकिएका होइनन्। तर, ती सबै कुरा एकीकृतरूपमा सबै क्षेत्रलाई समेटेर समग्रताका साथ कार्यान्वयन हुन नसक्दा अपेक्षित गति लिन नसकेको यथार्थता हाम्रो सामु छ। हुन त नेपाल सरकारले हालको कृषि तथा पशुपन्छी विकास मन्त्रालयमार्फत कृषकहरूलाई संरक्षण गर्ने र खेतीपातिलाई व्यावसायिकतातर्फ उन्मुख गराउन पहल नगरेको भने होइन। कृषि बिमा, जसमा कृषकलाई आफ्नो उत्पादनमा प्राकृतिक क्षतिको कारण ह्रास आएमा क्षतिपूर्ति पाउने व्यवस्थाको एक महत्तवपूर्ण कडी हो। त्यसैगरी, विभिन्न तहका कार्यालय र आयोजनामार्फत अनुदानको व्यवस्था हुनु, बजारका पूर्वाधार तयार गरिनु, कृषि र पशु सेवा केन्द्र एवं जिल्ला स्तरमा समेत जिल्ला कृषि र पशुसेवा कार्यालयमार्फत् कृषकलाई प्राविधिक सेवा र टेवा दिनु आदि थिए। किसानको उत्पादनका मुख्य बाली धान, गहुँ, मकै र उखु जस्ता नगदेबालीमा न्यूनतम समर्थन मूल्य तोक्ने कार्य भने कृषि मन्त्रालयका प्रयासका बाबजुद मूर्तरूप लिन त्यति सकेको छैन। यसै सन्दर्भमा, वर्तमान कृषिमन्त्रीले पन्चरत्नका नीतिगत योजना अघि सार्नुभएको छ। झट्ट हेर्दा यी चारवटा नीति उत्पादन सामग्रीमा अनुदान, सबै किसिमको घरदैलोमा प्राविधिक सेवा, सस्तो र सुलभ ऋण एवं बाली तथा पशुपंक्षी बिमा त्यति नयाँ जस्ता लाग्दैनन्। तर, उहाँले अघि सार्नुभएको न्यूनतम् बचतको ग्यारेन्टी पूर्ववर्ती केही मन्त्रीहरूले अगाडि सार्न खोजे पनि ठोसरूपमा नआएको नीतिगत योजना हो। यी पन्चरत्न नीतिलाई किसानले प्रत्यक्ष अनुभूत गर्ने गरी कार्यान्वयनमा लग्नु पक्कै पनि चुनौतीपूर्ण छ र वर्तमान कार्यशैली एवं समन्वयमा व्यापक परिवर्तन नल्याएसम्म यी नीति कागजमै सीमित नहोलान् भन्न सकिन्न। कृषिमा जनताले अनुभूत गर्ने किसिमका परिवर्तन ल्याउन त्यति सहज भने पक्कै छैन। कृषि भनेको हाम्रो संस्कृति र आम सरोकारसँग जोडिएको छ। अझ त्यसमाथि संघीयता कार्यान्वयनको चरणमा सबैभन्दा मारमा परेको क्षेत्र कृषि हो। गाउँगाउँसम्म फैलिएको यसको संरचना अहिले छिन्नभिन्न अवस्थामा छ। कृषि सर्वकालिक महत्तवपूर्ण क्षेत्र हो, हाम्रो दैनिन्दीनका क्रियाकलापलाई यही क्षेत्रले शरीरमा पोषक तत्तव दिएर ऊर्जा दिइरहेको छ। सन्त कविरले दुःखमा सुमिरन सब करे, सुखमा करे ना कोइ, जो सुखमे सुमिरन करे, दुःख काहेको होय भनेझैं दुःखमा परमात्मा सम्झिने, सुखमा नसम्झिने संस्कार छ। जो सुखमा पनि परमात्मामा लिन हुन्छ दुःख आउने सम्भावना नै रहँदैन। कृषि क्षेत्र पनि त्यस्तै भएको छ, संकट पर्दा कृषि क्षेत्रको आवश्यकता महसुस गर्ने तर सामान्य अवस्थामा यसतर्फ महत्तव नदिने हाम्रो सामाजिक संस्कारले कृषि क्षेत्र उक्सन सक्दैन। त्यसैले अब हामीले कृषि क्षेत्रलाई महत्तव दिई राष्ट्रिय बजेटको कम्तिमा पनि ५५ भन्दा बढी विनियोजन गरी त्यहीअनुसारका ठोस कार्यान्वयन योग्य कार्यक्रम अघि सार्नुपर्ने हुन्छ। कृषिलाई वर्गीकरण गरी व्यावसायिक, सामूहिक र सामुदायिक सहकारीमार्फत एकीकृत खेती प्रणाली, करेसाबारी एवं कौसीखेती प्रणालीको विकास गरी वर्गीकरण अनुसार उचित अनुदान, बिमा, संरक्षण र प्राविधिक सेवा टेवाको व्यवस्था गर्नुपर्छ। यसका अलावा मूल्य शृंखलामा आधारित बजारीकरण, उत्पादनको विशिष्टिकरण, खाद्यान्नको उत्पादन र उपयोगमा विविधिकरण गर्न जरूरी देखिन्छ। यसको साथै पूर्ण कृषक र अर्ध कृषकको वर्गीकरण गरी स्वच्छ उत्पादन, जैविक उत्पादन प्रविधिहरू, असल कृषि अभ्यासमा आधारित भएर उत्पादन गर्दा विशेष सहुलियत दिई उत्पादनकर्तालाई प्रोत्साहित गर्ने नीति ल्याउनुपर्ने देखिन्छ। हालको बन्दाबन्दीको समयमा उत्पादन भएर पनि बजारसम्म पुर्याउन प्रमुख चुनौती देखिएको छ। हाम्रा कृषकमा उत्पादन योजनाको र मूल्य शृंखलाको पर्याप्त ज्ञान नहुँदा एकै किसिमका फलफूल र तरकारी एकै समयमा उत्पादन हुने र ती वस्तुले तुरुन्तै बजार नपाएमा सडेर, बिग्रेर जाने समस्या छ। अर्कोतर्फ, धेरै उत्पादन र बढी नाफा गर्ने लोभमा अत्यधिक अवैज्ञानिक विषादी एवं रासायनिक मलहरूको प्रयोग गर्ने प्रवृत्तिा पनि रहेको छ। त्यसकारण कृषकलाई सहकारीमा आवद्घ गरी सहकारीमार्फत स्थानीय तहको समेत समन्वयमा उत्पादन र उत्पादनोपरान्तका कार्यलाई व्यवस्थितरूपमा अगाडि बढाउन उचित तालिमको समेत व्यवस्था गर्नु आवश्यक देखिन्छ। हाल भत्तापुरका केही युवाले जिल्ला कृषि सहकारी र स्थानीय तहको सहयोगमा कृषकबाट उत्पादित तरकारी उपभोक्तासम्म पुर्याएर सह्रानीय कार्य गरेको पाइन्छ। यसैगरी, टोखा, बुटवल, धरान र अन्य नगरपालिकाले पनि फलफूल तथा तरकारी एवं अन्य खाद्य वस्तुहरूको बिक्रीवितरणमा सहजीकरण गरिरहेको समाचार आइरहेका छन्। त्यसैले, अबको कृषिलाई समग्रताका साथ एकीकृतरूपमा विकास गर्न पुराना धारणा र ढर्राहरूबाट माथि उठेर वर्गीकृतरूपमा सेवाटेवा एवं राष्ट्रिय र अन्तर्राष्ट्रिय बजारसम्म पहुँच पुर्याउन सक्ने किसिमबाट विकास गर्नुपर्ने अपरिहार्य देखिन्छ। यसर्थ, स्थानीय तहलाई कृषिमा प्राथमिकताका साथ बजेट, प्राविधिक र प्रविधि भित्र्याउन मानसिक र भौतिक रूपमै तयार गरिनुपर्छ। साथै, स्थानीय स्तरमा सामुदायिक खाद्य बैंक, सामुदायिक बीउ बैंकलाई समेत वैज्ञानिक आधारमा स्थापना र सुदृढीकरण गरी प्रत्येक पालिकालाई खाद्य सुरक्षा अपनाउन प्रोत्साहन गर्ने र स्थानीय स्तरमा उपलब्ध रैथाने बालीको उत्पादन र ती बालीको उपयोगिता र प्रयोगमा विविधता अपनाउन सके हाम्रो कृषिले फट्को मार्न एक दशक पनि कुर्नु पर्दैन कि ? पाण्डे वरिष्ठ कृषि तथा अर्थ विज्ञ हुन्।"
जोखिमबीच खेलाडीको अभ्यास सुरु,"म्याड्रिड : करिब एक महिना लामो वि श्रामपछि स्पेनिस ला लिगा क्लब रियल सोसिएडाडका खेलाडीहरू नियमित अभ्यासमा फर्कने भएका छन्। विश्वव्यापी रूपमा फैलिएको कोरोना भाइरसको महामारीका कारण लामो समयदेखि स्पेनिस ला लिगा स्थगित छ भने खेलाडीहरूको नियमित अभ्यास पनि अवरुद्ध बन्दै आएको छ। रियल सोसिएडाडले मंगलबारदेखि आफ्ना खेलाडीको नियमित अभ्यास सुरु गर्ने जनाएको छ। क्लबका अनुसार नियमित अभ्यासका क्रममा पनि खेलाडीको स्वास्थ्यलाई भने ध्यानमा राखिनेछ। पछिल्लो केही दिनयता स्पेनमा कोरोना भाइरसको संक्रमण नियन्त्रणमा आउने संकेत देखिएकाले खेलाडीको नियमित अभ्यास सुरु गर्न लागिएको क्लबले जनाएको छ। स्पेन कोरोना भाइरसको संक्रमणबाट सबैभन्दा बढी प्रभावित राष्ट्रहरूमध्ये एक हो। हालसम्म कोरोना भाइरसको संक्रमणका कारण स्पेनमा १६ हजार ६ सयभन्दा बढीको मृत्यु भइसकेको छ। यसैगरी स्पेनमा यो भाइरसबाट एक लाख ६३ हजारभन्दा बढी संक्रमित छन्। नियमित अभ्यासका क्रममा पनि सामाजिक दूरी र खेलाडीको स्वास्थ्यलाई ध्यानमा राखिनेछ, रियल सोसिएडाडले भनेको छ। गत मार्चदेखि स्पेनिस ला लिगा र खेलाडीको नियमित अभ्यास स्थगित गरिएको थियो। रियल सोसिएडाड लिग स्थगित भएयता खेलाडीको नियमित प्रशिक्षण सुरु गर्ने पहिलो क्लब पनि बनेको छ। अझै पनि संकट टरेको छैन भन्ने कुरा हामीले राम्ररी बुझेका छौं। तर, यही स्थितिमा लामो समय बसिरहनु पनि उपयुक्त होइन। त्यसैले पूर्ण रूपमा सचेतता अपनाउँदै हामीले खेलाडीको अभ्यास सुचारु गर्ने निर्णय लिएका हौं, सोसिएडाडले भनेको छ। सोसिएडाडले अन्य क्लबहरूसँग पनि खेलाडीको नियमित अभ्यास सुरु गर्नुको विकल्प नरहेको दाबी गरेको छ। पछिल्ला चार सातादेखि हाम्रा खेलाडी आआफ्नो घरमा बन्द छन्। हामीले खेलाडीलाई घरमा बस्दा गर्ने शारीरिक अभ्यासको बारेमा पनि बताएका थियौं। तर, एउटा फुटबल खेलाडीका लागि त्यो अभ्यासमात्र पर्याप्त हुँदैन, क्लबद्वारा जारी विज्ञप्तिमा भनिएको छ। तर, नियमित अभ्यासमा उपस्थित हुनु हरेक खेलाडीका लागि बाध्यात्मक नभएको पनि क्लबले स्पष्ट पारेको छ। नियमित अभ्यासमा उपस्थित हुनु सबै खेलाडीका लागि बाध्यात्मक होइन। यदि कोही खेलाडी घरमै बसेर अभ्यास गर्न चाहन्छ भने त्यो छुट उनीहरूले पाउनेछन्, क्लबले भनेको छ। ला लिगा स्थगित हुनुअघि रियल सोसिएडाड अंकतालिकाको चौथो स्थानमा छ। रियल सोसिएडाडले अझै ११ खेल खेल्न बाँकी छ।"
बरमुण्डा दुबोमा सिँचाइ सुरु,नेपालगन्ज : मध्यपश्चिम क्षेत्रीय खेलकुद विकास समिति प्रदेश ५ ले नेपालगन्ज रंगशालाको सुक्न लागेको बरमुण्डा दुबोमा सिँचाइ गर्न थालेको छ। यही चैत २६ को अन्नपूर्ण पोस्ट् दैनिकमा ४० लाखको बरमुण्डा दुबो सुक्यो शीर्षकमा समाचार प्रकाशित भएपछि समितिले सिँचाइ गर्न थालिएको हो। दुई वटा पाइपबाट पाँच दिनदेखि लगातार सिँचाइ गरिए पनि मैदानको एकछेउमा पनि सिँचाइ सकिएको छैन। सिँचाइ भएको ठाउँमा भने बरमुण्डा दुबो हरियो हुन थालेको छ। धेरै दुबो सुकिसकेकाले पूरै सिँचाइ भए पनि दुबो सर्ने सम्भावना भने निकै कम देखिन्छ। रंगशालाका सुरक्षा गार्ड सीताराम थारूले बिहानदेखि रातभरि नै सिँचाइ गर्दै आएको बताए। एउटा पाइप दक्षिण र अर्को पाइप उत्तर दिशामा राखेर सिँचाइ भइरहेको छ। यो पाइपबाट मात्र सिँचाइ गर्ने हो भने अबको एक महिनाभित्र पनि पूरा रंगशाला सिँचाइ हुने देखिएको छैन। एकै पटक सबै ठाउँमा सिँचाइ नगर्ने हो भने नेपालगन्जको चर्को गर्मी (३६५ डिग्री सेल्सियस तापक्रम) मा एकातिर सिँचाइ गर्दै जाने र अर्कोतिर सिँचाइ गरेकोे पनि सुक्दै जाने देखिएको छ। मध्यपश्चिम क्षेत्रीय खेलकुद विकास समिति प्रदेश ५ का लेखा अधिकृत मीनबहादुर जीसीले सिँचाइ हुनेबित्तिकै सबै दुबो हरियो हुने दाबी गरे। अन्नपूर्णकर्मीले शनिबार साँझ रंगशाला परिसरभित्र पुगेर अवलोकन गर्दा धेरै ठाउँमा दुबो सुकिसकेको पाइएको छ। बरमुण्डा बाहेकको दुबो पनि पलाएको छ। अरू घाँस पनि दुबोभन्दा अग्लो भएको छ। त्यो घाँस पनि पानी नपाएर सुकिसकेको छ। रंंगशालाको हरियो मैदान कालो ठुटो जस्तो मात्र भएको छ। खेलकुद समिति प्रशासनले लकडाउनपछि दुबोमा सिँचाइ नभएको दाबी गरे पनि रंगशालाको पश्चिमी मूलद्वारमा लेखिएको सूचनालाई आधार मान्दा त रंगशाला परिसरमा गत चैत ४ गतेदेखि नै सिँचाइ भएको देखिँदैन। आठौं राष्ट्रिय खेलकुद प्रतियोेगिताका लागि ४० लाख रुपैयाँ खर्चेर कोलकाताबाट दुबो ल्याएर लगाइएको थियो। हतारमा लगाइएको दुबो मरेपछि पुनः अर्को दुबो लगाइएको थियो। ४० लाखको बरमुण्डा दुबो सुक्यो

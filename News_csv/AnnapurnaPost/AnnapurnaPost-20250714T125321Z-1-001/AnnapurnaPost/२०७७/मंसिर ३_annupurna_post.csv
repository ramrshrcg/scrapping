शीर्षक,विवरण
नेकपा अब कता ?,"सत्तालाई प्रधान ठान्ने प्रवृत्ति कायम रहने हो भने मुलुक, पार्टी र लोकतन्त्रको हित हुँदैन भन्ने चेतना नेतृत्वमा हुनुपर्छ सत्ताधारी दल नेपाल कम्युनिस्ट पार्टी (नेकपा) अब कता ? यो प्रश्न राजनीतिक नेता वा बुद्धिजीवीको मात्र होइन; सर्वसाधारणले पनि गर्न थालेका छन्। राजनीतिक दलमा विवाद हुन्छ, मतभेद र झगडा केही विषयमा बाहिर देखाउनकै कारण भए पनि हुन्छ तर दुईतिहाइको बहुमत भएको नेकपा विगत ६ महिनादेखि आपसमा लडिरहेछ। विवाद कुनै सैद्धान्तिक विषयमा भएको देखिँदैन। विवाद त्यो विन्दुमा पुगिसकेको छ; सचिवालयका बहुमत सदस्यको भनाइ लिएर एजेन्डा तय गर्न सचिवालय बैठक कहिले बोलाउने भनी सोध्न गएका कार्यकारी अध्यक्ष प्रचण्डलाई अर्का अध्यक्ष तथा प्रधानमन्त्रीले भने, पार्टी लगभग अलगअलग भइसक्यो। हाम्रा आआफ्ना पार्टी छन्। मेरा कार्यकर्तालाई म मेरै लाइनको अपडेट गराउँछु, तपाईंतिरकासँग तपाईंकै लाइनको कुरा गर्नुहोस्। हाम्रो पार्टीको कमिटी भनेको गुट हो, मेरो गुटको अब छुट्टै बैठक बस्छ, तपाईंको गुटको पनि छुट्टै बैठक बस्नुहोस्। ओलीको उक्त भनाइ सचिवालय बैठक बस्ने मिति लिएर प्रचण्ड पार्टीमा आउँछन् भनी प्रतिक्षा गरेर बसेका नेतालाई प्रधानमन्त्री तथा अध्यक्ष ओलीको भनाइ प्रचण्डले सुनाएपछि अब पनि नेकपा एउटै पार्टी भएर रहन्छ भन्नु मुनासिव थिएन। यतिबेला कोरोना कहरबाट जनता आहत छन् तर सत्ताधारी दलका नेता आपसमा विवाद गरेर बसेका छन्। विगत दुई सातादेखि काठमाडौं उपत्यका कोभिड १९ को ईपिसेन्टर भएको छ। दैनिक तीन हजारदेखि ३५ सय बिरामी हुँदा काठमाडौं उपत्यकामा मात्र दुई हजारभन्दा बढी बिरामीको संख्या पुगेको छ। गरिब, असहाय, शोषितपीडितको पार्टी भनेको नेकपाको सरकारले कोरोना परीक्षण र उपचारमा शुल्क लिनु भनेर अस्पतालहरूलाई परिपत्र जारी गर्यो। निःशुल्क परीक्षण उपचार हुँदा पालो पर्खन रातभरि खुला ठाउँमा सुतेर परीक्षण गराउने जनता स्वाट्टै घटेर अस्पताल खाली छन्। अराजकता र विकृति कहाँसम्म पुगेको छ भने अस्पतालको बेड खाली भएर पनि आफ्नै कर्मचारीको पनि अस्पतालले उपचार नगर्दा मृत्यु भयो। बिरामीमध्ये दुईतिहाइ होम आइसोलेसनमा छन्, अस्पतालका बेड खाली छन्। संविधानले नै संक्रमित रोगको उपचार निःशुल्क हुने व्यवस्था गरिदिए पनि संविधानको ठाडो उल्लंघन गरेर सरकारले गरिब तथा असहायसँग पनि शुल्क लिन थालेपछि संविधानको उल्लंघन भयो भनी केही अधिवक्ताले सर्वोच्च अदालतमा निःशुल्क उपचारको व्यवस्था होस् भनी दिएको निवेदनमा सर्वोच्च अदालतले निःशुल्क उपचार गर्नू भन्ने आदेश सरकारका नाममा जारी गर्यो। तर सर्वोच्चको आदेशको अवज्ञा गर्दै सरकारले बिरामीसँग शुल्क असुल गरिरहेपछि अदालतको आदेशको ठाडै अवज्ञा भयो भनी परेको निवेदनमा सर्वोच्चले निःशुल्क उपचार गर्ने र अदालतको आदेशको अवज्ञा गरेकोमा मानहानिको कारबाही किन नगर्ने ? भनी स्वास्थ्यमन्त्री भानुभक्त ढकालका नाममा सर्वोच्चले अर्को परमादेश नै जारी गरिसकेको छ। आश्चर्य छ जुन संविधानको शपथ आएर केपी ओली प्रधानमन्त्री हुनुभयो, सर्वोच्चको आदेशलाई खुला चुनौती दिँदै भन्नुहुन्छ कुन मुलुकमा सबैको निःशुल्क उपचार हुन्छ ? अदालतको आदेशप्रति नै प्रश्न गर्नुभएको छ। संविधान र ऐन पालना गर्नु सरकारको कर्तव्य हो। सरकारले नै संविधान उल्लंघन गर्ने हो भने भोलिका दिनमा सर्वसाधारणले संविधान र कानुन उल्लंघन गरे भनी कारबाही गर्ने नैतिक अधिकार रहँदैन र मुलुक अराजकतातिर जान्छ भन्ने किचेन क्याबिनेटका सदस्यको राय रहेपछि सरकारी अस्पताललाई निःशुल्क उपचार गर्नू भन्ने आदेश दिएको छ। सरकारको यही लापरबाहीले सार्क मुलुकहरूमा नेपाल, भारत, पाकिस्तान, भुटान, श्रीलंका र बंगलादेशभन्दा कोरोना संक्रमणको रेकर्डमा सबभन्दा माथि छ। विश्वका कोरोनापीडित राष्ट्रमध्ये नेपाल ३४ स्थानमा पुगेको छ। राष्ट्रमा यत्रो हाहाकार हुँदा पनि चाहे औपचारिक होस् वा अनौपचारिक नेकपाले गरिबप्रति कुनै सहानुभूति देखाएको छैन। भारत वा अन्य मुलुकमा कामको खोजीमा गएका लाखौं कामदार ती देशमा कोरोना तीव्र भएपछि आफ्नो देशमा फर्के। यहाँ चारपाँच महिनासम्म बस्दा पनि काम नपाएर फेरि भारततर्प नै फर्किए। एउटा नानी पिठ्युँमा र अर्कोको हात समातेर भारत जान लाइनमा खडा भएका निमुखा नेपालीको हेर्न नसक्ने दृश्य देखिन्छ। यस्तो हृदयविदारक दृश्यले कमरेडहरूको हृदय छोएन। कुनै पनि तहको समितिले जनताका लागि काम नभएकोमा सरकारको आलोचना गरेनन्। कोरोना तीव्र भएको मुलुक अमेरिकामा राष्ट्रपतिको चुनाव भयो। छिमेकी भारतको बिहारमा पनि चुनाव भयो। अन्य युरोपेली मुलुकमा पनि चुनाव भएका छन् तर हाम्रो मुलुकमा संसद्को अधिवेशनसम्म बस्दैन। अहिले सरकारको अंगप्रत्यंगमा भइरहेको भ्रष्टाचारप्रति सत्ताधारी मात्र होइन, प्रतिपक्ष पनि मौन छ। कोरोनाको उपचारमा चीन वा अन्य मुलुकबाट आयात गरेको औषधि र सामान आयातमा भ्रष्टाचार भयो भनेर प्रमुख प्रतिपक्षको नेतृत्वमा रहेको सार्वजनिक लेखा समितिमा उजुर पर्यो। उपसमिति बनाएर छानबिन गर्दा उपसमितिले अनियमितता भएको ठहर गरी प्रतिवेदन दिएकोमा त्यसलाई थन्क्याएर राखिएको छ। विकासोन्मुख मुलुक जसलाई नरम मुलुक पनि भनिन्छ ती मुलुकमा पनि यस किसिमको भ्रष्टाचार सह्य हुँदैन र कारबाही हुने गर्छ तर आपूलाई गरिब तथा असहायको भन्ने सरकार र पार्टीको ती पीडितप्रति सहानुभूति देखिएन। उपचार र खान नपाएर जनता मरिरहेका छन्। नेताहरू भागशान्ति जय नेपाल भनेर बसेका छन्। चाहे सेक्युरिटी प्रेस खरिदमा होस् चाहे वाइडबडी, कोरोनाको औषधि आयात गर्दा भ्रष्टाचार भयो भनी सार्वजनिक लेखा समितिले उपसमिति बनाएर छानबिन गर्दा अनियमितता देखियो। कारबाही भएन। सत्ता र प्रतिपक्ष मौन छन्। नेकपा र सरकारको यही झगडा र कांग्रेसको मौनताले गरिब तथा निसहाय जनताप्रतिको संवेदनहीनताले व्यवस्थाप्रति नै सर्वसाधारणको वितृष्णा पैदा भएको छ। लोकतन्त्रविरोधी शक्ति सलबलाउन थालेका छन्। वास्तवमा भन्ने हो भने यो संसदीय लोकतन्त्रप्रति नेकपाको विश्वास छैन। संयुक्त भएको नेकपाको एउटा समूहले त संसदीय व्यवस्थाविरुद्ध बम मात्र पड्काएको होइन, गोलीसमेत नै चलाएको हो। उनीहरूले निमुखा जनताविरुद्ध बन्दुक उठाएपछि सत्ताबाट पनि प्रतिकार गर्दा दुवै तर्पबाट मारिनेको संख्या १७ हजार पुग्यो। दुवैतर्पका गोलीले मारिनेका परिवारले अहिलेसम्म न्याय पाएका छैनन्। सत्य निरूपण तथा मेलमिलाप आयोगमा ०६२६३ हजार उजुरी परेको छ। त्यस्तै नियन्त्रणमा लिइसकेपछि हत्या र बेपत्ता पारिएकाहरूको छानबिन आयोग गठन भएकोमा तीनचार हजार उजुरी त्यसमा पनि परेका छन्। पटकपटक आयोग बने तर तिनले पीडित जनतालाई कुनै राहत दिएनन्। जो पीडक हुन्, तिनै सत्तामा छन्। पीडितप्रति तिनको कुनै सहानुभूति छैन। हत्या र अपहरणसम्बन्धी उजुरीमा कारबाही हुने हो भने सत्ताको सुखभोग गरिरहेका नै कारबाहीमा पर्नेछन्। यो मानवताविरोधी काण्डमा उचित छानबिन र कारबाही नगर्ने हो भने अन्तर्राष्ट्रिय जगत्ले कारबाही गर्नेछ। कोभिड १९ ले विश्व नै आतंकित भएको हुँदा यतातिर कसैको ध्यान गएको छैन। कोभिड १९ कम हुनासाथ अन्तर्राष्ट्रिय आयोगहरूले कारबाही गर्नेछन्। संसदीय लोकतन्त्र जनताको बलिदानबाट स्थापित भयो तर संसदीय लोकतन्त्रप्रति आस्था र विश्वास नहुनेका हातमा लोकतन्त्र परेको छ, अन्यथा झन्डै वर्ष दिन हुन लाग्यो, उपसभामुख पद खाली छ। संविधानतः सभामुख र उपसभामुख एउटै दलको हुन नसक्ने हुँदा सभामुख सत्ताधारी दलको भएपछि उपसभामुख प्रतिपक्षको हुनुपर्छ। नेकपा प्रतिपक्षलाई उपसभामुख दिने पक्षमा छैन। सबभन्दा आश्चर्य त के छ भने विगत ६७ महिनादेखि संसद्को अधिवेशन भएको छैन। सरकार र सत्ताधारी दल संसद् अधिवेशन बोलाउने पक्षमा छैनन्। संसद् बैठक बस्नासाथ सरकारबाट भएको गलत कामकारबाहीबारे प्रश्न उठ्न सक्छन्। त्यसकारण सरकार संसद् छलिराखेको छ। तर आश्चर्य यो छ कि संसदीय व्यवस्थाका लागि ७० वर्षदेखि लडेको नेपाली कांग्रेस पनि मौन छ। त्यसकारण सत्ताधारी दल हाइसञ्चोले बसेको छ। कोरोना तीव्र भएको मुलुक अमेरिकामा राष्ट्रपतिको चुनाव भयो। छिमेकी भारतको बिहारमा पनि चुनाव भयो। अन्य युरोपेली मुलुकमा पनि चुनाव भएका छन् तर हाम्रो मुलुकमा संसद्को अधिवेशनसम्म बस्दैन। नेकपाभित्रको झगडा त्यो विन्दुमा पुगेको छ कि अध्यक्ष प्रचण्डलाई पाखा लगाइसकिएको आभास हुन्छ। प्रचण्डले पनि राजनीतिक प्रस्तावमाथि आफ्नो दृष्टिकोण सार्वजनिक गरेको छन्। यसले विवाद झन् तीव्र बन्दै गएको छ। एमाले बनेदेखि नै पार्टीमा माधव नेपाल र ओलीबीच प्रतिस्पर्धा रह्यो, कुनै बेला झगडा त्यो विन्दुमा पुग्यो कि माधव केपीका बीच बोली नै बन्द भयो। सत्ता र शक्ति यतिखेर ओलीका हातमा छ। उनको प्रयत्न प्रचण्डबाट माधवलाई अलग्याउने र त्यसपछि माधवलाई तह लगाउने। मिर्गौला प्रत्यारोपणपछि तागत यति धेरै बढ्यो कि सेतै फुलेका जुँगा पनि काला भए। सामाजिक सञ्जालमा उनले लेखेका छन्। उनले संकेत गरेका छन् ओली अभै लड्नभिड्न तयार छन्। अबको नेकपाभित्रको लडाइँसँग माधव नेपालको राजनीतिक भविष्य गाँसिएको छ। अबका क्रियाकलापले माधवको राजनीतिक भविष्य स्पष्ट हुनेछ। नेपालको राजनीतिक परिवर्तनमा बाह्य शक्तिको खुला र सूक्ष्म व्यवस्थापन हुने गरेको छ। योभन्दा पहिल्यै फुट्नै लागेको नेकपा नेपालस्थित चिनियाँ राजदूतको दौडधूपपछि जोगिएको थियो। यसपटक आफैं मिलेर व्यवस्थापन हुन्छ कि कुनै शक्तिको आमन्त्रण गरिन्छ, त्यो हेर्न बाँकी छ। एक भएका पार्टी फुटुन् भन्ने पक्षमा पंक्तिकार भने छैन। चिन्ता जबर्जस्ती जुटेर नेतृत्वबीच मनमुटाव भइरहँदा र सत्ताको च्याँखे थाप्ने कामले मुलुक र लोकतन्त्रको हित हुँदैन भन्ने हो।"
"नेकपाको घर झगडा, राष्ट्रिय राजनीति र सरकार सञ्चालन : को जाली, को महाजाली ?","विगत लामो समयदेखि नेकपाको घर झगडाले सबैको ध्यान खिचेको छ । नेकपाभित्रको यो रडाकोका दुई वटा पक्ष छन्, पहिलो नेकपा सञ्चालनको आन्तरिक विषय र दोस्रो नेकपा नेतृत्वको सरकार सञ्चालनको विषय । नेकपाभित्र 'को' जाली हो, को महाजाली हो, कसले धेरै झुट बोल्यो, कसले पार्टी सञ्चालनमा हलो अड्कायो अनि कसले सरकार सञ्चालनमा अड्कायो, यी विषयहरू नेकपाभित्रका आन्तरिक छलफलका विषय हुन । दुई पाइलटका बीचमा गोप्य कोठामा, बैठकमा, सामूहिक रूपमा औपचारिक, अनौपचारिक ढङ्गले केकस्ता सहमति र सौदावाजी भए र ती कसले पालना गरे, कसले गरेनन् त्यो पनि पार्टीकै आन्तरिक चासोका विषय हुन। गुटबन्दी कसले गर्यो , षडयन्त्र कसले गर्योि, फुटाउन कसले खोज्यो, कसलाई भाग मिल्यो कसलाई मिलेन, नेकपाको असली आमा को हुन त्यो पनि नेकपाका साथीहरूले नै छुट्टाउने हो । पार्टीभित्रको आन्तरिक जीवनमा अविश्वास र आशङ्का हुनसक्छ, कतिपय अवस्थामा वैचारिक मतभेद र अन्तरविरोध पनि रहन्छ । मतभेदका विषयमा संवाद हुन्छ, समाधान निस्कन्छ र पार्टी अगाडि बढ्छ । यदि यस्तै पार्टीका आन्तरिक विषय मात्रै दुई अध्यक्षको दोहोरीको विषय हुन्थ्यो भने, उक्त विषयमा चासो राखे पनि हामी शुभेच्छा प्रकट गरेर मात्रै बस्थ्यौँ । तर, नेकपाको विवादमा उठान भएका कतिपय विषय पार्टीको आन्तरिक विषयमा मात्रै सीमित छैनन् । केही दिन अघि नेकपाका अध्यक्ष प्रचण्डले नेकपा सचिवालयको बैठकमा लिखित प्रस्ताव प्रस्तुत गर्दै अर्का अध्यक्ष तथा प्रधानमन्त्रीमाथि केही सङ्गिन आरोप लगाउनु भएको विषय सार्वजनिक भइसकेको छ। मूलतः प्रचण्डको राजनीतिक प्रस्ताव भित्रको सरकार सञ्चालनमा अनुत्तरदायी व्यवहार अन्तर्गत समावेश भएका आरोपका बुँदाहरू नेकपाभित्रको आन्तरिक विषय मात्र नभएर आम सरोकारका विषय हुन् । सचिवालय बैठक तय भएकै समयमा प्रधानमन्त्री ओलीले बोलाए मन्त्रिपरिषद् बैठक सचिवालयको बैठक एक बजे बालुवाटारमा बस्दैछ : प्रवक्ता श्रेष्ठ नेकपा विवाद : राष्ट्रपति भेट्न प्रधानमन्त्री शीतल निवासमा मन्त्रिपरिषद् बैठक दिउँसो २ बजे बालुवाटारमा कांग्रेस नेता खतिवडाको व्यङ्य : नेकपाको सर्वोच्च नेता चीनियाँ राजदूत र राष्ट्रपति हुन् जस्तो लाग्यो नेकपा सचिवालय बैठक बालुवाटारमा नेकपाका नेताहरुको जोड : बैठकबाट निकास निकाल्नुपर्छ १० दिनपछि बस्नेगरी नेकपा सचिवालय बैठक सम्पन्न नेकपा सचिवालय बैठकमा ओलीले छुट्टै प्रस्ताव ल्याउने : १८ गते स्थायी कमिटी सचिवालय बैठकमा महासचिवको सरप्राइज प्रस्ताव: हामी सबैले राजीनामा दिऔं नेकपा अध्यक्ष पुष्पकमल दाहालको आरोप छ अझ भनौँ ठहर छ, "" नेकपाको संसदीय दलले चुनेर प्रधानमन्त्री बन्नु भएको खड्गप्रसाद ओलीले स्वच्छ सरकार र सुशासनको कार्यदिशा विपरीत सरकार चलाउनु भयो; त्यस्तै भ्रष्टाचार, दुराचार, व्यभिचार र कमिसन खोरी नियन्त्रण गर्न सार्थक पाइला चाल्नुको सट्टा वाइड बडी विमान खरिद प्रकरण, सुरक्षण छापाखाना खरिद र सञ्चार मन्त्रीको टेप प्रकरण, यति होल्डिङ्स सँगको अपारदर्शी र शंकास्पाद कारोबार, स्वास्थ्य सामाग्री खरिदमा ओम्नी समूहसँग साँठगाँठ र बजेट सार्वजनिक गर्नु पूर्व गोप्य राख्नुपर्ने करको दर रेट परिवर्तनलाई चुहाएरविद्युतीय सवारी र चकलेट आयातमा अनियमितता जस्तो प्रकरणमा मुछिएकाहरूको प्रतिरक्षा गरेर ओलीले भ्रष्टाचारलाई प्रोत्साहन र संरक्षण गर्नु भयो, कोरोना महामारी विरुद्ध राष्ट्रिय एकताको साथ अगाडि बढ्नु पर्ने बेला पार्टी विभाजन र सत्ताको खेलमा लागेर ओलीले राजनीतिक विवाद मात्र सिर्जना गर्नु भएन कानुन सम्मतको विपद् व्यवस्थापनको राज्य संयन्त्रलाई निष्क्रिय तुल्याउनु भयो । राष्ट्रियता संग सम्बन्धित विभिन्न विषयमा अनेक पटक फितलो देखिनु भयो र विदेश मामिला र कूटनीतिमा नेपालको स्वतन्त्र नीति संग मेल नखाने व्यवहार देखाउँदै अयोग्यता प्रदर्शन गरी देशलाई क्षति पुर्यापउनु भयो। द्वन्दकालिन मुद्दाहरूलाई राजनीति उद्देश्यका निम्ति उपयोग गर्नुभयो। समग्रमा सरकार सञ्चालनको दुई वर्षको अवधि हेर्दा प्रधानमन्त्री ओली सम्पूर्ण रूपमा असफल हुनु भयो ।"" पुष्पकमल दाहालले खड्गप्रसाद ओलीमाथि लगाएको आरोपहरूमा नौला विषय छैनन् र गलत पनि होइन; संसद्, सडक सबैतिरबाट प्रधानमन्त्री ओली विरुद्ध उठ्दै र लाग्दै गरेका आरोप हुन् । तर पनि यो प्रकरण विशेष छ । प्रधानमन्त्रीकै पार्टीभित्रबाट नेकपा अध्यक्ष प्रचण्ड सहित अन्य दुई पूर्वप्रधानमन्त्री समेतका शीर्ष नेताहरूले प्रधानमन्त्री ओलीलाई सरकार सञ्चालन गर्न अयोग्य मात्र होइन राज्य सञ्चालन र सुशासनका सन्दर्भमा प्रधानमन्त्रीको प्रवृत्ति र नियतमै गम्भीर प्रश्न उठाएका छन् । आफ्नै पार्टीको संसदीय दलको नेताको रूपमा प्रधानमन्त्री बनाएको व्यक्तिविरुद्ध उदाहरण सहित असक्षमरभ्रष्टाचारीलाई प्रोत्साहन र संरक्षण गरेको, राष्ट्रिय सुरक्षामा असंवेदनशिल भएको निष्कर्ष निकाल्नुले प्रधानमन्त्री ओली विरुद्धको विरोधको पछिल्लो शृङ्खलालाई विशेष बनाएको छ । यो संवेदनशील छ। प्रचण्डको आरोप पत्र पछाडि, यतिखेर प्रधानमन्त्री आफ्नो पदीय र कूटनीतिक,राष्ट्रिय र अन्तर्राष्ट्रिय मर्यादाको समेत ख्यालनगरी सम्पूर्ण शक्ति लगाएर प्रचण्डलाई फकाउने प्रयत्नमा हुनुहुन्छ भन्ने सुनिरहेका छौँ, पढिरहेका छौँ । पार्टी सञ्चालनको सन्दर्भमा रहेका मतभेदका बारेमा, नेकपा भित्रको गुटबन्दीका बारेमा कसले आत्मासमीक्षा गर्ने, कसले आत्मालोचना गर्ने, कसले त्याग गर्ने, कसले कसलाई कति फकाउने, कसलाई तर्साउने, को कता जाने, कसको जिम्मेवारी हेरफेर गर्ने त्यो नेकपाका साथीहरूले नै छलफल गर्ने विषय हो । छलफल गर्नुहोस्, चिरफार गर्नुहोस्, निकास निकाल्नुहोस् हाम्रो शुभकामना छ । तर, प्रधानमन्त्री ओलीको अर्थात् नेकपाको एकल नेतृत्वको सरकार सञ्चालन गर्दा देखिएको अनियमितता, भ्रष्टाचार, अपराध, कुशासन लगायतमा नेकपाको अध्यक्षले आफ्नो पार्टीको प्रम र सरकारको बारेमा जे ठहर गर्नु भएको छ अब दुई अध्यक्षको मनमुटु मिल्दैमा, गुटहरू जोड्दैमा, कोही आएर रातारात मिलाइदिँदैमा अनि एक भयौँ भनेर हात मिलाउँदैमा, आत्म आलोचना गर्दैमा अनि प्रस्ताव फिर्ता लिँदैमा सकिने विषय होइनन्, सकिँदैनन् । यस्ता विषय बैठकमा मन पखालेर पखालिँदैन, अब बिर्सौँ भनेर बिर्सिइँदैन । यी सार्वजनिक चासो र राष्ट्रिय सरोकारका विषय हुन र यी विषयको उत्तर आरोपीले दिनुपर्छ, आरोप लगाउनेले दिनुपर्छ, प्रधानमन्त्रीले दिनुपर्छ, नेकपाले दिनुपर्छ । यति मात्र होइन नेकपाको आन्तरिक शक्ति सङ्घर्ष र कलहबिच विदेशी गुप्तचर प्रमुखसँगको प्रधानमन्त्रीको भेटको विषय अनि नेकपाका नेताहरूले चिनिया राजदूतसँग गरेको अस्वाभाविक भेटघाट समेतका बारेमा प्रधानमन्त्री र सिङ्गो नेकपाले उत्तर दिनुपर्छ । यस प्रकरणमा उठेका र उठाइएका सार्वजनिक र राष्ट्रिय सरोकारका विषयलाई फगत पार्टीभित्रको आन्तरिक शक्ति सङ्घर्षबीच उठेको मनमुटाबको तितो अभिव्यक्तिका रुपमा लिने भुल कम्तीमा प्रतिपक्षले गर्ने छैन । त्यसैले फकिने र फकाउने ले यो नबिर्सिनुहोला कि अब सबै विषय नेकपाभित्रको आन्तरिक विषय रहेनन्, दुई पाइलट को मनमुटाब मात्रको विषय रहेन । अब यो राष्ट्रिय सरोकारको विषय हो; यो हाम्रो विषय हो। आरोप लगाउने र आरोपित जसले जसलाई फकाए पनि जसले आएर 'फकाइदिए वा मिलाइदिए' पनि अब हाम्रो एकएक प्रश्नको उत्तर दिन तयार पनि हुनु होला । नेपाल कम्युनिष्ट पार्टीका अध्यक्षले आफ्नै पार्टीका तर्फबाट बन्नुभएको प्रधानमन्त्रीको सन्दर्भमा उठाउनुभएको एकएक प्रकरणको हिसाबकिताब अब संसद् र सडक दुबैबाट मागिने छ । (नेकपा विवादको विषयमा कांग्रेस नेता थापाले सामाजिक सञ्जालमा सार्वजनिक गरेको धारणा)"
नेकपा कम्पनी प्रालि,"राजनीति त्याग र सेवाको सम्मिश्रण हो, सेयर हिस्सा देखाएर नाफा माग्दै क्याल्कुलेटर चलाउने पेसा होइन अंग्रेज न्यायाधीश नाथानियल लिन्डलेको परिभाषाअनुसार कम्पनी अप्राकृतिक व्यक्ति हो। यसमा साझा कामका लागि व्यक्तिहरूले नगद वा सरहका जिन्सी लगानी गर्छन्। र, आर्जन हुने नाफाघाटा बाँड्छन्। सत्तारूढ दल नेकपाका उपल्ला नेताहरूका पछिल्ला गतिविधिले कम्पनी को यही परिभाषालाई चरितार्थ गरिरहेका छन्। यो राजनीतिक दल नभएर कतै प्राइभेट लिमिटेड कम्पनी त होइन भन्ने जिज्ञासा जगाएका छन्। कम्पनीमा जति लगानी गरिन्छ, त्यही अनुपातमा कमाइको हिस्सा खोजिन्छ। घाटा लागे उसरी नै व्यहोराइन्छ। कसको सेयर कति छ भन्ने यसमा प्रस्ट हुन्छ। त्यसको प्रमाणपत्रै मिल्छ। तर, राजनीतिमा न सेयरको प्रमाणपत्र हुन्छ, न पारदर्शी लगानी नै। न त कमाइ बाँड्नै मिल्छ। त्यसको हकदाबी माग्नुजति महामुख्र्याइँ केही होइन। प्रेमपत्र प्रकरण नेकपा अध्यक्षद्वयको प्रेमपत्र यतिबेला चर्चोत्कर्षमा छ। त्यसले नेकपाको कम्पनीकरणलाई झन् प्रवद्र्धन गरेको छ। आदानप्रदान भएका पत्रका अन्तर्वस्तु केलाउँदा ती कुनै सैद्धान्तिक असहमतिका दस्तावेज होइनन्। राष्ट्रिय वा जनसरोकारका एजेन्डासमेत होइनन्। र, होइनन् संकट र विपत्ति मोचनका असमझदारी पनि। पद, अवसर, भाग र मागका खिचातानीयुक्त रोइलो मात्र हुन्। एउटा नेता कसरी फकिइन्छन् र अर्कामा फकाउने कला छ कि छैन भन्ने लेखाजोखा छ त्यसमा। त्यसैले मैले नेताद्वयका लेखाइलाई प्रेमपत्र नामकरण गरेको हुँ। अध्यक्ष एवं प्रधानमन्त्री केपी शर्मा ओलीले अर्का अध्यक्ष पुष्पकमल दाहाललाई लेखेको पत्रको टुप्पामा छ, कमरेड प्रचण्डले मलाई बेलाबेला भन्ने गर्नुहुन्छ मलाई फकाउनुहोस् न, म फकिने मान्छे, फकिन्छु नि। भन्नुहोस् न त ! मुलुकको समृद्धिका लागि, जनताको खुसियालीका लागि, नेपाली कम्युनिस्ट आन्दोलनको अग्रगतिका लागि, पार्टीलाई थप सुदृढ गर्नका लागि हुन्छ। तपाईंलाई म फकाउन तयार छु। ल मैले फेरि फकाएँ। आउनुहोस्, गुटबन्दी र दाउपेच छाडौं, हाम्रो यो प्यारो पार्टीलाई एकजुट बनाऔं। दाहालले पत्रको अन्त्यमा ओलीलाई जवाफ यसरी दिएका छन्, नयाँ आधारमा नयाँ एकता कायम गर्दै, देश, जनता, पार्टी र आन्दोलनलाई नयाँ एकताका लागि कमरेडले थोरै मात्र आत्मसमीक्षा, आत्मालोचना र त्यागको स्पिरिट देखाउनुभयो भने त्यो ठूलो कुरा हुनेछ। मेरो विचारमा यो सबैका निमित्त थोरै त्याग गर्ने पालो तपाईंको छ। त्यति भएमा तपाईंको पत्रको अन्तिममा भनेझैं म सजिलै फकिनेछु। यो रामरमिताका लागि दलका रूपमा निर्वाचन आयोगमा होइन, व्यापारिक संस्थाका रूपमा कम्पनी रजिस्ट्रारको कार्यालयमा दर्ता गराउनुहोस्। तपाईंहरूको लेनदेनको साक्षी किनारा सदर बनिरहन जनता अब सक्दैनन्। राजनीतिक कोकोहोलोसहित आएका पत्रका सार भने सेयर अनुसारको लाभ पाउन नसकेको बिलौनामै केन्द्रित छन्। जोजो यो ब्रह्माण्डै पल्टिन लागेसरी भिडिरहेका छन्, कारण भने फकाउन सक्ने कि नसक्नेमा केन्द्रित छ। केटाकेटी खेलेजस्तो जगहँसाइ यति ठूलो दलका नेताहरूलाई सुहाउने विषय होइन। एकीकरणपछि साविकका दुवै दलका कार्यकर्तामा प्रसन्नता छाएको थियो। कार्यगत एकताकै बलमा गत संसदीय निर्वाचनमा यी दलले झन्डै दुई तिहाइ मत ल्याएका थिए। त्यसपछि एकीकरणसँगै लामो कालखण्डको राजनीतिक अस्थिरता अन्त्य हुने देशवासीमा विश्वास जागेको थियो। त्यही अपेक्षासाथ उनीहरूले कम्युनिस्ट पार्टीमा मत खन्याएका थिए। जनताले रोजेको दलमा भने त्यसयता सधैं रडाको चलेको चल्यै छ। मेरो सेयर यति छ भन्दै नाफा दाबीमा क्यालकुलेटर चलाउने क्रम जारी छ। नेकपालाई साँच्चैको कम्पनी बनाइएको छ। तर, नेकपा कम्पनीमा घाटाको भागबन्डा कहिल्यै भएको देखिन्न। कोभिडमा खोइ राजनीतिक परिचालन हुन सकेको ? त्यसको सेयर कसैले किन नमागेको ? २०७२ को महाभूकम्पले राष्ट्रिय एकतामा बल दिलाएको थियो। भूकम्पले देश थिलथिलो पारेको अवस्थामा दलहरू जुटेका थिए र व्यग्रप्रतीक्षित संविधान बनाएका थिए। यसपालि कोरोना महामारीमा दृश्य ठीक उल्टो पाइयो। देश संकटमा छ, नेता सेयर खोजिरहेका छन्। नाफा (पद र पैसाको) कताबाट हुन्छ ? कतिकति भाग लगाउने ? कसको सेयर कत्रो छ, त्यत्रो भाग मिल्यो कि मिलेन ? किन तलमाथि भयो ? यस्तै खिचातानीमा समय बर्बाद भएको छ; जसले गर्दा पूर्ण एकता नहुँदै नेकपा प्रालि संकटोन्मुख छ। टाट पल्टिएको घोषणा गर्न मात्र बाँकी छ। यो अवस्थाबाट जोगाउनु पर्दैन ? मानौं, नेकपा कुनै बिन्दुमा फुट्यो। अर्थात् नेकपा कम्पनीको सेयर चुँडाचुँड गरियो। कसैलाई अलि ठूलो भाग पर्ला, कसैलाई अलि सानो। जनता र शुभचिन्तकहरू चाहन्छन् नफुट्नुहोस्। तर, कथंकदाचित् फुट्ने मतिमै पुग्नुभयो भने न यो कलमले रोक्न सक्छ, न तपाईंहरूका मतदाताले। सोच्नुहोस् बेलैमा। रोक्नुहोस् कम्पनीकरण। बन्द गर्नुहोस् सेयर बाँडफाँट। अनि मात्र हुन्छ वास्तविक भावनात्मक एकता। राजनीतिको व्यापारीकरण पउल वेलस्टोनले भनेका थिए, राजनीति ठूलो पुँजी र शक्तिको खेल होइन, यो त जनजीविकाको सरोकार हो। मेरो सेयर हिस्सा यति, नाफा यति चाहियो भनेर क्याल्कुलेटर चलाउने पेसा राजनीति होइन। त्यसमाथि जनमतले अत्यधिक बहुमतप्राप्त दलका लागि राष्ट्रिय जिम्मेवारी र जवाफदेहिता अवश्य हुन्छ। त्यो भनेको सेवा हो। जनताको पीरमर्काभन्दा अन्यत्रै अलमल गरियो भने अन्ततः तिनैले एक दिन घोक्रेठ्याक लगाउने नै छन्। समृद्ध नेपाल सुखी नेपाली को परिकल्पनाको मार्गचित्र यही हो त ? के लडाइँझगडामै ५ वर्ष बिताएर समृद्ध नेपाल बनाउन सकिन्छ ? अमेरिकामा डोनाल्ड ट्रम्पको पराजय आँखैअगाडि छ। भविष्यमा हारेपछि ट्रम्पीय शैलीमा कि त धाँधली भयो, परिणाम स्वीकार्दिनँ भनेर लाज पचाउनु पर्यो। नत्र यति ठूलो र शक्तिशाली पार्टी नै बढार्न जनताले साइत हेर्दैनन् भन्ने हेक्का राख्नुपर्छ। केही दशकयता राजनीतिको तीव्र व्यापारीकरण हुँदै गएको छ। राज्यसंयन्त्रहरूलाई पकडमा राखेर दोहनको शृंखला चलेको छ। संयोगवश हरेक पार्टीलाई यसको लाभ हासिल गर्ने अवसर मिलेको छ। वर्षौंवर्ष कुनै दलको प्रस्ट बहुमत नआउँदा गठबन्धनका तराजुमा नेता र सांसदसँगै मुद्रा जोखिएका छन्। अहिले बहुमत त छ तर गठबन्धनकालीन त्यो राष्ट्रिय संस्कार दलदलमा छिरेको छ। खासगरी सत्तारूढ दलमा निकै बढी। आफैंभित्र अल्पमतबहुमत, सत्तापक्षप्रतिपक्ष बोकेको छ नेकपाले। र, झलक देखिन थालेको छ मान्छे किनबेचको। यो विकृति सत्तारूढ दलले पालेर राख्नु हुँदैन। राजनीतिमा लाभनीति नेपालको राजनीति विकृत हुनुको मुख्य कारण लाभनीति हावी हुनु हो। नेपालमै गणेशमान सिंह थिए, जसले प्रजातन्त्रसँगै आएको प्रधानमन्त्री पद कृष्णप्रसाद भट्टराईलाई सुम्पिएका थिए। भट्टराईले पनि आफ्नो शासनकाल स्वार्थमा उपयोग गरेनन्। खासमा राजनीति लाभहानि केलाउने पेसा होइन। लाभ खोज्ने पेसा उद्योगव्यापार हो। बिल गेट्स वा स्टिभ्स जब्स र बाराक ओबामाको फरक नै त्यही हो। सन् २०१९ मा गोबैंकिङरेट्सले गरेको मूल्यांकनअनुसार ओबामा परिवारको टाकनटुकन सम्पत्ति ४ करोड अमेरिकी डलर मात्र छ। यति सम्पत्ति त अमेरिकामा कुनै आप्रवासीले जीवनकालमा सहज ढंगले कमाउँछ। दुईपटक राष्ट्रपति भएका ओबामासँग सम्पत्ति नभएर के भयो र ? उनको यश भने कहाँ हो कहाँ माथि छ। पूर्वराष्ट्रपति हैसियतमा पाउने गतिलो पेन्सन, किताब बिक्रीबाट आउने कमाइसमेत उनको परिवारले सामाजिक कार्यमा खर्च गर्दै आएको छ। राजनीतिको इतिहासमा आफूलाई लिपिबद्ध गराउन दाम होइन, यसरी नाम कमाउनुपर्छ। पद होइन, मर्यादा पाउनुपर्छ। पुस्तौं पुस्ता, युगौं युग उदाहरण बन्ने काम गर्नुहोस्; त्यो मौका तपाईंहरूमा छ। दाम कमाएरै कीर्ति राख्ने मन छ भने राजनीति हापेर व्यापारमा होमिनुहोस्। अझै समय छ। त्यसमा पनि सफलता मिल्न सक्छ। तर, राजनीतिलाई कृपया कम्पनीकरण र व्यापारीकरण नगरिदिनुहोस्। राजनीति जनताको गाँस हो। बास हो। कपास हो। जब यो गलत बाटामा जान्छ, जनता संकटमा पर्छन्। प्रख्यात उद्यमी रिचर्ड ब्रान्सनले भनेका छन्, व्यापारिक अवसरहरू बसजस्तै हुन्, एउटा अघि बढ्दा अर्को आइसक्छ। राजनीतिमा व्यापारको त्यो चरित्र खोज्नु हुँदैन। एउटा पद जानासाथ अर्को पाइहाल्ने हतारो गर्नु हुँदैन। पार्टी वा नेता मिलाउने वा अन्य कुनै योगदानको ज्याला लाभ आर्जनका ठाउँ मागेर सेयरको बोनस खाने दाउ हेर्नु हुँदैन। राजनीति त त्याग र सेवाको सम्मिश्रित पेसा हो। त्यसमै रमाउनुपर्छ। पदलाई जनसेवाको अवसरका रूपमा लिनुपर्छ। र, आफूले नपाउँदा पाउनेलाई सघाउन सक्नुपर्छ। तब मात्र यो लाभनीतिबाट राजनीतिमा रूपान्तरण हुन्छ। नेकपाका गुटै गुट बनेका नेताहरूले यति पनि बुझेको आभास हुँदैन। र, अन्त्यमा, तपाईंहरू यसरी नै झैझगडाको तमासा देखाउनुहुन्छ भने, जनता अब हेर्न तयार छैनन्। तपाईंहरूलाई मतदान गरेर देश हाँक्ने अख्तियारी दिने जनतालाई यति भन्न अधिकार छ। यो रामरमिताका लागि दलका रूपमा निर्वाचन आयोगमा होइन, व्यापारिक संस्थाका रूपमा कम्पनी रजिस्ट्रारको कार्यालयमा दर्ता गराउनुहोस्। हिराबकिताब उतै गर्नुहोस्। तपाईंहरूको लेनदेनको साक्षी किनारा सदर बनिरहन जनता अब सक्दैनन्। तपाईंहरूका नेप्से परिसूचक तलमाथि पुर्याउन ब्रोकर बनिरहन पनि चाहँदैनन्। जनताको भोटले राज्य चलाउनुहोस्, आफ्नो प्रालि होइन। :"
नवउदारवादी अर्थनीतिको जग,"झन्डै दुईतिहाइ जनमतका साथ नेपाल कम्युनिस्ट पार्टीको नतृत्वमा सरकार सञ्चालन भएको छ। सरकारले तीनवटा बजेट ल्याइसकेको छ। तर सरकारका नीति, कार्यक्रम र बजेटले नवउदारवादी बजारमुखी अर्थतन्त्रले व्यापारीकरण र निजीकरण गरेको स्वास्थ्य, शिक्षा, आबास, खाद्यान्न, खानेपानी, सार्वजनिक यातायातजस्ता आधारभूत सेवा र सुविधामा सार्वजनिक लगानी वृद्धि गरेर जनतालाई निःशुल्क र सर्वसुलभ सेवा प्रदान गर्ने दिशामा अगाडि बढ्न नसकेको स्थितिमा यो वाम सरकारले पाँच वर्षको अवधिमा जनतालाई यी सेवा र सुविधा निःशुल्क र सर्वसुलभ ढंगले प्रदान गर्नेमा चुनौती खडा हुने देखिएको छ। चालीसको दशकदेखि अवलम्बन गरिएको नवउदारवादी अर्थतन्त्रको मोडेल र आर्थिक नीतिलाई विस्थापित नगरीकन सुखी नेपाली समृद्ध नेपाल को मूल नाराका साथ हामीले हाम्रो विकास प्रयास अगाडि बढाइरहेका छौं। योजनाबद्ध विकासको थालनी भएको ६४ वर्ष व्यतीत भएको छ। यति लामो अवधिमा पनि हाम्रोजस्तो प्राकृतिक स्रोतसाधनले वैभवशाली देश आज किन अविकसित अवस्थामा रहिरहेको छ ? किन नेपालीको जीवनस्तर औसतमा गरिबीको रेखाभन्दा माथि उठ्न सकेको छैन ? देशलाई किन आत्मनिर्भरताको बाटोमा अगाडि बढाउन सकिएको छैन ? किन सधैंभरि विकासका लागि विदेशीसँग हात पसार्न विवश हुँदै छौं ? यस्ता प्रश्नको उत्तर खोजेर विकासको सही रणनीति बनाएर अगाडि नबढ्ने हो भने हाम्रा विकासका प्रयास कतै बालुवामा पानी हालेजस्तो त हुँदैनन् ? यतिबेला गम्भीरतापूर्वक सोच्नुपर्ने बेला आएको छ। मुलुकलाई समाजवादी दिशामा अगाडि बढाउन संविधानले दिशानिर्देश गरेको छ। संविधानमा उल्लिखित आर्थिक सामाजिक लक्ष्य उद्देश्य हासिल गर्न सरकारले समाजवादी आर्थिक सामाजिक नीति लागू गरेर अगाडि बढ्न जरुरी छ। यसका लागि सत्तारुढ पार्टीभित्र नै व्यापक छलफल गरी आवधिक योजना तर्जुमा गर्न सरकारलाई निर्देशित गर्न सकेको स्थिति छैन। आर्थिकसामाजिक विकासको प्राथमिकतामा जनताका आधारभूत आवश्यकताका वस्तु तथा सेवाहरू शिक्षा र स्वास्थ्य क्षेत्रमा भएको व्यापारीकरण र निजीकरण अन्त्य गरेर राष्ट्रियकरण गर्ने योजनाका साथ आगामी तीनचार वर्षभित्र निःशुल्क र सर्वसुलभ सेवा उपलब्ध गराउने गरी यश क्षेत्रमा कुल बजेटको १०१५ प्रतिशत बजेट विनियोजन गरी लगानी गरेर जाँदा आर्थिक सामाजिक विकासका लागि आधार तयार हुने थियोे। तर यस दिशामा सरकारको ध्यान जान सकेको छैन। दुर्गम हिमाली र पहाडी भेगमा गुणस्तरीय खाद्यान्नको आपूर्तिको सुनिश्चितता, आवासविहीन, भूमिहीनलाई आबास र जीविकोपार्जन गर्ने सुनिश्चितता, स्वच्छ खानेपानीको व्यवस्था, कृषिआधारित आधुनिक खेती प्रणाली र कृषिआधारित औद्योगीकरणको थालनी, सँगसँगै उत्पादन र रोजगार वृद्धिका योजनाको खाँचो छ, तर अहिले पनि राजनीतिक दबाब र प्रभावमा योजना तर्जुमा गर्ने परिपाटी हट्न सकेको छैन। सबै क्षेत्रमा आमूल सुधार गरेर विकासलाई बढाउन सकियो भने मात्रै मुलुकमा समाजवादी अर्थतन्त्रको आधार निर्माण हुन सक्छ आज दुर्गम हिमाली पहाडका गाउँ र सहरबीच विकासको ठूलो खाडल छ। गाउँमा उत्पादनको सम्भावना छ। तर गाउँमा उत्पादन हुने वस्तु सहरसम्म ल्याउने सुविधाजनक र सुरक्षित बाटो अभाव छ। दुर्गम र विकट बनिरहेका दुर्गम पहाडी भेगमा वार्षिक उत्पादनले खान नपुगेर रोजगारको खोजीमा बर्सेनि लाखौंलाख युवा छिमेकी देश भारतलगायत तेस्रो देशका मुलुकमा अनेक दुःखकष्ट गरेर जान बाध्य हुनुुपर्ने अवस्था कसरी अन्त्य गर्ने ? उनीहरूलाई रोजगार दिन स्थानीय कच्चा पदार्थमा आधारित कृषिआधारित लघु घरेलुु, मझौला अथवा मेघा उद्योग खोलेर उत्पादन र रोजगार बढाउने खालका योजना र विकासका प्राथमिकता यता हुनुपर्ने होे, तर नीतिनिर्माताको यस दिशामा अझै गम्भीरतापूर्वक ध्यान गएको छैन। नवउदारवादी अर्थनीतिका कारण धनी झन् धनी हँुदै गएको, सम्पत्तिको एकदुई दर्जन व्यक्तिमा सम्पत्तिको अतिकेन्द्रीकरण हुँदै गएको, उत्पादन र रोजगार विस्तारकोे प्रचुर सम्भावना भएको चिनी कारखाना, कागज कारखाना, कपडा कारखाना, सिमेन्ट उद्योग, इँटाटायल कारखाना आदि उद्योगधन्दा निजीकरण गरेर दलाल पुँजीवादलाई प्रोत्साहन गर्न खुला आयात नीति अवलम्बन गरियो। परिणामस्वरूप देशभित्र उत्पादन र रोजगार विस्तार हुनुको सट्टा संकुचन भयो। गाउँगाउँ र सहरमा बेरोजगारको पल्टन नै खडा भयो। बेरोजगार युवा गाउँसहरबाट रोजगारको खोजीमा विदेशतिर लखेट्ने वैदेशिक रोजगारको नीति, कानुन र मानव तस्कर गर्ने बिचौलिया जसलाई म्यानपावर व्यवसायीका नाममा वैधता प्रदान गरियो। अझ कतिसम्म भयो भने यिनै व्यवसायीले नै पार्टी र पार्टीका नेतालाई आर्थिक सरसहयोग र चन्दा दिन थालेपछि यिनै दलाल व्यवसायीको संगठित समूहलाई पार्टीका जनसंगठनका रूपमा घोषणा गर्ने र यिनै व्यवसायीले पार्टीका नेतालाई प्रभावमा पार्ने, पार्टी नेतृत्वमा पुग्ने, सांसदको टिकट प्राप्त गर्ने र मन्त्री हुने र आफ्नो व्यवसायअनुकूलका नीति, नियम र कानुन बनाउने काम गर्ने गरेका छन्। देशभित्र रोजगार सुनिश्चित नहुँदा रोजगारको खोजीमा विदेशतिर धकेलिएपछि युवा गाउँसहरबाट खाली भएपछि एक्कासि गरिबी घटेर १७१८ प्रतिशतमा कायम भएको सरकारी तथ्यांक बाहिर आएको छ। तर ती वैदेशिक रोजगारमा गएका युवा शक्तिको परिवारको वास्तविक जीवनस्तरमा वृद्धि भएको छ ? उनीहरूको जीवनस्तरमा वृद्धि भएको परिवर्तन कतिको टिकाउ र भरपर्दाे छ ? कहींकतै पनि तथ्यांक बाहिर आएको छैन। बरु वैदेशिक रोजगारमा गएका परिवार गाउँ छाडेर सहरमा डेरा वा घरघडेरी जोडेर जीवन व्यतीत गरिरहेका छन्। गाउँका खेतबारी बाँझो र वनजंगलले ढाकिएका छन् र उत्पादन नभएपछि आयातीत वस्तु उपभोग गरेर बहुराष्ट्रिय निगमका वस्तु र सेवाको बजारीकरण गरिदिएर गरिबी घटेको, बेरोजगार न्यून भएको भनेर मक्ख परिरहेको अवस्था छ। वास्तवमा यस्ता डेन्टिङपेन्टिङ खालका विकासले नेपाललाई कहिल्यै पनि स्वाधीन र आत्मनिर्भर बनाउँदैन। संघीय शासन प्रणालीअन्तर्गत सन्तुलित तवरले स्थानीय विकास गर्ने र सिंहदरबारको अधिकार जनताका घरदैलोमा पुगेर जनतालाई सेवा पुर्याउने जुन लक्ष्य लिएको छ, त्यहीअनुरूपको जनशक्ति व्यवस्थापन गरेर प्रशासनिक व्यवस्थापन गर्न जरुरी छ। तर जनतालाई सेवा पुर्याउने प्राविधिक विज्ञ जनताका घरदैलोमा पुग्न नसक्ने, प्रायः सबै विज्ञ प्राविधिक सिंहदरबारवरिपरि बस्ने ढंगले जनशक्तिको योजना बनाइएको छ। प्राविधिक विज्ञ जनशक्तिको सट्टामा बरु जनप्रतिनिधिको संख्या बढाएर तिनको तलब, पारिश्रमिक, गाडी सुविधा, स्वकीय सचिव, विज्ञ र सल्लाहकार राख्न पाउने गरी साधारण खर्चमा भारी मात्रामा वृद्धि गर्ने खालको नीति बनाइएको छ। त्यसै त कोरोनाको महामारीले अर्थतन्त्रमा ४५ खर्ब रकमको क्षति गर्न सक्ने, आर्थिक वृद्धिदर ऋणात्मक हुने भयावह अवस्थाबाट मुलुक गुज्रँदै गएको स्थितिमा अर्थतन्त्रलाई धराशायी हुनबाट जोगाउन साधारण खर्चमा व्यापक कटौती गरी कोरोना महामारीबाट मानवीय जनजीवन र अर्थतन्त्रमा पारेको दुष्प्रभाव न्यून गर्न कोरोना महामारीबाट पीडितजनको निःशुल्क उपचार, राहत, उद्धार, रोजगार र उत्पादन वृद्धि गर्ने लक्ष्यका साथ चालु बजेट परिमार्जन गर्न जरुरी छ। जनताका आधारभूत आवश्यकताका रूपमा रहेको स्वास्थ्य, शिक्षा, खाद्यान्न, स्वच्छ खानेपानी, सुरक्षित आबास, सुरक्षित यातायात सेवा निःशुल्क र सर्वसुलभ गर्ने, स्वदेशी वस्तुको व्यापक उत्पादनलाई देशभित्र पूर्ण उपभोग गरी निर्यातसमेत वृद्धि गरेर देशलाई स्वाधीनता र आत्मनिर्भरताको बाटोमा डोर्याउनुपर्छ। श्रम निर्यात गरेर वस्तु आयात गर्ने र विकासका लागि विदेशी ऋण सहयोग लिएर मुलुकलाई परनिर्भरतामा नै राखिराख्ने नवउदारवादी नीतिलाई हटाउँदै जानुपर्छ। अतः यी सबै क्षेत्रमा आमूल सुधार गरेर समाजवादी अर्थनीतिको जगमा विकास प्रयासलाई अगाडि बढाउन सकियो भने मात्रै मुलुकमा दलाल पँुजीवाद अन्त्य गरेर समाजवादी अर्थतन्त्रको आधार निर्माण हुन सक्ने विश्वास लिन सकिन्छ।"
लिम्पियाधुरा कि ग्रेटर कालापानी : निरर्थक बहस,"नापी विभागका पूर्वमहानिर्देशक एवं सीमाविद् बुद्धिनारायण श्रेष्ठ ग्रेटर कालापानी भन्ने विषय उठान गरेपछि त्यस विषयमा विवाद र बहस सिर्जना भएको छ। सीमाविद्, नक्साविद्, कूटनीटिज्ञ क्षेत्र यस विषयमा दुई धारमा विभाजित भएका छन्। दुवैथरी आआफ्ना दलिल दिइरहेका छन्। श्रेष्ठले लिम्पियाधुरा, लिपुलेक, कालापानीसमेत भूभागलाई ग्रेटर कालापानी भन्नुपर्ने तर्क अघि सारेका छन्। ग्रेटर कालापानी (बृहत् कालापानी) मा पूर्वको लिपुलेकदेखि नाभिडाङ, तुल्सिनुराङ कालापानी, काली मन्दिर, गुञ्जी, नाभी, कुटी, पार्वतीकुण्ड, जोलिङकाङ, जन्सकार, लिम्पियाधुरा समावेश हुन्छ। यतिका धेरै नाम लिइरहन झन्झटिलो हुन सक्ने भएकाले ग्रेटर कालापानी भनिएको उनको दाबी छ। पूर्वटिस्टादेखि काँंगडाजस्तै ग्रेटर नेपालजस्तै लिपुलेकदेखि लिम्पियाधुरा ग्रेटर कालापानीलाई नामांकन गर्न सकिने उनको तर्क छ। अर्काथरीले हिजो कालापानी मात्रै विवाद छ भन्दा नेपालको लिम्पियाधुरा, कुटी, गुन्जी र नाभी पनि नेपालकै हो भन्नेमा आम जनता अनभिज्ञ रहे। त्यसकारण कालापानी मात्रै होइन; भारतले नेपालको लिम्पियाधुरासम्मकै भूभाग मिचेका कारण लिम्पियाधुरा, कालापानी, लिपुलेक शब्दावली नै उपयुक्त हुने अर्काथरीको तर्क छ। भोगाधिकार नहुञ्जेल लिम्पियाधुरा, कालापानी र लिपुलेक नै भन्नुपर्ने उनीहरूको तर्क छ। जलविज्ञानका ज्ञाता डा जगतप्रसाद भुसाल सीमा विवादलाई लहडको विषय नबनाउन अपिल गर्छन्। भारतीयकै डिजाइनमा कालापानीको नाम अगाडि आएकाले गुन्जी, नाभी, कुटी, लाङक्यापासलगायतका क्षेत्र ओझेलमा परिरहेको उनको तर्क छ। भारतीय तिब्बत बोर्डर पुलिस फोर्स (आईटीबीपी) ले सन् १९६२ देखि कब्जा गरिराखेकाले कालापानीको व्यापक प्रचार छ। भारतचीनको युद्धपछि त्यहाँ भारतीय फौज बस्दै आएको छ। भारतले कालापानीलाई नक्कली बनाएर यो ठाउँ कब्जा गरिरहेको छ। कालापानी मात्रै प्रचारमा ल्याएर लिपुखोला पश्चिमको कुटी, गुन्जी, नाभी, लाङक्यापासलगायतका क्षेत्र गुमनाम परिएको थियो। कुटी, गुन्जी, नाभीलगायतका क्षेत्र भारतले भौतिक पूर्वाधारदेखि सुरक्षाफौज राख्ने काम निरन्तर गरिरहेको थियो। नेपालको अद्यावधिक नक्साले यी ऐतिहासिक ठाउँ (गुन्जी, नाभी, कुटी लाङक्यापास आदि) नेपालभित्र पारेकाले भारतको ठाउँको दुखाइ हुनु अन्यथा होइन, नदीविज्ञ भुसाल भन्छन््, यी ठाउँबाट सजिलै भारतीय सुरक्षा फौज हट्लान् भनेर अनुमान गर्नु हतारो हुनेछ। तर तीन करोड नेपालीको निरन्तर आवाज रहिरहँदा नै यी ठाउँबाट भारत हट्न विवश हुनेछ। उनी ग्रेटर कालापानी लिम्पियाधुराकुटी भन्नुपर्ने सुझाव दिन्छन्। मेरो सुझाब छ नेपाली जिब्रोमा लिंपियाधुराकुटी रहनुपर्छ; कालापानी होइन। उनी भन्छन्, विगतमा जनजिब्रोमा लिंपियाधुराकुटी नरहेकाले नक्सा अद्यावधिक गराउन हामी तीन करोड नेपाली आआफ्नो क्षेत्रबाट पापड पेल्नुपरेको नभुलौं। उनका अनुसार सुगौली सन्धि १८१६ नै नेपालभारतको सीमा निर्धारणको आधार भएकाले धौलीगंगाको उत्तरपूर्व अर्थात् देब्रे किनार उत्तर क्षेत्रसमेत ब्यास क्षेत्र हो। यस क्षेत्रमा १२ बस्ती रहेकोमा कालीपूर्वका ६ बस्ती कुटी, नाभी, गुन्जी, कावा (माथिल्लो, तल्लो), छांगरु र टिंकर गाउँ सुगौली सन्धिअनुसार नेपालका हुन्। सुगौली सन्धिअगाडि र झन्डै शतक अवधिपछिसम्म कालापानी कुनै महŒवको ठाउँ थिएन। कुनै समयसम्म तातोपानी मूल रहेको र पछि हिउँपहिरोले पुरिएर तातोपानी मूल हराएको ठाउँको करिब ३४० रोपनीको खोला बगर हो (कालापानी)। यो ठाउँ तत्कालीन टेरागड (खोला) र हाल लिपुगड (खोला) को पूर्वमा छ। कालापानी, लिम्पियाधुरा र लिपुलेकमा स्वामित्व स्थापना गर्न, भारतले निर्माण गरिरहेको भौतिक संरचना रोक्न र भारतीय सुरक्षा फौज फिर्ताका लागि दबाब सिर्जना गर्न, सरकार, बुद्धिजीवी तथा नागरिक समाजका अगुवा लाग्नुको विकल्प छैन। संविधानविद् डा युवराज संग्रौलाले ग्रेटर नेपालको तर्कसँग सहमत हुन नसकिने धाराणा सार्वजनिक गरेका छन्। बुद्धिनारायणजीले जे भन्नुभयो, त्यो गलत हो। उनले सामाजिक सञ्जालमा लेखेका छन्, ग्रेटर कालापानी भनेर उहाँले नेपालमा भारतबाट भएको अतिक्रमणलाई शिथिल पार्नुभयो। इतिहास र तथ्यलाई ध्वस्त पार्ने काम नगर्न उहाँलाई अनुरोध छ। लिम्पियाधुरा नेपालको सीमा हो भन्ने विवाद नरहेको बताउँदै उनले विवाद भारतले जबर्जस्ती नेपालको भूमि कब्जा गरेको विषयमा भएको धाराणा राखेका छन्। उहाँ नापीको महानिर्देशक हुँदा नै यो नक्सा बन्नुपर्ने थियो, त्यो त भएन। अहिले कुन आधारमा ग्रेटेर कालापानीजस्तो तर्कहीन कुरा गर्नुहुन्छ उहाँ ? संग्रौलाले लेखेका छन्, लिंपियाधुराको दाबी छाड्नुपर्छ भन्ने राम्रो र बेचेर भारतको सेवा गर्ने पारा ग्रेटर कालापानीको तर्क हो। अन्तर्राष्ट्रिय नेपाली पत्रकार संघ (इन्जा) का अध्यक्ष गुणराज लुइँटेल पनि लिम्पियाधुराको मुद्दालाई विषयान्तर गर्न नहुने तर्क गर्छन्। उनी भन्छन्, अब त लिम्पियाधुराबाट पछि हट्ने कुरै हुँदैन। कालापानीको मुख्य प्रवाहलाई नै आधार मानेर नेपालको नक्सा मापन गर्ने र नेपालको भूभाग निःसर्त फिर्ता हुनुपर्छ। अतिक्रमणको चपेटामा लिम्पियाधुरालिपुलेक पुस्तक लेखक एवं अध्येता रतन भण्डारी नक्कली कालापानी लाई ग्रेटर कालापानी भन्दै मूल मुद्दा ओझेल पार्ने दुस्प्रयास भएको तर्क राख्छन्। उनले यो विषयमा कडा आपत्ति प्रकट गरेका छन्। श्रेष्ठ नेपाली भूमि लिम्पियाधुरालिपुलेककालापानीको नाम बिगारेर ग्रेटर कालापानी भन्दैछन्। उनी सामाजिक सञ्जालमा लेख्छन्, जबकि दार्चुला छांगरुनिवासी पूर्वसहायक रथि गोपालसिंह बोहराले त्यहाँ कालापानी भन्ने ठाउँ नरहेको र भारतले सीमा मिचेपछि तिल्सी भन्ने ठाउँलाई कालापानी नामाकरण गरी त्यहाँ रहेको पानीको मूललाई महाकालीको मुहान रहेको झूटो प्रचार गर्दै आएको हो भनेर पुस्तक नै लेखेका छन्। भारतले तिल्सी को नाम परिवर्तन गरी कालापानी नामकरण गरेको उल्लेख गरेका छन्। यतिबेला श्रेष्ठ भारतले न्वारन गरेको नक्कली कालापानीलाई ग्रेटर कालापानी भनिरहेका छन्, उन थप लेख्छन्, भारतद्वारा मिचिएको लिम्पियाधुरालिपुलेक कालापानी क्षेत्रको क्षेत्रफल चार सय वर्ग किमि बढी छ, बुद्धिनारायण ३७२ वर्ग किमि मात्रै भनिरहेका छन्। भण्डारीले लिपुखोलालाई महाकाली नदी भन्ने प्रसंग कोट्याएका छन्। उता नापी विभागका पूर्वउपमहानिर्देशक सुरेशमान श्रेष्ठ भौगोलिक नाम, तिनका ऐतिहासिक महत्व, शुद्ध उच्चारण, लेखन आदिसम्बन्धी अध्ययन गर्न एउटा आयोग गठन हुनु अनिवार्य रहेको बताउँछन्। उनले बुद्धिनारायणको फेसबुक स्टाटसमा कमेन्ट गर्दै सामाजिक सञ्जालमा लेखेका छन्, राम्रो जवाफ दिनुभयो, वादविवाद गर्ने यो पो तरिका, आदरणीय अग्रजले गालीगलौजका शब्द प्रयोग नगरी एकापसका असल कुरा उजागर गर्दै जाने हो भने हामी सबै अझ ज्ञानको उचाइमा पुग्छौं जस्तो लाग्छ। धेरैजसोले ग्रेटर कालापानीभन्दा कालान्तरमा कालापानी मात्रै स्थापित भई लिम्पियाधुरासम्मलाई नसमेटिने पो हो कि भन्ने चासो र चिन्ता प्रकट गरेका छन्। ग्रेटर कालापानीमा भावना छ, कालापानीलिम्पियाधुरामा यथार्थ रहेको धेरैको तर्क छ। धेरै भारतको चाकरी गर्न ग्रेटर कालापानीको अवधारणा ल्याएको आरोप पनि सामाजिक सञ्जालमा लगाएका छन्। सुगौली सन्धिअनुसार नेपालको त्रिदेशीय विन्दु लिम्पियाधुरा भएकाले यसलाई विषायान्तर गर्न नहुने अधिकांशको तर्क छ। पूर्वसचिव एवं सम्बन्धित अनुसन्धानकर्ता डा द्वारिकानाथ ढुंगेललगायतका सीमासम्बन्धी जानकारसमेत यो बहस र विवादमा सहभागी भएका छन्। कतिपयले भारतीय गुप्तचर प्रमुख सामन्तकुमार गोयल र सेनाध्यक्ष मनोज मुकुन्द नरवणेको भ्रमणका समयमा ग्रेटर कालापानीको अवधारणालाई अर्थपूर्णरूपमा हेर्नुपर्ने धारणा राखेका छन्। उनीहरूको भ्रमणको आलोचना भए पनि संवादको ढोका खोल्ने विश्वास भने गरिएको छ। संविधानविद् डा चन्द्रकान्त ज्ञवाली पनि महाकालीको शिर लिम्पियाधुरा भन्ने सन् १८१६ कै सुगौली सन्धिमै स्वीकार गरिदिएकाले यसलाई विषयान्तर गर्न जरुरी नरहेको बताउँछन्। उनी यसलाई ग्रेटर कालापानी भन्न नसकिने बताउँछन्। यो विषय सामाजिक सञ्जालमा विवाद छताछुल्ल भएको छ। लिम्पियाधुरा र ग्रेटर कालापानीका पक्षधरबीच यही निहुँ एकअर्काको उछितो काढ्ने कामसमेत सुरुवात भएको छ। भारतले जे चाहेको छ, त्यही काम पहिला नेपालका राजनीतिक दलले गरे, अहिले बुद्धिजीवी गर्न थालेका छन्। यो बेला एकजुट भएर भारतले मिचेको भूमिबाट भारतीय फौज हटाउन दबाब सिर्जना गर्ने र भारतलाई वार्तामा ल्याउन दबाबको खबरदारी गर्ने बेला हो। नयाँ शब्दावली ल्याएर चर्चाका आउने कामलाई किमार्थ स्वीकार्य गर्न सकिन्न। संवेदनशील विषयमा व्यक्तिगतरूपमा उत्रनु उचित हुँदैन। यो निरर्थक बहस हो। लिम्पियाधुरासम्म भारतले अतिक्रमण गरेकाले यो भूभागमा नेपालको स्वामित्व स्थापित नभएसम्म लिम्पियाधुरालिपुलेककालपानी भन्ने शब्द नै प्रयोग गर्नुपर्छ। भारतीय पक्षलाई छिटोभन्दा छिटो वार्तामा ल्याएर त्यहाँ उसले गरिरहेको भौतिक निर्माण र भारतीय सुरक्षा फौज फिर्ताका लागि दबाब सिर्जना गर्नेतर्फ नै बुद्धिजीवी र नागरिक समाजका अगुवा लाग्नुको विकल्प छैन।"
बंगलादेशलाई शृंखला,"काठमाडौं : पाहुना टोली नेपालसँगको अन्तर्राष्ट्रिय मैत्रीपूर्ण फुटबल शृंखला बंगलादेशले जितेको छ। मंगलबार भएको दोस्रो मैत्रीपूर्ण खेल गोलरहित बराबरीमा सकिएपछि बंगलादेशले शृंखला १० ले जितेको हो। पहिलो खेलमा बंगलादेशसँग नेपाल २० गोलले पराजित भएको थियो। ढाकास्थित बंगबन्धु रंगशालामा मंगलबार नेपालले बंगलादेशसँग गोलरहित बराबरी खेलेको हो। बंगलादेशविरुद्ध निकै आक्रामक खेल खेले पनि नेपालले गोल भने गर्न सकेन। बंगलादेशको पोस्ट्मा लगातार आक्रमण बुने पनि गोल नहुँदा नेपाल निरास बन्न पुगेको थियो। खेलको इन्जुरी समयमा नवयुग श्रेष्ठको हेड प्रहार पोस्टमा लागेर फर्किनु नेपालका लागि दुर्भाग्य बन्यो। रक्षात्मक खेल्दै काउन्टर अट्याकमा जोड दिएको बंगलादेशले पनि गोलका लागि उत्कृष्ट आक्रमण बुन्न सकेन। दोस्रो मैत्रीपूर्ण खेलमा नेपालका छिरिङ गुरुङ, पुजन उपरकोटी र सेसेहाङ आङ्देम्बेले डेब्यु गरेका थिए। नेपालले सन् २०२२ मा कतारमा आयोजना हुने फिफा विश्वकप छनोटको तयारीका लागि बंगलादेशसँग मैत्रीपूर्ण खेल खेलेको हो। नेपालले बंगलादेशसँगको खेलका लागि दसैँलगत्तै अभ्यास सुरु गरेको थियो। अधिकांश युवा र केही पुराना खेलाडीको सम्मिश्रण रहेको २५ सदस्यीय नेपाली टोली बंगलादेश गएको थियो। विश्वकप छनोटअन्तर्गत एसियाली देशको समूह बीमा रहेको नेपालले अब चाइनिज ताइपेई, अस्ट्रेलिया र जोर्डनसँग तीनवटा खेल खेल्न बाँकी छ। एसियन फुटबल महासंघ (एएफसी)ले कोरोनाका कारण स्थगित भएको छनोट खेलको नयाँ मितिसमेत सार्वजनिक गरिसकेको छ। एएफसीले फिफा विश्वकप छनोट र एसियन कप छनोटको दोस्रो चरणअन्तर्गतका बाँकी खेलहरू सन् २०२१ को जुन १५ सम्म सम्पन्न गर्ने जनाएको छ। कोरोना भाइरसको महामारीका कारण यसअघि अक्टोबर र नोभेम्बरमा तय गरिएका छनोट खेलहरू स्थगित भएको थियो। नेपालले बाँकी तीनवटै खेल दशरथ रंगशालामा खेल्नेछ। नेपालले यसअघि पाँच खेल खेलिसकेको छ। नेपालले यसअघि चाइनिज ताइपेईलाई मात्र २० गोलले हराएको थियो। नेपाल आफ्नो पहिलो खेलमा कुवेतसँग ७० र दोस्रो खेलमा १० गोलले पराजित भएको थियो। नेपाल अस्ट्रेलियासँगको पहिलो खेलमा ५० र जोर्डनसँग ३० गोलले पराजित भएको थियो। अहिले समूहमा १२ अंकसहित अस्ट्रेलिया शीर्ष स्थानमा छ। कुवेत १० अंकसहित दोस्रो, १० नै अंक बनाएको जोर्डन तेस्रो, नेपाल तीन अंकसहित चौथो र अंकविहीन चाइनिज ताइपेई पुछारमा छ।"

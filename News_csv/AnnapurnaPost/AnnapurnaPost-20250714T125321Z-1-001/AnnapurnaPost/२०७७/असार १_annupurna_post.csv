शीर्षक,विवरण
गणतन्त्रमा पनि सामाजिक छुवाछूत ?,"निष्पक्ष अनुसन्धान र अभियोजन गरी पीडितलाई न्याय दिलाउने र पीडकलाई कानुनबमोजिम सजाय दिलाउन सके कानुन कार्यान्वयन प्रभावकारी हुन्छ नेपाली समाजमा जातीय तथा सामाजिक भेदभाव तथा छुवाछूतको विद्यमानतालाई निर्मूल गर्ने उद्देश्यका साथ २०६८ सालमा जातीय भेदभाव तथा छुवाछूत (कसुर र सजाय) ऐन निर्माण भर्य कार्यान्वयनमा आएको छ। उक्त कानुनले कुनै पनि प्रकारको छुवाछूत तथा जातीय विभेदलाई मानव मर्यादा र सम्मानविरुद्धको कसुरका रूपमा परिभाषित गरेको छ। तथाीप समाजमा यस प्रकारका भेदभाव र सामाजिक छुवाछूतका घटना भइरहेका छन्। ०७५७६ मा जातीय छुवाछूत र विभेदसम्बन्धी ४५ घटनामा कानुनी कारबाहीका लागि अदालतमा मुद्दा चलाइएको महान्यायाधिवक्ताको प्रतिवेदनमा उल्लेख छ। केही दिनअगाडि रुकुम पश्चिम जिल्लामा नवराज विकसहितका ६ जना युवाको हत्यासम्बन्धी घटना जातीय विभेद र सामाजिक छुवाछूतको एक जघन्य र मानव मर्यादाविरुद्धको आपराधिक घटना हो। उक्त घटना हत्या र जातीय छुवाछूतअन्तर्गत फौजदारी कसुरको रूपमा अनुसन्धानका क्रममा रहेको छ। उक्त घटनाको वस्तुनिष्ठ र प्रभावकारी रूपमा अनुसन्धान भई दोषीमाथि कानुनबमोजिम कारबाही र सजाय हुनुपर्नेमा दुईमत हुन सक्तैन। यसमा राज्यका सम्बन्धित निकाय मूलतः प्रहरी र सरकारी वकिलबाट निष्पक्षरूपमा अनुसन्धान र अभियोजन हुने नै छ। केही दिनमा अनुसन्धान कारबाहीको विवरण सार्वजनिक हुने नै छ। अनुसन्धानका कतिपय विषय संवेदनशील हुने र तत्काल सार्वजनिक गर्दा अनुसन्धानमा प्रभाव पर्ने हुँदा सम्बन्धित अधिकारीले प्रकाश गर्न नमिल्ने पनि हुन्छ। अनुसन्धानपश्चात् घटनाका सबै तथ्य र प्रमाणका आधारमा अदालतमा मुद्दा दायर हुँदा कोको व्यक्तिको केकस्तो संलग्नता देखियो भन्ने स्पष्ट हुने नै हुँदा यहाँ उक्त आपराधिक घटनाका बारेमा थप चर्चा गरिएको छैन। तर यो घटनाले नेपाली समाजमा जातीय विभेद तथा छुवाछूतपूर्ण व्यवहारलाई कानुनले निषेध गरे पनि जातीय सोच र संस्कार नेपाली समाजमा अझै विद्यमान छ र त्यसले हत्यासम्मका जघन्य कसुर गर्ने प्रवृत्ति छ भन्ने स्पष्ट देखाएको छ। यसका साथै जातीय र अन्य सामाजिक छुवाछूत तथा विभेद अन्त्य गर्न राज्यले अलगै कानुन निर्माण गरे पनि त्यसको कार्यान्वयन कमजोर रहेको पनि देखाएको छ। आजको सभ्य समाजमा कुनै पनि व्यक्तिलाई निजको उत्पत्ति, जात, जाति, समुदाय, पेसा, व्यवसाय वा शारीरिक अवस्था वा अन्य कुनै पनि आधारमा निजी तथा सार्वजनिक स्थानमा गरिने कुनै पनि प्रकारका छुवाछूत वा भेदभावजन्य कार्य वा त्यसका आधारमा गरिने हिंसा अस्वीकार्य हुन्छ। यस्ता कार्यले सामाजिक असमानता बढाउनुका साथै सामाजिक सद्भावलाई समेत कमजोर बनाउँछ। समुदायका बीचमा दूरी बढाउनुका साथै स्वस्थ्य सामाजिक विकासमा पनि अवरोध सिर्जना गर्छ। जातीय भेदभाव र छुवाछूतले मानव समुदाय र जातिका बीचमा असमानता उत्पन्न गर्ने र मानव मर्यादा र सम्मानमा पनि असर गर्छ। नेपालले सबै प्रकारका जातीय भेदभाव उन्मूलन गर्ने महासन्धि, १९६५ को अनुमोदन गरेको लामो समय भएको छ। देशलाई छुवाछूतमुक्त घोषणा गरेको पनि १४ वर्ष पुगेको छ। नेपालको संविधानले छुवाछूतविरुद्धको हकको प्रत्याभूति गरेको छ भने यस्तो कार्य गम्भीर सामाजिक अपराध हुने र कानुनबमोजिम दण्डनीय हुने उल्लेख गरेको छ। कानुनी र नीतिगत रूपमा जातीय विभेद र छुवाछूत निवारणका लागि पर्याप्त व्यवस्था भएका छन् तर कार्यान्वयन पक्ष कमजोर देखिएको छ। जातीय छुवाछूत र अन्य सामाजिक भेदभावसम्बन्धी कानुनी व्यवस्था नेपालको संविधानको धारा २४ ले छुवाछूत तथा भेदभावविरुद्धको हकअन्तर्गत कुनै पनि व्यक्तिलाई निजको उत्पत्ति, जात, जाति, समुदाय, पेसा, व्यवसाय वा शारीरिक अवस्थाका आधारमा कुनै पनि निजी वा सार्वजनिक स्थानमा कुनै प्रकारको छुवाछूत वा भेदभाव नगरिने प्रत्याभूति गरेको छ। यसैगरी कुनै व्यक्ति वा समुदायलाई उच्च वा नीच दर्शाउने, जात, जाति वा छुवाछूतका आधारमा सामाजिक भेदभावलाई न्यायोचित ठान्ने वा छुवाछूत तथा जातीय उच्चता वा घृणामा आधारित विचारको प्रचारप्रसार गर्न वा जातीय विभेदलाई कुनै पनि किसिमले प्रोत्साहन गर्न नपाइने र सबै प्रकारका छुवाछूत तथा भेदभावजन्य कार्य गम्भीर सामाजिक अपराधका रूपमा कानुनबमोजिम दण्डनीय हुने र त्यस्तो कार्यबाट पीडित व्यक्तिलाई कानुनबमोजिम क्षतिपूर्ति पाउने हक हुने प्रत्याभूति गरेको छ। संविधानको यो व्यवस्था कार्यान्वयन गर्न २०६८ सालमा जारी ऐन पुनरावलोकन गरी यसको नाम र अन्य कानुनी व्यवस्थामा २०७२ फागुन १३, २०७५ असोज २ र २०७५ फागुन ११ मा संशोधनसहित कार्यान्वयनमा ल्याइएको छ। उक्त ऐनले प्रत्येक व्यक्तिको अधिकार र मानवीय मर्यादा समान हुने सिद्धान्तलाई आमत्सात गर्दै कुनै पनि आधारमा छुवाछूत तथा भेदभाव नहुने अवस्था सिर्जना गरी जातीय भेदभाव र छुवाछूतलाई अपराधीकरण गर्ने र पीडितलाई क्षतिपूर्ति प्रदान गरी समतामूलक समाज सिर्जना गर्ने उद्देश्य राखेको छ। जातीय छुवाछूत र भेदभावका आधारमा गरिने हिंसा र हत्याका अपराधमा यो फैसला उदाहरणीय र अनुकरणीय रहेको छ। जातीय छुवाछूत र भेदभावका घटनाप्रति राज्यले निर्मम कानुनी कारबाही गरी संलग्न व्यक्तिमाथि सजाय दिलाउने र पीडितलाई न्याय र क्षतिपूर्ति दिलाउने व्यवस्था भए यस्ता घटना रोक्न सकिन्छ। यस ऐनले निषेध गरेको कसुरमा न्यूनतम एक महिनादेखि तीन वर्षसम्म कैद वा पाँच हजारदेखि दुई लाख रुपैयाँसम्म जरिमानाको सजाय र पीडित व्यक्तिलाई कसुरदारबाट दुई लाख रुपैयाँसम्म क्षतिपूर्ति भराइदिनुपर्ने प्रावधान गरेको छ। सरकारवादी मुद्दाका रूपमा कसुरको अनुसन्धान र प्रमाण संकलन गर्ने कार्य सम्बन्धित जिल्लाका प्रहरीले र अभियोजन गर्ने कार्य सम्बन्धित सरकारी वकिलले गर्छ। कसुरको अनुसन्धानमा अनुसन्धानकर्ताले कसुरबाट पीडित व्यक्तिको हक अधिकार वा उत्थानसम्बन्धी कार्यमा संलग्न रहेका स्थानीय अगुवा, नागरिक समाज र संघसंस्थाको प्रतिनिधिको सहयोग लिन सक्ने विशिष्ट व्यवस्था समावेश छ। अनुसन्धानकर्ता र अभियोजनकर्ताको जिम्मेवारी जातीय छुवाछूत तथा भेदभावसम्बन्धी कसुरको अनुसन्धानलाई प्रभावकारी बनाई कसुर भए वा नभएको सम्बन्धी आवश्यक प्रमाण संकलन गर्ने कुरा अनुसन्धानकर्ताको जिम्मेवारीभित्र पर्छ भने अनुसन्धानकर्तालाई सही मार्गदर्शन गर्नु सरकारी वकिलको जिम्मेवारीअन्तर्गत पर्छ। अनुसन्धानको विषयभित्र सबुद, प्रमाण र कागजात कानुनी कार्यविधि पूरा गरी रीतपूर्वक संकलन गर्ने कुरा, कसुरसँग सम्बन्धित भौतिक प्रमाणको पहिचान, संकलन तथा विशेषज्ञबाट वैज्ञानिक परीक्षण गर्ने र प्राप्त गर्ने विषय, अपराध पीडित तथा साक्षीसँग अपराध र अपराधमा संलग्न रहेका व्यक्तिबारे सोधपुछ गरी सूचना प्राप्त गर्ने र त्यसको प्रमाणिकता स्थापित गर्ने विषय तथा कसुरबाट पीडित व्यक्तिका हक अधिकार वा उत्थानसम्बन्धी कार्यमा संलग्न रहेका स्थानीय अगुवा, नागरिक समाज, संघसंस्थाको प्रतिनिधिको अनुसन्धानमा सहयोग लिन सक्ने कुरा पर्छन्। यसका अलावा कसुरमा पक्राउ परेका अभियुक्तसँग कसुरका सम्बन्धमा सोधपुछ गरी बयान लिने कुरा पनि समावेश हुन्छ। अनुसन्धानलाई बलियो र निष्पक्ष बनाउने कुरामा सरकारी वकिल र प्रहरीको समन्वय महत्वपूर्ण हुन्छ भने पीडित र अधिकारकर्मीसँगको सहयोग पनि उत्तिकै महत्वपूर्ण रहन्छ। अनुसन्धानबाट संकलित सबुत प्रमाणका आधारमा आरोपितमाथि कसुरमा हुने सजायको दाबी तथा कसुरबाट पीडितलाई भएको क्षतिपूर्तिको समेत माग दाबी गरी जिल्ला अदालतमा अभियोगपत्र दायर गर्ने जिम्मेवारी सरकारी वकिलमा रहेको छ। अभियोजनको उद्देश्य जातीय भेदभाव तथा छुवाछूतसम्बन्धी कसुर अपराधमा संलग्न व्यक्तिलाई कानुनको दायरामा ल्याई आपराधिक दायित्व बहन गराउनु र पीडितलाई न्याय दिलाउनु हो। अदालती कारबाहीका क्रममा पीडित र साक्षीलाई तोकिएको दिन उपस्थित गराई बकपत्र गराउने, मुद्दाको कारबाही प्रक्रिया र अवस्थाका बारेमा पीडित तथा सूचनाकर्तालाई नियमित सूचना दिने, पीडित र साक्षी संरक्षणका सम्बन्धमा आवश्यक सहजीकरण गर्ने, अभियोजन तथा अनुसन्धानका सम्बन्धमा सरोकारवाला निकाय वा संस्थासँग समन्वय गर्ने, मुद्दाको सुनुवाइमा बहसपैरवी गर्नेलगायतका कार्य यसमा समावेश हुन्छन्। निष्पक्ष अनुसन्धान र अभियोजन गरी पीडितलाई न्याय दिलाउने र पीडकलाई कानुनबमोजिम सजाय दिलाउने विषयले कानुन कार्यान्वयनलाई प्रभावकारी बनाउन सक्छ। कानुन कार्यान्वयनमा गर्नुपर्ने सुधार जातीय छुवाछूत र विभेदसम्बन्धी कसुरको प्रकृति, यसमा पीडित हुने व्यक्तिलाई पर्ने मानवीय असर, कसुर र पीडितलाई हेर्ने विद्यमान सोच तथा सामाजिक संरचनाजस्ता कारणले ऐन कार्यान्वयन र कसुरको अनुसन्धान र अभियोजन कार्य प्रभावकारी बन्न नसकेको अवस्था छ। अन्य परम्परागत कसुरभन्दा यस्ता कसुरको अनुसन्धान र अभियोजनलाई अलग ढंगले हेर्नुपर्ने हुन्छ। यो कसुर गम्भीर सामाजिक अपराध भएकाले सोही रूपमा यससम्बन्धी अपराधको संवेदनशीलतालाई हेर्नुपर्छ। यस्ता कसुरको उजुरी दिनेसम्बन्धी व्यवस्थालाई सहज तुल्याउन आवश्यक छ भने अनुसन्धानमा पीडित, सम्बन्धित निकाय वा संस्थासँग नियमित समन्वय हुन आवश्यक देखिन्छ। अपराध पीडितसँग समन्वय र निजलाई कसुरको अनुसन्धानको प्रगति र अभियोजन तथा न्यायिक कारबाहीका बारेमा नियमित सूचना तथा जानकारी दिने कुराले पनि पीडितप्रतिको जिम्मेवारी र कानुनी व्यवस्था कार्यान्वयनलाई प्रभावकारिता दिन्छ। अर्को महत्वपूर्ण विषय यो ऐनअन्तर्गतको कसुर अन्य प्रचलित कानुनबमोजिम पनि कसुर भएमा त्यस्तो कसुरमा पनि मुद्दा चलाउन सकिने हुँदा त्यसतर्फ पनि ध्यान जान आवश्यक छ। सामाजिक कलकंका रूपमा रहेको यो कुरीति र सोचलाई कसुरको गम्भीरता र त्यसले ल्याउने सामाजिक विभाजन, वर्तमान र भावी पुस्तामा पर्ने असरसमेतका आधारमा निर्मूल गर्न सरकारी तथा गैरसरकारी निकाय, सञ्चार क्षेत्र, अधिकारकर्मी र नागरिक समाज सबैको साझा प्रयास र सक्रियता जरुरी छ। निष्कर्ष छुवाछूत तथा भेदभावजन्य कार्यहरूले नागरिकबीच असमानता सिर्जना गर्ने र सामाजिक विकृति निम्त्याई राष्ट्रिय उत्थानमा र प्रगतिमा वाधक हुनेमा दुईमत हुन सक्दैन। कानुन निर्माण गर्ने कुरा आफैंमा महत्वपूर्ण हो तर कानुनको प्रभावकारी कार्यान्वयनले मात्र कानुन निर्माण र यसको उद्देश्यलाई साकार बनाउँछ। अझै पनि समाजमा व्याप्त भेदभाव र छुवाछूतको असहिष्णु र अस्वीकार्य मान्यतालाई सम्पूर्ण रूपमा निवारण गर्न सचेतना र विद्यमान कानुनको प्रभावकारी कार्यान्वयन नै मुख्य आधार हो। यस्ता कसुरमा अनुसन्धानकर्ता र अभियोजनकर्ताले कसुरको गम्भीरता र संवेदनशीलता हेर्न आवश्यक छ भने न्यायिक निकायले पनि सोही दृष्टिकोण हेर्न आवश्यक देखिन्छ। सर्वोच्च अदालतले सत्येन्द्र झा वि नेपाल सरकार भएको (नेकाप २०६८ अंक ९ निन ८६८५) महोत्तरीमा दलित समुदायका कृष्णकुमार पासवान र सरोजकुमारी झाबीच प्रेम सम्बन्ध रहेका कारण निज कृष्णकुमार पासवानको सरोज कुमारीका घरपरिवारका सदस्यसमेत भई कर्तव्य गरी मारेको मुद्दामा गरेको व्याख्या र न्यायिक निर्देश उल्लेखनीय छ। जातीय विभेद र छुवाछूतका कारण भएको अपराधमा कसुरको गम्भीरता विचारणीय हुने भनेको छ। जातीय विभेदको कुनै पनि रूप सामाजिक कलंक हुने भन्दै कालो धब्बाका रूपमा रहेको जातीय छुवाछूतको आवरणमा ज्यान मारेको अपराधमा हलुका दृष्टिकोण लिई सहन गर्ने प्रवृत्ति कायम गर्न नहुने सर्वोच्चले भनेको छ। अरूको जीवनलाई तृणबराबर ठान्ने र त्यसलाई मासेर भए पनि आफ्नो वा आफ्नो परिवारको कृत्रिम उच्चता प्रदर्शित गर्ने सोच, संस्कार र व्यवहार रहेसम्म समाजमा समानता र न्यायको उद्बोधन हुन नसक्ने हुनाले भेदभाव र असमानतारूपी विषम र विकृत परिस्थितिमा निहत्था र निर्दोष व्यक्तिलाई धेरै व्यक्तिहरू मिली षड्यन्त्रपूर्वक गरेको हत्यामा हलुका दृष्टिले सजाय कम गर्नु विवेकहीन हुने ठहर गरेको छ। जातीय छुवाछूत र भेदभावका आधारमा गरिने हिंसा र हत्याका अपराधमा यो फैसला उदाहरणीय र अनुकरणीय रहेको छ। जातीय छुवाछूत र भेदभावका घटनाप्रति राज्यले निर्मम कानुनी कारबाही गरी संलग्न व्यक्तिमाथि सजाय दिलाउने र पीडितलाई न्याय र क्षतिपूर्ति दिलाउने कार्यले मात्र आगामी दिनमा यस्ता घटना रोक्न सकिन्छ। यसका अलावा यस्तो कानुनको कार्यान्वयनमा सबैको साझा प्रयास र सोचमा परिवर्तन पनि उत्तिकै आवश्यक छ।"
योग्यतातन्त्र र लोकसेवा आयोग,"योग्यता (मेरिट) को सही अर्थ के हो ? जनमतबाट निर्वाचित हुनेहरूले आफ्ना राजनीतिक इच्छा लागू गर्न सार्वजनिक सेवामा विश्वास प्राप्त अनुचरहरूबाट भर्न किन नपाउने ? राजनीति र प्रशासनका पण्डितहरूका लागि बौद्धिक बहसको विषय भइरहेको छ। योग्यतातन्त्र (मेरिटोक्रेसी) लाई व्यापक र संकुचित अर्थमा परिभाषित गरिएको पाइन्छ। बृहत्तर अर्थमा योग्यताका आधारमा छनोट गरिएका व्यक्तिहरूबाट शासन गरिने समाजलाई नै योग्यतातन्त्र भनिन्छ। सरकार वा शक्ति र अधिकारप्राप्त व्यक्तिहरू योग्यताका आधारमा छानिन्छन् भने योग्यतातन्त्र छ भन्ने गरिन्छ। अमत्र्य सेनले सटिक परिभाषा दिएका छन्, योग्यता एउटा यस्तो प्रोत्साहन प्रणाली हो, जसले समाजले महत्व दिएको कार्यहरूलाई परिष्कृत गर्छ। संकुचित अर्थमा भने यसले योग्यतामा आधारित कर्मचारी व्यवस्थापन प्रणालीलाई बुझाउँछ। प्रशासनविद् ओ ग्लेनस्टलले योग्यता प्रणाली यस्तो कर्मचारीसम्बन्धी पद्धति हो, जहाँ तुलनात्मक योग्यता र उपलब्धिका आधारमा सेवामा छनोट र प्रगति हुन्छ भनेर परिभाषा दिएका छन्। योग्यतातन्त्रका नाममा सीमित प्रतिस्पर्धा वा सीमित पुल बाट गरिने छनोटले अझ विकृतिको जन्म दिन्छ। सही योग्यता प्रणाली भनेको खुला योग्यता (ओपन मेरिट) हो, जहाँ योग्यता पुगेका सबैलाई प्रतिस्पर्धा गर्ने छुट हुन्छ। विशिष्ट योग्यता (एक्सक्लुसिभ मेरिट) मा कुनै विशेष वर्गलाई मात्र प्रवेश गराइन्छ। बेलायतको सिभिल सर्भिस कमिसन ले अक्सफोर्ड र क्याम्ब्रिजलक्ष्यित परीक्षा लामो समयसम्म कायम राख्यो भन्ने आरोप लाग्ने गर्छ। कम्युनिस्ट मुलुकहरूमा यस दलका कार्यकर्तालाई मात्र सार्वजनिक सेवामा भर्ना गरिन्छ। रूसको नोमेन्क्लाटुरा यस्तै उदाहरण हो। योग्यता निर्धारण गर्ने अधिकारको अवस्थिति (लोकेसन आफ अथोरिटी) भने निर्वाचित अधिकारीहरूका लागि मतदाता र नियुक्त हुनेहरूका लागि योग्यता परीक्षण गर्ने विभिन्न निकायहरूमा हुने गर्छ। राजनीतिक नेतृत्वमा एउटा अवगुण के हुन्छ भने उसले सदैव आसेपासे र दलका क्रोनिज हरूलाई सार्वजनिक पदमा राख्न चाहन्छ। यसरी नियुक्त हुनेहरूमा न त अहिलेको सार्वजनिक व्यवस्थापनको जटिलतामा काम गर्ने क्षमता हुन्छ न त सार्वजनिक सेवा प्रवाहमा यिनीहरू निष्पक्ष नै हुन सक्छन्। त्यसैले सर्वोकृष्टले मात्र राज्यको सेवा गर्नेछ (वन्ली द वेस्ट साल सर्भ द स्टेट्) भन्ने नारा नै चल्न पुग्यो, जसले योग्यतातन्त्र अवलम्बन गर्न प्रेरित गरेको थियो। म्यान्डरिनदेखि मेरिटसम्म योग्यता प्रणालीको इतिहास हेर्न प्राचीन चीनको म्यान्डरिन कर्मचारीतन्त्रसम्म फर्किनुपर्छ। ईपू २०२ मा हान वंशका सम्राट्ले सरकारी सेवामा प्रवेशका लागि लिखित परीक्षा लिन सुरु गरे। यो नै योग्य व्यक्तिहरूको छनोट गर्ने पहिलो प्रयास थियो भन्न सकिन्छ। त्यसपछिको दुई हजार वर्षभन्दा बढी अवधि सरकारी सेवामा प्रवेश मेरिट मा नभई शासकहरूको मर्सी को विषय बन्न गयो। कहिले जातीय आधारमा, कहिले निकटता र चाकरीका आधारमा, कहीं रइस् र कुलिन वंशलाई र कहीं आफ्नो शासनमा विश्वासिलो सहयोग गर्नेहरूलाई सार्वजनिक सेवामा भित्याउने क्रम चल्यो। भारतको मुगल प्रशासन, जापानको सोगुनेट प्रशासन यसको राम्रो उदाहरण हो। आफ्नो आम्दानी बढाउन सरकारी उच्च पदहरू ठेक्कामा दिने वा बिक्री गर्ने प्रचलन धेरै देशमा चल्न थाल्यो। फ्रान्समा फ्रेन्च क्रान्तिअघि यस्तै व्यवस्था थियो। नेपालमा पनि मुगल प्रशासन र सोगुनेट प्रशासनजस्तै आफ्नो शासन टिकाउन प्रशासकीय व्यवस्था गरेको इतिहास छ। राजस्व उठाउने काम ठेक्कामा दिने क्रम लामो समयसम्म चल्यो। शाहकालमा एकीकरणमा सघाउनेहरू पाण्डे, पन्त, खनाल, अर्याल, बोहरा र रानामगर ६ थरीलाई सरकारी नियुक्तिको प्रथम छनोटमा राखियो, जसलाई थरघर प्रणाली भनिन्छ। राणाकालमा चाकरी प्रथा बाट भर्ना र पजनी प्रथा बाट खोसुवा र बढुवा गर्ने पद्धति नै बसालियो। राजतन्त्र वा अन्य तानाशाही शासन व्यवस्था भएका देशहरूमा प्रायः यस्तै प्रशासन थियो। लोकतान्त्रिक भनिने देशहरूमा समेत दलका कार्यकर्ता भर्ना गर्ने थलोका रूपमा सरकारी सेवा रहन गयो। संयुक्त राज्य अमेरिकामा ज्याक्सन राष्ट्रपति भएपछि लुट प्रणाली (स्पोयल सिस्टम) लागू गरेर आफ्ना दलका कार्यकर्ताहरू भर्ना गर्ने क्रम सुरु गरियो। लुट विजेताको हुन्छ (टु दि भिक्टर बिलोङस् दि स्पोइल) ज्याक्सनले दिएको नारा थियो। यो क्रम सन् १८८६ सम्म नै कायम रह्यो। राष्ट्रपति गार्फिल्डलाई सरकारी सेवामा प्रवेश नपाउने चाल्र्स गिटौं भन्ने व्यक्तिले हत्या गरेपछि मात्र अमेरिकीहरूलाई लुट प्रणालीको खराबीबारे चेत आएको थियो। योग्यता प्रणालीमा आधारित आधुनिक प्रशासनको जग बसाल्ने श्रेय बेलायतलाई जान्छ। सन् १८५४ को नर्थकोट्ट्राभल्यान रिपोर्ट पछि तत्कालीन ब्रिटिस इन्डियामा लागू गरिएको थियो। यो प्रणाली यति प्रभावकारी देखियो कि ब्रिटेनको कर्मचारीतन्त्र विश्वका लागि ईष्र्याको विषय बन्न गएको थियो। संयुक्त राज्य अमेरिकामा पेन्डलेटन एक्ट बनेपछि सन् १८८३ मा योग्यता प्रणाली लागू गरे पनि वर्गीकृत पदहरूलाई यसबाट उन्मुक्ति दिएर साह्रै कम प्रतिशत सरकारी पदहरूमा मात्र योग्यता प्रणाली अवलम्बन गरियो। अहिलेसम्म पनि झन्डै १० प्रतिशत पदहरूमा राजनीतिक नियुक्ति दिइन्छ। त्यसपछि आफूलाई लोकतान्त्रिक व्यवस्थाको पक्षपाती मान्ने देशहरूमा योग्यता प्रणाली लागू गरेर आधुनिक कर्मचारीतन्त्र स्थापना गर्ने होड नै चलेको देखिन्छ। मेरिट को मन्दिर लोकसेवा आयोग राजनीतिक विकासक्रममा पछि परेको नेपालमा भने २००७ सालको राजनीतिक परिवर्तनपश्चात् पब्लिक सर्भिस कमिसन को गठन भएपछि मात्र यस प्रणालीको जग राख्न थालेको हो। त्यसअघि सर्वसाधारणका लागि सरकारी सेवा थिएन, उच्च पद शासकहरूका परिवार वा भारदारहरूलाई र अन्य पद चाकरी प्रथा का आधारमा नियुक्त गरिन्थ्यो। राणाकालमा चाकरी प्रथाको विकृत रूप यस्तोसम्म थियो कि श्री ३ का सन्तान जन्मिनासाथ चिफ साब, नाति जर्नेल, कुनै उच्च पदको सन्तान नजन्मिँदै गर्भे सुब्बा हुने गर्दथे। भीमशमशेरका पालामा कर्मचारी भर्ना र पजनीमा पेटीकोट प्रभाव पर्न थाल्यो, जसलाई पांडे पजनी भन्ने गरिन्छ। २००८ देखि २०१५ सम्मको अन्तरिमकालमा आयोगको भूमिकालाई खासै महत्व दिएको देखिँदैन। २०१५ सालको संविधानमा लोकसेवा आयोगको व्यवस्था गरिएपछि योग्यता प्रणाली व्यवस्थित हुन थालेको हो। यसपछि पनि राजनीतिक नियुक्ति, विकास समितिका कर्मचारी आदि नाममा आफ्ना आसेपासेलाई बर्कोभित्रबाट छिराउने (ब्लान्केटिङ इन) क्रम भने निकै पछिसम्म चलिरह्यो। आयोगको दशौं प्रतिवेदन (२०२५२६) मा उल्लिखित यी प्रतिक्रियाबाट यी तथ्यहरू बुझ्न सकिन्छ, सरकारी सेवामा लोकसेवा आयोगद्वारा भर्ना गर्नुनपर्ने उपाय खोज्दै कुनै अस्थायी अवधिका सरकारी सेवा, कुनै अस्थायी भने पनि अनिश्चितकालको पद, कुनै मन्त्री, सचिव, बडाहाकिम इत्यादिले आफ्नै मान्छे भर्ना गर्न पाउने पद सिर्जना गर्ने तरिका कम हुँदै गएको छ। पहिले विकासको कर्मचारी भर्ना गर्ने र पछि विकासका कर्मचारीलाई साधारणमा ल्याउने नाममा विनाप्रतिस्पर्धा स्थायी गर्ने क्रम पञ्चायतकालको उत्तरार्धसम्म नै जारी रहेको देखिन्छ। यतिखेरको समावेशी लोकतन्त्रमा अन्तरसांस्कृतिक सक्षमता पनि योग्यताको तत्वभित्र पर्नुपर्छ, तर यसको प्रभावका रूपमा आएको कम अध्ययन गर्ने प्रवृत्ति (लो इफोर्ट सिन्ड्रोम) लाई कसरी हटाउन सकिन्छ चुनौतीपूर्ण हुँदैछ। २०१७ राजनीतिक परिवर्तनपश्चात् २०१७ माघ २५ देखि २०१८ जेठ मसान्तसम्म लोकसेवा आयोगलाई निलम्बन गरेर राजनीतिक आधारमा खोसुवा र भर्ना, बढुवा गरिएको थियो। यो कालो अवधिबाहेकका दिनहरूमा आयोगले सरकारी सेवामा भर्ना छनोटमा निश्पक्षता र स्वच्छताको प्रणाली स्थापना गरेर आफूलाई योग्यता प्रणालीको संरक्षक र प्रवर्धकका रूपमा युवाहरूको विश्वासको धरोहरका रूपमा खडा हुन सकेको छ। राजतन्त्रको एकल कमान्ड मा काम गर्नुपर्ने निर्देशित निर्दलीय पञ्चायती व्यवस्थामा आफ्नो साख जोगाउन सक्ने संस्था यही मात्र थियो भन्न सकिन्छ। देशका कुनाकुनाका मेहनती युवाहरूको अन्तिम आ श्रयस्थल लोकसेवा आयोग नै थियो। पञ्चायती शासन टिकाउन प्रहरी प्रतिवेदनका आधारमा आयोग पास गरिसकेका युवाहरूलाई नियुक्ति रोक्ने फोहोरी काम सरकारबाट भए पनि आयोगको छनोट प्रक्रियामा भने औंला ठड्याउने काम प्रायः भएन। यही नै आयोगको गौरवपूर्ण अतीत हो। तर, परीक्षण प्रविधिको विकासमा भने आयोग निकै पछि परेको भन्ने आरोप लाग्दै आएको देखिन्छ। गोपनीयता र पवित्रता कायम राख्ने लोभमा आफूलाई प्रवर्तक संस्था बनाउन नसकेको भने यथार्थ नै हो। योग्यता परीक्षण विधि आचार्य चाणक्यले व्यक्तिको गुणको परीक्षणबारे भनेका छन्, सुनको परख यसलाई घोटेर, तताएर, पिटेर र काटेर गरिन्छ, त्यस्तै व्यक्तिको परीक्षण उसले कति त्याग गर्छ ? आचरण कस्तो छ ? उसका गुण के छन् ? उसका व्यवहार कस्ता छन् ? त्यसका आधारमा गरिन्छ। अहिलेको योग्यता परीक्षण (मेरिट टेस्टिङ) पनि धेरथोर यिनै गुणको पूर्वानुमान गर्नमा केन्द्रित हुने गरेको छ। व्यक्तिहरू अनुहारमा मात्र होइन, शारीरिक, मानसिक, संवेगात्मक र पृष्ठभूमिमा समेत फरक हुन्छन्। सेवाभित्रका कार्यहरूको कार्यविश्लेषण गरेर काम, कर्तव्य र जिम्मेवारीसहितको जब स्पेसिफिकेसन तयार पारी त्यसका लागि आवश्यक ज्ञान, सीप, सामथ्र्य र सक्षमता तथा अन्य गुणहरूसमेत अनुमान गरिन्छ। भर्ना र छनोटमा यिनै गुणको पूर्वानुमान गरेर उपलब्धमध्ये सबभन्दा योग्यलाई छनोट गरिन्छ। योग्यताका तत्वहरू सामथ्र्य, झुकाव, ज्ञान, सीप, अनुभव, उपलब्धि, व्यक्तित्व, भावावेग, सिर्जनशीलता, बौद्धिकता, चरित्रलगायत असंख्य छन्। यी तत्वहरू सबैको परीक्षण गर्ने कार्य निकै कठिन हुने गर्छ। त्यसैले कुनै पनि परीक्षण विधि पूर्ण हुनै सक्दैनन। सकभर पूर्णताको नजिक पुग्ने प्रयास भने हुनुपर्छ। लोकसेवा आयोगले लामो समय परीक्षामा आधारित योग्यता (टेस्टोक्रेटिक मेरिट) मा सीमित रहन गएको भने सत्य हो। यस प्रकारको परीक्षणले जाँचमा बढी जोड दिने, सारतत्वमा भन्दा औपचारिकतामा ध्यान दिने, सहकार्यमा भन्दा प्रतिस्पर्धामा लैजाने गर्छ। लिखित परीक्षा, बौद्धिक परीक्षा (आईक्यू टेस्ट), अन्तर्वार्ता र केही पदहरूमा समूह छलफल, सीप परीक्षण, प्रयोगात्मक परीक्षा सञ्चालनमा आयोग सीमित रहन जाँदा आधुनिक परीक्षण विधिको प्रयोग कम हुन गयो। संज्ञानमा आधारित परीक्षा (कोग्निटिभ टेस्ट) ले सफलता मुख्यरूपमा ज्ञानमा आधारित सीपमा निर्भर हुन्छ, जसलाई बौद्धिक परीक्षाबाट मापन गर्न सकिन्छ भन्ने मान्यता राख्छ। यसविपरीत लोकतान्त्रिक योग्यता (डेमोक्रेटिक मेरिट) ले सहकर्मीहरूसँगको सहकार्य, नेतृत्व र प्रबल प्रेरणाजस्ता गुणहरूमा जोड दिन्छ। गैरसंज्ञानात्मक योग्यता (नन्कोग्निटिभ मेरिट) ले उत्सुकता, आचरण, सामाजिक घुलनशीलता, आत्मसंयम, संवेगात्मक स्थायित्वजस्ता अन्तरनिहित गुणहरूको परीक्षण गर्न सक्नुपर्छ। यस्ता प्रवर्तनीय काममा विस्तारै आयोगले पहल लिन थालेको छ। परीक्षाकै परीक्षण लोकसेवा आयोग आफैंले हालसम्म सञ्चालन गरिरहेका परीक्षा प्रणालीमा रहेका आधारभूत कमजोरीहरूको मूल्यांकन गर्न सुरु गरेको छ। यसमा सुधार ल्याउन केही उच्च पदहरूको सक्षमताको नक्सांकन (कम्पिटेन्सी म्यापिङ) गरेर पाठ्यक्रम र परीक्षा सोधिने प्रश्नहरूमा व्यापक सुधार गरिएको छ। परीक्षण विधिमै आमूल परिवर्तन गर्न आधुनिक विधि मानिएको मूल्यांकन केन्द्र कार्यपद्धति (एसेसमेन्ट सेन्टर मेथोडोलोजी) अवलम्बन गर्न सुरु गरिएको छ, जसलाई ठूलो फट्को मान्न सकिन्छ। सहसचिवको अप्राविधिकतर्फ मामिला विश्लेषण र प्रस्तुतीकरण गर्ने गरिएको छ भने उपसचिव अप्राविधिकतर्फ इन बास्केट एक्सरसाइज जस्ता आधुनिक मानिएका विधिहरू प्रयोगमा ल्याइएको छ। क्रमशः अन्य विधि अवलम्बन गर्दै जाने नीति लिइएको छ। सुरक्षा कबचभित्र नवीन प्रविधि र योग्यतातन्त्र प्रवर्धन छाताभित्र नयाँ परीक्षण विधिको होसियारीपूर्वक अवलम्बन गरिँदैछ। पूर्वाग्रह र प्रभावमुक्त परीक्षण योग्यता, निष्पक्षता र स्वच्छता लोकसेवा आयोगको मूल मन्त्र हो। यसको सार्थकता खुला भर्ना र योग्यतम्हरूको छनोटबाट मात्र सम्भव हुन्छ। योग्यताको अर्थ सर्वोत्कृष्ट र क्षमता भएकाहरूको छनोट गर्नु हो। निश्पक्षता भन्नाले आन्तरिक निश्पक्षता जहाँ संगठनभित्र भेदभाव नभएको अनुभूति हुन्छ र बाह्य निश्पक्षता जहाँ बाहिरबाट निश्पक्ष भएको प्रतिक्रिया आउँछलाई बुझ्नुपर्छ। स्वच्छता अझ अर्थपूर्ण हुने गर्छ। हाम्रो मूल्यांकन प्रणालीमा कसैको निहित स्वार्थ, व्यक्तिगत प्राथमिकता वा झुकाव र धारणागत पक्षपातबाट मुक्त हुनु नै स्वच्छता हो। यस्ता झुकाव र पूर्वधारणा मुख्यरूपमा चार प्रकारका हुन्छन् पूर्वधारणाको प्रभाव (ह्यालो इफेक्ट), उदारताको प्रभाव (लिनेन्सी इफेक्ट), कठोरताको प्रभाव (सिभरिटी इफेक्ट) र कार्यप्रक्रियाको प्रभाव (मेथड इफेक्ट)। यी आग्रह र पूर्वाग्रहबाट मुक्त गराउन आयोगले नयाँ कदम लिएको छ। राजपत्रांकित द्वितीय श्रेणी र सोभन्दा माथिल्ला पदहरूको उत्तरपुस्तिका दुईजना विज्ञबाट परीक्षण गराउने, सेवामा कार्यरत पदाधिकारीलाई अन्तर्वार्ताको दक्षका रूपमा नबोलाउने, उत्तरपुस्तिकामा उम्मेदवारको परिचय शून्यता गराउन दोहोरो संकेतीकरणको व्यवस्था गर्ने, तयारी कक्षामा अध्यापन गर्नेहरूलाई विज्ञको सूचीबाट हटाउने जस्ता व्यवस्था गरिएको छ। आयोगका कुनै पनि पदाधिकारी र कर्मचारी आफ्नो नातेदार संलग्न भएको परीक्षाबाट अलग हुने र एक शाखाबाट भएको काममा अर्को शाखामा रहेका कर्मचारीहरू पूर्णरूपमा असंलग्न हुने व्यवस्था आयोगले गरेको छ। नेपालीबाहेक अंग्रेजी माध्यममा परीक्षा दिन पाउने, दृष्टिविहीनहरूलाई चित्रसँग सम्बन्धित प्रश्नहरू नसोधिने, उनीहरूलाई केही समय थप गर्नेजस्ता निर्णय कार्यप्रक्रियागत स्वच्छताका उदाहरण हुन्। लोकसेवा आयोगको अतीत गौरवपूर्ण छ। अतीतको गौरव गाथा गाउँदैमा भविष्य उज्ज्वल हुन सक्दैन। यस आयोगको भविष्य अझ गौरवपूर्ण हुनुपर्छ किनकि यस संस्थाप्रति अथाह जनविश्वास रहेको छ। सार्वजनिक सेवा यस्तो संस्था हो, जसले लोकतन्त्रलाई कमजोर वा सुदृढ गराउन सक्छ। यसको अप्रभावकारिता वा राजनीतीकरणले सुशासनमा असाधारण प्रभाव पार्न सक्छ। तर यसको स्वर र शक्ति कस्ता व्यक्तिहरू यसमा प्रवेश गरे भन्नेले धेरै हदसम्म निर्धारण गर्छ। परीक्षण प्रविधिले नयाँ चुनौती सामना गर्न सक्ने जनशक्ति दिन सकेन भने समग्र सार्वजनिक प्रशासनभित्र स्थायी खराबीले प्रवेश पाउँछ, जसले प्रणालीलाई नै नष्ट गरिदिन्छ। त्यसैले आयोगको अहिलेको मुख्य उत्तरदायित्व भनेकै योग्यातन्त्र को प्रवर्धन गर्नु हो। यतिखेरको समावेशी लोकतन्त्रमा अन्तरसांस्कृतिक सक्षमता पनि योग्यताको तत्वभित्र पर्नुपर्छ, तर यसको प्रभावका रूपमा आएको कम अध्ययन गर्ने प्रवृत्ति (लो इफोर्ट सिन्ड्रोम) लाई कसरी हटाउन सकिन्छ चुनौतीपूर्ण हुँदैछ। आयोगको अबको प्रयास यसतर्फ पनि हुनुपर्छ।"
पारम्परिक निरन्तरता को बजेट,"अर्थमन्त्रीले बजेटलाई विकास र समृद्धिका लागि दुई वर्षदेखि हालिएको जगमा समृद्धिको उडान भर्ने संज्ञा दिएका छन्। सरकारले दाबी गरे झैं दिगो आर्थिक वृद्धिको आधारशिला निर्माण गर्ने छनक भने देखिँदैन। किनकि बजेटले व्यवस्था गरेको स्रोत परिचालन र खर्च बाँडफाँटमा अनुमानित कूल राजस्व आम्दानीले सरकारको एक वर्षको चालू खर्च पनि धान्न नसक्ने देखिन्छ। हुन त यो वर्षको बजेट सहज अवस्थाको बजेट हैन। विशेषतः कोभिड १९ को सम्भावित संक्रमण र त्यसले आमनागरिकको अर्थसामाजिक जीवनमा समेत पार्न सक्ने प्रभाव आंकलन गरेर बजेट ल्याइएको अर्थमन्त्रीले बताएका छन्। संक्रामक तथा सबै प्रकारका रोग र विपद्बाट नागरिकको जीवन रक्षा गर्ने प्राथमिकतामा ल्याइएको बजेटमा आम नागरिकको मुहार कहाँनेर देखिन्छ ? त्योचाहिँ अर्थमन्त्रीले भोलिका दिनमा प्रस्ट्याउलान् नै। तर, यसपालिको बजेटले आम नागरिकलाई भने उत्साहित बनाउन सकेको देखिँदैन। अर्थमन्त्री खतिवडाले यस वर्षको बजेटबाट झन्डै प्रत्यक्ष वा परोक्ष सात लाख नयाँ रोजगार सिर्जना हुने विश्वास गरेका छन्। प्रधानमन्त्री रोजगार कार्यक्रमलाई सरकारले निकै सफल कार्यक्रमका रूपमा व्याख्या गरेको छ र यस वर्ष पनि सो कार्यक्रममार्फत दुई लाख रोजगार सिर्जना हुने भन्दै ११ अर्ब ६० करोड बजेट व्यवस्था गरेको छ। तर, विगतको तीतो अनुभव भन्छ यो कार्यक्रमअन्तर्गतको पैसा फगत दलीय आस्थाका आधारमा सूचीकृत आफ्नै पार्टीका कार्यकर्तालाई बाँड्ने काम मात्रै भयो। कोभिडको संक्रमणबाट जोगाउँदै नागरिकको जीउधनको सुरक्षामा केन्द्रित भनिएको बजेटले स्वास्थ्य क्षेत्रमा केही अर्ब रुपैयाँ बढाएको भए पनि त्यसले समग्र स्वास्थ्य सेवाको संरचनागत परिवर्तनको कल्पना गरेको छैन। स्वास्थ्य सेवामा संलग्न स्वास्थ्यकर्मी तथा कर्मचारीको जोखिम बिमा गर्ने कार्यक्रम सकारात्मक छ, तर आमनागरिकको स्वास्थ्य बिमाका लागि भन्दै छुट्ट्याइएको सात अर्ब ५० करोड रुपैयाँको प्रभाकारिता न्यून देखिएको छ। स्वास्थ्य बिमा मूलतः रोजगारका अवसरसँग जोडिने विषय हो। सरकारले प्रभावकारिताको मूल्यांकन नै नगरी हचुवाका भरमा सस्तो लोकप्रियताका लागि बिमाको कार्यक्रम ल्याएको छ र मूलतः रोजगार सिर्जना गर्नुपर्ने नीतिगत दायित्वबाट पन्छिन खोजेको छ। स्वास्थ्यको सवालमा केही अस्पताल निर्माण, सेवा सुदृढीकरण, स्वास्थ्य उपकरण खरिद, केही घातक रोगहरूको निःशुल्क उपचार, मातृस्वास्थ्य सेवाजस्ता केही राम्रा कार्यक्रम बजेटमा उल्लेख भएका छन्। तथापि अहिलेको अवस्थामा स्वास्थ्य सेवाको लोककल्याणकारीकरण गर्नुपर्ने टड्कारो आवश्यकतालाई सरकारले नजरअन्दाज गरेको छ। अनि यो महाव्याधीको समयमा स्वास्थ्य सेवाका लागि छुट्ट्याइएको ९० अर्ब ६९ करोड अर्थात् ६१५ प्रतिशत बजेट आफैंमा ठूलो धनराशि हैन। जबसम्म उत्पादनको हिसाब गरेर अनुदान दिने नीति बन्दैन र उत्पादनको बजारको ग्यारेन्टी गरिँदैन कृषिमा केही हुनेवाला छैन। विगतका वर्षहरूमा जस्तै यस वर्ष पनि कृषिको आधुनिकीकरण र व्यवसायीकरण, सामूहिक एवं सहकारी खेतीको प्रवद्र्धन, कृषि बाली बिमा र कृषक सम्मानजस्ता कार्यक्रम राखिएका छन्, तर बजेट भने किसानमुखी छैन। कृषि क्षेत्रमा दिने भनिएका जेजति सहुलियत र अनुदानको कुरा छ, तिनमा विगतमा जस्तै किसानका नाउँमा पहुँचवालाकै हालीमुहाली हुनेछ। किनकि कुनै पनि सहुलियत र अनुदान प्रत्यक्ष उत्पादनमा आधारित छैनन्। जबसम्म उत्पादनको हिसाब गरेर अनुदान दिने नीति बन्दैन र उत्पादनको बजारको ग्यारेन्टी गरिँदैन कृषिमा केही हुनेवाला छैन। शिक्षाको सवालमा झनै विरोधाभाषपूर्ण अवस्था छ। समाजवादउन्मुख अर्थतन्त्र को जग हाल्न ल्याइएको बजेटमा निजी विद्यालयको संलग्नतामा सरकारी विद्यालयको व्यवस्थापनको परिकल्पना गरिनु आफैंमा ठूलो असंगति हो। अहिलेको शिक्षा र स्वास्थ्य मूलतः बजार अर्थतन्त्रको सिद्धान्तमा आधारित छ, यसलाई लोककल्याणकारी अर्थतन्त्रको मान्यताअनुसार राज्यको निगरानी र सञ्चालनको परिधिमा ल्याउनुपर्नेमा बजेटले त्यसो गर्ने परिकल्पनै गरेन। व्यावसायिक तथा प्राविधिक शिक्षामा जोड दिने, कल्याणकारी कामका लागि खर्च गर्ने, छात्राहरूलाई सेनेटरी प्याड वितरण, ज्येष्ठ नागरिक सम्मान भत्ता तथा अन्य सामाजिक सुरक्षाका कार्यक्रम निरन्तरताकै कार्यक्रम हुन्। तर कोभिड १९ को दुष्चक्रबाट पार पाउने स्पष्ट नीति कार्यक्रमहरू बजेटमा छैनन्। ५० अर्बको कोषबाट पाँच प्रतिशत ब्याजमा केही साना तथा मझौला व्यवसायी तथा उद्यमीलाई दिइने भनिएको सहुलियतपूर्ण ऋणको वितरण पनि सहज हुने छैन। किनकि यस्ता कार्यक्रमहरूको हैसियत विगतमै देखिइसकेको छ। बजेटको सबैभन्दा कमजोर पक्ष नै अनुत्पादन क्षेत्रको चालू खर्च न्यूनीकरण गर्न नसक्नु र तत्कालै सम्पन्न नहुने वा निर्माण सुरु नै हुन नसक्ने कतिपय विकासे परियोजना अनावश्यक रूपमा बजेट व्यवस्था गर्नु हो। यो वर्ष बजेट गुणात्मक परिणाम र क्षेत्रगत उपलब्धिलाई केन्द्रमा राखेर ल्याइनुपर्ने थियो। कूल अनुमानित राजस्वले साधारण खर्च नै धान्न नसक्ने गरी गरिएको चालू खर्चको व्यवस्था नै यतिखेरको सबैभन्दा ठूलो विसंगति हो। कम्तीमा यो संकटका बेला चालू खर्चको आकार घटाएर स्वास्थ्य, शिक्षा, कृषि, जलस्रोतजस्ता पूर्वाधार एवं उत्पादनशील क्षेत्रमा लगानी अभिवृद्धि गर्ने सोच देखाउनुपर्दथ्यो, तर त्यसो हुन सकेन र विगतमा जस्तै पारम्परिक निरन्तरतामा बजेट आएको छ। संकटले अर्थतन्त्रको पुनर्संरचनाको माग गरेका बेला बजेट वक्तव्य भने पुरानै पारम्परिक कार्यक्रमले भरिएको छ। संकटमा पनि सरकारले केही सामाजिक कार्यक्रम, एकल महिला, बालबालिका, वृद्धवृद्धाप्रति बजेट व्यवस्था गरेर आफूलाई कल्याणकारी देखाउने प्रयत्न गरेको त छ, तर ती कार्यक्रमले अर्थतन्त्रलाई दीर्घकालीन आर्थिक भार मात्रै पार्नेछ। किनकि त्यसको व्ययभारका कारण साधारण खर्च बढ्न गई पुँजीगत खर्चका लागि बजेट अभाव हुने अवस्था विगतमा जस्तै यस वर्ष पनि देखिन्छ। घोषणालाई नै सायद उपलब्धि ठान्ने अर्थमन्त्रीले यस वर्ष पनि सात प्रतिशतको आर्थिक वृद्धिको लक्ष्य निर्धारण गरेका छन्। तर घोषित आर्थिक वृद्धिका लागि पुँजीगत क्षेत्रमा गर्नुपर्ने खर्चको स्रोतका लागि भने दाताकै निगाहमा भर पर्नुपर्नेछ। साधारण खर्च नै धानेर, प्रशासनिक निरन्तरतालाई नै उपलब्धि ठान्ने हो भने त बेग्लै कुरा नत्र साढे दुई वर्षअघि विकास र समृद्धिको उडान भर्न टेक अफ गरेको प्रधानमन्त्री केपी ओली नेतृत्वको सरकारका लागि अर्थराजनीतिक रूपले यो एक वर्ष पनि विगतको दुई वर्षजस्तै निराश र उच्चाटलाग्दो हुने संकेत देखिएको छ।"
गुणस्तरीय शिक्षाको अपेक्षा,"सरकारी विद्यालयमा अध्ययन गर्ने बालबालिका लागि शिक्षा निःशुल्क छ। निःशुल्क शिक्षाको विषयलाई मिहिन ढंगले विश्लेषण गर्ने हो भने कसैले पनि वास्तविक रूपमा निःशुल्क पढिरहेका छैनन्। प्रत्येक नागरिकले निःशुल्क शिक्षाका लागि खर्च बेहोरिरहेका छन्। चालु आर्थिक वर्षमा मात्र संघीय सरकारले १६३ खर्ब रुपैयाँ शिक्षामा खर्च गर्नेछ। मुलुकमा सरकारद्वारा सञ्चालित ३० हजार बढी विद्यालयमा यो रकम खर्च हुनेछ। जबकि यसको थोरै प्रतिशत मात्र केही विश्वविद्यालयमा जानेछ। यति हुँदाहुँदै पनि यति ठूलो रकमले नेपालका सरकारी शैक्षिक संस्थाको कूल खर्च भने बेहोर्दैन। यो प्रकारको खर्चको सुविधा सरकारबाट उपलब्ध हुँदा दुई उल्लेख्य स्रोत हराइरहेका छन्। पहिलो स्थानीय सरकारहरूले आफ्नै स्रोतबाट खर्च गरेको रकम र दोस्रो सरकारी स्कुलहरूले प्रत्यक्षरूपमा उठाएको भाडा वा सहयोगी कोषहरू। किनभने हामीसँग ती सबै संकलित खर्च नियाल्ने सजिलो पहुँच नै छैन। निःशुल्क शिक्षा प्रदान गर्दा कति लागत लाग्ने हो भन्नेमा अधिक विज्ञहरू पनि निश्चिन्त छैनन्। अहिलेको यो सानो विश्लेषणका लागि करिब १६३ खर्ब नै काफी छ। त्यसो भए निःशुल्क शिक्षामा हामी सबैको कति खर्च हुन्छ त ? उक्त रकमलाई तीन करोड नेपाली जनतामा दामासाहीले भाग लगाउने हो भने प्रत्येक नेपालीले यो वर्ष मात्र सरकारले सञ्चालन गरेको शिक्षा प्रणालीलाई सहयोग गर्न पाँच हजार तीन सय ३३ रुपैयाँ शुल्क तिरिरहेका छन्। तथापि कूल जनसंख्याको ४५ प्रतिशत जनता १८ वर्षमुनिका छन्। हालसम्म तिनले राष्ट्रिय अर्थतन्त्रमा कुनै योगदान गरिरहेका छैनन्। त्यसैले १६३ खर्बको खर्चमा प्रत्येक नेपाली अभिभावकले लगभग १० हजार रुपैयाँ तिरिरहेका हुन्छन्। अझ भनौं उक्त शुल्क सार्वजनिक शिक्षा प्रणाली सञ्चालन गर्न सरकारलाई बुझाउनुपर्छ। हामीले थप बुझ्न जरुरी छ। उक्त रकमप्रति विद्यार्थी लागत भने होइन। यो रकम प्रत्येक बयस्कले नेपाल सरकारलाई अनिवार्य भुक्तानी गर्ने शुल्क हो। चाहे उनीहरूका बालबालिका विद्यालयमा पढिरहेका हुन् या नहुन्। अब हामीसँग निःशुल्क शिक्षाको सही लागतको अनुमान छ। तर यो किन आउँछ भन्ने महत्वपूर्ण रहन्छ। मानौं कि एक दिन म तपाईंका घरमा कुनै कृषि उद्यममा लगानी गर्न भनी लगभग १० हजार रुपैयाँ माग्न आउँछु। त्यसमा म यति अनुमान लगाउन सक्छु कि तपाईंले मलाई कस्ता प्रश्न सोध्नुहुनेछ भनेर। पक्कै तपाईंले सोध्नुहुनेछ कि मेरो खेतमा के रोपिँदै छ ? भविष्यमा यस खेतीले कसरी सफलता पाउँछ ? लगानीको बदला के फिर्ता दिन सक्नुहुन्छ ? दिएको रकमको नाफासहित केही वर्षमा फिर्ता दिन सक्नुहुन्छ ? लगानी गरेको मूल्यबराबर वा त्योभन्दा बढी खाद्यान्न पो उपलब्ध गराउन सक्नुहुन्छ कि ? निश्चिन्त छु यस्तै प्रश्नले भरिएका हुन्छन्। यिनै प्रश्नबाट स्पष्ट हुन्छ कि हामीले लगानी गरेको मूल्यले सबैलाई महत्वपूर्ण दुई जिज्ञासाका लागि घच्घच्याउन बाध्य पारेको हुन्छ। पहिलो हाम्रो पैसा केमा खर्च हुँदै छ ? दोस्रो, के हाम्रो पैसा सही ढंगबाट खर्च हुँदै छ त ? तर मलाई यसमा शंका छ। तपाईंले शिक्षा प्रणालीमा गरेको लगानीबारेमा यसरी नै प्रश्न सोध्नुहुन्छ भनेर ? किन यहाँहरूले आफूले भोट दिएर पठाएका राजनीतिक दलका नेताहरूलाई यस्ता प्रकारका प्रश्नहरू राख्न सक्नु हुन्न ? जसरी मैले खेतीमा लगानी गर्ने विषय उठाउँदा जिज्ञासा राख्नुहुन्छ त्यसैगरी यस्तो जिज्ञासा राख्न जरुरी छ ? एक्काईसौं शताब्दीमा रहिरहँदा यहाँले तिरेको रकम सही किसिमको पाठ्यक्रम, सही शिक्षण पद्धति वा सही विषयमा खर्च भइरहेको छ कि छैन त्यसमा घोत्लिन जरुरी छ। प्रश्न गर्न आवश्यक छ। त्यही स्तरको शिक्षाका लागि तपाईंले प्रत्येक वर्ष करिब १० हजार रुपैयाँ सरकारले अपनाएको शिक्षा प्रणालीमा हस्तान्तरण गरिरहनुभएको छ। यो बढ्दो छ। मलाई यसमा शंका छ कि यहाँहरूलाई विज्ञले यो निःशुल्क शिक्षा भनिराख्नुभएकाले त्यसतर्फ यहाँले सोच्नै भ्याउनुभएको छैन। किन कोहीले पनि निःशुल्क प्रणालीका बारेमा विभिन्न प्रश्न उठाउँदैनन् ? यो साँच्चै खोजको विषय बनेको छ। पक्कै पनि केही विशेष गैरसरकारी संस्थाहरूले त्यस्ता प्रश्न पनि सोधेका हुन्छन्। र, कुनै पनि नेपालीले यस्ता कार्यमा अनुदान पनि दिँदैनन्। यसका लागि अनुदानका रूपमा बाहिरबाटै रकम आउँछ। बाहिरबाट आएको अनुदानलाई सरकारले निकै प्रभाव र दबाबमा राखेको हुन्छ। हुन त सरकारलाई पूर्ण अधिकार छ कि किन वैदेशिक संस्थाले नेपालमा पैसा खर्च गर्छ र त्यसको उपयोगिता सोच्छ भन्नेमा। तर यहाँ त दूधको साक्षी बिरालोको स्थिति छ। त्यस्ता विषयमा सरकारले केही आलोचना खेप्नुका साथै नयाँ विचार सुन्न जरुरी छ। तर मौलिक रूपमा भने यथास्थितिलाई चुनौती दिने विषयमा भने केही कार्य गर्दैन। कुनै पनि मुद्दामा नेपाल सरकारलाई उत्तरदायी बनाउने भूमिका बाहिरी तत्वको हुनुहुन्न। यो नितान्त नेपाली नागरिकको काम हो। मुलुकको सामूहिक भविष्यमा तपाईंले गरिरहनुभएको लगानीको दुरुपयोग वा गलत अर्थ राख्ने राजनीतिज्ञहरूलाई नै तपाईं मतदान गर्नु हुन्छ भने अन्य मुलुकका जनताले यसमा किन चिन्ता लिनुपयो। अर्को शब्दमा भन्नुपर्दा तपाईंले मेरो खेतीमा लगानी गर्ने तर मेरो कामको निगरानी नगर्ने हो भने तपाईं निश्चिन्त हुनुहोस् कि म पनि खेतीपातीको कडा परि श्रमबाट टाढा नै रहनेछु। यसको सट्टामा म मेरा साथीभाइसँग चियापसलमा गफिएरै दिन बिताउने छु। लगानी अर्काको भएपछि त्यसको निगरानी नहुँदा बेवास्ता हुन्छ, जुन मानवीय स्वभाव हो। तपाईं सहरी क्षेत्रका एक मध्यमवर्गीय अभिभावक हुनुहुन्छ र तपाईंका बालबालिका निजी विद्यालयमा पढ्छन् भने यो विषयमा तपाईंको ध्यान जान जरुरी छ। तपाईं वास्तवमा आफ्ना बालबालिकाको शिक्षाका लागि दोहोरो भुक्तानी गर्दै हुनुहुन्छ। पहिलो तपाईंले सरकारलाई सरकारी विद्यालय चलाउन करिब १० हजार रुपैयाँ तिर्नुहुन्छ दोस्रो तपाईं आफ्नो बालबालिकाको स्कुलका अतिरिक्त शुल्क पनि तिरिरहनुभएको छ। किनकि तपाईंले पक्कै आफ्ना बालबालिका निजी विद्यालयमा पढाइरहनुभएको छ। यस विषयमा तपाईं क्रोधित हुनुहुन्छ या बढी लागतका बारेमा चिन्तित। जे होस् यो अर्काे राजनीतिक छनोट पनि हो। यस प्रकारको निःशुल्क प्रणालीले सरकारले तपाईंलाई ऋणी बनाएको हो। तपाईंले दिएको शुल्क राज्यमार्फत शिक्षामा प्राप्त गर्ने नागरिक तपाईंभन्दा आर्थिक रूपमा कम भाग्यशाली छन्। अनि मलाई लाग्छ, यो रकम समग्र भविष्यका लागि तपाईंको योगदानका रूपमा छ। सहरी मध्यमवर्गीय परिवारले शिक्षा प्रणालीमा कति योगदान पुयाउँछ भन्नेबारे कसैबाट अध्ययन नभए पनि मेरो अनुमान यो छ कि उक्त रकम अन्तर्राष्ट्रिय संस्था विश्व बैंकले प्रदान गर्ने रकमभन्दा पनि बढी छ। म मेरा इष्टमित्र र आफन्तलाई यो सल्लाह दिन्छु कि उनीहरूका बालबालिकाका लागि समान सेवाको अपेक्षा गर्नुको साटो आफूहरू नै शिक्षा प्रणालीमा मुख्यरूपमा लगानीका बारेमा गाम्भीर्य हौं। किनकि उनीहरू नै शिक्षा क्षेत्रका ठूला दाता हुन्। दाताका रूपमा म उहाँहरूलाई प्रोत्साहन गर्छु कि सरकार र उनीहरूको स्थानीय सरकारी विद्यालयले लिने निर्णयमा चासो लिऊन् यदि उनीहरूका बालबालिका निजी विद्यालयमा पढ्छन् भने पनि। यसमा कुनै शंका छैन कि शिक्षा सार्वजनिक हित हो। यसलाई सार्वजनिक रूपमा खर्च गरिनुपर्छ। तर जब हामीले निःशुल्क शिक्षाबारेमा यो स्पष्ट बुझ्छौं कि निःशुल्क शिक्षा भन्नाले विनालगानीको होइन भनेर तब हामीले शिक्षा प्रणाली बनाउनेबारेमा भने आलोचनात्मक ढंगले सोच्न बाध्य हुनुपर्छ। त्यसैले म पूर्ण सरकारी अनुदान प्राप्त आधारभूत शिक्षाको समर्थक हुँदाहुँदै पनि नेपालको अर्को पुस्ताका लागि निजी विद्यालयका लागि पनि सहज छु निजी विद्यालयमार्फत मध्यमवर्गीय सहरी अभिभावकले नेपाल सरकारलाई अनुदान दिँदै छन्। यो अनुदानले सरकारलाई अधिक दुर्गम क्षेत्रहरूमा शिक्षाका लागि सरकारी विद्यालयकै पर्खाइमा रहने विद्यार्थीका लागि खर्च गर्न अनुमति दिन्छ। नेपाल एक धनी राष्ट्रका रूपमा नचिनिँदासम्म यो मेरा लागि एक उचित सम्झौता हो। मध्यमवर्गीय परिवारलाई सरकारी विद्यालयमा समाहित गराउनुको फाइदा भनेको ती विद्यालयको सुधारबारेमा उनीहरूले वकालत गर्नु पनि हो। केही स्थानीय सरकारहरू र सबै सार्वजनिक क्षेत्रका कर्मचारी आफ्ना बालबालिकालाई सरकारी विद्यालयमा शिक्षाका लागि सोच्दैछन्। यद्यपि मेरो विचारमा यसले अन्जानमा नकारात्मक प्रभाव पार्नेछ। यस अर्थमा कि शक्तिशाली अभिभावकले आफूले लगानी गरेको रकम लगभग १० हजार रुपैयाँभन्दा बढीको स्रोत पाउन सक्छन् भने सीमान्तकृत परिवारका बालबालिका जससँग कम पहँुच र शक्ति हुन्छ भने तिनका बालबालिका त्यस्तो स्रोतसाधनबाट विमुख नरहलान् भन्न सकिन्न। विद्यमान नाफामुखी निजी विद्यालयको नतिजाविरुद्ध नकारात्मक प्रभावबारेमा जानकार हुँदाहुँदै पनि म मेरा वरिपरिका निजी विद्यालयहरू कम्तीमा अर्को पुस्ताका लागि भए पनि सुरक्षित गर्न चाहन्छु। यही कारणले मलाई लाग्छ, सञ्चारमाध्यममा निजी विद्यालयहरू र विज्ञहरूद्वारा गरिएको अत्यधिक छलफल हाम्रो वास्तविक लक्ष्यबाट टाढा मात्र होइन, अलमल्याउने नै छ। उच्च गुणस्तरीय शिक्षा नेपालको हरेक कुनाकाप्चासम्म पुयाउने लक्ष्यलाई त्यही सञ्चारमाध्यममा आउने विज्ञहरूको बहसले नै अलमल्याएको छ। नेपालको शिक्षाबारेमा निजी विद्यालयमा लिइने शुल्कले मिडिया कभरेज पाउने गरेको छ। यसले मध्यमवर्गीय जनतालाई मात्र लक्ष्यित गरिएको हुन्छ। तर हुनुपर्ने थियो शिक्षा सबै नागरिकलाई आवश्यक छ। तर जे भए पनि महँगो शुल्क तिर्न नसक्ने अभिभावक निजी विद्यालयको शुल्कमा चित्त बुझाउन सक्दैनन् भने उहाँहरूका अगाडि सस्ता वा निःशुल्क सरकारी शिक्षा उपलब्ध गराउने विद्यालय पनि छँदै छ। सोही विद्यालयमा आफ्ना बालबालिकालाई चाहेको स्थानमा भर्ना गर्ने त्यो लचकता मिलेको सबैले बुझाएको वार्षिक लगभग १० हजार रुपैयाँले नै हो। अर्कातर्फ उपेक्षित क्षेत्रहरूमा बस्ने सीमित स्रोत र साधनमा रमेका बालबालिकासँग भने एक मात्र विकल्प हुन्छ। किनकि हामी सबैले तिनीहरूलाई निःशुल्क शिक्षा प्राप्त गर्नका लागि शुल्क तिरिरहेका हुन्छौं। दलका नेताहरूलाई हिसाबकिताब प्रस्ट पार्नका लागि हामीले पकड राख्नुपर्छ र सुनिश्चित गराउन सक्नुपर्छ कि शिक्षाको एक मात्र विकल्प भनेको गुणस्तरीय शिक्षा हो।हाइलाइट दलका नेताहरूलाई हिसाबकिताब प्रस्ट पार्नका लागि हामीले पकड राख्नुपर्छ र सुनिश्चित गराउन सक्नुपर्छ कि शिक्षाको एक मात्र विकल्प भनेको गुणस्तरीय शिक्षा हो।"
बायर्न म्युनिख उपाधि नजिक,"म्युनिख : लिग लिडर बायर्न म्युनिख जर्मन बुन्डेस लिगा फुटबलको उपाधि नजिक पुगेको छ। बायर्न म्युनिखले शनिबार राति खेलिएको आफ्नो पछिल्लो खेलमा बोरुसिया मोन्चेनग्लाबाचलाई २१ गोलले हरायो। अब बायर्न म्युनिख बुन्डेस लिगा उपाधिभन्दा केवल एक जित टाढा छ। घरेलु मैदानमा खेल सुरु भएको २६औं मिनेटमा बायर्न म्युनिखले अग्रता लिएको थियो। बायर्न म्युनिखका लागि किशोर खेलाडी जोसुआ जर्कजीले पहिलो गोल गरे। खेलको ३७औं मिनेटमा बायर्न म्युनिखकै बेन्जामिन पभार्डबाट आत्मघाती गोल भएपछि खेल २१ को प्रतिस्पर्धात्मक स्थितिमा पुगेको थियो। निर्धारित समयको खेल सकिनुभन्दा चार मिनेटअघि लियोन गोरेज्काले निर्णायक गोल गर्दै बायर्न म्युनिखलाई महत्वपूर्ण जित दिलाए। हालसम्म ३१ खेल खेलेको बायर्न म्युनिख ७३ अंकसहित तालिकाको पहिलो स्थानमा छ। समान खेलबाट ६६ अंक हात पारेको बोरुसिया डर्टमन्ड दोस्रो स्थानमा छ। बोरुसिया डर्टमन्डले भने शनिबार राति खेलिएको खेलमा फोर्टुना डुसेलडर्फलाई उसैको मैदानमा १० गोलले हराएको थियो। कोरोना भाइरसको महामारीका कारण करिब तीन महिनापछि बुन्डेस लिगा सुचारु भएलगत्तै खेलिएको खेलमा बायर्न म्युनिखले बोरुसिया डर्टमन्डलाई हराएको थियो। सोही खेलपछि नै बायर्न म्युनिखले उपाधि जित्ने सम्भावना बलियो बनेको थियो। बुन्डेस लिगा तालिकामा ३१ खेलबाट ६२ अंक हात पारेको रसेनबल स्पोर्ट लिपजिग तेस्रो स्थानमा छ। साबिक विजेता बायर्न म्युनिखसँग पराजित भएको बोरुसिया मोन्चेनग्लाबाच भने ३१ खेलबाट ५६ अंक हात पार्दै तालिकाको चौथो स्थानमा आसीन छ। बायर्न म्युनिखले हालसम्म २९ पटक जर्मन बुन्डेस लिगाको उपाधि जितिसकेको छ। सन् २०१११२ सिजनमा बोरुसिया डर्टमन्डले लगातार दोस्रो पटक बुन्डेस लिगाको उपाधि जितेयता बायर्न म्युनिखबाहेक अन्य क्लब च्याम्पियन बन्न सकेका छैनन्। प्रशिक्षक हान्सी फ्लिकको नेतृत्वमा रहेको बायर्न म्युनिखले अब आगामी मंगलबार वेर्डर ब्रेमेनको सामना गर्नेछ। उक्त खेलमा सफलता हात पारे बायर्न म्युनिखले उपाधि हात पार्ने पक्का हुनेछ। हामी उपाधिको अत्यन्तै नजिक छौं तर, त्यसका लागि हामीले अझ एउटा खुड्किलो पार गर्नु आवश्यक छ, खेलपछि प्रशिक्षक फ्लिकले भनेका छन्।"
बार्साको जितमा मेसी नायक,"बार्सिलोना : स्पेनिस ला लिगाअन्तर्गत शनिबार राति खेलिएको खेलमा लिग लिडर बार्सिलोनाले सहज जित निकालेको छ। एकपक्षीय खेलमा बार्सिलोनाले मालोर्कालाई ४० गोलको फराकिलो अन्तरले पराजित गर्यो। बार्सिलोनाको जितमा अर्जेन्टिनी स्टार लियोनल मेसी नायक बने। उनी आफैले एक गोल गरे भने थप दुई गोलका लागि पास पनि उपलब्ध गराए। खेलको दोस्रो मिनेटमै आर्टुरो भिडालको हेड गोलबाट बार्सिलोनाले अग्रता लिएको थियो। ३७औं मिनेटमा मार्टिन ब्राथवेटले गोल गर्दै बार्सिलोनाको अग्रता फराकिलो बनाएका थिए। पहिलो हाफमा २० गोलले अघि रहेको बार्सिलोनाले दोस्रो हाफमा थप दुई गोल गरेको थियो। जोर्डी अल्बाले ७९औं मिनेटमा बार्सिलोनालाई ३० को स्थितिमा पुर्याएका थिए। दोस्रो हाफको इन्जुरी समयमा मेसीले गोल गर्दै बार्सिलोनालाई सहज जित दिलाए। त्यसअघि दोस्रो र तेस्रो गोलका लागि मेसीले नै पास उपलब्ध गराएका थिए। जारी सिजनको लिगमा मेसीले क्लबका लागि गरेको यो २०औं गोल हो। यससँगै ला लिगामा उनले एउटा कीर्तिमान पनि बनाएका छन्। उनी लगातार १२ सिजनसम्म क्लबका लागि २० गोल गर्ने ला लिगाको पहिलो खेलाडी बनेका हुन्। लामो समय मैदान बाहिर रहेका लुइस स्वारेज वैकल्पिक खेलाडीका रूपमा मैदान प्रवेश गरेका थिए। उनी गत जनवरीपछि पहिलो पटक मैदानमा देखिएका हुन्। घुँडाको शल्यक्रिया गरेयता पहिलो पटक मैदानमा देखिएका उरुग्वेका स्टार खेलाडी स्वारेजले आफ्नो खासै प्रभाव देखाउन भने सकेनन्। यद्यपी, मेसीको गोलमा उनको पनि सहयोग रहेको थियो। बार्सिलोनाले लिगमा पाँच अंकको अग्रता लिएको छ। बार्सिलोनाले २८ खेलबाट ६१ अंक बनाएको छ। २८ खेल खेलेको मालोर्का भने २५ अंकसहित रेलिगेसन क्षेत्रमा रहेको छ। कोरोना भाइरसको त्रासका कारण स्थगित भएयता सुचारु हुने स्पेनिस ला लिगा युरोपको दोस्रो ठूलो लिग हो। यसअघि जर्मन बुन्डेस लिगा सुरु भएको थियो। इङ्लिस प्रिमियर लिग र इटालियन सिरिए पनि छिट्टै सुचारु हुँदैछन्। फ्रेन्च लिग भने यसअघि नै रद्द भइसकेको छ। बुन्डेस लिगाजस्तै स्पेनिस ला लिगा पनि बन्द (दर्शकविहीन) रंगशालामा सुचारु गरिएको छ। कोरोना भाइरसको महामारी फैलिएपछि गत मार्च १० तारिखदेखि स्पेनिस ला लिगा स्थगित भएको थियो। स्पेन कोरोना भाइरसबाट सबैभन्दा बढी प्रभावित राष्ट्रमध्ये एक हो। स्पेनमा हालसम्म करिब दुई लाख ९० हजार व्यक्ति कोरोना भाइरसबाट संक्रमित भएका छन्। कोरोना भाइरसबाट २७ हजारभन्दा बढीको मृत्यु भइसकेको छ।"
आईओएफटीसीको आठ लाख सहयोग,"काठमाडौं : अमेरिकाको पोर्टल्यान्डमा मुख्यालय रहेको गैरनाफामूलक संस्था अन्तर्राष्ट्रिय खुला मैत्री तेक्वान्दो च्याम्पियनसिप (आईओएफटीसी) ले कोरोना भाइरसका कारण समस्यामा परेका तेक्वान्दो खेलाडीलाई राहत वितरण गर्न आर्थिक सहयोग प्रदान गरेको छ। काठमाडौं उपत्यकासहित सातै प्रदेशमा समस्यामा परेका तेक्वान्दो खेलाडीको पहिचान गरी राहत उपलब्ध गराउने गरी आईओएफटीसीले आठ लाख रुपैयाँ अमेरिकाबाट पठाएको हो। समस्यामा परेका खेलाडीको पहिचान गर्न चार सदस्यीय समिति पनि बनाएको छ। समितिमा रामचन्द्र व्यञ्जनकार, रजिन सिंह, अर्जुन महर्जन र निरोज गौतम छन्। युवा तथा खेलकुद मन्त्री जगतबहादुर सुनार (विश्वकर्मा) ले व्यञ्जनकारलाई सिंहदरबारमा आइतबार चेक हस्तान्तरण गरे। सो अवसरमा मन्त्री विश्वकर्माले आईओएफटीसीले गरेको सहयोगले खेलाडीलाई सहयोग पुग्ने विश्वास व्यक्त गरे। आईओएफटीसीले २०७२ सालको विनाशकारी भूकम्पबाट पीडितलाई पनि सहयोग गरेको थियो। आईओएफटीसीका संस्थापक एवं निर्देशक दिवाकर महर्जनले कोरोनाको सन्त्रास विश्वव्यापी भएकाले ठूलो सहयोग गर्न नसकिएको बताउँदै थोरै भए पनि खेलाडीलाई राहत पुगोस् भन्ने उद्देश्यले सहयोग उपलब्ध गराएको बताए।"
फाइनलमा युभेन्ट्सको प्रतिद्वन्द्वी नापोली,रोम : इटालियन कप फुटबल प्रतियोगिताको उपाधिका लागि युभेन्ट्स र नापोलीबीच भिडन्त हुने भएको छ। नापोलीले शनि बार राति खेलिएको सेमिफाइनलमा दोस्रो लेग खेलमा बलियो प्रतिद्वन्द्वी इन्टर मिलानलाई ११ गोलको बराबरीमा रोक्दै फाइनलमा स्थान पक्का गरेको हो। युभेन्ट्स भने यसअघि नै एसी मिलानलाई अवे गोल का आधारमा हराउँदै फाइनलमा पुगेको थियो। प्रतियोगिताको फाइनल खेल जुन १७ तारिखमा रोममा खेलिनेछ। सेमिफाइनलको दोस्रो लेग खेल ११ को बराबरीमा सकिएपछि नापोली २१ कुल गोल भिन्नताका आधारमा अगाडि बढेको हो। यसअघि गत फेब्रुअरी १२ तारिखमा इन्टर मिलानको घरेलु मैदानमा खेलिएको सेमिफाइनलको पहिलो लेग खेलमा नापोली १० गोलले विजयी भएको थियो। दोस्रो लेग खेलमा सुरुआती अग्रता लिएर पनि इन्टर मिलानले त्यसलाई जोगाउन भने सकेन। खेल सुरु भएको दोस्रो मिनेटमै इन्टर मिलानका लागि क्रिस्टियन एरिक्सनले पहिलो गोल गरेका थिए। पहिलो हाफको खेल सकिनुभन्दा चार मिनेटअघि नापोलीका लागि ड्रिज मेर्टन्सले जवाफी गोल फर्काएका थिए। मेर्टन्सको सोही गोल नै नापोलीलाई फाइनलमा पुर्याउन पर्याप्त भयो। युभेन्ट्सले हालसम्म सर्वाधिक १३ पटक इटालियन कपको उपाधि जितिसकेको छ। युभेन्ट्सले पछिल्लो पटक सन् २०१८ मा उपाधि चुमेको थियो। नापोलीले भने हालसम्म पाँच पटक इटालियन कप जितेको छ। नापोलीले पछिल्लो पटक सन् २०१४ मा उपाधि हात पारेको थियो। इटालियन कपको साबिक विजेता भने लाजियो हो।

शीर्षक,विवरण
गुरुपूर्णिमा र गुरु,"गुरुपूर्णिमा र गुरु। यी दुई शब्द अन्तरसम्बन्धित छन्। गुरुको वास्तविक अर्थ अन्धकारबाट प्रकाशतर्फ लैजानु हो। अन्धकारबाट प्रकाशतर्फ लैजाने भएरै गुरु भनिएको हो। जुन गुरु शिष्यमा रहेको अज्ञानरूपी अन्धकार नाश गर्छन् र त्यस ठाउँमा अमृत वचन र ज्ञानद्वारा प्रकाश प्रज्ज्वलित गरी उसलाई उज्यालो मार्गमा डोयाउँछन्, उनै सच्चा गुरु हुन्। श्वेटा श्वेतरीपनिषद्का अनुसार ब्रह्माजीले सृष्टिको आरम्भमा भगवान् विष्णुबाट वेद विद्या प्राप्त गरेका थिए। भगवान्लाई गुरुत्तम गुरु मान्नुपर्छ। यस्ता सद्गुरु भगवान् श्रीकृष्णलाई बारम्बार कृष्णं वादे जगद्गुरु भनी प्रणाम गर्नुपर्छ। त्यसरी नै शिष्यहरूले आफूलाई मात्र सुनाउने वेदशास्त्र पढाइने, असल शिक्षादीक्षा दिने गुरुलााई दिनदिनै त्रिदेव ब्रह्मा, विष्णु, महेश्वरका रूपमा स्मरण गरेर प्रणाम गर्नुपर्छ। त्यसैले गुरुब्र्रह्मा, गुरुर्विष्णु, गुरुर्देवो, महेश्वर, गुरुः साक्षात् परम्ब्रह्मः तस्मै श्री गुरुवे नमः भनिएको हो। संसारमा गुरुको स्थान सर्वोपरि छ। सनातन वैदिक युगमा गुरुकुलको व्यवस्था थियो। त्यस समयमा राजामहाराजाका छोरहरूलाई पनि गुुरुकुलमा पढाएर शिक्षादीक्षा आर्जन गराइन्थ्यो। रामायण तथा महाभारतकालमा पनि राजा दशरथका छोराहरू श्रीराम, भरत, लक्ष्मण र शत्रुधन अनि वासुदेव र देवकीका छोरा श्रीकृष्ण र गरिब ब्राह्मण सुुदामाले पनि गुरुकुलमा बसेर शास्त्र र शस्त्रज्ञान आर्जन गरेका थिए। मनुष्यका गुरु विजक भएजस्तै उसबेलामा देवता र दानवका पनि गुरु थिए। जस्तै गुरु वृहस्पति, गुरु शुक्राचार्य। राजा दशरथका चार छोराका कुलगुरु वशिष्ठ हुन्। राम र लक्ष्मणका विभिन्न विद्याका गुरु विश्वामित्र हुन्। लवकुशका धनुर्विद्यालगायत अन्य विद्याका गुरु वाल्मीकि हुन्। कृष्णका गुरु सन्दिपनी हुन्। महाभारतका भीष्म र द्रोणका गुरु पर्शुराम हुन् भने उनीहरूका कुलगुरु कृपाचार्य हुन्। पशुपतिनाथका गुरु दत्तात्रेय हुन्। पछिल्लो समयमा पश्चिमा प्रभावका कारण शिक्षा परम्परा फेरिएको छ। साथै गुरुशिष्यबीचको निकटता पनि त्यति देखिँदैन। पूर्वीय शिक्षा परम्परामा भने गुरुशिष्यबीचको निकटता उस्तै रहेको देखिन्छ। व्यास ऋषिले सामवेद, यजुर्वेद र अथर्ववेद नामक चार वेद र पुराण लेखेर लोककल्याणका कार्य गरेका थिए। वेद लेखेकाले नै व्यास ऋषिको नाम वेदव्यास हुन गएको होे। आषाढ शुक्ल पूर्णिमा अर्थात् गुरुपूर्णिमाका दिन परम् गुरु वेदव्यासको जन्म भएको हो। वेदव्यास गुरुका पनि गुरु हुन्। वेदव्यासले धेरै ऋषिमुनिलाई शिक्षा दिएर परम् गुरु बनाएका छन्। वेदव्यासबाटै ज्ञान लिएका जति पनि ऋषिहरू थिए, उनीहरू सबै कहलिएका गुरु भएर गुरुकुल सञ्चालन गरिरहेका थिए। गुरुपूर्णिमालाई व्यासपूजाको पर्वका रूपमा पनि मान्ने गरिन्छ। त्यसैले यो दिन गुरुप्रति श्रद्धाभाव राखेर परम्गुरु वेदव्यासलाई हार्दिकपूर्वक सम्झने गरिन्छ। ज्ञान प्राप्त नभई मोक्ष प्राप्त हुँदैन। ज्ञान प्राप्त गर्ने क्रममा विभिन्न धर्म गुरुहरूबाट धर्म देशना सुन्न र ज्ञान प्राप्त गर्ने चलन छ। जति पनि धार्मिक सम्प्रदाय र गुरुहरू छन्, सबैको मूल उद्देश्य नै अज्ञानरूपी अन्धकारबाट ज्ञानरूपी उज्यालो मार्गमा पठाउनु हो। श्रीराम चरित मानसमा एउटा प्रसंग छ। महर्षि मेहींले भनेका छन्, गुरुको चरणकमलको धुलोले आफ्नो मनरूपी ऐना सफा गरेर भगवान् श्रीरामको पवित्र कीर्तिको जसले वर्णन गर्छ, उसलाई भगवान् श्रीरामले चार पुरुषार्थ अर्थात् धर्म, अर्थ, काम र मोक्ष दिनु हुन्छ। मानिसहरू जुन विषयको चिन्तन गर्छन्, उनीहरूको मन उही विषयमा प्रवृत्त हुन्छन्। जस्तो मनले गुरुको चिन्तन गर्छ अर्थात् कस्तो रूपको ध्यान गर्छ, उसलाई उही किसिमको गुरुको आकृति देखा पर्ने गर्छ। पछिल्लो समयमा पश्चिमा प्रभावका कारण शिक्षा परम्परा फेरिएको छ। साथै गुरुशिष्यबीचको निकटता पनि त्यति देखिँदैन। पूर्वीय शिक्षा परम्परामा भने गुरुशिष्यबीचको निकटता उस्तै रहेको देखिन्छ।"
आत्मविकासमा गुरु भूमिका,"सब धरती कागज करूँ, लेखन बन राय सात समुद्र कि मसी करूँ, गुरु गुण लिखा ना जाय ! सन्त कविर गुरु अर्थात् अन्धकाररूपी अज्ञानताबाट प्रकाश स्वरूप दिव्यतामा मार्गनिर्देशन गर्ने उच्च चेतनामा स्थापित व्यक्तित्व। शिक्षक सबै बन्न सक्छन् तर गुरु चाहेर बन्न सकिन्न। साधनबाट निखारिएर आफ्नो अनुभूतिमा उत्रेको गुणवत्ता गुरुको पहिचान हो। गुरुले सामान्य जीवनलाई रूपान्तरण गरेर आहा ! जीवनमा बाँच्न प्रेरित गर्छन्। त्यसैले त सारा धरती नै कागज अनि सात समुद्रलाई मसीका रूपमा प्रयोग गरे पनि गुरुको वर्णन गर्न असमर्थ बनिन्छ। भ्रमबाट मुक्त गराउने गुरु वास्तवमा हामी यो संसारमा एउटा भ्रम बोकेर बाँचिरहेका हुन्छौं। त्यो भ्रम हो बाहिरी ज्ञान, डिग्री, सम्मान र सफलता। यी सबै प्राप्त गरे पनि मानिसका अनुहारमा प्रसन्नता भने भेटिँदैन। कारण हो योभन्दा पर पनि केही पाउने चाहना हुन्छ। त्यो चाहना हो भित्रको आनन्द र शान्ति। भित्री ज्ञान अनि जो अस्थिर नभई शान्त, स्निग्ध र अमृतरससरह जीवनलाई एउटा मधुरतामा लैजाओस्। जसरी दिनभर घरबाहिर काम गरेपछि साँझ आफ्नो घर फर्केर वि श्राम लिन र आनन्दको क्षण बिताउने इच्छा हुन्छ, त्यसैगरी जीवनभर बाहिर संघर्ष गर्ने व्यक्तिले जीवनको उत्तराद्र्घमा सांसारिक सफलता मात्रै होइन, भित्रको चैन खोजेको पाइन्छ। त्यो भित्री सम्पदा र बाहिरको सफलतालाई भ्रममा नलिने कला सद्गुरुले मात्र दिन सक्छन्। किनकि उनीहरू यसमा अनुभूत भइसकेका हुन्छन्। गुरु नानक गुरु महिमा गाउँदै भन्नुहुन्छ दुनियाँमा कोही पनि व्यक्ति भ्रममा रहनु हँुदैन तर विनागुरु कोही पनि भ्रमबाट मुक्त हुन सक्दैन। ओशो यस भ्रमलाई चिर्न जोर बा दी बुद्धको कला बताउनुहुन्छ। बाहिर सफल र भित्र तनावमुक्त जीवन जिउने कला अपनाएर आफ्नो सफलता, भोगको आनन्द र भित्रको बुद्ध चेतनाको अनुभूति लिन सुझाउनुहुन्छ। ओशो सिद्धार्थ यसलाई आत्मविकासको संज्ञा दिनुहुन्छ। सांसारिक विकासको भ्रममा मात्र नपरी आन्तरिक विकासको अनुभूति गर्ने गुणवत्ता मानिसमा भएकाले बाहिर र भित्र दुवै तहबाट शान्ति र सफलताको जीवन बाँच्ने सूत्रहरू बताउनुहुन्छ। बाहिरी देखावटी खुसीको भ्रममा मात्र नरही परम खुसी प्राप्त गर्ने कला बताउनुहुन्छ। गुरुशिष्यको भावनात्मक सम्बन्ध मानव सभ्यताको कुन समयदेखि मानव विकासका लागि गुरु वा गुरुकुलको भूमिका अर्थात् शिक्षक र विद्यार्थीको अवधारणा सुरु भयो त्यो भन्न कठिन छ तर यसमा शंका छैन कि मानव विकासमा गुरुकुल र गुरुको भूमिका महत्वपूर्ण छ। त्यसैले यसको परिकल्पना भयो। मानवको शिशु अवस्थादेखि लिएर वृद्घवस्थासम्म पनि वस्तुगत ज्ञान एवं विषयगत ज्ञानका लागि पलपलमा गुरुको आवश्यकता रहन्छ। कखराका वर्णमालाबाट सुरु हुने हाम्रो शिक्षा भूगोल, इतिहास, गणित, समाजशास्त्र जुनसुकै विषयको ज्ञान गुरु अर्थात् शिक्षकबाट प्राप्त हुन्छ। उच्च तहको अध्ययनसम्म पनि शिक्षकको महत्वपूर्ण भूमिका रहने गर्छ। गुरु र शिक्षकको फरक बुझेपछि मानव सभ्यतामा शिक्षकविद्यार्थी या गुरु र शिष्यको महत्वपूर्ण सम्बन्ध बन्दै आएको तथ्य स्विकार्न सकिन्छ। ९९ प्रतिशत मानिसलाई जीवन र संसारको सिकाइमा शिक्षकको आवश्यकता रहन्छ र रह्यो। आत्मज्ञानका लागि गुरुको आवश्यकता रह्यो त्यसैको परिणाम हो विश्वभरमा शिक्षाको भौतिक प्रगति हुँदै जाँदा अध्यात्म ज्ञानको चाख पनि बढ्दै गएको छ। शिक्षकविद्यार्थी पहिलो स्तरको सम्बन्ध हुन आउँछ। समय र परिस्थितिले जस्तो मार्ग लिए पनि आत्मविकासको माध्यमबाट जीवनलाई सत्मार्गमा प्रेरित गर्ने भौतिक शिक्षा र आध्यात्मिक शिक्षाका लागि गुरुको सही मार्गनिर्देशन जरुरी हुने रहेछ। गुरु नै एउटा त्यस्तो व्यक्ति हो, जसले अज्ञानताबाट ज्ञान अर्थात् जानकारीतिर लग्न महत्वपूर्ण भूमिका निर्वाह गर्छ। आध्यात्मिक परिभाषा हेर्ने हो भने त गुरु शब्द अझै अपूर्ण हुन्छ। अध्यात्ममा गुरु अर्थात् गु गुण, रू रूप, अन्धकारबाट उज्यालोतर्फ मार्गदर्शन गर्ने व्यक्तित्व भनेर व्याख्या गरिएको छ, जसको अर्थ गहन छ। गुरु शब्दले नै मानव विकासमा गुरुको आवश्यकता र महत्वलाई भावनात्मक र मनोवैज्ञानिक अर्थबाट धेरै नजिकको सम्बन्ध प्रस्तुत गर्छ। सम्यक मार्ग देखाउने गुरु पछिल्लो समय मैले नै भनेको सही, मेरै मार्ग ठीक भन्ने गुरु परम्परा र सम्प्रदाय थुप्रै देख्न पाइन्छ। त्यसैले सम्यकताको मार्गप्रशस्त गर्ने भगवान् बुद्धजस्तो गुरु वाणीलाई आत्मसात गर्न सकियो भने जीवनमा धेरै सिकाइ र प्रेरणा मिल्छ। भगवान् बुद्धले गुरुको स्थानमा बसेर व्यक्त गर्नुभएको छ गुरु त्यो हो, जसले तिम्रो अन्धकार र असत्य मार्गको बोध गराई सत्मार्गमा लैजाने काम गर्छ। सत्मार्गमा जाने सम्यक बाटो भेट्यौं भने तिमी आफैं आफ्नो गुरु बन्न सक्छौ। तिम्रो भित्रको बुद्घ प्रवृत्ति थाहा पाउन सक्यौ भने तिमी आफैं गुरु हौ। सत्य तिम्रो नितान्त निजी स्वभाव हो, तिम्रो असली गुण हो। गुरुले दीक्षा दिएर तिमीलाई सत्मार्ग देखाउने मात्र हो। त्यो मार्गमा हिँड्ने जिम्मेवारी तिम्रो हो। म सही या गलत बाटोमा छु भन्ने थाहा नपाएका व्यक्तिलाई सत्य, अहिंसा र करुणाको मार्गमा डोयाउने काम मेरो हो। बुद्ध आफूलाई गुरुभन्दा पनि मैत्रैय मित्र भन्न रुचाउनुहुन्थ्यो। गुरुसँग शरणको कुरा आउँछ। मित्र कल्याण मित्र हुन्छ र मित्रसँगको सम्बन्ध समानताको सम्बन्ध हुन्छ। यसबाट प्राप्त हुने ज्ञान र सत्संगविना सर्तको, विनातहको र प्रेमपूर्ण हुन्छ भनेर व्याख्या गर्नुभएको छ बुद्धले। पोथी पढीपढी जग मुआ पण्डित भया ना कोय ढाई आखर प्रेमका पढे सो पिडत होय ! सन्त कविरको दोहाले इशारा गर्छ कि समाजमा पण्डित्याईं गर्ने र अतिवादको सिद्धान्तमा डोयाउने गुरुहरूसँग सचेत भएर प्रेमपूर्ण मध्यमार्गबाट यात्रा गर्न सिकाउने गुरुको पहिचान गर। आज समाजमा थोरै प्रवचन दिन जान्ने व्यक्तिहरू आफैंलाई गुरु घोषित गर्न पटक्कै अप्ठेरो मान्दैनन्। यसले गर्दा गुरु कस्तो हुनुपर्छ र सद्गुरुले कसरी मार्गप्रशस्त गर्छन्, त्यो जान्न सचेत गराउँछ। नैतिक ज्ञानका लागि गुरु गुरुविन ज्ञान ना उपजे, गुरुविन मिले ना मोक्ष, गुरुविन लाखे ना सत्य को, गुरुविन मिटे ना दोष ! सन्त कविरकै दोहा सापट लिएर भन्नुपर्दा ज्ञान पनि दिँदै, दोष मेटाउँदै, सत्यको मार्ग देखाउँदै, मोक्षसम्म पुयाउने गुणवत्ता र ऊर्जा गुरुमा मात्र हुन्छ। तर यो मार्गमा हिँड्न गुरुकहाँ खाली भएर, बच्चाजस्तो अबोध, प्रेमपूर्ण भएर मात्र प्रस्तुत हुन सक्नुपर्छ। बाहिरी ज्ञान र प्रयोगले भरिएको पात्र लिएर कोही गुरुकहाँ जान्छ भने उसले केही प्राप्त गर्न सक्दैन किनकि पात्र पहिल्यै भरिएको छ। अब गुरुको नैतिक ज्ञानले उसलाई छुनेवाला छैन। बुद्ध, कृष्ण, श्रीराम, ओशो, खप्तडबाबा, नानक, मोहम्मद, रामकृष्ण परमहंसजस्ता कैयन् सन्त पुरुषका उदाहरण हेरौं, उनीहरूका जीवनी पढौं र मनन गरौं नैतिकता कसरी उजागर हुन्थ्यो उनीहरूका जीवनमा, व्यवहारमा, वाणीमा अनि सन्देशमा। बोधगम्य, सहजता, सरलता, बहुजन सुखाय, बहुजन हितायको मर्म र त्यसअनुसारका कर्म अनि जीवनशैली आजका शिक्षकले आफ्ना विद्यार्थीलाई दिन सके जीवनमा कति रूपान्तरण आउने थियो होला ? हाम्रा सन्तहरूको मत र मार्गदर्शनको मात्र अनुशरण गर्न सके पनि हामी असली गुरु र शिक्षक भएर हाम्रा कलिला बालबालिकाको भविष्यलाई सही मार्गमा लग्न सक्छौं। किताबी ज्ञानले मात्र आँखा खुल्दैन। त्यसैले पाठ्यक्रममा मात्र आधारित नभई नैतिक शिक्षाका कुरा, मनोवैज्ञानिक, आध्यात्मिक गुरुहरूका मार्गदर्शनजस्ता रोचक विषय प्रस्तुत गरी फरक ढंगले केटाकेटीका मन जित्नु शिक्षा क्षेत्रमा पनि आजको आवश्यकता हो। जति सिक्छन् साना नानीले त्यो सकारात्मक कुरा मात्र सिकून्, प्रसन्न भएर सिकून् अनि उनीहरूमा छिपेको खुबी आफैं प्रस्तुत गर्न नडराऊन्। त्यो हो आजको शिक्षा। कोरोना कहरको प्रभावमा, परीक्षामा सामेल गराउन नसक्ने अवस्थामा सबैलाई बोध भएको विषय हो शिक्षा व्यावहारिक र नैतिकतामा आधारित हुनुपर्छ। समय र परिस्थितिले जस्तो मार्ग लिए पनि आत्मविकासको माध्यमबाट जीवनलाई सत्मार्गमा प्रेरित गर्ने भौतिक शिक्षा र आध्यात्मिक शिक्षाका लागि गुरुको सही मार्गनिर्देशन जरुरी हुने रहेछ।"
चीनभारत सीमा विवाद र नेपाल,"गत जुन १५ मा भारत र चीनका सिमानामा तैनाथ दुई देशका सैनिकबीच गलवान घाँटीमा भएको हिंसात्मक भिडन्तले दुई देशबीच तनाव मात्र बढाएको छैन, क्षेत्रीय स्थिरतालाई चुनौती दिनका साथै विश्व भूराजनीतिमा नयाँ तरंग पैदा गरेको छ। विश्वको झन्डै ३७ प्रतिशत जनसंख्याको हिस्सा ओगट्ने आणविक शक्तिसम्पन्न दुई राष्ट्रबीचको तनावलाई बाँकी विश्वले सामान्य रूपमा लिएको छैन। सन् १९६२ को युद्धपछि पाँच दशकयताको सबैभन्दा घातक भनिएको भिडन्तमा २० जना भारतीय जवान मारिएका, ७६ जना घाइते भएका र १० जना चिनियाँ सेनाको कज्जामा परी रिहा भएको विवरण भारतीय पक्षले दिएको छ। चीनले आफ्नोतर्फ केही जवान हताहत भएको जनाए पनि केकति हताहत भए भन्ने विवरण दिएको छैन। चार हजार ५६ किमि लामो सिमाना जोडिएका भारत र चीनबीच अधिकांश क्षेत्रमा निर्धारित स्थायी सिमाना छैन र प्रायजसो ठाउँमा लाइन अफ कन्ट्रोल (एलएसी) अर्थात् वास्तविक नियन्त्रण रेखालाई नै सीमा रेखा मानिएको छ। त्यसैले सीमा सुरक्षामा खटिएका सैनिकबीच बेलाबेलामा झडप हुने गर्छ। तर यसपटकको भिडन्त अन्य समयको भन्दा फरक मानिएको छ। फरक हुनुका कारण पहिलो त भिडन्तमा २० जना भारतीय सैनिकको ज्यान गएको छ। दोस्रो कोभिड १९ ले विश्व अलगथलग परेको समयमा परेको छ र तेस्रो यो घटना अमेरिका र चीन दोस्रो शीतयुद्धको निकट पुगेको भनेर भनिँदै गरिएको अवस्थामा भएको छ। विवादका तत्कालीन र रणनीतिक कारण मे महिनाको पहिलो हप्तादेखि नै सिक्किमको सिमानामा रहेको मुगुथाङ भ्याली, लद्दाखको पेङगङ सो ताल, गलवान भ्याली र गोग्रा क्षेत्रको हटस्प्रिङमा भएका निरन्तरको झडपले दुई देशबीचको सीमा क्षेत्रमा तनावपूर्ण बन्दै गएको थियो। दुई पक्षका लेफ्टिनेन्ट जनरलस्तरका सैन्य अधिकारीबीच जुन ६ मा वार्ता भई स्थिति मत्थर पार्ने सहमति पनि भएको थियो। भारतीय विदेशमन्त्री एस जयशंकर र चिनियाँ विदेशमन्त्री वाङ ईका बीचमा पनि टेलिफोन वार्ता पनि भएको थियो। तर परिस्थिति सामान्य हुन सकेको थिएन। जुन १५ को घटना स्योक र गलवान नदीको संगमस्थलनजिकै पर्ने गलवान घाँटीमा भएको थियो। घटनाको तत्कालीन कारण दुवै देशका सेनाहरूले नियमित गस्ती गरिरहने स्थान पेट्रोल पोइन्ट १४ मा चिनियाँ पक्षले बनाएको अस्थायी टहरा र निगरानी गर्ने अब्जरभेसन टावरका सम्बन्धमा भारतीइ पक्षले विमति जनाउँदा दुवै पक्षबीच भनाभन हुँदा घटनाले हिंसात्मक रूप लिएको सञ्चारमाध्यममा आएका छन्। यद्यपि चिनियाँ पक्षले भारतीय सेनाले नियन्त्रण रेखा पार गरी चिनियाँ जनमुक्ति सेनालाई उत्तेजित पार्ने काम गरेकाले त्यो घटना भएको दाबी गरेको छ। उक्त घटना हुनुमा भारत पूर्णरूपमा जिम्मेवार भएको चिनियाँ विदेश मन्त्रालयका प्रवक्ता झाओ लिजियनले बताएका थिए। भारतीय विदेशमन्त्री एस जयशंकरले उक्त घटना चीनको जानीबुझी गरिएको योजनाबद्ध कदम भएको प्रतिक्रिया दिएका थिए। भारतीय प्रधानमन्त्री मोदीले भारत शान्तिका पक्षमा रहेको तर कसैले भड्काउन खोजे त्यसको उचित जवाफ दिन भारत सक्षम रहेको प्रतिक्रिया दिएका थिए। चीन र भारतबीचको हालको विवाद सीमाकेन्द्रितभन्दा पनि सामरिक रणनीतिको संघर्ष हो। यसमा भारतको राष्ट्रवादी रङ र चिनियाँ शक्ति आर्जनको परीक्षण मिसिएको छ। दुवै राष्ट्रले सीमा क्षेत्रमा रोड र अन्य भौतिक संरचना निर्माणमा तीव्रता दिएका छन्। गत वर्ष भारतले कश्मीरको विशेषाधिकार खोसेर लदाखलाई केन्द्रशासित क्षेत्र घोषणा गर्नु र भारतले दाबी गरेको तर चीनको कब्जामा रहेको अक्साई चीनलाई गाभेर नक्सा सार्वजनिक गर्नु र रणनीतिक महत्वको लद्दाखको दरबुकदेखि काराकोरम पाससम्म पुग्ने दरबुक स्योक दौलत वेग ओल्डी (डिएसडिवियो) सडक निर्माणले पनि चीन झस्किएको विश्लेषण गरिएको छ। बाह्रै महिना सवारी साधन चल्न सक्ने १४ हजार फिटको उचाइ भएर जाने दुई दशक लगाएर बनाएको यो रोडलाई भारतले रणनीतिक उपलब्धि मानेको छ। चीनसँगको वास्तविक नियन्त्रण रेखासँग समानान्तर भएर जाने यो रोडले भारतीय वायु सेनाको एयरबेस दौलत वेग ओल्डीमा सहजरूपमा सामान ढुवानी गर्न सक्नेछ। यो रोड चीनपाकिस्तान इकोनमिक कोरिडोर र अल्पसंख्यक मुस्लिम समुदाय उइघुरको बसोवास रहेको संवेदनशील झिजियाङ प्रान्तको नजिकै पुग्छ र गलवान भ्यालीतर्फको शाखाले अक्साई चीन नजिक पुर्याउँछ। भारतीय प्रधानमन्त्री मोदीले चिनियाँ सेना आफ्नो भूभागमा प्रवेश नगरेको बताए पनि हालैको घटनामा पेङगोङ सो क्षेत्रमा चीनले आफ्नो यथास्थितिको पोजिसन बदलेर अघि आएको र भारतले यथास्थितिमा फर्कन दबाब दिएको भन्ने समाचार आएका छन्। स्थिति सामान्य गर्न सैनिक र कूटनीतिक च्यानलबाट वार्ता भइरहेका छन्। अमेरिकी स्पेस स्याटलाइट कम्पनी म्यास्कसरले जारी गरेको स्याटलाइट तस्बिरमा सीमा क्षेत्रमा गलवान भ्याली क्षेत्रमा दुवै देशले द्रूतगतिमा भौतिक संरचना बनाउनुका साथै थप सैनिक परिचालन गरेर आआफ्नो सैन्य मोर्चा मजबुत गरेका छन्। चीनलाई सामारिक लाभ, अमेरिकालाई भूराजनीतिक लाभ हालको चीन देङ स्याओ पिङको हाइड योर एम्बिसन, डिस्गाइज योर क्लज अर्थात् तिम्रो महत्वाकांक्षा लुकाऊ, पञ्जा नदेखाऊ डक्ट्रिनमा आधारित चीन होइन। यो सी जिनपिङको चीन हो। उनको डक्ट्रिन अफ कन्फिडेन्स ले महत्वाकांक्षी बन्न र आवश्यक परे पञ्जा देखाउन भन्छ, उनी चीनको महान् कायाकल्पको सपना देख्छन् र चीनलाई यसको प्राचीन गौरव र प्रतिष्ठामा फर्काउने प्रतिबद्धता व्यक्त गर्छन्। पार्टीको विधानबाट राष्ट्रपतिको शासकीय सीमा अवधिलाई निलम्बन गरेर चाहेजति सत्तामा रहने महत्वाकांक्षा बोकेका सीले चीनलाई महत्वाकांक्षी बाटोमा डोर्याएका छन्। सैन्य शक्तिमा वृद्धि, विकास र आधुनिकीकरण र निर्यातमुखी अर्थतन्त्र, विश्वव्यापी व्यापारिक सञ्जाल र आक्रामक कूटनीति र अन्तर्राष्ट्रिय प्रभाव यसका आधार हुन्। बेल्ट एन्ड रोड अवधारणा चिनियाँ महत्वकांक्षाको पछिल्लो उदाहरण हो। तर महत्वाकांक्षी चीनले हु जिन्ताओको गुड नेवरहुड अर्थात् असल छिमेकी नीतिलाई सबल कार्यान्वयन गर्न सकेको छैन। विशेषगरी साउथ चाइना सीमा उसले देखाएको एकलौटि रबाफले भियतनाम, फिलिपिन्स, मलेसिया, ब्रुनाई आदि छिमेकीलाई चिढ्याएको छ भने उक्त क्षेत्रलाई सैनिकीकरण गरेर जापान, दक्षिण कोरिया र अस्ट्रेलियालाई सशंकित बनाएको छ। चीनको हालको अवस्था उसका लागि त्यति सहज छैन। उसको आर्थिक वृद्धिदर खुम्चिएको छ। झिजियाङ प्रान्तमा उइघुर समुदायमाथिको दमन र हङकङको प्रदर्शनमाथिको दमनको चौतर्फी विरोध भएका छन्। कोरोनासम्बन्धी जानकारी समयमा नदिएको भन्ने आरोप अमेरिकालगायतका पश्चिमी राष्ट्रहरूले लगाएका छन्। अमेरिकासँगको व्यापार युद्ध जारी छ, साउथ चाइना सीमा सञ्चालित गतिविधिको चौतर्फी विरोध भएका छन्। एसियामा चीन एक्लिँदै गए झैं दक्षिण एसियामा भारत एक्लिँदै गएको छ, तैपनि मोदीले पाठ सिकेका छैनन्। गत एप्रिल महिनामा भियतनामी फिसिङ बोटलाई नियन्त्रणमा लिएको घटना, हङकङमा भर्खरै ल्याइएको सुरक्षा नीति, ताइवानलाई एक राष्ट्र दुई प्रणालीलाई आत्मसात गर्न दिएको चेतावनी तथा भारतसँगको पछिल्लो सीमा विवादलाई लिएर कतिपय विश्लेषकले चीनले आफ्ना जनतालाई आश्वस्त पार्न गरेको शक्ति प्रदर्शनको कदमका रूपमा व्याख्या गरेका छन्। भारतसँगको पछिल्लो विवादले चीनलाई तत्कालीन सामरिक लाभ मिले पनि अमेरिकालाई भूराजनीतिक लाभ मिलेको छ। जुन १९ मा मारिया अबिहबिबको विल इन्डिया साइड विथ वेस्ट एगेन्स्ट चाइना, ए टेस्ट इज इन ह्यान्ड शीर्षकमा न्युयोर्क टाइम्समा प्रकाशित आलेखमा भारतले बाहिर नस्विकारे पनि पछिल्लो दुई महिनामा चीनद्वारा २३ वर्ग माइल भारतीय भूमि कब्जा गरेको उल्लेख गरिएको छ। उक्त भूमि प्राप्त गर्न भारतसँग सीमित विकल्प छन्। सैन्य र आर्थिक हैसियतमा भारत चीनभन्दा धेरै पछाडि छ। सैन्य विकल्प भारतकै लागि प्रत्युत्पादक हुन्छ। त्यसैले चीनलाई काउन्टर दिन भारतले आर्थिक, राजनीतिक र सैनिक क्षमता वृद्धिमा ध्यान दिने र असंलग्न परराष्ट्र नीतिमा पुनर्विचार गरी अमेरिकासँग नजिक भएर जानुपर्ने राय भारतभित्रै उठ्न थालेको छ। अमेरिकी गठबन्धनको इन्डोप्यासिफिक रणनीतिमा भारतले सशक्त भूमिका निर्वाह गर्न सक्ने छ। कोभिड १९ पश्चात् चीनमा रहेका कतिपय उत्पादन कम्पनी भारतमा स्थानान्तरण हुन सक्नेछन्। भारत चीनको ठूलो बजार हो तर भारतमा चीनविरोधी भावना बढेको छ। भारतीय जनता चिनियाँ सामान बाइकट भनिरहेका छन् भने सरकारले टिक टकलगायतका ५९ चिनियाँ एप्सहरूमा प्रतिबन्ध लगाइसकेको छ। यो चीनका लागि शुभसंकेत होइन। भारत र चीनबीचको द्वन्द्व पश्चिम, विशेषगरी अमेरिकाका लागि भूराजनीतिक लाभ हुन सक्छ। पाठ नसिक्ने मोदी मोदी स्वयंका नेता तथा भारतीय पूर्वप्रधानमन्त्री अटल विहारी वाजपेयीले भनेका थिए मित्र बदल्न सकिन्छ तर छिमेकी बदल्न सकिँदैन, त्यसैले पाकिस्तानसँग सम्बन्ध सुधार गर्न हदैसम्मको कोसिस गर्नुपर्छ। उनले भनेअनुसार कोसिस पनि गरेका थिए। तर उनका चेला मोदी हिन्दु राष्ट्रवादको धङधङी बोकेर आए। उनकै छिमेकी पहिलो नीतिविपरीत नेपालमा नाकाबन्दी लगाए भने पाकिस्तानलाई दोस्रो निर्वाचन जित्ने हतियार बनाए। सार्कलाई निस्क्रिय बनाउँदै सार्कस्तरमा भारतको भूमिका शून्य हुँदै गएको छ। यसको फाइदा चीनले लिँदै आएको छ। एसियामा चीन एक्लिँंदै गए झैं दक्षिण एसियामा भारत एक्लिँदै गएको छ। तैपनि मोदीले पाठ सिकेका छैनन्। गत नोभेम्बरमा भारतले लिम्पियाधुरा, कालापानी र लिपुलेक समेटेर नक्सा निकाल्यो। त्यसपछि अतिक्रमित नेपाली भूमि हुँदै मानसरोबर कैलाश यात्रा जाने बाटोको एकतर्फी उद्घाटन गर्यो। उसको त्यो हेपाहा प्रवृत्तिले सारा नेपालीको मन दुख्यो। नेपालले ती भूभाग समेटेर नक्सा बनायो र सर्वसम्मतिले संविधान संशोधन गरेर उक्त नक्सालाई आधिकारिक मान्यता दियो। त्यो नेपाली राजनीतिक नेतृत्वले भारतविरुद्ध देखाएको साहसिक कदम हो। भारतले पनि आफूले दाबी गरेको तर चिनियाँ कब्जामा रहेको ३८ हजार वर्ग किमिको अक्साई चीनलाई आफ्नो नयाँ नक्सामा देखाएको छ। भारतको नयाँ नक्साप्रति आपत्ति जनाउँंदै चीनले आफ्नो भूभागसमेत समावेश गरी जारी गरिएको नक्साले चिनियाँ सार्वभौमिकतालाई चुनौती दिएको र सिमानामा शान्ति कायम राख्ने दुई देशबीचको सहमतिलाई उल्लंघन गरिएको प्रतिक्रिया दिएको थियो। नेपालको नक्साप्रति पनि भारतले कृत्रिम विस्तार भनेर त्यही प्रकारको प्रतिक्रिया दिएको छ। भारत नेपालको नयाँ नक्साले भन्दा पनि प्रधानमन्त्रीको चाइनिज भाइरसभन्दा खतरनाक इन्डियन भाइरस र भारतीय राष्ट्रिय प्रतीक चिह्नको आदर्श वाक्य सत्यमेव जायतेलाई सिंहमेभ जायते भन्ने अभिव्यक्तिले बढी चिढिएको हुन सक्छ। जसले वार्ताको वातावरण बन्न ढिलाइ भएको हुन सक्छ। भूराजनीतिक जोखिममा नेपाल दुई छिमेकी राष्ट्रहरू सिमानामा भिडिरहँदा उत्पन्न तनावपूर्ण अवस्थालाई नेपालले गम्भीर रूपमा लिनुपर्ने हो। दुवै देशको बफर जोन भएकाले दुई देशबीचको तनाव कम गर्न रचनात्मक भूमिका खेल्ने पहल पनि गर्नुपर्ने हो। तर यस्तो संवेदनशील अवस्थामा पनि सत्तारुढ दलका नेताहरूले भिडियो कन्फरेन्समार्फत चिनियाँ कम्युनिस्ट पार्टीबाट प्रशिक्षण लिनु, चीनको सुरक्षा मामलामा दक्खल पुग्ने कुनै पनि सहयोग नेपालले लिँदैन भन्नु, पार्टी भित्रै सत्ता परिवर्तनको मुद्दालाई प्राथमिकता दिनुजस्ता गतिविधिले नेकपाले परिस्थितिको गम्भीरतालाई नजरअन्दाज गरेको भन्नुपर्छ। झन्डै दुईतिहाइ बहुमतको सरकारका नेतृत्व गरेका प्रधानमन्त्रीले भारत सत्ता परिवर्तनको खेलमा लागेको भन्ने गैरजिम्मेवारी अभिव्यक्ति दिएका छन्। स्वाभाविक रूपले भारत केपी ओली सत्ताबाट हटून् भन्ने चाहन्छ तर त्यो उसले चाहँदैमा हुने कुरा होइन। उसले संसद्बाट नक्सा पास नहोस् भन्ने चाहन्थ्यो, संविधान जारी नहोस् भन्ने पनि चाहन्थ्यो तर उसले चाहँदैमा त्यो भएन। तसर्थ आफ्ना कमजोरी ढाक्न राष्ट्रवादी सेन्टिमेन्टको प्रयोग गर्नाले प्रधानमन्त्री ओलीलाई कमजोर बनाउँदै लगेको छ। चीन र अमेरिकाबीचको अघोषित शीतयूद्ध र भारत र चीनबीचको ताजा विवाद हालको सबैभन्दा चर्चामा रहेका विषय हुन् र यो लामो समयसम्म रहिरहने छ। यी तिनै पक्ष नेपालको वर्तमान परिपे्रक्षसँग जोडिएका छन्। नेपाल र भारत सीमा विवाद, एमसीसी विवाद, चीन र भारत सीमा विवाद एकैपटक उठेका छन्। राजनीतिक दल र तिनका नेताहरू प्रत्यक्ष र परोक्षरूपमा यी तीन देशको पक्ष र विपक्षमा उभिएका छन्। यस्तो अवस्थामा यी शक्ति राष्ट्रहरूले आफ्ना फेबरका दल या नेतालाई आफ्नो स्वार्थअनुकूल प्रयोग गर्न सक्नेछन् र नेपाल यी तीन राष्ट्रका स्वार्थहरूको संघर्षस्थल बन्न सक्छ र नेपाल अस्थिरतातर्फ धकेलिन सक्छ। त्यसतर्फ नेपाल सचेत हुनुपर्ने छ। हालको भूराजनीतिक जोखिमलाई नेपालले नजरअन्दाज गर्ने गल्ती गर्न हुँदैन। प्रधानमन्त्री ओलीको सरकार धेरै कुरामा असफल छ, जनअपेक्षालाई सम्बोधन गर्न सकेको छैन। यद्यपि यो सत्ता परिवर्तनको समय होइन। ओलीले हठ त्यागून्, पार्टी र विपक्षसँग समन्वय गरून्। नेकपाले ओलीलाई लगाम लगाउने उपाय निकालोस् तर उनको राजीनामा अहिलेको परिस्थितिअनुकूल छैन र उनलाई हटाउँदा स्थिति अहिलेको भन्दा प्रतिकूल हुन सक्छ। नेकपा बैठकमा प्रधानमन्त्री ओलीको राजीनामाको बहस चल्दै गर्दा भारतीय पत्रिका टाइम्स अफ इन्डियामा ओलीज फल इज गुड न्युज फर इन्डिया, प्रचण्ड लाइक्ली टु बी नेक्स्ट पीएम भनेर समाचार आइसकेको छ, त्यतातिर पनि ध्यान दिने हो कि ?"
मुलुक राजनीतिक दुर्घटनाको सँघारमा,"अफगानी जनताले भोगेको नियति हामीले पनि भोग्नुपर्ने अवस्था नआओस् भन्नेतर्फ सबैको ध्यान केन्द्रित हुनुपर्छ कोभिड १९ बाट उत्पन्न आर्थिक गतिविधिका कारण मुलुक यतिबेला असाधारण संकटमा फसेको छ। यही अवस्था विद्यमान रहे मुलुक गरिबीतिर लम्किने छ, जसका कारण भोकमरी सामना गर्नुपर्ने हुन सक्छ। तर कोभिड १९ ले पारेको प्रभाव र त्यसबाट हुन सक्ने यस्ता सम्भावित असरबारे सरकारी बजेटले सम्बोधन गर्न सकेको छैन। बजेटले चालु खर्च धान्न पनि धौधौ हुने अवस्था छ। बजेट भाषणका बेला गम्भीर नदेखिएका अर्थमन्त्रीले त्यसको एक महिनापछि चालु खर्च धान्न पनि मुस्किल हुने बताएर आफूहरू वास्तविकताभन्दा टाढा रहेको स्वीकार गरेका छन्। राज्यको मुख्य आम्दानीको स्रोत राजस्वबाट उठेको रकमले बजेटको ६० प्रतिशत पनि धान्न नसक्ने अवस्था छ भने चालु खर्चका लागि पनि १० प्रतिशत नपुग्ने देखिन्छ। विकासको त निकै परको कुरा भइहाल्यो। संसारै यतिबेला आर्थिक संकटतिर धकेलिँदै गएको छ। विकसित देशलाई पनि आन्तरिक अवस्था सुधार्नतिर लाग्नुपर्ने बाध्यता छ। यस्तो अवस्थामा गरिब र विकासोन्मुख मुलुकलाई यसअघि दिँदै आएको सहयोग अब आउन कठिन छ। विश्वका दुई सय १५ मुलुकमा कोभिड १९ को असर देखिएको छ। महामारीले मान्छे मर्नेभन्दा पनि यसले पार्ने आर्थिक, सामाजिक र सांस्कृतिक समस्याले विकराल रूप लिन सक्ने छ। अर्कोतिर अन्तर्राष्ट्रिय श्रम संगठन (आईएलओ) को अनुमानअनुसार २०२० को मध्यसम्ममा कोभिडका कारणले मात्रै एक करोड ३० लाख मानिसले पूर्णकालीन रोजगार गुमाउने छन्। यतिबेला विश्वको आधा जनसंख्याभन्दा बढी मान्छे घरभित्र बस्न बाध्य छन्। ९८ प्रतिशतभन्दा बढी विद्यार्थी विद्यालय जानबाट वञ्चित छन्। विश्व खाद्य कार्यक्रम (डब्लूएफपी) का अनुसार भोकमरीको महामारी हुन सक्ने सम्भावना पनि त्यत्तिकै छ। कोभिड १९ कै कारण १३ करोडभन्दा बढी मानिस भोकमरीको चपेटामा पर्ने छन्। २०२० को अन्त्यसम्म विश्वमा २६ करोड ५० लाखभन्दा बढी मान्छे भोकमरीको चपेटामा पर्ने अनुमान डब्लूएफपीको छ। नेपालको अवस्था झनै भयावह छ। संसारभर भएको आर्थिक मन्दीका कारण विदेशमा काम गरिरहेका नेपाली श्रमिकले पनि रोजगार गुमाएर स्वदेश फर्कनुपर्ने अवस्था छ। तथ्यांकअनुसार मलेसिया र (मध्य एसिया) अरबमा १५ लाख र भारतमा झन्डै ४० लाख नेपाली श्रमिक रोजगार गुमाएर स्वदेश फर्कन बाध्य हुने स्थिति छ। यो हिसाबले झन्डै ५५ लाख नेपाली रोजगार गुमाएर स्वदेश फर्किने छन्। जसले गर्दा २६ प्रतिशतभन्दा बढी जीडीपी नेपालले गुमाउने छ। उनीहरूसँग आ िश्रत परिवारको आम्दानीको स्रोत बन्द भई जीवनयापन कष्टकर हुने छ। तिनीहरूका छोराछोरी शिक्षाबाट वञ्चित हुनेछन्। यतिबेला धानबाली रोपाइँको समय छ। अहिले रोपिएको धान बाली नभित्रिँदासम्म अन्नपातको अभाव खेप्नुपर्ने उच्च पहाडी जिल्लाको नियति नै हो। सुदूरका पहाडी जिल्लामा भोकमरी प्रत्येक वर्ष हुने समस्या हो। झन् लकडाउनका कारण उत्पन्न समस्याले कृषिमा ठूलो असर पारेको छ। यसले गर्दा नयाँ बालीको आम्दानीसमेत घट्ने सम्भावना उत्तिकै छ। त्यसैगरी हालै बालीनाली सखाप पर्ने सलह नामक फट्यांग्राको प्रवेश चुनौतीका रूपमा खडा भएको छ। यसले भोकमरीको सम्भावनालाई झनै बलियो बनाउने आकलन गरिएको छ। भारत पनि कोभिड १९ को असरबाट आक्रान्त छ र उसको आर्थिक अवस्था पनि दिनानुदिन कमजोर हुँदै गएको छ। सलहका कारण अन्नपात नष्ट भई भारतमा पनि उब्जनीमा ह्रास आउने देखिन्छ। नेपाल र भारतबीच हालै विकसित खराब सम्बन्धले पनि भारतले नेपाल निर्यात गर्ने सामनमा कडाइ गर्ने नीति लिन सक्छ। यस्तो परिस्थिति उत्पन्न भयो भने त्यसले विकराल रूप लिनेछ। ९० प्रतिशतभन्दा बढी दैनिक उपभोग्य वस्तु भारतबाट आयात भइरहेको नेपालका लागि उपभोग्य वस्तुको चरम अभाव हुन सक्छ। लकडाउनको साढे दुई महिनाको अवधिमा झन्डै १२२१ जनाले आत्महत्या गरे। यो संख्या गणना गर्दा दैनिक झन्डै १७ जना नेपालीले आत्महत्या गरिरहेका छन्। सरदर आठजना नेपाली प्रत्येक दिन सडक दुर्घटनाबाट मरिरहेका छन् भने सरदर दुईजना प्रत्येक दिन चट्याङका कारण मरिरहेका छन्। बर्खा सुरु भएपछि एक महिनामा पहिरोबाट २७ जना, चट्याङबाट १७ जना र सर्पले टोकेर सातजना नेपाली मरिसकेका छन्। बर्खामा यो संख्या बढ्दै जाने स्थिति छ। यसैगरी पश्चिम नेपालमा भूकम्प जान सक्ने अनुमान वैज्ञानिकहरूले गरेका छन्। भूकम्प गयो भने त्यसले पनि धेरै क्षति पुयाउन सक्नेतर्फ सचेत हुन आवश्यक छ। कोभिड १९ को सही व्यवस्थापन हुन नसक्दा समाजमा सामाजिक सहिष्णुता खल्बलिएको छ। भारतलगायत अन्य देशबाट आएका नेपालीलाई समाजले निषेध गर्ने परम्पराले सामाजिक सद्भावमा पनि चोट पुयाएको छ। विदेशबाट आएकी एक युवतीमा कोरोना भाइरस पोजेटिभ देखिएपछि लगत्तै पूर्व योजनाविना गरिएको लकडाउनले धेरै मानिसले अन्य रोगका कारण ज्यान गुमाउनुपरेको छ। यातायात साधन अभावले मिर्गौलाका बिरामी डाइलासिस तथा आकस्मिक मेडिकल सहायता नपाएका कारण मर्नुपरेको तीतो यथार्थ हाम्रो सामु छ। कोरोना भाइरसकै त्रासले घरधनीले पहिला डेरा छाडेर गएकालाई प्रवेश गर्न नदिने, टोल प्रवेशमा रोक लगाउने गरेकाले पनि सामाजिक सम्बन्धमा स्खलन आएको छ। मन्दिर बन्द गरेका कारण भगवान्प्रतिको बढ्दो आस्थाले बाँचिरहेका कतिपय मान्छेलाई पनि तड्पाइरहेको छ। त्यसैका कारण कतिपय मानसिक समस्याको सिकार हुने सम्भावना बढ्दो छ। जात्रा र सांस्कृतिक पर्व निषेध गरिएकाले ऐतिहासिक र मौलिक परम्परा लोप हुने खतरा बढ्ने सम्भावना पनि त्यत्तिकै छ। यी त प्रतिनिधिमूलक समस्या मात्र हुन् तर यसकै कारण हामीले निकट भविष्यमा ठूलो समस्या भोग्नुपर्ने अवस्था आउन सक्छ। सरकार, प्रतिपक्ष र नागरिक समाजले यो समस्या समाधानका लागि कुनै कार्ययोजना, कार्यनीति र त्यसको कार्यान्वयनमा छलफल गर्नेतर्फ ध्यान दिएका छैनन्। राज्यविहीन देश र मूल्यविनाको अनुत्तरदायी राजनीति कायम रह्यो भने त्यसले मुलुकलाई ठूलो दुर्घटनातिर लैजाने छ। कोभिड १९ का कारण हुन सक्ने भोकमरीबाट कसरी बच्ने र नागरिकलाई कसरी बचाउने, सामाजिक समस्याले गर्दा बढिरहेको आत्महत्यालाई कसरी घटाउने, हराउँदै गएको सहिष्णुतालाई कसरी पुरानै लयमा फर्काउने, कोरोना भाइरस सर्न सक्ने डरका कारण उपचार र सहयोग नपाएर मर्नुपर्ने अवस्थाको उपचार कसरी खोज्ने भन्ने विषयमा गम्भीर चासो र चिन्तन गर्न जरुरी छ। विदेशमा रोजगार गुमाई स्वदेश फर्किरहेका र फर्कन सक्ने झन्डै ५५ लाख नेपाली श्रमिक युवा र देशभित्र रोजगार गुमाएका युवालाई आर्थिक क्रियाकलापमा संलग्न गराई उनीहरूको जीवनयापन र देशको आर्थिक विकास गरी कम्तीमा दैनिक उपभोग्य वस्तुमा आत्मनिर्भर बनाउने भन्नेबारे मुलुक केन्द्रित हुनुपर्छ। विदेशबाट फर्किएका युवाले कोरोना भाइरस संक्रमण सार्ने भनेर गरिने निषेध र समाजबाट बहिष्कार गर्नेजस्ता कार्य हुँदै आएका छन्। जो नेपाली विदेशबाट स्वदेश फर्कंदै छन्, उनीहरू सीप, संस्कृति र कामलाई इज्जत गर्ने दृष्टिकोणसहित विकास र श्रम बुझेर आएका छन्। यो मुलुको ठूलो सम्पत्ति हो। राज्यले विदेशबाट सीप सिकेर आएको जनशक्ति सदुपयोग गर्न सक्यो भने मुलुकलाई आत्मनिर्भरताको बाटोतिर उन्मुख गराउन सहयोग पुग्नेछ। विडम्बना, सरकारमा बसेका मान्छे कसरी टिकिरहने, सरकारभन्दा बाहिर बसेका नेकपाका नेता कसरी सरकारमा पुग्ने, पुग्न नसके पनि त्यसको फाइदाको साझेदार कसरी बन्नेतिर लागेको पाइन्छ। बेमौसमको राष्ट्रवादको कुरा गरी जनतालाई अलमल्याई राज्य उनीहरूलाई गरिबीमा धकेल्न उद्यत् देखिन्छ। नागरिकता, एमसीसी, भारतविरोधी वक्तव्य, प्रधानमन्त्रीमाथिको आक्षेपलाई राष्ट्रवादको विरोध भनेर जसरी चित्रित गर्ने योजनाबद्ध प्रयास गरिएको छ, यसले मुलुकलाई गम्भीर संकटतिर लैजाने सम्भावना बढिरहेको छ। सरकार, प्रतिपक्ष र नागरिक समाजले राजनीतिक तथा कोभिड १९ बाट सिर्जित सामाजिक, आर्थिक तथा सांस्कृतिक समस्यालाई कसरी समाधान गर्ने भन्ने बाटोमा केन्द्रित हुन आवश्यक छ। नेपालमा अवसर नदेखेर बिदेसिने युवा फर्किरहेका बेला उनीहरूलाई मूलधारमा समाहित गरी देशलाई आत्मनिर्भरतातिर उन्मुख गर्नतिर सरकार लाग्न जरुरी छ। राज्यविहीन देश र मूल्यविनाको अनुत्तरदायी राजनीति कायम रह्यो भने त्यसले मुलुकलाई ठूलो दुर्घटनातिर लैजाने छ। यसले इजिप्टमा ब्रदरहुड आन्दोलनले ल्याएको राजनीतिक परिवर्तनको परिणाम र तत्कालीन विश्वशक्ति अमेरिका र रूसको आफ्नो राजनीतिक नीति विस्तार गर्ने लोभले गर्दा अफगानिस्तानी जनताले भोगेको नियति हामीले पनि भोग्नुपर्ने अवस्था आउन सक्छ। झन्डै दुईतिहाइ बहुमतसहित सत्तासीन नेपाल कम्युनिस्ट पार्टीभित्र उत्पन्न परिस्थिति जुन रूपमा विकास भएको छ, नेतृत्व आआफ्नो दम्भसहित यही रूपमा अघि बढ्यो र मुलुकको कार्यकारी नेतृत्वमा पुग्न बाहिर शक्तिको सहयोगको अपेक्षा गर्ने परिपाटी जारी रह्यो भने त्यसले निम्त्याउने संकटले अफगानिस्तानको बाटो पछ्याउने छ।"
गति लिँदै ब्याडमिन्टन एकेडेमी,"काठमाडौं : आवास सहितको सुविधासम्पन्न एकेडेमी र अन्तर्राष्ट्रिय स्तरको कभर्ड हल बनाउने नेपाल ब्याडमिन्टन संघको महत्वाकांक्षी योजनाले गति लिन थालेको छ। अन्तर्राष्ट्रिय स्तरको कभर्ड हल निर्माणको फाउन्डेसनको काम सम्पन्न भएको छ। पाँचवटा कोर्ट र प्यारापिट सहितको कभर्ड हल अर्को वर्षसम्म सम्पन्न हुने नेपाल ब्याडमिन्टन संघका अध्यक्ष रामजीबहादुर श्रेष्ठले जानकारी दिए। अर्को वर्षसम्म कभर्ड हल निर्माणको काम सम्पन्न गर्ने लक्ष्य लिएका छौं। त्यसपछि एकेडेमीको काम सुरु गर्ने छौं, अध्यक्ष श्रेष्ठले भने, यो नेपाली ब्याडमिन्टनको विकासका लागि कोसेढुंगा बन्ने विश्वास लिएका छौं। उनले फुटबलपछि आवास सहितको एकेडेमी बनाउने ब्याडमिन्टन दोस्रो संघ भएको बताए। फुटबलपछि एकेडेमी बनाउने ब्याडमिन्टन दोस्रो हुने छ, उनले भने, हामी पनि फुटबलले दिएजस्तै सेवासुविधा दिएर ब्याडमिन्टन एकेडेमी सञ्चालन गर्ने छौं। अन्तर्राष्ट्रिय स्तरमा हाम्रा खेलाडीले पदकको सम्भावना देखाएका छन्, अध्यक्ष श्रेष्ठ भन्छन्, यस्तो अवस्थामा एकेडेमी र कभर्ड हल बन्नु नेपाली ब्याडमिन्टनका लागि खुसीको कुरा हो। एकेडेमीमा स्थानीय खेलाडीसँगै विभिन्न जिल्लाबाट छनोट भएका खेलाडीले प्रशिक्षण गर्नेछन्। यसलाई यहाँका बासिन्दाले पनि बढीभन्दा बढी सदुपयोग गर्न सक्नुपर्छ। संघले काठमाडौंको चन्द्रागिरि नगरपालिका१४, नैकाप फुटबल मैदानसँगै साढे आठ रोपनी जग्गामा करिब १२ करोड रुपैयाँको लागतमा सुविधासम्पन्न एकेडेमी र कभर्ड हल बनाउन लागेको हो। एक वर्षअघि शिलान्यास गरिएको एकेडेमीको अहिले प्रारम्भिक चरणका काम भइरहेका छन्। कभर्ड हलको फाउन्डेसन निर्माणको काम सम्पन्न भएको छ भने महिला तथा पुरुष शौचालयको काम पनि सम्पन्न भइसकेको छ। संघका अध्यक्ष श्रेष्ठले कभर्ड हल निर्माण भएपछि विभिन्न अन्तर्राष्ट्रिय प्रतियोगिताका साथै ग्राँ पिमेत आयोजना गर्न सकिने बताए। साढे आठ रोपनी क्षेत्रफलमा होस्टल सहितको एकेडेमी भवन, कभर्ड हल, पार्किङ स्थल र बगैंचा निर्माण हुने छ। यी सबै संरचना निर्माण गर्न करिब १२ करोड रुपैयाँ लाग्ने अनुमान संघको छ। एकेडेमीमा १२ वटा कोठा हुने र ५० देखि एक सय जनासम्म खेलाडीलाई आवास सहितको सुविधा उपलब्ध गराउन सकिने संघका अध्यक्ष श्रेष्ठले जानकारी दिए। एकेडेमीमा १२ वटा कोठा निर्माण हुने छ। यी कोठामा ५० देखि एक सय जनासम्म खेलाडीलाई राखिने छ, अध्यक्ष श्रेष्ठ भन्छन्, एकेडेमीमा जुनियर खेलाडीलाई प्राथमिकता दिने छौं। कभर्ड हलको फाउन्डेसन निर्माणमा अहिलेसम्म ८५ लाख रुपैयाँ खर्च भइसकेको उपभोक्ता समितिका अध्यक्ष किरण कार्कीले जानकारी दिए। पहिलो चरणमा कभर्ड हल निर्माणको काम भइरहेको छ, कार्कीले भने, कभर्ड हलको फाउन्डेसन निर्माण गर्न ८५ लाख रुपैयाँ खर्च भइसकेको छ। सुरुमा काठमाडौं जिल्ला खेलकुद विकास समितिको कार्यालय नै स्थापना गर्ने अभियानअनुरूप काम सुरु गरिए पनि पूर्वाधार निर्माणका लागि बजेट धेरै भएपछि ब्याडमिन्टन एकेडेमीको अवधारणा सुरु गरिएको चन्द्रागिरि नगरपालिका१४ का वडाध्यक्ष रामहरि बस्नेतले जानकारी दिए। सुरुमा काठमाडौं जिल्ला खेलकुद विकास समितिलाई ल्याउने उद्देश्यले काम सुरु गरेका थियौं, वडाध्यक्ष बस्नेत भन्छन्, पूर्वाधार निर्माणका लागि धेरै बजेट लाग्ने भएपछि ब्याडमिन्टन एकेडेमी निर्माणको काम सुरु गरिएको हो। स्पोर्ट्स हबको परिकल्पना नैकापलाई स्पोर्ट्स हबका रूपमा विकास गर्न यहाँका बासिन्दा लागिपरेका छन्। चन्द्रागिरि नगरपालिका१४ का वडाध्यक्ष रामहरि बस्नेत नैकापलाई स्पोर्ट्स हबका रूपमा विकास गर्न लागिपरेको बताउँछन्। नैकापलाई स्पोर्ट्स हबका रूपमा विकास गर्ने हाम्रो योजना छ। विकास भनेको भौतिक पूर्वाधार मात्र होइन, खेलकुद विकास पनि महत्वपूर्ण कुरा हो। यसले राष्ट्रलाई अन्तर्राष्ट्रिय क्षेत्रमा चिनाउन योगदान पुर्याउँछ भनेर खेलकुदका पूर्वाधार निर्माणमा लागिपरेका हौं, उनी भन्छन्। नैकाप भञ्ज्याङमै नैकाप फुटबल मैदानको काम पनि सुरु भइरहेको छ। सानो फाइभ ए साइड मैदानबाट अन्तर्राष्ट्रिय स्तरको मैदान बनाउन काम भइरहेको छ। २०५२ सालदेखि निरन्तर निर्माण गरिँदै आएको फुटबल मैदानमा राष्ट्रिय स्तरका विभिन्न प्रतियोगिता आयोजना हुँदै आएका छन्। नैकाप मैदानमा ए डिभिजन लिगका क्लबहरू सहभागी चन्द्रागिरि गोल्डकपसँगै अन्य नकआउट प्रतियोगिता बर्सेनि हुँदै आएको वडाध्यक्ष बस्नेतले जानकारी दिए। यसअघि फुटबल खेल्नकै लागि यहाँका खेलाडी कीर्तिपुरस्थित त्रिवि मैदानमा धाउनुपर्ने बाध्यता थियो। हाल अन्तर्राष्ट्रिय क्रिकेट मैदान रहेको स्थानमा पहिले फुटबल मैदान थियो। फुटबल मैदान निर्माण भएसँगै यहाँका खेलाडीले आफ्नै स्थानमा खेल्न पाएका छन्। अहिले यस मैदानमा स्थानीयवासीले दिनहुँ प्रशिक्षण पनि गर्दै आएका छन्। नैकाप मैदानलाई अन्तर्राष्ट्रिय स्तरको बनाउने र चन्द्रागिरिबाट पनि ए डिभिजन लिग खेल्ने टोली निर्माण गर्ने अभियानमा सम्पूर्ण नगरवासी लागिपरेको वडाध्यक्ष बस्नेतले जानकारी दिए। ब्याडमिन्टनका लागि कोसेढुंगा रामजीबहादुर श्रेष्ठ, अध्यक्ष, नेपाल ब्याडमिन्टन संघ आवास सहितको एकेडेमी र कभर्ड हलको काम आगामी तीन वर्षभित्र सम्पन्न गर्ने लक्ष्य राखिएको छ। सबैभन्दा पहिले कभर्ड हल तयार हुनेछ। कभर्ड हलको अहिले फाउन्डेसन निर्माणको काम सम्पन्न भइसकेको छ। अर्को वर्षसम्म अन्तर्राष्ट्रिय स्तरको कभर्ड हल निर्माण भइसक्छ। त्यसपछि एकेडेमीलगायत पूर्वाधारको काम सुरु गरिने छ। पछिल्लो समय नेपालमा ब्याडमिन्टन निकै लोकप्रिय भइरहेको छ। हाम्रा खेलाडीले पनि अन्तर्राष्ट्रिय प्रतियोगिताहरूमा राम्रो प्रदर्शन गरिरहेका छन्। यस्तो अवस्थामा एकेडेमी र कभर्ड हल बन्नु नेपाली ब्याडमिन्टनका लागि खुसीको कुरा हो। यसले राम्रा खेलाडी उत्पादन गर्न निकै मद्दत पुर्याउँछ। एकेडेमीमा ५० देखि एक सय जनासम्मलाई प्रशिक्षण गराउने छौं। देशैभरबाट खेलाडी छनोट गरेर एकेडेमीमा राख्ने छौं। यसमा जुनियर खेलाडीहरूले बढी प्राथमिकता पाउने छन्। समग्रमा एकेडेमी नेपाली ब्याडमिन्टनका लागि कोसेढुंगा बन्ने विश्वास मैले लिएको छु। अर्को कुरा यहाँ स्थानीय खेलाडीले प्रशिक्षण गर्नेछन्। यहीँबाट राष्ट्रिय खेलाडी जन्मन सक्छन्। यसलाई यहाँका बासिन्दाले सदुपयोग गर्न सक्नुपर्छ। स्पोर्ट्स हब बनाउन लागिपरेका छौं  रामहरि बस्नेत, वडाध्यक्ष, चन्द्रागिरि१४ नैकापमा फुटबलप्रेमी थुप्रै थिए। खेल्न मैदान नहुँदा कीर्तिपुरको फुटबल मैदान धाउनुपर्ने बाध्यता थियो। नैकापमै फुटबल मैदान बनेपछि यहाँका फुटबलप्रेमीलाई खेल्न सजिलो भएको छ। टाढासम्म धाउनुपर्ने बाध्यता पनि हटेको छ। फुटबल मैदानसँगै ब्याडमिन्टन एकेडेमी निर्माणको काम पनि भइरहेको छ। यी सबै पूर्वाधार बनेपछि नैकापलाई स्पोर्ट्स हब बनाउन निकै सहयोग पुग्ने विश्वास लिएका छौं। यसबाट पनि यहाँका बासिन्दाले बढीभन्दा बढी फाइदा लिन सके भने भोलिका दिनमा नैकापलाई खेलकुदको माध्यमबाट चिनाउन पनि मद्दत पुग्ने छ। यसदेखि बाहेक यो क्षेत्रको छुट्टै टिम ए डिभिजन लिग फुटबलमा पुर्याउन पनि हामी लागिपरेका छौं। फुटबल मैदान र ब्याडमिन्टन एकेडेमी निर्माण भएपछि यहाँको आर्थिक, सामाजिक लगायतका क्षेत्रमा पनि सुधार हुने विश्वास गरेका छौं। पूर्वाधार निर्माणपछि फाइदा किरण कार्की, उपभोक्ता समिति अध्यक्ष नेपाल सरकारको सहयोग र स्थानीयवासीको सक्रियतामा नैकापले खेलकुद क्षेत्रमा फड्को मारेको छ। यसलाई दलगत, गुटगत सोच नराखी सबैले अपनत्वको भावनाले हेर्न म सबैलाई अनुरोध गर्दछु। खेलकुदको पूर्वाधार निर्माण भएपछि यहाँका बासिन्दालाई धेरै फाइदा पुग्ने छ। सबैभन्दा ठूलो कुरा सबैलाई स्वस्थ राख्न यी पूर्वाधारले मद्दत गर्ने छ। यहाँ बनेका पूर्वाधारबाट हामीले कत्तिको फाइदा लिन सक्छौं, त्यो त्यसमा निर्भर हुने छ। यसबाहेक आर्थिक हिसाबले पनि धेरै परिवर्तन आउने देखिएको छ। एउटा सानो प्रतियोगिता हुँदा पनि मानिसको भीड लाग्ने र पसलहरूमा आर्थिक कारोबार बढ्ने गरेको छ। यसरी समग्रमा आर्थिक स्तर बढाउन पनि मद्दत पुग्ने छ। साथै यहाँका बासिन्दालाई खेलकुदमा लाग्न पनि प्रेरणा मिल्नेछ। जनताको जीवनस्तरमा पनि सुधार आउने छ  शैलेस कर्माचार्य, पूर्वकोषाध्यक्ष, राखेप एउटा ठूलो पूर्वाधार निर्माणसँगै त्यसले धेरै कुरामा प्रभाव पर्छ। नैकाप फुटबल मैदान र ब्याडमिन्टन एकेडेमी निर्माण भएपछि नैकापलाई अन्तर्राष्ट्रिय क्षेत्रमा पनि परिचित गराउन मद्दत पुर्याउँछ। स्थानीयवासीको सक्रियता, चासो र पहलकदमीबाट नै खेलकुदका संरचना निर्माण भइरहेको छ। यहाँका बासिन्दा सक्रिय रूपमा नलागेको भए यो सम्भव हुने थिएन। यसमा स्थानीय निकाय र नेपाल सरकारले पनि ठूलो लगानी गरेको छ। यसको फाइदा स्थानीय खेलाडीले पनि लिन सक्नु पर्छ। यस्ता भौतिक पूर्वाधारले भविष्यमा प्रतिभाशाली खेलाडी उत्पादन गर्न पनि महत्वपूर्ण भूमिका निर्वाह गर्छ। खेलकुद भनेको देशको आर्थिक स्तर उकास्ने महत्वपूर्ण माध्यम पनि हो। खेलकुद पर्यटनको अवधारणालाई मूर्त रूप दिन पनि हामीले खेलकुदको पूर्वाधार निर्माणमा विशेष ध्यान दिनु आवश्यक छ। यस्ता पूर्वाधारले भविष्यमा स्थानीय स्तरको आर्थिक विकासमा समेत टेवा पुर्याउन मद्दत गर्छ।"

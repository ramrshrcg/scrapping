शीर्षक,विवरण
श्रमिकमा कोरोना असर,"कोरोना भाइरसको संक्रमणले यस शताब्दीको सबैभन्दा ठूलो जनधनको नोक्सानी गरेको छ। विश्व बैैंक र अन्तर्राष्ट्रिय मुद्राकोषले हालसम्मको अवस्थालाई मूल्यांकन गर्दै संसारभरको आर्थिक वृद्घिदर तीन प्रतिशतमा सीमित रहने र एसियाको आर्थिक वृद्घिदर ऋणात्मक हुने प्रक्षेपण गरेको छ। आर्थिकरूपमा उदीयमान राष्ट्रको आर्थिक वृद्घिदरमा समेत व्यापक गिरावट आउने अनुमान गरिएको छ। अन्तर्राष्ट्रिय श्रम संगठनको पछिल्लो प्रकाशित आंकडाअनुसार संसारभर करिब १० करोड व्यत्तिा बेरोजगार भएका छन्। यो संख्या दैनिक बढ्दो छ। यसबाट सबैभन्दा बढी मजदुर, किसान, बालबालिका, अपांग, वृद्घवृद्घा, महिलालगायत सिमान्तकृत समुदाय प्रभावित छन्। नेपालले अवलम्बन गरेको लकडाउनको रणनीतिको कारण हालसम्म मानवीय क्षति नभए पनि लाखौंको संख्यामा करार, ज्यालादारी तथा ठेक्कामा कार्यरत असंगठित क्षेत्रका मजदुर, साना किसान, ससाना व्यवसायमा संलग्न स्वरोजगार श्रमजीवी, घरेलु तथा साना व्यवसायी बेरोजगार भएका छन्। एकातिर दैनिक कमाएर जीविकोपार्जन गर्दै आएका मजदुरको रोजगारी समाप्त भएको छ भने अर्कोतर्फ आफूले काम गरेर कमाएको रकमसमेत ठेकेदार, साहु तथा रोजगारदाताले भुक्तानी नगरेको कारण आम्दानीको अभावमा दैनिक हातमुख जोड्न सक्ने अवस्था छैन। नगद अभावका कारण कर्मथलोमा हातमुख जोर्न नसकी जन्मथलोमा फर्कन विवश लाखौं असंगठित क्षेत्रका मजदुर एवं ससाना व्यवसायमा संलग्न स्वरोजगार मजदुरको लोकमार्गमा लागेको ताँती कहालीलाग्दो छ। उनीहरूको पीडामा मलम लगाउँदै गन्तव्यमा पुर्याउनुको सट्टा विभिन्न तहका सरकारहरू दुखेको घाउमा मलम लगाउनुको साटो नुनचुक छर्दैछन्। नेपालभारत सीमानामा हजारांै संख्यामा रहेका नेपाली दाजुभाई तथा दिदीबहिनी अनागरिक जस्तै भएर नेपाल फर्कने आसमा विभिन्न सीमानाकामा छट्पटिएर बसिरहेका छन्। उनीहरूको नेपाल प्रवेश कहिले हुने हो अनिश्चित नै छ। साउदी अरब, कतार, यूएई, बहराइन, कुवेतलगायत विभिन्न खाडी मुलुक तथा मलेसियमा करिब २० लाख नेपाली कार्यरत छन्। उनीहरूमध्ये करिब आधाको रोजगारी गुमेको छ। रोजगारदाताले काम तथा दाम नदिने सूचना जारी गरेर घर फर्कन चेतावनी दिइसकेका छन्। उनीहरू बेखर्ची अवस्थामा गन्तव्य मुलुकमा बस्न विवश छन्, चाँडै नै नेपाल फर्कने आशामा छन्। गरिब, विपन्न, सिमान्तकृत, मजदुर तथा किसानका समस्यामा तीनै तहका सरकार र राजनीतिक दलका नेताले छाती फराकिलो बनाउन सक्नुपर्छ। माल्दिभ्स तथा साइप्रस जस्ता मुलुकमा हजारौं संख्यामा कार्यरत नेपालीलाई रोजगारदाताले अब काम दिन नसक्ने सूचना दिई हवाईजहाजको टिकट हातमा थमाइदिए पनि स्वदेश फर्कन पाएका छैनन्। कोरोना प्रभाव स्वास्थ्य क्षेत्रमा पनि परेको छ। मृत्युको मुखमा लैजान सक्ने अन्य रोेगको उपचारसमेत हुन छोडेको छ। ओपीडी सेवा बन्द छन्। शल्यक्रियासमेत स्थगित गरिएको छ। धेरैजसो निजी अस्पताल नागरिकलाई स्वास्थ्यउपचार गर्नुकोे सट्टा केवल आकस्मिक सेवा खोली अन्य सेवा बन्द गरेर गैरजिम्मेवार बनेका छन्। ससाना चिचिला बालबालिका नियमित खोप तथा अन्य उपचारबाट वञ्चित छन्। पेटमा बच्चा बोकेका महिला प्रसूति सेवा नपाएर छट्पटिरहेका छन्। ग्रामीण क्षेत्रका अस्पताल तथा स्वास्थ्य केन्द्रमा औषधि आपूर्ति नभएका कारण विभिन्न दीर्घ रोगबाट पीडित वृद्घवृद्घा स्वास्थ्य सेवाबाट वञ्चित छन्। यथार्थमा भन्नुपर्दा श्रमजीवी तथा सिमान्तकृत नागरिक नै स्वास्थ्य सेवाबाट वञ्चित हुन विवश छन्। एकातिर ग्रामीण क्षेत्रका किसानले उत्पादन गरेको कृषिउत्पादन, तरकारी, दुग्धजन्य पदार्थ, मासुजन्य पदार्थ बढी जनसंख्या भएको क्षेत्रमा आपूर्ति हुन सकिरहेको छैन भने अर्कोतर्फ सहरबजारमा लकडाउनमा रहेका आम जनता त्यस्ता वस्तु बढी मूल्य तिरेर खरिद गर्न विवश छन्। ग्रामीण क्षेत्रका कृषि उत्पादनमा संलग्न किसान तथा मजदुरले आफ्नो लागत मूल्यसमेत प्राप्त गर्न नसकेको, विद्यमान अवस्थामा निम्न आय भएका वर्ग ठूलो मारमा परेका छन् भने निम्म मध्यमवर्गका जनता निम्न आय भएका वर्गमा झर्दैछन्। लकडाउनका कारण कार्यथलोमा रोजगारी गुमेकाले र अन्य आम्दानीको स्रोतको अभावद्धारा लाखौं श्रमिक काठमाडांैलगायत विभिन्न सहरमा बस्न नसकेर आआफ्नो जन्मथलोमा फर्कन विवश छन्। यस्ता घर फर्कन चाहने मजदुरलाई सरकारले सहयोग गर्नुको साटो थुनछेक गर्न उद्यत देखिन्छ। यस्तो कठिन तथा भयावह परिस्थितिमा घर फर्कन चाहने श्रमजीवी, स्वरोजगार तथा विद्यार्थीलाई निःशुल्क तथा सुरक्षित वातावरणमा घर फर्कन व्यवस्था मिलाउनुपर्छ र आवश्यकताअनुसार स्थानीय तहमा क्वारेन्टाइनमा राख्नुपर्छ। प्रधानमन्त्रीले करिब ८० करोड राहत वितरण गरेको जानकारी सञ्चार माध्यममार्फत् गराए पनि नागरिकतालगायतका कागजात अभावमा वास्तविक पीडितले राहत पाउन सकेका छैनन्। कसलार्ई राहतको आवश्यकता छ भन्ने एकिन गरी नागरिकको बाँच्न पाउने अधिकार प्रत्याभूत गर्ने दायित्व राज्यले निर्वाह गर्नुपर्छ। लामो समयदेखि हजारौंको संख्यामा नेपाली भारतीय सीमानाकामा घर फर्कने पर्खाइमा छन्। उनीहरूलाई सुरक्षित रूपमा तत्काल नेपाल भित्र्याएर क्यारेन्टाइनमा राख्ने व्यवस्था मिलाउनुपर्छ। साउदी अरब, कतार, यूएई, बहराइन, ओमनलगायत खाडी मुलुक एवं मलेसियामा कार्यरत करिब २० लाख मजदुरमध्ये विभिन्न मुलुकका साना तथा मझौला व्यवसाय एवं पर्यटन व्यवसायमा कार्यरत करिब ८ लाख श्रमजीवीको रोजगार गुमेको छ। आम्दानीको स्रोत गुमेर दैनिक गुजारा धान्न नसकेका कारण उनीहरू स्वदेश फर्कन आतुर छन्। सम्बन्धित मुलुकसँग समन्वय गरी रोजगारीको संरक्षण गर्न र स्वदेश फर्कन चाहनेलाई मुलुक आउने वातावरण तयार गर्नुपर्छ। एक महिनाको लकडाउनबाट नै ठूला रोजगारदाता आर्थिक रूपमा टाट पल्टने अवस्थामा पुगेको मनस्थितिमा छन्। यथार्थमा त्यस्तो अवस्था होइन। औपचारिक क्षेत्रमा कार्यरत सम्पूर्ण मजदुरलाई खाइपाई आएको तलब, भत्ताा एवं सुविधालाई निरन्तर उपलब्ध गराउन ठूला रोजगारदातालाई ब्याजमा छुट तथा नीतिगत एवं कानुनी सहजीकरण गर्नुपर्छ। यस्तो अवस्थामा श्रमिक र रोजगारदाताले मिलेर उत्साहका साथ सहजरूपमा उद्योग व्यवसाय सञ्चालन गर्दै मुलुकको आर्थिक उन्नतिमा ढिलो सक्रिय रूपमा सहभागिता जनाउन सक्छन्। साना मझौला उद्योग व्यवसाय एवं स्वरोजगारलाई अनुदानसहित विशेष राहत प्याकेज तत्कालै घोषणा गर्नुपर्छ। कुखुरापालन, तरकारी उत्पादन, दुग्ध उत्पादन, चिया उत्पादन जस्ता कृषिसँग सम्बन्धित व्यवसायमा हुने उत्पादन एवं उत्पादित सामग्रीको पहँुच बजारसम्म नभएका कारण लाखांै कार्यरत श्रमजीवीको रोजगारी गुमेको छ। स्थानीय स्रोत र साधनमा आधारित कृषि तथा पशुजन्य उत्पादनको आपूर्ति तथा वितरणमा सहजता ल्याउँदै यस्ता व्यवसायको संरक्षणका निम्तिविशेष राहत उपलब्ध गराउनुपर्छ। स्वास्थ्य नै धन हो भन्ने विषय आत्मसात् गरी स्वास्थ्य सेवामा सबैको पहुँच पुर्याउन विभिन्न रोगको उपचार एवं शल्यक्रियालाई समेत निरन्तरता दिनुपर्छ। भविष्यको कर्णधार बालबालिकाको स्वास्थ्यलाई प्राथमिकता क्रममा राखी नियमित खोप कार्यक्रमलाई निरन्तरता प्रदान गर्दै बालबालिका, गर्भवती, अपांगता भएका, वृद्घवृद्घाको उपचारमा विशेष प्राथमिकता दिनुपर्छ। निजी क्षेत्रका अस्पतालले सर्वसाधारणलाई सहजरूपमा स्वास्थ्य सेवा उपलब्ध गराउनुको सट्टा वहानाबाजी गरेर उम्किरहेका छन्। त्यस्ता अस्पताललाई अनुगमनको दायरामा ल्याई विपत्तिामा सहयोग नगर्ने निजी अस्पताल राष्ट्रियकरण गर्नुपर्छ। कोरोना भाइरसको परीक्षण अझै पनि व्यापक रूपमा हुन सकेको छैन। परीक्षणको दायरालाई अझै फराकिलो गराउनुपर्छ। र सोहीअनुरूप शंकास्पद क्षेत्रमा विशेष निगरानी बढाउनुपर्छ। लकडाउन मात्र कोरोना भाइरसको उपचार होइन। संकटको समयमा राहत उपलब्ध गराउन र भविष्यका लागि आवश्यक नीति तथा कार्यक्रम तर्जुमा गर्ननिम्ति तय गरिएको संक्रमणकालीन तथा विशेष समयमा गरिब, विपन्न, सिमान्तकृत, मजदुर तथा किसानका समस्यामा विभिन्न तहको सरकार र राजनीतिक दलहरूले आफूलाई ठूलो छाती बनाएर उभ्याउनुपर्छ र मनैदेखि सहयोग गर्नुपर्छ। यस्तो अप्ठारो परिवेशमा राष्ट्रिय तथा अन्तर्राष्ट्रिय तहका गैरसरकारी संघसंस्था र नागरिक समाजले मजदुर र किसानका पक्षमा सहयोगका हात बढाउनुपर्छ। विभिन्न राजनीतिक आन्दोलनमा प्रतिनिधिको रूपमा अग्रपंत्तिमा उभिएका ट्रेड युनियनहरूले मजदुरमाथि आइलागेको यस्तो विपत्तिामा समेत मजदुरको पक्षमा देखिने गरी आफूलाई उभ्याउनुपर्छ। अन्यथा मजदुरको भविष्य सँगसँगै ट्रेड युनियनको भविष्यसमेत अन्धकारतर्फ धकेलिन्छ। दाहाल नेपाल ट्रेड युनियन कांग्रेसका निवर्तमान अध्यक्ष हुन्।"
धरती काँपेपछि,"०७२ वैशाख १२ को भूकम्पपछि यस क्षेत्रको गर्भमा विद्यमान तरंग पूर्णरूपमा ननिख्रिएको विश्लेषण सुनिँदै आएको छ २०७२ वैशाख १२ गते ११ बजेर ५६ मिनेट जाँदा म नुहाउने तरखर गर्दै थिएँ। अचानक धर्तीमा गटट कम्पन सुरु भयो। वृक्षमा बसेका चराहरू कराउँदै उडे। कम्पन घट्नुको सट्टा क्रमशः बढ्दै गयो। म कोठाबाट बाहिर निस्कन खोजें तर सकिन। नजिकको भित्ताा समात्न खोजें, सकिनँ। घर पिङजस्तो हल्लिरहेको थियो। मेरा गोडा राम्ररी टेक्न सकिरहेका थिएनन्। पहिलो चरणको कम्पन मत्थर भएपछि जसोतसो म घरबाहिर निस्किएँ। घरका झ्याल, बिजुलीका तार हल्लिरहेका थिए। भुचालसम्बन्धी खलबलको बारेमा पढेको थिएँ, सुनेको थिएँ, सानातिना भूकम्पको स्मृति पनि थियो तर यो मात्राको कम्पन अत्यासलाग्दो थियो। हिमालयको मध्यमा अर्थात पश्चिम नेपालदेखि उत्ताराखण्डसम्मको क्षेत्रमा ठूलो भूकम्प नगएको झण्डै पाँचछ सय वर्ष भएको हुँदा त्यो क्षेत्रमा ठूलो कम्पन हुन सक्ने सम्भावना प्रकाशमा आएको थियो। राष्ट्रिय भूकम्प मापन केन्द्रले ७ दशमलव ६ म्याग्निच्युडको भनेको गोरखाको बारपाक केन्द्रविन्दु रहेको वैशाख १२ को विनाशकारी भूकम्प अमेरिकी वैज्ञानिक संस्था युनाइटेड स्टेट्स जियोलोजिकल सर्वे यूएसजीएसले ७ दशमलव ८ म्याग्निच्युडको भनेको छ। यसैगरी चीनको भूकम्प नेटवर्क संस्थाले ८ दशमलव १ म्याग्निच्युडको बताएको छ। अत्यासलाग्दो त्यो भूकम्पपश्चात् सुरु भयो सयौं परकम्पको सिलसिला। कुनै ठूलो भूकम्पपछि निरन्तर गइरहने कम्पनलाई परकम्प भनिन्छ। त्यस्ता परकम्प मूल भूकम्प भन्दा सानो हुन्छ। यद्यपि पहिलेको भन्दा ठूलो गयो भने ठूलोलाई मूल मानेर पहिलेको लाई पूर्व कम्पका रूपमा लिइन्छ। वैशाख १२ को भूकम्प लगत्तौ सुरु भएको परकम्पमध्ये एउटा ६ दशमलव ७ म्याग्निच्युडको थियो भने १७ दिन पछि वैशाख २९ को परकम्प ७ दशमलव ३ म्याग्निच्युडको थियो। त्यो विनाशकारी भूकम्प र आफ्टरसक अर्थात परकम्पका कारण ९ हजार जनाको ज्यान गयो, २२ हजार घाइते भए, खरबौंको क्षति भयो। काठमाडौंको जनघनत्व, अनियोजित र अव्यवस्थित बस्ती आदिका कारण त्यो मात्राको भूकम्प जाँदा त्यो भन्दा धेरै बढीको ज्यान जान सक्ने आकलन थियो। वैशाख १२ गते त्यो विनाशकारी भूकम्प जाँदा केही सेकेण्डको अन्तरालमा पज अर्थात रुकावट भएका कारण धेरै जनधनको क्षति हुन नपाएको विश्लेषण पनि सुनिएको थियो यद्यपि यो तर्क पुष्टि हुन सकेको छैन। तर, यो सत्य हो ७ दशमलव ८ म्याग्निच्युडको भूकम्पका बाबजुद काठमाडौंको अन्तर्राष्ट्रिय विमानस्थल चिरा परेन, त्यसैले हवाई यातायात सुचारु रह्यो। काठमाडौं जोड्ने राजमार्गहरू अवरुद्घ भएनन् त्यसैले आपूर्ति व्यवस्था निरन्तर जारी रह्यो। काठमाडौं खाल्डोभित्रका लाखौं घर सग्लो थिए। हामी फुर्सदमा गल्ती गर्छौैं र संकटमा रुन्छौं। संकटको बेला आफैंले आफैंलाई चिर्थोनु भन्दा बेलैमा सुरक्षित रहने उपाय अवलम्बन गर्नु बुद्घिमानी हुनेछ। हाहाकारभित्र त्यो कुनै चमत्कार थियो वा अन्य कारण अध्ययन हुँदै जाला। तर, काठमाडांै खाल्डोभित्र अपेक्षाकृत कम क्षति हुनुको अर्को कारण प्रकाशमा आएको छ। कुनै कालखण्डमा काठमाडांै खाल्डोमा विशाल ताल थियो, त्यसैले काठमाडौं उपत्यकाको जमिनमुनि त्यही तालको थिगार बाँकी छ। अमेरिकी भूकम्प वैज्ञानिक सुजन हफका अनुसार त्यही थिगार सक अवजर्वर अर्थात तरंग अवशोषक बनिदियो र केही उच्च कम्पनलाई सोसिदियो। त्यही थिग्रेनीका कारण ठूलो क्षति भएन। म सानो छँदा यति रेक्टर स्केलको भूकम्प गयो भन्ने सुन्दै आएको थिएँ। पुरानो मापनको रेक्टर स्केलको सट्टा भूकम्प मापनमा अहिले म्याग्निच्युड प्रयोग हुन थालेको छ। ८ म्याग्निच्युड भन्दा ठूलो भूकम्पलाई महाभूकम्प भनिन्छ। राष्ट्रिय भूकम्प मापन तथा अनुसन्धान केन्द्रको वेबसाइटमा उपलब्ध जानकारीअनुसार इर् सं १२५५ को विध्वंसक भूकम्पका कारण काठमाडांैका झण्डै एक चौथाइदेखि एकतिहाइ जीवन समाप्त भएको थियो। विक्रम संवत १९९० माघ २ गते नेपाल र विहारमा गएको महाभूकम्प ८ दशमलव २ म्याग्निच्युडको भएको अनुमान छ। पूर्वी नेपालको चुरेफेदीमा केन्द्रविन्दु रहेको उत्ता भूकम्पमा नेपालमा ८ हजार ५ सय र भारतमा ७ हजार २ सय गरी १५ हजार ७ सय जतिले जीवन गुमाएका थिए। सन् १९६० मे २२ मा दक्षिण चिलिमा गएको साढे ९ म्याग्निच्युडको भूकम्प नै संसारमा अहिलेसम्म गएको सबैभन्दा ठूलो महाभूकम्प हो। भूकम्पको केन्द्रविन्दु जहाँ हो त्यो ठाउँमा सर्वाधिक क्षति हुने गर्छ, जस्तो वैशाख १२ को भूकम्पमा बारपाकमा भयो। ठाडो र तेर्साे गरी दुई प्रकारको भुइँचालो जाने किस्सा मैले सानोमा सुनेको थिएँ। कम्पनका आधारमा होला भूकम्पलाई भर्टिकल अर्थात लम्बवत् र होराइजेन्टल अर्थात क्षितिजको समानान्तर भनि वर्गीकृत गरिएको किशोरवयमा पढेको थिएँ। जमिनमुनि टेक्टोनिक प्लेटहरू तैरिरहेका हुन्छन्, जुन सदैव चलायमान हुन्छन्। त्यस्ता प्लेटहरू ठोक्किँदा ऊर्जा उत्पन्न भई सञ्चय भइरहेको हुन्छ। जब त्यस्तो ऊर्जाशत्तिालाई त्यहाँको चट्टानले थाम्नथेग्न सक्दैन तब माथिल्लो सतहमा रहेका चट्टानहरूलाई समेत चिर्दै त्यस्तो ऊर्जाशत्तिा ह्वात्ता। बाहिर निस्कन्छ जसको प्रवाहका कारण धर्तीमा कम्पन पैदा हुन्छ। अर्थात जब धर्तीको गर्भमा टेक्टोनिक प्लेटचट्टानहरू ठोकिन्छन्खस्किन्छन् तब भूकम्पीय तरंग प्रवाहित हुन्छ। काठमाडौं खाल्डोको कुरा गर्दा यहाँको माटोको बनावटका कारण सुदूर भूभागमा भूकम्पको केन्द्रविन्दु रहे पनि काठमाडौं राम्रैसँग हल्लिने हुँदा अप्रत्यासित क्षति हुनसक्ने विश्लेषण झस्काउने खालको सुनिँदै आएको हो। कुनै कालखण्डमा पृथ्वीको जमिनमहादेश एउटै थियो। विस्तारै जमिन छुट्टिँदै गयो र निरन्तर सर्दै गयो। यसै क्रममा ७ करोड वर्ष अगाडि इन्डोअस्ट्रेलियन प्लेट र युरेसियन प्लेट ठोक्किएपछि हिमालयको उत्पत्तिा भएको थियो। अहिले हिमालय अवस्थित ठाउँमा कुनैबेला टेथिस नामको सागर अस्तित्वमा थियो भन्ने सुन्दा धेरैलाई आश्चर्य लाग्न सक्छ। हिमालय विश्वको सबैभन्दा अग्लो र कान्छो पर्वत शृंखला हो। भारतीय उपमहाद्धिपीय तख्ता अर्थात प्लेट प्रत्येक वर्ष ४५ देखि ६७ मिलिमिटरको गतिमा अघि बढिरहेको हुँदा हिमालय भौगोलिक रूपमा अस्थिर र भूकम्पीय हिसाबले सक्रिय रहेको छ। यसै पनि टेक्टोनिक प्लेटहरूको सिमाना जहाँजहाँ हुन्छ त्यहाँ भूकम्प जान्छ। यसकारण हिमालय क्षेत्र भूकम्पका दुष्टिले जोखिमको क्षेत्र हो। शून्यदेखि २ म्याग्निच्युडसम्मको भूकम्प अनुभूत हुँदैन सिस्मोग्राफबाट मात्र पत्ताा लाग्छ। २ देखि ३ सम्मको भूकम्पमा हल्का कम्पन हुन्छ, ३ देखि ४ सम्मको भूकम्पमा नजिकबाट ट्रक हुइकिँदाको जस्तो असर हुन्छ। ४ देखि ५ सम्ममा भित्तााको फ्रेम झर्न सक्छ भने ५ देखि ६ सम्मकोमा फर्निचर हल्लिन्छन्। ६ देखि ७ कोमा घरको तला भत्किन सक्छन्। ७ देखि ८ मा घर ढल्न सक्छ, ८ देखि ९ मा घर तथा पुल भत्किन सक्छन् र ९ म्याग्निच्युड भन्दा माथिको भूकम्पमा सुनामी आउँछ, संरचना तहसनहस हुन सक्छ र सर्वनास हुन्छ। २०७२ वैशाख १२ को भूकम्पपछि १ वर्षभित्र सबै म्याग्निच्युडका गरी ३० हजार भन्दा बढी भूकम्प गएको थियो। १० म्याग्निच्युड भन्दा बढीको भूकम्प गयो भने उत्पन्न हुने परिणाम हामी कल्पना पनि गर्न चाहँदैनौ। यद्यपि १० म्याग्निच्युड भन्दा माथिको भूकम्प असम्भव मानिन्छ। तर, सम्भव भयो भने त्यो महाप्रलय हुनुपर्छ। भूकम्पमार्फत धर्तीको गर्भमा रहेको ऊर्जातरंग निस्कासन हुने र त्यसपछिका परकम्पमार्फत शेष तरंग पनि निख्रिने हुँदा भूकम्पीय जोखिम कम हुने बताइन्छ। तर २०७२ वैशाख १२ को भूकम्पपछि यस क्षेत्रको गर्भमा विद्यमान तरंग पूर्णरूपमा ननिख्रिएको विश्लेषण सुनिँदै आएको छ। त्यसको अर्थ हो, भूकम्पीय जोखिमबाट काठमाडौं सेरोफेरो पूर्णरूपमा मुत्ता छैन। दोस्रो २४ सय किलोमिटर लामो हिमालयको मध्यमा पोखरा पश्चिम देहरादुनसम्म ठूलो भूकम्प नगएको पनि पाँचछ सय वर्ष भएको हुँदा कुनै पनि बेला त्यो क्षेत्रमा ८ दशमलव ५ म्याग्निच्युड वा त्यो भन्दा बढीको महाभूकम्प जान सक्ने प्रवल संभावना भूगर्भविद्हरूले व्यत्ता गर्दै आएका छन्। त्यो कहिले आउँछ यकिन भन्न सकिँदैन तर ढिलोचाँडो आउँछ किनकि मध्य हिमालयको गर्भमा तख्ता ठोक्किएको कारण अथाह ऊर्जा भण्डार भइरहेको छ। पृथ्वीको गर्भमा भूचालसम्बन्धी खलबल भइरहन्छ। यो स्वाभाविक प्रक्रिया हो। तर, वर्तमानमा असुरक्षित निर्माणका कारण हुनसक्छ सानो कम्पन हुँदा पनि ठूलो त्रास पैदा हुने गर्छ। भूकम्पका कारण भत्किने र आफैं किचिनेमरिने संरचनाका कारण भूकम्पको त्रासदी बढेको हो। भूचालसम्बन्धी खलबललाई रोक्न सक्ने सामथ्र्य मनुष्यसँग छैन तर त्यस्ता घटनाप्रकोपबाट जोगिन सक्ने उपाय छ। विज्ञानले वर्षा, बाढीको पूर्वानुमान प्रणाली विकास गरेको छ तर भूकम्प आउने पूर्वानुमान गर्न अहिले पनि कठिन छ। समुद्री क्षेत्रमा ठूलो भूकम्प जाँदा समुद्रको पिँधमा चिरा पर्न गई पानी सोहोरिने र अथाह जलराशी विस्थापन हुँदा सिर्जना हुने सुनामीको बारेमा पनि पूर्वानुमान हुन सकिरहेको छैन। भूकम्पसुनामीको पूर्वानुमानचेतावनी प्रणाली विकसित हुँदै जाला तर वर्तमानमा भूकम्प सुटुक्क आउँछ र हाहाकार सिर्जना गरेर जान्छ। भूकम्पलगायतका विपत्तिाप्रकोप टार्न नसके पनि सोही मापदण्डको निर्माण गरेर ढुक्क हुन सकिन्छ। भूकम्पका कारण हुने क्षतिलाई निमिट्यान्न पार्न नसके पनि न्यूनीकरण गर्न सकिन्छ। भूकम्पलाई रोक्न नसके पनि उद्घार, राहत र पुनर्वासका लागि बलियो र भरपर्दो व्यवस्थासहितको संयन्त्र बनाएर सुरक्षित हुन सकिन्छ। यद्यपि हामी फुर्सदमा गल्ती गर्छौं र संकटमा रुन्छौं। संकटको बेला आफैंले आफैंलाई चिर्थोनु भन्दा बेलैमा सुरक्षित रहने उपाय अवलम्बन गर्नु बुद्घिमानी हुनेछ। २०७२ वैशाख १२ को भूकम्पमा जमिनमुनिको चट्टानमा जम्मा भएको ऊर्जा पूर्णरूपमा प्रवाहित भइसकेको रहेनछ भने पनि यो क्षेत्र जोखिममा छ, पोखरा पश्चिमको क्षेत्र झनै जोखिममा छ। अहिले सामना गरिरहेको महामारीको बेला वा त्यस्तै संकटमा समेत भूकम्प गयो भने त्यसको सामना गर्ने संयन्त्र तम्तयार अवस्थामा हुनुपर्छ र सक्दो स्रोत सञ्चित गर्नुपर्छ।"
एटीपी र डब्लूटीएलाई गाभ्न फेडेररको सुझाव,"जुरिच : कोरोना भाइरसको महामारीका कारण विश्वभरका खेलकुद प्रतियोगिताहरू स्थगित भइरहँदा स्विस टेनिस स्टार रोजर फेडेररले अन्तर्राष्ट्रिय टेनिसमा एउटा नयाँ प्रस्ताव अगाडि सारेका छन्। विश्व टेनिसमा हाल महिला र पुरुषको अन्तर्राष्ट्रिय प्रतियोगिता सञ्चालन र नियमनका लागि दुई छुट्टाछुट्टै निकाय छन्। महिलाको अन्तर्राष्ट्रिय प्रतियोगिता वुमन्स टेनिस एसोसिएसन (डब्लूटीए) र पुरुषको प्रतियोगिता मेन्स एसोसिएसन अफ टेनिस प्रोफेसनल्स (एटीपी) ले सञ्चालन गर्दै आएका छन्। फुटबल र क्रिकेटजस्ता चर्चित खेलमा भने महिला र पुरुष दुवैको अन्तर्राष्ट्रिय प्रतियोगिता सञ्चालन र नियमन गर्ने निकाय एउटै हुन्छ। यस्तोमा ३८ वर्षीय फेडेररले टेनिसमा पनि डब्लूटीए र एटीपीलाई मिलाएर एउटै सर्वोच्च निकाय बनाउनुपर्ने धारणा अघि सारेका छन्। उनले दुवै निकायलाई आपसमा गाभेर एउटै बनाउन प्रतियोगिता सञ्चालन र नियमनमा सहज हुने विचार व्यक्त गरेका छन्। हाल कोरोना भाइरसको महामारीका कारण टेनिसका अन्तर्राष्ट्रिय प्रतियोगिताहरू पनि प्रभावित भएका छन्। यसले गर्दा भविष्यमा अन्तर्राष्ट्रिय प्रतियोगिताको तालिका व्यवस्थापन गर्न पनि असहज हुने पक्का छ। त्यसैले एटीपी र डब्लूटीएलाई आपसमा गाभ्दा प्रतियोगिता सञ्चालन गर्न पनि सहज हुन्छ, फेडेररले भनेका छन्। फेडेरर २० पटकका ग्रान्डस्लाम च्याम्पियन खेलाडी हुन्। यस्तो सफलता हात पार्ने उनी विश्वकै एकमात्र खेलाडी पनि हुन्। उनले हालसम्म ६ पटक अस्ट्रेलियन ओपन, एक पटक फ्रेन्च ओपन, आठ पटक विम्बल्डन र पाँच पटक यूएस ओपनको उपाधि जितिसकेका छन्। उनले पछिल्लो पटक सन् २०१८ मा अस्ट्रेलियन ओपनका रूपमा अन्तिम ग्रान्डस्लाम उपाधि चुमेका थिए। एटीपी र डब्लूटीएलाई आपसमा गाभ्ने यो सबैभन्दा उपयुक्त समय हो। कसैले चाहे पनि वा नचाहे पनि भविष्यमा यो हुन्छ नै, फेडेररले सामाजिक सञ्जाल ट्विटरमा ट्विट गरेका छन्, अहिले एटीपी र डब्लूटीए फरकफरक अस्तित्वमा रहँदा केही कमजोर पनि देखिन्छ। त्यसैले दुवै निकायलाई एक बनाउनु नै उपयुक्त हुन्छ। फेडेररको उक्त धारणा सार्वजनिक भएपछि एटीपीका अध्यक्ष आन्द्रे गुडेन्जीले पनि त्यसको समर्थन गरेका छन्। अध्यक्ष गुडेन्जीले एटीपी र डब्लूटीएलाई आपसमा गाभेर एउटा शक्तिशाली संस्था बनाउन सकिने कुरामा आफू सहमत रहेको बताएका छन्। आफ्नो समयकी चर्चित अमेरिकी टेनिस खेलाडी बिली जेन किङले पनि फेडेररको भनाइको समर्थन गरेकी छन्। यो मैले निकै अघिदेखि देख्दै आएको सपना हो, उनले भनेकी छन्। डब्लूटीएका प्रतियोगिताहरू सञ्चालनमा पनि किङको महत्वपूर्ण योगदान रहँदै आएको छ। आफ्नो समयकी नम्बर एक महिला खेलाडी ७६ वर्षीया किङले १२ वटा ग्रान्डस्लाम उपाधि जितेकी थिइन्। यसैगरी चर्चित स्पेनिस खेलाडी राफेल नाडालले पनि फेडेररको भनाइको समर्थन गरेका छन्। नाडालले एटीपी र डब्लूटीएलाई मिलाएर एउटा शत्तिाशाली संस्था बनाउँदा सबैलाई फाइदा पुग्ने धारणा व्यक्त गरे। वास्तवमै यो उत्कृष्ट विचार हो। अब यसमा विलम्ब गर्नु हुँदैन, नाडालले भनेका छन्। नाडाल १९ पटकका ग्रान्डस्लाम च्याम्पियन खेलाडी हुन्। यसका अतिरिक्त अन्य थुप्रै चर्चित खेलाडीले पनि फेडेररको धारणाप्रति समर्थन जनाएका छन्। विम्बल्डनकी साबिक विजेता सिमोना हालेप, दुई पटककी विम्बल्डन च्याम्पियन पेत्रा भितोभा, अर्जेन्टिनाका डिएगो स्वार्जम्यान, दुईपटककी ग्रान्डस्लाम च्याम्पियन गार्बिन मुगुरुजालगायतका खेलाडीले सामाजिक सञ्जालमार्फत फेडेररको भनाइलाई समर्थन गरेका छन्।"
फरक भूमिकामा बार्सिलोना फर्कन चाहन्छन् जाभी,"म्याड्रिड : स्पेनिस राष्ट्रिय टोलीका पूर्वमिडफिल्डर जाभी हर्नान्डेजले आफू पुनः बार्सिलोना फर्कन आतुर रहेको बताएका छन्। ४० वर्षीय जाभीले आफ्नो व्यवसायिक खेलजीवनको निकै लामो समय स्पेनिस ला लिगा क्लब बार्सिलोनामा बिताएका थिए। उनले यसपटक आफू फरक भूमिकामा बार्सिलोना फर्कन चाहेको बताएका छन्। तर, यसका लागि उनले एउटा सर्त पनि अघि सारेका छन्। जाभीले आफू प्रशिक्षकको भूमिकामा क्याम्प नोउ फर्कन इच्छुक रहेको बताए। उनले आफू बार्सिलोनाको स्थायी प्रशिक्षकको रूपमा कार्य गर्न सक्षम रहेको दाबी पनि गरेका छन्। म बार्सिलोनाको स्थायी प्रशिक्षकको जिम्मेवारी निर्वाह गर्न सक्षम र तयार छु। तर, यसका लागि मेरो एउटा सर्त छ। खेलाडीको ड्रेसिङ रुम वरपर वातावरण धुमिल्याउने कुनै पनि तत्तव रहनु हुँदैन, उनले भनेका छन्। जाभीले बार्सिलोनाको युवा टोलीबाटै आफ्नो खेलजीवन सुरु गरेका थिए। सन् १९९८ मा बार्सिलोनाको सिनियर टोलीमा स्थान बनाएका जाभीले त्यसपछि लगातार १८ वर्ष त्यहीँ बिताएका थिए। उनले आफ्नो व्यावसायिक खेलजीवनको अन्त्य भने कतारी क्लब अल सादबाट गरेका थिए। सन् २०१५ मा अल सादमा आबद्ध भएका जाभी सन् २०१९ सम्म त्यहाँ रहे। त्यतिबेला उनले नयाँ चुनौतीको सामना गर्न आफू बार्सिलोना छाडेर कतारी क्लबमा आबद्ध भएको बताएका थिए। हाल उनी कतारी क्लब अल सादकै प्रशिक्षकको रूपमा सक्रिय छन्। अल सादसँग अहिले पनि आफ्नो सम्बन्ध सुमधुर रहेको उनले बताएका छन्। आफ्नो १८ वर्ष लामो बार्सिलोना बसाइका क्रममा उनले क्लबका लागि सात सयभन्दा बढी खेल खेलेका थिए। आफ्नो समयका प्रभावशाली मिडफिल्डर जाभीले बार्सिलोनालाई २५ वटा महत्तवपूर्ण उपाधि चुमाएका थिए। बार्सिलोनालाई आठवटा ला लिगा र चारवटा च्याम्पियन्स लिगको उपाधि दिलाउन पनि उनको महत्तवपूर्ण भूमिका रहेको थियो। यसैगरी उनले स्पेनिस राष्ट्रिय टोलीको सदस्यका रूपमा पनि तीनवटा महत्तवपूर्ण उपाधि जितेका थिए। स्पेनले सन् २०१० मा पहिलो पटक विश्वकप फुटबलको उपाधि जित्दा उनी टोलीका महत्तवपूर्ण सदस्य थिए। यसका अतिरिक्त सन् २००८ र सन् २०१२ को युरो कपमा स्पेनलाई च्याम्पियन बनाउन पनि उनले उत्कृष्ट खेल प्रदर्शन गरेका थिए। गत जनवरीमा बार्सिलोनाले प्रशिक्षक अर्नेस्टो भल्भार्डलाई पदबाट बर्खास्त गरेपछि नयाँ प्रशिक्षकको रूपमा जाभीको नाम पनि चर्चामा आएको थियो। जाभीले पनि आफूलाई बार्सिलोनाबाट प्रशिक्षकको लागि प्रस्ताव आएको स्विकारेका थिए। त्यतिबेला उनले बार्सिलोनाको प्रशिक्षक बन्न आफू अझै तयार नरहेको बताएका थिए। तर, अहिले अप्रत्याशित रूपमा उनले पुनः आफू फरक भूमिकामा बार्सिलोना फर्कन तयार रहेको बताएका छन्। त्यतिबेलाको परिस्थिति केही फरक थियो। तर, अहिले म बार्सिलोनाको प्रशिक्षकको जिम्मेवारी निर्वाह गर्न पूर्णरूपमा तयार छु। यो जिम्मेवारी लिन म आतुर पनि छु। मेरो एउटा मात्र सर्त छ, ड्रेसिङ रूप वरपर वातावरण बिगार्न चाहने कुनै तत्तव हुनु हुँदैन, उनले भनेका छन्। बार्सिलोनाको प्रशिक्षकको जिम्मेवारी पाएमा आफूले क्लबमा हरेक कुरा शून्यको स्थितिबाट सुरु गर्ने र हरेक कुराको निर्णय पनि आफैंले लिने बताएका छन्।"
क्लबमा आमूल परिवर्तन गर्दै रियल म्याड्रिड,"म्याड्रिड : स्पेनिस पावर हाउस रियल म्याड्रिडले आगामी सिजन टोलीमा आमूल परिवर्तनको तयारी गरेको छ। अघिल्ला सिजन खेलाडी अनुबन्धनमा अग्रसर बन्दै आएको रियल म्याड्रिड यस पटक क्लबमा भएका अधिकांश खेलाडी बेच्ने अभियानमा देखिएको छ। प्रशिक्षक जिनेदिन जिदान युवा खेलाडीलाई पहिलो रोजाइमा राख्ने तयारीमा देखिएको अन्तर्राष्ट्रिय सञ्चार माध्यमले जनाएका छन्। अझ रियलका ११ जना खेलाडी विभिन्न क्लबबाट लोनमा खेलिरहेका छन्। ती खेलाडीको व्यवस्थापनमा रियल म्याड्रिडले मुख्य ध्यान दिइरहेको छ। नयाँलाई मौका दिन र उनीहरूको क्षमता प्रस्फुटन गर्ने अभियानमा रियल लागेको छ। त्यसैले रियल अबको समर ट्रान्सफर विन्डोमा गारेथ बेल, जेम्स रोड्रिग्वेज, लुकास भाजक्वेज, नाचो फर्नान्डेज, मारियानो डियाजलगायत खेलाडी बेच्न लागेको हो। महामारीको रूपमा फैलिएको कोरोना भाइरसका कारण क्लबलाई परेको आर्थिक संकट टार्ने रियलको उपाय पुराना खेलाडी बेच्नु पनि हो। रियलले बेल र जेम्सका लागि समान ३२ मिलियन, भाजक्वेजका लागि १६, मारियानोका लागि १३ र नाचोका लागि १२ मिलियन युरो मूल्यसमेत तोकिसकेको छ। रियलले ६ देखि आठ जना खेलाडी बेचेर ठूलो रकम बचत गर्न लागेको पनि बताइएको छ। खेलाडी अनुबन्धमा मोटो रकम खर्च गर्न नचाहेको रियल आगामी सिजन फ्रान्स एवं पेरिस सेन्ट जर्मन (पीएसजी) का युवा स्टार केलियन एमबाप्पे र म्यानचेस्टर युनाइटेडका पउल पोग्वालाई भित्याउने तयारीमा छ। प्रशिक्षक जिदानले युवा खेलाडीलाई मौका दिएर रियल अबको आधार तयार गर्न लागेको बताएका छन्।"

शीर्षक,विवरण
गोपी र सन्तोषी च्याम्पियन,"काठमाडौं : एपीएफ क्लबका गोपीचन्द्र पार्की र धादिङकी सन्तोषी श्रेष्ठले दोस्रो संस्करणको वीर गणेशमान सिंह टेनके रोड रेस प्रतियोगिताको उपाधि जितेका छन्। शनिबार बिहान आयोजना भएको प्रतियोगितामा पुरुषतर्फ गोपी र महिलातर्फ सन्तोषीले उपाधि जितेका हुन्। गोपी र सन्तोषी लगातार दोस्रो पटक उपाधि जितेका हुन्। दुवै खेलाडीले पहिलो संस्करणको उपाधि पनि जितेका थिए। १३ औं दक्षिण एसियाली खेलकुद (साग) का स्वर्ण विजेता गोपीले निर्धारित दूरी ३१ मिनेट ४४४९ सेकेन्डमा पूरा गरे। गोपीले अघिल्लो संस्करणमा आफैँले बनाएको ३२ मिनेट ०१२ सेकेन्डको कीर्तिमान तोडेका थिए। नयाँ कोर्स रेकर्ड बनाएका उनले थप १० हजार रुपैयाँ प्राप्त गरे। उपाधिसँगै गोपीले ६० हजार नगद पुरस्कार पाए। पुरुषतर्फ अनिष थापामगर ३१ मिनेट ५०४९ सेकेन्डकाका दोस्रो भए। तीर्थ पुनले ३१ मिनेट ५६३८ सेकेन्डको समय निकाल्दै तेस्रो स्थान हासिल गरे। यस्तै गजेन्द्र थापा चौंथो र नरेन्द्र रावत पाँचौं भए। दोस्रोले ३० हजार, तेस्रोले १५ हजार, चौथोले १० हजार र पाँचौं हुने खेलाडीले पाँच हजार नगद पुरस्कार प्राप्त गरे। यस्तै रामजी बस्नेत छैटौं, जितेन्द्र दनुवार सातौं, नरेश बुढा आठौं, सन्तोषविक्रम विष्ट नवौं र टंक कार्कीले १०औं स्थान हासिल गरे। उनीहरु सबैले चार हजार बराबरको गिफ्ट ह्याम्पर पाए। यसैगरी १३ औं सागकी स्वर्णधारी सन्तोषीले निर्धारित दूरी ३७ मिनेट ५३:४४ सेकेन्डमा पूरा गरिन्। उपाधिसँगै सन्तोषीले ६० हजार नगद प्राप्त गरिन्। सन्तोषीले अघिल्लो संस्करणमा निर्धारित दूरी ३९ मिनेट १०९८ सेकेन्डमा पूरा गरेकी थिइन्। अघिल्लो संस्करणको भंग गरेकी सन्तोषीले थप १० हजार रुपैयाँ प्राप्त गरिन्। महिलातर्फ नेपाल पुलिस क्लबकी राजपुरा पछाई ३९ मिनेट ३०० सेकेन्डका दोस्रो भइन्। एपीएफकी फुलमती राना ४० मिनेट ५६० सेकेन्डका साथ तेस्रो भइन्। यस्तै पूर्णलक्ष्मी न्यौपाने चौथो र बिर्सना कुमालले पाँचौं स्थान हात पारे। दोस्रोले ३० हजार, तेस्रोले १५ हजार, चौथोले १० हजार र पाँचौं हुनेले पाँच हजार नगद पुरस्कार प्राप्त गरे। यसैगरी आशा राउत छैटौं, सरस्वती बोहरा सातौं, बन्दना राई आठौं, निर्मला राई नवौं र कागज विष्टले १० औं स्थान हात पारे। उनीहरु सबैले चार हजार बराबरको गिफ्ट ह्याम्पर प्राप्त गरे। वीर गणेशमान सिंह स्पोर्ट्स कमिटीको आयोजना र रुट्स फेसनको मुख्य प्रायोजनमा भएको रोड रेस शेर्पा मल दरबारमार्गबाट सुरु भएर महेन्द्र शालिक, रत्नपार्क, भद्रकाली, शहीदगेट, वीर अस्पताल, भोटाहिटी, राजदरबार संग्रहालय दक्षिणगेट, केशरमहल, लैनचौर, लाजिम्पाट, महाराजगन्ज, शिवपुरी स्कुल, बालुवाटार, भाटभटेनी, टंगाल, बालमन्दिर, पुलिस हेडक्वाटर, गौरीधारा, राजदरबार उत्तर पूर्वमोड, नागपोखरी, जयनेपाल सिनेमा हल हुँदै पुनः शेर्पा मल दरबारमार्गमा पुगेर समापन भएको थियो। विजेता खेलाडीलाई पूर्व उपप्रधानमन्त्री एवं नेपाली कांग्रेसका नेता प्रकाशमान सिंह, नेपाली कांग्रेसका काठमाडौं जिल्ला जिल्ला सभापति सबुज बानियाँ, गणेशमान सिंह स्पोर्ट्स कमिटीका संयोजक सञ्जीव तुलाधर, उपसंयोजक सुनील श्रेष्ठ, राष्ट्रिय खेलकुद परिषद्का बोर्ड सदस्य सुवास श्रेष्ठ र नेपाल ओलम्पिक कमिटीका महासचिव निलेन्द्रराज श्रेष्ठलगायले पुरस्कार प्रदान गरेका थिए।"
लिगमा मोफसलको प्रतिनिधित्व मात्र,"नेपालगन्ज : अहिले नेपालगन्जमा एन्फा प्रेसिडेन्ट लिग फुटबल सञ्चालन भइरहेको छ। लिगमा सुदूर प्रदेशको च्याम्पियन बनेको स्टार सिटीबाट यो प्रतियोगितामा जम्मा नौ जना खेलाडी मात्र सहभागी हुन पाए। टोलीको २३ खेलाडीमध्ये लामासँगै गोलरक्षक, मिडफिल्डर, रक्षक र स्ट्राइकर खेल्ने चार जना खेलाडी ए डिभिजनको अनुभव सँगालिसकेका छन्। बाँकी खेलाडी सी डिभिजन र अन्य क्लब स्तरका हुन्। टिमलाई तालिम नै दिन पाएनौं। एक्कासि खेलाउनु पर्यो। खेलको तालमेल नै मिलेन, सुदूरपश्चिमका प्रशिक्षक ललित चन्दले अन्नपूर्णसँग भने, बाहिरबाट आएका खेलाडीलाई तालिमबिना नै खेलाउँदा खेल राम्रो भएन। सबैले क्लबस्तरका खेलाडी मात्र खेलाएको भए हाम्रो खेल अझ राम्रो हुन्थ्यो। पहिलो खेलमै हार बेहोरेको मनकामना युवा क्लबका त झन् नयाँ र पुराना खेलाडीबीच तालमेल नै नमिलेको स्पष्ट झल्कन्थ्यो। पास पनि राम्रो थिएन। डिफेन्स पनि प्रभावकारी हुन सकेन। प्रदेश २ का प्रशिक्षक श्यामसुन्दर सिंहले दुःखेसो पोखे, हाम्रोमा ए डिभिजन खेलेका एउटा पनि खेलाडी छैनन्। बी डिभिजनका ६ जना छन्। नयाँ खेलाडीको टिम बनाउँदा डिफेन्स नै कमजोर भएर हार्नु पर्यो। प्रदेश दुई च्याम्पियन बनेको मनकामना क्लबका ६ जना खेलाडीले मात्र प्रतियोगितामा भाग लिन पाए। जसमा पाँच जनाले मात्र खेले। कैलाली र रौतहट मात्र होइन, सातवटै प्रदेशका च्याम्पियन बनेका क्लबको नाम मात्रको प्रतिनिधित्व भएको छ।"

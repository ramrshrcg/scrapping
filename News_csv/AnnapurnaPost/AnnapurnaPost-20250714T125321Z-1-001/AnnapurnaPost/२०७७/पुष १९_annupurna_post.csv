शीर्षक,विवरण
कस्तो हुनुपर्छ वास्तुसम्मत कार्यालय ?,"वरिष्ठ अधिकारी, सानो सभा र विभागाध्यक्षका लागि कार्यालयको दक्षिण भागतर्फ कक्ष बनाउनुपर्छ। वित्तप्रबन्धक र खजाञ्चीका निमित्त कार्यस्थलको उत्तरतिर कोठा बनाउनुपर्छ। स्वागतकक्ष, ठूलो सभाभवन र पानी सुविधाकक्षका लागि पूर्वउत्तर स्थान चयन गर्नुपर्छ। कम्प्युटर विभाग, बिक्री विभाग प्रमुखका लागि पश्चिमउत्तरलाई कक्ष बनाउनु उपयुक्त हुन्छ। वरिष्ठ प्रशासन अधिकारीले पश्चिमतर्फ स्थान ग्रहण गर्नु राम्रो हुन्छ। त्यसैगरी कार्यालय प्रमुख र कोषकारलाई दक्षिणपश्चिम स्थानमा राख्न सकिन्छ। कार्यालयमा खाना बनाउने कक्ष एवं क्यान्टिन, कम्प्युटरका साथै विद्युत् आपूर्ति, मिटर र जेनेरेटर, इन्भर्टरका लागि पूर्वदक्षिण कोण वा आग्नेय कोणमा व्यवस्था गर्नुपर्छ। कार्यालयको अग्रभागस्थित केबिनलाई आयताकार बनाउनुुपर्छ। वास्तुशास्त्रानुसार वर्गाकार कक्ष एवं वर्गाकार रिसेप्सन केबिन राख्नु अशुभ मानिन्छ। चौडाइको अपेक्षाकृत लम्बाइ डेढ या पौने दुई गुणा हुनुपर्छ। कार्यालयको ब्रह्मस्थानलाई यथासम्भव रिक्त राख्नुपर्छ। मुख्य कार्यालय तथा विभागको प्रवेशद्वार धनात्मक ऊर्जा क्षेत्रमा हुनुपर्छ। आजको आधुनिक व्यापार विकासको कारणले उच्च स्थानको कमी र अकासिँदो बहालका कारण पसल एवं सोरुमलाई वास्तुसम्मत बनाउन प्रायः असम्भव नै छ, तापनि व्यापारिक पसलको आकार, मापन, ढलान, द्वार र आन्तरिक सज्जाका लागि वास्तु नियमको पालना गर्दा शुभकल्याण हुन्छ। पसलको आकार बनाउँदा वर्गाकार, आयताकार या त अष्टकोणीय हुनुपर्छ। अनिश्चित आकार व्यापारका लागि बाधक हुन्छ। बाघको जस्तो आकार या सिंहाकार पसल त्यति शुभ मानिँदैन तर अगाडिको भाग अधिक चौडा पछाडिको भाग कम चौडा भएमा शुभ मानिन्छ। पसलको पूर्व एवं पश्चिम दिशातर्फ सडक भएमा प्रवेशद्वार धनात्मक ऊर्जा क्षेत्रमा राख्नुपर्छ। वास्तुशास्त्रीहरूको के मत रहेको छ भने पसलेको चौडाइ एवं गहिराइको अनुपात १ः२ हुनुपर्छ। साथै २५ देखि ३ मिटर चौडा र ५ या ६ मिटर गहिरो पसल पनि शुभ नै मानिन्छ। अन्य विद्वान्हरूका मतानुसार १ः३ समेत शुभ मानिन्छ। साथै ३ गुणा गहिरो पसलमा सामान राख्न सजाउन अधिक सरल एवं प्रभावी हुने वास्तुशास्त्रमा पाइन्छ। व्यापारिक कोठाको उचाइ ८ फिटभन्दा कम राख्नु हँुदैन। अझ १० फिटको उचाइ भएमा उक्त स्थानमा सफलता र समृद्धिका लागि श्रेष्ठ मानिएको छ। पसल प्रवेशका निमित्त बनाइने सिँढी, पसलअगाडि पूरै लम्बाइ लिएर बनाउनुपर्छ। कारणवश पूरै लम्बाइ कभर गरी सिँढी बनाउन नसक्ने अवस्थामा धनात्मक ऊर्जा उत्पन्न हुने गरी सिँढी तयार गर्नुपर्छ। व्यापारिक पसलको पूर्व दिशामा बनाइने खुट्किला सीधा र समान भएमा शुभ हुन्छ। पश्चिम दिशामा बनाइने सिँढी वृताकार, अर्धवृताकार एवं अण्डाकार (दीर्घवृताकार) भएमा कल्याण एवं शुभप्रद हुन्छ। उत्तर दिशातर्फ भने वर्गाकार सिँढी कल्याणप्रद मानिएको छ। दक्षिण दिशाबाट प्रवेशका लागि बनाएको सिँढीमा भने कुनै पनि विषम आकृति या लहरादार, कमलको फूल पानको पातजस्तो भएमा शुभ मानिन्छ। पसलको भित्री सतह बाहिरीभन्दा अधिक अग्लो हुनुपर्छ यदि पसलको सतह सडकदेखि ४५० मिमि अग्लो भएमा वर्षाको पानी, सडक नाली, पसलमा पस्ने डर रहँदैन। घरमा ऐश्वर्यशाली वस्तु सौन्दर्यप्रधान एवं कलात्मक, सृजनात्मक वस्तुको प्रयोग गर्नुपर्छ। यसले गर्दा जातको उन्नतिप्रगति र भाग्योदयमा सहायक हुन्छ। व्यापारिक पसल खोल्दा हरतवरले धनात्मक ऊर्जा उत्पन्न क्षेत्रमै पसलको प्रवेशढोका या रोलिङ सटर बनाउनुपर्छ। यसो गर्नाले शुभ एवं कल्याणकारी चुम्बकीय तरंग कार्य स्थानमा प्रवेश गरी व्यक्तिमा उच्च आशा, उत्साह एवं उल्लासको वातावरण बनिरहने हुन्छ। एकभन्दा अधिक द्वार राख्नुपर्ने भएमा रोली सटर या ढोका धनात्मक ऊर्जा भएको क्षेत्रमै राख्नु राम्रो एवं शुभ हुन्छ। अत्यावश्यक भएर द्वार प्रयोग गर्नुपर्ने भएमा अधिक धनात्मक ऊर्जा भएको ढोका नै बढी प्रयोग गर्नुपर्छ। उच्च ऊर्जा भएका द्वारको अधिक प्रयोग गर्नाले धन, वैभव र मानप्रतिष्ठाको वृद्धिमा सहायक हुन्छ। रिसेप्सन एवं काउन्टर सजावटका लागि प्रयोग गरिने सामग्री काँच, प्लास्टिक गवाक्ष एवं र्याकलाई ऋणात्मक ऊर्जा क्षेत्र (पूर्वदक्षिण दक्षिणपश्चिम या उत्तरपश्चिम) दिशामा राख्नुपर्छ। हामी ख्याल राखौं पूर्वउत्तर दिशा या इशान कोणमा बिक्रीका सामान कहिल्यै पनि राख्नु हुँदैन। तुरुन्तै बेच्नुपर्ने सामग्रीलाई उत्तर दिशातर्फ सजाउनुपर्छ। अझै वायव्य कोणमा बिक्रीवस्तु राखेमा शीघ्रातिशीघ्र बिक्री हुन्छ। पसलको स्वामी (व्यापारी) ले उत्तर दिशातर्फ फर्केर, उत्तर दिशाको वाल नछोईकन, उत्तर या पूर्व दिशातर्फ मुख फर्काएर गद्दीमा बसी सामान बेच्नुपर्छ। व्यापारीको मुख उत्तरतर्फ फर्केर बसेको खण्डमा क्यास बक्स आफ्नो बायाँतर्फ राख्नुपर्छ। पसलेको मुख पूर्वतर्फ फर्केर बसेको अवस्थामा क्यास बक्स दायाँतर्फ राख्नु उचित हुन्छ। उत्तर गेट भएको व्यापारिक भवनमा धनात्मक ऊर्जा क्षेत्रमा प्रवेश मार्ग बनाउनाले धन लाभ हुने र सुख साथै समृद्धि प्राप्त हुन्छ। व्यापारको स्वामी कुर्सीमा बस्नुपर्ने अवस्थामा पूर्व दिशाको मध्यभाग दक्षिणपूर्व (अग्निकोण) छाडेर मालिकको कुर्सी राख्नुपर्छ। आग्नेय कोणमा कुर्सी राख्नैपर्ने अवस्था आएमा पूर्वीवालको दक्षिणी भागतर्फ नछोइकन बस्ने व्यवस्था गर्नुपर्छ। क्यास काउन्टर सधैं उत्तरपूर्व दिशा (इशान) कोणमै बनाएमा पूर्ण लाभ मिल्छ। धनात्मक ऊर्जा क्षेत्रमा प्राप्त धन अधिक कालसम्म रहिरहने बताइएको छ। व्यापारिक भवनमा सुरक्षार्थ खटिएका प्रहरी एवं सुरक्षा गार्ड उत्तरपूर्व या पूर्व दिशामा रहन आवश्यक छ। दक्षिणपूर्व (अग्निकोण) मा खडा प्रहरी उत्तर मुख गरी उभिएमा चिन्ता बढाउने साथै गलत खालको व्यापारिक सन्देश, बाहिर निस्केर स्वामीलाई क्षमायाचनासमेत गर्नुपर्ने हुन सक्तछ। रत्नाभूषण, ऊनी कपडा, खाद्यान्न, विभिन्न प्राविधिक उपकरण या कमिसनसम्बन्धी कामका लागि पूर्व दिशा फर्केको स्थान शुभ हुन्छ। यस प्रकार उपयुक्त वास्तुशास्त्रीय सिद्धान्तमाथि विभिन्न वर्गका व्यापारीले पालना गरी आफ्नो व्यापारव्यवसाय गरेमा उच्च आम्दानी गरी धनधान्य, समृद्धि, सुख, शान्ति प्राप्त हुने निश्चित छ। हाम्रा बैठकमा पूर्व र उत्तर दिशा ज्यादा खाली ठाउँ हुन आवश्यक छ। आन्तरिक र बाहिरी साजसज्जाका साथै विभिन्न रङको उच्च प्रभावलाई नेपाल, भारत एवं विभिन्न देशका सांस्कृतिक हिसाबले एकमतसँग स्वीकार गरेको पाइन्छ। घरका भित्ताको रङ आँखाका माध्यमबाट अन्तस्करण मनको गहिराइसम्म पुगेर हाम्रो मानसिक स्थितिलाई प्रभावित गरी अनुकूल र प्रतिकूल संवेदन प्रवाहित गरेको हन्छ रत्न चिकित्सा, रङ चिकित्सा, रङ स्नान। यसरी यस्ता खालका चिकित्सालाई अस्तित्व र उपचारलाई विभिन्न वैज्ञानिकले स्वीकार गरेका छन्। घरको आन्तरिक र बाह्य साजसज्जाका साथै र योजनाबाट ग्रहनक्षत्रको कारण हुने विभिन्न वाधा, वास्तुदोषसमेत हरण हुन्छ। ज्योतिषशास्त्र एवं वास्तुशास्त्रले रङका यस्ता खालको अवधारणा अकाट्य र सत्तर्कका साथ परिपुष्टि गर्छ। व्यक्ति सूर्य ग्रहबाट प्रभावित छ र सिंह राशि, सिंह लग्नको छ, जन्मकुण्डलीमा सूर्य उच्चको स्वगृही या अनुकूल स्थितिमा छ भने घर, होटल, पसलका भित्ताका रङ सुनौलो, पहेंलो सुनौलो बोर्डरवाला, हल्का गुलावी र हल्का पहेंलो हुनुपर्छ। व्यक्ति चन्द्रतत्व प्रधान भएमा, कर्कट राशि, कर्कट लग्न छ र चन्द्रमा स्वगृही या उच्च भएमा उक्त व्यक्तिको घरका भित्तामा दूधजस्तो सेतो र मोेतीको जस्तो रङ हुन आवश्यक छ। घरमा चाँदीको जस्तो रङको सजावट सामग्री अरूभन्दा बढी मात्रामा प्रयोग गर्न आवश्यक छ। व्यक्तिमा मंगलतत्व प्रधान भएमा मेष, वृश्चिक राशि या मेष, वृश्चिक लग्न भएको जातकको जन्मकुण्डलीमा मंगल मेष, वृश्चिक या मकर राशिमा भएमा अनुकूल मानिन्छ। यस्तो स्थितिमा जातकका घर बैठकमा गाढा रातो, क्रिम्सन रातो, कोरा रातो रङ लगाउनुपर्छ। ढोका, दराज, पर्दा, कार्पेटसमेतमा यस्ता रङ पर्याप्त मात्रामा हुनुपर्छ। व्यक्ति बुध ग्रहदेखि प्रभावित भएको खण्डमा जातकको राशि मिथुन वा कन्या छ र कन्या लगनमा बुध ग्रहको स्थिति अनुकूल भएमा वा बुध वृष या सिंहको भई स्वगृहाभिलाषी भएमा यस्तो अवस्थामा बुधलाई अधिक बलवान् बनाउन घरमा, बैठकमा, भित्तामा, विशेषगरी निर्णयात्मक कक्ष मा गाढा हरियो, फिका हरियो, सुगा रङ र सुनौलो, हरियो, पहेंलो रङ लगाएमा जातकको बुधसम्बन्धी ग्रहको दोष हरण भई उन्नतिप्रगति हुन्छ। त्यसैगरी व्यक्तिको शुक्रतत्व प्रधान भएमा साथै वृष या तुला लग्न एवं राशिको व्यक्ति भएमा र शुक्र चेष्टावली भएमा, अधिक अनुकूल र बलियो बनाउन घरमा चम्किलो सेतो रङ क्रिम सेतो, घ्युजस्तो सेतो रङ लगाउनुपर्छ। घरमा ऐश्वर्यशाली वस्तु सौन्दर्यप्रधान एवं कलात्मक, सृजनात्मक वस्तुको प्रयोग गर्नुपर्छ। यसले गर्दा जातको उन्नतिप्रगति र भाग्योदयमा सहायक हुन्छ। व्यक्तिमा शनि स्वगृही, उच्च वा उच्चाभिलाषी (कन्या राशिस्थित शनि) भए घरका भित्ताहरूमा पुष्प र पुष्पहारद्वारा राम्रो सौभाग्यहेतु विभिन्न निलिमाको प्रयोग गर्नुपर्छ र दक्षिण ढोका भएका घरमा अग्रभागमा पानीका साथै पछाडिका भागमा उचो जमिन, पठारजस्तो हुनुपर्छ। सुवेदी ज्योतिषी एवं वास्तु शास्त्री हुन्।"
राजनीतिक सुरक्षा मूल चुनौती,"सुरक्षामा संकट आइपछि राष्ट्र बचाउन चालिने कुनै पनि कदम न्यायोचित वा अन्याय तथा राम्रो वा नराम्रो भन्ने हुँदैन नीतिमध्येको राजा राजनीति र यसको सुरक्षा नै खतरामा परेको छ। कुनै पनि देशको बृहत् सुरक्षा नीति अर्थात् राष्ट्रिय सुरक्षा नीतिको सबभन्दा महत्ववपूर्ण अंश भनेको राजनीतिक सुरक्षा हो। यसमा खतरा देखिनु भनेको देशको बृहत् सुरक्षामा मात्र नभई राष्ट्रिय अस्तित्वमै खतरा हुनु हो। अस्वस्थ आन्तरिक राजनीतिक खिचातानीको चरम उत्कर्षका बेला बढ्दो विदेशी चासो र चलखेलमा सहयोगी भूमिका निर्वाह गर्ने जिम्मेवार नेताहरूको गैरराष्ट्रिय चरित्रले विदेशी स्वार्थलाई त सघाउ पुगेको छ नै; यसबाट उत्पन्न हुनसक्ने अवस्थाले नेपालको अस्तित्व नै खतरामा पर्ने सम्भावना पनि टड्कारिँदै छ। यो नै अहिलेको सबभन्दा गम्भीर राष्ट्रिय चुनौती र खतराको विषय हो। देशको संविधानको सुरक्षा राजनीतिक सुरक्षाको अहं र प्रथम चासोको विषय हो भने असल शासनको अवधारणामा आधारित राज्य व्यवस्था सञ्चालन, कानुनी शासनको प्रत्याभूति र नागरिकको हकहितको निश्चितता आदि राजनीतिक सुरक्षाका अन्य महत्ववपूर्ण हिस्सा हुन्। नेपालमा यी सबै कुरा नाजुक अवस्थामा पुगेको छ। फुट्ने संस्कार नेपाली राजनीति र पार्टीहरूमा फुट संस्कारको इतिहास लामो छ। नेकपाभित्रको द्वन्द्वचाहिँ फुटको नयाँ संस्करण मात्र हो। देशमा राजनीतिक गाईजात्रा भइरहेछ सडक, सदन, प्रदेश सबैतिर। नेताहरूको तुकहीन तर्क, निम्नस्तरको गालीगलौजसहितको नाराजुलुस, भाषण तथा दाबी आदि सुन्दै, हेर्दै आजित जनता निरीह र विकल्पहीन देखिन्छन्। यही मौकामा धमिलो पानीमा माछा मार्ने प्रवृत्ति पनि मौलाएको छ। जुट्न नसक्ने संस्कार पार्टीहरूमा मात्र होइन; सबैतिर छ। राष्ट्रिय हित र चासोका विषयमा भनाइ, बोलाइ र आशयमा समेत समानता देखिए पनि अहमता र व्यक्तिगत स्वार्थ तथा महत्ववाकांक्षाका कारण एकजुट र संगठित हुन नसक्ने एक्टिभिस्ट तथा बुद्घिजीवीले नालायक नेता र राजनीतिक कुसंस्कार भित्वयाउने कुकर्मीलाई नै सहयोग पुर्याइरहेका छन्। कसैको पनि निन्दाआलोचना गर्नु र अरूलाई अर्तीउपदेश दिनु भनेको सबभन्दा सजिलो हो। हामीकहाँ अत्यधिक बुद्घिजीवी र विश्लेषकहरू यही गरी आफूलाई ठूलो देखाउन खोजिरहेका मात्र होइन, ठानीसमेत रहेका छन्। एउटै बुद्घिजीवी विश्लेषक सबै विषय, क्षेत्र र विधाका विज्ञ, ज्ञाता हुने गरेका छन् भने अत्यधिक विश्लेषक निश्पक्ष, वस्तुगत र तार्किक नभई पक्षपाती र पूर्वाग्रही भएको पाइन्छ। यस्तालाई कसरी बुद्घिजीवी र विश्लेषक भन्ने वा मान्ने ? अर्को विडम्बना यसो बुझ्यो, सुन्यो भने हरेकजसो देखिने बुद्घिजीवी भनाउँदा एक्टिभिस्टहरूले भोलि आन्दोलन सफल भएमा आफू नै नेतृत्वमा आउने र प्रधानमन्त्री नै हुने भित्री आकांक्षासमेत पालेको पाइन्छ। पुस २७ गते बडामहाराजाधिराज पृथ्वीनारायण शाहको एकता दिवसको भेलामा फरकफरक समूह आआफ्नै ब्यानरसहित मिलेर एक बृहत भेला बनाउन जुट्न सक्दैनन् भने यो फुटको पराकाष्ठा उदाहरण हो। एक पुरानो आयोजकले मोटरसाइकलसमेतको र्याली गर्नगराउन ७८ लाख खर्च जुटाउनुपर्ने वास्तविकता बताए। यस्तो राष्ट्रिय दिवसमा त एक दिन बिदा दिन नसक्ने सरकार र राष्ट्रिय एकता दिवसमा समेत एकजुट भई र्याली भेला गर्न नसक्ने पार्टी तथा एक्टिभिस्ट समूहबाट केही भइहाल्छ भनिठान्नु पनि मुख्र्याईं नै हुने देखिन्छ। यसैले नेपाली समाजमा जुट्ने होइन; फुट्ने संस्कारले बलियो जरो गाडेको छ। तर एउटा राम्रो काम गरेछ कसैले सिंहदरबारअगाडिको पृथ्वीनारायणको सालिकमा माओवादीले भाँचेको श्रीपेचको कल्कीलाई पुनः जोडेर। नेपालीका घरघरमा झुन्ड्याउन लायक सर्वस्वीकार्य फोटो कसैको हुन्छ भने त्यो पृथ्वीनारायणको मात्र हो। यसैले नेपाली नोट छाप्दा पनि एकताको प्रतीक पृथ्वीनारायणको तस्बिरअंकित नोट छाप्नु बुद्धिमानी हुनेछ। राष्ट्रिय स्वार्थ नै सर्वोपरि राष्ट्रिय स्वार्थलाई नै सर्वोपरि मानी राज्य व्यवस्था सञ्चालनको अभ्यास गर्ने पन्ध्रसोह्र शताब्दीका राजनीतिक दार्शनिक तथा इटालीका राजनेता निकोलो मेकियाभेलीको कतिपय सिद्घान्त आजका दिनमा पनि सान्दर्भिक पाइन्छ। मेकियाभेलीका अनेक महत्ववपूर्ण सिद्घान्तमध्ये राष्ट्रको सुरक्षा विषयमा भने कठोर भनाइ पाइन्छ जब राष्ट्रको सुरक्षामा संकट आइपर्छ तब राष्ट्र बचाउन चालिने कुनै पनि कदम ठीक वा बेठीक, न्यायोचित वा अन्याय तथा राम्रो वा नराम्रो भन्ने हुँदैन। राष्ट्रको सुरक्षालाई अन्तिम साध्य मानी यसका लागि अवलम्बन गरिने हरेक उपायसाधन न्यायोचित नै हुन्छन्। मेकियाभेलीको पन्ध्रौंसोह्रौं शताब्दीको सिद्घान्तलाई चीनका नेता देङ स्याओ पिङले बीसौं शताब्दीमा आएर पनि लागू गरे तियानमेन स्क्वायरमा यस्तो आदेश दिएर दुई लाख विद्यार्थीलाई गोली हान्नुपरे पनि हान्नु अन्यथा चीनलाई अर्को सय वर्ष पछाडिसम्म अन्योलमा लान तयार हुनु। उनले कठोर उपाय चुने र चीनको राष्ट्रिय सुरक्षामा आइपरेको संकट व्यवस्थापन गरे। नेपालको राजनीतिक संकटले विदेशी चलखेल तथा हस्तक्षेपलाई समेत मार्गप्रशस्त गरेको छ भने परिणामतः राष्ट्रको अस्थित्वमा नै खतरा उत्पन्न भएको छ। उत्तर र दक्षिणको खुलेआम चलखेल तथा हर्कतलाई राष्ट्राध्यक्ष, सरकार प्रमुखलगायत शीर्षस्थ नेताहरूले निर्बाध पहुँच दिएर सहयोग गरेका छन्। यस्तो भेटघाटले निरीह बनाएको छ परराष्ट्र मन्त्रालयलाई भने राष्ट्रिय सुरक्षा नीति र परराष्ट्र नीतिको खिल्ली उडाएका छन् नेताहरूले। सात समुद्रपारिको देशको दबाब कसैले पनि थेग्नै नसकेको देखिन्छ। काइते भाषाको छलछामपूर्ण अभिव्यक्ति, प्रस्टीकरण र ढाकछोपलाई नै कूटनीति ठान्ने परराष्ट्र मन्त्रालयका मन्त्रीदेखि उच्च अधिकारीमा कूटनीतिक सुरक्षाको न्यूनतम ज्ञान र चासो नभएको प्रस्ट हुन्छ, बाध्यता जस्तोसुकै होस्। राष्ट्रिय हित, राष्ट्रिय सुरक्षा, जनता र वैधानिक सरकारप्रति सदैव बफादार रहने संस्कार भएको यो संस्थाले राष्ट्रको अस्तित्वमाथि नै संकट आइपरेको बेला राष्ट्रप्रतिको आफ्नो जिम्मेवारी र भूमिका निर्वाह गर्ने नै छ आफ्नै अस्तित्व र औचित्यका लागि पनि। कर्मचारीतन्त्र भनेको देशको स्थायी सरकार हो। तर कर्मचारीतन्त्र नै राजनीतिको लाचार छाया बन्नु भनेको कर्मचारी आफैंले आर्जेको दासता हो र निजामती सेवाप्रतिको बेइमानी। सरकार र कर्मचारीतन्त्र नै बेइमान र राष्ट्रघाती भएपछि देशको अस्तित्व संकटमा पर्नु स्वाभाविक हो भने नागरिक जागरण र प्रतिरोध नै यसको समाधान पनि हो। केही लाख पार्टीका रैती कार्यकर्ताबाहेक आम नेपाली देशका सम्मानित नागरिक हुन्। विडम्बना नै भन्नुपर्छ नेपालमा नागरिक बन्न नचाहने जनता विभिन्न राजनीतिक खेमामा विभाजित छन् कि नेकपा, कि त कांग्रेस वा आदिआदि र कोही पनि नेपाली पाउन मुस्किल छ। विदेशमै पनि एकल पहिचान नेपाली भए पनि विभाजित छन् विभिन्न खेमामा अस्तित्वका लागि। विषाक्त राजनीतिले विभाजन गरेको छ नेपाली समाजलाई। चेतना कहिले आउने नेपालीमा ? अनि ढिलो भइसकेको हुन्छ चेतना पलाउँदासम्म। धर्म संकटमा सेना नेपालमा सिद्घान्ततः कानुनी शासन असफलप्रायः भइसकेको छ भने हरक्षेत्रमा मौलाएको व्याप्त अराजकताले देश आक्रान्त छ। देशलाई सही मार्गमा ल्याउन अब ढिलाइ गर्ने सक्ने सुविधा पनि छैन। यसैले कानुनद्वारा शासनको सुधारिएको स्वरूप शासकीय अधिकारीलाई विशेष अधिकार दिएर कानुनको दुरुस्त अभ्यास गरी देशलाई सही मार्गमा ल्याउनु नै हो। यसमा नेपाली सेनाले सघाउन सक्छ। नेपाली सेना गैरराजनीतिक चरित्रको एक मात्र संस्था हो; जो आजसम्म पनि राजनीतिक प्रभाव र प्रदूषणबाट मुक्त छ; मुक्त रहिरहने प्रयासमा छ र रहिरहनु पनि अनिवार्य छ देशको हित र राष्ट्रिय सुरक्षाका लागि। संविधान त नेपाली सेनाको मूल दायित्व र भूमिका भनेको नेपालको सार्वभौमिकता, स्वतन्त्रता, भौगोलिक अखण्डता र राष्ट्रिय एकताको संरक्षण र जगेर्ना गर्नु हो अन्य राष्ट्रिय जिम्मेवारीका अलावा। तर उपरोक्त चारवटै विषय जानी वा नजानी सबै संकटको अवस्थामा पुगेको छ। अरूलाई देखाई पन्छिन सक्ने अवस्थामा पनि छैन सेना उसको प्राथमिक दायित्वबाट। राजनीतिक पार्टीको अकर्मन्यता र गैरराष्ट्रिय चरित्रका कारण देशकोे अस्तित्व नै संटकमा पर्न लागेको परिदृश्यमा नेपाली सेनाको भूमिका र दायित्व के हो भनी प्रश्न उठ्नु स्वाभाविक देखिन्छ। यस्तो बेला राजनीति हाम्रो क्षेत्र होइन भनी पृथक् रहने सुविधा छैन र हुन पनि सक्दैन नेपाली सेनाका लागि। राष्ट्रको अन्तिम विकल्पका रूपमा रहेको सेना देश र जनताप्रतिको उत्तरदायीबाट उम्कन सक्तैन र मिल्दैन। राजनीतिक संकट उत्कर्षमा पुगेको छ। सर्वोच्च अदालतको फैसला जेजस्तो आए पनि यसले देशको भविष्य कहाँ पुर्याउँछ भन्न सकिने अवस्था रहेन। देशको बिग्रँदो राजनीतिक वातावरणमा विदेशीको चासो र चलखेलका कारण राष्ट्रिय अस्तित्व नै संकटमा पर्ने स्थिति छ। विद्रोही विप्लव समूह तथा सडक आन्दोलन आदिका कारण देश अराजकतातर्फ उन्मुख हुने सम्भावना पनि बढ्दो छ। यस्तो अवस्था उत्पन्न भएमा विद्यमान राजनीतिक अभ्यासले देशको शान्तिसुरक्षा तथा राष्ट्रिय संकटलाई सम्बोधन गर्न सक्तैन र सेनाले हेरिबस्न पनि मिल्दैन। सेनाले पर्दा राष्ट्रिय संकटबाट देशलाई निकास दिन नसक्ने हो भने सेना राख्नुको औचित्यमाथि नै प्रश्न उठ्न सक्छ, जो स्वाभाविक हो। यसैले आफ्नो अस्तित्व, औचित्य र न्यायोचित भूमिकाप्रति जिम्मेवार हुनैपर्छ सेना। यस्तो बेला राजनीतिक महत्ववाकांक्षा नराखी नागरिक सरकारमाथि उचित दबाब उत्पन्न गरी राष्ट्रिय संकटबाट देश जोगाउनु सेनाको दायित्व हुन आउँछ र यसलाई नागरिक सर्वोच्चता तथा नागरिक नियन्त्रणको परिभाषाबाट मात्र हेर्न पनि मिल्दैन। अहिलेको तरल राजनीतिक संक्रमण र राष्ट्रिय अस्तित्व नै संकटमा पर्ने सम्भावना भएका बेलामा आफ्नो संवैधानिक भूमिका र राष्ट्रिय आवश्यकताले मागेको भूमिका तथा राष्ट्रिय सुरक्षाप्रतिको दायित्वमा समेत सेना प्रस्ट हुन सक्नुपर्छ। यहाँनिर जब राष्ट्रको सुरक्षा र अस्तित्वमा संकट आइपर्छ तब राष्ट्र बचाउनका लागि चालिने कुनै पनि कदम न्यायोचित हुन्छ भन्ने मेकियाभेलीको सिद्घान्त आत्मसात गर्नु जरुरी छ सेनाका लागि। धेरैजसो निश्पक्ष र व्यावहारिक बुद्घिजीवी विश्लेषकले विभिन्न सञ्चारमाध्यममा सेनाको यथोचित भूमिकाबारे चर्चा गरिरहेका छन्, जुन पहिले कहिल्यै हुने गरेको थिएन। विद्यमान गैरजिम्मेवार राजनीतिक अभ्यासबाट वाक्कदिक्क भएका आमजनता, बुद्घिजीवी, निश्पक्ष, सचेत तथा जिम्मेवार नागरिकले सेनाको यथोचित भूमिकाको अपेक्षा गरिरहेको अवस्थामा आफ्नो भूमिका र दायित्वलाई कसरी निर्वाह गर्ने भन्ने विषयले धर्मसंकटमा पारेको छ सेनालाई। तर राष्ट्रिय हित, राष्ट्रिय सुरक्षा, जनता र वैधानिक सरकारप्रति सदैव बफादार रहने संस्कार भएको यो संस्थाले राष्ट्रको अस्तित्वमाथि नै संकट आइपरेको बखतमा भने राष्ट्रप्रतिको आफ्नो जिम्मेवारी र भूमिका निर्वाह गर्नेमा अन्यथा गर्ने छैन आफ्नै अस्तित्व र औचित्यका लागि पनि। यसरी नै राष्ट्रप्रतिको कर्तव्य निर्वाह गर्छ र गर्नुपर्छ सेनाले जस्तोसुकै धर्मसंकट पर्दा पनि। पूर्वजर्नेल भण्डारी नेपाल इन्स्च्यिुट फर स्ट्राटेजिक स्टडिजका सचिव हुन्।"

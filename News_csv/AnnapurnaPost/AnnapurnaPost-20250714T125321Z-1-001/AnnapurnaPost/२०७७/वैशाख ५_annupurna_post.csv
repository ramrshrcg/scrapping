शीर्षक,विवरण
"ज्ञान सिकिनेछ, विज्ञान पुजिनेछ","कोरोना चुनौतीको सामना गर्न विश्व एक हुनुपर्छ, ज्ञान परिमार्जित गर्नुपर्छ , विज्ञान परिष्कृत बन्नुपर्छ र विवेक प्रस्फुटित हुनुपर्छ विख्यात भौतिकशास्त्री स्टिफन हकिङले कुनै बेला धर्तीमा जीवन समाप्तिको उच्च जोखिम रहेको औंल्याउँदै मानव जातिलाई जोगाउने हो भने अन्य ग्रहअन्तरिक्षमा बसाइँ सर्नुपर्ने सुझाएका थिए। विश्वव्यापी उष्णता, आणविक युद्घ, अनुवंशिक रूपमा इन्जिनियर्ड भाइरस जस्ता प्रकोप वा अन्य खतराबाट मनुष्यको अस्तित्वमाथि संकट मडारिएको हकिङको धारणा थियो। भाइरसका कारण मनुष्य लोप हुनसक्ने सम्भावना सम्बन्धमा हकिङले प्रष्ट किटान गरेका थिए जेनेटिकल्ली इन्जिनियर्ड भाइरस। कुनै बेला जीव विज्ञानको विद्यार्थी भएका कारण हकिङको कथनले मलाई छोयो। यसै पनि दुई दसकदेखि आणविक अस्त्रविरुद्ध र एक दसकदेखि विश्वव्यापी उष्णताबारे म अभियानरत थिएँ। २०७२ चैतदेखि ०७३ असारसम्म शान्ति समाजले नेपालका ६२ जिल्लामा खुला नागरिक सभा आयोजना गरेको थियो। त्यस दौरान प्रायस हरेक सभामा मैले हकिङलाई उद्घृत गर्दै उपरोत्ता तीनवटा खतराबारे उल्लेख गरेको थिएँ। सन् २०१९ को बिदाइसँगै जब कोभिड१९ को जगजगी सुरु भयो, हकिङको उपरोत्ता कथन पुनः स्मृतिमा सल्बलायो। एउटा मानव शरीरमा झन्डै ३७ दशमलव २ ट्रिलियन अर्थात तीन सय ७२ खरब सेल अर्थात् कोष हुन्छ र त्यो भन्दा बढी बाक्टेरिया। एउटा अध्ययनले एउटा मानव शरीरमा ३० ट्रिलियन अर्थात तीन सय खरब कोष विद्यमान हुदा झन्डै ३९ ट्रिलियन अर्थात तीन सय ९० खरब बाक्टेरिया हुने बताएको छ। बाक्टेरिया भनेको जिवाणु र भाइरस भनेको विषाणु भन्ने बुझिन्छ। बाक्टेरिया एक कोषबाट बनेको हुन्छ जबकि भाइरस भनेको परजीवी हो जसलाई विस्तारका लागि जीवित सेलटिसु चाहिन्छ। बाक्टेरिया भन्दा भाइरस सानो हुन्छ। एक प्रतिशत भन्दा कम बाक्टेरिया मात्र हानिकारक हुन्छन् जसलाई प्याथोजेनिक बाक्टेरिया भनिन्छ, जबकि पृथ्वीको पारिस्थितिक प्रणाली इकोसिस्टमदेखि मानव स्वास्थ्यका लागि अन्य बाक्टेरियाहरू हितकारी हुन्छन्। भाइरस भने प्रायस हानिकारक हुन्छन्। भाइरस भन्नासाथ आक्रामक संक्रमणका लागि चिनिन्छ तथापि केही भाइरसले अन्य भाइरस सिध्याउने हुँदा हितकारी हुन सक्छन् जसलाई प्रोटेक्टिभ भाइरस भनिन्छ। कतिपय भाइरस असिम्प्टोम्याटिक अर्थात् कुनै लक्षण नदेखाउने हुन्छन्। कुनै मान्छेले एक पटक खोक्दाहाच्छिउँ गर्दा तीन हजार देखि दसौं हजार छिटा प्रक्षेपित हुन्छन्। संक्रमित मान्छेको प्रत्येक छिटामा लाखौंकरोडौं विषाणु जिवाणु हुन सक्छन्। त्यस्ता विषाणु वायुमण्डलमा केही समयसम्म तैरन्छन् त्यसपछि सतह, वस्तु आदिमा बस्न पुग्छन्। तिनको खास आयु हुन्छ तसर्थ ती जीवित रहेसम्म संक्रमणको सम्भावना खतरा रहिरहन्छ। भूगोल, इतिहास, धर्म, जातिभन्दा माथि उठेर कोरोना संक्रमणबाट मुत्तिाको एउटै विन्दुमा समस्त विश्वको ऊर्जा खपत हुनुपर्छ किनकि विषाणु अर्थात भाइरस भएका कारण यसको स्वरूप मनुष्यमैत्री भएर जानसक्ने खास आधार छैन। कोरोना जुनोटिक प्रकारको भाइरस हो, जुन पशुपंक्षीमा पाइन्छ र मान्छेमा सर्छ। अहिले मान्छेबाट मान्छेमै सरिरहेको छ। भाइरसहरू परजीवी हुन्छन् अर्थात् मानव शरीर यसको आ श्रयस्थल (होस्ट )हो र होस्टभित्र मात्रै यसको विस्तार हुन्छ। एक पटक कुनै भाइरसको संक्रमणबाट निको भइसकेको मान्छेलाई भविष्यमा सामान्यतया त्यही संक्रमण दोहोरिँदैन तर कोभिड१९ को मामलामा ढुक्क भएर भन्न सकिने अवस्था छैन। भाइरसले जब मानव शरीरमा अतिक्रमण गर्छ, त्यस्तो संक्रमणविरुद्घ हाम्रो प्रतिरोध प्रणाली सक्रिय हुन्छ। किशोर वयमा भाइरल इन्फेक्सन हुनुज्वरो आउनु सामान्य प्रक्रिया हो किनकि त्यसैका कारण शरीरमा प्रतिरोध प्रणाली विकसित हुँदै जान्छ। शरीरमा घुसपैठी भाइरस परास्त भए कुनै रोग लाग्दैन तर मानव शरीरको प्रतिरोध प्रणाली कमजोरपरास्त भयो भने संक्रमण फैलिन्छ। यसरी भाइरसले मानव कोषमा गुँड लगाउँछ र भाइरसको संख्या अभूतपूर्व तवरमा वृद्घि हुँदै जान्छ। यसरी मानव शरीरभित्र लाखौंकरोडांै भाइरस वृद्घि हुँदै जाँदा मान्छे बिरामी हुन्छ र अन्ततः मृत्यु हुन्छ। कोरोना परिवारको एउटा सदस्य हो सार्सकोभ२ भाइरस जसको संक्रमणबाट लाग्ने रोगलाई कोभिड१९ भनिन्छ (पहिले २०१९ नोबेल कोरोना भाइरसका रूपमा चित्रित)। जसको प्रतिरोध क्षमता अर्थात् इम्युन कमजोर छ त्यसमाथि कोरोनाले डेरा जमाउने सम्भावना प्रबल हुन्छ। कोभिड१९ मा सामान्यतया १४ दिनभित्र संक्रमणको लक्षण देखिन्छ। कोरोना भाइरसको बिगबिगी जति भए पनि सबैमा संक्रमण हँुदैन। जतिलाई हुन्छ सबैमा संक्रमणको लक्षण देखिँदैन। जतिमा देखिन्छ सबैको मृत्यु हुँदैन। यसको उपचारमा अहिलेसम्म ठोस औषधि किटान भएको छैन र खोप विकास भइसकेको छैन यद्यपि औषधि निर्माता अहोरात्र लागेका छन्, वैज्ञानिक जुटिरहेका छन्, चिकित्सक निरन्तर खटिरहेका छन्। कोभिड१९ को सम्भाव्य उपचारका रूपमा अहिले केही औषधि विशेष चर्चामा छन्। एउटा हो इबोला भाइरसको उपचारमा प्रयोग भइरहेको एन्टिभाइरल औषधि रेम्डेसिभिया। केही सीमित प्रयोगपश्चात यो औषधिले आशा जगाएको समाचार आउन थालेको छ। यस्तै ईआई डीडी २८०१ भनिने मुखबाट खाने औषधि कोभिड सन्दर्भमा रेम्डेसिभिया भन्दा प्रभावकारी देखिएको समाचार प्रकाशित भएको थियो। अर्को हो औलो (मलेरिया) को उपचारमा प्रयोग भइरहेको हाइड्रोक्सिक्लोरोकिन। हरेक औषधिको साइड इफेक्ट हुन्छ, क्लोरोकिन र हाइड्रोक्सिक्लोरोकिनले पनि मुटुमा असर गर्ने बताइन्छ तथापि अमेरिका, ब्राजिल, इजरायल लगायतका देश भारतबाट यो औषधि आयात गर्न तछाडमछाड गर्दैछन्। स्मरणीय छ, भारतले यो औषधि उपलब्ध नगराए बदला लिनेसम्मको धम्की अमेरिकी राष्ट्रपति डोनाल्ड ट्रम्पले दिएका थिए। कतै इन्फ्लुएन्जाको उपचारमा प्रयोग हुने एन्टी भाइरल औषधि एभिगनको प्रयोग भइरहेको छ, कतै हाइड्रोक्सिक्लोरिकिनमा एजिथ्रोमाइसिन मिलाई संक्रमितमा प्रयोग गरिँदैछ। कोभिडविरुद्घ औषधिको खोजमा दुई सयभन्दा बढी औषधिको क्लिनिकल ट्रायल भइसकेको छ। विद्यमान एन्टिभाइरल औषधिहरूको समन्वयबाटै कोभिड१९ को औषधि विकास हुने विश्वास कतिपय वैज्ञानिकको छ। त्यसैले होला प्रारम्भमा लोपिनाभियर र राइटेनोभियरको समन्वय रहेको एन्टिभाइरल औषधि कलिट्रा कहीं कहीं प्रयोग गरिएको थियो तर त्यसको परिणाम त्यति उत्साहजनक नभएको बताइन्छ। प्रतिरोध क्षमता बढाउने कुनै पनि औषधि कोरोना उपचारमा सहयोगी हुनसक्ने बताइन्छ। एचआईभी एड्स संक्रमितको उपचारमा प्रयोग गरिने एन्टिरिट्रो भाइरल लगायतका प्रतिरोध क्षमता बढाउने औषधि पनि अहिले चर्चामा छन्। कोभिड१९ संक्रमणबाट निको भएकाहरूको रगतमा त्यसविरुद्घ लड्ने एन्टी बडिज बनेको हुन्छ जुन प्लाज्मामा विद्यमान हुन्छ। निको भएकाहरूको प्लाज्मा नया संक्रमितमा ट्रान्सफ्युजन गरी उपचारको प्रयास पनि जारी देखिन्छ। यिनै र यस्तै प्रयास र विकासको परिणाम चाँडै नै सुखद समाचार सुन्न पाइने विश्वास गरिन्छ, मनुष्यको ज्ञान र विकसित विज्ञानमा भरोसा जो छ। कोभिड१९ विरुद्घ थुप्रै खोपको परीक्षण भइरहेको छ। चिकित्सक, वैज्ञानिक दाता निर्माताको सामूहिक टोली कोभिड१९ विरुद्घको खोप विकास गर्न लागिपरेको छ र उपलब्धिको नजिक बताइन्छ तथापि त्यस्तो खोप सर्वत्र उपलब्ध हुन एकदेखि डेढ वर्ष लाग्ने सुनिन्छ। आधिकारिक तवरमै तीनवटा खोप क्लिनिकल परीक्षणमा र ६७ वटा पूर्व क्लिनिकल परीक्षण अवस्थामा रहेको भनिन्छ। चीनले भर्खरै दुई वटा परीक्षणात्मक खोपलाई स्वीकृति दिएको समाचार सार्वजनिक भयो। अमेरिकालगायत विभिन्न देशमा कोभिडविरुद्घ २० भन्दा बढी खोप परीक्षणको क्रममा छन्। विगतको अनुभवका आधारमा एकथरीको मत छ, जहाँ जहाँ क्षयरोगविरुद्ध बीसीजी खोप लगाइएको थियो, त्यहाँ कोभिड१९ संक्रमण न्यून छ। यसबारे थप तथ्य प्रकाश हुँदै जाला तर ९९ वर्ष पुरानो यो खोप अहिले चर्चामा छ। कोभिड १९ कुनै एक क्षेत्र वा देशको मात्र समस्या होइन। विश्वको एउटा भागमा कोभिडले आतंक मच्चाइराख्दा अर्को भागमा पनि स्वतः हाहाकार हुनेछ। तसर्थ भविष्यमा कोभिड१९ नियन्त्रण गर्ने ज्ञान र विजय हासिल गर्ने विज्ञान पुजिनेछ। बाक्टेरिया र भाइरसका कारण थुप्रै समान संक्रमण हुने गर्छन्। एन्टिवायोटिक बाक्टेरियाविरुद्घ काम गर्छ, भाइरसविरुद्ध होइन। एन्टिबायोटिक्सको प्रयोगले कतिपय गम्भीर संक्रमणबिमारीबाट मुत्तिा पाइन्छ तर एन्टिबायोटिक्सको प्रयोग वा अत्यधिक प्रयोगले मानव शरीरभित्रका लाभकारी बाक्टेरियालाई पनि क्षति पुगिरहेको हुन्छ। यद्यपि विज्ञहरू भन्छन्, त्यस्तो क्षति विस्तारै पूर्ति (रिकभर) हुँदै जान्छ। बाक्टेरियाले प्रतिरोध शत्तिा बढाउँछ र बाह्य आक्रमणलाई रोक्छ। कोभिड१९ ले हाहाकार मच्चाएको बेला मनुष्यको प्रतिरोध क्षमता कमजोर हुँदै जानुको मूल कारण के हुन सक्छ ? बहस पनि बढ्दै गएको छ। समग्र घटनाक्रमले वर्तमानमा मनुष्यको इम्युन अर्थात प्रतिरोध प्रणाली कमजोर हुँदै गएको दर्शाउँछ। इम्युन प्रणाली कमजोर हुँदै जानुमा एन्टिबायोटिक्सको अधिक प्रयोगअत्यधिक निर्भरता पनि हुन सक्छ। रेसादारको सट्टा जन्क भोजनको बिगबिगी पनि हुन सक्छ। मानसिक तनावबढ्दो डिप्रेसन (विषाद) पनि हुनसक्छ। शारीरिक अभ्यासको कमीलगायत अनेकौं कारण हुन सक्छ। अर्कोतिर मनुष्यको प्रतिरोध प्रणालीले रोक्ननियन्त्रण गर्न नसक्ने विषाणुजिवाणुको उत्पत्तिाविस्तार हुँदै गएको देखिन्छ। आरोप प्रत्यारोपमा अलमलिने बेला यो होइन तथापि विरोधाभासपूर्ण चरित्रगुण समेटेका यस्ता भाइरस कतै जैविक हतियारका लागि विकास गरिएका त थिएनन् ? र त्यसै क्रममा दुघर्टनावश फैलिएको त होइनन् ? जरोमा पुग्नु आवश्यक छ। कोरोना भाइरस त्यस्तो विषाणु हो जसले अझै परिमार्जित भएर वर्षौंसम्म मानव जातिलाई सताउन पनि सक्छ। कोभिड१९ को उत्पात मनुष्य जातिमाथि खतराको प्रारम्भिक घण्टी हो तसर्थ कोरोना चुनौतीको सामना गर्न विश्व नै एक हुनुपर्छ। ज्ञान परिमार्जित गर्नुपर्छ , विज्ञान परिष्कृत बन्नुपर्छ र विवेक प्रस्फुटित हुनुपर्छ। भूगोल, इतिहास, धर्म, जातिभन्दा माथि उठेर कोरोना संक्रमणबाट मुक्तिको एउटै विन्दुमा समस्त विश्वको ऊर्जा खपत हुनुपर्छ किनकि विषाणु अर्थात भाइरस भएका कारण यसको स्वरूप मनुष्यमैत्री भएर जान सक्ने खास आधार छैन। तर, यही बेला विश्व स्वास्थ्य संगठनलाई अमेरिकाले दिँदै आएको सहयोग रोक्ने घोषणा पीडादायी छ। यसैगरी नोबेल कोरोना भाइरसको उत्पत्तिाकारण सम्बन्धमा प्राज्ञिक अनुसन्धान प्रकाशनमा चीनले कडाइ अवलम्बन गरेको समाचार आएको छ, त्यो सत्य हो भने विस्मयकारी छ।"
"बुद्ध चेतना, पर्यावरण र मानव","जीवन बच्ने र मर्ने त्रासदीपूर्ण परिवेशमा हामी बाँचिरहेका छौं। बाँच्नका लागि हरसम्भव उपाय अपनाएर सुरक्षित हुने कोसिस गरिरहेका छौं। अहिले मानव समाजले सामना गर्नुपरेको अस्तित्वको संकट पनि प्रकृतिसँगको मानवको असन्तुलित सम्बन्धको कारणले नै भएको हो। मानवको पर्यावरण प्रणाली र अन्य जीव प्राणीसँगको सम्बन्धको प्रकृति, उसको खानपिन र सामाजिक संस्कृति इत्यादिले सिर्जना गरेको संकट हो। पशुपन्छी तथा अन्य जीवबाट मानवमा संक्रमण भएका रोग मानवले पर्यावरण प्रणालीमा ल्याएको विचलनका कारणले भएका तथ्य प्रकाशमा आएका छन्। हामी सबैलाई थाहा छ, हामीले एक दिन यस धर्तीबाट बिदा लिनुपर्छ। तर जब अप्रत्याशित घटना हुन्छन् र त्यस्ता घटनाले हाम्रो अस्तित्व संकटग्रस्त हुन्छ तब हाम्रो सोच, चिन्तन र मनोविज्ञानले ठूलो चुनौतीको सामना गर्नुपर्ने हुन्छ। संकटमा परेको आफ्नो अस्तिव जोगाउनुभन्दा ठूलो सफलता अर्को केही हुन सक्दैन भन्ने सबै जीव प्राणीमा हुन्छ नै। मानव त जीव प्राणीमा चेतनाको उच्चतम विकास भएको प्राणी हो। लाखौं वर्षको विकासको क्रममा प्राकृतिक छनौटको प्रक्रियाबाट मानव चेतनाको विकास भएको हो। दम्भी मानव विगत ६० वर्षदेखि हालसम्म आइपुग्दा विज्ञान र प्रविधिको तीव्र विकासले मानवलाई प्रकृतिको एउटा डरलाग्दो प्रतिद्वन्द्वीको रूपमा खडा गरेको छ। यसले उसलाई धेरै दम्भी बनाएको छ जसको परिणामस्वरुप प्रकृतिमाथि जसरी पनि विजय प्राप्त गर्नुपर्छ भन्ने सोचबाट ऊ परिचालित र निर्र्देिशत भएको छ। प्रकृति, जीवजगत् र पृथ्वीको पर्यावरण प्रणालीसँगको उसको अन्योन्या िश्रत सम्बन्ध र अन्तरनिर्भरतालाई बुझेर बुद्धिमत्ताापूर्ण सोच, व्यवहार, र क्रियाकलापबाट आफ्ना आवश्यकता पूरा गर्नुको सट्टा त्यसको ठीक विपरीत प्रकृति र पृथ्वीको पर्यावरण प्रणालीमाथि नै धावा बोल्नु उसको मुर्खतासिवाय केही हुन सक्दैन। मानवले विज्ञान र प्रविधिलाई प्रकृतिमाथि विजय प्राप्त गर्ने उद्देश्यले हतियारको रूपमा प्रयोग गर्दै आएको छ जो विल्कुल गलत र अनैतिक पनि छ। जब प्रकृतिको सन्तुलन ध्वस्त हुन्छ र फेरि प्रकृति आफ्नो सुरुको सन्तुलनमा फर्किन नसक्ने अवस्थामा पुग्छ, तब मानवताले आफ्नै विनासको दुष्चक्रमा फस्नुपर्ने अवस्था सिर्जना हुन्छ। मानवले आज भिन्न युगमा प्रवेश गरिसकेको छ। यस युगमा प्राकृतिक छनौटभन्दा पनि सांस्कृतिक छनौट (सामाजिक, आर्थिक, विज्ञान तथा प्रविधि) ले मानवको चेतना जगतलाई प्रभावित पार्ने मात्र होइन कि ऊ यो नयाँ युगमा कसरी बाँच्न चाहन्छ, त्योसमेत निर्धारण गर्ने छ। यदि मानव चेतनाले वर्तमान अवस्थामा ऊ बाँचिरहेको संस्कृतिलाई रूपान्तरण गरी प्रकृति तथा पृथ्वीको पर्यावरण प्रणालीसँग बिग्रेको सम्बन्धलाई पुनस्र्थापना गरी पर्यावरणीय संस्कृति तथा सभ्यताको सुरुवात गर्ने सके, भावी सन्तति र मानव अस्तित्वको दिगो व्यवस्थापन हुन सक्छ। लाखौं वर्षको विकासको प्रक्रियाबाट सिर्जना भएको प्राकृतिक सन्तुलन जब मानव क्रियाकलापबाट पुनस्र्थापना हुनै नसकिने गरी विखलन हुन्छ, त्यस्तो अवस्थामा प्रकृतिले नयाँ सन्तुलन कायम गर्न प्रतिक्रियास्वरूप जुन क्रियाकलाप देखाउने हुन्छ, त्यसले सोच्नै नसकिने किसिमका विकराल परिस्थितिको सिर्जना गर्छ। यही अवस्थाले मानवलगायत प्राणी जगत्को अस्तित्व नै संकटग्रस्त बनाउने हुन्छ। मानवले समयमा नै आफ्नो बुद्धि, विवेक र चेतनालाई पर्यावरणीय संस्कृति सिर्जना गर्ने दिशामा विज्ञानप्रविधि र आफ्ना दैनिक क्रियाकलापलाई चलायमान नगराउने हो भने आउने दिनहरूमा दोहोरिरहने यस्ता महाविपत् र संकटको सामना गरिरहनुपर्ने हुन्छ। मानवले विगत ६७ दशकमा प्रकृति तथा पृथ्वीको भौतिक, रासायनिक, जैविक तथा पर्यावरण प्रणालीलाई यति तीव्र गतिमा नकारात्मक दिशामा रूपान्तरण गरिसकेको छ कि एकातिर यसले प्रकृतिको सन्तुलनमा विचलन ल्याउने काम गरेको छ भने, अर्कोतिर प्रकृतिको रचनात्मक तथा पुनरुत्पादन गर्ने क्षमता नै ध्वस्त बनाउने काम गरेको छ। धेरै लामो समयको निरन्तर विकासवादी प्रक्रियाबाट अस्तित्वमा आएको प्राकृतिक तथा पर्यावरण प्रणालीको सन्तुलनमा विचलन आउनाले, प्राकृतिक प्रणालीले नयाँ सन्तुलनमा जानुपर्दा, परिवर्तनको गति, स्वरूप र ढाँचा मानवका लागि कल्याणकारी नहुनु स्वाभाविक हो। प्रकृतिको नयाँ समतोलमा मानवले आफूलाई अनुकुलनीकरण गर्ने प्रक्रियामा धेरै ठूलो मूल्य चुकाउनुपर्ने हुन्छ। यसबाट मानव अस्तित्व नै लोप हुनसक्ने अवस्था आउन सक्छ। मानवले प्रकृतिमाथि विजय प्राप्त गर्न सुरु गरेको यो युद्घ एकदिन आफ्नैविरुद्ध लड्नुपर्ने छ भनेर सोचेको थिएन। मूलधारको बजारमुखी नाफाखोर आर्थिक प्रणाली अहिले चलिरहेको मूलधारको बजारमुखी र नाफाखोर आर्थिक प्रणालीले जमिन, समुद्र र पृथ्वीको भूमण्डलीय प्रणालीबाट जुन मात्रामा स्रोतसम्पदा उत्खनन गरी एकातिर केही सीमित मानिस तथा बहुदेशीय निगम कर्पोरेसनको धनदौलत तथा सम्पत्तिा आर्जन गर्ने अति लालसी मनोकांक्षा पूरा गरिरहेको छ भने, अर्कोतिर प्रकृतिको संरचना, प्राकृतिक प्रक्रिया तथा मानिसलगायत सम्पूर्ण जीवजगतको अन्तर्सम्बन्ध र अन्नान्योन्याश्रित अन्तरनिर्भरताको जालो नै ध्वस्त पार्दै लगेको प्रस्ट नै छ। जब प्रकृतिको सन्तुलन ध्वस्त हुन्छ र फेरि प्रकृति आफ्नो सुरुको सन्तुलनमा फर्किन नसक्ने अवस्थामा पुग्छ, तब मानवताले आफ्नै विनासको दुष्चक्रमा फस्नुपर्ने अवस्था सिर्जना हुन्छ। वर्तमान अवस्थाले मानव सभ्यतालाई ठीक यही बिन्दुमा पुग्न सघाउँदै लगेको छ। पृथ्वीको पर्यावरणमा देखा परेका हानिकारक तथा नकारात्मक लक्षणहरुले यो प्रस्ट पार्दै लागेका छन्। दसौं लाख जैविक विविधताको लोप, वायुमण्डलमा कार्बोन र मेथिन ग्यास अत्यधिक मात्रामा बढ्नु, ओजोन तह ध्वस्त हुनु, हिमालय र आर्टिक क्षेत्रमा तापक्रम बढ्नुको साथै बरफ तीव्र गतिमा पग्लँदै जानु, सामुद्रिक सतह बढ्नु र मानव सहरहरू डुबानमा पर्नु, आँधी, हुरी, समुद्री आँधी, आगलागी जस्ता घटना तीव्र गतिमा बढ्नु, भूमध्यक्षत्रीय जंगल र अमाजोंन जंगल तीव्र गतिमा विनाश हुँदै जानु, वायुमण्डल तथा पृथ्वीको तापक्रम तीव्र गतिमा बढ्नु, खतरनाक रोगका नयाँ किटाणु तथा जीवाणु देखा पर्नु र जलवायु परिवर्तनले मानिसलगायत प्राणीजगतको अस्तित्व नै संकटमा पर्दै जानु यस्ता केही उदाहरण मात्र हुन्। मानव चेतनामा परिवर्तन खाँचो प्रकृतिसितको अन्तरसम्बन्ध र अन्तरनिर्भरताको जालो बचाउने, प्राकृतिक प्रक्रिया र पृथ्वीको पर्यवरणीय प्रणालीलाई ध्वस्त हुनबाट बचाउने विज्ञान तथा प्रविधको आजको आवश्यकता हो न कि प्रकृतिमाथि विजय प्राप्त गर्ने र पृथ्वीको पर्यावरणीय प्रणालीलाई नैध्वस्त गर्ने विज्ञान तथा प्रविधको। हालसम्मको विज्ञान तथा प्रविधिको विकासको मूलधार यही दिशामा उद्वेलित छ। कस्तो खालको विकास मानिसलाई उपयुत्ता हुने हो, त्यो आफैंमा विकासको मात्र प्रश्न नभएर नैतिक प्रश्न पनि हो। विज्ञान तथा प्रविधिले मानिसको चेतनालाई प्रभाव त पार्छ नै तर मानव चेतना त्यसको दास हुनबाट बच्न सक्नुपर्ने हुन्छ विज्ञान तथा प्रविधिको दिशानिर्देश गर्ने पनि मानिसको चेतना नै हो। अहिलेको मानव चेतनामा व्यापक परिवर्तनको आवश्यकता छ। वातावरणी तथा पर्यावरणीय चेतना मानिसको मूलधार चेतना हुनसक्दा मात्र प्रकृतिसँगको अन्तरसम्बन्ध र अन्तरनिर्भरताको जालो बचाउन सकिने हुन्छ। जबसम्म मूलधारको बजारमुखी र नाफाखोर आर्थिक प्रणालीका आधारभूत मान्यता तथा परिकल्पना प्राकृतिक पुँजीजस्तो जमिन, जल, हावा, जैविक विविधता, पर्यावरण प्रणालीको जीवन धान्ने सेवा तथा प्रक्रियालाई नाफा तथा नोक्सानको विश्लेषणमा आन्तरिकीकरण गर्ने गरी परिवर्तन गरिँदैन र विकासको लक्ष्य र उद्देश्य मानिसको आवश्यकता पूरा गर्दै प्राकृतिक पुँजीलाई घट्न नदिनुका साथसाथै त्यसको वृद्घि गर्ने विकासको नैतिक अवधारणाबाट निर्देशित हुँदैनन्, तबसम्म दिगो विकास र प्रकृति संरक्षणको कुरा गर्नु हास्यस्पद हुन्छ। यो बिल्कुल सम्भव छ तर मानिसको आवस्यकता पूरा गर्नेभन्दा पनि धन जम्मा गर्ने लालची र दम्भी स्वभावको संस्कृतिले यो हुन दिएको छैन। महात्मा गान्धीले मानव स्वभावको यो संस्कृति बुझेर नै भन्नुभएको यो भनाइ निकै सान्दर्भिक र मननयोग्य छ। गान्धीले भन्नुभएको छ पृथ्वीसँग मानिसको आवश्यकता पूरा गर्ने प्रशस्त स्रोतसम्पदा छ तर उसको लालच पूरा गर्ने सम्पदा भने छैन। बुद्ध चेतना बुद्ध दर्शन नै एक यस्तो दर्शन हो जसले मानवको प्रकृति र सम्पूर्ण जीवजगतसँगको अन्तरसम्बन्ध र अन्तरनिर्भरताको जालोका बारेमा वैज्ञानिक व्याख्या दिन सकेको छ। बुद्धका उपदेशहरू मानवले प्रकृति र सम्पूर्ण जीवजगतसितको अन्तरसम्बन्ध र अन्तरनिर्भरताको सन्तुलन कायम गरी आफ्नो दुखः कम गरी कसरी एउटा सार्थक र अर्थपूर्ण जीवन बाँच्न सक्छ भन्ने बारेमा लक्षित रहेका छन्। बुद्ध दर्शनले अंगीकार गरेका विचार र चिन्तन आज धेरै सान्दर्भिक भएका छन् जो प्रकृति तथा पर्यावरण प्रणालीको संरचना तथा प्रक्रियाहरूको अध्ययन गर्ने प्रणाली सिद्घान्तसँग मेल खान्छन्। अनित्यता प्रकृतिको नियम हो। संसारमा कुनै पनि वस्तु नित्यरूपले शाश्वत छैन। सबै क्षणभंगुर छ। समयको चक्रमा आउने र जाने भई नै रहन्छ। हामी सबै शून्यमा विलीन हुन्छौं। यो शून्यमा समाहित हुनुभन्दा अगाडिको समय हाम्रा लागि अति महत्तवपूर्ण हुन्छ। हामी हाम्रो र सम्पूर्ण जीवजगतसहितको प्रकृतिको आयु लम्ब्याउन र दुःख कम गर्नका लागि आफ्नो चेतनाको उच्चतम विकास गर्न सक्छौं ता कि हामी अनुकम्पा, करुणा, बुद्धि र विवेकको प्रकाशबाट आफूलाई यो अन्तरसम्बन्ध र अन्तरनिर्भरताको जालो बचाउन निर्देशित गर्न सकौं। यो नै मानव र सम्पूर्ण प्रकृति जीवजगतको सहअस्तित्वको निरन्तरताको आधारशीला हो। हाम्रो अस्तित्व संकटमा परेको यो समय हाम्रा लागि आत्मसमीक्षा र आत्मनिरीक्षण गर्ने समय पनि हो। शत्तिाशाली तथा प्रभावशाली देशका राजनीतिज्ञ, राजनीतिक अर्थशास्त्री, नीतिनिर्माणकर्ता, बहुदेशीय निगम तथा कर्पोरेट संसारका सञ्चालक र कुलीन धनाड्य सबैले आत्मसमीक्षा गरुन् र सोचुन् कस्तो संसार उनीहरू चाहन्छन् ? आज प्रकृति र पृथ्वीको पर्यावरण प्रणाली बचाउन बुद्धचिन्तन नै महत्तवपूर्ण मार्गदर्शन हो। बुद्ध चेतनाले नै जगत् र प्रकृतिको हित गर्न सक्छ भन्ने चेत उनीहरू सबैमा आओस् ! प्रा डा उप्रेती अमेरिकाको भर्जिनिया राज्यमा बस्छन्।"
विघटनतर्फ विश्व व्यवस्था,"ह्यापीमोन ज्याकब विश्व व्यवस्था संरचनागत रूपमै कमजोर थियो। त्यसमाथि कोभिड१९ को धक्काले देशहरूको संरक्षणवादी प्रवृत्ति र उग्रराष्ट्रवादलाई अझ उराल्नेछ। यस्तो अवस्थामा अहिलेको भन्दा बढी समावेशी राजनीतिक तथा आर्थिक विश्व व्यवस्था उत्पन्न हुने सम्भावना क्षीण छ। संसारलाई हामीले जसरी जानेका छौँ, बुझेका छौँ, कोरोना भाइरसको महामारीले त्यसलाई आधारभूत रूपमै परिवर्तन गरिदिनेछ। विश्व व्यवस्था, त्यसमाा रहेको शक्ति सन्तुलन, राष्ट्रिय सुरक्षाका परम्परागत अवधारणा र भूमण्डलीकरणको भविष्य सबै परिवर्तन हुँदैछन्। परस्पर निर्भर विश्व र उपचारविहीन ज्यानमारा भाइरसबीचको घातक गठजोडले मानव सभ्यतालाई त्यस्तो स्थानमा पुर्याउँदैछ, जहाँ हामी कहिल्यै पुगेका थिएनौँ। त्यसैले लकडाउन (घरबन्दी) बाट मुक्त भएपछि हामी बिलकुल भिन्न राजनीतिक तथा सामाजिक यथार्थको सामना गर्न तयार हुनैपर्छ। कोभिड१९ को भयानक विस्तारको अर्थ हो, समकालीन विश्व व्यवस्था र यसका संस्थाहरू असफल भइसकेका छन्। समकालीन विश्व व्यवस्था र यसका संस्था दोस्रो विश्वयुद्धका विजेताले रचेका थिए, जसको उद्देश्य मानवताको सेवा गर्नु थिएन। बरु, कुनै निश्चित राजनीतिक र सैन्य संकटलाई समाधान गर्ने प्रभुत्ववादी अभ्यास थियो। यसका साथै, कोभिड१९ ले विश्वका नेताहरूमा रहेको स्थानीयतावादी प्रवृत्तिलाई पनि उजागर गरिदिएको छ। यस्तो संकटको बेला पनि संयुक्त राष्ट्रसंघीय सुरक्षा परिषद्को बैठक बस्न निकै लामो समय लाग्यो। बैठक बसेपनि त्यसले कुनै गतिलो निर्णय गर्न सकेन। यो राष्ट्रसंघको महत्त्वहीनताको प्रमाण हो। क्षेत्रीय संस्थाहरूले पनि कुनै गतिलो काम गर्न सकेनन्। भारतीय प्रधानमन्त्री नरेन्द्र मोदीले अचम्मलाग्दोगरी व्यावहारिक रूपमा मृत सार्कलाई ब्यूँताउन खोजे। तर, त्यो प्रयास पनि लामो समय टिकेन। युरोपभर कोरोना भाइरस डढेलोझैँ फैलिँदा पनि क्षेत्रीय पहलमध्ये सबैभन्दा प्रगतिशील मानिएको युरोपेली संघले समेत केही गर्न सकेन। मौन खडा रह्यो। संघका सदस्य समाधान खोज्न आफैँतर्फ हेर्न थाले। क्षेत्रीय सहकार्य होइन, बेग्लाबेग्लै समाधान खोज्न थाले। ब्रसेल्स हरुवाको स्थानमा खडा रह्यो। यी सारा घटना निकै गम्भीर समस्याका लक्षण हुन्। खासमा विश्वव्यापी संस्थाहरूको ढाँचा नै प्रतिनिधिमूलक छैन। यी त मात्र महाशक्तिका गोटी बनेका छन्। पैसाको कमीले कमजोर बनेका यस्ता संस्थाको एजेन्डा ठूला सुरक्षा मामिलामा मात्रै केन्द्रित छन्। उसो त सन् १९४० को दशकमा तयार गरिएको विश्वव्यापी संस्थाहरूको आर्किटेक्चरले सन् २०२० का चुनौतीलाई समाधान गर्न निश्चय नै सक्दैनन्। अबको एक मात्र विकल्प भनेको राज्यहरू र अन्तर्राष्ट्रिय प्रणालीबीच नयाँ सामाजिक सम्झौता हुनुपर्छ। त्योभन्दा घटीको उपायले हाम्रो भविष्य बचाउन सक्दैन। यो संकटबाट अझ बलियो भएर निस्किने सम्भावना भएको एउटा मात्र मुलुक हो, चीन। विभिन्न रिपोर्टले जनाएअनुसार चीन कोरोना महामारी रोक्न सफल भएको छ। सँगसँगै, उसले औद्योगिक उत्पादन पनि सुरु गरिसकेको छ। जबकि अन्य देश अहिले ठप्प छन्। तेलको मूल्यमा आएको गिरावटका कारण चीनको आर्थिक सुधार झन् तीव्र गतिमा हुनेछ। विश्वको सबैभन्दा ठूलो सैन्यशक्ति अमेरिका नेतृत्वबाट आफैँ पछि हटिरहेको छ। युरोपेली संघका सदस्य आफ्नै स्वार्थपूर्तिमा लागिपरेका छन्। यस्तो स्थितिमा चीनले आफ्नो उत्पादन क्षमतालाई भूराजनीतिक फाइदाका लागि प्रयोग गर्न थालेको देखिन्छ। खाँचो परेकालाई बेइजिङले स्वास्थ्य सामग्री र विज्ञ पठाएर सहयोग गरेको छ। सदा प्रतिद्वन्द्वी रहँदै आएको जापानसँग समेत उसले सहकार्य बढाएको छ। भाइरसविरुद्ध कसरी लड्ने भन्नेबारे राष्ट्रपति सी जिनपिङले राष्ट्रसंघ महासचिवसँग वार्ता पनि गरे। चीनका सबैभन्दा धनी व्यक्ति ज्याक माले कोभिड१९ विरुद्धको लडाइँमा निजी क्षेत्रको अगुवाइ गरे। चिनियाँ प्रचार संयन्त्रले यसलाई अझै ठूलो बनाएर देखाउनेछ। चीनको हरेक कदम भूराजनीतिक नाफाका लागि गरिएको चुस्त आर्थिक लगानी हो। यसले विश्व नेताका रूपमा चीनको दाबीलाई सघाउ पुर्याउनेछ। उसले हुवावेको फाइभ जीलाई अघि बढाउनेछ, बेल्ट एन्ड रोड इनिसिएटिभलाई विश्वव्यापी कनेक्टिभिटीको भविष्यका रूपमा प्रस्तुत गर्नेछ। कोभिड१९ ले संसारलाई चिनियाँ विशेषतासहितको अन्तर्राष्ट्रिय व्यवस्था निर्माणका लागि मद्दत गर्नेछ। महामारी सकिँदा नवउदारवादी आर्थिक भूमण्डलीकरणले पनि ठूलो क्षति बेहोरिसकेको हुनेछ। अर्थशास्त्रीहरू विश्वव्यापी आर्थिक मन्दीको चेतावनी दिइरहेका छन्। नवउदारवादीले सफल मानेकालाई पनि कमजोर बनाइरहेको छ। भाइरस आउनेबित्तिकै ठूला अर्थतन्त्रले गरेको पहिलो काम नै सीमा बन्द गर्नु थियो। विश्व व्यवस्था संरचनागत रूपमै कमजोर थियो। त्यसमाथि कोभिड१९ को धक्काले देशहरूको संरक्षणवादी प्रवृत्ति र उग्रराष्ट्रवादलाई अझ उराल्नेछ। यस्तो अवस्थामा अहिलेको भन्दा बढी समावेशी राजनीतिक तथा आर्थिक विश्व व्यवस्था उत्पन्न हुने सम्भावना क्षीण छ। बरु, पूर्व राष्ट्रिय सुरक्षा सल्लाहकार शिवशंकर मेननले चेताएजस्तै हामी हामी अझ गरिब, अझ लोभी र अझ सानो संसारतर्फ लम्किँदै छौँ। उत्पादन, भण्डारण र आपूर्तिको चक्रलाई आफ्नो इसारामा नचाउने ठूला कर्पोरेसनहरूको क्षमता घट्दै जानेछ। किनभने, आपूर्तिको अनिश्चित स्रोत, संवेदनशील क्षेत्रलाई छल्न र संकटका बेला राष्ट्रको माग धान्न यसमा राज्यको हस्तक्षेप बढ्नेछ। त्यसैले कर्पोरेसनको नाफा घट्नेछ र स्थिरताको माग बढ्नेछ। केहीको तर्क छ यी सबै कारणले हामीलाई अतिभूमण्डलीकरणका खराबीबाट मुक्त पार्नेछ। तर, कोभिड१९ ले अहिलेको भन्दा सन्तुलित र समावेशी अवस्थामा हामीलाई पुर्याउँछ भन्ने अनुमान सम्भवतः गलत छ। आर्थिक मामिलामा राज्यको हस्तक्षेप र संरक्षणवाद सबैभन्दा सजिला उपाय हुन्। त्यसैले संकट पार भएलगत्तै मुलुकहरूले ती उपाय अपनाउनेछन्। तर, त्यो भनेको भारतमा १९९० पछाडि फर्किनुजस्तै हो। सुरक्षा तयारीका विषयमा ठूलठूला दाबी गर्ने राज्यले अहिले हामीलाई महामारीबाट बचाउन सकेन। तथापि, राज्य अझ बढी शक्तिशाली भएर आउँदैछ। ऊसँग अझ बढी वैधता र निगरानीको प्रविधि हुनेछ। नतिजा जस्तोसुकै किन नहोस्, यतिबेला भयभीत नागरिक हरेक ठाउँमा राज्यको उपस्थिति चाहन्छन्। विश्वव्यापी आर्थिक शक्तिका अघिल्तिर आफ्नो प्रभाव गुमाइरहेको राज्य नै अबको समयमा मानिसहरूको अन्तिम सहारा बन्नेछ। अबको मुख्य परिवर्तन भनेको ठूला कर्पोरेसनको ठाउँ राज्यले लिनेछन्। अर्थात्, कर्पोरेट भूमण्डलीकरणको सट्टा मानिसले राज्यको नेतृत्वमा हुने भूमण्डलीकरण र आर्थिक विकासलाई रोज्नेछन्। के यसले भूमण्डलीकरणमा रहेका खराबीलाई समाधान गर्ला त? त्यसका लागि हामीले प्रतीक्षा गर्नैपर्ने हुन्छ। तर, ठूला पुँजीलाई नियन्त्रणमा राख्ने इच्छा राज्यसँग छ कि छैन भन्ने प्रश्न ज्यादा महत्त्वपूर्ण छ। अहिलेसम्म आम जनतालाई निचोरेर कर्पोरेसनको स्वार्थ रक्षा गर्ने राज्यको आदत बसिसकेको छ। त्यसैले नै थुप्रै पश्चिमा मुलुकले कोरोना भाइरसको महामारी सुरु भएपछि पनि जनस्वास्थ्यभन्दा पुँजी बजारको रक्षाका लागि कदम चाले। यो महामारीबाट हामीले नचाहेको अर्को परिणाम भनेको भेदभाव र नश्लवाद हो। विश्वभरका समाज आप्रवासी र शरणार्थीप्रति अनुदार नीति लिँदै छन्। लकडाउन र यात्रा प्रतिबन्धले सिमानामा पर्खाल लगाउनुपर्छ भन्नेको मतलाई थप वैध बनाउन सक्छ। विश्वव्यापी महामारीको जवाफ राजनीतिक भूमण्डलीकरण हुनुपर्नेमा कोभिड१९ ले त्यसलाई झनै खुम्च्याएको छ। भारतभित्रै पनि भेदभावले बढोत्तरी पाउन सक्छ। सोसल डिस्ट्यान्सिङ ले नराम्रा सामाजिक अभ्यासलाई जन्म दिँदैछ। दिल्लीमा एक मणिपुरी महिलालाई कोरोना भाइरस भन्दै एक पुरुषले थुकेको घटना सार्वजनिक भएको थियो। क्वारेन्टिनमा बसेकामाथि पनि तीव्र भेदभाव भइरहेको छ। जन्म, वर्ग र धर्मका अधारमा सरसफाइ र स्वास्थ्यजस्ता विषयमा अनेकौँ दाबी भइरहेका छन्। भाइरसको प्रकोप जति बढ्छ, यस्ता अभ्यास उति नै विस्तार हुनेछन्। यी अभ्यास कस्ता हुन्छन्, हामीलाई थाहा छँदै छ। (द हिन्दू बाट। ज्याकब नयाँ दिल्लीस्थित जवाहरलाल नेहरु विश्वविद्यालयमा राष्ट्रिय सुरक्षा विषयमा अध्यापन गर्छन्। अनुवादः कवि आचार्य)"
बरमुण्डा दुबोमा दमकलबाट सिँचाइ,"नेपालगन्ज : नेपालगन्ज रंगशालामा रहेको फुटबल मैदानमा सुक्न थालेको बरमुण्डा दुबोमा दमकलबाट सिँचाइ गरिएको छ। नेपालगन्ज उपमहानगरपालिकाले बुधबार दुई पटक दमकलबाट सिँचाइ गरेको उपप्रमुख उमा थापामगरले जानकारी दिइन्। मैदानको दुबो धेरै मरिसकेको छ। त्यसैले अब कम्तीमा पनि १५१५ दिनमा दमकलबाट सिँचाइ गर्ने व्यवस्था मिलाएका छौं, उनले भनिन्। गत वर्षको वैशाखमा आयोजना भएको आठौं राष्ट्रिय खेलकुद प्रतियोगिता सञ्चालनका लागि रंगशालाको फुटबल मैदानमा ४० लाख रुपैयाँ खर्चेर भारतको कोलकाताबाट ल्याएर दुबो लगाइएको थियो। चैतको पहिलो सातादेखि नै सिँचाइ नहुँदा मैदानको अधिकांश दुबो सुकिसकेको छ। सिँचाइ नहुँदा दुबो सुकेको समाचार अन्नपूर्णमा प्रकाशित भएपछि मध्यपश्चिम खेलकुद विकास समिति प्रदेश ५ ले दुई वटा पाइपबाट सिँचाइ गर्न थालेको थियो। चार दिनसम्म दिनरात पाइपबाट सिँचाइ गर्दा पनि एक छेउ पनि सिँचाइ नभएपछि उपमहानगरपालिकाले दमकलबाट सिँचाइ थालेको हो। ४० लाखको बरमुण्डा दुबो सुक्यो बरमुण्डा दुबोमा सिँचाइ सुरु"
ठुला प्रतियोगितामा पाकिस्तानको आँखा,"कराँची : लामो समयदेखि ठुला अन्तर्राष्ट्रिय प्रतियोगिता आयोजना गर्नबाट वञ्चित हुँदै आएको पाकिस्तान क्रिकेट बोर्ड (पीसीबी) ले भविष्यमा घरेलु मैदानमा केही महत्वपूर्ण प्रतियोगिता खेलाउने योजना बनाएको छ। त्यसका लागि पीसीबीले अन्तर्राष्ट्रिय क्रिकेट काउन्सिल (आईसीसी) सँग केही ठुला अन्तर्राष्ट्रिय प्रतियोगिता आयोजनाको अधिकार माग्ने निर्णय गरेको छ। पीसीबीका अध्यक्ष एहसान मनीले पाकिस्तानले संयुक्त अरब इमिरेट्स क्रिकेट बोर्ड (ईसीबी) सँग मिलेर संयुक्त रूपमा ठुला प्रतियोगिता आयोजनाको तयारी गरिरहेको जानकारी दिए। आईसीसीले केही समयअघि आफ्ना सदस्य राष्ट्रसँग सन् २०२३ देखि सन् २०३१ सम्म कुनै प्रतियोगिता आयोजना गर्न इच्छुक भए आधिकारिक रूपमा प्रस्ताव पेस गर्न आह्वान गरेको थियो। यस अवधिमा हुने २० वटा ठुला अन्तर्राष्ट्रिय प्रतियोगिता आयोजनाका लागि प्रस्ताव आह्वान गर्न आईसीसीले मार्च १५ तारिखसम्मको समय दिएको थियो। तर, विश्वव्यापी रूपमा फैलिएको कोरोना भाइरसको महामारीका कारण आईसीसीको उक्त प्रस्तावले गति लिन सकेको छैन। कोरोना भाइरसको महामारी साम्य भएपछि यस विषयमा निर्णय लिइने आईसीसीले जनाएको छ। आईसीसीको सोही आह्वानका आधारमा पीसीबीले ईसीबीसँग मिलेर सन् २०२३ देखि सन् २०३१ सम्म पाँचदेखि ६ वटा ठुला अन्तर्राष्ट्रिय प्रतियोगिता आयोजना गर्ने प्रस्ताव राखेको हो। आफूले आयोजना गर्ने ठुला अन्तर्राष्ट्रिय प्रतियोगितामध्ये कम्तीमा दुईवटा पाकिस्तानले जित्ने लक्ष्य लिएको जानकारी पनि अध्यक्ष एहसान मनीले दिए। सन् १९५२ मा आईसीसीको सदस्य भएको पाकिस्तानले हालसम्म निकै कम अन्तर्राष्ट्रिय प्रतियोगिता मात्र आयोजना गरेको छ। पाकिस्तानले सन् १९८७ मा भारतसँग मिलेर एकदिवसीय विश्वकप आयोजना गरेको थियो। त्यसपछि सन् १९९६ मा भारत र श्रीलंकासँग मिलेर दोस्रो पटक एकदिवसीय विश्वकप आयोजनाको अधिकार पाएको थियो। यसैगरी सन् २०११ मा पनि भारत, श्रीलंका र बंगलादेशसँग मिलेर एकदिवसीय विश्वकप आयोजनाको अधिकार पाए पनि अन्तिम समयमा आएर पाकिस्तानसँग उक्त अधिकार खोसिएको थियो। आतंककारी आक्रमणको त्रासका कारण सहभागी राष्ट्रहरूले पाकिस्तानमा खेल्न नमानेपछि पीसीबीले उक्त अवसर गुमाएको थियो। यसका अतिरिक्त पाकिस्तानले सन् २००८ च्याम्पियन्स ट्रफी आयोजनाको अधिकार पाए पनि पाएको थियो। तर, अन्तिम समयमा उक्त प्रतियोगिता पनि दक्षिण अफ्रिकामा सारिएको थियो। पाकिस्तानी क्रिकेटको साख जोगाउन पनि हामीले केही ठुला प्रतियोगिता आयोजना गर्नै पर्छ। त्यसैले हामीले आईसीसीसँग केही ठुला अन्तर्राष्ट्रिय प्रतियोगिता माग गर्ने निर्णय लिएका छौं, पीसीबी अध्यक्ष एहसान मनीले भनेका छन्। सन् २००९ को मार्चमा पाकिस्तानमा श्रीलंकाली क्रिकेट टोलीमाथि आतंककारी आक्रामण भएपछि पाकिस्तानको क्रिकेट ओझेलमा पर्दै आएको छ। उक्त घटनाको लामो समय बितिसक्दा पनि कुनै टोलीले पाकिस्तानमा क्रिकेट खेल्न मानेका छैनन्। पाकिस्तानले आईसीसीका कुनै पनि प्रतियोगिता आयोजना गर्ने अवसरसमेत पाएको छैन। सन् २०१५ मा पाकिस्तानले जिम्बाबेलाई पाकिस्तानमा छोटो ढाँचाको क्रिकेट खेल्न राजी गराएको थियो। त्यसका लागि पाकिस्तानले जिम्बाबेलाई पाँच लाख अमेरिकी डलर दिएको थियो। त्यसपछि सन् २०१७ मा लाहोरमा पाकिस्तान सुपर लिग (पीएसएल) फ्रेन्चाइज क्रिकेट आयोजना गरिएको थियो। उक्त प्रतियोगितामा आठजना विदेशी खेलाडीले भाग लिएका थिए। त्यसयता विभिन्न प्रतियोगिताका लागि बंगलादेश, श्रीलंका र वेस्ट इन्डिजका केही खेलाडीले पनि पाकिस्तानमा क्रिकेट खेलेका छन्। पाकिस्तानले हालसम्म एकपटक सन् १९९२ मा एकदिवसीय विश्वकपको उपाधि जितेको छ। त्यतिबेला पाकिस्तानले फाइनलमा इङ्ल्यान्डलाई २२ रनले हराएको थियो।"
जर्मनी फर्कंदै साने,"लन्डन : इङ्लिस प्रिमियर लिग क्लब म्यानचेस्टर सिटीका आक्रामक मिडफिल्डर लेरोय साने फेरि जर्मनी फर्कने भएका छन्। २४ वर्षीय सानेको स्थानान्तरणको विषयलाई लिएर म्यानचेस्टर सिटी र जर्मन क्लब बायर्न म्युनिखबीच भइरहेको छलफल अन्तिम चरणमा पुगेको समाचारमा जनाइएको छ। सानेका प्रतिनिधिले पनि उनी बायर्न म्युनिखमा आबद्ध हुने सम्भावना प्रबल बनेको बताएका छन्। आगामी समरको ट्रान्सफर विन्डो (खेलाडी किनबेच प्रक्रिया) मा साने जर्मन फर्कने सम्भावना छ। यद्यपि, विश्व फुटबल महासंघ (फिफा) ले समर ट्रान्सफर विन्डोको समय केही समय पछाडि सारेको छ। विश्वव्यापी रूपमा फैलिएको कोरोना भाइरसको महामारीका कारण फिफाले यस्तो निर्णय लिएको हो। बायर्न म्युनिखले म्यानचेस्टर सिटीसँग सानेका लागि आठ करोड ८० लाख अमेरिकी डलरको प्रस्ताव राखेको छ। म्यानचेस्टर सिटीले यसअघि सानेका लागि चाहेको रकमभन्दा यो करिब आधा हो। तर, यो सिजनको सुरुआतमै साने गम्भीर घाइते भएपछि बायर्न म्युनिखले उनको मूल्य घटाएर प्रस्ताव राखेको हो। जर्मन राष्ट्रिय टोलीका महत्वपूर्ण सदस्यसमेत रहेका सानेको घुँडामा गत अगस्टमा गम्भीर चोट लागेको थियो। सोही कारणले उनी यो सिजनको अधिकांश समय मैदान बाहिर नै रहे। पछिल्लो समय साने आफैंले पनि जर्मन क्लबमा आबद्ध हुन चाहेको बताइएको छ। सानेका प्रतिनिधिले भने युरोपका अन्य क्लबहरूबाट पनि उनका लागि प्रस्ताव आइरहेको दाबी गरेका छन्। म्यानचेस्टर सिटीसँग सानेको सम्झौता अवधि अझै एक वर्ष बाँकी छ। केही समयअघि म्यानचेस्टर सिटीले सम्झौता नवीकरणका लागि राखेको प्रस्ताव पनि सानेले अस्वीकार गरेका थिए। अहिले विश्वभर फैलिएको कोरोना भाइरसको महामारीका कारण युरोपका क्लबहरूमा देखा परेको आर्थिक संकटका कारण पनि बुन्डेस लिगा च्याम्पियन बायर्न म्युनिखले मानेका लागि निकै कम मूल्य प्रस्ताव गरेको बताइएको छ। माने सन् २०१६ मा म्यानचेस्टर सिटीमा आबद्ध भएका थिए। त्यसअघि उनले दुई वर्ष जर्मन क्लब साल्केबाट व्यावसायिक फुटबल खेलेका थिए। उनको युवा खेलजीवन पनि जर्मन क्लबहरूमै बितेको थियो। बायर्न म्युनिखले अनुभवी खेलाडी फ्रान्क रिबेरी र आर्यन रोबेनको विकल्पका रूपमा सानेमाथि आँखा लगाउँदै आएको हो। ३७ वर्षीय फ्रान्सेली खेलाडी रिबेरी करिब १२ वर्ष बायर्न म्युनिखमा बिताएर सन् २०१९ मा इटालियन सिरिए क्लब फियोरेन्टिनामा आबद्ध भएका थिए। चर्चित डच विंगर रोबेनले भने सन् २०१९ मै व्यावसायिक खेलजीवनबाट सन्न्यास लिएका थिए। ३६ वर्षको उमेरमा सन्न्यास लिनुअघि रोबेनले १० वर्ष बायर्न म्युनिखमा बिताएका थिए।"

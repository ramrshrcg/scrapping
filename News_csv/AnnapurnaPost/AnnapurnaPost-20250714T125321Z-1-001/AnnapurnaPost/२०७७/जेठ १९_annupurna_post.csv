शीर्षक,विवरण
कोरोनासँग लड्ने हतियार लकडाउन मात्रै हो त ?,"विश्वव्यापी महामारीका रुपमा फैलिएको कोभिड १९ (कोरोना भाइरस) को संक्रमण रोक्नका लागि अधिकाङ्स मुलुकले जारी लकडाउन गरेका छन् । नेपालले कोरोना भाइरसको संक्रमण रोक्नका लागि चैत ११ बाट थालिएको लकडाउन दुई महिना पुग्नै लाग्दा संक्रमित संख्या १४ सयबाट उकालो लागेको छ। कोरोनाबाट अहिलेसम्म ६ जनाको मृत्यु भएको छ भने २१९जना निको भइसकेका छन्। सरकार भने कोरोना नियन्त्रण गर्न बिना कुनै योजना थप्दै गएको छ । यसरी यो थप्दै जाने हो भने मानिस हरुले कोरोना भन्दा पनि गरिवी, भोकमरी र निराशाले ज्यान गुमाउन सक्छन् । लकडाउनका कारण जनजीवन प्राय थप्प नै बनेको छ भने धेरै मानिसको दैनिकी बिथोलिएको छ ।हाम्रा छिमेकी मुलुकहरु चीनले कोरोना भाइरसको इपिसेन्टर मानिने वुहान प्रान्तमा ५६ दिनको बन्दाबन्दी गरेको थियो भने भारत २१ दिनको देशबन्दीपछि फेरी लकडाउनको अवधी थपेर यो रोग नियन्त्रण गर्न प्रयासरत छ । तर भारतमा यसको सँक्रमण र यसबाट मृत्यु हुनेको सङ्ख्यामा बृद्धी भैरहेको छ । विश्वका अन्य विकसित देशहरुलाई पनि यो भाइरसले कायल बनाइरहेको छ । इटाली, स्पेन, अमेरिकाजस्ता देशहरुमा कोरोनाभाइरसबाट मृत्यु हुनेको सङ्ख्या उच्च नै छ । यो विकराल स्वास्थ्य चुनौतीको सामना गर्न विश्व नै लागी परेको छ । थुप्रै मुलुकहरु अहिले लकडाउनमा छन् । विश्व स्वास्थ्य संगठनले पनि विश्वभर कायम रहेको लकडाउन अहिले नै हत्तारिएर हटाए घातक पुनरुस्थान हुन सक्ने चेतावनी दिएको छ। यसले मानव समुदायमाझ विकराल समस्यहरु सिर्जना गर्न सक्छ । अहिले नेपथ्यमा चर्चा भैरहेको विषय र चिन्ता हो 'यो लकडाउन कहिले अन्त हुन्छ र हामीले यो महामारिबाट कहिले मुक्ती पाउँछौ ?' यसको ठोस जवाफ अहिले कसैसङ्ग पनि छैन । यो महामारीले अझ कती क्षति पुर्याउने त्यो पनि कसैलाई थाहा छैन । कोरोनाभाइरसको अन्त गर्न कि त यसका विरुद्द भ्याक्सिन निर्माण गरेर सबैको पहुँचमा पुर्याउनु पर्यो कि त समुदायमा हर्ड प्रतिरक्षा विकास गर्नुपर्यो । हर्ड प्रतिरक्षा घातक नै देखिन्छ किनकी यसमा समुदायका अधिकाङ्स मानिसमा यो रोग संक्रमण हुन दिनुपर्छ जसले गर्दा यो रोग विरुद्द लड्न सक्ने प्रतिरक्षात्मक क्षमता विकास हुन्छ । यसो गर्दा धेरैको मृत्यु हुन सक्ने अर्को चुनौती हुन्छ । यी दुबै उपायका लागी हामीले कुनै चमत्कार नभए १ बर्ष वा त्यो भन्दा बढी प्रतिक्षा गर्नुपर्ने हुन्छ । सरकारले लकडाउन खुकुलो पार्दै लानुपर्छ । जहाँ सँक्रमण अबढी छ त्यहाँ लकडाउन र संक्रमण जाँच बढाउँदै लानुपर्छ र जहाँ कम छ त्यहाँ सावधानी र सामाजिक दुरी कायम राख्दै त्यो क्षेत्र खुकुलो पार्नुपर्छ । यो अवस्थामा लकडाउन कहिलेसम्म हुने हो भन्ने धेरैको चिन्ता छ । लकडाउन हत्तारिएर खुलाउन पनि चुनौतिपुर्ण नै छ । तर लकडाउन अनिश्चितकालसम्म लम्बिन पनि सक्दैन । सरकारले पनि लकडाउनलाई मात्र कोरोनाविरुद्ध लड्ने हतियारका रूपमा उपयोग गरेको छ। लकडाउनको बेलामा पनि पहुँच र राजनीतिक प्रभाव प्रयोग गरेर मानिसहरु ओहोरदोहोर गरे । यसले पनि सँक्रमणको संख्या थप्ने कारण बन्यो ।यो अवधिको उपयोग गरेर सरकारले जती तयारी गर्नुपर्थ्यो त्यती नगरिएको देखियो । लकडाउन र प्रतिबन्धका कारण विश्व अर्थतन्त्रमा निकै प्रभाव पारेको छ । एसियाली विकास बैंक (एडीबी) को एक रिपोर्ट अनुसार कोरोना भाइरसका कारण हालसम्म ४०१ खर्ब अमेरिकी डलरको क्षति भैसकेको छ । यो भनेको विश्वको कुल गार्हस्थ्य उत्पादनको ५ प्रतिशत नोक्सान हो । आर्थिक वृद्धि दर मा पनि कालो बदल मडारिएको छ । एडीबीको प्रक्षेपण अनुसार सन् २०२० को आर्थिक वृद्धि ५५ प्रतिशतबाट घटेर २२ प्रतिशतमा झर्ने छ। विश्वकै विकसित राष्ट्र अमेरिकामा पनि कोरोनाले आर्थिक सङ्कट पैदा गरेको छ । अमेरिकामा ३० लाखले रोजगारी गुमाएका छन्, भने मासिक बेरोजगारी दर १३ प्रतिशत हाराहारी पुगेको छ। कोरोना भाइरसका कारणले विश्वभर आर्थिक सङ्कट उत्पन्न हुने देखिन्छ । नेपालमा पनि यसले आर्थिकरुपमा निकै सङ्कट पैदा गरेको छ । नाकाबन्दी र भूकम्पले थलिएर भर्खर सन्तुलनमा अघी बढ्न खोज्दै गरेको हाम्रो आर्थिक गतिविधिलाई यो कोरोना भाइरसले अझ नोक्सान पार्नेछ । लकडाउन आफैमा यो कोरोना भाइरस नियन्त्रणका लागी हस्तक्षेप होइन । लकडाउनले हामीलाई संक्रमितको उचित पहिचान गर्न, टेस्टिङ गर्न तथा हाम्रा स्वास्थ्य संरचनाको निर्माण गर्न उचित र पर्याप्त समय प्रदान गर्दछ । सिङ्गापुरले अहिलेसम्म लकडाउन गरेको छैन । त्यहाँ स्कुल, कलेजहरु खुला नै छन् । त्यहाँका मानिस हरु सावधानी अप्नाएर आर्थिक गतिविधिमा सँलग्न छन् । सिङ्गापुरले उहानमा यो भाइरस देखिनासाथ त्यसै अनुसारको सावधानी अप्नाए । उसले टेस्टिङ र यसको ट्रेसिङलाई जोडका साथ अघी बढायो । सिङ्गापुरले यो भाइरस देखिनासाथ 'लिड समय' को सदुपयोग गर्यो र अन्य देशको तुलनामा सिङ्गपुर यो भाइरस नियन्त्रण गर्न सफल नै भयो । अहिलेको उचित रणनिती भनेको आर्थिक पुन: सुरुवात र भाइरसको प्रजनन संख्या १ भन्दा कम राखी उचित सन्तुलन कायम राख्नु नै हो । कोरोना एकजना मानिसले औषतमा २३ मानिसलाई कोरोना सार्न सक्छ। एकजना मानिसले एकजनाभन्दा कममा रोग सरेमा त्यसले माहामारीको अवस्थासम्म पुर्याउन सक्दैन । जब प्रजनन संख्या एकभन्दा बढी हुन्छ तब स्थति निकै भयवाह बन्न सक्छ । त्यसैले यो संख्या हेरेर र उचित सावधानी अप्नाएर सरकारले प्रतिबन्ध र लकडाउन खुकुलो र कडा पर्न सक्छ । तर यो भन्दैमा लकडाउन खोल्न हत्तारिनु हुँदैन । नेपालमा सरकारले यो लकडाउनको अवधिको सही उपायोग गर्दै टेस्टिङ र ट्रेशिङलाई तिब्रताका साथ अघी बढाउनुपर्छ । संक्रमितलाई अलगाएर तीनको उचित उपचार र प्रवन्ध गर्नुपर्छ । साथै हाम्रा स्वास्थ्य सेवाहरुलाई पनि मजबुत राख्नुपर्छ । इतिहासले के देखाउँछ भने यस्ता महामारीको अन्त्य हुन्छ तर त्यसका लागि समय भने लाग्छ। यस्ता महामारीको फैलावट र बेग कतिसम्म हुन्छ त्यो समयले निर्धारण गर्छ। यस्ता महामारीमाथि विजय प्राप्त गर्न पनि केही समय अवश्य लाग्छ। अहिलेको अवस्थामा हामी धैर्यवान र सावधान हुनुपर्छ। अफवाह र गलत समाचारका पछाडि लागेर आतंकित हुनुहुँदैन। हामीले विज्ञ र स्वास्थ्यकर्मीबाट उचित सुझाव र सल्लाह लिनुपर्छ र त्यसैअनुसार आफ्नो जीवनमा लागू गर्नुपर्छ। यो रोगले विषेशगरी वृद्धवृद्धा र रोग प्रतिरक्षात्मक शक्ति कम भएकालाई बढी आक्रमण गर्ने भएकाले हामीले हाम्रो घरमा रहेका यस्ता किसिमका मानिसको विशेष ख्याल राख्नुपर्छ। त्यसैले अहिलेको अवस्थाको सामना गर्न एक उचित रणनितिको आवस्यकता छ जसले गर्दा हामीलाई यो रोगको नियन्त्रण नभएसम्म अघी बढ्न मद्दत पुगोस् । हामीले आर्थिक अवस्था र जनस्वास्थ्यलाई उचित ध्यानमा राखी रणनिती तयार पार्नुपर्छ । यो रोगविरुद्ध लड्न सधैँ लकडाउन बढाउँदै जान पनि सँकिदैन । अब सरकारले लकडाउन खुकुलो पार्दै लानुपर्छ । जहाँ सँक्रमण अबढी छ त्यहाँ लकडाउन र संक्रमण जाँच बढाउँदै लानुपर्छ र जहाँ कम छ त्यहाँ सावधानी र सामाजिक दुरी कायम राख्दै त्यो क्षेत्र खुकुलो पार्नुपर्छ । सधैँ मानिसलाई घरभित्र थुनेर राखेर यो रोगबाट मुक्ती पाउन सकिन्न । अब सावधानीका साथ यो रोगको सामना गर्ने बेला आएको छ ।"
गिर्दो जनविश्वास नउकास्ने बजेट,"कोभिड१९ संक्रमणबाट नागरिकको जीवन रक्षाका निमित्त बजेटमा गरिएका प्रावधानले सरकारप्रतिको जनआस्था बढाउन सहयोग गर्ने अपेक्षा गर्न सकिँदैन ए केटा हो तिमीहरूले तीसतीस करोडको बजेट तयार पार्दा मलाई जनताले महत्त्वाकांक्षी राजा भन्लान् भन्ने विचार गरेनौं ? बजेट आकार झन्डै ३० करोड (आब २०२०२१) पुगेको सुन्नेवित्तिकै राजा महेन्द्रले आफ्ना दुई सचिव (आर्थिक योजना मन्त्रालयका डा भेषबहादुर थापा र अर्थमन्त्रालयका यादवप्रसाद पन्त) लाई सोधेका थिए। केही दिनअघि गफिने क्रममा बजेट तर्जुमा कार्यसम्बन्धी अनुभवको चर्चा गर्दै पूर्वमन्त्री (अर्थशास्त्रीकूटनीतिज्ञ) डा थापाले सुनाउनुभएको अनुभव हो यो। नारायणहिटी दरबारमा राजा महेन्द्रको सभापतित्वमा बसेको पूर्व बजेट छलफल कार्यक्रमको त्यो रोचक अनुभव सुन्दा लाग्यो त्यतिबेलाका शक्तिशाली राजासमेत जनमानसमा भएको तिनको छविमा ह्रास आउला भनेर सशंकित रहने गर्दथे। राजाको उक्त धारणापछि वैज्ञानिक तवरले बजेट विनियोजन गर्न त्यसपछिका दिनहरूमा अर्थमन्त्रालयले फोर्ड फाउन्डेसनको सौजन्यमा जोन बायरलाई सल्लाहकारको रूपमा भित्र्यायो। बायरको सल्लाह तथा सहभागितामा कार्यक्रम बजेटिङ प्रणालीको अभ्यास सुरु भयो। उक्त अभ्यासको मूल उद्देश्य थियो, सरकारबाट हुने खर्चको औचित्य तथा उपादेयताको सुनिश्चित गर्नु। त्यस कालखण्डदेखि आजसम्म आइपुग्दा सरकारबाट प्रस्तुत हुने बजेट बढेकोबढै छ। प्रत्येक वर्ष बजेटको आकार अघिल्लो वर्षको तुलनामा बढ्ने गर्छ। अर्थमन्त्रीहरूका निमित्त बजेट आकार प्रतिष्ठाको विषय बन्न पुगेको छ। कति अर्थमन्त्रीका निमित्त अकासिँदै गएको खर्चका निमित्त राजस्व संकलन अभिवृद्धि तथा विदेशीको सहयोग रकम आफ्नो कार्यकालमा भएको सफलताको मापन हुने गरेको छ। सरकार प्रमुखका निमित्त पनि बजेटको आकार इज्जतको विषय भएको छ। यस प्रक्रियामा नागरिकको कर तिर्ने क्षमतासँग राजस्व संकलनको सम्बन्ध झिनो हँुदै गएको छ। कुल राजस्वमा अप्रत्यक्ष करको भूमिका झागिँदै गर्दा प्रत्यक्षको भूमिका ओझेलमा पर्न थालेको छ। अर्थात् धनीले बढी तिरो तिर्नुको साटो विपन्नलाई निचोरेर राजस्व वृद्धि गरिन थालेको छ। जनसाधारणले तिरेको करको कस्ता कार्यहरूमा सरकारले खर्च गर्यो तथा नागरिकले केकस्ता सेवासुविधा सरकारले उपलब्ध गरायो जस्ता विषयमा आम नागरिक अनविज्ञ छन्। कर उठाउने सरकारले करदाता (आम नागरिक) लाई पुर्याउने सेवालाई दायित्व ठान्दैनन्। बरु सम्पन्न तथा पहँुचवालालाई प्रत्यक्ष लाभ पुर्याउने नीति अख्तियार गर्छ। बिलासी सामान, उपकरण तथा सेवाहरूमा कर बढाइँदैन बरु सर्वसाधारणले उपयोग गर्नैपर्ने वस्तुहरूमा अचाक्ली कर बढाइन्छ। बढ्दो बजेट आकार वृद्धिसँगै गाँसिएका थुप्रै विकृति र विसंगति छताछुल्ल हुन थालेका छन्। सरकार स्वयंले तोकेका प्राथमिकता तथा उसले गर्ने खर्चबीचको सम्बन्ध झिनो हुन थालेको छ। पराकाष्टचाहिँ राष्ट्रपतिले तामझामसँग प्रस्तुत गरेको आगामी वर्षको नीति तथा कार्यक्रम अनि अर्थमन्त्री स्वयंले बाचेको बजेट पुस्तिकाको अनुसूचीमा समावेश गरिएका तालिकाबीच समेत भिन्नता भेटिनु हो। वर्षेनी बढाइने बजेटसँगै सरकारको कार्यान्वयन क्षमता वृद्धि हुन सकेको छैन। बजेट खर्च गरिँदा स्थापित नियम कानुन उल्लंघन गर्ने कार्य बढ्न थालेका छन्। खर्च हुन नसकेको रकमको बचत गर्नुको साटो रकमान्तर गरेर भए पनि योजनाविहीन अर्थात् बजेट भाषण तथा रातो पुस्तकमा समावेश नभएका कार्यक्रमआयोजना तर्फ प्रवाह बढाउन थालिएको छ। बजेट आकार अभिवृद्धिसँगै चालु खर्च अनियन्त्रित तवरमा अकासिँदैछ। आगामी वर्षको बजेटले राजस्वभन्दा चालु खर्च बढी हुने उल्लेख गरेको छ। बलियो सरकार बनेपछि केही होला भन्ने लागेको आम नागरिकको आशामा तुषारापात भएको छ। आश्चर्य त यो छ, नेतृत्वमा बस्नेहरू मुलुक, आफ्नो वा दलको छविमा ह्रास आउला भनेर कत्ति पनि सशंकित छैनन्। पीएचडी अर्थमन्त्रीले प्रस्तुत गरेको प्रथम बजेट (आव २०७५७६) को आकार १३ खर्ब १५ अर्ब १६ करोडको थियो। दोस्रो बजेट (२०७६७७) को आकार १५ खर्ब ३३ अर्ब पुग्यो। तेस्रो अर्थात् आगामी आर्थिक वर्षको बजेट १४ खर्ब ७५ अर्बको सेरोफेरोमा छ। कतिपय पर्यवेक्षकले बजेट आकार घटेकोमा हर्ष व्यक्त गरेका छन्। यस आलेखको उद्देश्य प्रस्तुत बजेटलाई चिरफार गरेर यसका सबलकमजोर पक्षको फेहरिस्त प्रस्तुत गर्नु होइन। केवल मुलुकसामु आइपरेका असामान्य परिस्थितिको सन्दर्भमा वर्तमान बजेटले सरकारप्रतिको आस्था अथवा जनविश्वासमा केकस्ता प्रभाव पर्न सक्छ भन्ने विषयको उठान गर्नु हो। (क) इतिहासकै सबैभन्दा शक्तिशाली सरकारले साढे दुई वर्षको शासनकालमा जनविश्वास गुमाएको छ। त्यसो हुनुको मूल कारण सरकारले जाहेर गरेको प्रतिबद्घता पूर्ति गर्नेतर्फ भन्दा सरकार स्वयंले तिनको अबहेलना गर्ने गरेकाले हो। (ख) कोभिड१९ महामारीको कारणले विश्व अनिश्चित अवस्थाको सामना गर्दैछ। जुन रफ्तारमा कोभिड१९ संक्रमण हामीकहाँ फैलिन थालेको छ त्यसले जनजीवनमा प्रतिकुल तथा जोखिमपूर्ण चुनौती थपेको छ। कोभिड१९ कहरले कति अवधिसम्म पिरोल्ने हो त्यसको आकलन गर्नसक्ने अवस्थामा हामी छैनौं। (ग) केही दिनअघि केन्द्रीय तथ्यांक विभागले प्रक्षेपण गरेको यस वर्षको आर्थिक वृद्धिदर २ दशमलव ३ प्रतिशतले घटेर ऋणात्मक समेत हुनसक्ने जोखिमको खुलासासमेत भइसकेको छ। दातृ निकायहरू कम्तीमा पनि आउँदा तीन वर्ष कठिन हुने अनुमान गर्न थालेका छन्। (घ) विद्यमान परिस्थितिमा जनसाधारणप्रति सरकारको दायित्व अत्यधिक हुन पुगेको छ। नागरिकका निमित्त पनि सरकारको मुख ताक्नुको विकल्प छैन। यो वास्तविकता आत्मसात् गर्ने हो भने सरकारका निमित्त गुमेको जनविश्वास पुनर्आर्जन गरेर नागरिकको जीवन रक्षा गर्नु उसको पहिलो कर्तव्य हुन आउँछ। महामारीको प्रकोप तथा त्यसबाट पर्ने प्रतिकुल असरबाट जीवन रक्षा गर्नुको विकल्प के हुन सक्छ ? लकडाउन भएको ७० दिन नाघिसकेको अवस्थामा देशभित्र रहेका तथा अन्यत्रबाट घर फर्किएका वा फर्कन बाध्य आमनागरिकका निमित्त रोगले भन्दा बढी भोकको प्रकोपबाट जीवन रक्षा गर्नु नै ठूलो चुनौती हुन पुगेको छ। वर्तमान सरकारको प्रथम वर्षको कार्यकाल अनुकुल अर्थात् मानवनिर्मित तथा प्राकृतिक प्रकोपविहीन रह्यो। तर पनि सरकारले विनियोजिन गरेको १३ खर्ब १५ अर्बमध्ये केवल ११ खर्ब १० अर्ब मात्र खर्च गर्न सक्यो। त्यस्तो अनुकुल अवस्थामा पनि सरकारले पुँुजीगत खर्च लक्ष्यभन्दा २३ प्रतिशत तथा चालु खर्च लक्ष्यभन्दा १५ प्रतिशत कम भएको थियो। अघिल्लो आर्थिक वर्षमा हासिल गरिएको उपलब्धि आत्मासात् गरेका भए अर्थमन्त्रीले (२०७६७७) बजेट आकार २ खर्बले वृद्धि गर्ने (१५ खर्ब ३३ अर्ब) थिएनन्। कोभिड१९ को कहरमा फस्नुअघिको अवस्था अघिल्लो वर्षको जस्तै सामान्य थियो। तर, त्यति बेलासम्म पनि सरकारी खर्च गर्ने सामथ्र्य लक्ष्यअनुरूपको थिएन। अर्थमन्त्रीले बजेट संशोधित गरेर अनुमानित खर्च रकम दुई अर्बले घटाए। अनुकुल मौसम, बढदो विप्रेषण (रेमिट्यान्स) प्रवाह तथा विनासकारी भूकम्प ले क्षतविक्षत् पारेको पुनर्निर्माण कार्यले गर्दा अघिल्ला दुई वर्षमा हासिल भएको ६ प्रतिशतभन्दा उच्च आर्थिक वृद्धिदरले हौसिएका अर्थमन्त्री बजेट रकम घटाउँदा पनि ८ दशमलव ५ प्रतिशतको आर्थिक वृद्धिदर हासिल हुनेमा विश्वस्त रहे। भलै दातृ निकायले सरकारले प्रक्षेपण गरेको भन्दा आधा दरको आर्थिक वृद्धिदर हासिल हुने अनुमान गर्न थालिसकेका किन नहुन्। विगत पाँच महिनाअघि देखा परेको कोभिड१९ कहर खासगरी ७० दिनदेखिको लकडाउन ले पारेको असर (जस्तै ठप्प रहेको सेवा क्षेत्र, व्यवसाय, औद्योगिक उत्पादन तथा २० प्रतिशतको हाराहारीमा घटेको विप्रेषण) लाई आँखा चिम्लेर सरकारद्वारा प्रस्तुत गरिएको तथ्यांक मात्रै हेर्ने हो भने पनि राजस्व संशोधित अनुमान रकमको ५६ प्रतिशतभन्दा कम उठेको छ। सरकारी खर्च अनुमानित रकमको ५८ प्रतिशत मात्र छ, जसमध्ये चालु खर्च ६४ प्रतिशत तथा पुँुजीगत खर्च २९ प्रतिशतको हाराहारीमा समेटिएको छ। विद्यमान परिस्थितिमा पनि अर्थमन्त्रीले बजेटको आकार १४ खर्ब ७४ अर्ब पुर्याउनु तथा आगामी आर्थिक वर्ष अर्थतन्त्र ७ प्रतिशतले वृद्धि हुने लक्ष्य राख्नुलाई कसरी यथार्थपरक मान्ने ? प्रश्न उठ्छ, विगतमा हासिल गरेका उपलब्धिबाट पाठ नसिकी किन बजेटको आकार ठूलो तुल्याइन्छ ? बजेट तर्जुमा प्रक्रिया त्रुटिपूर्ण भएकाले हो भन्ने उत्तर दिन असहज हुँदैन। किनकि स्थानीय सरकारदेखि संघीय मन्त्रालयहरू समेतले बजेट तर्जुमा गर्दा प्राथमिकता निर्धारण गरेर स्रोत, साधनको उचित परिचालन तथा कार्यान्वयन क्षमता आदिको विश्लेषण गर्दैनन्। अधिकांशले अघिल्लो वर्ष पेस गरिएको बजेटलाई अर्थ मन्त्रालयले कति कटौती गरेको थियो त्यसलाई नै प्रमुख आधार मानेरै बजेट रकम प्रस्ताव गर्छन्। अर्थ मन्त्रालयले पनि पेस गरिएका बजेट रकम आयोजना तथा कार्यक्रमहरूको आर्थिक विश्लेषण गरेर, सरकारले घोषणा गरेको नीति, राष्ट्रिय योजना आयोगले तय गरेको प्राथमिकतालगायत प्रस्तावित आयोजना वा कार्यक्रमको औचित्य तथा भ्यालु फर मनि को मापदण्ड आदिलाई आधार गरेर विनियोजन गर्दैन। जसले गर्दा बजेट निर्धारण प्रक्रिया हचुवा हुने गर्छ। अर्कोतर्फ थाहा हुँदाहँुदै कार्यान्वयन हुन कठिन आयोजनामा बजेट डम्प गरेर आर्थिक वर्षको अन्तिम घडीमा राजनीतिक, प्राविधिक एवं आर्थिक आधारलाई विस्थापित गर्दै कार्यान्वयन हुन नसकेको कारण देखाउने र राजनीतिक निर्णयको आधारमा रकमान्तर गरेर अन्यत्र खर्च गर्ने प्रथा हाबी हुँदैछ। यस प्रसंगमा राष्ट्रपतिसमक्ष प्रस्तुत गरिएको महालेखा परीक्षकको छपन्नौं वार्षिक प्रतिवेदन २०७५ मा समावेश गरिएका केही तथ्य यहाँ प्रस्तुत गर्नु आवश्यक हुन्छ। उक्त प्रतिवेदनले संघीय सरकारी निकायहरूले गरेको खर्च २० खर्ब ९ अर्बमध्ये ५ दशमलव ३ प्रतिशत बेरुजु ठहर गरेको थियो। त्यसैगरी ७ प्रदेशद्वारा गरिएको खर्च २ अर्ब ६२ करोडमध्ये ७ दशमलव २ प्रतिशत बेरुजु तथा ७ सय ४७ स्थानीय सरकारहरूले गरेको ५ खर्ब ७२ अर्बमध्ये ४ प्रतिशत बेरुजु ठहर गरेको थियो। सरकारी खर्च रकमको प्रयोजनको निर्धारणकर्ता तथा आर्थिक नियम पालनाको पहरेदारी गर्ने निकाय अर्थमन्त्रालय हो। विडम्बना, माथि उल्लेख गरिएको प्रतिवेदनमा उल्लेख गरिएअनुसार अर्थमन्त्रालयले ३२ अर्ब ३ करोड ५२ लाख असुल गर्नुपर्ने, ६ अर्ब ६७ करोड ३८ लाख अनियमितता देखिएको, २१ अर्ब ५२ करोड ५३ लाख प्रमाण कागजात पेस नभएको र १ खर्ब ६ अर्ब ३३ करोड ८० लाख बेरुजु देखिएको छ। यस अतिरिक्त राजस्व वक्यौता २ खर्ब ५२ अर्ब १३ करोड १ लाख र सोधभर्ना हुन बाँकी वैदेशिक अनुदान र ऋण रकम क्रमशः २० अर्ब ७६ करोड २६ लाख र २७ अर्ब ८६ करोड ६० लाख रहेकोले राजस्व असुलीमा असर परेको उल्लेख छ। उक्त प्रतिवेदनमा अर्थ मन्त्रालय स्वयंले गरेको अनियमितताका गाथा पनि समावेश गरिएको छ, जसमध्ये दुई सान्दर्भिक छन् बूढीगण्डकी आयोजनाका लागि १० अर्ब रकमान्तर गरी थप गरेकोमा उक्त रकम खर्च हुन नसकी ९ अर्ब ९१ करोड १६ लाख विविध खातामा दाखिला गरी खर्च देखाइएको र आर्थिक वर्षको अन्त्यमा जलविद्युत् लगानी कम्पनीलाई २०७५ असार २९ मा ५ अर्ब र राष्ट्रिय ग्रिड प्रणाली लिमिटेडलाई १ अर्ब, साना किसान विकास बैंकलाई ५ अर्ब ऋण प्रवाह गरिएको। तर उक्त रकम उपयोग नगरी बैंकमा रहेकाले यस प्रकारको खर्चबापत बजेट आकार १ दशमलव ९३ प्रतिशत वृद्धि भएको छ। जहाँसम्म आर्थिक वर्ष २०७७७८ को बजेटले सरकारप्रतिको जनविश्वासमा पुर्याउने योगदानको मापन यसमा गरिएका प्रावधान तथा तिनको सफल कार्यान्वयनले निर्धारण गर्ने छ। प्रत्येक दिन अघिल्लो दिनभन्दा अझै बढी जटिल एवं चुनौतीपूर्ण हुँदै गएको विद्यमान परिपेक्ष्यमा जेजति बजेट भाषणले सरकारको संवेदनशीलता प्रदर्शन गर्छ त्यसको दाँजोमा अंक अर्थात विनियोजित रकमले गरेको देखिँदैन। चाहे त्यो अघिल्लो वर्षको भन्दा २० अर्ब बढी रकम स्वस्थ्य क्षेत्रमा विनियोजन गरेकोबाट होस् अथवा राहतका निम्ति छुट्याइएको ६० अर्ब नै किन नहोस्। कोभिड१९ महामारीले प्रस्तुत गरेको चुनौती सामना गर्न दुवै रकम अपुग छन्। विगत पाँच महिना लामो अवधिमा हासिल गरिएको अनुभवलाई आत्मसात् गर्ने हो भने स्थापित संयन्त्रहरूले त्यति रकमलाई पनि प्रभावकारी हुनबाट वन्चित गराउने निश्चित छ। किनकि अर्थमन्त्रीले छिटो र छरितो संरचनाको आवश्यकता महसुस गरेका छैनन्। त्यसकारण बजेटमा कोभिड१९ संक्रमणबाट नागरिकको जीवन रक्षाका निमित्त गरिएका प्रावधानले सरकारप्रतिको जनआस्था बढाउने कार्यलाई सहयोग गर्ने अपेक्षा गर्न सकिँदैन। बलियो सरकार बनेपछि केही होला भन्ने लागेको आम नागरिकको आशामा तुषारापात भएको छ। आश्चर्य त यो छ, नेतृत्वमा बस्नेहरू मुलुक, आफ्नो वा दलको छविमा ह्रास आउला भनेर कत्ति पनि सशंकित छैनन्।"

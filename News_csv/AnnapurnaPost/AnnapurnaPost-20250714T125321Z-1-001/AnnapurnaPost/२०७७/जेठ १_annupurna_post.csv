शीर्षक,विवरण
दलगतगुटगत स्वार्थ र अस्थिरता,"राष्ट्रिय हितलाई शिरोपर ठान्ने हो भने दलभित्र र दलहरूबीच अस्थिरता रहे पनि नेताहरूले देशमा अस्थिरता निम्त्याउने काम गर्न हुँदैन नेपाल दक्षिण एसियामा सबैभन्दा पुरानो स्वतन्त्र राष्ट्र भए पनि सबैभन्दा अस्थिर मुलुकको श्रेणीमा पर्छ। दक्षिण एसियाबाट बेलायती साम्राज्यको अवसान भएदेखि छिमेकी राष्ट्र भारत पहिलो संविधानमै टेकेर संशोधन गर्दै अघि बढिरहेको छ भने नेपाल पटकपटक संविधान फेर्दै अहिले सातौं संविधानअन्तर्गत चलिरहेको छ। त्यसयता नेपालमा ५३ पटक प्रधानमन्त्री फेरिएको छ भने भारतमा १७ पटक, पाकिस्तानमा २६ पटक (चारपटक राष्ट्रपतिसहित), श्रीलंकामा २४ पटक र सन् १९७१ मा स्वतन्त्र भएदेखि बंगलादेशमा २१ पटक (कार्यकारी राष्ट्रपति तीनजनासहित) मात्र फेरिएको छ। उत्तरी छिमेकी मुलुक चीनमा सन् १९४९ यता राजनीतिक स्थिरता कायम छ। छिमेकी मुलुकतर्फ नियाल्दा नेपालीको मनमा एउटै साझा प्रश्न उठ्छ नेपाल मात्रै किन यति धेरै अस्थिर ? यसका पछाडि केही खास कारण छन्। समग्रमा भन्नुपर्दा दरबार, दल, नेतृत्व वर्ग र लोकतान्त्रिक संस्थाहरूले गुटगत, दलगत, संस्थागत (दरबारसमेत) र व्यक्तिगत हितभन्दा माथि उठेर राष्ट्रिय हितलाई प्राथमिकतामा राखेर व्यवहार गर्न नसक्नु नै हो। लामो अस्थिरतामा जकडिएको नेपालको सन्दर्भमा राजनीतिक स्थिरता कायम गर्नु प्रमुख राष्ट्रिय हित हो। पहिले स्थिरता प्राप्त नगरी अरू राष्ट्रिय हितहरू प्राप्त गर्न सकिँदैन भन्ने पाठ नेपालले विगत ७० वर्षमा सिकिसकेको हुनुपर्छ। राष्ट्रिय स्वार्थभन्दा दलगत, गुटगत र दरबारको निहित स्वार्थ हावी हुँदा त्यतिखेर विश्वकै सर्वोत्कृष्ट भनिएको बहुदलीय प्रजातन्त्र र संवैधानिक राजतन्त्र अर्थात् दुईखम्बे प्रणाली डेढदशकमै ढल्यो। यस अवधिमा पन्ध्रजना नेताले प्रधानमन्त्रीको पद पाए (राजासहित) तर देशले अस्थिरताबाहेक केही पाएन। यस अवधिमा जनताले तीनपटक संसदीय निर्वाचनमा मतदान र बढीमा तीनजना मात्र प्रधानमन्त्री पाउनु पर्दथ्यो। दलहरूले अरू ठूल्ठूला काम नगरेर त्यत्तिमात्र गरिदिएको भए आज नेपाल स्थिर र सम्पन्न राष्ट्र भइसक्थ्यो। त्यस्तैगरी ११ वर्षे संक्रमणकालमा दुईपटक संविधानसभाको प्रत्यक्ष निर्वाचन भएकाले दुईजना मात्र प्रधानमन्त्री बन्नु पर्दथ्यो। धेरै प्रधानमन्त्रीको अर्थ धेरै अस्थिरता भन्ने सबै नेपालीले महसुस गरिसकेका छन्। दुर्भाग्य ०७ सालयता नेपालमा चाहे जनताद्धारा निर्वाचित भएको होस् वा राजाबाट नियुक्त कुनै पनि प्रधानमन्त्रीले पाँच वर्ष अवधि पूरा गरेको इतिहास छैन। प्रत्येक पटक निर्वाचित वा मनोनित सरकार ढाल्ने वा अपदस्त गर्ने बेलामा दल वा गुटका नेता र राजासमेतले सरकार ढालेर नयाँ सरकार बनाउँदामात्र मुलुकले निकास पाउँछ, स्थिरता पाउँछ, प्रजातन्त्र बलियो हुन्छ र मुलुकको हित हुन्छ भनी राखेका तर्क वितर्क जनताले सुनेकै हुन्। फरकफरक कथा र वहानाको नाममा छिटोछिटो गरिने सरकार परिवर्तनले नेपाललाई संसारकै सबभन्दा गरिब मुलुकको श्रेणीमा पुर्यायो। दलले नै सरकार ढाल्ने शृंखलाको आरम्भचाहिँ २०५१ सालमा एकल दलको बहुमत प्राप्त सरकारका प्रधानमन्त्री गिरिजाप्रसाद कोइरालाले आफ्नो दलभित्र गुटको सम्भावित अविश्वासको प्रस्ताव छल्न संसद् नै भंग गरी देशलाई मध्यावधि निर्वाचनमा धकेलेपछि सुरु भएको हो। त्यतिबेला देश मध्यावधि निर्वाचनमा गएकै कारण माओवादीले सशस्त्र द्धन्द्वमा जाने निर्णय गरेको पुष्पकमल दाहाल आफंैले अवतरण नामक पुस्तकमा खुलासा गरेका छन्। त्यो डेढदशकमा अविश्वास प्रस्तावको शृंखला सातपटक जति दोहोरियोे, औसतमा प्रत्येक दुई वर्षमा एकपटक। अहिले फर्केर हेर्दा ती राजनीतिक दल तथा गुटका नेताहरू र पूर्वराजा समेतलाई अवश्य लाग्दो हो त्यसबेला निर्वाचित र मनोनित सरकार पटकपटक ढाल्दा क्षणिक रूपमा शक्ति आर्जन गरे पनि देशलाई थप अस्थिर बनाउने र व्यवस्था गुमाउनेबाहेक अरू उपलब्धि भएको रहेनछ। राजनीतिक व्यवस्था नै ढल्ने स्थिति सिर्जना गराएर देशलाई अनिश्चितताको भुमरीमा धकेल्दासमेत त्यसको जिम्मेवारी कसैले लिएको र जिम्मेवार बनाएको देखिँदैन। कारण जेसुकै होस् पटकपटक सरकार ढाल्दा छोटो समयमै व्यवस्था समेत ढल्दो रहेछ भन्ने एकमात्र उदाहरण नेपाल बन्न पुग्यो। ०४६ सालमा पञ्चायती व्यवस्था ढलेपछि दलहरूले जनताका आकांक्षा बढाएर आकासमै पुर्याएका थिए। ०६३ सालमा दुईखम्बे प्रणाली ढलेपछि पनि नेताहरूले अब नयाँ नेपाल बन्छ, स्थिरता आउँछ, त्यसले देशको सबै समस्या हल गर्छ र देशले चाँडै मुहार फेर्छ भनी आम जनतामा सपना बाँड्ने काम प्रशस्तै भयो। दलगत र गुटगत स्वार्थले गर्दा दुई वर्षमा बन्छ भनिएको गणतान्त्रिक संविधान बन्न करिब एकदशक लाग्यो। दुईखम्बे व्यवस्थामा जस्तै ११ वर्षे संक्रमणकालमा पनि ९१० पटकसम्म सरकार ढल्यो। धेरै नेताहरूले पालैपालो प्रधानमन्त्री बन्ने मौका पाए, कोही आन्तरिक कारणले प्रधानमन्त्री बने कोही बाह्य कारणले। दलहरू फुट्ने, बिलाउने र जुट्ने गतिविधि पनि धेरै भए। तर, देशले चाहिँ अस्थिरताबाहेक केही पाएन। नयाँ संविधान निर्माण गर्ने एकमात्र मूल जिम्मेवारी पूरा गर्न त्यत्रो समय र स्रोतसाधन खर्च भएको दुःखद् अनुभव विश्वका अरू देशका जनतासँग बाँड्ने हो भने यो कुरा सायद उनीहरूलाई पत्याउनसमेत गाह्रो पर्छ। विनासकारी भूकम्प नआएको भए २०७२ सालमा समेत संविधान जारी हुन्थ्यो भन्नेमा कमै मानिसले विश्वास गर्दथे त्यतिबेला। किनकि आन्तरिक दलगत तथा गुटगत राजनीति र त्यसभित्र बाह्य प्रभाव यसरी जेलिएको थियो कि त्यसबाट उम्कन सजिलो थिएन। त्यतिबेला दलहरूले गरेको आँटको सबैले प्रशंसा गरेका पनि छन्। चुनौती सँगसँगै अवसर आउँछ भनिन्छ, हो रहेछ भन्ने प्रमाणित भयो। २०४६ सालदेखि हालसम्मको अस्थिरताको शृंखलालाई एकैठाउँमा राखेर विश्लेषण गर्ने हो केही आधारभूत प्रश्नहरूको उत्तर हामी सबै नेपालीले खोज्नैपर्ने बेला आएको छ। प्रश्न होस् म को हुँ (हु आई यम) अर्थात हामी (नेपाली) को हौं(हु वी आर) ? र, हामी के गर्छाैं(ह्वाट वी डु) ? यी प्रश्नहरूको सही उत्तरले हाम्रो पहिचान समेत दर्शाउँछ। निरन्तररूपमा अस्थिरतालाई मजलज गर्नेे, अस्थिरताभित्रै आफ्नो हितपूर्ति गर्नेे तथा सफलता मापन गर्ने र त्यसमै रमाउने प्रवृत्तिा नै हाम्रो परिचय त होइन भन्ने आभास नेपाली जनतालाई हुन थालेको छ। सम्बन्धित सबैले यसमा सुधार गर्नुपर्छ। संविधान बन्नुअघिसम्म नेपाली नेताहरूमा चानचुन एक वर्ष पुग्दा नपुग्दै एउटा अधैर्यताको कम्पन र नयाँ खेल खेल्ने छटपटी सुरु हुन्थ्यो ः खेलको नाम हो सरकार ढाल्ने र टिकाउने। वर्तमान सत्ताारुढ दलको नेतृत्वले राजनीतिक स्थिरता दिने प्रतिबद्धता गरेकै कारण जनताले पाँच वर्षका लागि सत्तामा पुर्याइदिएका थिए। वर्तमान संविधानले दुई वर्षसम्म सरकार ढाल्न नपाउने प्रावधान राखेकाले मात्र यसपटक दुई वर्षपछि ढाल्ने टिकाउन खेल सुरु भएको रहेछ भन्ने अहिले आएर प्रष्ट भएको छ। यदि संविधानमा एक वर्षको समय सीमा राखेको भए यो खेलको आयोजना पोहोरै हुने रहेछ। नेपालीलाई मूल्यमान्यता र नैतिकताले होइन ऐनकानुनले मात्र बाँध्न सकिन्छ भन्ने यो एउटा ज्वलन्त दृष्टान्त हो। नयाँ नेपालमा पनि पहिला झैं गुटहरू जन्मने, सरकार ढाल्ने, नयाँ सरकार बनाउने र सरकार टिकाउने पुरानैे खेल प्रारम्भ भएको छ। सिनेप्रेमी नेपालीलाई लाग्दो हो यो नयाँ हलमा पनि उही पुरानै सिनेमा पो चल्न थालेछ। विगतको घटनाक्रम नियाल्ने हो भने के प्रष्ट हुन्छ भने यो खेलले गुटका सीमित नेताहरूलाई सीमित अवधिसम्म फाइदा त देला तर यसले राष्ट्रलाई कहिले पनि हित गर्दैन, न त पहिला नै गरेको थियो। अमेरिकामा राष्ट्रपतिमाथि महाभियोग लगाउनुअघि उनीमाथि लागेको अपराधहरू महाभियोगयोग्य अपराध हो कि होइन व्यापक छलफल गरेको देखियो। नेपालमा निर्वाचित प्रधानमन्त्रीलाई पदबाट हटाउने कुरा गर्दा उनले गरेका अपराधहरू पदबाट हटाउनैपर्ने स्तरको हो वा होइन उपयुक्त ठाउँमा विधिवत् छलफल नै नगरी बहुमत अल्पमतको आधारमा पदबाट हटाएको देखिन्छ। यही प्रवृत्तिा नयाँ राजनीतिक सन्दर्भमा पनि दोहोरिएमा देशको भविष्य के हुने हो, सोच्नु आवश्यक छ। अवधि पूरा नगरी सरकार ढाल्दा देशले स्थिरता पनि पाउँछ कि अर्को एकथान सरकार मात्र भन्नेबारे खुला छलफल हुनुपर्छ। राजनीतिक दल जन्मने, फुट्ने, जुट्ने, आन्दोलन गर्ने, व्यवस्था परिवर्तन गर्ने र नयाँ सरकार बनाउने जस्ता काममा खेलिने राजनीतिक खेलहरू साध्य होइनन् साधन मात्र हुन्। साध्य त देश र जनताको स्वतन्त्रता, सुरक्षा र समृद्धि नै होे। त्यसको लागि स्थिरता पूर्वसर्त हो। सरकार ढाल्न पाउने समयसीमा सुरु हुनासाथ दल वा गुटहरूले यो सिद्धान्त चटक्कै बिर्सिएको देखिन्छ। नेपालमा इतिहासले प्रमाणित गरिसकेको छ कि वर्ष वर्षमा वा प्रत्येक दुईदुई वर्षमा अनेक दलीय वा गुटगत स्वार्थ र वहानामा निर्वाचित सरकारलाई निर्धारित समय नपुग्दै ढालेर राम्राराम्रा प्रधानमन्त्री बनाउनु खोज्नुभन्दा पाँच वर्षसम्म बरू कम राम्रो एउटै व्यक्तिलाई प्रधानमन्त्रीमा टिकाउन सकियो भने देशमा स्थिरता र समृद्धि आउँछ। उदाहरणका लागि विश्वबैंकको प्रतिवेदन अनुसार सन् २००७ देखि २०१६ सम्मको अस्थिर अवधिमा नेपालको औसत आर्थिक वृद्धिदर ४१ प्रतिशत मात्र रहेको थियो। वर्तमान सरकार पूरै असफल भएको तर्कहरू सत्तारुढ दल र विपक्षी दलका नेताहरूबाटै आएको सन्दर्भमा आर्थिक सूचाकांकलाई विश्लेषण गर्ने हो भने फरक तस्बिर देखिन्छ। विश्वबैंकको सोही प्रतिवेदनअनुसार सन् २०१७ देखि २०१९ सम्म लगातार नेपालको औसत आर्थिक वृद्धिदर ७१ प्रतिशत रह्यो। मुलुकको समग्र आर्थिक वृद्धि ऐतिहासिक रूपमै राम्रो भएको अवधिलाई असफल भन्ने कि सफल भन्ने ? अरू देशहरूमा सरकारको सफलताको पहिलो मापदण्ड आर्थिक वृद्धिलाई नै मानिन्छ। भोलि पनि आर्थिक विकासको सन्दर्भमा सरकारको मूल्यांकन गर्न कुन कुरालाई मापदण्ड मान्ने पहिल नै स्पष्ट हुनुपर्छ। तीन प्रतिशत थ्रेसहोल्डले गर्दा विगत केही वर्षयता दलहरू फुट्ने होइन जोडिने क्रम बढेको छ। दलहरू फुट्ने र जुट्ने अनि दलहरूबीचको गठबन्धन बन्ने र तोडिने शृंखला त निरन्तर चलिरहने प्रक्रिया हो। मुख्य प्रश्न यसले एकता बलियो बनाउँछ कि कमजोर बनाउँछ अथवा यसले देशको स्थिरताको जगमा इटा थप्छ कि भत्काउँछ भन्ने हो। दलहरू जोडिएर ठूलो बन्दैमा देश बलियो र स्थिर हुने होइन। अहिले मधेसवादी दलहरू जुटेर नयाँ दल बने पनि बहुराष्ट्र राज्य निर्माणको एजेण्डामा दलहरू जुटेको देखिन्छ। नेपालको भूराजनीतिक र सामाजिक संरचनाको सन्दर्भमा बहुराष्ट्र राज्यको अवधारणाले अन्तरजातीय, भाषिक र धार्मिक द्धन्द्वको खतरा निम्त्याउने र नेपाललाई फुटको संघारमा पुर्याउने अवश्यंभावी छ। यस विषयमा विश्व इतिहासबाट पाठ सिकौं। हामीले बुझ्नुपर्छ कि नेपाली जनताले दलभित्र स्थिरता खोजेका छैनन्, देशमा स्थिरता खोजेका हुन्। राष्ट्रिय हितलाई सबैले शिरोपर ठान्ने हो भने दलभित्र र दलहरूबीच अस्थिरता रहे पनि नेताहरूले देशमा अस्थिरता निम्त्याउने काम गर्न हुँदैन। दलभित्रको अस्थिरताको प्रभाव बाहिर जान नदिनु नै नेतृत्वको खुबी हो। उनीहरूले यो क्षमता प्रदर्शन गर्न सक्नुपर्छ। देशमा स्थिरता कायम गर्ने हो भने निर्वाचित सरकारलाई पूरा अवधि काम गर्न दिएर स्थिरताको सन्देश दिन सक्नुपर्छ। एउटै प्रधानमन्त्रीले कम्तीमा पनि एउटा कार्यकाल पूरा गर्न सक्ने वातावरण सिर्जना गर्ने हो भने देश स्थिर मात्र होइन सम्पन्न र बलियो बन्ने निश्चित छ। दलहरूले चुनावअधि प्रधानमन्त्रीको उम्मेदवार छनौट गर्दा पाँच वर्ष विश्वास गर्न सकिने खालको उम्मेदवार छान्न सक्नुपर्छ। अबको ३० वर्षमा नेपालमा छ पटक मात्र संसदीय निर्वाचन गर्ने राजनीतिक वातावरण सिर्जना गर्न सकियो भने जुन दल सत्तामा पुगे पनि वा जो प्रधानमन्त्री बने पनि यस अवधिमा नेपाल अल्पविकसित अवस्थाबाट विकसित देश बन्न सक्छ। हाइलाइट दलीय वा गुटगत स्वार्थ र वहानामा निर्वाचित सरकारलाई निर्धारित समय नपुग्दै ढालेर राम्राराम्रा प्रधानमन्त्री बनाउनु खोज्नुभन्दा पाँच वर्षसम्म बरू कम राम्रो एउटै व्यक्तिलाई प्रधानमन्त्रीमा टिकाउन सकियो भने देशमा स्थिरता र समृद्धि आउँछ।"
आगामी वर्षको बजेट र राहत प्याकेज,"कोभिड१९ ले मुलुकको अर्थतन्त्र तहसनहस पार्ने संकेत देखाएको छ। चालू आर्थिक वर्ष ८५ प्रतिशत आर्थिक वृद्विदरको प्रक्षेपण गरिएकोमा ४ प्रतिशतभन्दा पनि कममै चित्त बुझाउनुपर्ने भएको छ। अपेक्षित रेमिट्यान्सको मात्रा घटेर २५ प्रतिशत हाराहारीमा झरेको छ। यता लामो समयको लकडाउनका कारण व्यवसायको ताल्चा खोल्नुअघि घरभाडा, विद्युत्, पानी, टेलिफोन महसुल, तलबभत्ता, बैंकको साँवाब्याज किस्ता, तिर्नुपर्ने साहुहरू आदिका कारणले धेरै व्यवसायी तनावमा छन्। यो वर्षका बाँकी दुई महिना त यस्तैउस्तै जाला। आगामी आर्थिक वर्ष अत्यावश्यकबाहेक अरू वस्तुको व्यापार घटेर २५ प्रतिशत हाराहारी मात्र हुने अनुमान गरिँदै छ। घरजग्गाको कारोबार स्वात्तै घट्नेछ। थला परेको सेयर बजार अलिक तंग्रिएलाजस्तो भएको थियो, त्यसमा पनि झन् नकारात्मक असर पर्ने देखिन्छ। हाइड्रोपावर जो निर्माणाधीन छन्, झन् अप्ठ्यारो अवस्थामा पर्नेछन्। निर्माण सुरु हुन लागेका हाइड्रोपावर सुरु नगर्दा प्रतिबद्वता गरेको समयभित्र निर्माण सम्पन्न हुन सक्दैन। वर्षैपिच्छे तिर्नुपर्ने नवीकरण चार्ज पनि त्यत्तिकै महँगो छ। ट्रान्समिसन लाइन बन्न पनि झन् समय लाग्ने भयो। पर्यटन व्यवसाय, साना तथा मध्यमस्तरका व्यवसाय उठ्न नसक्ने गरी थला पर्ने अवस्था छ। यसै पनि स्वदेशमै लाखौं मानिस बेरोजगार छन्। स्वरोजगारको संख्या त झनै न्यून छ। दक्षिण कोरिया जान नपाएका ८० हजारभन्दा बढी र श्रम स्वीकृति लिएर खाडी मुलुक जान बसेका लगभग ५३ हजार युवा त अहिले नै बेरोजगार बन्दै छन्। अब विदेशबाट फर्केर आउने ठूलो संख्याका युवा जनशक्ति कहाँ के काममा लगाउने हो, निकै ठूलो चुनौती छ। आगामी वर्षको बजेटको मुख्य प्राथमिकता कृषि उत्पादन वृद्वि गरी कमसेकम खाद्यान्नलगायत कृषि उत्पादनमा आत्मनिर्भर बन्ने हुनेछ भन्ने अपेक्षा गरिएको छ। कृषक मारमा पर्दै छन्। सिजनमा मलबीउ व्यवस्थापन हुनेमा ढुक्क छैनन्। उत्पादित वस्तुको स्टोरेज गर्ने र बजारसम्म पुर्याउन सहज छैन। आयातीत कृषि उत्पादनले बजार ओगटेको छ। त्यसैले कृषि उत्पादन बढाएर आन्तरिक खपत बढाउन चुनौती थपिरहेको छ। भएको कृषियोग्य जमिनमा आधुनिक कृषि योजनासहित कृषक प्रोत्साहन कार्यक्रम अघि सारी स्वरोजगार उद्यमशीलता विकासमा जोड दिनुपर्छ। तराईका ठूला नदीहरू नियन्त्रण गर्न दुवैतर्फ तटबन्ध निर्माण गरी हजारौं हेक्टर कृषियोग्य जमिन निकाल्न सकिन्छ। तटबन्धकै माथिको भागमा विभिन्न किसिमका फलफूल खेती वा सौर्य ऊर्जा उत्पादन गर्न सकिन्छ। शिक्षा क्षेत्रमा एकातिर शुल्क उठ्न सक्ने स्थिति छैन, अर्कोतिर शिक्षकहरूको तलब सुविधा दिनुपर्ने, घरबहाल, टेलिफोन, विद्युत् आदिको खर्च व्यहोर्नुपर्ने बाध्यता छ। यसपटकदेखि विद्यार्थी नेपालमै पढ्न चाहन्छन्। अनौपचारिक क्षेत्रमा त झनै विकराल स्थिति छ। हाल स्थानीय तहहरूले दिइरहेको राहतको निरन्तरताले पनि अर्थतन्त्रमा नकारात्मक प्रभाव परिरहेकै छ। स्वास्थ्यमा सातै प्रदेशमा सुविधासम्पन्न अस्पताल, जिल्ला अस्पताल र स्वास्थ्य चौकीको अस्पतालमा स्तरोन्नति गरी बाँकी रहेको बजेट सडक पूर्वाधार निर्माणमा खर्चिने गरी व्यवस्था गरिनुपर्दछ। बर्सेनि विदेश जाने करिब ६० हजारको संख्या नेपालमै पढ्न चाहे कसरी व्यवस्थापन गर्ने भन्ने चुनौती पनि त्यत्तिकै छ। तर, यसको राम्रो पक्षचाहिँ करिब ५० अर्ब रुपैयाँबराबरको विदेशी मुद्राचाहिँ बचत हुन्छ। सडकमा गाडी गुडाएर जीविकोपार्जन गर्नेको संख्या पनि ठूलो छ। लकडाउनका कारण ग्यारेजमा गाडी थन्किएका छन्। बैंकको किस्ताले साहुको टाउको दुखेको छ भने समयमा पारिश्रमिक नपाउनाले गाडी चालक, हेल्पर र कर्मचारी र तिनमा आश्रित परिवारजन संकटमा छन्। अनौपचारिक क्षेत्रमा त झनै विकराल स्थिति छ। हाल स्थानीय तहहरूले दिइरहेको राहतको निरन्तरताले पनि अर्थतन्त्रमा नकारात्मक प्रभाव परिरहेकै छ। स्वास्थ्यमा सातै प्रदेशमा सुविधासम्पन्न अस्पताल, जिल्ला अस्पताल र स्वास्थ्य चौकीको अस्पतालमा स्तरोन्नति गरी बाँकी रहेको बजेट सडक पूर्वाधार निर्माणमा खर्चिने गरी व्यवस्था गरिनुपर्दछ। बजेटको प्राथमिकता शिक्षातर्फ पनि दिएपछि चालू आयोजनाहरूको बाँकी काम सम्पन्न गर्न बजेट विनियोजन गरी विकास खर्च गर्न सक्ने वातावरण बनाउन जरुरी छ। यो आर्थिक वर्षमा नयाँ ठूला आयोजना अध्ययनअनुसन्धानमै सीमित रहने गरी बजेट विनियोजन हुने अनुमान गरिँदै छ। यसका लागि कोभिड१९ राहत कोषका स्रोतहरू खोजिनुपर्छ। यसपटकको बजेट बन्दा राजस्व संकलनका दृष्टिकोणले खुम्चिन सक्ने, अनुदान दिने दाता मुलुककै अर्थव्यवस्था राम्रो नभएको अवस्थामा व्यवसायीलाई दिनै पर्ने राहत प्याकेज, शिक्षा र स्वास्थ्य क्षेत्रमा गर्नै पर्ने लगानी, सामाजिक सुरक्षा लगानीको निरन्तरता र विकास निर्माणको कार्यलाई निरन्तरता दिन आवश्यक लगानीका स्रोतका लागि थोरै अनुदान र धेरै वैदेशिक सफ्ट लोन मात्र विकल्प देखिँदै छ। बैंक तथा वित्तीय संस्था परिचालन १) तत्काल साना, मझौला र ठूला व्यवसायीलाई राहत प्याकेजको आवश्यकता पर्ने देखिन्छ। उद्यमी व्यवसायीले तत्काललाई खोजेको राहत भनेको सहुलियत ब्याज दरमा प्रकृति हेरी तीन देखि छ महिनाको चालू पुँजी कर्जा नै हो। लिइराखेका कर्जाको ब्याजमा छुट र किस्ता तिर्ने भाखा सारिदिन आग्रह गरिएको हो। यो कहरका बेला यति त राज्यले सुविधा पनि दिनुपर्छ। यो सबै व्ययभार बैंकिङ क्षेत्रलाई बोकाउँदा यसले फेरि बैंकिङ क्षेत्रमा नै नकारात्मक असर परी अर्थतन्त्र अधोगतिमा जान सक्ने सम्भावनालाई पनि नकारिहाल्न सकिँदैन। प्रभावित क्षेत्रलाई चार भागमा (अति असरग्रस्त, असरग्रस्त, सामान्य असरग्रस्त र कम असरग्रस्त) विभाजन गरी ब्याज अनुदान दिने नीति लागू गरी सो आर्थिक भार राहत कोषबाटै दायित्व वहन गर्नेगराउने व्यवस्था गर्न जरुरी देखिन्छ। २ बैंक तथा वित्तीय संस्थालाई यो वर्षका लागि हाल कायम विद्यमान कानुनी बन्धनलाई निम्नानुसार खुकुलो बनाउन सकिन्छ : क) नेपाल राष्ट्र बैंकले हालै जारी गरेको परिपत्रले बैंकको कर्जाको ब्याज भुक्तानी अवधि असार मसान्तसम्म सारेको छ। तर, लकडाउनको स्थिति लम्बिँदै गर्दा आगामी असार मसान्तसम्म पनि अधिकांश ब्याज बक्यौता रहन सक्ने सम्भावना देखिन्छ। यसको समाधानका लागि राष्ट्र बैंकको एकीकृत निर्देशनको ४(३) अनुसार बैंकहरूले आफ्नो वासलातको निमकीय कोषमा जम्मा गर्नुपर्ने रकम बढ्ने निश्चितप्रायः छ। बैंकमा लगानी गर्ने ठूला लगानीकर्ताले अरू बैंकबाट लिएको कर्जाको साँजाब्याज तिर्नका लागि पनि सेयर लगानी गरेको बैंकबाट प्रतिफलको आशा खोजिरहेको हुन्छ। यस किसिमका सेयरधनीहरूले प्राप्त गर्ने लगानी प्रतिफल चलायमान हुँदा बजारमा थप लगानीको अवसर सिर्जना भई रोजगारी वा स्वरोजगारी बढ्न सक्ने स्थिति पनि बन्दै जान सक्छ। लगानीकर्ताको मनोबल उच्च राख्नका लागि पनि वितरणयोग्य मुनाफा बढाउन आफ्नो वासलातको निमकीय कोषमा जम्मा गर्नुपर्ने रकम यस वर्ष जम्मा नगरे पनि हुनेगरी सहजीकरण गरिदिने हो भने बोनस सेयर वा नगद लाभांश दिने क्षमता बढ्न सक्ने स्थिति बन्न सक्छ। यसबाट बैंक तथा वित्तीय कुनै नकारात्मक प्रभाव पनि पर्दैन। ख) हालको कोभिड१९ महामारीले नकारात्मक प्रभाव पारेका उद्योग व्यवसायको स्थितिको मूल्यांकन गर्दा यो आर्थिक वर्षको तेस्रो र चौथो त्रैमासको साँवाब्याज किस्ता चुक्ता गर्न कठिनाइ हुने सहजै अनुमान गर्न सकिन्छ । तसर्थ यस कुरालाई मध्यनजर राखी यसरी तिर्न नसकेको ब्याज रकम पुँजीकरण गर्ने व्यवस्था राष्ट्र बैंकले मिलाउन जरुरी छ। तर, यसरी पुँजीकृत गरिएको ब्याज रकमलाई कुल आयमा गणना गरी नाफानोक्सान हिसाब तयार गर्न बैंक तथा वित्तीय संस्थालाई निर्देशन दिने र करयोग्य आय मानी वितरणयोग्य नाफामा गणना गर्न दिने व्यवस्था मिलाउनुपर्छ। ग) अर्थतन्त्रको इकोसिस्टमलाई जीवित र चलायमान बनाई राख्न यो विषम परिस्थितिमा बैंकहरूको साधारण जगेडा कोष ( ) मा हालसम्म जम्मा भएको रकमको २०५० प्रतिशतसम्म समानुपातिक हिसाबले नगद र सेयर लाभांशकारूपमा वितरण गर्न उपयुक्त देखिन्छ। घ) आजको मुलुकको यो संकटको घडीमा उद्योग व्यवसायमा प्रवाह गरेको कर्जालाई एकीकृत निर्देशनको २ (९) अनुसार बैंकहरूले सूक्ष्म निगरानीमा राखी कर्जा नोक्सानी व्यवस्था कायम गर्नुको कुनै औचित्य नभएकाले यस आर्थिक वर्षका लागि यो व्यवस्था स्थगन गर्ने व्यवस्था मिलाउनुपर्छ। ङ)अहिलेको अवस्थामा आवधिक कर्जाहरूको किस्ता तिर्न कठिनाइ हुने परिस्थितिलाई ध्यान दिई तेस्रो र चौथो त्रैमाससम्मका किस्तालाई आवश्यक    गर्न उपयुक्त हुने र यसप्रकारका  र  गरिएका कर्जाको हकमा एकीकृत निर्देशनको २ (९) बमोजिम १२५ प्रतिशतको कर्जा नोक्सानी व्यवस्था कायम गर्नुपर्ने हालको विद्यमान व्यवस्थालाई स्थगन गर्न उपयुक्त हुने देखिन्छ। ३) शिक्षित युवा स्वरोजगार, विदेशबाट फर्केका युवा परियोजना, महिला उद्यमशील, दलित समुदाय व्यवसाय विकास, उच्च प्राविधिक तथा व्यावसायिक शिक्षा, भूकम्पपीडितको निजी आवास निर्माण एवं व्यावसायिक कृषि तथा पशुपन्छीजस्ता कर्जाहरूमा ब्याज अनुदान दिने व्यवस्था भएपनि यस्ता कर्जा अपेक्षित लगानी हुन नसकिरहेकाले वाणिज्य बैंकका शाखाबाट कृषिमा आधारित व्यावसायिक तालिम, कृषि अनुसन्धान परिषद् र सम्बन्धित जिल्लाको कृषि कार्यालयलाई जोडी स्थानीय तहको जमानतमा किसानकै हातमा पुग्ने गरी प्रवाह गरिनुपर्छ। (लेखक वित्त तथा राजस्व विज्ञ हुन्।)"
सीमा सुरक्षाका चुनौती र सशस्त्रको भूमिका,"पहिलो : वैशाख २२ गते झापाको भद्रपुर नाकाबाट सयौंको संख्यामा भारतीयहरु हतियारसहित नेपाल प्रवेश गर्न खाजे। जबरजस्ती गरेपछि हवाइ फायर गरेर सशस्त्रले धपाउनुपर्यो र त्यहाँ तनाव पनि पनि भयो। दोस्रो : त्यसको भोलिपल्ट बाराको सिमावर्ती क्षेत्रमा त्यस्तै खालको घट्ना भयो। सिमामा पहरा दिइरहेका सशस्त्र प्रहरीसँग भारतीय भूमिबाट नेपाल पस्न खोज्नेहरुले जबरजस्ती गर्ने प्रयास गरे। तेस्रो : वैशाख २६ गते भारतले नेपाली भूमि लिपुलेक हुँदै चीनको मानसरोबार जाने सडक उद्घाटन गर्यो। नेपालसँग कुनै पनि परामर्श र सहमति बिना एकातर्फी रुपमा बनाइएको सडकको भारतका रक्षमन्त्री राजनाथ सिंले लकडाउनको अवसर छोपेर भिडियो कन्फेरेन्समार्फत उद्घाटन गरेपछि यसमा नेपाल सरकारले गम्भीर आपत्ति जनाएको छ। यो विषयले अहिले सिंगो मुलुक तरंगित छ। पछिल्ला तीनवटा यी घटनाक्रमले हाम्रो सीमा सुरक्षाको आगामी चुनौतीको स्पष्ट संकेत दिएका छन्। दुई देशबीच राजनीतिक तहमा वार्ता तथा कुटनीतिक पहलबाट सीमा विवाद टुंग्याउनुपर्ने विषय आफ्नो ठाउँमा छ। तर सीमा सुरक्षाका लागि अहिले सानो आकारमा सिमित स्थानमा परिचालित सुरक्षकर्मी तथा प्रशासनिक उपस्थितिलाई अझ् विस्तार गरेर कसिलो बनाउनुपर्ने सन्देश पनि यी घटनाक्रमले दिएका छन्। सीमा सुरक्षा आफैमा संवेदनशिल विषय हो। सिमा विवादमा राजनीतिक तहमा बेलाबखत बहस र चर्चा चर्किँदे सेलाउँदे आए पनि सीमा सुरक्षाको संवेदनशिलता खासै प्राथमिकता परेको थिएन। कोरोना संक्रमण रोकथामको रणनीतिसँगै सिमा सुरक्षाको संवेदनशिलता यतिबेला राज्यका निकाय र नागरिक स्तरबाट पनि महसुस भएको छ। एक प्रकारको बहस पनि सुरु भएको छ। सीमा सुरक्षाको जिम्मेबारी पहिलेदेखि सशस्त्र प्रहरीले निर्वाह गर्दै आएको छ। कोरोना संक्रमणको जोखिमलाई ध्यानमा राखेर यतिबेला सीमा क्षेत्रमा सशस्त्रको उपस्थितिलाई विस्तार गरिएको छ।सीमामा खटिएको सशस्त्रले यतिबेला तोकिएको दायित्व मात्र निर्वाह गरेको छैन, सिमित साधनस्रोतका बाबाजूद चुनौतीलाई साहसका साथ सामना पनि गरेको छ। भन्सारमा सशस्त्र परिचालन भएपछि त्यहाँबाट हुने चोरी निकासी र तस्करी केही हदसम्म नियन्त्रण भएको छ। नाका भन्सारमा पहिलेजस्तो बेतिथी र भद्रगोल अहिले छैन। जस्ताको सामान्य छाना वा भत्किएको छाप्रोभित्र निकै सकस सहेर राष्ट्र र जनतालाई जोगाउन सीमामा रातदिन जागै छन् सशस्त्रका जवानहरु। यतिबेला उनीहरुसँग घामपानीमा ओत लाग्ने न्यूनतम पूर्वाधार छैन। अभाव र कष्ट सहेर सीमामा यसरी खटिएका सशस्त्रको भूमिका र व्यवहारको यतिबेला नागरिक स्तरबाट समेत प्रशंसा भइरहेको छ। यस्तो विषम परिस्थितिमा ज्यानको जोखिम मोलेर सीमामा पहरा दिइरहेका सिपाहीलाई सिंगो राष्ट्रले सलाम गर्नुपर्छ र कतैबाट उनीहरुको मनोबल गिराउने हर्कत हुनु हुँदैन। सीमा सुरक्षमा अहिले सशस्त्रको भूमिका सरानीय मात्र होइन, साहसिक देखिन्छ। यसलाई राज्यले पनि सराहना र प्रोत्साहन गर्नुपर्छ।सीमा खटिएका सुरक्षकर्मीलाई आवश्यक न्यूनतम पूर्वाधार र अधारभूत स्रोत साधन सरकारले ढिलाइ वा कन्जुस्याइँ गर्नु हुँदैन। राष्ट्रिय सुरक्षाको सर्वोच्च संस्था सेना पछिल्लो समय 'ठेक्कापट्टा र प्रोजेक्ट'तिर बढी अल्झिएको आरोप लागिरहेका बेला सिमित साधन स्रोतका बाबाजूद पनि सीमा सुरक्षामा सशस्त्रले निर्वाह गरेको भूमिका साँच्चिकै सरानीय छ। सीमा सुरक्षाको चुनौती विश्लेषण गर्दै नाकामा बोर्डर आउट पोस्ट(बीओपी) लाई विस्तार गर्ने तयारी गृह मन्त्रालयले गरेको छ। सशस्त्र प्रहरी बलका महानिरीक्षक शैलेन्द्र खनालले नेपाल भारत सीमा क्षेत्रमा बीओपी विस्तार गरेर पाँच सय १६ वटा पुर्याउने र त्यसका लागि थप नौ हजार सुरक्षाकर्मी आवश्यक पर्ने प्रस्ताव गृहमन्त्रालयमा पेस गरिसकेका छन्। हाल सीमामा एक सय २१ बीओपी मात्र छन्। महानिरीक्षकको खनालको प्रस्तावअनुसार बीओपी विस्तार र त्यसका लागि आवश्यक जनशक्तिको दरबन्दी थप्नेतर्फ गृहले प्रक्रिया अघि बढाएको छ। हाल सरदर १५ किलोमिटरको दूरीमा रहेको बीओेपीलाई ३५ किलोमिटरको दूरीमा कायम गर्ने तयारी छ। एक हजार आठ सय ८० किलोमिटर दूरीमा रहेको दक्षिणको सीमा भारतको एसएसबीअन्तर्गत ५ सय ३० बीओपी छन्। नेपाल भारत सीमामा २४ मुल भंसार र १३५ छोटी भन्सार छन्। सशस्त्रको एक सय २१ स्थानमा मात्रै बीओेपी रहेकोमा पनि कोरोना संक्रमणपछि त्यसला२ बिस्तार गरी १२ सय १३ स्थानमा अस्थायी र स्थायी पोस्ट विस्तार गरिएको छ।अहिले सशस्त्रमा ३७ हजार जनशक्ति छ। त्यसमा पनि दुई हजार दरबन्दी रिक्त छ। साढे २२ हजार सशस्त्र प्रहरी सीमामा खटाइएको छ। अझ् कम्तीमा दस हजार जनशक्ति थपिएमा मात्र सीमा सुरक्षा अनुगमन सहज हुने योजना सशस्त्रले पेस गरेको छ। सीमामा सुरक्षा उपस्थिति कमजोर भएका कारण भारतबाट नेपाली भूमिमाथि निरन्तर अतिक्रमण निरन्तर भइरहेको र अपराधिक गतिविधि बढेको चिन्ता विज्ञहरुले व्यक्त गर्दै आएका छन्। दक्षिणतिर फैलिएको हाम्रो फराकिलो खुला सीमालाई पुरै सिल वा नियन्त्रण गर्न कति संभव र व्यवहारिक हुन्छ, त्यो प्रश्न आफ्नो ठाउँमा छ। तर यसको व्यवस्थित नियमन अनि पर्याप्त सतर्कतासहित सुरक्षा निगरानी अतिआवश्यक छ। यसले सिमाबाट हुने अनेक अपराधिक गतिविधि, चोरी तस्करी नियन्त्रण मात्र होइन, सीमा अतिक्रमण तथा अन्य हर्कतमासमेत अंकुश लगाउन बल पुग्नेछ। द्वन्द्वको एउटा विशिष्ट पृष्ठभूमिका खडा गरिएको सशस्त्र प्रहरीको भूमिका र औचित्यमाथि बेलाबखत विभिन्न कोणबाट प्रश्न उठाउने गरिएको छ। प्रहरी र सेना दुवैले सौता ठान्ने र त्यही किसिमको व्यवहार गर्ने प्रवृत्तिको सिकार बन्दै आएको छ शसस्त्र। तर पनि सशस्त्र कहिल्यै त्यो प्रवृत्तिबाट विचलित देखिएन। बरु त्यो प्रवृत्तिसँगै जुध्दै आफूलाई एउटा सक्षम र व्यवसायिक फौजको रुपमा स्थापित गर्न सफल भयो। प्रहरी र सेना दुवैको चरित्र र क्षमता मिसिएको यो फौजले राष्ट्रिय सुरक्षामा आफ्नो प्रस्तुति र उपस्थितिलाई थप सार्थक र अपरिहार्य बनाउँदै लगेको छ। यसमा नेतृत्वको सुझबुझ र समन्वयकारी प्रस्तुतिले पनि महत्वपूर्ण भूमिका निर्वाह गरेको छ। शालिन व्यक्तित्व र खरो कार्यशैलीका महानिरीक्षक खनालले आन्तरिक सुशासन तथा अनुशासन कायम गर्दै संगठनलाई राजनीतिक चलखेल र बाहिरी हस्तक्षेपबाट टाढा राख्न सफल देखिएका छन्। प्रहरीमा जस्तो राजनीतिक संक्रमण र आन्तरिक गुटबन्दीमा त्यहाँ देखिएको छैन। हाम्रो देशका लागि कति सुरक्षा जनशक्ति चाहिन्छ ? यसको बारेमा वृहत् बहस र सघन अध्ययन आवश्यक छ। एक लाख हाराहारीको सेना, पचास हजार जति प्रहरी, करिब ३७ हजार सशस्त्र र गुप्तचर (राष्ट्रिय अनुसन्धान विभाग)समेत गरी करिब दुई लाखको सुरक्षा जनशक्ति छ। द्वन्द्वको विषम परिवेशमा सेनाको संख्या दोब्बर भयो र सुरक्ष बजेट ह्वात्तै बढ्यो। समग्र सुरक्षा निकायको पुनरसंरचनासँगै 'डाउनसाइजिङ र राइटसाइजिङ' विकल्पबारे बहस पनि हुँदै आएको छ। सुरक्षाको यत्रो भारी बजेट र अनि भद्दा संरचना कति आवश्यक हो हामीलाई ? यो प्रश्नमा घोत्लिनुपर्ने बेला आएको छ। अब सिपाहीको संख्या जोडेर र पुराना हतियार थुपारेर मात्र सेना बलियो हुने अवस्था छैन। सेनाको क्षमता नाप्न अब प्रविधि र इन्टेलिजेन्स बढी महत्वपूर्ण हुन थालेको छ। विकसित मुलुकले समेत सेनाको परम्परागत स्वरुप परिवर्तन गर्दै संख्या र खर्च घटाइरहेका छन्। सीमा सुरक्षा तथा सीमा अतिक्रमणको मुद्दाले सिंगो राष्ट्र तरंगित भइरहेका बेला राष्ट्रिय सुरक्षाको जिम्मा पाएको नेपाली सेना यतिबेला औषधी खरिदको चक्करमा अल्झिएको छ। कोरोना संक्रमण रोकथामका मेडिकल सामग्री खरिदको जिम्मा पाएको जंगीअड्डा चीनको गोन्जाओ एयरपोर्टमा समान छुटाउने अनि त्यसको ढुवानी र चलानीको चिन्ता र तनावले पिरोलिएको छ। हरेक दिनजसो हामी समान ल्याउँदैछौंभन्दै प्रेस रिलिज निकाल्नुपर्ने अवस्था छ। समयमा औषधी ल्याउन नसकेको आरोप सेनामाथि लागिसकेको छ। गैरसैन्य प्रकृतिको व्यापारिक कामको ठेक्का लिएपछि यस्तो आरोप लाग्नु अस्वभाविक पनि होइन। राष्ट्रिय सुरक्षाको सर्वोच्च संस्था सेना पछिल्लो समय ठेक्कापट्टा र प्रोजेक्टतिर बढी अल्झिएको आरोप लागिरहेका बेला सीमा सुरक्षमा सशस्त्रले निर्वाह गरेको भूमिका महत्वपूर्ण छ। सेनाको जस्तो तालिम र सीप अनि प्रहरीको जस्तो जनसम्पर्क दुवै भएको सशस्त्रको उपस्थिति सीमामा प्रभावकारी पनि देखिएको छ। सीमा सुरक्षाको आगामी चुनौतीलाई समेत ध्यानमा राख्दै सशस्त्रको यो भूमिकालाई प्रवर्द्धन र प्रोत्साहन गर्नु जरुरी छ। बरु अगुवा पछुवा वा अन्यतिरको शिष्टाचार वा सलामी संलग्नता घटाएर भए पनि सीमामा सशस्त्रको उपस्थितिलाई सुदृढ गर्नुपर्ने देखिन्छ। सुरक्षा निकायको पुनरसंरचना तथा सुरक्षा बजेटको पुनरावलोकनबारे छलफल र अध्ययन हुँदा पनि सीमा सुरक्षालाई प्राथमिकतामा राख्नुपर्ने हुन्छ।सुरक्षाका अरु निकायको जनशक्तिमा राइटसाइजगरेर भए पनि सीमा सुरक्षाका लागि आवाश्यक जनशक्ति व्यवस्थापन गर्नु आवश्यक छ। सेनालाई अघि सार्ने डिजाइन ! सर्वेन्द्रले गिराएको प्रहरी साख"

शीर्षक,विवरण
नेताप्रधान कि नीति ?,"शक्ति संघर्ष हुनु स्वाभाविक हो तर यहाँ पार्टीभित्रै व्यक्ति र गुटबीच शक्ति संघर्ष छ; जसले स्थायी अस्थिरता निम्त्याउँछ विसं २०७० मंसिरमा भएको निर्वाचनपछिको दोस्रो संविधानसभामार्फत ०७२ असोज ३ गते नयाँ संविधान जारी भयो। संविधानले नेपाल देशका नाममा अलंकार थपिदियो संघीय लोकतान्त्रिक गणतन्त्र नेपाल। गणतन्त्रसहितको लोकतान्त्रिक संघीयता नेपाल। मुलुकले सात दशकको निरन्तर संघर्षपछि संविधानसभामार्फत नयाँ संविधान पायो। तर संविधान निर्माणमा जनताको अभिमत विचारलाई महत्त्व कति दिइयो वा दिइएन, अर्को खोजको विषय हुनेछ। मुलुकले संविधान पायो अनि संसारकै उत्कृष्ट संविधान भनियो मुलुकभर खुसी मनाइयो, दीप प्रज्ज्वलन गरियो। अब देशले समृद्धिमा फट्को मार्छ, स्थायी शान्ति प्राप्त गर्छ भन्ने आशा र विश्वासका तरंग आम जनतामा फैलियो। केही विदेशी आफ्ना एजेन्डा संविधानमा मिसाउन पाउँदा खुसी भए केही बेखुसी। छिमेकी भारत बेखुसी भयो। दिल्लीका वैशाखी दिएर मधेसी आन्दोलन उचाल्यो। नेपालसँग चित्त नबुझे नेपालीको दैनिकी नै अस्तव्यस्त पार्ने, नेपालीलाई दुःख दिने सजिलो चिप्स नाकाबन्दी लगायो। जुन परीक्षण २०२७ मा महेन्द्रले नेपालका उत्तरी सीमामा रहेका भारतीय चेकपोस्ट हटाएपछि गरेको थियो र २०४५ मा राजा वीरेन्द्रले चीनबाट पनि हतियार खरिद गर्ने निर्णय गरेपछि पनि दोहोर्याएको थियो। नेपाली जनताले पहिलाजस्तै २०७२ मा भारतले लगाएको नाकाबन्दी पहिलाभन्दा बढी साहसिक र सशक्त किसिमले सामना गरे। भारतमाथि नैतिक विजय प्राप्त गरे। ०७२ को नाकाबन्दीले तत्कालीन प्रधानमन्त्री केपी ओलीलाई राष्ट्रवादी कित्तामा बलियोसँग उभ्याइदियो। यही राष्ट्रवादको जगमा ओली नेतृत्वको नेकपा २०७४ को संघीय निर्वाचनमा सर्वाधिक मत प्राप्त गरी विजयी बन्यो। नेपाली कांग्रेस र तत्कालीन माओवादी केन्द्रको संयुक्त सरकारले आफ्नो सम्पूर्ण राज्यशक्ति लगाएर संयुक्त चुनावी रणनीतिअनुसार स्थानीय निर्वाचन गराउँदा पनि स्थानीय तहमा तत्कालीन एमालेको विजय उभारले तिर्मिराएको माओवादी रक्षात्मक अवस्थामा झर्यो। त्यहीबेला तत्कालीन पूर्वएमाले अध्यक्ष र शीर्षनेता स्थानीय निर्वाचनको परिणाम हेरेर संघीय निर्वाचनमा पनि सबै दललाई उछिनेर अगाडि आउनेमा विश्वस्त थिए। तर सरकार बनाउन कि कांग्रेससँग कि माओवादीसँग सहयोग माग्नैपर्ने आकलन गरे। पछि गएर सहयोग माग्नैपर्छ भने अहिल्यै मिलेर किन चुनाव नलड्ने भने एमालेलाई लाग्यो भने खुम्चिँदै गएको माओवादी पार्टीले पनि बलियो ठूलो व्यवस्थित संगठन भएको र स्थानीय चुनावमा एक नम्बर बनिसकेको एमालेसँग मिलेर संघीय चुनाव लड्दा भागबन्डामा संघीय संसद्का सिट पनि बढी जितिने र पार्टी साख पनि बढ्ने निष्कर्ष निकाल्यो। दुई ठूला पार्टी एकीकरणको प्रतिबद्धतासहित एउटै घोषणा पत्र लिएर जनताबीच गए। देशको अस्थिर राजनीति र ९१० महिने सरकार परिवर्तनबाट वाक्क भएका नेपालीले मध्यावधि चुनावको झ्याउलो व्यहोर्नु नपरोस् भनेर नेपाल कम्युनिस्ट पार्टी (नेकपा) लाई पाँच वर्षसम्म सरकार चलाउन बहुमत दिए। हो, नेकपा साउथ एसियाकै ठूलो कम्युनिस्ट पार्टी भनियो, निर्वाचनमा करिब दुईतिहाइ मत प्राप्त गर्यो। दुई पार्टी अध्यक्षमध्येका एक ओलीको नेतृत्वमा सरकार गठन भयो र गएका दुई वर्ष नेकपाको बाहिर देखिने किचलो आएन, सायद संवैधानिक अप्ठेरो पनि थियो होला। पार्टीसँगको सल्लाहभन्दा बढी सरकार आफ्नै किसिमले काम गर्दै गयो। पार्टी मौन नै रह्यो। जब सरकारको दुई वर्ष पुग्यो अनि पार्टीभित्र गुनासा र असन्तुष्टिका आवाज निस्कन थाले, पार्टी र सरकारको दूरी बढ्न थाल्यो। जनअपेक्षाअनुसार सरकारले काम गर्न नसकेको भन्दै विभिन्न तहबाट असन्तुष्टिका स्वर सुनिन थाले पनि लोकतान्त्रिक विधि र पद्धतिलाई नै चुनौती दिने गरी सरकार परिवर्तनको माग पनि सुरु हुन थाल्यो। यतिबेला राष्ट्रपति विद्यादेवी भण्डारी र प्रधानमन्त्री केपी शर्मा ओली मिलेर संसद् विघटन पो गर्ने हुन् कि भन्ने त्रास नेकपा नेताले नै व्यक्त गर्न थालेका थिए, नभन्दै त्यस्तै भयो। व्यवस्थापिकासंसद् राजाका पालामा झैं प्रधानमन्त्री र मन्त्रिमण्डलको सिफारिसमा विघटित भइहाल्ने विगतको जस्तै निरीह निकाय हो वा होइन, संसद्को प्राण अदालतले पुनः सञ्चार गर्न सक्छ वा सक्दैन भन्ने संवैधानिक बहस जरुरी छ। प्रधानमन्त्री ओलीले प्रचण्ड र माधव, झलनाथलगायतका शीर्ष नेतालाई यसअघि भएका पटकपटकका औपचारिकअनौपचारिक छलफलमा प्रधानमन्त्रीलाई हटाउन खोजियो भने अकल्पनीय परिणाम आउन सक्छ अर्थात् पार्टी नै टुक्रिन सक्छ वा संसद् भंग हुन सक्छ भन्दै आएका थिए। गिरिजाप्रसाद कोइराला असफल भए पनि आफू असफल नहुने बताएको प्रसंगलाई नेताहरूले संसद् विघटन को शंका गरेका थिए तर यसरी अपर्झट होला भन्ने सायद सोचेका थिएनन् होला। पछिल्लो समयमा प्रधानमन्त्री ओली आफ्नै पार्टीभित्र अल्पमतमा पर्दै गएका थिए। सचिवालय, स्थायी कमिटी र संसदीय दलमा समेत आफ्नो बहुमत नदेखेपछि र पार्टीमा सहमति कायम हुन नसक्ने भएपछि ओलीले यो बाटो अख्तियार गरेको हुनुपर्छ। पार्टीभित्रको अन्तरविरोधका कारण संसद् नै विघटन गर्नु दुःखद हो। संविधानले प्रधानमन्त्रीलाई संसद् विघटन गर्ने अधिकार दिएको छ कि छैन भन्नेबारे सैद्धान्तिक विश्लेषण र बहस हुने नै छ। नेपाली जनतालाई सार्वभौमसत्तासम्पन्न बनाउने जननिर्वाचित व्यवस्थापिकासंसद् विगतमा राजा वा प्रधानमन्त्री र मन्त्रिमण्डलको सिफारिसमा राजा वा राष्ट्रपतिले विघटन गर्नासाथ विघटित भइहाल्ने विगतको जस्तै निरीह निकाय हो वा होइन, संसद्को प्राण अदालतले पुनः सञ्चार गर्न सक्छ वा सक्दैन भन्ने संवैधानिक बहस जरुरी छ। २०४६ को राजनीतिक परिवर्तनपछिको संसदीय इतिहास यस्तैयस्तै अस्थिरता र व्यक्ति इगोका नमीठा घटनाले भरिएको छ। नेपालको संविधान २०४७ ले प्रधानमन्त्रीलाई संसद् विघटनको अधिकार दिएको थियो। त्यही अधिकारको प्रयोग गरेर प्रधानमन्त्री गिरिजाप्रसाद कोइरालाले आफ्नो तीनबर्से कार्यकालमै संसद् विघटन गरे। अदालतले त्यसलाई सदर गर्यो। २०५१ सालमा मध्यावधि चुनाव भयो। मध्यावधि निर्वाचनले सत्तासीन पार्टीलाई अस्थिरता निम्त्याएको दोष लगाई सजाय दिएको थियो। अर्थात् दोस्रो स्थानमा झारिदिएको थियो। मध्यावधि निर्वाचनले तत्कालीन प्रतिपक्षी पार्टी एमालेलाई ठूलो पार्टीका रूपमा सरकार बनाउने गरी पहिलो स्थानमा राखिदिएको थियो। प्रधानमन्त्री मनमोहन अधिकारीले नौ महिना सरकार चलाइसकेपछि संसद् विघटन गरेका थिए तर त्यसलाई अदालतले बदर गरिदियो। संसद् ब्युँतियो र आफ्नो कार्यकाल पूरा गर्यो। त्यसपछि मिलिजुली सरकार बन्ने र फेरिने फोहोरी प्रक्रिया सुरु भयो, जसको निरन्तरता दुई दशकसम्म रहिरह्यो। २०५६ सालको संसद्को कार्यकाल नसकिँदै नेपाली कांग्रेसका तत्कालीन प्रधानमन्त्री शेरबहादुर देउवाले जननिर्वाचित संसद्को साँचो नारायणहिटी राजदबारमा लगेर बुझाउने जस्तो टिठलाग्दो काम गएका थिए। तर ०६२६३ को आन्दोलनले त्यही मृत भनिएको संसद्लाई प्राण भरिदिएको थियो। अहिले फेरि इतिहासको पुनरावृत्ति भएको छ तर परिवेश फरक छ। अहिले संविधानसभाले बनाएको संविधान छ। संविधानअनुसार निर्वाचित बलियो संसद् छ। संसद्मा नेकपाको झन्डै दुईतिहाइको उपस्थिति छ तर सरकार आफ्नै बहुमत भएको संसद् विघटन गरी मध्यावधि निर्वाचन घोषणा गर्नुपर्ने अवस्था कसरी आयो ? के यो व्यक्तिको सनकको कुरा हो कि दलभित्रको गुटको दम्भको कारण हो ? वा पार्टी विधानभित्रको संरचनागत कमजोरी हो ? यस विषयमा पनि गम्भीर बहस हुन आवश्यक छ। राजनीतिक स्थिरतासँग गाँसिएको महत्त्वपूर्ण आधार भनेको कानुनी राज्य हो। जब देश र राजनीतिक पार्टीले कानुनको अक्षरशः पालना गर्छन्; त्यहाँ राजनीतिक स्थिरता पाइन्छ। राजनीतिक स्थिरताका लागि देश र पार्टीहरू नीति प्रधान हुनुपर्छ। दुर्भाग्य, ०४६ देखि नै राजनीति नीतिप्रधानभन्दा बढी नेताप्रधान हुन थाल्यो। देशका मुख्य राजनीतिक पार्टीका कार्यालय रित्ता छन् तर शीर्ष नेताका घरमा कार्यकर्ताका भीडले खुट्टा राख्ने ठाउँ छैन। किनकि राजनीति नेताको चाहनाले चलेको छ, नीतिले होइन। पार्टी कार्यालय गएर वैधानिक हिसाबले काम हुँदैनन्। नेताका घर पार्टी कार्यालयभन्दा महत्त्वपूर्ण भइरहेका छन्। अहिले दलकेन्द्रितभन्दा पनि व्यक्ति र गुटकेन्द्रित राजनीति हाबी भएको छ। व्यक्तिकेन्द्रित राजनीति भएको ठाउँमा दल विभाजनको सम्भावना बढी हुन्छ। परिणाम दुईतिहाइनजिकको आफ्नै बहुमत भएको संसद् विघटन गरेर फेरि जनमतमा जानुपर्ने स्थिति विडम्बना होइन र ? शक्ति संघर्ष हुनु स्वाभाविक हो तर यहाँ पार्टीभित्रै व्यक्ति र गुटबीच शक्ति संघर्ष छ, जसले स्थायी अस्थिरता निम्त्याउँछ। पार्टीको हालत जेसुकै होस्, व्यक्ति र गुटको स्वार्थ पूरा हुनुपर्छ भन्ने सोचले निर्देशित राजनीतिले देश र जनतालाई पटकपटक बन्धक बनाएको छ। यही प्रवृत्तिको निरन्तरतामा देशले समृद्धिको बाटो लिन सक्दैन। सत्तासीन र प्रतिपक्षी ठूला पार्टीले जनताले दिएको मतको दम्भ बोकिरहन्छ भने नेपाली जनताले विकल्प खोज्नेछन्। नेपालको संवेदनशील भूराजनीतिक स्थिति पनि अस्थिरताको प्रमुख कारण हो। चीन र भारतजस्ता विश्वशक्तिका रूपमा उदीयमान रहेका आर्थिक, भौतिक, जनसंख्या र भौगोलिक हिसाबले नेपालभन्दा धेरै ठूला देशका बीचमा रहेको हाम्रो देश नेपाल छिमेकी दुवै देश र युरोप अमेरिकाका लागि पनि अर्थपूर्ण र महत्त्वपूर्ण हो। चीन नेपालमा कुन पार्टीको सरकार बन्छ भन्नेमा मुख्य चासो राख्दैन। ऊ नेपालमा राजनीतिक स्थिरता चाहन्छ किनकि पश्चिमा र अमेरिकी शक्तिको नेपालमा बढी चलखेल नहोस्। अनि भारत नेपालको माइक्रो म्यानेजमेन्टसम्मको हदसम्म नपुगोस्। तर पश्चिमा र भारत चाहन्छन् नेपालमा जति धेरै राजनीतिक अस्थिरता राख्न सकियो त्यति धेरै नेपालभित्र विभिन्न बहानामा चलखेल गर्न पाइने र तिब्बत चियाउन पाइने भन्ने मुख्य चासो हो। त्यसैले नेपाल यो शक्ति राष्ट्रका लुकाइएका दाँत र मनसायदेखि हरदम सतर्क हुनुपर्छ। प्रतिगमन भनेकै परिवर्तनको स्वाभाविक धारलाई उल्टाउनु हो। कतै हामी प्रतिगमनतिर लागेका त छैनौं ? अनि संविधानलाई गिजोलेर अधकल्चो बनाउँदै त छैनौं ? विज्ञान र प्रविधि र विकासले फट्को मारिसकेको आधुनिक विश्वमा हामी पार्टीका र पार्टीभित्रका गुटकेन्द्रित स्वार्थको लडाइँमा देश र जनतालाई बन्धक नबनाइयोस्।"
सक्षम नेताका गुण,"कुनै पनि राष्ट्र वा संघसंस्थाको प्रगति तथा समृद्धिका लागि सक्षम नेतृत्व आवश्यक हुन्छ। सक्षम नेतृत्व त्यस्तो नेताले दिन सक्छ, जसको हृदयमा इमानदारी र मस्तिष्कमा भावनात्मक बुद्धिमत्ता हुन्छ। यस्ता गुण भएका नेता नै सक्षम नेता हुन्। सक्षम नेता नै हरेक राष्ट्र वा संघसंस्थाको आवश्यकता हो। त्यसैले नागरिक तथा संघसंस्थाका सदस्यहरूले नेता चुन्दा नेतामा यी दुई गुण छ कि छैन हेर्नुपर्छ। के हो भावनात्मक बुद्धिमत्ता आफ्नो क्षमता र अरूको मनस्थिति पहिचान गर्न सक्ने, जस्तोसुकै प्रतिकूल परिस्थितिमा पनि होसहवास नछाडीकन दूरदर्शी निर्णय गर्न सक्ने, कठिनाइमा अवसर खोज्न सक्ने, आफूलाई आफैंले उत्प्रेरित गर्न सक्ने तथा आफ्नो र मानवीय अन्तर्सम्बन्धका भावनाको तालमेल गर्न सक्ने खुबी नै भावनात्मक बुद्धिमत्ता हो। प्रसिद्ध लेखक तथा जीवनमा भावनात्मक बुद्धिमत्ताका विषयमा वर्षौंदेखि शोध गर्दै आएका शोधकर्ता प्रा डेनियल गोलम्यानको भनाइ छ, बुद्धिमत्ता समर्थता त्यो अश्वशक्ति हो, जसले मानिसको मस्तिष्कलाई सफलताको चुचुरोमा पुग्ने आत्मविश्वास, शक्ति र सामथ्र्य दिन्छ। बुद्धिलब्धि (आईक्यू) ठूलाठूला शैक्षिक योग्यता तथा प्राविधिक विशेषताभन्दा बढी महŒवपूर्ण हुन्छ, भावनात्मक बुद्धिमत्ता (ईक्यू)। कठिन, असहज तथा विषम परिस्थितिमा बुद्धिको भन्दा पनि भावनात्मक समर्थताको महŒवपूर्ण भूमिका हुन्छ, जुन मस्तिष्कले भावनात्मक समर्थता प्रर्दशन गर्न सक्छ, उसले जस्तोसुकै परिस्थितिमा पनि समस्याको निक्र्योल निकाल्न सक्छ। सत्ताामा पुग्ने अभीष्ट राख्ने, सत्ताामा पुगेपछि जसरी भए पनि टिकिरहने, पावर र पैसालाई सबकुछ ठान्ने व्यत्तिा बेइमान र अक्षम नेता हो। यस्तो सोच, शैलीको अक्षम नेताहरूबाट सुन्दर, शान्त र समृद्घ नेपालको परिकल्पना बेकार छ। विगत लामो समयदेखि वैदेशिक नांगो हस्तक्षेप र समस्या नै समस्याको चक्रव्युहमा परेको हाम्रो देश नेपाललाई चाहिएको नेता पनि यस्तै होइन र ? आईक्यू र ईक्यूमा फरक बुद्धिलब्धि (आईक्यू) र भावनात्मक बुद्धिमत्ता (ईक्यू) फरकफरक मानसिक क्षमता हुन्। साधारणतया जुन व्यक्तिको स्मरण शक्ति तथा आईक्यू बढी हुन्छ, त्यो व्यक्तिले पढाइलेखाइमा राम्रो गर्न सक्छ। तर आईक्यू बढी भएका तथा उच्च शैक्षिक सफलता प्राप्त गरेका सबै व्यक्तिले उच्च पेसागत दक्षता वा प्रभावकारी नेतृत्वदायी भूमिका प्रर्दशन गर्छन् भन्ने छैन। डा बाबुराम भट्टराई यसको ज्वलन्त उदाहरण हुन्। यसको ठीक विपरीत आईक्यू कम भएका तथा उच्च शैक्षिक सफलता प्राप्त गर्न नसकेका कतिपय व्यक्तिले उच्च पेसागत दक्षता वा प्रभावकारी नेतृत्वदायी भूमिका निभाउन सक्छन्। हाम्रोवरिपरि यस्ता हजारौं उदाहरण छन्। यसको कारण के हो ? यसको प्रमुख कारण हो, आईक्यूभन्दा बढी महŒवपूर्ण हुन्छ, ईक्यू (इमोसनल कोसेन्ट अर्थात् भावनात्मक बुद्धिमत्ता), स्मरण शक्तिभन्दा बढी महŒवपूर्ण हुन्छ, बौद्धिक स्मरण शक्ति (इन्टेलिजेन्स मेमोरी)। बौद्धिक स्मरण शक्ति मानिसको सामान्य स्मरण शक्ति उसको चेतन प्रक्रियासँग सम्बन्धित हुन्छ, जसको मानिसलाई प्रत्यक्ष अनुभव हुन्छ, विशेषतः यो स्मरण शक्तिले कार्य नगर्दाको अवस्थामा। यो हाम्रो सामान्य स्मरण शक्ति हो, जसले ठीकसँग कार्य गरेन भने बिहान राखेको पर्स वा चाबी कहाँ राखियो भन्ने कुरा बिर्सन सकिन्छ। यस प्रकारको स्मरण शक्तिको दैनिक जीवनमा महŒव त हुन्छ, तर योभन्दा पनि बढी महŒवपूर्ण छ, मानिसको बौद्धिक स्मरण शक्ति। किन मानिसले आफूले जतिछिटो र तर्कपूर्ण ढंगले सोच्न सक्थें, त्यसरी सोच्न नसकेको गुनासो गर्छन् ? किन मानिसले साथीसंगी तथा आफन्तले झैं सबालजबाफ गर्न, समस्या समाधान गर्न, चुट्किला भन्न तथा तर्क अगाडि सार्न पछि परेको महसुस गर्छन् ? अरूले जबाफ दिएपछि ए, हो त नि, यो कुरा मलाई पहिला किन आएन ? मैले किन यस्तो अनुमान गर्न सकिनँ ? मैले किन यस्तो सोच्न सकिनँ ? यस्तैयस्तै पछुतो गर्छन्। अतः उपर्युक्त सबै कुरा बौद्धिक स्मरण शक्तिसँग सम्बन्धित छन्। बौद्धिक स्मरण शक्ति, यस्तो हो, जसले सृजनात्मक विचार र सामान्य स्मरणका अंशलाई सँगसँगै, एकाकार बनाएर स्मृतिमा ल्याउँछ। बौद्धिक स्मरण शक्ति विचार तथा जुक्तिका साथसाथै एक मानसिक प्रक्रिया हो, जसलाई सृजनशील वा बौद्धिक सोच भन्ने गरिन्छ। बौद्धिक स्मरण शक्तिले मानिसको बृद्धिमत्ताका लागि ऊर्जाको कार्य गर्छ। यसले मानिसलाई छिटो समस्या समाधान गर्न तथा सृजनात्मक ढंगले सोच्न सहयोग गर्छ। वास्तवमा यही स्मरण शक्तिले नै मानिसलाई स्मार्ट र सफल बनाउँछ। त्यसैले बौद्धिक स्मरण शक्तिलाई सफलताको मुटु मान्न सकिन्छ। अतःमस्तिष्कमा भावनात्मक बुद्धिमत्ता र बौद्धिक स्मरण शक्ति तथा हृदयमा इमानदारी भएको व्यक्ति नै जस्तोसुकै परिस्थितिमा पनि समस्याको निक्र्याैल निकाल्न सक्ने एक सक्षम नेता बन्न सक्छ। राष्ट्रलाई समृद्धशाली बनाउन यस्तै नेतृत्वको आवश्यकता पर्छ। त्यसैले जुन व्यक्तिसँग भावनात्मक बुद्धिमत्ता तथा बौद्धिक स्मरण शक्ति कम छ, त्यो व्यक्ति नेता बन्नु नै हँुदैन। नागरिकले यस्ता व्यक्तिलाई नेता मान्नु नै हँुदैन। त्यो किनभने नेतासँग इमानदारी भएन भने राजनीति बेइमान हुन्छ, राजनीतिमा अपराधीकरण बढ्छ, राष्ट्रियता कमजोर हुन्छ, देशको स्थिति सुकेनासले खाएको बिरामीजस्तो हुन्छ। अर्को शब्दमा भन्ने हो भने देशको स्थिति नेपालको जस्तो हुन्छ। नेताको परीक्षा राजनीतिमा नेताको वास्तविक परीक्षा भनेको नै सत्ता हो। विद्रोह वा प्रतिपक्षको आन्दोलन भनेको सेन्ट अपजस्तै हो। जब कुनै पार्टी विद्रोह, आन्दोलन वा प्रतिपक्षबाट सत्तामा पुग्छ, अनि उसको फाइनल परीक्षा सुरु हुन्छ। अतः सेन्ट अपमा जतिसुकै धेरै अंक ल्याएको भए पनि नेपालका हरेक नेता यही फाइनल परीक्षामा फेल भएको लामो इतिहास छ। यसरी नेतृत्व असफल हुनुको प्रमुख कारण भनेको नै इमानदारी र भावानात्मक बुद्धिमत्ताको अभाव हो। पटकपटक फेल भएका नेतालाई पुनःपुनः सत्तामा पाउनु नागरिकको भयानक कमजोरी हो। सुधार सम्भव मनोविज्ञानमा एउटा प्रविधि छ, जसलाई मोडलिङ भनिन्छ। यस प्रविधि रामले कुनै कार्य गर्न सक्छ भने श्यामले पनि त्यो गर्न सक्छ भन्ने सिद्धान्तमा आधारित छ। यसैका आधारमा भावनात्मक सक्षमता सिक्न र आफूमा विकास गर्न सकिन्छ। यसका लागि सम्बन्धित पेसामा उच्च दक्षता प्राप्त गर्नका लागि कस्ता किसिमका सक्षमता आवश्यक हुन्छ, सो अवगत गर्न सर्वप्रथम त्यो पेसामा संलग्न प्रसिद्ध मानिसलाई हेर्नुपर्छ। उनीहरूले आफ्नो पेसामा कस्तो सक्षमता प्रदर्शन गरेका छन्, त्यो निर्धारण गर्नुपर्छ। र, त्यो सक्षमता आफूमा विकास गर्न अग्रसर हुनुपर्छ। तर नेपाल र नेपाली नागरिकको विडम्बना नेपालका कुनै पनि नेता यस दिशातर्फ अग्रसर भएको देखिँदैन। त्यसैले जुन नेता जतिपटक सत्तामा पुगे पनि उही अक्षम शेरबहादुर सावित हुन्छन्। अन्त्यमा, अतः कुनै पनि महान् कार्य गर्न वा सफलतापूर्वक सत्ताको नेतृत्व गर्न इमानदारी र भावनात्मक समर्थता आवश्यक हुन्छ। एक समर्थ नेतृत्वको सत्ताले नै सफलतापूर्वक राष्ट्रको नेतृत्व गर्न सक्छ र देशलाई चमत्कारिक ढंगले जमिनबाट अकाशमा पुर्याउँछ। थुप्रै राष्ट्र यसरी नै समृद्धशाली भएका छन्। त्यसैले सुन्दर, शान्त र समृद्ध नेपालको परिकल्पना गर्नेहरूले आफूमा तन मनका साथ यस्तो भावनात्मक समर्थता विकास गर्नेतिर लाग्नुपर्छ। इमानदार राजनीति गर्नुपर्छ वा यस्ता गुणहरू भएका व्यक्ति राजनीतिमा आउनुपर्छ।"

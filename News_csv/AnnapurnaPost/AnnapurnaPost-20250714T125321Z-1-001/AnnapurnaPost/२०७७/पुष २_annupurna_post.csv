शीर्षक,विवरण
शिक्षा कहिले पर्ला प्राथमिकतामा ?,"जनताको स्वास्थ्य र शिक्षा विकसित राष्ट्रका लागि सबैभन्दा प्राथमिकताका विषय हुने गर्छन्। सशस्त्र युद्धमै फसेका मुलुकमा समेत उद्योगधन्दा र शैक्षिक क्षेत्रलाई वाधा नपुर्याउने गरी आन्दोलनका कार्यक्रम सञ्चालन हुने गरेका देखिन्छन्। शिक्षामा र अवरोध पुर्याउनु वर्तमानलाई पुस्तालाई मात्र नभएर राष्ट्रको भविष्यलाई समेत अन्धकार बनाउने काम हो भन्ने मान्यताका कारण अरू क्षेत्रमा सामान्य प्रभाव परे पनि शिक्षामा कुनै किसिमको नकारात्मक असर पर्न दिनु हुँदैन भन्ने दृष्टिकोण सबैजसो सम्पन्न मुलुकमा पाइन्छ। नेपालको अवस्था भने यसको ठीक विपरीत छ। शिक्षा न विगतमा राज्यको प्राथमिकताको विषय बन्यो न त अहिले नै। राणाशासनमा चेतनाको विकास भयो भने राजगद्दी ताक्छन् भनेर जनतालाई सुसूचित, संगठित र शिक्षित हुने अवसरबाट वञ्चित गरिएको थियो भने पञ्चायतकालमा शिक्षाका माध्यमबाट राजा र व्यवस्थाप्रति झुकाव एवं आस्था बढाउने माध्यमका रूपमा शिक्षालाई उपयोग गर्ने प्रयास गरिएको थियो। गणतन्त्रको आगमनपछि नेपालको शिक्षा नीति झनै अस्पष्ट र ढुलमुले बनाइएको छ। प्रस्ट मार्गनिर्देशन नभएका कारण तदर्थ विधिबाट शिक्षा अगाडि बढेको छ। गन्तव्य नै निश्चित नभएपछि समग्र शैक्षिक गतिविधि अन्योलमा रहनु स्वाभाविकै पनि हो। कोरोनाका कारण भौतिक रूपमा विद्यालयमा उपस्थित भएर पठनपाठन सञ्चालन गर्न नसक्ने अवस्था सिर्जना भएपछि त नेपाली शिक्षा क्षेत्र झनै जर्जर बन्न पुगेको छ। यस विषम परिस्थितिमा राज्यले जति महŒव शिक्षालाई दिनुपर्ने हो वा जुन माध्यमबाट शैक्षिक गतिविधिलाई निरन्तरता दिनका लागि सम्भव हुन सक्थ्यो त्यस विषयमा पहलकदमी गर्ने काममा सरकारको सक्रियता पटक्कै देखिएन, जसका कारण लगभग एक वर्षको समय शैक्षिक गतिविधि शून्यतामै बित्ने निश्चितजस्तो देखिएको छ। सरकारले समयमा योजना गर्नै सकेन चैत महिनादेखि बन्द रहेका शैक्षिक संस्थाहरू लगभग सात महिनासम्म पूर्णरूपमा ठप्प नै भए। यसबीचमा न सरकारले कुनै प्रभावकारी वैकल्पिक योजना ल्याउन सक्यो न त स्थानीय निकायले नै शिक्षा क्षेत्रलाई बिग्रिनबाट बचाउन केही काम गरे। सरकारी तवरबाट समयमा योजना बन्न नसक्दा पाठ्यक्रमको आंशिक संकुचनबाहेक अरू कुनै पनि काम हुन सकेको देखिएन। कात्तिकसम्म सरकारले नाम मात्रका वैकल्पिक विधिहरू अँगालेर पठनपाठनका क्रियाकलाप अगाडि बढाउने भन्ने अमूर्त योजना प्रस्तुत गरे पनि सुविधासम्पन्न केही विद्यालयले आफ्नै प्रयासमा अनलाइन प्रविधिबाट कक्षाहरू सञ्चालन गरे, तर विज्ञले दिएका सुझावअनुरूप अन्य वैकल्पिक शिक्षण विधि प्रभावकारी रूपमा सञ्चालन हुन सकेनन्। समय निकै बितिसकेपछि कात्तिक महिनापछि मात्रै सरकारले विद्यालय सञ्चालन, शैक्षिक गतिविधिहरूको अनुगमन, निरीक्षण र संयोजन गर्ने जिम्मा स्थानीय निकायलाई दियो। स्थानीय निकायहरू पनि संकटको अवस्थामा वैकल्पिक विधिबाट शिक्षण क्रियाकलापलाई सक्रिय सञ्चालन गर्न सकिने विकल्पतिर ध्यानै नदिई स्वास्थ्य सुरक्षा सावधानीको पर्याप्तताका विषयमा गहन चिन्तन नगरीकनै कसले छिटो विद्यालय खोल्ने भन्ने होडबाजीमा मात्र संलग्न भए। जसका कारण केही विद्यार्थी र शिक्षक संक्रमित भई पुनः विद्यालय बन्द भएका समाचार सार्वजनिक भए। केन्द्रीय सरकारअन्तर्गतको स्वास्थ्य मन्त्रालयले स्पष्टरूपमा विद्यालयहरू खोल्नका लागि सरकारले निर्देश दिएको छैन र यस अवस्थामा भौतिक रूपमै विद्यार्थीलाई जम्मा गर्ने काम झनै जोखिमपूर्ण हुन सक्छ भनेर वक्तव्यबाजी गरिरहेको छ भने अर्कातिर विद्यालयहरू सञ्चालन गर्नका लागि स्थानीय निकायले उर्दी जारी गरिसकेका छन्। विद्यालय सञ्चालनका सामान्य कुरामा समेत एकरूपता कायम गर्न नसक्दा विद्यार्थीका सिकाइ प्रक्रिया त अवरुद्ध भयोभयो; यसले समग्र शैक्षिक गतिविधिलाई दीर्घकालीन रूपमा तहसनहस पार्ने जोखिम बढेर गएको छ। अन्तिम परीक्षाका लागि चार महिना मात्र बाँकी रहेको वर्तमान अवस्थामा भर्खर खुल्दै गरेका विद्यालयले सबै पाठ्यवस्तु पढाउन थाल्ने हो भने विद्यार्थीका लागि उपलब्धिमूलक हुने छैन। बरु उनीहरूमा समायोजनजन्य मनोसामाजिक समस्या थपिने छ। शिक्षक, विद्यार्थी र अभिभावकलाई मानसिक रूपमा तयार नगरी विद्यालय खोल्न हतारिनुभन्दा वैकल्पिक रूपमा प्रभावकारी किसिमले बालबालिकाको सिकाइ क्रियाकलापलाई कसरी अगाडि बढाउन सकिन्छ भन्नेमा ध्यान दिनुपर्ने थियो। शैक्षिक सत्रलाई १२ महिना तन्काएर वा शैक्षिक सत्र आर्थिक वर्षलाई सँगै लगेर जान सकिने अवस्थाको सम्भाव्यता अध्ययन गरी सम्भव भएमा सोहीअनुरूप समायोजन गर्न सकेको भए बाँकी समयका लागि शिक्षकहरूलाई पाठयोजना तयार गर्न लगाई शैक्षिक गतिविधिलाई निरन्तरता दिन सकिने सम्भावना बढ्थ्यो। परीक्षा बोर्डले एसईई परीक्षा निर्धारित समयमा गर्न नसकिने जनाइसकेको अवस्थामा समेत एसईई परीक्षा हुने कि नहुने भएमा कुन मोडलमा र कहिले हुने भन्नेसमेत अनिश्चित हँुदा लाखौं विद्यार्थीमा अन्योल थपिएको छ। अन्य कक्षाहरूका पाठ्यवस्तुलाई सम्बन्धित विद्यालयका शिक्षक स्वयंले संकुचन गर्न सक्ने भए पनि कक्षा ८ को परीक्षा स्थानीय पालिकाले सञ्चालन गर्दै आएकोमा यसपटक सो परीक्षा कसरी सञ्चालन गर्ने भन्नेबारे निर्णय गर्नुपथ्र्यो। स्थानीय पालिकाले आफ्नो क्षेत्रका विद्यालयका शिक्षकहरूलाई सोहीअनुसारको निर्देशन दिएर विद्यार्थीलाई पर्न सक्ने अनावश्यक मानसिक तनावबाट मुक्त राख्ने प्रयास गर्न सकेको पाइएन। केन्द्रीय वा स्थानीय कुनै पनि सरकारले स्पष्टरूपमा योजना बनाई विद्यालय शिक्षाको स्पष्ट मार्गनिर्देश गर्न नसकेकाले बाँकी रहेको चार महिनासमेत यत्तिकै निरर्थक बन्ने सम्भावना बढेर गएको छ। पाठ्यक्रममै अन्योल गत वर्षदेखि लागू भएको कक्षा १ को नयाँ पाठ्यक्रमअनुसार विद्यार्थीले औपचारिक र अनौपचारिक रूपमा करिब आठ महिना शिक्षण सिकाइ क्रियाकलापमा आफूलाई संलग्न गराए। यस्तै कक्षा ११ मा पढ्ने विद्यार्थी पनि विगत तीन महिनादेखि औपचारिक र अनौपचारिक रूपमा पठनपाठन क्रियाकलापमा संलग्न भएका छन्। पाठ्यक्रम विकास केन्द्रले निर्धारण गरेका नयाँ पाठ्यक्रममा आधारित भएर कक्षा १ र कक्षा ११ का विद्यार्थीले पठनपाठन गरिरहेको भए पनि अदालतमा परेको मुद्दाका कारणले गर्दा परीक्षा आउन ४५ महिना बाँकी हुँदासमेत नयाँ पाठ्यक्रमअनुसार पढ्ने वा पुरानैलाई निरन्तरता दिने भन्ने विषयको अन्योल चिर्न सकिएको छैन। सरकारको प्राथमिकतामा पर्न नसकेको शिक्षा क्षेत्रलाई अदालतले समेत कम महŒव दिनु चिन्ताको विषय हो। सार्वजनिक सरोकारको यस विषयमा परेको मुद्दाको जतिसक्दो छिटो छिनोफानो गरी लाखौं विद्यार्थीको भविष्यमाथि मडारिएको अन्योल र उनीहरूलाई परेको मानसिक दबाब हटाउनका लागि अदालत पनि संवेदनशील देखिएन। पटकपटक पेसी सारेर अनिर्णयको बन्दी बन्दा नयाँ पाठ्यक्रम लागू हुने वा नहुने भन्ने दोधार मात्र होइन, आगामी वर्षबाट लागू हुने गरी तयार भएका पाठ्यपुस्तक तथा कार्यक्रमले समेत निरन्तरता पाउने कि नपाउने भन्ने अन्योल बढ्दै गएको छ। नयाँ पाठ्यक्रम विकास गर्नका लागि करोडौं रुपैयाँ खर्च गरे पनि मुद्दामामिलाका कारण समयमा कार्यान्वयन गर्न नसक्दा पाठ्यक्रमको सुधार गर्ने मार्ग अवरुद्ध बनेको छ। शिक्षा योजना प्रतिवेदन गुपचुप शिक्षा क्षेत्रमा आमूल परिवर्तन गरी शिक्षालाई समयानुकूल, प्रविधिमैत्री, व्यावहारिक र रोजगार सिर्जना गर्न सक्ने किसिमको बनाउने उद्देश्यका साथ सरकारको करोडौं लगानी तथा दातृ निकायको आर्थिक एवम् प्राविधिक सहयोगमा विभिन्न विषयका विज्ञहरूद्वारा तयार पारिएको शिक्षा योजना प्रतिवेदन सरकारले सार्वजनिक गर्नसमेत सकेन। उच्च पदस्थ व्यक्ति र उनीहरूका नातेदारका कारण स्वार्थ बाझेकाले प्रतिवेदन नै गुपचुप पारिएको आरोप योजना निर्माणमा खटेका विज्ञहरूले लगाएका छन्। विज्ञहरूले लगाएको संगीन आरोपको न त सम्बन्धित पदाधिकारीले खण्डन गर्न सकेका छन् न त आफ्नो गल्तीलाई स्वीकार गरेर शिक्षा योजनालाई सार्वजनिक गर्ने हिम्मत सरकारले गर्न सकेको छ। गैरसरकारी संस्थाको अग्रसरमा शिक्षा योजनालाई सार्वजनिक गर्ने काम प्रक्रियागत रूपमा राम्रो नमानिए पनि राज्यको करोडौं रुपैयाँको लगानीमा बनेको प्रतिवेदन सार्वजनिक भने हुनु नै पर्दथ्यो। यसमा सरकार नराम्रोसँग चुकेको छ। विज्ञहरूले सार्वजनिक गरेजस्तै उच्च पदस्थ नेतृत्वका स्वार्थका कारणले प्रतिवेदन सार्वजनिक नभएको हो भने शिक्षा क्षेत्रमा अरू कुनै पनि सुधारका काम होलान् भनेर अपेक्षा गर्न सकिँदैन। यसले राज्यका निकायभित्र बढ्दै गएको भ्रष्टाचार, अराजकता र स्वार्थलोलुपताको चित्र स्पष्टरूपमा देखाएको छ। आम सरोकारका विषयमा राज्य निरीह बन्दा वर्तमान पुस्ता मात्र होइन; भावी पुस्तासमेत पीडित बन्ने निश्चित छ। विकासोन्मुख मुलुकको विडम्बना नै स्वास्थ्य र शिक्षाको अवस्था खस्किँदै जानु हो। नेपालमा शिक्षा क्षेत्रमा उठेका विषयमा सम्बन्धित निकायहरूले जिम्मेवारी बोध गरेर समयमै समाधान गर्ने काम कहिल्यै भएका छैनन्। त्यसो त शिक्षामा निजीकरण मौलाउँदै जाँदा विगत सातआठ महिनादेखि लाखौं शिक्षकहरूको हातमुख जोड्ने बाटो बन्द भएको छ। संस्थागत विद्यालयमा कार्यरत शिक्षकहरूलाई न त रोजगारदाताले कुनै सहयोग पुर्याउने चेष्टा गरे न त राज्य पक्षबाटै कुनै राहत कार्यक्रम ल्याउन पहल भयो। समाजमा बढ्दै गएको अर्थमुखी प्रवृत्तिलाई अहिलेको शिक्षकको समस्याले झनै चर्काउँदै लैजाने देखिन्छ। शिक्षण पेसा अँगाल्ने शैक्षिक उच्च किसिमको जनशक्ति बन्नुभन्दा अनियमितता गर्न पाइने सरकारी कार्यालयमा सामान्य किसिमको कर्मचारी बन्नुलाई महŒव दिइँदै आएको परिप्रेक्ष्यमा शिक्षण पेसा अब झनै उपेक्षित क्षेत्रका रूपमा रहने सम्भावना बढेको छ। शिक्षकको मनोबल उच्च राख्न नसक्ने हो भने आगामी पुस्ता अर्थात् यिनै शिक्षकहरूले पढाएका विद्यार्थी उच्च मनोबलका हुन सक्ने कल्पना गर्न सकिँदैन। हिमाली क्षेत्रको यस वर्षको शैक्षिक सत्र पठनपाठनका क्रियाकलापबिनै समाप्त भयो। राज्यले स्पष्ट दृष्टिकोण ल्याउन नसक्ने हो भने अन्य क्षेत्रको सत्रसमेत खेर जाने सम्भावना छ। यसैले बाँकी रहेको समयलाई सदुपयोग गर्नका लागि विज्ञका कुरा सुनेर समयानुकूल योजना निर्माण गरी कार्यान्वयन गराउन सरकारले अग्रसरता लिनैपर्छ।"
कोरोना भर्सेस राजनीति र दल,"केही दिनअघि, पतिका अनन्य मित्र शशीविक्रम राणाजीले फेसबुकमा पोस्ट गर्नुभएको एउटा श्रद्धाञ्जली पढेर स्तब्ध भएँ। शशीजीले बानेश्वरनिवासी राजेज्द्र शाहको मंसिर ९ गते कोरोनाबाट मृत्यु भएकोमा उहाँको आत्माको चिर शान्ति तथा परिवारजनको धैर्यधारण गर्ने शक्तिका लागि प्रार्थना गर्नुभएको थियो। शाह मेरो जेठाजुहरूको समकालीन मित्र अनि पतिका राजेन्द्र दाइ। दाइलाई पहिलोपटक देख्दा उहाँका हातका औंलामा छिटो टाइप गर्नेे अद्भुत जादु भएकोे जानकारी पाएँ। उहाँलाई अत्यन्त शालीन व्यक्तिका रूपमा चिन्थैं म। दाइप्रति हार्दिक श्रद्धाञ्जली ! राजेन्द्र शााह एक प्रतिनिधि पात्र मात्र हुन्। हिजोआज हरेक दिन औसत १५१६ जनाको कारोनाबाट मृत्यु भइरहेको छ। यो आलेख लेखिरहँदा देशमा कारोनाबाट मृत्यु हुनेको संख्या १७ सय नाघिसकेको छ। यही रफ्तारमा नागरिकको मृत्यु भइरहे देशमा कोरोना खोप उपलब्ध हुने समयसम्म कति परिवारले आफ्ना प्रियजनको मृत्युको पीडा भोग्नुपर्ने हो ? कति परिवारको सुखद जीवन छिन्नभिन्न हुने हो ? यसको कल्पना मात्रले पनि मुटु काँप्छ मेरो। नेपालमा माघ ९ गते चीनको वुहानबाट फर्किएको नेपाली विद्यार्थीमा पहिलोपटक कोरोना भाइरस संक्रमण पुष्टि भएको थियो। यसलाई स्वास्थ्य मन्त्रालयले माघ १० गते पत्रकार सम्मेलन गरेर जनसमक्ष ल्यायो। यसको दुई महिनापछि दोस्रो घटना चैत १० गते फ्रान्सबाट दुबई हुँदै आएकी १९ वर्षीया युवतीमा पुष्टि भयो। विश्वमा हरेक दिन लाखौंको संख्यामा संक्रमण र हजारौंको संख्यामा मानिसको मृत्यु भइरहँदा नेपालमा दुई महिनाको अन्तरालमा संक्रमणको दुइटा घटना मात्र भेटिएको थियो। तथापि नेपालजस्तो गरिब राष्ट्रमा अन्य देशमा झैं कोरोना महामारी फैलियो भने देशमा कस्तो विकराल अवस्था आउला भन्ने चिन्ताले देश तथा जनतामा ठूलै त्रास फैलिएको थियो। कोरोनाबारे कम जानकारी, मृत्युको अत्यधिक भय र देशमा महामारी फैलिने चिन्ताले सुरुसुरुमा जनता कडा अनुशासनमा बसेका थिए। सरकार पनि धेरै जिम्मेवार भएको महसुस भएको थियो। चीनबाट फर्केका युवामा संक्रमण पुष्टि भएपछि उनको सम्पर्कमा आएका ६० जनालाई कन्ट्याक ट्रेसिङ गरेको थियो। फ्रान्सबाट फर्केकी युवतीलाई रातको १२ बजे नै टेकु अस्पतालमा ल्याइपुर्याए। संक्रमण फैलिने चिन्ताले चैत ११ बाट देशमा लकडाउन सुरु भयो। संक्रमितलाई निःशुल्क कोरोना जाँच गरियो। सबैको अस्पतालमा उपचार सम्भव गर्यो। कन्ट्याक ट्रेसिङ गरियो। आइसोलेसनमा राखियो। यी सब देखेर दंगै परेकी थिएँ। कोरोना भाइरसको संक्रमण पुष्टि भएको झन्डै पाँच महिनापछि जेठ ३ गते काठमाडौंको शिक्षण अस्पतालमा सुत्केरी भएर घर फर्केकी सिन्धुपाल्चोककी महिलाको कोरोना संक्रमणबाट पहिलो मृत्यु पुष्टि भयो। त्यो दिनसम्म देशमा संक्रमितको संख्या २८१ पुगेको थियो, जबकि विश्वमा ४५ लाख संक्रमित र तीन लाखभन्दा बेसी कोरोनाबाट मृत्यु भइसकेको थियो। नेपाललाई कोरोना नियन्त्रण गर्न पर्याप्त समय र अवसर थियो। देशमा प्रतिबद्ध स्वास्थ्यकर्मी तथा जनस्वास्थ्य विज्ञहरूको सहयोग, सल्लाह र सुझावको कुनै कमी थिएन। तथापि सरकार कोरोना नियन्त्रण गर्न सफल हुन सकेन। कारण, देशका प्रतिबद्ध स्वास्थ्यकर्मी तथा विज्ञहरूको सल्लाह, सुझाव तथा चेतावनीको सुनुवाइ नै भएन। उल्टो उनीहरूको इमानदारितामाथि प्रश्न गर्ने र फोन गरेर धम्क्याउनेसमेत गरे। महामारीबाट देश र जनतालाई बचाउन छोडेर सत्ता तथा प्रतिपक्ष दलहरू कुर्सी र पद बचाउन आफ्ना पार्टीभित्रै तल्लो स्तरको लडाइँ गरिरहे। परिणाम, देशमा विस्तारै संक्रमित र मृत्यु संख्या बढ्यो। साउन महिनामा आएर मृत्युदर अझ बढ्यो। साउन ३२ सम्म कोरोनाबाट मृत्यु हुनेको संख्या १०४ पुग्यो। भदौमा मृत्युदर झन बढेर गयो। असोजमा आएर महामारी सुरु भएजस्तो के हुन थालेको थियो, सरकारले एकाएक असोज १९ गते मन्त्रिपरिषद्बाट आर्थिक रूपमा विपन्न, अशक्त, असहाय, अपांगता भएका, एकल महिला, ज्येष्ठ नागरिक, स्वास्थ्यकर्मी, सरसफाइ कर्मचारी, सुरक्षाकर्मीलगायत जोखिममा काम गर्ने कर्मचारीको लक्षण देखिए निःशुल्क उपचार गर्ने निर्णय गर्यो। कोरोना बिमा गरेको भए परीक्षण र उपचार खर्च बिमाबाटै कटाउने पनि निर्णय गर्यो। त्यो निर्णय कात्तिक २ बाट सरकारी, गैरसरकारी तथा निजी अस्पतालमा लागू हुने गरी कात्तिक २ गते सार्वजनिक गर्यो। सरकारको निर्णय सार्वजनिक भएलगत्तै मानव अधिकार आयोग, विपक्षी दल र स्वयं नेकपाकै नेताहरूबाट सरकारी निर्णय संविधानविरोधी, गैरजिम्मेवार र संवेदनाहीनताको पराकाष्ठा भनेर चर्को विरोध भयो। संविधानविद्हरूले सरकारको निर्णय गैरसंवैधानिक भएको भन्दै अदालतको आदेश ऐच्छिक विषय नभएकाले आदेश मन परेन भनेर पालना गर्दिनँ भन्ने अधिकार नभएको भन्दै रोष प्रकट गरे। त्यसपछि स्वास्थ्य मन्त्रालयले शुल्क तिर्न नसक्नेले स्वघोषणा गरेमा निःशुल्क उपचार हुने भन्दै आफ्नो निर्णय सच्याए। तर सरकारको घोषणा आएसँगै सरकारी अस्पतालहरूले शुल्क लिन सुरु गरे। सरकारले गरेको निर्णयअनुसार दिनको सामान्य लक्षण भए ३५ सय, मध्यम भए ७ हजार र आईसीयूमा भए १५ हजारको दरले पाँच दिनको डिपोजिट लिएर मात्र बिरामीको उपचार गर्न थाले। यसको परिणाम देशमा विपन्न नागरिकको बिजोग सुरु भयो। सरकारले हात उठाइहाल्यो उपचारमा खटिने स्वास्थ्यकर्मीलाई पारिश्रमिक दिनुपर्छ भन्दै शुल्क तिर्न नसक्नेहरूको शवसम्म दिन छोडे निजी अस्पतालहरूले। उपचार खर्च जुटाउन असम्भव भएपछि विपन्न वर्गहरू जस्तोसुकै कष्ट सहेर घरमै मृत्यु कुरेर बस्न बाध्य भए। कति बिरामीले परिवारको लाचारी हेर्न नसकेर आत्महत्या गरे। यता श्वास फेर्न कठिन भएपछि अथवा बेहोस हुने अवस्था आएपछि मात्र अस्पताल जानु भन्ने सरकारको निर्देशन आएपछि जनतामा यसले उल्टो असर पर्यो। संक्रमितहरू अत्यन्त गाह्रो भइसकेपछि मात्र अस्पताल जान थाले। जसले गर्दा अधिकांशको अस्पताल पुग्नुअगावै अथवा अस्पतालमा पुगे पनि निकै ढिलो भइसकेको हुँदा पछिल्ला तीन महिनामा मृत्यु हुनेको संख्या ह्वात्तै बढ्यो। तर यसको ठीक विपरीत देशमा केही हप्तादेखि नयाँ कोरोना संक्रमितको संख्या आश्चर्यजनक रूपले कम हुँदै गइरहेको छ। यसले गर्दा जनतामा जाडोको कारण देशमा संक्रमण घटेको हो कि भन्ने भ्रम भएको बुझ्छु म। गत वर्षको जाडोयाममा विश्वमा कोरोना महामारी फैलिँदा हाम्रो देश अछूत रहेको हुँदा यो वर्षको जाडोमा पनि त्यही प्रक्रिया दोहोरिएको हो कि भन्ने धेरैलाई भ्रम भएको ठान्छु म। यसैले होला सायद, हिजोआज कोरोनाबाट बच्ने तीनवटा उपाय, मास्कको प्रयोग, बारम्बार हात धुने र सामाजिक दूरी कायम गर्नेजस्ता नियम टीभीको विज्ञापनमा मात्र देखिन थालेको छ। हिजोआज पार्टीपालेसहरू धमाधम खुल्न थालेका छन्। विवाहको चहलपहल खुब बढेको देख्छु। जनता विस्तारै मन फुकाएर हिँड्न थालेका छन्। सरकारले अन्तर्राष्ट्रिय हवाई सेवा, पशुपतिनाथलगायत अन्य मठमन्दिर पनि खोलिसके। दुईदुईपटक किड्नी ट्रान्सप्लान्ट गरेका प्रधानमन्त्री स्वयं जिल्ला भ्रमण गरेर हजारौंहजार जनसागर उर्लिएको ठाउँमा राजनीतिक भाषण गरेर आइसके। नियम, कानुन बनाउने सरकार स्वयं विभिन्न राजनीतिक भेला तथा कार्यक्रम गर्न थालिसके। बिट मार्नुअगाडि सरकारसित मेरो एक जिज्ञासा छ के साँच्चै कोरोनाको कहर घटेकै हो ? सरकारले गरेका हरेक गलत निर्णयलाई खबरदार गर्ने भूमिका निभाउनुपर्ने प्रतिपक्ष दल कांग्रेस आज ७७ वटै जिल्लामा सरकारको विरोध जुलुस गरेर थकाइ मार्दै छ। राजा आऊ, देश बचाऊ भन्दै राजावादी दल देशमा एकपछि अर्को र्याली निकाल्दै छन्। यी दलहरूलाई पनि म यही प्रश्न दोहोर्याउन चाहन्छु के साँच्चै कोरोनाको कहर घटेकै हो ? अन्त्यमा सरकार तथा सबै दलहरूसित अन्तिम प्रश्न राख्न चाहन्छु साँच्चै कोरोनाको कहर घटेकै हो भने किन आईसीयू र भेन्टिलेटरमा कोरोनाका बिरामीको संख्या घटिरहेको छैन ? किन दिनानुदिन मृत्यु हुनेहरूको संख्या बढिरहेको छ ? तबचबदजबततबचबष्द्धज्ञण्२जयतबष्।िअय"
नेपाली क्रिकेट टिमको मुख्य प्रशिक्षकमा श्रीलंकन मूलका वाटमोर,"काठमाडौँ: नेपाली क्रिकेट राष्ट्रिय टोलीको मुख्य प्रशिक्षकको रुपमा श्रीलंकन मूलका डेभ वाटमोर नियुक्त भएका छन् । विश्व क्रिकेटमा विजयी इतिहास बनाएका वाटमोरले ११ जना प्रतिस्पर्धीलाई उछिन्दै नेपाली टोलीको मुख्य प्रशिक्षक बनेका हुन् । यस प्रतिस्पर्धामा पूर्वप्रशिक्षक पुबुदु दशानायके समेत थिए । १९८८ देखि प्रशिक्षणमा सक्रिय वाटमोर श्रीलंकाको कोलम्बोमा जन्मिएर अष्ट्रेलियाबाट खेल करिअर बनाएका क्रिकेटर हुन् । एक दशक सम्म सक्रिय खेल जीवन बिताएका उनले अष्ट्रेलियाको राष्ट्रिय टोलीबाट पनि खेलेका थिए । भारतीय राष्ट्रिय टोलीको प्रशिक्षकको लागि दावेदार मानिएका उनी आईपीएल टिम कलकत्ता नाइट राइडर्सको भने प्रशिक्षक थिए । त्यसपछि लगत्तै पाकिस्तानको प्रशिक्षकमा नियुक्त भएका थिए । १९९६ मा उनैको प्रशिक्षणमा श्रीलंकाले विश्वकप जितेको थियो । श्रीलंकामा दुई पटक सम्म प्रशिक्षकको रुपमा रहेका उनले २००३ मा भने श्रीलंकन टोलीलाई सेमिफाइनलसम्म पुर्याएका थिए । नेपालमा आउनुअघि उनी बंगलादेश, पाकिस्तान र श्रीलंकाको प्रशिक्षक बनिसकेका अनुभवी प्रशिक्षक हुन् । यससँगै नेपाल क्रिकेट संघ (क्यान)को महाप्रवन्धकमा रौनक मल्ल नियुक्त भएका छन् । क्रिकेट म्यानेजरको रुपमा विनोद दास नियुक्त भए ।"

शीर्षक,विवरण
कोरोना कहर : आरडीटीमा किन मरिहत्ते ?,"उदयपुरका १२ बिरामी जसको र्यापिड नेगेटिभ तर पीसीआरमा पोजिटिभ देखाएकोमा फेरि र्यापिड गर्दा नेगेटिभ नै देखाएको थियो । धनगढीमा क्वारेन्टाइनमा आरडीटी गरी नेगेटिभ देखिएपछि घरमा पठाएको तर दुई दिनपछि पीसीआरमा पोजेटिभ देखिएका थियो । यी त उदाहरण पात्र हुन्, जसले संक्रमण समाजमा धेरै फैलाइरहेका हुन्छन् । नेपालगन्जमा वैशाख १९ गते धार्मिक गुरुमा संक्रमण पुष्टि हुँदा उनको सम्पर्कमा आएका एक सय ९० जनाको ट्रेसिङ १० दिन लगाउँदा पनि पूरा हुन सकेन । त्यस्तै हविगत उडानहरू, कपिलवस्तु, उदयपुर, पर्सालगायतका हट जिल्ला र स्थानमा छ । बन्दाबन्दी खुकुलो बनाएपछि सयौ संक्रमित भेटिने, ठेगाना फरक पर्ने, कोभिड विशेष अस्पतालमा स्थान नभएपछि उनीहरूकै व्यवस्थापनमा व्यस्त हुँदा कन्ट्याक्ट खोज्ने भद्रगोल छ । पहिलो घेराकै ट्रेसिङ गर्न नभ्याइरहेका बेला दोस्रो तेस्रो चरणको घेरामा खोज्न कहिल्यै नभ्याउने देखिन्छ । कोभिडको निदान नेपालमा कोरोनाको परीक्षण माघ १४ बाट सुरु भएको थियो । सुरु भएको ४४ दिन फागुन ३० सम्म कडा र सीमित मापदण्डका कारण न्यून संख्यामा ४५६ वटा परीक्षण भयो र एकजनामा संक्रमण देखियो । चैत ३० सम्म ५१८४, वैशाख ३१ सम्म २१ हजार तीन सय ४० पीसीआर भए । दैनिक औसत पाँच सय बढीका दरले संक्रमण थपिँदै ७६ जिल्लामै देखिइसक्दा र क्वारेन्टाइन नै खाली हुन थालेपछि दैनिक तीन सयको दरमा संक्रमणको वृद्धि छ । पुलिङ विधिबाट ३४ ल्याबबाट सात हजार तथा निजीबाट तीन हजार गरी असार १५ बाट कूल १० हजार परीक्षण गर्छौं भन्ने सरकारले हाल पाँच हजार उकालो लाग्न सकेको छैन । स्वाब व्यवस्थापनमा त्रुटि नमुना प्रयोगशाला पुर्याउँदा आइस बक्सको तापक्रम ४ देखि ८ डिग्री सेल्सियस हुनुपर्छ । आइसबक्समा जेल प्याक तीनवटा भए ४८ घन्टासम्म र बरफ भए १२ घन्टामै पग्ली तापक्रम नियन्त्रित रहँदैन । पठाइएका नमुना ४८ घन्टाभित्र जाँचिसक्नुपर्छ । प्रयोगशालामा नमुना माइनस चार डिग्री सेल्सियसमा राख्दा २४ घन्टाभित्र परीक्षण गरिसक्नुपर्छ । दुई महिनासम्म राख्न माइनस २० र ६ महिनासम्म राख्न माइनस ८० डिग्री सेल्सियस आवश्यक पर्छ । यस्तो रेफ्रिजेरेटर देशमा तीन ठाउँ मात्र छ । स्वाब संकलन र प्रयोगशालाको तापक्रम सन्तुलनमा त्रुटि देखिँदा नमुनाको सही नतिजा नआई फल्स नेगेटिभ आउँछ । एकातिर प्रयोग भइरहेका भीटीएमको गुणस्तरबारे गाइडलाइन छैन । कतै एक मिली त कतै तीन मिलीका, भिटीएम बिग्रेका, बिर्काे नलागेका, तरल चहिरहेका, गुणस्तर नभएका कारण पनि फल्स नेगेटिभ छन् । कोल्ड चेन मेन्टन नहुँदा भाइरसको न्युक्लियस टुटी नेगेटिभ परिणाम आउँछ । कोभिड १९ को लक्षण देखिएका व्यक्ति वा संक्रमित व्यक्तिको सम्पर्कमा आएको सातदेखि १० दिनसम्ममा नाक र घाँटीबाट नमुना संकलन गर्दा ९० प्रतिशतसम्म सेन्सिटिभिटी हुन्छ । संक्रमण भएदेखि सात दिनसम्म र ११ दिनपछि नमुना संकलन गर्दा सही रिपोर्ट कम रहन्छ । स्वाब नाक र घाँटी दुवैबाट लिनुपर्नेमा एकबाट मात्र लिँदा नेगेटिभको सम्भावना बढ्छ । परीक्षण भइरहेका नमुना ६० प्रतिशत बढी प्रभावित छन् । आरडीटीमा फजुल खर्च आईजीएम र जी बन्न तीन दिन र १४ दिनसम्म लाग्छ । बूढापाका तथा रोग प्रतिरोधात्मक शक्ति कम वा नभएकामा शरीरले एन्टिबडी बनाउँदैन । त्यसैले विश्व स्वास्थ्य संगठन, सीडीसी, एनएचएजस्ता संगठनले एन्टिबडी परीक्षणलाई निदानमा सिफारिस छैन । गुणस्तरमा प्रश्न उठेपछि विज्ञ सल्लाहकारले अनुसन्धान परिषद्लाई खोज गर्न लगाएर मात्र प्रयोगमा ल्याउने भने पनि दुई दिनमै ओम्नीले ल्याएको किट प्रयोग गर्न मन्त्रिपरिषद्मा प्रस्ताव गई स्वीकृति भई देशभर प्रयोग भयो । विमानस्थल तथा नाकामा आएका यात्रुको परीक्षण र डिजिटल ट्रेसिङ राखेको भए कन्ट्याक्ट ट्रेसिङ र संक्रमण नियन्त्रण कति सहज हुन्थ्यो होला ? सरकारमातहत रहेको नेपाल स्वास्थ्य अनुसन्धान परिषद्ले आरडीटी किट प्रयोग गर्दा आधा बढी संक्रमित समाजमा छाड्ने भएकाले कोभिड १९ परीक्षणमा प्रयोग नगर्ने रिपोर्ट सरकारलाई बुझाएकै हो । पाँच लाख नागरिकको परीक्षण गर्ने भन्दै तीन लाख आरडीटी र दुई लाख पीसीआर गर्ने भन्दै थप खरिद भइरहे । परीक्षणलाई व्यापक बनाउने भन्दै निजीलाई पर्चामा लेखिएको सेन्सिटिभिटी र स्पेसिफिसिटीका आधारमा अनुमति दिइयो । सर्वाेच्चको स्टे अर्डरले नयाँले स्वीकृति नपाए पनि पुरानाले प्रयोग गरिरहेका छन् । आरडीटीबाट रिपोर्ट पोजेटिभ आउँदैमा डराउनुपर्ने र नेगेटिभ आएर उत्सव मनाउनपर्दैन किनभने संक्रमण छछैन भन्ने थाहा पाइँदैन । कार्यविधिले पनि आरडीटी पोजेटिभलाई संक्रमण मान्दैन र कन्ट्याक्ट ट्रेसिङ पनि गरिँदैन । तथापि निदानमा पीसीआर गोल्ड स्ट्यान्ड हँुदाहँुदै आरडीटी खरिद गर्न किन मरिहत्ते ? कन्ट्याक्ट ट्रेसिङ संक्रमितसँग भौतिक सम्पर्कमा आएका व्यक्ति खोज्ने प्रक्रियालाई कन्ट्याक्ट ट्रेसिङ भनिन्छ । कन्ट्याक्ट ट्रेसिङमा विभिन्न विधि प्रयोग गर्न सकिन्छ । सबैभन्दा पहिलो विधि संक्रमितसँग विश्वास सिर्जना गरी लिइने अन्तर्वार्ता हो । बिरामीको सत्यताले परिवार, छिमेकी, समाज र देशलाई बचाउन योगदान पुर्याउन सघाउँछ । उससँग सम्पर्कमा आएकाको फोन नम्बर, प्लेन चढेका भए त्यसको विस्तृत विवरण, बस चढेको भए कहाँ, कतिबेला, कुन तथा कहाँकहाँ रोकेको, स्थानीय बस वा ट्याक्सी सबैको विस्तृत नोट गरी त्यहीअनुसार खोजी गरिन्छ । अन्य विधिमा बिमा र मेडिकल रेकर्ड मूल्यांकन, फोनको डिटेल तथा जीपीएसबाट पुगेका स्थान र समय, डेबिट वा क्रेडिट कार्ड प्रयोगको इतिहास र सिसिटिभी क्यामेरा पर्छन् । संक्रमितले विपरीत लिंग र आफन्तसितको भेटघाट लुकाउने गरेका छन् । संक्रमित पुष्टि भएकासँग परीक्षण नतिजा आउनुअघि सम्पर्कमा भएका व्यक्तिहरू खुल्न नचाहेकाले र काल्पनिक कथाले संक्रमण फैलिँदै जाने जोखिम बढेको छ । संक्रमितले सम्पर्कमा आएकाहरूको नाम, स्थान बिर्सिसकेको जवाफले झनै जटिल बनाएको छ । स्थानीयलाई पनि कन्ट्याकट ट्रेसिङको महत्व, किन र कसरी गर्ने अभिमुखीकरण नभएकाले र फर्म अंग्रेजीमा तथा अभ्यस्त नभएका नेपाली शब्द भएकाले द्विविधा छ । नेपालगन्ज, रूपन्देही र कपिलवस्तुमा भाषा नबुझेको तथा प्रहरी, नेता, सेना, स्वास्थ्यले पटकपटक त्यही दोहोर्याउँदा झिझैकै कारण २५ जनाको कन्ट्याकट शून्य छ, जुन असम्भव थियोे र दोहोर्याएर काम गर्नुपर्यो । डिजिटल ट्रेसिङ सूचना प्रविधि प्रयोग गरेर सम्भावित संक्रमित खोजी गर्नेलाई डिजिटल ट्रेसिङ भनिन्छ । सीएनएन बिजनेसका अनुसार चीनले हेल्थकोड एपमार्फत नागरिकको स्वास्थ्य अवस्था, हिँडडुल र सम्पर्क गतिविधि अवलोकन गर्ने गर्छ । एप्सले रातो, पहेंलो र हरियो रङको क्युआर कोडमार्फत व्यक्तिको स्वास्थ्यस्थिति र हिँडडुल गर्न पाउनेनपाउनेबारे जानकारी दिन्छ । यसलाई पछ्याउँदै सिंगापुर, ताईवान, दक्षिण कोरिया, इजरायल, जापान, भारत र अस्ट्रेलियाले पनि गरिसकेका छन् । नेपाल सरकारले कोभिड १९ संक्रमणको रोकथाम तथा विदेशबाट आएकाहरूको पहिचानका लागि ट्रेसिङ एप निर्माण गर्ने घोषणा गर्यो । गृह मन्त्रालयमा राष्ट्रिय विपद् जोखिम न्यूनीकरण तथा व्यवस्थापन प्राधिकरणअन्र्तगतको पोर्टल पनि छ । निगरानी गर्न सेना, प्रहरी, गृह, कांग्रेस, स्वास्थ्यका आआफ्नै छुट्टाछुट्टै वेबसाइट, एप सञ्चालनमा छन् । तथापि निगरानी र तथ्यांक दुरुपयोगको सम्भावना छ । दैनिक फोन गरी १४ दिनसम्म स्वास्थ्यस्थितिबारे जानकारी लिँदा उच्च जोखिम, सामान्य जोखिममा भएनभएको र कसलाई पीसीआर, आरडीटी गर्ने, क्वारेन्टाइन, अस्पताल वा आइसोलेसन कहाँ राख्ने जानकारी दिन्छ । अन्त्यमा नेपालका विमानस्थल तथा नाकामा आएका यात्रुको परीक्षण र डिजिटल ट्रेसिङ राखेको भए कन्ट्याक्ट ट्रेसिङ र संक्रमण नियन्त्रण कति सहज हुन्थ्यो होला ? संक्रमितको पुष्टिपूर्व नै नभए कम्तीमा २४ घन्टामा सीआई र दुई दिनमा ट्रेसिङ तथा १४ दिनसम्म निगरानी गर्न सके मात्र थप ८५ प्रतिशत संक्रमण रोक्न सकिन्छ । डा बुढाथोकी नेपाल चिकित्सक संघका केन्द्रीय कोषाध्यक्ष हुनुहुन्छ ।"
कला र संस्कृतिका जीवन्त अध्येता,"नेपाली इतिहास, संस्कृति र पुरातत्वका क्षेत्रमा निष्ठासाथ अध्ययनअध्यापन गर्ने र त्यसकै लागि आफ्नो सम्पूर्ण जीवन समर्पित गर्ने विद्वान्हरूमा पर्छन् प्राडा मुकुन्दराज अर्याल। गोरखा राज्यका राजा द्रव्य शाहका गुरु नारायण अज्र्यालका सन्तति भएर संस्कारवश आएको हो या उहाँको गहन अध्ययनकै प्रतिफल हो नेपाली इतिहास, संस्कृति र यसका विविध पक्षका बारेमा यति धेरै ज्ञान थियो कि ती सारा कहाँबाट आर्जन गरेको होला जस्तो लाग्थ्यो कहिलेकाहीं। आफ्नो विद्याका क्षेत्रमा सदैव त्यो ज्ञानलाई कसरी अरूको पहुँच र जानकारीमा ल्याउने, जसले गर्दा त्यसप्रति गौरव र महत्वबोध गर्न सकियोस् भन्ने चाहनाले नै काम गरेको अनुभव पंक्तिकारले गरेको छ। मेरा अग्रज हुनुका साथै स्नातकोत्तर तहको नेपाली इतिहास, संस्कृति एवं पुरातत्व विषयका गुरु पनि हुनुहुन्थ्यो उहाँ। झन्डै ४३ वर्षसम्म एकटंकारको सद्भावपूर्ण सम्बन्ध रह्यो। उहाँको परिवारसँगको सम्बन्ध त मेरो पिताजीकै समयदेखिको हो। उहाँ कहिले नेपाली कलावास्तुकला विज्ञका रूपमा, कहिले नेपाली इतिहास, संस्कृति एवं पुरातत्व विभागका प्राध्यापक या पछि गएर विभागीय प्रमुख, कहिले पशुपति क्षेत्र, स्वयम्भू क्षेत्र या पाटन, भक्तपुरतिर विदेशीहरूलाई पथप्रदर्शन गर्दै हिँडिरहेको पथप्रदर्शक, कहिले संग्रहालयका सामग्रीहरूको विवरण तयार पार्न पोख्त व्यक्तिका रूपमा देखिनु हुन्थ्यो। पथप्रदर्शकमा उहाँ सामान्य गाइड होइन विशिष्ट हैसियत हासिल गरेको विज्ञ व्यक्तित्वमा पर्नु हुन्थ्यो। कसैलाई नेपाली कला, वास्तुकलाको गहन अध्ययनसहितको पथप्रदर्शक चाहिए उहाँको विज्ञतालाई मन पराउनेहरू धेरै थिए। सस्तो प्रचारमा नहिँड्ने भएकाले एकान्तिक चिन्तन एवं अध्ययनमा मग्न हुने उहाँको स्वभाव थियो। कहिले पशुपति क्षेत्रमा महाशिवरात्रि या यस्तै महत्वपूर्ण पर्वहरूमा आउने साधुसन्त, महात्माहरूसँग सत्संग गरिरहेको भेटिन्थ्यो। उहाँ कैयन्का लागि नेपाली कला, इतिहास एवं वास्तुकलाका लागि स्रोत व्यक्ति पनि हुनुहुन्थ्यो। उहाँको सुपरिवेक्षणमा धेरैले स्नातकोत्तर तह एवं विद्यावारिधिका शोधपत्रहरू तयार पारेर डिग्री हासिल गरेका छन्। कैयन्का पुस्तकहरूमा उहाँका शुभेच्छाले स्थान पाएका छन्। नेपालले नेपाली कला, संस्कृति एवं वास्तुकला क्षेत्रका एकजना समर्पित एवं होनहार अध्येता प्राडा मुकुन्दराज अर्याल गुमाएको छ। नेपाली कलामा हिन्दु, बौद्ध दुवै आस्थाका प्रस्तर मूर्ति हुन् कि, धातुका मूर्ति हुन् या पौवा चित्रकलाका विविध भावभंगीका मूर्ति या चित्रहरू हुन्, तिनको पहिचानदेखि लिएर महत्वका बारेमा धारावाहिक व्याख्या गर्न सक्ने विशेषता र बृहत् ज्ञान उहाँसँग थियो। आफूसँग भएका पुस्तक हुन् कि हस्तलिखित ग्रन्थ कसैले चाहे उपलब्ध गराई सहयोग गर्ने उहाँको बानी कदरयोग्य थियो। आफ्नो क्षेत्रका यस्ता व्युत्पन्न एवं धुरन्धर ज्ञाता, नेपाली कला, संस्कृति उन्नयनका लागि सदैव समर्पित मुकुन्दराज अर्यालको वैशाख २९ गते ७७ वर्षको उमेरमा निधन भयो। यसले उहाँका हितैषी, शुभेच्छुहरूलाई दु:ख लाग्नु स्वाभाविक नै हो। अर्यालले नेपालको कलावास्तुकलाको परिचय विदेशीलाई होस् भन्ने उद्देश्यले आकर्षक तस्बिरहरूले भरिभराउ भएको नेपाल यान इन्ट्रोडक्सन नामको पुस्तक २०३१ सालमा प्रकाशन गर्नुभएको थियो, जुन पछि फ्रेन्च र जर्मन भाषामा पनि प्रकाशित भयो। त्यस्तैगरी लुम्बिनीको विहंगम परिचय दिने गरी लुम्बिनी (विसं २०४६) र शंखमूल: ए कल्चरल मोनोग्राफ (विसं २०४६) पनि प्रकाशित भए। सहलेखनमा नेप्लिज कल्चरर्स (विसं २०५७), राष्ट्रिय संग्रहालय, बौद्ध कला विभागको वर्णनात्मक विवरण (विसं २०५७) छन्। परम्परागत मूर्तिहरूको पहिचान एवं व्याख्यासहितको संस्कृत भाषामा लेखिएको हस्तलिखित ग्रन्थ धर्मकोश संग्रहको नेपालीमा अनुवाद तथा सम्पादन गर्नुभएको थियो, जुन प्रज्ञाप्रतिष्ठानबाट प्रकाशित भएको छ। उहाँले अमेरिकाको फुलब्राइट विद्वत्वृत्ति पाएर झन्डै दुई वर्ष उतै बसी एमएस गर्नुभएको थियो भने केही वर्षपछि बनारस हिन्दु विश्वविद्यालयबाट नेपालको सूर्य मूर्ति एवं सौर्य सम्प्रदायका विषयमा विद्यावारिधि गर्नुभएको थियो। आफ्ना शिष्यप्रशिष्यहरूलाई अध्ययनअनुसन्धान गर्ने प्रेरणा दिने तथा सबैलाई सक्दो सहयोग गर्ने भावनाले गर्दा सबैको प्रिय पात्र हुनु हुन्थ्यो। उहाँको अवसानले नेपालले नेपाली कला, संस्कृति एवं वास्तुकला क्षेत्रका एकजना समर्पित एवं होनहार अध्येता गुमाएको छ। केही समय अगाडिदेखि नै अलि सञ्चो छैन रे भन्ने थाहा पाए पनि विभिन्न किसिमका व्यस्तताले उहाँसँग भेट्न पाएको थिइनँ। टेलिफोनमा बराबर कुराकानी भए पनि करिब पाँचछ महिनादेखि टेलिफोनमा पनि सम्पर्क हुन सकेको थिएन। केही नलागेर गएको फागुन ८ गते बिहान टेलिफोन गर्दा उहाँले नै टेलिफोन उठाउनुभयो। मेरो कान अलि कमजोर छ राम्ररी सुनिनँ भन्दाभन्दै मैले एकपटक भेट्न आउने इच्छा भएको सुनाएँ। उहाँले जरुरी केही भए ठीकै छ एकदुई दिनमा भेटुँला नभए अहिले नै किन ? भनेको जस्तो गर्नुभयो र टेलिफोन राख्नुभयो। पहिले यस्तो व्यवहार हुँदैनथ्यो किन यस्तो गर्नुभयो ? कतै शरीर स्वस्थ्य छैन जस्तो लाग्यो। त्यत्तिकैमा पाँच मिनेट जतिपछि उहाँले नै टेलिफोन गर्नुभयो र भन्नुभयो। आजै आउन सक्नुहुन्छ त भनेर सोध्नुभयो। मैले भइहाल्छ नि भनें। त्यसै दिन दिउँसो २ बजे भेट्ने न भयो। म ठीक समयमा उहाँको निवास गैरीधारामा पुगें। घरको चोकमा रहेको एउटा मेचमा मुकुन्दराज र अर्को मेचमा उहाँकी धर्मपत्नी घाम तापेर बस्नुभएको रहेछ। निकैबेर कुराकानी गर्यौं। डायबिटिजको समस्या रहेको एवं त्यसको व्यवस्थापनका लागि इन्सुलिन लिने गरेको तथा किडनीमा पनि केही आवश्यक तत्वहरूको कमबेसी भएको सुनाउनुभयो। त्यसबेला उहाँको शरीर एवं मुखमा मैले निकै सुजन देखें। उहाँमा जीवनप्रतिको मायामोह अब नरहेको, जन्मेर आएपछि एक न एक दिन सबै जानुपर्छ। घरसल्लाह मिलेदेखि देवघाटमा गएर एउटा सानो झुपडीमा एकदुईजना ब्राह्मण वटुकलाई पढाउन सहयोग पनि गर्ने तथा उनीहरूले आफूलाई बाँचुञ्जेल सेवा गरिदिएदेखि उतातिर जाने इच्छा रहेको सुनाउनु हुन्थ्यो। चारजनाको परिवारमा बिरामी श्रीमान् एवं बुबा र ससुरा छाड्न परिवारका कसले सहमति देलान् भनें। त्यो हुने कुरै थिएन। यस परिस्थितिमा घरलाई नै पवित्र तीर्थस्थल सम्झनुपर्छ भन्ने मैले आफ्नो विचार राखें। खुट्टा चलाउनै नहुने गरी दुखेका छन्। कोही सिपालु मानिसले ठीक पारिदिए कस्तो हुन्थ्यो भन्नुहुन्थ्यो त्यतिखेर। आफूलाई त्यस्तैगरी दुख्दा ठीक पारिदिने एकजना परम्परागत फिजियोथेरापिस्टको कुरा गर्दा उहाँले एकपटक भेट्न पाए हुन्थ्यो भन्ने इच्छा गर्नुभएकाले केही दिनपछि अर्थात् गएको चैत ४ गते आफंैले लिएर गई चिनापर्ची गराएको थिएँ। चैत ११ गतेदेखि बन्दाबन्दी सुरु भइहाल्यो। त्यो नै उहाँसँगको मेरो अन्तिम भेट रहेछ। उहाँको चिरशान्तिको कामना गर्दै शोकसन्तप्त परिवारजनप्रति हार्दिक समवेदना दिन जान पनि कोरोना कहरले बाटो छेक्यो। जीवनमा यस्तो पनि समय आउँदो रहेछ भन्ने अहिले महसुस भइरहेको छ। अब केवल उहाँसँगका स्मृति र सम्झना मात्र अवशेष रहन गए।"
कस्तो जग्गा सर्वोत्कृष्ट हुन्छ ?,"भूमिको खण्ड इशान दिशातर्फ बढेको हुन्छ भने त्यस्तो प्रकारको स्थानमा निवास गर्ने मानिसलाई अवश्य पनि सुख, समृद्धि एवं शान्ति प्राप्त हुन्छ। पञ्चतत्वको मिलान गर्नु नै वास्तुशास्त्रको प्रामाणिक मानिन्छ। जसअनुरूप जग्गा, जमिन तपाईं किन्दै हुनुहुन्छ भने धेरै होस पुर्याएर मात्रै किन्नुहोस्, जसको कारणले जीवनमा पीडा नहोस्, सुख, शान्ति र समृद्धि प्राप्त होस्। किनकि वास्तुशास्त्र विशुद्ध विज्ञान हो यदि यस शास्त्रलाई अपनाएको खण्डमा प्रत्यक्ष या परोक्षरूपमा हामीलाई सकारात्मक ऊर्जा शक्ति प्राप्त भइरहन्छ। मुख्यत: मानव जातिको मूलभूत आवश्यकता भनेको गाँस, वास र कपास हुन्, जसअनुरूप आज म यहाँहरूलाई वासअन्तर्गत गृह निर्माण गर्नुपूर्व जमिन (जग्गा) किन्दा कस्तो प्रकार जमिन शुभ हुन्छ र कुन अशुभ हुन्छ सम्भावित आकार एवं त्यसको फलबारेमा जानकारी गराउँछु। वर्गाकार भूमि : जुन भूमिको लम्बाइ तथा चौडाइ बराबर हुन्छ, त्यसलाई वर्गाकार भूमि भनिन्छ। यस्तो भूमिमा निवास गर्नाले धन वृद्धि हुन्छ र मानसिक शान्ति प्राप्त हुन्छ। आयातकार भूमि : जुन भूमिको दुवैतर्फका कोण समान हुन्छन् त्यसलाई आयातकार भूमि भनिन्छ। यस्तो प्रकारको भूमिमा बस्नाले सबै प्रकारको सिद्धिदायक योग हुन्छ। वृत्ताकार भूमि : गोलाकार भूमिलाई वृत्ताकार भूमि भनिन्छ। यस्तो भूमिमा निवास गर्नाले गृहस्थलाई धनागम तथा लाभ हुने गर्छ। अण्डाकार भूमि : भूमि हेर्दा अण्डा आकारको हुन्छ। यस्तो भूमिमा बस्नाले धन हानि, बिरामीको भय भइरहन्छ तथा यस्तो भूमि सबै प्रकारले हानिकारक हुने गर्छ। मृदंगाकार भूमि : यस्तो भूमि हेर्दा मृदंगा (मादल) को आकारको हुन्छ, यसलाई मृदंगकार पनि भनिन्छ। मृदंगकार भूमि स्त्रीहरूका लागि मृत्युकारक हुन्छ। व्यञ्जनाकार भूमि : यस्तो भूमि पंखा आकारको हुन्छ। व्यञ्जनाकार भूमि धन एवं पशुका लागि हानिकारक हुन्छ। धनुषाकार भूमि : जुन भूमि धनुषको आकारको हुन्छ त्यसलाई धनुषाकार भूमि भनिन्छ। यस्तो भूमिमा निवास गर्नाले शत्रुभय भइरहन्छ, जुन एकदम कष्टकारक हुन्छ। अर्धचन्द्राकार भूमि : जुन भूमि आधा चन्द्रमाका आकारको हुन्छ, त्यसलाई अर्धचन्द्राकार भूमि भनिन्छ। यस्तोमा निवास गर्नाले चोरीडकैती आदिको डर भइरहन्छ। डमरु आकारको भूमि : जुन भूमि डमरुको आकारको हुन्छ त्यसलाई डमरु आकारको भूमि भनिन्छ। यस्तो भूमिमा निवास गर्नाले आँखाको रोग हुने गर्छ। कहिलेकाहीं त अन्धो पनि हुन सक्छ। विषमबाहु भूमि : यस्तो भूमि टेडोमेडो खालको हुन्छ त्यसलाई विषमबाहु भूमि भनिएको छ। यस्तो भूमिमा निवास गर्नाले दु:ख, अशान्ति तथा आर्थिक हानि हुने गर्दछ। चतुष्कोणाकार भूमि : जुन भूमिमा चार कोण हुन्छन् त्यसलाई चतुष्कोणाकार भूमि भनिएको छ। यस्तो भूमिमा गर्नाले सुख, समृद्धि एवं शान्ति प्राप्त हुन्छ। सिंहमुखाकार भूमि : भूमि जुन अगाडितर्फ धेरै र अगाडिको तुलनामा पछाडि कम हुन्छ त्यस्तो भूमिलाई सिंहमुखासन भूमि भनिएको छ। यस्तो भूमिलाई अशुभ मानिएको छ तर व्यापारिक प्रतिष्ठानका लागि भने यस्तो भूमिलाई शुभ मानिएको छ। गोमुखाकार भूमि : जुन भूमिको भाग अगाडि कम हुन्छ तर अगाडिको तुलनामा पछाडि धेरै हुन्छ भने त्यस्तो भूमिलाई गोमुखाकार भूमि भनिएको छ। यस्तो भूमिमा निवास गर्नाले शुभ हुन्छ तर व्यापारिक प्रतिष्ठानका लागि अशुभ हुने मानिएको छ। अष्टकोण भूमि : जुन भूमि आठ कोण भएर रहेको हुन्छ त्यस्तो भूमिलाई अष्टकोण भूमि भनिएको छ। यस्तो भूमिमा निवास गर्नाले सुख, समृद्धि एवं शान्ति प्राप्त हुने गर्छ। षट्कोणाकार भूमि : जुन भूमिमा ६ कोण देखिन्छन् त्यसलाई षट्कोणाकार भूमि भनिएको छ। यस्तो भूमिमा निवास गर्नाले उन्नतिदायक तथा सुख, समृद्धि एवं शान्तिदायक हुने गर्छ। भद्रासन भूमि : जुन भूमिको लम्बाइ एवं चौडाइ समान हुन्छ तथा मध्य भाग समतल हुन्छ भने त्यस्तो भूमिलाई भद्रासन भूमि भनिन्छ। यस्तो भूमिमा निवास गर्नाले अति उत्तम हुन्छ। यस्तो भूमिमा निवास गर्ने मानिसको सबै प्रकारले उन्नति भएको हुन्छ। चक्राकार भूमि : चक्रको आकार देखिने भूमिलाई चक्राकार भूमि भनिन्छ। यस्तो भूमिमा निवास गर्नेले आर्थिक कठिनाइको सामना गर्नुपर्छ। यस्तो स्थानमा निवास गर्ने मानिसलाई दरिद्रताले सताउँछ। त्रिकोणाकार भूमि : जुन भूमिमा तीनवटा कोणहरू हुन्छन् त्यसलाई त्रिकोणाकार भूमि भनिएको छ। यस्तो भूमिमा निवास गर्नेलाई सधैं राजभय भइरहन्छ। शकटाकार भूमि : जुन भूमि गोरुगाडा आकारको हुन्छ, त्यसलाई शकटाकार भूमि भनिएको छ। यस्तो भूमिमा निवास गर्नाले धन नाश, बिरामी तथा अग्नि भय भइरहन्छ। विभिन्न दिशादेखि विभिन्न विदिशामा भूखण्ड विस्तारको भिन्नाभिन्नै प्रभाव पर्ने गर्छ। भूमिको खण्ड इशान दिशातर्फ बढेको हुन्छ भने त्यस्तो प्रकारको स्थानमा निवास गर्ने मानिसलाई सुख, समृद्धि एवं शान्ति अवश्य प्राप्त हुन्छ। इशानका अतिरिक्त अन्य कुनै पनि स्थान अथवा दिशामा बढेको भूखण्डलाई अशुभ मानिएको छ। विशेषत: नैऋत्य कोणको दिशामा बढेको भूखण्डलाई अशुभ फल दिने मानिएको छ। भूखण्ड किन्ने बेलामा यो आवश्यक हुन्छ कि यदि घरको मुख्य ढोका उत्तर, पूर्व, अथवा इशानमा हुन्छ भने त्यसलाई सर्व श्रेष्ठ मानिएको छ। त्यस प्रकार पश्चिम, दक्षिण, आग्नेय तथा पश्चिमवायव्यमा पनि मुख्य ढोका सडकतर्फ बाउन्ड्रीमा हुन्छ भने त्यसलाई पनि शुभ मानिएको छ तर पूर्वआग्नेय, उत्तरवायव्य वा नैऋत्य कोणतर्फ मुख्य ढोका बनाइन्छ भने त्यो अशुभको सूचक हो। घर निर्माणका लागि भूखण्ड खरिद गर्ने बेलामा अवश्य निश्चित गर्नुपर्छ। जमिन कुन दिशाको सडकमा अवस्थित छ। किनभने प्रत्येक दिशाको लाभ भिन्नाभिन्नै हुने गर्छ। जुन भूमिको चारैतिर सडक हुन्छ त्यस्तो भूखण्डलाई सर्व श्रेष्ठ भूमि मानिन्छ। पूर्व, पश्चिम तथा दक्षिण तीनतर्फ सडक हुन्छ चने त्यस्तो भूमिलाई सामान्य मानिएको छ। उत्तर, पूर्व तथा पश्चिम तीन दिशामा सडक हुन्छ भने त्यसलाई पनि सामान्य श्रेणीको भूमि मानिन्छ। उत्तर, पश्चिम तथा दक्षिणमा सडक हुन्छ भने त्यसलाई पनि सामान्य श्रेणीको भूमिका रूपमा लिइन्छ। उत्तर र पूर्वतर्फ सडक हुन्छ भने त्यसलाई सर्व श्रेष्ठ भूमिका रूपमा लिइन्छ। उत्तर, पूर्व तथा दक्षिण तीनतर्फ सडक हुन्छ भने त्यो पनि सामान्य श्रेणीको भूमि हुन्छ। पूर्व तथा दक्षिण दुईतर्फ सडक हुन्छ भने त्यो पनि सामान्य श्रेणीको भूमि हुन्छ। उत्तर र दक्षिण दुईतर्फ सडक हुन्छ भने त्यस्तो जमिन सामान्य प्रकारको हुन्छ। पश्चिम र उत्तर दिशामा सडक हुन्छ भने त्यो पनि सामान्य श्रेणीको भूमि हुन्छ। पश्चिम तथा दक्षिणतर्फ सडक हुन्छ भने पनि त्यसलाई सामान्य भूमिमा वर्गीकरण गरिन्छ। पूर्व र पश्चिमतर्फ सडक भए त्यस्तो भूमि सामान्य हुन्छ। इशान कोणले गोलाइ लिएको र उत्तर तथा पूर्वमा सडक हुन्छ भने पनि त्यो सामान्य भूमि हुन्छ। दक्षिणतर्फ सडक हुन्छ भने त्यस्तो भूखण्डलाई अशुभ मानिएको छ। यस्तो जमिनलाई सित्तैमा पनि लिन हुँदैन। पश्चिमतर्फ सडक हुन्छ भने त्यसलाई समान्य भूमि मानिन्छ यस्तो भूमिलाई व्यावसायिक दृष्टिले उत्तम हुन्छ। पूर्वतर्फ सडक हुन्छ भने त्यस्तो भूमिलाई सर्व श्रेष्ठ मानिन्छ। उत्तर दिशामा सडक हुन्छ भने त्यस्तो भूमि सर्व श्रेष्ठ हुन्छ। आग्नेय कोणतर्फ गोलाइ लिएको भूमि हुन्छ भने त्यो अशुभ हुने गर्छ। यदि किनिसक्नुभएको जग्गामाथि उल्लिखित गरेअनुरूप न भएको खण्डमा क्रिस्टल, पिरामिड, क्रिस्टल बल्ब तामाको तार आदि प्रयोग गरेर वैज्ञानिक ढंगबाट वास्तु मिलाउन सकिन्छ। न्यौपाने रत्न एवं वास्तु विशेषज्ञ हुन्।"
राखेपको सदस्यसचिवका लागि दरखास्त आह्वान,"काठमाडौं : युवा तथा खेलकुद मन्त्रालयले राष्ट्रिय खेलकुद परिषद् (राखेप)को सदस्यसचिवका लागि दरखास्त आह्वान गरिएको छ। मन्त्रालयका सचिव रामप्रसाद थपलियाको संयोजकत्वमा गठित सिफारिस समितिको शुक्रबार बसेको बैठकले सदस्यसचिवका लागि कार्यविधि तय गरी दरखास्त आह्वान गरेको हो। मन्त्रालयले सूचना जारी गर्दै सदस्यसचिव बन्नका लागि सात दिनभित्र कार्ययोजनासहित दरखास्त पेश गर्न आग्रह गरेको छ। सदस्यसचिवका लागि नेपाली नागरिकताको प्रतिलिपि, नेपाल सरकारबाट मान्यताप्राप्त विश्वविद्यालयबाट कम्तीमा स्नातक तह उत्तीर्ण प्रमाणपत्रको प्रतिलिपि र खेलकुद क्षेत्रमा कम्तीमा पाँच वर्ष काम गरेको प्रतिलिपि पेश गर्न मन्त्रालयले सूचना जारी गरेको छ। तोकिएको समयभित्र प्राप्त भएका कार्ययोजनालाई सिफारिस समितिले अध्ययन गरी थप स्पष्ट हुन चाहेमा बैठकमा बोलाएर छलफल गर्नेछ। कार्ययोजना अध्ययनपछि समितिले कार्ययोजनाको आधारमा कम्तीमा एक महिलासहित तीन जनाको नाम बैठकबाट निर्णय गरी मन्त्रालयमा पठाउने छ। नयाँ खेलकुद विकास ऐन, २०७७ यही असार ११ गते राष्ट्रपति विद्यादेवी भण्डारीले प्रमाणिकरण गरेपछि नयाँ सदस्यसचिव नियुक्तिका लागि प्रक्रिया अघि बढाइएको हो। नयाँ सदस्यसचिव छान्न युवा तथा खेलकुद मन्त्रालयले तीन सदस्यीय सिफारिस समिति गठन गरेको छ। समितिको संयोजकमा मन्त्रालयका सचिव थपिलया तथा सदस्यमा रिम रानाभाट र इन्दिरा निरौला रहेका छन्। सिफारिस गरिएका नाममध्ये एक जनालाई मन्त्रिपरिषद्ले सदस्यसचिवमा नियुक्त गर्ने प्रावधान छ। नयाँ खेलकद ऐन लागू भएपछि राखेपका तत्कालीन सदस्यसचिव रमेशकुमार सिलवाललगायत पदाधिकारी पदमुक्त भएका थिए। मन्त्रालयले मन्त्रालयकै खेलकुद विभाग महाशाखाका प्रमुखसमेत रहनुभएका भक्तराज ढकाललाई कार्यबाहक सदस्यसचिवको जिम्मेवारी सुम्पेको छ। राखेपमा खुला आह्वानबाट सदस्यसचिव नियुक्त हुनलागेको यो पहिलोपटक हो। यसअघि युवा तथा खेलकुदमन्त्रीले नै सदस्यसचिव नियुक्त गर्ने चलन थियो।"
भद्रकाली मैदानमा साझेदारी,"काठमाडौं : अखिल नेपाल फुटबल संघ (एन्फा)ले नेपाली सेनाको मुख्यालय भद्रकालीस्थित फुटबल मैदान अन्तर्राष्ट्रिय फुटबल प्रतियोगिता आयोजना गर्दा अभ्यास मैदानका रूपमा प्रयोग गर्ने भएको छ। मैदान प्रयोगका लागि एन्फा र नेपाली सेनाबीच सहकार्यसमेत भएको छ। सेनाले निर्माण गरेको प्यारापिटसहितको मैदानमा एन्फाले खेलाडी चेन्जिङ रुम, खेलाडीका लागि लकर, रेफ्री चेन्जिङ रुम, रेफ्रीका लागि लकर, फिजियोथेरापी बेड लगायतका संरचना निर्माण गरेको छ। एन्फाले करिब १५ लाख रुपैयाँमा पूर्वाधार निर्माण गरी शुक्रबार सेनालाई हस्तान्तरणसमेत गरेको छ। एन्फा अध्यक्ष कर्माछिरिङ शेर्पाले शुक्रबार प्रधानसेनापति पूर्णचन्द्र थापालाई ती संरचना हस्तान्तरण गरेका हुन्। एन्फाले भद्रकालीलाई अभ्यास मैदानका रूपमा प्रयोग गर्ने सहमति भएको छ। एन्फाले मैदानलगायत संरचनाको मर्मतसम्भार पनि गर्नेछ। हस्तान्तरण कार्यक्रममा एन्फा अध्यक्ष शेर्पाले नेपाली सेनासँगको सहकार्य फुटबल विकासका लागि कोशेढुंगा हुने बताए। प्रधानसेनापति थापाले फुटबल खेलको विकासका लागि सेनाले भविष्यमा पनि एन्फासँग सहकार्य गर्ने बताए। एन्फाले फिफा विश्वकप छनोट फुटबललाई ध्यानमा राखी भद्रकाली मैदानको स्तरोन्नति गरेको हो। विश्वकप छनोटअन्तर्गत एसियाली देशको समूह बीमा रहेको नेपालले आगामी अक्टोबर ८ मा चाइनिज ताइपेई, अक्टोबर १३ मा अस्ट्रेलिया र नोभेम्बर १२ मा जोर्डनसँग दशरथ रंगशालामा खेल्नेछ। यसअघि चैतका लागि तय भएको छनोट खेल कोरोना भाइरसको महामारीका कारण स्थगित भएको थियो। भद्रकाली मैदान दशरथ रंगशाला नजिक भएकाले पनि अन्तर्राष्ट्रिय प्रतियोगिताको अभ्यासका लागि उपयुक्त हुने एन्फाको ठहर छ। विश्वकप छनोटअन्तर्गत नेपालले खेल्ने आठ खेलमध्ये पाँच खेल खेलिसकेको छ। बाँकी तीन खेल दशरथ रंगशालामा सञ्चालन हुनेछ। नेपालले यसअघिका खेलमा चाइनिज ताइपेईलाई मात्र २० गोलले हराएको थियो। नेपाल आफ्नो पहिलो खेलमा कुवेतसँग ७० र दोस्रो खेलमा १० गोलले पराजित भएको थियो। नेपाल अस्ट्रेलियासँगको पहिलो खेलमा ५० र जोर्डनसँग ३० गोलले पराजित भएको थियो। अहिले समूहमा १२ अंकसहित अस्ट्रेलिया शीर्ष स्थानमा छ। कुवेत १० अंकसहित दोस्रो, १० नै अंक बनाएको जोर्डन तेस्रो, नेपाल तीन अंकसहित चौथो र अंक जोड्न नसकेको चाइनिज ताइपेई पुछारमा छ। कोरोना भाइरसको महामारीका कारण रोकिएको नेपाली टोलीको तयारी छिट्टै सुरु हुने एन्फाले जनाएको छ।"
"सिपिएललाई अनुमति, सन्दीपले खेल्ने",काठमाडौं : नेपाली खेलाडी सन्दिप लामिछानेले खेल्ने क्यारेवियन प्रिमियर लिग (सिपिएल)लाई ट्रिनिडाड एण्ड टोबागोले अनुमति दिएको छ। यसअघि ट्रिनिडाड एण्ड टोबागोको सरकारले अनुमिति नदिँदा सिपिएल हुने नहुनेबारे अन्योल थियो। अब उक्त प्रतियोगिताका लागि अनुमति पाइपछि सिपिएल हुने पक्का भएको हो। अगामी अगस्त १८ देखि सेप्टेम्बर १० तारिखसम्म सञ्चालन हुने सिपिएल दर्शक बिना रंगशालामा खेलाइनेछ। सिपिएलको पहिलो र दोस्रो संस्करण विभिन्न खेल मैदानमा खेलाइँदै आएकामा यसपाली तेस्रो संस्करण भने ट्रिनिडाड एण्ड टोबागोको दुई मैदानमा खेलाउन त्यहाँको सरकारले अनुमति दिएको छ। सिपिएलमा भाग लिने खेलाडीको प्रतियोगिता अघि कोरोना संक्रमित भए नभएको परिक्षण गरिने आयोजकले जनाएको छ। खेलाडी र प्रशिक्षकमा कोरोना संक्रमण देखिएमा पूरै टोलीलाई १४ दिनको सेल्फ आइसोलेसनमा राखिने बताइएको छ। आयोजक सिपिएल र त्यहाँको सरकारबीच गए राति प्रतियोगिता सञ्चालनको मापदण्डबारे सहमति भएको छ। उक्त प्रतियोगिताका लागि १९ वर्षीय सन्दीप एक लाख ३० हजार अमेरिकी डलरमा अनुबन्धित भएका छन्। उनलाई जमैका तलावाजले अनुबन्ध गरेको हो। जमैका तलावाजले उनलाई दोस्रो चरणमा छनोट गरेको थियो। उक्त प्रतियोगिताका लागि २३ देशका ५३७ खेलाडीले नाम दर्ता गराएका थिए। सन्दीपले सीपीएलका लागि आफ्नो अनुबन्धित मूल्य ९० हजार अमेरिकी डलर तोकेका थिए। सन्दीप सीपीएलका लागि तेस्रो पटक अनुबन्धित भएका हुन्। यसअघि उनी सीपीएलको पहिलो संस्करण सन् २०१८ मा सेन्ट किट्स एन्ड नाभिस प्याट्रियट्सका लागि पाँच हजार तथा दोस्रो संस्करण सन् २०१९ मा बार्बाडोस ट्राइडेन्सका लागि ७० हजार अमेरिकी डलरमा अनुबन्धित भएका थिए।

शीर्षक,विवरण
"दाइजो, खेलौना र कृत्रिम वस्तु हुन् महिला ?","सन् १९९९ डिसेम्बर १७ मा संयुक्त राष्ट्रसंघले २५ नोभेम्बरलाई अन्तर्राष्ट्रिय महिला हिंसाविरुद्धको दसदिने दिवस मनाउन मान्यता दिएपछि त्यसयता हरेक वर्ष यो दिवस मनाइने गरिएको छ। महिला हिंसाविरुद्धको आवाज हरेक वर्ष बरोबर उठ्ने गर्छ। जति उठे पनि घरेलु हिंसा, यौन हिंसा र यौनजन्य अपराध बढिरहेको छ। एकातिर महिला हिंसाविरुद्धको आवाज उठिरहेको छ भने अर्कातिर दिनहुँ क्रमबद्ध रूपमा बलात्कारका घटना बढिरहेका छन्। महिला हिंसा प्राचीनकालदेखि चल्दै आइरहेको अपराध हो। एकातिर महिला हिंसा रोक्न मुलुकले नीतिनियम जारी गरिरहेको छ भने अर्कातिर महिला हिंसा रोकिन सकेको छैन। महिलाको स्थिति पनि दयनीय छ। घरेलु हिंसाका कारण हरेक प्रकारका मानसिक तनावले महिलालाई कमजोर बनाइरहेको छ। निर्मला पन्त होस् वा भागरथी होस्, सुस्मिता काण्ड नै किन नहोस्, अधिकांश घटना महिला हिंसा हुन्। बाउले छोरीलाई र ससुराले बुहारीलाई बलात्कार छन्। आफ्नै काकाले पाँच वर्षीया भतिजीलाई बलात्कार गरे। साठीबर्से वृद्ध महिलासम्म यौन हिंसाको सिकार बनेका छन्। कोरोना कालमा क्वारेन्टाइनमा बसेकी महिलामाथि बलात्कार प्रयास भयो। शारीरिक सम्बन्ध राख्न नदिएको झोकमा योनिमा कोदालाको बिँड हालेर महिलालाई यातना दिने कुकर्म पुरुषले गरे। पे्रममा असफल भएपछि तेजाब हालेर महिलालाई कुरूप बनाउने काम पनि भए। महिला हिंसा घातक र डरलाग्दो रोग बनेर देखा परेको छ। यस्ता हिंसा गाउँ र सहर जताततै छ्यापछ्याप्ती हुने गरेको सञ्चारमाध्यममा प्रकाशित समाचारबाट पनि स्पष्ट हुन्छ। सुन्दा पत्याउने नसकिने घृणित कर्म किन हुन्छ ? आम चासोको विषय बनेको छ। हामी महिला सशक्तीकरणका कुरा गर्छांै। नारी दिवस मनाउँछौं। एकातिर छोरीचेलीलाई साक्षात् देवी, दुर्गा र सरस्वतीका रूपमा पूजा गर्छौं र घरकी लक्ष्मी भन्छौं तर अर्कातिर उनीहरूमाथि बलात्कार गर्छन्। दाइजो प्रथा, भ्रूण हत्या, महिला बेचबिखन र तिरस्कार बढ्दो छ। आफ्ना छोरीबुहारीका लागि ढाडस बन्नुपर्ने बाउ, ससुरा, काका र दाजुभाइबाटै यस्ता कुकर्म हुन्छ भने छोरीबुहारीको संरक्षण कसले गर्छ त ? ५५ वर्षीय रामचन्द्र सुनारले यौन सम्बन्ध राख्न नदिएपछि आफ्नै पत्नी चम्पामायालाई कुटपिट गरी चरम यातना दिए। उनले पत्नीलाई वर्षौंदेखि यौन यातना दिइरहेका थिए। आफ्नै परिवारबाटै महिला सिकार बन्दै छन् र नारकीय जीवन भोग्न बाध्य भएका छन्। आज पनि छोरीचेलीलाई दाइजोसँग दाँजिन्छ; खेलौनाका रूपमा हेरिन्छ र कामवासना पूरा गर्ने साधनका रूपमा लिइन्छ। अपराध गर्नेले उमेर भन्दैन; सासूबुहारी छोरी केही देख्दैन; लोभलालच देखाएर महिला सतीत्व लुटने पुरुषको हैकम हिजो पनि आज पनि चलिरहेको छ। सहरका शिक्षित महिला पनि नराम्ररी यौन हिंसाको सिकार हुने गरेका छन्। भन्छन् समयअनुसार समाज परिवर्तन भएको छ। संसार आधुनिक युगमा प्रवेश गरेको छ। तर महिलालाई हेर्ने दृष्टिकोणमा रूढिवादी साम्राज्य अन्त्य भएको खोइ ? महिलाका हरेक कर्ममा दाग लगाउने, पाइलापाइलामा लाञ्छना लगाउने र गतिविधिमा प्रश्न उठाउने अधिकार कसले दियो ? महिलाको भावनामा ठेस लगाउने र उनीहरूलाई कमजोर बनाउने आँट कहाँबाट पाइरहेका छन् सामन्ती समाजका हिंस्रक पुरुषहरूले ? सहने पनि हद हुन्छ। महिलाले जति सह्यो, हिंसा पनि उति नै झाँगिन्छ। अहिले त्यही भइरहेको छ। समाज विकास, परिवर्तन, आधुनिक शिक्षा र मौलिक अधिकारका आवाज उठ्छन्। नारी र पुरुष बराबर भन्छौं। तर महिलाप्रति सम्मानपूर्ण व्यवहार गरेको देखिएको छैन। इतिहासमा महिलालाई जुन चस्मा हेरिन्थ्यो, त्यो कहिल्यै फेरिएन। छोरीहरू शिक्षित त भए तर उनीहरूमाथिको हिंसा रोकिएन। छोरी चेलीलाई दाइजोसँग दाँजिन्छ। द्रौपदीलाई झैं मानिसका बीचमा बेइज्जत गरिइरहेको छ। आज पनि नारीलाई खेलौनाका रूपमा हेरिन्छ। वासना पूरा गर्ने साधनका रूपमा लिइन्छ। पढेलेखेका शिक्षितका घरमा पनि महिलालाई कृत्रिम बस्तु झैं व्यवहार गरिन्छ। अर्को कुरा यौन दुराचार बढ्नुमा अश्लील कथा, तस्बिर, यौनजन्य क्रियाकलाप, अश्लील सिनेमाहरू मूल जड मानिन्छ। महिला आयोगकी पूर्वसदस्य मोहना अन्सारी भन्नुहुन्छ हाम्रो समाजमा महिला हिंसा बढेको छ। यसअन्तर्गत फकाइफुलाई यौन शोषण गर्ने र भनिस् भने मारिदिन्छु भनेर डर देखाउने यौन दुराचार गर्नेहरू घरभित्रै बढी छन्। पीडितमा बोल्न नसक्दा र उजुरी गर्न जाँदा के भन्ने हो डर छ। यसले पनि महिला हिंसा बढेको हो। यौन दुराचारीमाथि सजाय गर्ने प्रक्रिया प्रभावकारी नभएको पक्कै हो। उनीहरूमा हिम्मत बढेको कारण पनि यही हो। तसर्थ कसैमाथि शंका लागिहाल्यो भने सचेत हुने, महिलापक्षीय समाज मिलेर न्यायका लागि पहल गर्ने, अपराधीलाई कडा सजाय दिन सम्बन्धित पक्षलाई दबाब दिने, पीडितलाई सहानुभूति दिने र हिंसाविरुद्ध लड्ने वातावरण बनाउनुपर्छ। तब मात्र यौन हिंसामा केही हदसम्म परिवर्तन आउने छ। अब अति भयो। सामन्ती समाजका हिंसात्मक क्रियाकलापविरुद्ध महिला जाग्नुपर्छ।"
अबको विकल्प,"लोकतन्त्रका सबै मानक भत्काएर लोकतन्त्र बलियो हुन सक्दैन केही दिनअगाडि प्रधानमन्त्री केपी शर्मा ओलीले पोखरामा आयोजित एक कार्यक्रममा प्रचण्ड माधव पक्षलाई आफूविरुद्ध संसदीय दलमा अविश्वासको प्रस्ताव ल्याउन सार्वजनिक चुनौती दिनुभयो। संसदीय दलमा प्रधानमन्त्री ओली अल्पमतमा रहेको अनुमान गरिएकोमा उहाँले दिएको खुला चुनौतीले नेकपाको अनियन्त्रित विवादलाई सही ट्र्याकमा ल्याउन सघाउ पुर्याउन सक्छ। ओलीविरुद्ध गरिएका कारबाहीलाई निर्वाचन आयोगले मान्यता दिन अस्वीकार गरिसकेकाले यसको प्रामाणविक मूल्य र महत्व शून्यबराबर छ। बहुमतीय विधिलाई स्वीकार गर्न प्रधानमन्त्री राजी भएको अवस्थालाई पार्टी एकता जोगाउने र बहुमतप्राप्त पार्टीले नै वैकल्पिक सरकार दिने मौकाका रूपमा सदुपयोग गर्न प्रचण्ड नेपाल पक्ष चुक्नु हुँदैन। सर्वोच्च अदालतले दिएको सन्देश सर्वोच्च अदालतको ऐतिहासिक फैसलामा भनिएको छ, चुनावमा बहुमत प्राप्त गरेपछि संसदीय दलको नेता चयन गरी प्रधानमन्त्री दिनु त्यस्तो संसदीय दल र दलका प्रत्येक निर्वाचित जनप्रतिनिधिको संवैधानिक कर्तव्य हुन जान्छ। संवैधानिक इजलासले नेकपा र पार्टीका नेताहरूलाई दायित्व बोध गराउँदै भनेको छ, प्रतिनिधिसभामा बहुमतप्राप्त दलले आफ्नो नेताको चुनाव गर्छ र निजलाई राष्ट्रपतिबाट प्रधानमन्त्री नियुक्त गरिन्छ भन्ने विश्वास गर्नु सामान्य समझको कुरा हो। पार्टीभित्रको किचलोतर्फ संकेत गर्दै सर्वोच्चले फैसलामा लेखेको छ, राजनीतिक दलको आन्तरिक विवादलाई प्रचलित ऐन र दलको विधानबमोजिम समाधान गर्नु प्रत्येक सदस्यको कर्तव्यको विषय भई संसदीय दलको नेतामाथि विश्वासको मत यथावत् रहेको वा अविश्वास रहेका कारण संसदीय दलको नेता परिवर्तन हुने भन्ने सम्बन्धमा विधानबमोजिम प्राप्त उपचारको मार्ग अवलम्बन गरी निकास प्रदान गरिनुपर्ने हुन्छ। सर्वोच्चले प्रतिनिधिसभा पुनःस्थापना गरेको मात्र छैन; पार्टीभित्रको आन्तरिक विवाद दलको विधानअनुसार किनारा लगाउन तथा संसदीय दलको नेताप्रति विश्वास रहेनरहेको निक्र्योल गर्न ध्यानाकर्षण गराएको छ। संसदीय दलको नेताको चयन गरी वैकल्पिक सरकार गठन गर्नुको सट्टा सीधै प्रतिनिधिसभामा अविश्वास प्रस्ताव ल्याउने कार्य सर्वोच्चको फैसलाको मर्मविपरीत हुन जान्छ। वैधानिक ढंगले पार्टी विभाजन नभएको अवस्थामा विधानबमोजिम राजनीतिक गतिरोधको निकास दिनु नेकपाका प्रत्येक सदस्य एवं सांसदहरूको संवैधानिक कर्तव्य एवं संवैधानिक नैतिकताको विषय भएको तथ्य नजरअन्दाज गर्न मिल्दैन। प्रचण्डमाधव पक्षको जिम्मेवारी प्रचण्ड माधव पक्षले दफा ४४ बमोजिम आधिकारिकताको दाबी प्रस्तुत गरिसकेको अवस्था छ। तर दाबी प्रस्तुत गरेकै आधारमा अधिकारप्राप्त निकाय कुनै टुंगोमा पुग्नुअगावै नेकपा विभाजन भएको मान्न मिल्दैन। विवादको निरूपण गर्न अख्तियारवाला निकायसमक्ष दाबी प्रस्तुत गरिसकेपछि त्यसको निर्णयलाई कुर्नुको विकल्प रहँदैन। राजनीतिक दलसम्बन्धी ऐन, २०७३ को दफा ४४(४) मा कुनै पक्षले दाबी र अर्को पक्षले लिखित जवाफ पेस गरिसकेपछि मेलमिलापका लागि आयोगले प्रयत्न गर्नुपर्ने व्यवस्था छ, सकेसम्म राजनीतिक दलहरू विभाजित नहोऊन् भन्ने विधायकी मनसाय देखिन्छ। तसर्थ आयोगको निर्णय नआउँदै प्रचण्डमाधव पक्ष फरक दलको रूपमा प्रस्तुत हुनु संवैधानिक, कानुनी र नैतिक रूपले समेत नमिल्ने कुरा हो। प्रचण्डमाधव पक्षसामु पार्टी एकता जोगाउँदै संसदीय दलमा अविश्वासको प्रस्ताव पेस गर्ने वा विभाजनको बाटो रोज्दै निर्वाचन आयोगको निर्णय कुर्ने दुइटा विकल्प रहेका छन्। आधिकारिकताको विवाद विचाराधीन रहेको सन्दर्भमा आयोगसामु बहुमत भएको पक्षलाई मान्यता दिनुपर्ने एक मात्र विकल्प भएको तथ्य सही होइन। ऐनले पक्षको दाबी, लिखत जवाफ र उपलब्ध प्रमाणलाई विवादको छिनोफानो गर्ने पहिलो आधार मानेको छ भने त्यसबाट निष्कर्षमा पुग्न नसकेपछि मात्र बहुमत पक्षको निर्णयलाई वैकल्पिक आधारका रूपमा स्वीकार गरेको छ। केन्द्रीय समितिमा बहुमत भएका आधारमा सोही पक्षले नै मान्यता पाउनुपर्ने बाध्यकारी प्रावधान ऐनमा रहेको छैन। निर्धारित प्रक्रियाको परिपालना गरी विवाद निरूपण गर्ने तथा प्राप्त नतिजालाई स्वीकार गर्दै आफ्नो भाग्य र भविष्यको फैसला गर्ने जिम्मेवारी जनताको काँधमा छोड्नु नै सबैभन्दा धेरै बुद्धिमानी हुन्छ। विवाद प्रारम्भ भएको मितिले ३० दिनभित्र दाबी प्रस्तुत गर्नुपर्ने व्यवस्थाले पनि अन्योल थपेको छ। विवाद प्रारम्भ भएको मिति कुन समयलाई मान्ने भन्ने विषय आयोगको तजविजमा रहेको छ। हदम्यादको विषयलाई उठाएर आयोगले विवादभित्र प्रवेश गर्न नपर्ने निर्णय गर्न सक्छ। नेकपा विवाद सुल्झाउनका लागि तगारो बनेको अर्को व्यवस्था ऐनको दफा ३३ हो। कुनै दलको केन्द्रीय समिति र संघीय संसद्को संसदीय दलको कम्तीमा ४० प्रतिशत सदस्यले छुट्टै दल बनाएमा वा त्यस्ता सदस्यसमेत भई नयाँ दल गठन भई आयोगबाट मान्यताप्राप्त गरेको पाँच वर्षसम्म त्यस्तो दलबाट छुट्टिएर नयाँ दल गठन हुन नसक्ने व्यवस्था रहेको छ। यो प्रावधानले कानुनी व्याख्याको माग गर्छ। यसै प्रावधानलाई टेकेर निर्वाचन आयोगले दल विभाजन गर्न नमिल्ने निर्णय गर्न सक्छ। पार्टी विभाजन गर्न ४० प्रतिशत केन्द्रीय सदस्य नपुग्दा प्रधानमन्त्री ओली अफ्ठेरोमा परे पनि यो गौण विषय हो। कांग्रेसले दल विभाजन विधेयक ल्याए सघाउने वचन दिइसकेको छ भने प्रतिनिधिसभाको अधिवेशन अन्त्य गरी अध्यादेशको सहारा पनि लिन सकिन्छ। खासगरी जनतामाझ स्थापित भइसकेको सूर्य चिन्ह गुमाउन ओली तयार नभएको देखिन्छ। जसको कारणले राजनीतिक गतिरोधको गाँठो त्यति सजिलै फुक्ने सम्भावना देखिँदैन। संसदीय प्रणालीमाथि प्रश्न ! भावी प्रधानमन्त्रीका रूपमा प्रचण्डलाई प्रस्तावित गर्दै प्रधानमन्त्रीविरुद्ध अविश्वासको प्रस्ताव दर्ता भइसकेको छ। तर नेपाली कांग्रेस र जसपाले पुष्पकमल दाहाललाई प्रधानमन्त्रीका रूपमा स्वीकार गरेर प्रस्तावका पक्षमा मतदान गर्ने सम्भावना न्यून छ। त्यसैले यो प्रस्ताव फिर्ता लिएर कांग्रेस र जसपासँगको समझदारीपश्चात् नयाँ प्रस्ताव पेस गर्नुको विकल्प छैन। प्रतिनिधिसभाको बैठकको दिन नजिकिँदै गर्दा नेकपाभित्रको विवाद र अविश्वासको प्रस्ताव कसरी अगाडि बढ्छ भन्ने सर्वत्र चासो पाइएको छ। दलका हरेक सदस्यहरू पार्टीको निर्णय, सिद्धान्त, कार्यक्रम र नीतिप्रति प्रतिबद्ध रहन्छन्। उनीहरूमा वैचारिक स्वतन्त्रता रहने भए पनि पार्टी निर्णयका विरुद्ध मतदान गर्ने अधिकार प्राप्त गरेका हुँदैनन्। दलसम्बन्धी ऐनमा संसदीय दलको नेताको निर्देशनबमोजिम सचेतकले चारवटा विषयमा पक्ष वा विपक्षमा मतदान गर्न निर्देशन दिन सकिने व्यवस्था गरिएको छ। सरकारको विश्वास वा अविश्वासको प्रस्तावलगायतका विषयमा समेत ह्विप जारी गर्न सकिन्छ। संसदीय दलले दिएको निर्देशनको पालना गर्नु हरेक सदस्यको कानुनी र नैतिक कर्तव्य हो। नेकपाको संसदीय दलको विधानमा पनि ह्विप जारी गर्न पाउने र त्यसको पालना गर्नु प्रत्येक सदस्यको कर्तव्य हुने व्यवस्था गरिएको छ। विधानमा अनुशासन उल्लंघनको प्रकृति हेरी नसिहत दिने, सदनको क्रियाकलापमा भाग लिन वञ्चित गर्नेदेखि दलको सदस्यता खारेज गर्नेसम्मको कठोर प्रावधान राखिएका छन्। संसदीय दलको नेताले कुनै पनि सांसदलाई हटाउनेबाहेकका कारबाही गर्न सक्ने व्यवस्था छ। संसदीय दलको निर्देशन पालना गर्नु कुनै स्वेच्छिक वा स्वविवेकीय विषय नभई बाध्यकारी व्यवस्था हो, केन्द्रीय समितिमा अल्पमतमा भएकाले ओलीले सांसदको पद खोस्न नसक्ने भए पनि संसदीय प्रणालीमा फ्लोर क्रस अक्षम्य अपराध हो। राजनीति र प्रेममा सबथोक जायज हुन्छ र फलामले फलामलाई काट्छ भन्ने सिद्धान्तबाहेक कुनै तर्क र सिद्धान्तले फ्लोर क्रसको औचित्य पुष्टि गर्न सक्दैन। संसदीय प्रणालीमा प्रधानमन्त्रीलाई आफ्नो जनादेश जोगाउन वा नयाँ जनादेश प्राप्त गर्न संसद् विघटन गर्न पाउने अधिकार रहन्छ र प्रधानमन्त्रीको निर्णय नै मन्त्रिपरिषद्को निर्णय हुन्छ। वेस्ट मिन्सटरियल संसदीय प्रणालीको आधारभूत पक्षलाई नेपालको संविधानले आत्मसात गरेको छैन। संसदीय व्यवस्थामा पनि प्रतिनिधिसभा विघटनपूर्व विभिन्न पूर्वशर्त पालना गरिनुपर्छ भन्ने सिद्धान्त विकास हँुदै आएका छन्। चर्चित लेस्ले टेस्टे सिद्धान्तअनुसार संसद्ले आफ्नो काम गर्न सक्ने अवस्था रहेसम्म र प्रस्तावित चुनाव राष्ट्रको हितमा नभएमा संसद्को विघटन हुँदैन। सांसद खरिदबिक्री (हर्स ट्रेडिङ) जस्ता विकृतिले संसदीय व्यवस्था बदनाम हुँुदै गएको छ। सत्ता प्राप्तिका लागि गरिने तिकडमबाजीले सिंगो व्यवस्थामाथि नै जनताको अनास्था पैदा हुनसक्छ। संसद् खसीको टाउको झुन्ड्याएर कुकुरको मासु बेच्ने थलो हो भनेर आरोपलाई पुष्टि गर्न यस्ता विकृति पर्याप्त हुन सक्छन् । भलिबलको नियमअनुसार फुटबल खेल खेल्न सकिँदैन। संसदीय एवं लोकतान्त्रिक मूल्यमान्यताविपरीत ओली सरकारको विकल्प खोज्नु आफ्नै खुट्टामा बञ्चरो हान्नुसरह हो। नेपालमा संसदीय व्यवस्थाको संरक्षण गर्ने जिम्मेवारी नेपाली कांग्रेसको हो। कांग्रेसकै अडानले संसदीय व्यवस्थाको निरन्तरता सम्भव भएको हो। संसदीय व्यवस्थालाई मान्ने र संसदीय व्यवस्थालाई उपयोग गर्नेमा धेरै फरक रहेको छ। संसदीय व्यवस्थाकै विरुद्ध दशक लामो सशस्त्र विद्रोह गरेका प्रचण्ड अहिले संसदीय व्यवस्थाका रक्षक भएका हुन् वा संसदीय व्यवस्थालाई नै असफल बनाउने खेल खेलिरहेका छन् भनेर नेपाली कांग्रेस स्पष्ट हुन जरुरी छ। ढाडमा टेकेर टाउकोमा हान्ने दर्शनका पक्षपाती प्रचण्डले कतै कांग्रेसको ढाडमा टेकेर संसदीय व्यवस्थाको टाउकोमा हान्न खोजिरहेका त छैनन् ? यो प्रश्न सोचनीय रहेको छ। कांग्रेस कुनै नेकपाको एउटा खेमासँग मिलेर सरकार बचाउने, बनाउने र भत्काउने खेलमा सहभागी हुनु भनेको आफ्नै मृत्युपत्रमा हस्ताक्षर गर्नु हो। कांग्रेस आफ्नै पार्टीको सरकारविरुद्ध अविश्वासको प्रस्ताव ल्याउने जस्तो छाडातन्त्रको मतियार बन्न सुहाउँदैन। नेकपा विवादको छिनोफानो भएपछि मात्र अन्य विषयमा नेपाली कांग्रेस प्रवेश गर्नु वाञ्छनीय हुन्छ। संसदीय व्यवस्थामा फ्लोर क्रस दण्डनीय कार्य हो भन्नेमा कुनै शंका छैन, नेकपाको फ्लोर क्रसलाई भर्याङ बनाएर कांग्रेस र जसपा सत्तामा जाने हो भने संसदीय व्यवस्था पंगु हुन पुग्छ। अन्त्यमा, इगो इज द एनिमी नामक पुस्तकका लेखक रायन होलिडेले विषाक्त अहम् लाई नै मानिसको दुःखीपन र असफलताको कारकका रूपमा औंल्याएका छन्। नेताहरूको यही विषाक्त अहम्कै कारण देश अनिर्णयको बन्दी बनिरहेको छ। लोकतन्त्रका सबै मानक भत्काएर लोकतन्त्र बलियो हुन सक्दैन। प्रक्रिया र परिणामप्रतिको स्वीकारोक्ति नै लोकतन्त्रको आधारभूत पक्ष हो। निर्धारित प्रक्रियाको परिपालना गरी विवाद निरूपण गर्ने तथा प्राप्त नतिजालाई स्वीकार गर्दै आफ्नो भाग्य र भविष्यको फैसला गर्ने जिम्मेवारी जनताको काँधमा छोड्नु नै सबैभन्दा धेरै बुद्धिमानी हुन्छ। क्षणिक रूपमा गणितले राजनीतिको निर्धारण गरेजस्तो देखिए पनि कालान्तरमा राजनीतिले नै गणितको निर्धारण गर्छ। यथार्थको सबैले हेक्का राख्नुपर्छ। ओली अधिवक्ता हुन्।"
यसरी सफल भयो विप्लवसँगको वार्ता,"वार्ता टोली गठन नगर्दै विप्लवको ८ फागुनमा वार्ताका लागि तयार भएको वक्तव्य नआउँदै भित्रीरूपमा सहमति भइसकेको थियो मंसिर दोस्रो साता गृहमन्त्री रामबहादुर थापा (बादल) ले मलाई बोलाउनुभयो। त्यसबेला नेकपाभित्रको विवाद उत्कर्षमा पुगेको थियो। विद्रोह गरिरहेको विप्लवको पार्टीलाई शान्तिपूर्ण राजनीतिमा ल्याउने र वार्ताबाट समस्या समाधान गर्ने प्रयास त्यसअगाडि पनि अनौपचारिक रूपमा भइरहेको थियो। तर त्यो भरपर्दो कति बन्योबनेन र मलाई गृहमन्त्रीले जिज्ञासा राख्नुभएको थियो के वार्तामा ल्याउन सकिएला ? गृहमन्त्रीले सोध्नुभयो उहाँहरू आउन इच्छुक हो होइन ? मैले जवाफ दिएँ उहाँहरूसँगको सूत्र प्रयोग गरेर बुझ्नुपर्छ। म बुझिहेर्छु। सकिन्छ होला। म सम्पर्कमा जोड्न सक्छु । उहाँले भन्नुभयो ल लाग्नुस्। यो तपाईंलाई महत्वपूर्ण जिम्मेवारी भयो। सजिलो यस अर्थमा थियो कि हिजो उहाँहरू पनि सँगै लडेका साथीहरू हुनुहुन्थ्यो। अप्ठ्यारो अवस्था थिएन। त्यसबेला केही साथीहरू पहिल्यैदेखि नै सम्पर्कमै हुनुहुन्थ्यो। गृहमन्त्रीले ल काम थालिहाल्नुस् भनेपछि म काममा खटिएँ। तिलक पुन भन्ने साथी विप्लवका दाइ वीरजंग समातिँदा सँगै समातिएर जेलबाट छुटेका साथी हुनुहुन्थ्यो उहाँ। भूमिगत हुनुहुन्थेन तर बाहिर सम्पर्कमै हुनुहुन्थ्यो उहाँ। विश्वासिलै मानिस हुनुहुन्थ्यो। उहाँसँग सम्पर्क गरिसकेपछि उहाँहरूका तर्फबाट पनि बेलाबेला वार्ताका कुरा भइरहेका थिए। त्यसपछि यसको जिम्मा कसलाई छ भनेर खोजी गर्ने काम भयो। जिम्मा गुणराज लोहनी भन्ने आयो। उहाँकहाँ मचाहिँ गइनँ। तर उहाँकहाँ एकजना सन्तोष चौधरी भन्ने साथीलाई पठाएँ। वार्ता गर्न सकिन्छ, वार्तामा आउन तयार हुनुहुन्छ भन्ने कुरा त्यहाँबाट पनि आयो। बाहिर मैले पनि पहल गरिरहेको छु। त्यही कुरा लिएर गृहमन्त्रीकहाँ आइयो। पहिला पनि सरकारले सोमप्रसाद पाण्डेहरू हुँदा बनाइएको वार्ता टोलीसँग छलफलका लागि एउटा टिम काठमाडौं आएको पनि बुझियो। सुरक्षा दिएर काठमाडौंमा १३१४ दिन बसेर कुराकानी लिएर प्रकाण्ड स्वयं आएर फर्केको कुरा आयो। पछि विप्लवको खण्डन वक्तव्य आयो, सरकारले प्रयोग गर्ने गरी मात्र भएको तर त्यो आधिकारिक होइन भन्ने आएको थियो। वक्तव्य पनि गयो सरकारको तर्फबाट। तर त्यो वक्तव्यमा नेकपा भनेर उल्लेख गरिएन। असन्तुष्ट समूह भनेपछि को हो को हो भन्ने भयो। त्यस्तो गर्ने भए हुँदैन भन्ने कुरा आयो। मैले त्यो कुरा गृहमन्त्रीलाई सुनाएँ। उहाँले अरूभन्दा पनि विप्लवजी सँगै पुग्नुपर्छ यो कुरा। उहाँको धारणा नै आउनुपर्छ भन्नुभयो। त्यसपछि म तिलक पुनमार्फत नै उदयबहादुर चलाउने (जो अहिले विप्लवजीहरूको पार्टीको वार्ता टोलीका सदस्य हुनुहुन्छ) जी कहाँ पुगें। उहाँसँग दुईचोटि नेपालगन्ज पुगेर भेट गरेर उहाँलाई यताका कुरा सुनाउने र उताका कुरा लिएर यता आउने काम गरें। उहाँमार्फत करिब विप्लवसँगै कुरा भएपछि वार्ता गर्ने भन्ने कुरा आयो। अन्तरविरोध सबै राजनीतिक पार्टीहरूमा हुन्छन् तर मुख्य हेर्डक्वार्टरको कुरा के हो भन्ने नपुर्याइदिन सक्छन्। बीचको सम्पर्कका मान्छेले आफूअनुकूल बनाउन सक्छन्। त्यसो नहोस् भन्ने थियो। वार्तालाई सार्थक र सफल बनाउनुपर्छ भन्ने गृहमन्त्रीको कुरा थियो। त्यसपछि उहाँले आफैंले भेट्न बोलाउनुस् भन्नुभयो। उदयजी नै आउनुभयो। मध्यस्थता गर्ने भन्ने कुरा असाध्यै गाह्रो हुँदोरहेछ। उदयबहादुर चलाउने नै विप्लव त होइनन्। महासचिव होइनन्। महासचिवसँग यता सरकारको गृहमन्त्रीसँग सम्पर्कमा रहेका व्यक्तिले कति कुरा पुराए, उताका कुरा कति आए भन्ने हुँदोरहेछ। त्यसपछि उदयबहादुरजीलाई नै काठमाडौं ल्याइयो। उहाँलाई गृहमन्त्रीकहाँ ल्याएर भेटाउने काम भयो। उहाँलाई सातपटक सीधै पुल्चोकस्थित गृहमन्त्रीको क्वार्टरमा ल्याएर भेटाउने काम भयो। पहिला आएर उहाँले सामान्य कुराकानी गर्नुभयो। कति हो विश्वसनीयता वार्तामा आउने भन्ने खालका कुरा भए। मंसिरमै उहाँहरूको केन्द्रीय समितिको बैठक बसेको थियो। त्यसमा एउटा प्रकारको सर्कुलर थियो। धर्मेन्द्र बास्तोला पक्राउ परेपछि त्यो डकुमेन्ट सबै सुरक्षा निकायको हातमा पुगिसकेको थियो। वार्ता सफल पनि भयो। मेरा लागि यो एउटा नयाँ अनुभव र गौरवको विषय पनि भयो। वार्ता सफल र परिणाममुखी भएकोमा म असाध्यै खुसी छु। शान्ति प्रक्रियामा आउने हो भने हिंसात्मक र ध्वंसात्मक गतिविधि रोक्नुपर्यो। अरू तपसिलका कुरा हुन्। हिजो जनयुद्धमा हामी हुँदा पनि केकति खुला हुने कति गोपनीयता राख्ने भन्ने हुन्थ्यो। आफ्नो लक्ष्यसँग जोडिन्छ। त्यसक्रममा हाम्रो जोड तपाईंहरू शान्ति प्रक्रियामै आउनुपर्छ भन्ने थियो उहाँहरूलाई। पहिलो चरणमा सामान्य कुराकानी र भेटघाट मात्र भयो। दोस्रो चरणमा आउँदा बुँदामा आयो कुराकानी। १४ बुँदा तयार भयो। गृहमन्त्रीले त्यो १४ बँुदे उहाँहरूलाई दिनुभयो। अर्काे चरणमा फेरि छलफल हुँदा सात बुँदामा पत्राचार भयो। राज्यका तर्फबाट सातबुँदे प्रस्ताव उहाँहरूकहाँ गयो। उताबाट एउटा बुँदा थप गरेर आठबुँदे आयो। त्यो सातबुँदे र आठबुँदेलाई मिलाएर पछि तीन बुँदामा झार्ने काम भयो। त्यसमा सहमति भयो। अहिले भएका तीनवटा बुँदाका कुरा पहिले नै टुंगिसकेको विषय थियो। वार्ता टोली गठन नगर्दै विप्लवको ८ फागुनमा वार्ताका लागि तयार भएको वक्तव्य नआउँदै सहमति भित्रीरूपमा भइसकेको थियो। अहिले जे वार्ता भयो, त्यो औपचारिकता मात्र हो। पुस ५ मा प्रतिनिधिसभा विभाजनपछि नेकपामा पनि विभाजन आयो। तर पनि बादल कमरेडले मलाई आफ्नो जिम्मेवारीमा निरन्तर खटिन आग्रह गर्नुभयो। उहाँले मलाई विश्वास गरेरै त्यो जिम्मेवारी दिनुभएको थियो। त्यसमा मलाई गर्व लागेको छ। पार्टी विभाजनमा बादल कमरेडसँग जोडिएका धेरैले उहाँलाई छाडेर जानुभयो। तर म कतै लागिनँ। मेरो स्वभाव कसैले एउटा कामको जिम्मेवारी दिइसकेपछि त्यो पूरा गर्नुपर्छ भन्ने हुन्थ्यो। त्यहीकारण पनि मैले उहाँलाई यो मिसनमा साथ दिइरहें। हिजो जनयुद्धकालमा म फौजी कमान्डर थिएँ। कमान्डरले योजना बनाएर पठाएपछि सबै काम फत्ते बनाएर अरू आउँथे होलान् नि। तर मलाई त्यसमा मात्र चित्त बुझ्दैनथ्यो। म आफैं फिल्डमा पहिले जानुपथ्र्यो। फिल्डमा गएर सबै कुरा गरेर लडाइँ लड्ने मात्र होइन, लडिएको युद्ध जित्न सक्ने गरी योजना बनाउने हुन्थ्यो मेरो। यो वार्ताको जिम्मेवारीमा पनि मलाई जित्न सकिन्छ भन्ने थियो। गृहमन्त्रीले पनि मलाई विश्वास गरेर जिम्मा दिनुभएको थियो। म निरन्तर लागिरहें। पार्टी विभाजनमा पनि कुनै असर भएन। मैले पनि उहाँलाई विश्वास दिलाएँ। महिले यसरी सम्पर्क सूत्रका रूपमा मध्यस्थताको काम गरिरहेको अरू कसैलाई थाहा थिएन। माओवादी पृष्ठभूमि भएका मन्त्रीहरूसँग पनि मेरो राम्रै छ। उहाँहरू स्वयंलाई पनि थाहा थिएन। म र उदयजी मान्छे हेर्दा पनि बाहिरबाट नयाँ कोही मान्छे आएजस्तो थिएनौं। उदयजी सानो गाँठीको खिट्याउरे खालको र म पनि उस्तै खालको। मन्त्री क्वार्टरमा जाँदा कसैले शंका गर्ने अवस्था नै बनाएनौं। जोखिम उत्तिकै थियो। वार्ताको पहल गर्ने मात्र होइन, मन्त्रीको क्वार्टरमै पुर्याएका र पहिले तेस्रो डिभिजनमा रहेर काम गरिसकेका व्यक्ति कसैले चिनेजाने र उनको पक्राउको विषय आए ठूलै जोखिम हुने थियो। उहाँमाथि केही भएको भए त्यसको असर ममाथि पर्ने थियो। त्यसकारण यो छलफलका कुराको गोपनीयता राखेर लिक नहुने विषय र उदयजीलाई सुरक्षित ल्याउने र सुरक्षितरूपमा पुर्याउने काम जोखिमकै थियो। चुनौतीकै विषय थियो। उपत्यकासम्म उहाँ आफैं आउनुभएको थियो। यहाँ आइसकेपछि उहाँ उपत्यका नछाड्दासम्म सम्पूर्ण रूपमा जिम्मा मेरो हुन्थ्यो। नेपालगन्जमा पुगेर पहिला मैले उदयजीलाई भेट्दा पहिलोपटक पिस प्लान कि के भन्ने होटलमा र अर्काेपटक कोहलपुरमा वार्ता गरेको थिएँ। बुदा आदानप्रदान हँुदा वार्ताको सम्भावना हुन्छ हँुदैन भन्ने ख्याल गरिन्थ्यो। १४ बुँदाको विषय आउँदा के हो भन्ने थियो, जब सात बुँदामा यो विषय झरेपछि भने मलाई र हामी सबैलाई पनि अब वार्ताका माध्यमबाट समस्याको समाधान खोज्न सकिन्छ भनेर विश्वास भएको थियो। शान्तिपूर्ण र वैधानिक भन्ने विषयमा धेरै कुरा हुन्थ्यो। शािन्तपूर्ण भन्नेबित्तिकै अवैधानिक काम गर्न पाइँदैन। हतियार बोक्न पाइँदैन। फौजी संरचना बनाउन पाइँदैन भन्ने सबै विषय पर्यो। ती बुँदा सबै खाँदिए। सैद्धान्तीकरण पनि भयो। त्यसपछि बुँदा घट्ने काम भयो। तीन बुँदा भन्नाले नेपाल सरकार र नेकपाबीचको सहमति पत्र भन्ने विषयमा भएको सहमति हो। पहिलो, नेकपा शान्तिपूर्ण राजनीतिमा आउन सहमत छ। दोस्रो, नेपाल सरकारद्वारा प्रतिबन्ध फुकुवा गर्ने, बन्दी रिहाइ गर्ने र झूटा मुद्दा खारेज गर्न सहमत छौं। तेस्रो राजनीतिक विषय संवादका माध्यमबाट अगाडि बढाउने खालका विषय छन्। उहाँहरूले पुँजीवाद (संसदीय व्यवस्था) या वैज्ञानिक समाजवाद भन्ने विषय सार्वभौम जनताको जनमतबाट निरूपण गर्नुपर्ने विषय उठाउनुभएको थियो। वार्ताका क्रममा उहाँहरूले त्यो विषय उठाउनुभएको थियो। तीनबुदेमा त्यो विषय छैन। अहिले सार्वजनिक भएका तीनबुँदे बुँदागत रूपमा आएको छैन। प्रधानमन्त्री र विप्लव कमरेडले सम्बोधन गर्ने कार्यक्रमका बेलामा मात्र त्यो बुँदागत रूपमा आउनेछ। प्रधानमन्त्रीलाई थाहा थियो, गृहमन्त्रीलाई थाहा थियो। अरू कसैलाई थाहा थिएन। बादल दाइ, म र विप्लवको वार्ता टोलीका प्रतिनिधिबीच बुधबार बेलुकी बादल दाइको निवासमा बसेर पनि लामै छलफल भएको थियो। बीचबीचमा बादल कमरेडले प्रधानमन्त्रीलाई छलफलका विषय अवगत गराइरहनुभएको थियो। मात्र प्रक्रियाका कारण बिहीबार नै सबै घोषणा नभएको हो। उहाँहरूको ८ फागुनमा बसेको केन्द्रीय समितिको बैठकमा मेरो भूमिकाका विषयमा छलफल चलेछ। उहाँहरूले वार्ताको भूमिका गम्भीरतापूर्वक निर्वाह गरेको विषयमा मेरो भूमिकामा छलफल गर्नुभएको रहेछ। आज पनि वार्ता सफल भएर हस्ताक्षर भएपछि बाहिर आएर प्रकाण्ड कमरेडले मलाई ल विवेकजी तपाईंलाई धेरैधेरै वधाई छ महŒवपूर्ण भूमिका निर्वाह गर्नुभयो भन्नुभयो। उहाँहरूको वार्ता टोलीलाई बालुवाटारको वार्तास्थलसम्म पनि मैले नै लिएर गएको थिएँ। अत्यधिक मात्रामा अनौपचारिक रूपमा विषय टुंग्याउने र वार्तालाई मात्र औपचारिक बनाउने भन्ने पहिल्यै दुवै पक्षका बीचमा भएको थियो। त्यसपछि मात्र औपचारिकताका लागि मात्र वार्ता भएको हो। १७ गते साँझ आइपुग्ने भनेको प्रकाण्ड तर उहाँ एक दिन ढिला मात्रै आइपुग्नुभयो। नत्र अझ एक दिनअगाडि नै यो सबै टुंगिने थियो। धेरैलाई लागेको थियो यो वार्ता सफल हुन्छ र ? तर मलाई विश्वास थियो सफल हुने। वार्ता सफल पनि भयो। मेरा लागि यो एउटा नयाँ अनुभव र गौरवको विषय पनि भयो। वार्ता सफल र परिणाममुखी भएकोमा म असाध्यै खुसी छु। आफूले जिम्मा लिएर थालेको काम सफल हुन पुगेकोमा असाध्यै खुसी छु। सरकारविप्लव समूहबीच वार्ताका मध्यस्थकर्ता कुँवरसँग रामकृष्ण अधिकारीले गरेको कुराकानीमा आधारित। विप्लवसँग वार्ता गर्न सरकारले गर्यो वार्ता टोली गठन सरकारविप्लव वार्ताको तीव्र तयारी सरकारले गर्यो विप्लवसँग तीन बुँदे सहमति : प्रधानमन्त्री र विप्लवले एउटै मञ्चबाट सम्बोधन गर्ने विप्लवयुद्ध को विसर्जन"
भगवतीको रोचक जित,काठमाडौं : श्रीभगवती क्लबले सहिद स्मारक बी डिभिजन लिग फुटबलमा रोचक जित निकालेको छ। एन्फा कम्प्लेक्स सातदोबाटोमा बिहीबार भएको खेलमा श्रीभगवतीले झम्सिखेल युथ क्लबलाई ३२ गोलले हरायो। श्रीभगवतीको जितमा नवराज गुरुङ र मोहनबहादुर थापामगरले गोल गरेका थिए। श्रीभगवतीले अर्को गोल झम्सिखेलबाट आत्मघाती रुपमा उपहार पाएको थियो। बल बचाउने क्रममा झम्सिखेलका सुनिल शाहीको प्रहार आफ्नै पोस्ट्मा छिरेको थियो। झम्सिखेलका मदन स्याङ्तान र अनिश चौधरीले गोल गरे पनि टोलीको हार टार्न सकेनन्। जितसँगै श्रीभगवती आठौं स्थानमा छ। श्रीभगवतीले नौ खेलबाट नौ नै अंक बनाएको छ। ६ अंक बनाएको झम्सिखेल ११औं स्थानमा छ। अर्को खेलमा आरसीटी र श्रीकुमारी क्लबले ११ गोलको बराबरी खेल्दै अंक बाँडेका छन्। आरसीटीले सुरुआती अग्रता जोगाउन नसक्दा बराबरीमा चित्त बुझाएको थियो। खेलको तेस्रो मिनेटमा अजित गुरुङले गोल गर्दै आरसीटीलाई अग्रता दिलाएका थिए। २२औं मिनेटमा युवराज राईले गोल गर्दै खेललाई बराबरीमा ल्याएका थिए। अखिल नेपाल फुटबल संघ (एन्फा)ले आयोजना गरेको लिगमा १२ टोलीको सहभागिता छ। लिगको विजेता टोली ए डिभिजनमा बढुवा हुनेछ। अन्तिममा रहने टोली सी डिभिजनमा घटुवा हुनेछ।
रमिसा र माया सेमिफाइनलमा,"काठमाडौं : आरडीएसकी रमिसा श्रेष्ठ र बोसीगाउँकी माया क्षत्री वीर गणेशमान सिंह स्मृति बागमती प्रदेशस्तरीय बक्सिङ प्रतियोगिताको सेमिफाइनलमा प्रवेश गरेका छन्। बिहीबार भएको महिला ४८ केजी तौलसमूहमा रमिसाले प्लाटिनमकी तेजीमाया गुरुङ र मायाले भक्तपुरकी करुणा चक्रधरलाई पराजित गर्दै अन्तिम चारमा स्थान बनाएका हुन्। यही तौलसमूहमा भक्तपुरकी अस्मिता दुवालले तारकेश्वरकी जानुका थापा र नक्सालकी सुस्मिता तामाङले नुवाकोटकी प्रगति थापालाई पराजित गर्दै सेमिफाइनलमा स्थान बनाए। महिला ५१ केजी तौलसमूहमा नुवाकोटकी प्रतिभा शाही, बोसीगाउँकी हरिना ऐर, नक्सालकी रोशनी राई र प्लाटिनमकी डेनिका राईले सेमिफाइनलमा स्थान बनाए। महिलाकै ५४ केजीमा थानकोटकी सुशीला ब्लोन र बक्समान्डुकी जस्मिन केसीले पनि अन्तिम चारमा स्थान बनाए। महिलाको ५७ केजीमा आरडीएसकी सुमिरा रूपाखेती र रामेछापकी डोल्मा तामाङ पनि सेमिफाइनलमा पुगे। महिला ६० केजीमा केन्द्रीय बक्सिङकी स्नेहा मानन्धर र नुवाकोटकी रीता विकले सेमिफाइनलमा स्थान बनाए। यसैगरी पुरुष ६४ केजीमा ललितपुरका सनिल शाहीले पनि सेमिफाइनलमा स्थान बनाए। १३औं दक्षिण एसियाली खेलकुद (साग)का स्वर्ण विजेता शाहीले आयुषमान चटौतलाई पराजित गरे। यस तौलसमूहमा धादिङका पवन गुरुङ र प्लाटिनमका अश्विनदेव श्रेष्ठले पनि अन्तिम चारमा स्थान बनाए। पुरुषकै ४९ केजीमा नक्सालका पवनबहादुर श्रेष्ठ, चितवनका सुरज गुरुङ, काभ्रेका धमेन्द्र राई र तारकेश्वरका सुजन ओलीले अन्तिम चारमा स्थान सुरक्षित बनाए। ५२ केजीमा कोटश्य भैरवका सुमन नेपाली, मकवानपुरका बुद्ध लामा, थानकोटका सुजन महर्जन र बक्समान्डुका वाङ्दी शेर्पा सेमिफाइनल पुगे। पुरुषको ५६ केजीमा कोटस्य भैरवका प्रशान्त लामा, नुवाकोटका प्रकाश मगर, चन्डोलका जेनिस गुरुङ र एचटूओका बुद्ध लामाले अन्तिम चारमा स्थान बनाए। पुरुषकै ६० केजीमा नक्सालका मौसम रानामगर, ललितपुरका आभासप्रताप शाह, बक्समान्डुका गणेश थापा र तारकेश्वरका अनिल पुन मगर पनि सेमिफाइनलमा पुगे। प्रतियोगिताको हरेक तौलसमूहका विजेताले नगद १० हजार, दोस्रो हुनेले सात हजार र तेस्रो हुने खेलाडीले जनही चार हजार रुपैयाँ पुरस्कार प्राप्त गर्नेछन्। प्रतियोगिताका उत्कृष्ट महिला खेलाडीले स्कुटर र पुरुष खेलाडीले मोटरसाइकल पाउनेछन्।"
राष्ट्रिय भलिबल लिग अर्को महिना,"काठमाडौं : नेपाल भलिबल संघ (एनभीए) को आयोजना तथा राष्ट्रिय वाणिज्य बैंक (आरबीबी) को मुख्य प्रायोजनमा पाँचौं आरबीबीएनभीए राष्ट्रिय महिला तथा पुरुष राष्ट्रिय क्लब लिग भलिबल प्रतियोगिता चैत १९ गतेदेखि हुने भएको छ। बिहीबार आयोजित पत्रकार सम्मेलनमा आयोजक भलिबल संघका महासचिव जितेन्द्रबहादुर चन्दले पुरुषतर्फ आठ र महिलामा ६ गरी १४ टिमको सहभागिता रहने जानकारी दिए। पुरुषमहिला दुवैमा पहिले सिंगल राउन्ड रोविन लिगका आधारमा खेल खेलाइने छ। शीर्ष दुई टिमले पुनः उपाधिका लागि प्रतिस्पर्धा गर्नु पर्ने छ। पुरुषमा एचएनसीएस, एपीएफ, नेपाल पुलिस, त्रिभुवन आर्मी, नयाँबजार सामाजिक युवा क्लब, बुद्ध टोल भलिबल क्लब, बुटवलको मणिमुकुन्द क्लब र बुलबुले रारा क्लब सहभागी हुँदै छन्। महिलामा एपीएफ, आर्मी, पुलिस, न्यु डायमन्ड स्पोर्ट्स क्लब, ढोरपाटन भलिबल ट्रेनिङ सेन्टर र भरतपुर मेट्रो खेलकुद परिषद्ले भाग लिने छन्। एक टिमले तीन विदेशी खेलाडी राख्न सक्ने प्रावधान संघले राखेको छ। पुरुषमहिला टिम र व्यक्तिगत विधाका उत्कृष्ट खेलाडीका लागि समान पुरस्कार राशि राखिएको छ। शीर्ष चार स्थान हात पार्ने टिमले क्रमशः तीन लाख, एक लाख ५० हजार, ७५ हजार र ३७ हजार पाँच सय रुपैयाँ प्राप्त गर्ने छन्। सर्वोत्कृष्ट खेलाडीलाई जनही २५ हजारका दरले नगद पुरस्कार प्रदान गरिने छ। उत्कृष्ट लिबेरो, स्पाइकर, ब्लकर, सर्भर, सेटर र प्रशिक्षकलाई समान १०१० हजार नगदबाट पुरस्कृत गरिने छ। आठ दिने प्रतियोगिताका खेलहरू त्रिपुरेश्वरस्थित राष्ट्रिय खेलकुद परिषद्को बहुउद्देश्यीय कभर्डहलमा खेलाइने छ।"

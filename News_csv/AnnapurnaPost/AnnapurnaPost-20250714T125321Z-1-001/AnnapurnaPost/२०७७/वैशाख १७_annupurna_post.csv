शीर्षक,विवरण
मृत्युदण्ड कानुनको बहस,"मृत्युदण्डको कानुन बनाउँदैमा भ्रष्टाचार नियन्त्रण हुँदैन बरु थप भ्रष्टाचारको राजनीतीकरण र आफ्ना प्रतिस्पर्धी र दुस्मन सिध्याउने हतियार बन्न सक्छ गत २०७६ माघ १५ देखि १९ सम्म बसेको सत्तारुढ नेपाल कम्युनिस्ट पार्टी (नेकपा) को केन्द्रीय समितिको पहिलो बैठकमा भ्रष्टाचार गर्नेलाई मृत्युदण्डको व्यवस्था गर्नुपर्ने माग उठ्यो। देशमा भ्रष्टाचार घट्नुको साटो झन्झन् बढ्न थालेकाले यसको निवारणको लागि मृत्युदण्डसम्मको कानुनी व्यवस्था हुनुपर्ने केन्द्रीय सदस्यहरूको माग थियो। भ्रष्टाचार संसारमै एउटा डरलाग्दो सामाजिक समस्या बनेको छ। नेपालमा त विश्वव्याधि कोरोना जस्तो महामारीको समयमा पनि उच्च तहका अधिकारी स्वयं भ्रष्टाचारमा संलग्न भएका तथ्य सार्वजनिक भइरहेका छन्। स्थानीय तहमा रातारात बनाइएका क्वारेन्टाइन तथा आइसोलेसन वार्डका नाममा कति अनियमितता भएका छन् समय क्रमसँगै सार्वजनिक हुँदै जानेछन्। यद्यपि के देखिन्छ भने सामान्य वा विशिष्ट जस्तो परिस्थितिमा पनि भ्रष्टाचार ठूलो समस्याका रूपमा जकडिएको छ। फलतः देश अविकासको दुष्चक्रमा फसिरहेका छन्। गरिब झन झन गरिब हुँदै गएका छन्। समाजको तल्लो तहमा रहेका नागरिक आधारभूत सेवा, सुविधाको अभाव झेलिरहेका छन्। नेकपाका नेताले माग गरेजस्तै विश्वका कतिपय देशमा भ्रष्टाचार नियन्त्रण गर्न मृत्युदण्डको कानुन छन्। तर भ्रष्टाचार घट्न सकेको देखिँदैन। फिलिपिन्समा भ्रष्टाचारविरुद्घ मृत्युदण्डको कानुन विद्यमान छ। यो कानुनसमेत अपर्याप्त भएको भन्दै राष्ट्रपति रोड्रिगो डुटेर्टेले भ्रष्टाचारीलाई उडिरहेको हेलिकोप्टरबाट फ्याँक्ने चेतावनी दिएका छन्। सँगै भ्रष्टाचारीलाई गोली ठोक्ने बताउँदै नागरिकसँग कसैले घुस मागेमा तत्काल थप्पड हान्नसमेत आग्रह गरेका थिए। यस्तो कडा कानुन र क्रुर निर्देशनले पनि फिलिपिन्समा भ्रष्टाचार घटाएको छैन। शक्ति र सत्ताको छायाबाट अख्तियारलाई मुक्त राखेर प्रभावकारी रूपमा काम गर्ने वातावरण बनाउन नेकपाका नेताकार्यकर्ताले आफ्नो सरकारलाई दबाब दिनु आवश्यक छ। संस्थागत जालो नभत्काई व्यक्तिलाई समातेको भरमा भ्रष्टाचार नियन्त्रण हुन सक्दैन। चीनमा भ्रष्टाचारीलाई मृत्युदण्ड दिने कानुन छ। उच्च राजनीतिक नेतृत्वदेखि कर्मचारीलाई पनि भ्रष्टाचारको आरोपमा मृत्युदण्ड दिँदै आएको छ। चीनले प्रत्येक वर्ष कति व्यक्तिलाई मृत्युदण्ड दिन्छ र त्यसमध्ये कति भ्रष्टाचारको अभियोग लागेका छन् भन्ने गोप्य राख्छ। त्यसैले यस बारेमा वास्तविक तथ्यांक पाउन त सकिन्न। तर, एमनेस्टी इन्टरनेसनलको एक आँकडाअनुसार सन् २०१७ मा करिब २२ सय र सन् २०१८ मा करिब २००० जनालाई चीनले मृत्युदण्ड दिएको थियो। यसमध्ये करिब आधाले आर्थिक तथा राजनीतिक अपराधको आरोपमा मृत्युदण्ड पाएका थिए। यसको अर्थ वार्षिक रूपमा करिब एक हजारको हाराहारीमा चिनियाँले भ्रष्टाचारको आरोपमा मृत्युदण्ड पाइरहेका हुनसक्ने देखिन्छ। हाल चीनका अलावा उत्तर कोरिया, इराक, इरान, इन्डोनेसिया, थाइल्याण्ड, लाओस, भियतनाम, म्यानमार र मोरक्कोमा भ्रष्टाचारजन्य अपराधमा मृत्युदण्ड दिने कानुन विद्यमान छ। ट्रान्सपरेन्सी इन्टरनेसनलले प्रकाशित गर्दै आएको करप्सन परसेप्सन इन्डेक्स (सीपीआई) मा यी सबै देश उच्च भ्रष्टाचार हुने देशको सूचीमा छन्। बरु यस किसिमका क्रुर र कडा कानुन नभएका देशमा कम भ्रष्टाचार भएको देखिन्छ। भ्रष्टाचारका सम्बन्धमा नरम कानुनी व्यवस्था भएका स्क्यानडेभियन देशमध्ये नेदरल्याण्ड, स्विजरल्याण्ड जस्ता देशमा अपराधीको अभावमा जेलसमेत बन्द भइरहेका समाचार बारम्बार सार्वजनिक भइरहेका छन्। यस्ता नरम कानुनी व्यवस्था भएका देशमा सुशासनको अवस्था राम्रो छ। भ्रष्टाचार न्यून हुने अध्ययनहरूले देखाएको छ। भ्रष्टाचारीलाई मृत्युदण्डको कानुन भएका देशमा भन्दा नरम कानुनी व्यवस्था भएका देश निकै कम भ्रष्ट छन्। व्यक्तिलाई कडा भन्दा कडा कारबाही गर्ने गरी दिइएका धम्की तथा मृत्युदण्ड दिनेगरी बनाइएका कानुनी प्रावधानले नियन्त्रणमा खासै प्रभावकारी भूमिका खेल्न सकेको देखिँदैन। मृत्युदण्डको कानुनले पनि सुशासन स्थापनामा योगदान पुर्याउन सकेको छैन। तर, नरम कारबाहीको प्रावधान भएका स्क्यानडेभियन देशमा सुशासन र भ्रष्टाचार नियन्त्रणको अवस्था राम्रो छ। यस तथ्यबाट के प्रष्ट हुन्छ भने भ्रष्टाचारमा व्यक्तिगत भन्दा पनि सामाजिक कारण बढी छ। यसैले त व्यक्तिगत मनोविज्ञान वा लोभ वा चाहनालाई मुख्य कारक देखाउँदै त्यसलाई नियन्त्रणको लागि गरिएका प्रयास निरर्थक भइरहेका छन्। भ्रष्टाचारका पछाडि सामाजिक, आर्थिक, सांस्कृतिक, राजनीतिक, प्रशासनिक संयन्त्र तथा संरचनाको भूमिका बढी छ। जसलाई समग्रमा सामाजिक संरचना भन्न पनि सकिन्छ। यस यथार्थतालाई बेवास्ता गर्दै भ्रष्टाचार नियन्त्रण गर्न मृत्युदण्डको कानुन बनाएमा सुशासनयुक्त देश निर्माण गर्न सकिन्छ भन्दै सत्ताधारी दलका नेताहरूले बहस गर्नु नितान्त गलत छ। देशको सामाजिक, आर्थिक, कानुनी, राजनीतिक संरचना र अवस्थासँग भ्रष्टाचारको मुहान जोडिएको हुन्छ। यदि यस्ता मुहानरुपी संयन्त्र तथा संरचनालाई सुशासनयुक्त बनाउने हो भने तलसम्म भ्रष्टाचारजन्य विकृति फैलिनै पाउँदैन। तर, हामी व्यक्तिलाई पूर्ण जिम्मेवार ठान्दै नियन्त्रणका प्रयास गरिरहेका छौं। व्यक्तिको हर्मोनमा भ्रष्टाचार गर्ने तत्व हुन्छ झंै गरी रंगेहात पक्राउन गर्ने कार्यलाई प्रवद्र्घन गरिरहेका छौं। परिणाम हातमा लाग्यो शून्य भइरहेको छ। त्यसैले त हाम्रा शासक पनि म भ्रष्टाचार गर्दिन हुन पनि दिन्न भन्ने नाराले भ्रष्टाचार नियन्त्रण हुने अपेक्षा गरिरहेका छन्। यस्ता याचनाले भ्रष्टाचार रोकेको छैन। तल्लो तहका कर्मचारी ढोकामा नारा झुण्ड्याएर भित्र टेबलमुनिबाट हात पसारिरहेका छन्। उच्चतहका राजनीतिक नेतृत्व विपत्मा पनि कमिसन र अनियमितताको स्वार्थमा फसिरहेका छन्। चर्चित समाजशास्त्री सी राइट मिल्स भन्छन्व्यक्ति र समाज, जीवनी र इतिहास, समाज र विश्व एकआपसमा जोडिएका हुन्छन्। अर्थात कर्ता र संरचना बीचमा अन्योन्याश्रित सम्बन्ध हुन्छ। यिनीहरूलाई छुट्याएर बुझ्न सकिन्न। यिनीहरूकै अन्तर्घुलन तथा अन्तक्र्रियाबाट सामाजिक अन्तक्र्रिया तथा गतिविधि भइरहेको हुन्छ। यही कुरालाई हेर्ने हो भने भ्रष्टाचार बढ्नुमा व्यक्ति र समाज दुवैको भूमिका उत्तिकै छ। यद्यपि कुन प्रधान भन्ने चाहिँ हुन्छ नै। भ्रष्टाचारजन्य गतिविधि बढ्ने सन्दर्भमा व्यक्तिभन्दा समाज र सामाजिक अवस्था, बनोट तथा संरचनाको भूमिका अलि बढी हुन्छ। हामीले बनाएका, आर्थिक, सामाजिक, सांस्कृतिक, राजनीतिक, न्यायिक, संरचना, प्रणाली तथा निकाय अनि कानुन र कानुनी संयन्त्रको भूमिका प्रवल छ। खास किसिमका सामाजिक संरचनाले व्यक्तिमा भ्रष्ट मनोविज्ञान निर्माण हुने हो। जस्तो सामाजिक संरचना रहन्छ व्यक्तिको सोचाइ, बुझाइ तथा व्यवहार उस्तै हुन पुग्छ। व्यक्तिलाई भ्रष्ट बनाउने संरचनालाई जस्तातस्तै राखेर व्यक्तिमा मात्र सुधार खोज्ने प्रयास गरिरहँदा मृत्युदण्डले पनि भ्रष्टाचार घटाउन सकिरहेको छैन। नेपालमा पनि सक्दैन। यसर्थ भ्रष्टाचार नियन्त्रण गर्न मृत्युदण्डको कानुन बनाउन वकालत गर्नुभन्दा तत्काल केही सुधारका काम गर्न सरकारलाई दबाब दिँदा सफलता प्राप्त गर्न सकिन्छ। पहिलो हरेक हप्तैपिच्छे सार्वजनिक भइरहेका ठूला भ्रष्टाचारका काण्डमा छानबिन तथा मुद्दा दायर गर्ने काममा अख्तियार दुरुपयोग अनुसन्धान आयोगले काम गर्न सकिरहेको छैन। अख्तियारलाई सरकार र दलिय छायाबाट टाढै राख्नु आवश्यक छ। कानुनी रूपमा जति बलियो र स्वायत्त भए पनि यो निकायले त्यो उपयोग गर्न सकेको छैन। कमिसन मागेको अडियो, बढी मूल्यमा कमसल सामग्री किनेको तथ्यसहितको उजुरी पाउँदा पनि प्रभावकारी रूपमा अनुसन्धान गरी मुद्दा दायर गर्न सकेको छैन। शक्ति र सत्ताको छायाबाट अख्तियारलाई जोगाउँदै यसलाई प्रभावकारी रूपमा काम गर्ने वातावरण दिने बारेमा नेकपाका नेता कार्यकर्ताले आफ्नो सरकारलाई दबाब दिनु आवश्यक छ। दोस्रो, भ्रष्टाचारको संस्थागत जालोलाई भत्काउन आवश्यक छ। अहिले कुनै कार्यालयका खरीदार रंगेहात समातिन्छ तर कार्यालय प्रमुखलाई चोखो मानिन्छ। मन्त्रिपरिषद्का कुनै मन्त्री भ्रष्टाचार काण्डमा फस्छन् प्रधानमन्त्री सदाचार मानिन्छन्। कुनै योजनाको इन्जिनियर रंगेहात समातिन्छ तर त्यही आयोजना प्रमुख सदाचार सम्मान पाउँछन्। जबकी नेपालमा भ्रष्टाचार संस्थागत छ र तलबाट उठेको कमिसन सिंहदरबारसम्म पुग्छ भन्ने कुरा ओपन सेक्रेट नै छ। यस्तो संस्थागत जालोलाई नभत्काई व्यक्तिलाई समातेको भरमा भ्रष्टाचार नियन्त्रण हुन सक्दैन। यस किसिमको संस्थागत जालोलाई च्यात्नेगरी भ्रष्टाचार निवारण ऐन २०५९ को संशोधन गर्न नेकपाका नेता कार्यकर्ताले संसद्मा प्रभावकारी पहल गर्नु आवश्यक छ। तेस्रो, सार्वजनिक पद धारण गरेका व्यक्तिलाई आधारभूत आवश्यकता परिपूर्ति हुनेगरी तलब सुविधा उपलब्ध गराउनुपर्छ। आधुनिक सिंगापुरका पिता लि क्वान यु सार्वजनिक पद धारण गरेका व्यक्तिका आधारभूत आवश्यकता परिपूर्ति गर्ने गरी तलब भत्ता दिन नसकेसम्म सुशासनका नारा कार्यान्वयनमा आउन नसक्ने बताउँछन्। हाल नेपालमा पियनदेखि प्रधानमन्त्रीसम्मका न्यूनतम आधारभूत आवश्यकता परिपूर्ति गर्ने तलब भत्ता पाउन सकिरहेका छैनन्। यद्यपि अधिकांश कर्मचारीले यी खर्चको व्यवस्थापन गरिरहेका छन्। यसले के देखिन्छ भने हाम्रो सार्वजनिक प्रशासनमा व्यापक गडबडी छ। अख्तियारले रंगेहात समात्दा भ्रष्ट कहलिने अन्यथा इमान्दार र सदाचार भनिरहनुपर्ने अवस्था छ। यसर्थ सत्ताधारी दलका नेताले के बुझ्नु जरुरी छ भने मृत्युदण्डको कानुन बनाउँदैमा भ्रष्टाचार नियन्त्रण हुँदैन बरु थप भ्रष्टाचारको राजनीतीकरण र आफ्ना प्रतिस्पर्धी र दुस्मन सिध्याउने हतियार बन्न सक्छ। आज यस्तो कानुन बनाएर विपक्षीलाई प्रयोग गर्दा त मज्जा आउँला, भोलि त्यो तरबार आफैंतिर फर्किन सक्छ। त्यसैले मृत्युदण्डको कानुन होइन संयन्त्र र संरचना सुधारौं।"
रोगभन्दा भोकको चिन्ता !,"कोभिड१९ को प्रभाव नेपालले मात्र नभएर विश्वका प्रायजसो सबै मुलुकले भोग्नुपरेको हुँदा अबको भविष्य आर्थिक मन्दीले सताउने त होइन भन्नेतिर सरकार सजग भएर कार्ययोजना र दीर्घकालीन योजनामा लाग्नुपर्छ। जनता त घरभित्र लकडाउनको पालना गरेर बसिदिए पुग्छ, जनताको तर्फबाट स्वास्थ्य र सुरक्षामा ध्यान दिएर सरकारलाई सघाउनुबाहेक अरू विकल्प रहेन। स्थिति हेरी कति जनतालाई बिहानबेलुकाको छाक जुटाउनु नै धौधौ छ भने, सानोतिनो व्यापारबाट दैनिकी चलाउने, छोराछोरी पढाउनेको अवस्था अरू दयनीय बन्दैछ। रोजगारीकै निम्ति विदेश पलायन भएका नेपाली पनि स्वदेश फर्किने स्थिति देखिएको छ। अबको भविष्यमा नेपाल मात्रै नभएर विश्वमै एक किसिमको आर्थिक मन्दी हुने हो कि भन्ने आशंका छ। यो अवस्थामा नेपालले पनि समयमै रोजगारी सिर्जनाका अवसर र कृषि उत्पादन एवं औद्योगिकरण बारेमा योजना नबनाउने हो भने स्थिति भयावह नहोला भन्न सकिन्न। विकसित राष्ट्रहरूले समेत यो स्थिति सामान्य भएपछि आफ्नो राष्ट्रको अर्थतन्त्रमा धेरै ह्रास आउने आँकडा निकालेका छन् भने नेपालले हिम्मत नहारी आफ्नो कृषिजन्य भूमिलाई सतप्रतिशत प्रयोग गरी कृषिमा आत्मनिर्भर रहने प्रयास गर्ने हो भने त्यति धेरै आत्तिई हाल्नुपर्ने अवस्था आउँदैन। हाम्रो भूगोल, तराई,पहाड हिमाल, यहाँको खेतीयोग्य जमिनको विविधता, उब्जनी हुने खाद्यान्न, फलफूललगायतका बाली, विविध औषधिलगायतका उपभोग्य वस्तुको प्रचुर सम्भावना रहेका जडिबुटीको पहिचान र प्रयोग गर्न सकेमा स्थिति फरक हुनेछ। तर, यस्तो अवस्थामा पनि सरकारको तर्फबाट यथासक्य पहल नभएको, भावी योजना बारेमा नसोचिएको र अनुदानको रूपमा पाँच केजी चामल र आधा लिटर तेल अनि एक केजी दालले झारा टारेको देख्दा छिट्टै नै भोकमरी आउने हो कि भन्ने अनुमान गर्न सकिन्छ। लकडाउनको एक महिना नबित्दै देखिएका अनेक अभावले बताइरहेको छ, सरकार गम्भीर बनेको छैन। जनताको दैनिकी गुजाराको समस्या, स्वास्थ्यकर्मीलाई आवश्यक सुरक्षा उपकरणको अभाव, सुरक्षाकर्मीको सुरक्षाबारे अनभिज्ञता लगायतका स्थिति देख्दा राष्ट्रको भविष्यबारे चिन्ता बढ्नु स्वाभाविक मानिन्छ। देशमा आर्थिक मन्दी र भोकमरीको चिन्ता बढिरहेको बेला सत्ताारुढ दल भने दुई अध्यादेश (फिर्ता भइसकेका) बाट सिर्जित समस्याबाट ग्रस्त बनेको छ। सत्ताारुढ दलले नै मानवीय संवेदनाको ख्यालै नगरी राजनीतिक भागबन्डा र स्वार्थको राजनीतिलाई प्र श्रय दिनुले आमनागरिकप्रति ऊप्रतिको विश्वास क्रमशः टुट्दै गएको छ। विदेशिएका नेपाली आफ्नो रोजगारी गुमाई देश फर्कने अवस्थामा छन्। विदेशमा बाँकी रहेका नेपालीले पनि अब रेमिट्यान्समार्फत् सहयोग गर्न नसक्ने अवस्था आउन सक्छ। यता, खेतीयोग्य जमिन बाँझो छन्। स्वदेश फर्केकालाई रोजगारी सिर्जना गर्न कृषि उद्योगको विकास गर्नु जरूरी देखिन्छ। युवा श्रम र ऊर्जा देशकै माटोमा प्रयोग होस् भन्ने सोचाइसहितको कार्य योजना बन्नुपर्छ। विकास बजेटमार्फत् कृषि क्षेत्रलाई बढावा गर्न सकेको स्थिति छैन। यसको अर्थ हो कृषि क्षेत्रको महत्तव देखेको छैन र यसबारेमा दूरगामी सोचाइ नै छैन। कृषकलाई प्रोत्सान गर्ने गरी सस्तो ब्याज दरको ऋण सहुलियत, अनुदान र सम्मान दिने प्रचलन नै छैन। कृषि क्षेत्रमार्फत नै अनेकौं कलकारखाना, उद्योग खोलेर रोजगारी सिर्जनाको अवसर मिल्ने, आम्दानी बढ्ने र सस्तो उत्पादन जनताले उपभोग गर्न पाउनेछन् भन्ने सोचाइअनुरूपको कार्य योजना बनेकै छैन। कृषि क्षेत्रको बढावासँगै उत्पादनका लागि बीउबिजन, कृषि सामग्री, उत्पादनपछि बजार व्यवस्थापन, किसानलाई उनीहरूको श्रमको उचित मूल्य, बिचौलियाको न्यूनीकरणलगायतका विषयमा धेरै गृहकार्य गर्नुपर्नेछ सरकारको तर्फबाट। औद्योगिक नीति, असल कृषि अभ्यास, गुणस्तरीय खाद्यान्न, पोषण, कृषि सूचना तथा प्रविधिको विकास, मूल्य शृंखला, पूर्वाधारको विकास सबैलाई समेटेर नयाँ नीति ल्याइनु अथवा भएका नीतिहरूमा सुधार र परिमार्जनको खाँचो देखिन्छ। विज्ञहरूसँगको सल्लाह र सहयोग लिएर व्यवस्थापनमा जोड दिनुपर्ने देखिन्छ। सरकार ! धेरै कार्यमा गृहकार्य जरूरी छ तिम्रो, यो समयलाई अवसरमा बदल्नको लागि। पशुपालन, डेरी उद्योग, फलफूल एवं जडिबुटीको प्रशोधन लगायतका धेरै क्षेत्र छन् जसमा वेरोजगार मानवीय स्रोतलाई भरपुर उपयोग गर्न सकिन्छ। नागरिक समाजसँग सहयोग लिएर, समन्वय गरेर, राष्ट्रिय बहसद्वारा विपत्लाई अवसरमा परिणत गर्नुपर्ने अवस्थामा नागरिकलाई असन्तुष्टि बनाउने कार्य गर्दा भविष्यमा मूल्यांकन कसरी होला ? बाँचौं र बचाऔंको स्थितिमा राजनीतिक स्वार्थलाई अगाडि सारेर दम्भ प्रस्तुत गर्नु किन्चित बुद्घिमानी हुँदैन। दम्भ के हो ? यो परिस्थितिमा ? मानिस सम्पूर्ण भौतिक सुविधाबाट हार खाएर कोरोनाको त्रासमा घरभित्र थुनिन बाध्य छ। अस्तित्वले कति चुनौती आँखासामु ल्याएर परीक्षा लिइरहेको छ। चुनौतीलाई अवसरमा परिणत गरेर देखाऊ मानिस भनेर चेतावनी दिँदै जागृत गराउन प्रयास गरेको छ। अब आफ्नो दम्भको प्रस्तुति मात्र होइन अस्तित्वको खेल बुझ्ने बेला पनि आएको छ। संसार टक्क रोकिएको छ, जनावर, चराचुरुंगी बाहिर स्वछन्द डुलिरहेछन्, मानिस घरभित्र थुनिएर बाहिर चियाउनु परेको छ। प्रकृति आफ्नो समयमा उदाउने, अस्ताउने, फक्रिने, फुल्ने गरेको छ। आफ्नो स्वच्छतामा स्वास फेर्दै मानिस तिमीहरूको आक्रान्तबाट बाँचेका छौं हामी भनेर खिसिट्युरी गरेको छ। पासपोर्ट कार्यालयको भीड, रेस्टुराँका जंकफुड, सवारीको चाप, भागदौडको जीवनबाट पर धकेलेर वर्तमानमा बाँच तर भविष्यको सोच भनेर परिस्थितिले अट्टहास गरेको छ। कसैलाई लुटेर, अन्यायमा पारेर के पुरुषार्थ ? मानवीयताको अस्त्रले हृदयले, प्रेमले, करूणाले मानवमाथि विजय प्राप्त गरेर देखाऊ न ! हो, यही अवसरलाई सार्थक पार्न यो समयले धेरै ज्ञान दिएको छ। घरभित्र बसेर तिमीलाई सहयोग गरेका जनताको भावनालाई कदर गरी अबको भविष्य सुन्दर र उपलब्धिमूलक बनाउन तिमी गृहकार्यमा लाग सरकार ! रोगले भन्दा भोकले मर्ने स्थितिबाट बचाऊ। गरिबी, भोकमरी, आर्थिक मन्दीबाट मुक्त राख्ने उपायका बारेमा योजना बनाऊ र योजनामुताविक अगाडि बढ, जनता तिमीलाई साथ दिन तयार छन् सरकार !"
ओली प्रकरणको निकास,"इतिहासका दृष्टिले धेरै लामो समय पनि भएको छैन, तत्कालीन एनेकपा (माओवादी) र नेकपा (एमाले) का बीचमा पार्टी एकता भएको। राष्ट्रियसभामा भएको एकताको घोषणा सभामा केपी अोलीले भनेका थिए, यो पार्टीमा दुईजना अध्यक्ष भएको देख्दा धेरैलाई अनौठो लाग्ला एउटा पार्टीमा कहिँ दुइटा अध्यक्ष हुन्छ ? तर बुझ्नुपर्ने कुरा के हो भने, हामी टेम्पोका ड्राइभर होइनौं, जेट प्लेनका पाइलट हौं। हामी जेट प्लेन उडाउँदै छौं। त्यो पार्टी एकताको उन्मादको वातावरणमा ओलीजीको त्यो भनाइपछि हल तालीले थेगिनसक्नु गरी गुन्जायमान भएको थियो। तर, विडम्बना, यही चैत ८ गते क्याबिनेटको निर्णयलाई राष्ट्रपतिले लालमोहर लगाएर गजेटमा छापिसक्दा पनि कोपाइलटहरू र अर्को मुख्य पाइलटले थाहा नपाउनु ! यदि साँच्चै त्यो जेट प्लेन नै थियो र उनीहरू दुईजना प्रमुख पाइलट थिए भने त्यो सैकडौं यात्रु बोकेको जेट प्लेन कहाँ पुगेर खरानी हुने रहेछ ? यतिखेर त्यो सम्झँदा सबैको आङ् एकपटक जिरिङ्ङ गर्दो हो ! अन्ततः ओली अल्पमतमा परे संविधान जारी गरिसकेपछि भएको तिनै तहको निर्वाचनमा पार्टीको स्टार क्याम्पेनर केपी ओली नै थिए। उनले ती निर्वाचनका दौरानमा गरेका घोषणासमृद्घ नेपाल र सुखी नेपाली को झंकार अहिले पनि असमृद्घ देश नेपाल र सुख भोग गर्न नपाएका नेपालीका कानमा गुन्जिरहेको हुनुपर्छ। लकडाउनको बेला काठमाडौंबाट बिर्तामोड, धुन्चेबाट बर्दियासम्म कलिला बच्चा, चिउराका बोरा र झोला बोकेर दिनरात गरी ५०० किमि हिँड्ने नेपालीको कानमा त ती भनाइको आवाज अवश्य घन्किरहेको हुनुपर्छ। तिनै नाराहरूको आकर्षण, उखान टुक्काको रमाइलो, चाहिए जति सबै चिज पाइहाल्ने विश्वासका बीचमा ती पार्टीले चुनाव जिते। केन्द्रमा झन्डै दुईतिहाइको बहुमत। सातमध्ये ६ राज्य सरकार बनाउन पनि पर्याप्त बहुमत। सबैतिर नेकपाकै सरकार। अरू पार्टी त बत्ताी बालेर खोज्नुपर्ला जस्तो। ओलीजीको सर्वत्र जय जयकार। कुनै बेलाका सुप्रिम कमाण्डर कहलाएकाहरू त उनको अगाडि कता हराए कता। डाइमण्ड शमशेरको सेतो बाघ मा बयान गरेजस्ता जनता भएको यो देश। सत्ताधारी पार्टीमा मुख्य तीन गुट क्रियाशील छन्  केपी ओली, प्रचण्ड र माधव नेपालका नेतृत्वमा। यतिखेर किङ मेकर माधव नेपाल भएका छन्। उनी जतातिर ढुक्कसँग लाग्छन् त्यही पक्षको बहुमत निश्चित हुने अवस्था देखिन्छ। ओलीजीले आफैंलाई महानायक ठान्ने स्थिति पैदा भयो। उनले यो सबै उनको व्यक्तिगत करिश्माका कारण भएको भन्ने ठाने सायद। उनले समकक्षी नेतालाई गनेनन्। उनको पार्टीलाई भोट दिएर जिताउने भोटरलाई मूर्ख र भुलभुलैयामै रुमल्याउन सकिने लाटा ठाने। सायद उनले सधैं यो परिस्थिति कायमै रहनेछ भन्ने ठाने। उनको नेतृत्वमा भएको सरकारका पालामा धेरै ठूलाठूला भ्रष्टाचार भए, तस्करी भए, दिनदहाडै बलात्कार हत्या काण्डहरू भए, कमिसन खोरी भए, बालुवाटार भूमाफिया काण्ड, गोकर्ण रिसोर्टलगायत अरबौंको राज्यको सम्पत्तिा उनको आफ्नै नजिकको यती कम्पनीलाई सुम्पने काण्ड भए। के भएनन् र ? सत्ताधारी पार्टीभित्र विरोध भयो कि भएन थाहा भएन। सरकारै हल्लिने किसिमको विरोध त हुन सकेन, गुठी विधेयकबाहेक। तर, सडकमा विरोध भयो। तर तिनलाई उनले वास्ता गरेनन्। ठूलाठूला निर्णयहरू सरकारले लिँदा पनि पार्टीको नेतृत्वदायी कमिटी र माथिल्लो स्तरका नेताहरूलाई पनि सोधपुछ गर्न छाडे भन्ने चर्चा चल्न थाल्यो। पार्टीभित्र पनि सामुन्नेमा विरोध गर्ने थोरै मात्र निस्किए। त्यसलाई उनले वास्ता गरेनन्। उनको विरोध भुसको आगोजस्तो सल्किँदै गयो। अमेरिकी सरकारसँग इण्डोप्यासिफिक रणनीति अन्तर्गतको मिलेनियम कम्प्याक्ट चुटकिको भरमा संसद्बाट पारित गराउन खोजे। पार्टीको केन्द्रीय समितिको बैठकमा यी सबै कुराहरू विस्फोटित भयो। उनी विरोध सुन्न नसकेर बैठकमा धेरै बसेनन् भन्ने चर्चा भयो। तैपनि उनले आत्मसमीक्षा गर्ने, फर्केर हेर्ने चेष्टा गरेनन्। उनी केन्द्रीय समितिमा अल्पमतमा परे। स्थायी समितिमा अल्पमतमा परेका छन्। सेक्रेटरियटमा अल्पमतमा परेका छन्। उनको इच्छाविपरीत २० जना स्थायी समितिका सदस्यले बैठक बोलाउन लिखित माग गरेका छन्। त्यो उनको लागि यतिखेर महाभारत बनेको छ। यसलाई रोक्न भरमग्दुर प्रयास गरिरहेका छन् भन्ने व्यापक चर्चा छ। अध्यादेश प्रकरण पहिलो भैंसेपाटी अनौपचारिक बैठकमा ६ जना सेक्रेटरियटका नेताहरूको छुट्टै निर्णयले केपी ओलीलाई झस्काउने काम मात्र गरेन, उनले सायद आफूलाई अत्यन्त असुरक्षित महसुस गरे। उनले दुईमध्ये एक वा दुवै पद आफ्नो हातबाट खुस्कँदै जाँदैछन् भन्ने गहिरोसँग लाग्यो उनलाई। पार्टी फुटाउन सजिलो पार्ने आसयले उनले एउटा अध्यादेश र प्रतिपक्षी पार्टीका नेतालाई संवैधानिक आयोग बनाउने निर्णयमा सहभागिता नगराउने र निरंकुशता लाद्ने किसिमको अर्को विधेयक क्याबिनेटबाट पारित गरेर राष्ट्रपतिबाट लालमोहर लगाउने काम गराइसक्दा पनि उनले आफ्नो पार्टीका नेतासँग पनि राय लिएनन्। यसका साथै उनले अध्यादेशलाई लागू गर्ने सन्दर्भमा लकडाउन लागू भइरहेको संगीन अवस्थामा आफूप्रति बफादार दुईजना सांसद र पूर्व आईजीलाई पठाएर एउटा विपक्षी पार्टीका सांसदलाई अपहरण शैलीमा राजधानी ल्याउन लगाए। यसले गर्दा उनीसँग एकैसाथ आफ्नै पार्टी र अन्य पार्टीहरू चिढिए। यिनै विषयहरू ओलीको बहिर्गमनमा प्रभाव पार्ने अन्तिम कारण बन्न पुगेजस्तो देखिन्छ। अन्तिम पर्दा त खुल्न बाँकी नै छ। कोरोना भाइरसको कारणबाट भएको लकडाउनबाट सबै कोठामा सीमित हुन वाध्य हुनुपरेको अवस्थामा भएका यी सबै घटनाक्रममा जनताको सक्रिय सहभागिता हुन पाएको छैन। पार्टी र सरकारको नेतृत्व परिवर्तन गर्ने जुन माग उठिरहेको छ, त्यसको अवतरण कसरी हुनेछ भन्ने कुरा ठोकेर भन्न सक्ने अवस्था छैन। तथापि, देखिने कुरा के छ भने, सत्ताधारी पार्टीमा मुख्य तीन गुट क्रियाशील छन्  केपी ओली, प्रचण्ड र माधव नेपालका नेतृत्वमा। यतिखेर किङ मेकर माधव नेपाल भएका छन्। उनी जतातिर ढुक्कसँग लाग्छन् त्यही पक्षको बहुमत निश्चित हुने अवस्था देखिन्छ। सबै गुटका बैठक अलगअलग बसिरहेकै छन्। दुवै पक्षले माधव नेपाललाई रिझाउन अफरहरू अघि सारेको चर्चा छ। उनको समूहले के निर्णय गर्ने हो, अन्तमा सबै कुरा त्यसैमा भर पर्ने देखिन्छ। जनताको चासो देशको प्रधानमन्त्री को बन्ने भन्ने विषय एउटा महत्तवपूर्ण विषय हो। तथापि यतिखेर त्यसबारे जनचासो त्यति अभिव्यक्त भएको पाइँदैन। आखिर जो भए पनि त्यही पार्टीबाट बन्ने हो। केवल एउटा विषयमा मात्र केही चासो देखिन्छ। इन्डोप्यासिफिक रणनीतिअन्तर्गतको मिलेलियम च्यालेन्ज कर्पोरेसन पारित गर्ने कि नगर्ने ? यो विषयमा प्रचण्ड पक्ष र माधव नेपाल पक्षका धेरैले यो पारित गर्नु हुँदैन भन्ने मत व्यक्त गरेका सन्दर्भमा अब संसद्बाट पारित हुन त्यति सहज हुने छैन। कोभिड१९ ले विश्व राजनीतिमा निकै प्रभाव पार्न सक्ने सम्भावना सबैतिरबाट व्यक्त भइरहेको अवस्थामा त्यसले पनि प्रभाव पार्न सक्ने सम्भावना छ। माथि जुन घटनाक्रमका विषयमा चर्चा गरियो त्यसले सत्ताधारी पार्टीकै भूमिकाको विषयमा, विद्यमान व्यवस्थाकै विषयमा पनि प्रश्न उठ्ने गरेको छ। यो चाहिँ महत्तवपूर्ण पक्ष हो। आखिर जनताले निर्णायक भूमिका खेल्ने ठाउँको खोजी गर्नु आवश्यक छ।"
टोकियो ओलम्पिक रद्द हुन सक्छ,"टोकियो : विश्वभर महामारीका रूपमा फैलिएको कोरोना भाइरसको सन्त्रासका कारण यस वर्षको जुलाई २४ देखि अगस्ट ९ सम्म जापानमा आयोजना हुने भनिएको टोकियो ओलम्पिक एक वर्ष पर धकेलिसकेको छ। तर, सन् २०२१ को जुलाई २३ देखि अगस्ट ८ सम्म तय भएको ओलम्पिक पनि नहुने आशंका गरिन थालिएको छ। विश्व खेलकुदको महाकुम्भ मानिने ओलम्पिक अहिलेको जस्तो अवस्था रहिरहेमा हुन नसक्ने टोकियो ओलम्पिक आयोजक समितिका अध्यक्ष योसिरो मोरीले बताएका छन्। एक जापानी सञ्चार माध्यमसँग कुराकानी गर्दै मोरीले यो वर्षको अन्त्यसम्म पनि कोरोना भाइरस नियन्त्रणमा नआएमा टोकियो ओलम्पिक हुन नसक्ने दाबी गरेका हुन्। उनले अहिले घोषणा गरेको मितिमा पनि ओलम्पिक खेलकुद आयोजना हुन नसकेमा त्यसलाई रद्द गर्नुको विकल्प नभएको बताए। कोरोना भाइरसको महामारी रोकिएन भने ओलम्पिक खेलकुद अब पछाडि सार्न सकिँदैन। यसको एउटा उपाय भनेको यसलाई रद्द गर्नु हो, मोरीले भनेका छन्। यसअघि विश्वयुद्धका क्रममा ओलम्पिक खेलकुदलाई रद्द गरिएको उदाहरण पेस गर्दै उनले अहिले सारा मानव समुदाय अदृश्य दुश्मन विरुद्धको लडाईंमा होमिएकाले ओलम्पिक खेलकुद रद्द भए पनि फरक नपर्ने बताए। अहिले हाम्रो लक्ष्य भनेको कोरोना भाइरसलाई पराजित गर्नु हो। यो लडाईंमा हामीले चाँडै विजय हासिल गर्यांै भने मात्र अर्को वर्ष ओलम्पिक खेलकुद आयोजना गर्न सक्छांै, उनले भनेका छन्, नत्र यसलाई रद्द गर्नुको विकल्प हामीसँग छैन। टोकियो ओलम्पिकका लागि जापान सरकारले अहिलेसम्म १३ बिलियन अमेरिकी डलर खर्च गरिएको मोरीले जानकारी दिए। उनले सरकारले यति धेरै लगानी गरिसक्दा ओलम्पिक पूर्वघोषित मितिमा होस् भन्ने चाहना हुँदाहुँदै पनि अहिलेको विषम परिस्थितिलाई नजरअन्दाज गर्न नसकिने बताए। यसअघि ओलम्पिक आयोजक कमिटीका केही सदस्यसँगै आफ्नै केही पदाधिकारीले एक वर्ष सार्न अनुरोध गरेपछि अन्तर्राष्ट्रिय ओलम्पिक कमिटी (आईओसी) ले टोकियो ओलम्पिक एक वर्ष पर सारेको थियो। एक सय २४ वर्षको इतिहासमा ओलम्पिक खेलकुद पर धकेलिएको पहिलो पटक हो। यसअघि सन् १९१६, १९४० र १९४४ मा तय भएको ओलम्पिक खेलकुद विश्व युद्धका कारण रद्द भएको थियो।"
पाकिस्तानी क्रिकेटर उमर अकमललाई तीन वर्ष प्रतिबन्ध,"इस्लामावाद : पाकिस्तान क्रिकेट बोर्ड (पीसीबी) ले राष्ट्रिय टोली ब्याट्सम्यान उमर अकमललाई तीन वर्ष प्रतिबन्ध लगाएको छ। भ्रष्टाचारमा संलग्न रहेको आरोपमा पीसीबीले सोमबार राति अकमललाई तीन वर्षको प्रतिबन्ध लगाएको हो। प्रतिबन्धपछि अकमलले टेस्ट, एकदिवसीय र टीट्वेन्टीका कुनै पनि खेल खेल्न पाउने छैनन्। पीसीबीका अनुशासन प्यानलकाका अध्यक्ष फजल ए मिरान चौहानले अकमललाई तीन वर्षको प्रतिबन्ध गरेको पुष्टि गरे। उनले पीसीबीको आधिकारिक ट्विट्रबाट सोको पुष्टि गरेका हुन्। अकमललाई म्याच फिक्सिङ (खेल मिलेमतो) का बारेमा बोर्डलाई तत्काल जानकारी नदिएको आरोपमा प्रतिबन्ध लगाइएको हो। पाकिस्तान सुपर लिग (पीएसएल) सुरु हुनुभन्दा एक दिन अगाडि उनलाई निलम्बित गरिएको थियो। गत फेब्रुअरीयता निलम्बनमा रहेका अकमलले अब तीन वर्षसम्म प्रतिबन्ध खेप्नु पर्नेछ। पीसीबीले अकमलले गरेका अन्य आरोपका बारेमा स्पष्ट नखुलाए पनि बोर्डको भ्रष्टाचार विरोधी धारा २४४ का अनुसार गत फेब्रुअरीमा भएको दुई घटनामा संलग्न रहेको आरोप लगाएको छ। २९ वर्षीय उमर पाकिस्तानका पूर्वविकेटकिपर ब्याट्सम्यान कमरान अकमलका भाइ हुन्। उमरले पाकिस्तानका लागि गत अक्टोबरमा अन्तिम पटक खेलेका थिए। उनले १६ टेस्ट, एक सय २१ एकदिवसीय र ८४ टीट्वेन्टी खेलेका छन्। उमरले टेस्टमा एक हजार तीन, एकदिवसीयमा तीन हजार एक सय ९४ र टीट्वेन्टीमा एक हजार ६ सय ९० रन बनाएका छन्। उत्कृष्ट रूपमा क्रिकेट करियर सुरु गरेका उमर लगातार विभिन्न झमेलामा पनि पर्दै आएका छन्। विशेषगरी पाकिस्तानी क्रिकेट प्रशासकबीच उनको कटुतापूर्ण सम्बन्ध रहँदै आएको छ। उनले गत फेब्रुअरीमा लाहोरस्थित एक एकेडेमीका प्रशिक्षकलाई अपशब्द बोलेका थिए। फिटनेस टेस्टमा सामान्य विवाद भएपछि उनले अपशब्द बोलेको खबरले त्यसबेला निकै चर्चा पाएको थियो।"

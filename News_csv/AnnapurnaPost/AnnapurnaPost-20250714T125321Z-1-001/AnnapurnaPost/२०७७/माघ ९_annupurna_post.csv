शीर्षक,विवरण
शिक्षा सुधारका २२ बुँदा,"कुनै पनि देश विकासका निम्ति शिक्षालाई पूर्वाधारको पनि पूर्वाधारका रूपमा लिइन्छ। शिक्षाले हरेक व्यक्तिको सर्वांगीण विकास गर्दै असल, योग्य, सक्षम, प्रतिस्पर्धी र उत्पादनमूलक जनशक्ति तयार गर्न मद्दत गर्छ। देशको सामाजिक, आर्थिक, सांस्कृतिक र पूर्वाधार विकासका लागि त्यस्तो जनशक्तिको योगदान महत्त्वपूर्ण हुने गर्छ। देशमा दिगो शान्ति, सुशासन, विकास र समृद्धिका लागि शिक्षाले महत्त्वपूर्ण भूमिका खेलेको हुन्छ। समृद्ध नेपाल, सुखी नेपाली हाम्रो राष्ट्रिय आकांक्षा र अठोट हो। सीपमूलक, वैज्ञानिक, व्यावहारिक एवं गुणस्तरीय शिक्षा समृद्ध नेपालको आधारशिला हो। मुलुकको सर्वांगीण विकासको मूल आधार शिक्षा नै भएकाले गुणस्तरीय शिक्षामा सबै नागरिकको समतामूलक र न्यायोचित पहुँच स्थापित गर्नु आजको आवश्यकता पनि हो। हाल हाम्रो शिक्षा हामीले परिकल्पना गरेको जस्तो छैन। हामीले परिकल्पना गरेजस्तो आदर्श शिक्षा प्राप्त गर्नका लागि हाम्रो शिक्षामा निम्न कुरामा सुधार गर्नुपर्छ। कोरोनाले ध्वस्त पारेको शिक्षालाई पुनर्जीवित गर्नु : विश्वभरि सबै क्षेत्रमा कोरोनाको असर परेको छ। त्यसमध्ये शिक्षा क्षेत्र सबैभन्दा बढी आक्रान्त बनेको छ। कोरोना महामारीका बीचमा विश्व रुमलिरहँदा र यसको निराकरणको निम्ती यसबाट भएको क्षति कम गर्न हामीले नेपालको सापेक्षतामा मिल्ने खालको अन्य देशमा भएको अभ्यासको अध्ययन गरेर नेपालमा पनि शैक्षिक योजना निर्माण गर्नुपर्ने देखिन्छ। यसका लागि नेपालका शिक्षाविद् तथा शिक्षासँग सरोकार राख्नेहरूसँगको छलफल र अन्तक्र्रियाबाट कुनै न कुनै नयाँ शैक्षिक कार्यक्रम निर्माण गर्नुपर्छ। सबैभन्दा पहिला ४० लाख विद्यार्थी कोभिडले शिक्षाको मूलधारबाट बाहिर छन्। यिनीहरूलाई शिक्षाको मूलधारमा जोड्नुपर्छ। यसका लागि वडामार्फत टोल शिक्षालाई अगाडि बढाउनुपर्छ। कोरोनाले ससाना विद्यार्थीको शिक्षाको बेसलाइन बिगारेको छ, यसलाई पनि बनाउनुपर्छ। प्राविधिक शिक्षालाई अनिवार्य बनाउने : हालको हाम्रो शिक्षाले जीवन निर्वाहका लागि चाहिने आधारभूत सीप पनि प्रदान गर्न नसकेको अवस्थामा जीवन बाँच्नका लागि नेपाली युवाले बिदेसिनुपर्ने बाध्यता रहेकाले अब प्राविधिक शिक्षालाई अनिवार्य शिक्षा बनाउन नसके अझ युवापुस्ता बाहिरिने सम्भावना बढ्ने छ। तसर्थ अबको शिक्षा प्राविधिक शिक्षामा परिर्वतन हुन जरुरी हुन्छ। व्यावसायिक कृषि शिक्षा नेपालको सन्दर्भमा सान्दर्भिक भएको र यस्तो व्यावसायिक कृषि शिक्षाको अभियानलाई स्थानीय र केन्द्रीय सरकारले लागू गर्नुपर्छ। निर्वाहमुखी अर्थव्यवस्थालाई विस्थापित गरी सामाजिक तथा आर्थिक समृद्धिलाई स्थापित गर्ने शिक्षा प्रणालीको विकास गर्नुपर्छ। यसका लागि अर्थ मन्त्रालय र शिक्षा मन्त्रालयका बीचमा राम्रो समन्वय हुनुपर्छ। देशमा पुस्तकभन्दा पासपोर्ट बढी छापिने अवस्था अन्त्य गरिनुपर्छ। प्राकृतिक स्रोतको उपयोग गर्ने : नेपालमा पाइने प्राकृतिक स्रोतमध्ये सबैभन्दा बढी उपलब्ध हुने स्रोत माटो र पानी भएकाले हामीमा माटो, पानी र भूगोलको ज्ञान नहुँदा बाँच्नका लागि युवा पुस्ता बिदेसिएका छन्। तसर्थ अबको शिक्षा हाम्रो माटो, पानी र भूगोलको राम्रोसँग ज्ञान र यसको सदुपयोग गर्ने खालको हुन जरुरी छ। शिक्षामा भएको विभेद हटाउने : अहिले बजारमा निजी र सरकारी भनी शिक्षामा जुन विभेद छ वा हुने खानेहरू निजी विद्यालयमा, गरिबका निम्ति सरकारी विद्यालय भनेर कित्ताकाट भएको छ। त्यसलाई सरकारले नीतिमार्फत कम गर्नुपर्छ र सबैखाले मानिसका लागि एकै खालको र एउटै गुणस्तरको शिक्षा हुनुपर्छ। शिक्षामा हुँदा खाने र हुने खानेबीचको फरक रहनु हुँदैन। निजी विद्यालयमा पढाइ राम्रो हुन्छ तर सरकारी विद्यालयमा पढाइ राम्रो हुँदैन भन्ने जुन गलत बुझाइ छ त्यसलाई पनि हटाउनुपर्छ। सरकारको ठूलो लगानी रहेको र योग्य र तालिम प्राप्त शिक्षक भएको अवस्थामा सरकारी विद्यालयमा पढाइ राम्रो नहुने भन्ने हुनै सक्दैन। खालि यहाँ व्यवस्थापनको कमजोरी र सरकारीमा पढाइ हुँदैन भनेर हल्ला फैलाएर निजीतर्फ विद्यार्थी आकर्षण गर्न बानी परेकाहरूको खेल मात्र हो। राम्रा विद्यार्थीजति विभिन्न बहानामा निजीमा लगेर रिजल्ट राम्रो भयो भन्नुमा कुनै तुक छैन। तसर्थ शिक्षामा भएको विभाजनको बहानामा शैक्षिक क्षेत्रमा चरम व्यापारीकरण गरी नाफामुखी व्यवसायलाई पनि अब रोक्नुपर्छ। हामीले अब किताब पढाउन छाडेर व्यवहार पढाउनतिर पनि ध्यान दिनुपर्छ। शिक्षालाई राजनीतिबाट मुक्त : हाल नेपालमा शैक्षिक क्षेत्रमा हुने परम्परागत राजनीतिलाई प्रश्रय दिने संस्कृति जुन छ, यसले यो मुलुक र समाजलाई सबैभन्दा बढी घात गरेको छ। यसलाई निषेध गर्नुपर्ने समय आएको छ अथवा शिक्षामा तालाबन्दी गर्ने हड्ताल संस्कृतिलाई पनि सदाका लागि बन्द गर्नुपर्छ। शिक्षा क्षेत्रमा सुधार ल्याउन सक्ने हो भने समाज सजिलै परिवर्तन गर्न सकिन्छ। उन्नत राजनीतिक चेतना र समाज परिवर्तनको इच्छाशक्ति भएको शिक्षामन्त्री र सोहीअनुसारका शिक्षक कर्मचारी भएको अवस्थामा मात्र शिक्षामा परिवर्तन हुने आशा गर्न सकिन्छ। वर्तमान शिक्षामन्त्रीमा यी दुवैखाले गुण भएकाले शिक्षामा धेरै कुराको आशा गर्न सकिन्छ। शिक्षा क्षेत्रमा तयार पारिएका नीतिहरू राम्रा भए पनि अस्थिर खालका छन्। साथै कमजोर कार्यान्वयन र अनुगमनको अभाव पनि रहेको छ। शिक्षामा आमूल सुधार ल्याउने हो भने बनेका शिक्षा नीतिलाई कार्यान्वयनको पाटोमा लैजानुपर्छ। शिक्षक उच्च आदर्शको देवदूत बन्नु : शिक्षकलाई श्रद्धाका मन्दिर भनेर परिभाषित गरिन्छ। तसर्थ शिक्षकहरूलाई देख्नासाथ सबैको श्रद्धाले शिर झुक्ने हुनुपर्छ। यिनको कुनै राजनीतिक जात, धर्म, वर्ण, वर्ग, कसैप्रतिको झुकाव, आग्रह, पूर्वाग्रह केही पनि हुनु हुँदैन। नागरिकले यिनीहरूलाई अन्तिम र दु:खका सहाराका रूपमा लिने अवस्था सिर्जना हुनुपर्छ। छोटकरीमा भन्ने हो भने शिक्षकहरू समाजमा उच्च आदर्शको देवदूत जस्तो हनुपर्छ। कोही मान्छे आफ्नो जीवनदेखि दिक्क भएर आत्महत्या गर्न हिँडेको अवस्थामा बाटोमा शिक्षकलाई भेट्यो भने आफू आत्महत्या गर्ने सोचाइबाट पछाडि हट्ने अवस्थामा पुग्नुपर्छ। तब मात्र शिक्षामा सुधार ल्याउन सकिन्छ। शिक्षाको कर्मचारीतन्त्रलाई प्रगतिशील बनाउनु : शिक्षा क्षेत्रको सुधारको एक महत्त्वपूर्ण पक्ष भनेको कर्मचारी हुन्। शिक्षामा सुधार गर्ने हो भने यिनीहरूलाई प्रगतिशील बनाउनुपर्छ। तर अझै पनि हामीकहाँ कतिपय कर्मचारीको कार्यशैली पञ्चायतकालीन छ। तसर्थ हामीले जतिसक्दो चाँडो यो कार्यशैलीमा परिवर्तन ल्याउन सक्यो त्यति नै चाँडो शिक्षामा सुधार आउँछ। आवश्यकताअनुसार विद्यालयलाई मर्ज गर्नु : काठमाडौंलगायतका कतिपय ठूला सहरमै माविस्तरका विद्यालयमा वर्षौंदेखि सयभन्दा कम विद्यार्थी छन्। त्यस्ता विद्यालयलाई यसरी नै चलिरहन दिनुको सट्टामा नजिकका विद्यालयमा मर्ज गर्नु उपयुक्त हुन्छ। यसो गर्दा शिक्षक र विद्यार्थीको अनुपात मिल्दै जानुका साथै सरकारको अनावश्यक आर्थिक भारमा कमी हुँदै जान्छ। समयानुकूल पाठ्यक्रम परिमार्जन गर्नु र त्यसलाई लागू गर्नु : शिक्षण सिकाइलाई व्यावहारिक र प्रभावकारी बनाउन पाठ्यक्रमलाई समयानुकूल परिमार्जन र सुधार गर्नुका साथै परिमार्जित पाठ्यक्रमलाई सरोकारवालासम्म प्रवोधीकरण गरी यसको औचित्य र आवश्यकता सम्बन्धमा सुसूचित गर्दै यसलाई लागू गर्नु जरुरी हुन्छ। समाज र विश्वमा हुने परिवर्तनअनुसार पाठ्यक्रम परिमार्जन गर्न सक्यो भने त्यो पाठ्यक्रमले मात्र समाजलाई सही दिशा दिन सक्छ र समाजका आवश्यकता पूरा गर्न सक्छ। तर हामीकहाँ बीसौं वर्ष एउटै पाठ्यक्रम चलिरहन्छ र यसको परिमार्जनमा विभिन्न वाधा आइपर्छन्, जसले गर्दा पाठ्यक्रलाई समयानुकूल परिवर्तन गर्न र लागू गर्न सकिएको अवस्था छैन। तर शिक्षामा सुधार गर्ने हो भने यसको समयानुकूल परिवर्तन हुन जरुरी हुन्छ। शिक्षक छनोट गर्दा अब्बल शिक्षकहरू छनोट गर्नु : अब्बल शिक्षकले मात्र सबैखाले क्षमता भएका विद्यार्थीलाई गुणस्तरीय शिक्षा दिन सक्ने भएकाले शिक्षक छनोट गर्दा अब्बल क्षमता भएका शिक्षकहरू छनोट गर्नुपर्छ। शैक्षिक पेसाप्रति राम्रा मान्छेको आकर्षण कम हुने, खालि उत्तम विकल्प कुर्ने पेसाका रूपमा रहेको शिक्षण पेसालाई अब प्रमुख पेसाका रूपमा रूपान्तरण गर्नुपर्छ। १२ कक्षासम्मको शिक्षा प्रदेश सरकारको जिम्मामा लगाउनु : हाम्रा स्थानीय तहहरू १२ कक्षासम्मको शिक्षालाई जिम्मा लिने र यसलाई समयानुकूल सञ्चालन गर्ने अवस्थामा छैनन्। समयले यसलाई प्रमाणित पनि गरिसककेको छ। १२ कक्षासम्मको शिक्षा स्थानीय तहलाई दिनु समस्याका रूपमा देखा परिसकेको अवस्थामा यसलाई प्रदेश सरकारको जिम्मामा लगाउनुपर्छ। कतिपय ठाउँमा त स्थानीय सरकारको काम खालि विद्यालयमा आफ्ना नातागोता र मन परेका मान्छेलाई जागिर खुवाउने थलो र प्रधानाध्यापक, सहायक प्रधानाध्यापकको पद बाँड्ने संस्थाका रूपमा विकास हुन थालेको अवस्था भएको भएर पनि स्थानिय सरकारको जिम्मामा विद्यालय शिक्षा रहिरहनु घातक हुन थालेको छ। दरबन्दी मिलान गर्नु : सामुदायिक विद्यालयमा विभिन्न शक्ति केन्द्रहरूको आडमा वर्षौंदेखि वैज्ञानिक ढंगले दरबन्दी मिलान समयमा हुन नसक्नुले सुविधासम्पन्न ठाउँमा विद्यार्थी संख्या कम भए पनि शिक्षक दरबन्दी बढी हुने र विद्यार्थी संख्या प्रशस्तै भए पनि दुर्गम ठाउँमा शिक्षक दरबन्दी कम हुँदा पठनपाठनमा वाधा पुगेको छ। तसर्थ विद्यालय शिक्षामा सुधार ल्याउनका लागि वैज्ञानिक ढंगले दरबन्दी मिलान चाँडोभन्दा चाँडो हुन जरुरी हुन्छ। विद्यालयमा एकैखाले शिक्षकको व्यवस्था गर्नु : विद्यालयमा स्थायी, राहत, आंशिक, ज्यालादारीजस्ता १७ थरीका शिक्षक राखेर विद्यालय शिक्षा अगाडि बढ्न सक्दैन। यसले आम शिक्षकमा नराम्रो मनोवैज्ञानिक असर पर्छ, जुन कक्षाकोठामा विद्यार्थीका माझमा झल्किन सक्छ। तसर्थ यसको अन्त्य गर्नुपर्छ। शिक्षामा सिन्डिकेट हुन नदिनु : निजी विद्यालयका सञ्चालकहरू सांसद बनेर निजी विद्यालयका पक्षमा सिन्डिकेट खडा गरे भने पनि यसले शिक्षालाई अगाडि बढ्न दिँदैन यतातिर पनि राज्यको ध्यान जानुपर्छ। नेताले विद्यालय सञ्चालन गर्ने परिपाटी अन्त्य हुनुपर्छ : शिक्षकप्राध्यापक नेता र जननेताका आआफ्नै विद्यालयकलेज हुनुले पनि सरकारले जारी गरेको शिक्षा नीति लागू गर्न समस्या भएका धेरै उदाहरण हामीसामु छुपेका छैनन्। तसर्थ शिक्षामा सुधार ल्याउने हो भने नेताहरूले विद्यालय सञ्चालन गर्ने परिपाटी अन्त्य हुनुपर्छ। विद्यालय व्यवस्थापन समिति गठन प्रक्रियामा सुधार ल्याउनुपर्छ : कतिपय ठाउँमा विद्यालय व्यवस्थापन समिति गठन राष्ट्रिय चुनावको भन्दा खतरनाक प्रचारप्रसारबाट निर्माण हुने र पछि त्यही विद्यालय व्यवस्थापन समिति समस्याका रूपमा देखा पर्ने गरेकाले हालको परिपाटीबाट व्यवस्थापन समिति गठन गर्ने प्रक्रिया अन्त्य हुन जरुरी छ। विश्वविद्यालयहरूको संरचनागत परिवर्तन गर्नुपर्छ : विश्वविद्यालयहरूको संरचनागत परिवर्तन गर्नुपर्छ। यिनीहरू रोजगारका अवसर सिर्जना गर्ने संस्था बन्नुपर्छ, बेरोजगार उत्पादन गर्ने संस्था बन्नु हुदैन। एमफिल र पीएचडीमा स्तर मेन्टेन गर्नु, पीएचडी नगरी प्रोफेसर हुने अवस्था अन्त्य गर्नुपर्छ। विश्वविद्यालयका पदाधिकारीका बीचमा कतिपय अवस्थामा समन्वयको अभाव देखिन्छ र यो समस्याको चाँडो समाधान खोजिनुपर्छ। विद्यालय र क्याम्पसहरूको जथाभावी सम्बन्धन बाँड्ने कार्य बन्द गर्नुपर्छ। खुला प्रतिस्पर्धाबाट मात्र शिक्षक र प्राध्यापक हुने अवस्थाको सिर्जना गर्नु : हामीकहाँ शिक्षक आंशिकबाट करार हुँदै स्थायी हुने परिपाटी मौलाएको छ। गुणस्तरीय शिक्षाका लागि यो घातक हुन्छ। तसर्थ हाल रहेका यस्ता आंशिक, करार, राहतजस्ता शिक्षकप्राध्यापकहरूको समस्या अन्त्य गरी खुला प्रतिस्पर्धाबाट मात्र शिक्षक र प्राध्यापक हुने अवस्था सिर्जना गर्नुपर्छ। विश्वविद्यालयलाई अनुसन्धानको केन्द्र बनाउनुपर्छ : रेङकिङमा अब्बल देखिएका विश्वका विश्वविद्यालयहरू अनुसन्धानले नै अब्बल भएका हुन्। तसर्थ हाम्रा विश्वविद्यालयहरूलाई पनि अब्बल बनाउने हो भने अध्ययनअध्यापनका साथसाथै अनुसन्धानका केन्द्र बनाउनु र नवप्रवर्तन, नयाँ ज्ञान र सिकाइ उत्पन्न गर्ने सक्षम संस्थाका रूपमा विकास गर्नुपर्छ। विश्वविद्यालय अनुदान आयोगलाई पनि अनुसन्धानमुखी बनाउनुपर्छ : विश्वविद्यालय अनुदान आयोग देशका विभिन्न विश्वविद्यालयलाई अनुदान दिने साझा संस्था भए पनि उच्च शिक्षामा सुधार ल्याउने हो भने यो संस्थालाई अनुसन्धानमुखी बनाउनुपर्छ। यसो गर्न सके यसबाट अनुदान प्राप्त गर्ने संस्थाहरू पनि अनुसन्धानमुखी हुनेछन्। शिक्षा सुधारका लागि बनेका नीतिहरूलाई कार्यान्वयनमा लैजानुपर्छ : शिक्षा क्षेत्रमा तयार पारिएका नीतिहरू राम्रा भए पनि अस्थिर खालका छन्। साथै कमजोर कार्यान्वयन र अनुगमनको अभाव पनि रहेको छ। शिक्षामा आमूल सुधार ल्याउने हो भने बनेका शिक्षा नीतिलाई कार्यान्वयनको पाटोमा लैजानुपर्छ। अन्य : यसका अतिरिक्त शिक्षामा राज्यको भूमिका बढाउनु, राष्ट्रिय शिक्षा नीतिलाई कार्यान्वयन गर्नु, माविसम्मको शिक्षालाई व्यावहारिक रूपमै नि:शुल्क गर्नु, शिक्षा ऐन नियमावली चाँडो ल्याउनु, जनप्रतिनिधि, शिक्षक सरकारी ढुकुटीबाट तलब खाने सबै कर्मचारीले अनिवार्य रूपमा आफ्ना सन्तानलाई सरकारी विद्यालयमा पढाउनुपर्ने बाध्यकारी नियमको लागू गर्नु, शिक्षकप्राध्यापकलाई समयानुकूल तालिमको व्यवस्था गर्नु, शिक्षामा बजेट बढाउनु, शिक्षण पेसालाई इज्जतको पेसा बनाउनु, परीक्षा प्रणालीमा सुधार ल्याउनु आदि काम गरेर पनि शिक्षामा सुधार ल्याउन सकिन्छ। डा दंगाल त्रिविमा प्राध्यापनरत छन्।"
राजनीतिक रोगको उपचार,"जननिर्वाचित संस्था तथा नेतागणले सिंगो मुलुकलाई प्रतिनिधित्व गर्न सकेनन् नेपाल राजनीति शून्यको अवस्थामा छ। हरेक दृष्टिले असफल राष्ट्र बन्दै गएको छ। मुलुकलाई जुनसुकै बेला जे पनि हुनसक्ने अवस्थामा पुर्याइएको छ। व्यवस्थापिका अस्तित्वविहीन हुन पुगेको छ। निर्वाचित संस्था तथा नेतागणले सिंगो मुलुकलाई प्रतिनिधित्व गर्न सकेन। नेपाल विगत सात दशकदेखि विभिन्न राजनीतिकवाद, दाउपेच र रणनीतिको प्रयोगशाला बनाइए पनि राजनीतिक स्थिरता कायम भएन। हुनेनहुने सबै देखियो र फेरि देखिँदै छन्। अझै केके देख्नुपर्ने र व्यहोर्नुपर्ने हो पत्तो छैन। नेपाल निर्माणका गाथालाई भुल्ने आयातित संविधान र राजनीतिक व्यवस्था असफल एवं अनुत्तरदायी नेतृत्व प्रवृत्ति अक्षम साबित भइसक्यो। ठूला दलका नेताभनाउँदाहरूले रत्तिभर राष्ट्रप्रेम माया र कर्तव्य देखाउन सकेनन्। अवैध रूपमा भुटानी शरणार्थीपछि रोहिंग्या पनि आइसकेका छन्। देशबाट समीक्षा भएका छैनन्। देशको साधनको दोहनभन्दा माथिको सोचै भएन। न त राजनीतिक संस्कारको न्यूनतम आचरण व्यवहार देखाउन सकियो। हिंसामा नागरिक मुछ्ने मांसाहारी आन्दोलनका पक्षधरहरूको अभिव्यक्ति षड्यन्त्रपूर्ण पराकाष्ठा हो। इतिहासमै अकल्पनीय क्षति पुग्ने डर छ। नागरिक सक्रिय हुने र देशका सेनालगायत सुरक्षा निकाय गठनको औचित्यको समय आयो, अन्यथा युद्ध र प्रतियुद्धका यिनका देशबाहिरका मालिकले नेपाललाई रणभूमि बनाउने छन्। सुरक्षा प्रमुखहरू, दलका राष्ट्रवादी नेताहरू तथा सडकमा रहेका सबै अभियन्ताले समेत हेक्का राख्नुपर्नेछ। नायकखलनायकको उपाधिसहित सुनाम वा कुनाम दर्ज हुनेछ। प्रजातान्त्रिक र कम्युनिस्टका आधारभूत मूल्यमान्यताको व्यवहार र कार्यान्वयन ठूला दलका सरकार तथा उच्च नेताहरूमा पाउन सकिएन। आन्तरिक राजनीति भाषण र कागजमा सीमित रहेकाले नागरिकहरूले समाजवाद र पुँजीवादका स्वादपान गर्न पाएका छैनन्। राष्ट्रिय सेनालाई संयुक्त राष्ट्रसंघको निगरानीमा राखी विभिन्न सुनियोजित ढंगवाट तहसनहस गर्ने दुस्प्रयास नभएका होइनन्। उच्च नेताहरूबीचको आरोपप्रत्यारोप र लाञ्छना गुह्य तिकडमबाजीले हतासको मनस्थितिलाई उदांगो पारेको छ। संसद् बिचौलिया र दलालहरूको प्रभाव र दबाबको स्थल बनाइए। जमिन, नागरिकता र कानुनमा विवाद र दबाब स्वतन्त्र नेपालका लागि विडम्बना हुन्। अरूले आफ्ना देशका हितमा मौकामा चौका हान्नु स्वाभाविक हो। दोष देशबाहिर दिनुभन्दा देशकै नेतागणका हुन्। प्रजातन्त्र र कम्युनिस्ट शासन व्यवस्था र नेताहरूका नूर गिरिरहेका बेला प्रधानमन्त्री केपी शर्मा ओलीलाई एक्काईसौं शताब्दीको राजनीतिका युगपुरुष बन्ने र इतिहासमा सदा सुनौला अक्षरमा बाँचिरहने मौका पनि हो। कथित माओवादी जनयुद्ध, मूल्यहीन राजनीतिक, अल्पसोचको द्वन्द्व व्यवस्थापन, तराई आन्दोलन, २०७२ सालको भूकम्प, नाकाबन्दी, युवा पलायन, कोरोनाको कहर व्यवस्थापनमा देशको सरकारको अभिभावकत्व महसुस हुन नपाउनु, अनुत्तरदायी नेतृत्व, सुशासनको अभाव, गरिबी, कृषिप्रधान देशमा कृषकको दुःखदायी अवस्था, बेरोजगार, असुरक्षा, अन्याय, अकूत भ्रष्टाचार, व्यावसायिक शिक्षाको न्यूनता र भागबन्डाको प्रवृत्ति देशका लागि अभिशाप सावित भए। द्वन्द्वपीडित विभिन्न समूह, परिवार तथा व्यक्तिहरूका असन्तुष्टि विचारणीय अवस्था हो। राष्ट्रको हकहित, राष्ट्रियता, राष्ट्रिय स्वाधीनता, राष्ट्रिय अखण्डतालाई कुनै पनि दल र नेताले उच्च प्राथमिकतामा राख्न सकेनन्। विशेषज्ञ, विद्वान्, प्राध्यापक, चिकित्सक, न्यायाधीश, वकिल, कार्यकारी आदि विभाजित हुनु देशको दुर्भाग्य हो। नेपाल सरकारको कूटनीति कमजोर र असफल भएको छ। क्षेत्रीय तथा अन्तर्राष्ट्रिय स्तरबाट नियाल्दा हिजोभन्दा समयसन्दर्भ अलि फरक छ। भारत र चीनको २१ को कूटनीति पनि कामयाब हुन सकेको छैन। नेपालमा कम्युनिस्टको सरकार छ भनेर चीन ढुक्क हुनु भूल हुनेछ। चीनले मिलाइदिएको नेपालको कम्युनिस्ट फेरि फुट्यो भनेर भारत खुसी हुने बेला पनि होइन। आफैंले आतंकवाद र आतंकंकारी घोषित शक्ति र व्यक्तिसँग सहकार्य गरी सनातन आधार खम्बा राजसंस्थालाई द्वन्द्व व्यवस्थापनमा एकपक्षीय रूपमा निषेधमा राखिए पश्चिमा सुनियोजित खेलमा तत्कालीन भारतीय कांग्रेस सरकारको चालमा। बुलेट टु ब्यालेट र ब्यालेट टु सिंंहदरवार प्यालेस बनाइएकै हुन्। अर्काका लागि लड्नेलडाउने मसिनरी ठेकेदारहरूको पहिचान विश्वसमक्ष स्पष्ट भइसकेका छन्। बाह्रबुँदे सम्झौताको जालोमा नेपाललाई फसाई खिलराज रेग्मीजस्ता पात्रलाई उभ्याएर धर्म निरपेक्षता, संंघीयता लादेर राजसंस्थाको बहिर्गमन भयो। भारतका पूर्वविदेश सचिव श्यामशरण, इयान मार्टिनको चक्रव्युह एवं नेपाली उच्च नेतृत्वको दलाल प्रवृत्तिका परिणाम नै आजको नेपालको अवस्था हो। छिमेकी भारतले त्यसमा पनि मोदी सरकारले आजसम्म गहन समीक्षा गरी आपसी सद्भाव र समन्वय गरेको अनुभूति हुन नपाउनु इतिहासमै आश्चर्य बनेको छ। देशको पछिल्लो तीन दशक र वर्तमान हेर्दा स्वतन्त्र हिन्दु राष्ट्र नेपाल नबच्ने, संंघीय गणतन्त्र नढाले नेपालमा दिगो शान्ति र विकासको वातावरण नहुने देखिन्छ। भारत र चीनबीचको भरपर्दो साँंघु बन्न पनि राजसंस्थाको अपरिहार्यता छ। राजनीतिक नेतृत्व र समाधान सडक र सहमतिबाटै आउने अवस्था आएको छ। सदन विघटनले संविधानका प्रावधानका बारेका विवाद सर्वोच्च न्यायालयमा पुगेको छ। पक्कै पनि न्यायालयले प्रावधानको व्याख्या गर्ने नै छ। गर्न पनि पर्छ। व्याख्याले मात्र दिगो समाधान नहुने परिस्थिति कमजोर आकलन गर्न सकिँदैन। तातो दूध निल्नु न ओक्ल्नुको अवस्थामा संसद् पुनस्र्थापना वा चुनाव जे हुने भए पनि देश अस्थिरतामा धकेलिएको छ। बाह्य शक्ति राजनीतिक समीकरण परिवर्तन गरी आआफ्नो पहुँच सुनिश्चित गर्नमा व्यस्त छन्। राजनीतिक व्यवस्थाका नाममा उनै पात्र र प्रवृत्ति रहने वा आउने अवस्थाले देशको उज्ज्वल भविष्यको परिकल्पना गर्न सकिँदैन। खसीको टाउको देखाएर कुकुरको मासु बेच्ने थलो भन्ने उग्र दलहरू नै संसद्वादी बनेर बागडोरमा हालिमहाली गरिरहेका छन्। यथाअवस्थामा चुनाव अस्वस्थ, खर्चिलो, त्रासपूर्ण, विश्वसनीय नहुने र दलको बहुमत नआउने प्रस्ट छ। देशको मूल राजनीतिक रोग र उपचारको भेट नहुँदासम्म दिगो शान्ति र चौतर्फी विकास आकाशको फल आँखा तरी मरजस्तो हुने डर छ। नेपाल सरकारले राष्ट्रपति शासन लगाउने र सुरक्षा अंगहरूले के गर्छन् वा सैनिक कु गर्ला वा नगर्ला वा कुनै शान्तिपूर्ण प्रस्तुति आदि प्रसंगलाई यहाँ थाती राखौं अहिलेलाई। यद्यपि राष्ट्र र जनताका जीवनमा असहजता पैदा हँुदा तथा सार्वभौमसत्ता, भौगोलिक अखण्डता, स्वाधीनताको रक्षा गर्न राष्ट्रिय सेनाका साथ सहयोगले राहत मिल्ने गरेको विश्व उदाहरण प्रशस्त छन्। मूलतः नागरिक नै परिवर्तनका सर्वशक्तिमान संवाहक हुन्। नेपालीको धैर्य र गरिबी अवस्थाको मजाक उडाउने दुस्सहास कसैले नगरौं। नेपालमा समस्या मात्र छैन, समाधानका राजमार्ग पनि छन्। बीआरआई र इन्डोप्यासिफिक अवधारणाको सन्तुलन विन्दुका रूपमा समेत उपयोग हुन सक्ने अवस्था र वातावरण पनि छन्। नेपालमा दिगो शान्ति र चौतर्फी विकासका आधार सनातन संस्कृति, प्रकृति तथा आधुनिक प्रविधिको सन्तुलनयुक्त सदुपयोगबाट सम्भव छ। नेपालको भूराजनीतिक अवस्थिति, आर्थिक बाध्यता र सामरिक यथार्थसँग राजनीति सन्तुलन विन्दु कायम हुन जरुरी छ। सनातन हिन्दु नलेज बेल्ट, बुद्ध नलेज बेल्ट, हिमालयन बेल्ट, ड्रिंकिङ वाटर बेल्ट आदि सम्भावना तथा विश्वका दुई ठूला अर्थतन्त्रबीचको भूराजनीतिसमेतका दृष्टिबाट व्यावहारिक पुष्टि हुन्छ। प्रविधि र पैसामा गरिबीले भरिएको भए पनि अपार सम्भावना भएको धनी देश नेपालको सनातन पहिचानको संरक्षण र संवर्द्धन गरौं। व्यावहारिक राष्ट्रवादको जगमा उभिने सुधारवादी इमानदार नेतृत्व शैली, सनातन छिमेकी भारत र चीनसँगको निकटतम र आपसी सद्भाव हरेक सहयोग साथ, असंलग्न परराष्ट्र नीति तथा मित्रराष्ट्र अमेरिकासमेतको प्रविधिको उपयोग हुन जरुरी छ। अग्रगामी र प्रतिगामीका नटुंगिने बहसमा नअल्मलिएर देशको माटोसुहाउँदो व्यवस्था र नीतिमा साहसिक हुनु आजको माग हो। पटकपटक छिमेकी तथा विदेशी सहयोग र योजनामा आन्दोलनका लहर चले। अब एकपटक नेपाली बलबुताको एकीकृत नागरिक आन्दोलनबाट पहिचान दिन सके नेपाल र नेपालीलाई छिमेकी तथा विश्वले हेर्ने दृष्टिकोण एवं राष्ट्रिय छविमा ओज पुग्ने छ। हतारको निर्णय फुर्सदको पछुतावको पुनरावृत्ति नहोस्। नेपालको राजनीतिक रोगको उपचार भनेकै राजसंस्थासहितको प्रजातन्त्र कायम हुन हो। सबै धर्मलाई रक्षा गर्दै धर्म परिवर्तन दण्डनीय तुल्याएर धर्मनिरपेक्षता र संघीयताको खारेजी सनातन हिन्दु राष्ट्र पहिचान राख्नु नेपाली माटोको आवश्यकता हो। नेपालमै राष्ट्रिय सहमति वा राष्ट्रिय गोलमेचबाट सहमति हुनु अर्थव्यवस्थापन, राष्ट्रिय एकता र सुरक्षालगायतका दृष्टिले फलदायक र मितव्ययी देखिन्छ। राजनीतिमा सबै सम्भावनाको खेल हुन्छ नै। परिवर्तन बन्दुक वा अधिकार, खोज, साहस र सहमतिबाट भएको इतिहास साक्षी छ। प्रजातन्त्र र कम्युनिस्ट शासन व्यवस्था र नेताहरूका नूर गिरिरहेको बेला प्रधानमन्त्री केपी शर्मा ओलीलाई एक्काइसौं शताब्दीको राजनीतिका युगपुरुष बन्ने र इतिहासमा सदा सुनौला अक्षरमा बाँचिरहने मौका पनि हो। उहाँको जो विवेक, जो इच्छा ! नेपालको संविधान २०४७ मा हिमाल, पहाड र तराईका सम्बोधन हुन नसकेका व्यावहारिक पक्षसमेत समेट्ने गरी समयानुकूल तुल्याउन नेपाली विज्ञहरू उपयोग गरी नयाँ संंविधान बनाएर स्वच्छ र निष्पक्ष निर्वाचन गराउन जुटौं राजसंस्थाको अभिभावकत्वमा। सनातन संस्कृतिको गर्भभूमि नेपाललाई आतंकवाद, निरंंकुशता र तेस्रो विश्वयुद्धको खेल मैदान बन्न नदिन छिमेकी देशहरूका सद्भाव, साथ र समर्थन अपरिहार्य हुन्छ। असल उम्मेदवारलाई सफल नहुने अस्थिर निर्वाचन प्रणालीमा सुधार गरौं। दलका पुरातन नेताहरूले साख र औचित्य गुमाइसके। दलाल टेस्टेड चेहराहरूलाई अब जिम्मेवारीबाट हटाऔं। उत्तरदायी बनौं एकअर्काको अस्तित्वको कदर गरौं। विश्व अध्ययनसँगै स्थानीय अवस्था र सम्भावनाको उपयोग गरौं। दोधारे चाल व्यवहार देशको हितमा हुन सक्दैन। नागरिकलाई रनभुल्लमा पार्ने दुस्सहास नगरौं, इतिहासले माफी दिने छैन। नेपाल नागरिक अभियानका राष्ट्रिय संयोजक श्रेष्ठ सशस्त्र प्रहरीका अवकाशप्राप्त अतिरिक्त महानिरीक्षक हुन्।"
बिग बास लिग : स्कोचर्सविरुद्ध सन्दीपले लिए २ विकेट,मेलबर्न : अस्ट्रेलियामा जारी बिग बास क्रिकेट लिग अन्तर्गत आज भइरहेको खेलमा नेपाली क्रिकेटर सन्दीप लामिछानेले २ विकेट लिएका छन् । उनले पर्थ स्कोचर्सविरुद्ध २ विकेट लिएका हुन् । होबर्ट हुरिकेन्समा आवद्ध सन्दीपले दुई खेलमा लगातार विकेटविहीन बनेपछि शुक्रबारको खेलमा २ विकेट लिएका छन् । उनले लियाम लिभिङ्स्टोनको महत्वपूर्ण विकेट लिए । त्यस्तै मिचेल मार्सलाई एलबीडब्लू धरापमा पारे । खेलको छैठौँ ओभरमा व्यक्तिगत पहिलो ओभर बलिङ गर्न आएका सन्दीपले पहिलो बलमा लिभिङ्स्टोनलाई ६ रन दिए । दोस्रो र तेस्रो बलमा ११ रन खर्चिएका उनले चौँथो बलमा लिभिङ्स्टोनको महत्वपूर्ण विकेट लिए । त्यस्तै व्यक्तिगत दोस्रो ओभरमा समेत उनले मार्सको विकेट लिन सफल भएका हुन् । ४ ओभर बलिङ गरेका सन्दीपले २७ रन खर्चिए । अहिले हुरिकेन्स र स्कोचर्सबीच खेल भइरहेको छ । टस जितेर ब्याटिङ गरिरहेको स्कोचर्सले १६ ओभरको समाप्तीमा ५ विकेट गुमाउँदै १३५ रन जोडेको छ ।
"टी१० क्रिकेट लिग खेल्न पारस, कुशल र करण युएईतर्फ","काठमाडौं : नेपाली राष्ट्रिय क्रिकेट टोलीका पूर्वकप्तान पारस खड्का, कुशल मल्ल र करण केसी युनाइटेड अरब इमिरेट्स (युएई)तर्फ प्रस्थान गरेका छन्। उनीहरु टी१० लिग क्रिकेट खेल्न बिहीबार साँझ त्यसतर्फ गएका हुन्। खड्का टी१० टिम आबुधाबीको इमर्जिङ ट्यालेन्ट मेन्टरको भूमिकामा रहनेछन्। यस्तै मल्लले आबुधाबी टोलीबाट तथा केसीले पुने डेभिल्स टोलीबाट प्रतियोगिता खेल्नेछन्। टी१० लिग खेल्न नेपालका अर्का खेलाडी सोमपाल कामी यसअघि नै युएई गएका थिए। उनले अरेबियन्स टोलीबाट खेल्नेछन्। टी१० लिगका कारण खड्काबाहेक तीन जनाले हाल जारी प्रधानमन्त्री कप पुरुष एकदिवसीय प्रतियोगितामा सहभागिता जनाएनन्। खड्काले भने एउटा खेल खेलेका थिए। टी१० लिग यही माघ १५ देखि २४ गतेसम्म सञ्चालन हुनेछ।"

शीर्षक,विवरण
बंकरमा उद्धार कुरिरहेका छौं,"रुकुमपश्चिम, हाल इजरायल । शनिबार बिदा भएकाले विद्यार्थीहरू ढिला उठ्ने योजनामा सुतेका थियौं। बिहानको साढे ६ बजे सबैजना विस्तारामै थियौं। एक्कासि पड्किएको ठूलो आवाज आयो। आत्तिएर ओछ्यानबाट जुरुक्क उठेर बाहिर निस्कँदा आकाशमा आगोको मुस्लोसहितको रकेट उडेको थियो। हरेक सेकेन्डमा उडेका यस्ता रकेट ठूलो आवाजमा पड्किएका थिए। हाम्रा गाउँमा तिहारमा आकाशमा पटका पट्काएको जस्तो देखिन्थ्यो। पड्किँदा आएको आवाजले हाम्रो कानमा असर गरेको झै लाग्यो। रकेट सहरतर्फ ताकेर उडेका थिए। यसपछि त हामीलाई के गर्ने कसो गर्ने भयो। हामी झन् अत्तालियौं। प्यालेस्टिनी लडाकू समूह हमासले सहरी क्षेत्रमा लगातार प्रहार गरिरहेका थिए। हामी ज्यान जोगाउनतिर लाग्यौं। एउटा बंकरमा लुक्यौ। तर, पनि हामीले सुरिक्षत महसुस गरेनौं। बंकरमा ढोका थिएन। बाहिरको आवाजले कानमा असर गरिरहेको थियो। हमासको टोली इजरायलमा कोही प्यारासुट, कोही समुद्रबाट त कोही जमिनबाटै छिरेका थिए। सुरुमा गाडी रोकेरै सुट गरेका थिए। कोही घरभित्रै छिरेर बालबालिकादेखि ठूलो उमेरका कसैलाई पनि नछोडी गोली हानेको सुन्यौं। हाम्रो बंकरमा ढोका थिएन। बंकरमा आउन सक्ने कुराले मानसिक त्रासमा पुग्यौं। ढोका खुला भएको कारण जतिखेर पनि भित्र पस्ने खतरा थियो। त्यसपछि हामी थप सुरक्षा खोज्दै गर्यौ। माथिको रकेट प्रहारको खतरा हामीमा कम थियो। किनभने हामी कृषिकर्म गर्ने कारण गाउँमा थियौं। रकेट प्रहार हामी बसेको भन्दा करिब ३० किलोमिटर परको सहरी क्षेत्रमा थियो। ढोका भएको बंकर पाएपछि हामी अहिले यही लुकेर बसेका छौं। हामी भएको ठाउँको नजिकै हमासका लडाकु आएका थिए। इजरायली सेनाले प्रतिकार गरेर जोगाए। आइतबार दिउँसोदेखि आवाज आउन छोडेको छ। सेनाले कडा सुरक्षा दिएको छ। हामी बंकरमै ८ जना नेपाली विद्यार्थी छांै। तर, यो कति लम्बिन्छ भन्ने टुंगो छैन। दुईचार दिनका लागि त खाद्यान्न र पानी छ। धेरै लम्बियो भने खानेकुराको पनि अभाव हुने देखिन्छ। बाहिर निस्कन सक्ने अवस्था छैन। पसलबन्द छन्। खानाको जोहो कसरी गर्ने भन्ने चिन्ता छ। हामी सामाजिक सञ्जालबाट पनि टाढा छौं। हामीले चलाउने सिमको नेटवर्क चलेको छैन। अलि शान्त भएको बेला एक मिनेटको दूरीमा रहेको कोठामा जान्छौ। त्यहाँ वाईफाई छ। हामीले सुदूरपश्चिम विश्वविद्यालयका साथीहरू मारिएको दुःखद् खबर सुन्यौं। त्यहाँको अवस्था दर्दनाक छ। हामीले सम्पर्क खोज्दा सम्पर्क भएको छैन। विकल्प नभएपछि मनोबल गिरेको छ। अहिले नै बाहिर झ्याप्पै निस्कन सक्ने अवस्था छैन। एयरपोर्ट बन्द छ। सरकारले के गरेको छ भन्ने पनि खबर थाहा पाएका छैनौं। घरमा उत्तिकै डराइरहेका छन्। सकुशल उद्धार हुनुपर्यो भन्ने माग छ। भोलि के होला भन्न सकिन्न। बढी क्षति भएको ठाउँ बोर्डरबाट ३० किलोमिटरको दूरीमा छ। बंकरमा लुकेर ज्यानजो गाएका छौं। सामाजिक सञ्जालमा जथाभावी भिडियो पोस्ट भइरहेको छ। कतिपय पुराना भिडियो हालिदिँदा घरपरिवार झन् त्रसित बनेका छन्। सुरक्षित ठाउँमा लैजान अनुरोध गरेका छौं। हामी त जोगिएका छौं। तर, हामी जस्तै गएका केही साथीहरू मारिएको घटनाले हामी मर्माहित भएका छौं। शारीरिक रूपमा ठीक छांै, तर मानसिक रूपमा त्रसित छौं। घर परिवारमा नआत्तिन भनेका छौं। सहज भएपछि आफ्नै देश फर्किने हो। (अन्नपूर्णकर्मी अनिल ढकालसँग रविन चन्दले गरेको कुराकानीमा आधारित)"
एरिकाले बोकिन् राष्ट्रिय झण्डा,हाङचाओ : नेपाललाई करातेमा ऐतिहासिक रजत पदक दिलाएकी कराते खेलाडी एरिका गुरुङले १९औं एसियाली खेलकुदको समापन समारोहमा नेपालको राष्ट्रिय झण्डा बोकेकी छन्। १९औं एसियाली खेलकुदको समापन समारोहको मार्चपासमा नेपालको झण्डा एरिकाले बोकेकी हुन्। २५ वर्षपछि व्यक्तिगत स्पर्धामा नेपाललाई रजत पदक दिलाएकी एरिकालाई नेपाल ओलम्पिक कमिटी र सेभ द मिसनले राष्ट्रिय झण्डा बोक्न दिने निर्णय गरेको हो। १९औं एसियाली खेलकुदको उद्घाटन समारोहमा भने तेक्वान्दोका वीरबहादुर महरा र उसुकी निमा घर्तीमगरले नेपालको राष्ट्रिय झण्डा बोकेका थिए। एरिकाले शनिबार कुमुते ६८ केजीमाथिको तौल समूहमा रजत पदक जितेकी थिइन्। करातेमा नेपालबाट आठ खेलाडी सहभागी भएकोमा एरिकाले मात्र पदक जितेकी हुन्। समग्रमा यो तेस्रो रजत पदक हो। यसअघि सन् १९९८ मा तेक्वान्दोकी सविता राजभण्डारीले रजत पदक जितेकी थिइन्। यस्तै सन् २०१८ मा इन्डोनेसियामा आयोजना भएको १८औं एसियाली खेलकुदमा प्याराग्लाइडिङ टिमले रजत जितेको थियो। एसियाली खेलकुदको अन्तिम दिन प्रतिस्पर्धा गरेकी करातेकी सविना श्रेष्ठ ५० केजीमुनिको तौल समूहको अन्तिम ३२ मा चीनकी रानरान लिसँग ३१ ले पराजित भइन्। नेपालले १९औं एसियाली खेलकुदमा २९ खेलमा अहिलेसम्मकै सबैभन्दा धेरै दुई सय ५३ खेलाडी सहभागी गराएको थियो। जसमा नेपालले एक रजत र एक कांस्य पदक जित्न सफल भयो। नेपालको महिला कबड्डी टिमले कांस्य पदक जितेको थियो।
१९औं एसियाली खेलकुद सम्पन्न,"हाङचाओ : आगामी तीन वर्षपछि जापानको आइची नागोयामा भेट्ने बाचासहित चीनको हाङचाओमा आयोजना भएको १९औं एसियाली खेलकुद सम्पन्न भएको छ। आइतबार हाङचाओको ओलम्पिक स्पोर्ट्स सेन्टरमा रहेको बिग लोटस स्टेडियममा आयोजित विशेष समारोहमा चिनियाँ प्रधानमन्त्री लि कियाङको उपस्थितिमा प्रतियोगिताको समापन गरिएको हो। उद्घाटन समारोहमा प्रज्जवलित गरिएको ओलम्पिक ज्योति समापन समारोहमा निभाइएसँगै १९औं एसियाली खेलकुद सम्पन्न भएको हो। उद्घाटन समारोहमा ओलम्पिक दीप प्रज्ज्वल गरेका डिजिटल मानवले समापन समारोहमा सो दीप निभाएका थिए। कार्यक्रममा एसियाली ओलम्पिक कमिटीका कार्यबहाक अध्यक्ष राजा रणधीर सिंहले जापानको ओलम्पिक कमिटीका अध्यक्ष हिराकी योमुरा र नागोया सहरका उपमेयरलाई ओलम्पिक टर्च र एसियाली ओलम्पिक कमिटीको झण्डा हस्तारन्तरण गरेका थिए। सिंहले १९औं एसियाली खेलकुदको उत्कृष्ट आयोजना गरेकोमा चीन सरकार र आयोजक कमिटीको प्रसंशा गरेका थिए। चीनको आयोजना उत्कृष्ट थियो। १२ हजारभन्दा बढीलाई आतिथ्यता प्रदान गरेकोमा चीन सरकार र हाङचाओ सहरलाई धेरै धेरै धन्यवाद, सिंहले भने, एसियाली ओलम्पिक कमिटीले हाङचायोको यो आयोजनालाई सदैव सम्झिरहने छ। कार्यक्रमको समापन समारोहमा सहभागी ४५ वटै राष्ट्रका खेलाडी तथा अफिसियलले मार्चपास गरेका थिए। समापन समारोहमा चीनको प्राचीन, कला, संस्कृति, परम्परा झल्कने विभिन्न प्रस्तुति प्रस्तुत गरिएको थियो। उद्घाटन समारोहमा झैं समापन समारोहमा पनि विद्युतीय प्रस्तुति मनमोहक थियो। यसैगरी विभिन्न कलाकारले आकर्षक प्रस्तुति दिएका थिए। चीनले डिजिटल युगको अद्भूत नमुना १९औं एसियाली खेलकुदमा प्रस्तुत गरेको थियो। चीनले तेस्रो पटक एसियाली खेलकुद आयोजना गरेको हो। चीनले यसअघि सन् १९९० मा बेइजिङ र २०१० को गोङझाव एसियाली खेलकुद सफलापूर्वक आयोजना गरेको थियो। कोभिड १९ का कारण एक वर्ष पछि सरेको एसियाली खेलकुदलाई भव्य बनाउन चीन र हाङचाओ सहर विशेष रुपमा लागेको थियो। गत २३ सेप्टेम्बरमा चिनियाँ राष्ट्रपति सि जिङफिङले उद्घाटन गरेको १९औं एसियाली खेलकुद १६ दिन सञ्चालन भएको थियो। २०औं एसियाली खेलकुद सन् २०२६ सेप्टेम्बर १९ देखि अक्टोबर ४ सम्म जापानको आइची नागोयामा आयोजना हुनेछ। प्रतियोगितामा ४५ देशका १५ हजारभन्दा बढी खेलाडी र अफिसियल सहभागी हुने अपेक्षा गरिएको छ। प्रतियोगितामा ४१ खेल समावेश गरिएको छ। इमाजिन वान एसिया नारासहित जापानले २०औं एसियाली खेलकुद आयोजना गर्न लागेको हो। १९औं एसियाली खेलकुदको समापन समारोहमा जापानको विशेष आटिस्टिक प्रदर्शनी पनि प्रस्तुत गरिएको थियो। समापन समारोहमा नेपालको राष्ट्रिय झण्डा करातेकी ऐतिहासिक रजत पदक विजेता एरिका गुरुङले बोकेकी थिइन्। मार्चपासमा राष्ट्रिय खेलकुद परिषद्का सदस्यसचिव तथा सेभ द मिसन टंकलाल घिसिङ, नेपाल ओलम्पिक कमिटीका अध्यक्ष जीवनराम श्रेष्ठ, डेपुटी सेभ द मिसन अञ्जन धमला, चतुरानन्दराज बैद्य, विभिन्न संघका पदाधिकारी, अफिसियल र नेपाल ओलम्पिक कमिटीका पदाधिकारीलगायत सहभागी भएका थिए। मार्चपासमा हाङचाओमा रहेका कराते, कबड्डी, भलिबल, एथलेटिक्स, क्यानोइङलगायत खेलका खेलाडी सहभागी थिए। १९औं एसियाली खेलकुदमा नेपालबाट २९ खेलका २५३ खेलाडी सहभागी भएका थिए। एरिकाले बोकिन् राष्ट्रिय झण्डा नेपाललाई करातेमा ऐतिहासिक रजत पदक दिलाएकी कराते खेलाडी एरिका गुरुङले १९औं एसियाली खेलकुदको समापन समारोहमा नेपालको राष्ट्रिय झण्डा बोकेकी छन्। १९औं एसियाली खेलकुदको समापन समारोहको मार्चपासमा नेपालको झण्डा एरिकाले बोकेकी हुन्। २५ वर्षपछि व्यक्तिगत स्पर्धामा नेपाललाई रजत पदक दिलाएकी एरिकालाई नेपाल ओलम्पिक कमिटी र सेभ द मिसनले राष्ट्रिय झण्डा बोक्न दिने निर्णय गरेको हो। १९औं एसियाली खेलकुदको उद्घाटन समारोहमा भने तेक्वान्दोका वीरबहादुर महरा र उसुकी निमा घर्तीमगरले नेपालको राष्ट्रिय झण्डा बोकेका थिए। एरिकाले शनिबार कुमुते ६८ केजीमाथिको तौल समूहमा रजत पदक जितेकी थिइन्। करातेमा नेपालबाट आठ खेलाडी सहभागी भएकोमा एरिकाले मात्र पदक जितेकी हुन्। समग्रमा यो तेस्रो रजत पदक हो। यसअघि सन् १९९८ मा तेक्वान्दोकी सविता राजभण्डारीले रजत पदक जितेकी थिइन्। यस्तै सन् २०१८ मा इन्डोनेसियामा आयोजना भएको १८औं एसियाली खेलकुदमा प्याराग्लाइडिङ टिमले रजत जितेको थियो। एसियाली खेलकुदको अन्तिम दिन प्रतिस्पर्धा गरेकी करातेकी सविना श्रेष्ठ ५० केजीमुनिको तौल समूहको अन्तिम ३२ मा चीनकी रानरान लिसँग ३१ ले पराजित भइन्। नेपालले १९औं एसियाली खेलकुदमा २९ खेलमा अहिलेसम्मकै सबैभन्दा धेरै दुई सय ५३ खेलाडी सहभागी गराएको थियो। जसमा नेपालले एक रजत र एक कांस्य पदक जित्न सफल भयो। नेपालको महिला कबड्डी टिमले कांस्य पदक जितेको थियो। पदक तालिकामा चीनको वर्चश्व आयोजक चीनले १९औं एसियाली खेलकुदको पदक तालिकामा वर्चश्व कायम गरेको छ। प्रतियोगिताको कुल चार सय ८३ स्वर्णमध्ये चीनले कीर्तिमानी २०१ स्वर्ण पदक जितेको छ। चीनले एकै संस्करणमा सर्वाधिक स्वर्ण पदक जित्ने कीर्तिमान बनाएको हो। यसअघि सन् २०१० मा आफैले आयोजना गरेको ग्वाङझाव एसियाली खेलकुदमा १९९ स्वर्ण जितेको चीनले यस पटक त्यसमा सुधार गर्दै २०१ स्वर्ण जितेको हो। आइतबार करातेको दुई इभेन्ट सम्पन्न भएपछि चीनको हाङचाओमा जारी १९औं एसियाली खेलकुदको सबै खेलको स्पर्धा सम्पन्न भएको थियो। चीनले २०१ स्वर्णसँगै १११ रजत र ७१ कांस्यहसित ३८३ पदक जितेर शीर्ष स्थानमा रह्यो। चीनले अन्तिम दिन आइतबार आर्टिस्टिक स्विमिङमा स्वर्ण जितेको थियो। यस्तै जापान ५२ स्वर्ण ६७ रजत ६९ कांस्यसहित १८८ पदक जितेर दोस्रोमा रह्यो भने दक्षिण कोरिया ४२ स्वर्ण ५९ रजत र ८९ कांस्यसहित १९० पदक जितेर तेस्रोमा रह्यो। यसैगरी भारतले इतिहासकै सर्वाधिक २८ स्वर्ण जित्यो। ३८ रजत ४१ कांस्यसहित १०७ पदक जितेर भारत चौथोमा रह्यो। एक रजत र एक कांस्य जितेको नेपाल कुल दुई पदकसहित संयुक्त रुपमा ३३औं स्थानमा रह्यो। २०१८ मा इन्डोनेसियामा भएको १८औं एसियाडमा पनि नेपाल ३३औं स्थानमा थियो। यस पटक एसियाको ४५ राष्ट्र सहभागी भएकोमा ४१ राष्ट्रले पदक जितेका थिए। दक्षिण एसियाली राष्ट्र भुटान र माल्दिभ्ससँगै यमन र इष्ट टिमोरले भने कुनै पदक जित्न सकेन। अहिलेसम्मकै ठूलो एसियडमा ४५ राष्ट्रका १२ हजारभन्दा बढी खेलाडी सहभागी थिए। उनीहरूले ४० खेलमा विभिन्न ४८३ स्वर्णका लागि प्रतिस्पर्धा गरेका थिए। प्रतियोगितामा चीनकी पौडीवाज युफेई झाङले सर्वाधिक ६ स्वर्ण जितेकी थिइन्। झाङसहित पाँच स्वर्ण र एक रजत जितेका चीनकै हाइयाङ क्विन १९औं एसियाली खेलकुदको मोस्ट भ्यालुएबल प्लेयर (एमभीपी) घोषित भएका थिए।"
"न्युजील्यान्डको दोस्रो जित, नेदरल्यान्ड्स ९९ रनले पराजित","काठमाडौं : आइसीसी विश्वकप क्रिकेट, २०२३ अन्तर्गत आजको खेलमा न्युजील्यान्डले नेदरल्यान्ड्सलाई ९९ रनले पराजित गरेको छ। न्युजील्यान्ड लगातार दोस्रो खेलमा विजयी भएको हो। न्युजील्यान्डले यसअघि पहिलो खेलमा इङ्ल्यान्डलाई नौ विकेटले पराजित गरेको थियो। नेदरल्यान्ड्स भने यसअघि पहिलो खेलमा पनि पाकिस्तानसित ८१ रनले पराजित भएको थियो। भारतको हैदरावादमा नेदरल्यान्ड्सले टस जितेर पहिला फिल्डिङ रोज्यो। न्युजिल्यान्डले ब्याटिङ गर्ने क्रममा निर्धारित ५० ओभरमा सात विकेट गुमाएर तीन सय २२ रन बनायो। तीन सय २३ रनको विजय लक्ष्य पछ्याउने क्रममा नेदरल्यान्ड्सको पारी ४६ दशमलव तीन ओभरमा दुई सय २३ रनमा समेटियो। यसअघि न्युजील्यान्डका लागि ब्याटिङ गर्ने क्रममा विल योङले सर्वाधिक ७० रनको योगदान दिए । उनले ८० बलमा दुई छक्का र सात चौका हाने। यस्तै कप्तान टम लाथमले ४६ बलमा एक छक्का र ६ चौकासहित ५३, रचिन रविन्द्रले ५१ बलमा तीन चौका र एक छक्कासहित ५१, डार्यल मिचेलले ४७ बलमा दुई छक्का र पाँच चौकाको मद्दतमा ४६ तथा मिचेल शान्टनरले अविजित ३६ रन बनाए। उनले १७ बल खेल्ने क्रममा दुई छक्का र तीन चौकासमेत हिर्काए । यसैगरी डेभन कन्वेले ४० बल खेल्दै एक छक्का र पाँच चौकाको मद्दतमा ३२३ रनको योगदान दिए। बलिङतर्फ नेदरल्यान्ड्सका आर्यन दत्त, पाउल भान मार्केन र रोइलोफ भान डेर मेर्वेले दुई दुई तथा बास डी लिडेले एकएक विकेट लिए। दुई सय २३ रन बनाउने क्रममा नेदरल्यान्ड्सका कोलिन एक्रिमनले ६९ रन बनाए। उनले ७३ बल खेल्ने क्रममा पाँच चौका प्रहार गरे। कप्तान स्कट एडवार्डस्ले ३०, शाइव्रान्ड इन्जिेलव्रेच्डले २९, तेजा निदाममनरुले २१, बास डी लिडेले १८, म्याक्स ओडाउडले १६, विक्रमजित सिंहले १२ तथा आर्यन दत्तले ११ रन बनाए। बलिङतर्फ मिचेल शान्टनरले पाँच, म्याट हेनरीले तीन तथा रचिन रविन्द्रले एक विकेट लिए।"
१९औं एसियाली खेलकुद : पदक तालिकामा चीनको वर्चश्व,हाङचाओ : आयोजक चीनले १९औं एसियाली खेलकुदको पदक तालिकामा वर्चश्व कायम गरेको छ। प्रतियोगिताको कुल चार सय ८३ स्वर्णमध्ये चीनले कीर्तिमानी २०१ स्वर्ण पदक जितेको छ। चीनले एकै संस्करणमा सर्वाधिक स्वर्ण पदक जित्ने कीर्तिमान बनाएको हो। यसअघि सन् २०१० मा आफैले आयोजना गरेको ग्वाङझाव एसियाली खेलकुदमा १९९ स्वर्ण जितेको चीनले यस पटक त्यसमा सुधार गर्दै २०१ स्वर्ण जितेको हो। आइतबार करातेको दुई इभेन्ट सम्पन्न भएपछि चीनको हाङचाओमा जारी १९औं एसियाली खेलकुदको सबै खेलको स्पर्धा सम्पन्न भएको थियो। चीनले २०१ स्वर्णसँगै १११ रजत र ७१ कांस्यहसित ३८३ पदक जितेर शीर्ष स्थानमा रह्यो। चीनले अन्तिम दिन आइतबार आर्टिस्टिक स्विमिङमा स्वर्ण जितेको थियो। यस्तै जापान ५२ स्वर्ण ६७ रजत ६९ कांस्यसहित १८८ पदक जितेर दोस्रोमा रह्यो भने दक्षिण कोरिया ४२ स्वर्ण ५९ रजत र ८९ कांस्यसहित १९० पदक जितेर तेस्रोमा रह्यो। यसैगरी भारतले इतिहासकै सर्वाधिक २८ स्वर्ण जित्यो। ३८ रजत ४१ कांस्यसहित १०७ पदक जितेर भारत चौथोमा रह्यो। एक रजत र एक कांस्य जितेको नेपाल कुल दुई पदकसहित संयुक्त रुपमा ३३औं स्थानमा रह्यो। २०१८ मा इन्डोनेसियामा भएको १८औं एसियाडमा पनि नेपाल ३३औं स्थानमा थियो। यस पटक एसियाको ४५ राष्ट्र सहभागी भएकोमा ४१ राष्ट्रले पदक जितेका थिए। दक्षिण एसियाली राष्ट्र भुटान र माल्दिभ्ससँगै यमन र इष्ट टिमोरले भने कुनै पदक जित्न सकेन। अहिलेसम्मकै ठूलो एसियडमा ४५ राष्ट्रका १२ हजारभन्दा बढी खेलाडी सहभागी थिए। उनीहरूले ४० खेलमा विभिन्न ४८३ स्वर्णका लागि प्रतिस्पर्धा गरेका थिए। प्रतियोगितामा चीनकी पौडीवाज युफेई झाङले सर्वाधिक ६ स्वर्ण जितेकी थिइन्। झाङसहित पाँच स्वर्ण र एक रजत जितेका चीनकै हाइयाङ क्विन १९औं एसियाली खेलकुदको मोस्ट भ्यालुएबल प्लेयर (एमभीपी) घोषित भएका थिए।
"हट्यो टुकी, सोलार बत्ती झलल","बागलुङ : बागलुङको मुख्य पर्यटकीयस्थल हो ढोरपाटन। पर्यटकीयस्थल ढोरपाटनमै पर्छे छेन्तुङ गाउँ। पर्यटकीयस्थलको रूपमा चिनिएकोे ढोरपाटनको विकट गाउँ छेन्तुङका बासिन्दाका लागि रातिको उज्यालोका लागि टुकी बत्ती नै एक सहारा थियो। केही वर्षअघि मात्र सडक सञ्जालसँग जोडिए पनि विद्युत् नपुगेकै कारण त्यहाँका स्थानीयले जंगलमा संकलन गरेको झिंजा र टुकीको भरमा रात कटाउनुपर्ने बाध्यता थियो। छेन्तुङ गाउँ ढोरपाटनको बौध गुम्बा जाने बाटोमै पर्छ। देशका विभिन्न स्थानबाट आउने आन्तरिक पर्यटक सोही बाटो गुम्बा पुगे पनि अन्धकारमा रात बिताउँदै आएका स्थानीयको पीडा कमैले देखे होलान्। मोबाइल फोनको टावरले बल्ल बल्ल काम गर्ने छुन्तुङमा विद्युत् नहुँदा मोबाइल चार्ज गर्नकै लागि चार किलोमिटरको यात्रा गरेर ढोरपाटनको पाखाथर गाउँमा जानुपर्ने रहर थिएन। पहिले छेन्तुङवासी ६ महिना (लेक) र ६ महिना (बेसी) दोगाडी, मोराङ, छालहाल्ना, बोबाङलगायतका गाउँमा बस्ने गरे पनि अहिले सडक पुगेपछि भने कोही बाह्रैमहिना र कोही नौ महिना छेन्तुङमा बस्दै आएका छन्। छेन्तुङवासीले विद्युत् बालेर रात काट्नको लागि पनि बेसी झर्नुपर्छ। गण्डकी प्रदेशको उज्यालो गण्डकी प्रदेश अभियानअन्तर्गत अहिले ढोरपाटन६ छेन्तुङका ३ सय ९१ घरधुरीमा घरेलु सौर्य ऊर्जा प्रविधि (सोलार) जडान सुरु गरिएपछि स्थानीय खुसी भएका छन्। गण्डकी प्रदेशको ऊर्जा, जलस्रोत तथा खानेपानी मन्त्रालयको ९० र स्थानीयको १० प्रतिशत लगानीमा सोलार जडान कार्य अगाडि बढाइएको हो। घरमा सोलार जडान भएपछि ढोरपाटन६ की ६४ वर्षीया मैयाँ भण्डारी जीवन सहज भएको महसुस भएको छ। जंगलमा खोजेर ल्याएको झिंजा बालेर रात कटाउँदै आएकी भण्डारीले सोलार जडानपछि खुसी लागेको बताइन्। उनले यसअघि दिनभरि जंगलमा गएर बाँङ, दियालो, सल्लाको खोटो जम्मा गर्ने र रातमा त्यही बालेर उज्यालो गराउने गरेको सुनाइन्। हामीले जंगलमा झिंजा खोजेर ल्याएर त्यही बालेर रात काट्दै आएका थियौं, भण्डारीले भनिन्। उनले बेसी गाउँमा जाँदा मात्र बिजुली बालेर रात काट्ने गरे पनि लेक (छेन्तुङ)मा आएपछि अन्धकारमा बस्दै आएको बताइन्। भण्डारी मात्र होइन, छेन्तुङकै ५९ वर्षीय छविलाल सिर्पालीले सोलार पाएपछि विकासको प्रत्याभूति गर्न पाएको बताए। उनले नेताहरूले धेरै आशा देखाउने गरे पनि अझैसम्म छेन्तुङवासीले विकासको अनुभूति गर्न नपाएको बताउँदै प्रदेश सरकारले सोलार दिँदा अब विकास हुन्छ कि भन्ने लागेको सुनाए। केही समयपहिले सडक आएको थियो, सिर्पालीले भने, विद्युत् नहुँदा अन्धकारमा रात कटाउनुपर्ने बाध्यता यथावत् थियो। अहिले सोलार पाएका छौं। अब विस्तारै विकाससँग जोडिन पायौं भनेर खुसी लागेको छ। बेलुकाको समयमा बालबालिकाले नपढी सुत्ने गरेको बताउँदै अब सोलार जडान भएपछि रातिमा पढ्न पाउनेमा ढुक्क रहेको बताए। गण्डकी प्रदेशको ऊर्जा, जलस्रोत तथा खानेपानी मन्त्रालय र स्थानीयको लगानीमा सोलार बत्ती जडान गर्न लागिएको मन्त्रालयको सचिव इन्जिनियर गणेशराज वस्तीले बताए। उनले १ घरधुरीमा १५ हजार ५ सय रुपैयाँको लागतमा सोलार बत्ती जडान गर्न लागिएको बताउँदै त्यसमा प्रदेश सरकारले १३ हजार ९ सय रुपैयाँ र स्थानीय उपभोक्ताले १ हजार ५ सय रुपैयाँ भुक्तानी गर्ने बताए। प्रत्येक परिवारलाई ५ वटा बल्ब र ५० वाटको सोलार जडान गरिने निर्णय भए पनि कम्पनीसँगको सल्लाहमा ५५ वाटको सोलार बत्ती जडान गरिने सचिव वस्तीले जनाए। सोलार बत्ती जडानका लागि गण्डकी प्रदेशको ऊर्जा, जलस्रोत तथा खानेपानी मन्त्री सरस्वती अर्याल तिवारीले उद्घाटन गरिकी छिन्। उनले आगामी वर्षभित्र गण्डकी प्रदेशलाई उज्यालो प्रदेश घोषणा गर्नेगरी कार्य अगाडि बढाइएको बताइन्। ढोरपाटन क्षेत्रका सयौं परिवारले टुकीकै भरमा रात कटाउने गरेकाले प्रदेश सरकारसँगको सहकार्यमा सोलार बत्ती जडान गर्ने व्यवस्था गरेको ढोरपाटन नगरपालिका६ का वडाध्यक्ष उमेश बुढाले बताए। उनले प्रदेशको उज्यालो गण्डकी कार्यक्रम थाहा पाएपछि छेन्तुङमा सोलार बत्ती जडानका लागि पहल गरिएको सुनाए। ढोरपाटन६ छेन्तुङमा सोलार बत्ती जडानका लागि मन्त्रालयले स्मार्ट सोलार प्रालि काठमाडौंसँग सम्झौता गरेको छ। प्रालिका प्रतिनिधि गणेश खड्काले दसैं अगाडिसम्ममा सोलार बत्ती जडान गर्ने लक्ष्य राखिएको र नसकिएमा दसैं सकिएलगत्तैबाट जडान गरिने बताए। गण्डकी प्रदेश सरकारको २०७४ फागुन ४ मा पहिलोपटक बसेको मन्त्रिपरिषद् बैठकले दुई वर्षभित्र गण्डकीलाई उज्यालो प्रदेश घोषणा गर्ने महत्वपूर्ण निर्णय गरेको थियो। दुई वर्षको लक्ष्य लिएकोमा ६ वर्ष बितेपछि बल्ल पूरा हुने भएको छ। ऊर्जा, जलस्रोत तथा खानेपानी मन्त्रालयको तथ्यांकअनुसार गण्डकी प्रदेशमा ५ लाख ७४ हजार ७ सय ९८ घरधुरीमा अर्थात् ९९५० प्रतिशतमा विद्युत् पुगेको छ। बिजुली पुग्न २ हजार ८ सय ८४ घरधुरीमा मात्रै बाँकी छ। मन्त्रालयले केन्द्रीय विद्युत् लाइनसहित साना तथा लघुजलविद्युत् आयोजना र नवीकरणीय ऊर्जामार्फत गण्डकी प्रदेशभित्र उज्यालो बनाउने काम गरिरहेको छ।"
सरकार आफैंले गर्छु भनेको काम गरेको छैन,"पछिल्लो दुई हप्तामा अर्थतन्त्रबारे चार वटा आधिकारिक समीक्षा आएका छन्। अर्थ मन्त्रालयले अर्थ समितिलाई ब्रिफिङ गरेको छ, नेपाल राष्ट्र बैंकले पनि प्रतिवेदन ल्याएको छ। विश्व बैंकलगायत अन्तर्राष्ट्रिय संस्थाले नेपालको अर्थतन्त्रबारे प्रक्ष्येपण गरेका छन्। सरकारले चालू आवमा साढे ६ प्रतिशतको आर्थिक वृद्धि गर्ने लक्ष्य राखेको छ। तर, साढे ३ पनि ननाघ्ने देखिन्छ। रेमिट्यान्स, पर्यटक र निजी क्षेत्रले गरिदिएको लगानीका कारण सुधार देखिए पनि सरकार आफैं गर्नुपर्ने लगानी गरेको छैन। आयातमा कमी र मौद्रिक नीतिका कारण शोधनान्तर स्थिति सुध्रिएको भए पनि सरकार आफैंले गर्छु भनेको काम कत्ति पनि गरेको छैन। यो बजेट म चार महिनापछि फेरि पल्टाएर हेर्दैछु। धेरै कुराहरू असारसम्म गर्ने भनिएको थियो। केही कुराहरू साउनसम्म गर्छु भनिएको थियो। विभिन्न म्यादहरू कुनै पनि पूरा भएका छैनन्। अर्थमन्त्रीलाई शंकाको लाभ दिएको हो, त्यसअनुसार काम भएको छैन। सरकारी नैराश्यताका बीच पनि राष्ट्र बैंकले केही कसिला नीतिहरूलाई खुकुलो गरेको छ। त्यसको म स्वागत गर्न चाहन्छु। अर्थतन्त्रमा यसले केही राहत मिलेको छ। घरजग्गा कर्जामा लोनटुभ्यालु रेसियो बढाउने, जोखिम भार कम गर्ने, मार्जिन प्रकृतिको सेयर धितो कर्जाको सीमा १२ बाट १५ करोड बनाउनेलगायत विषयले केही रात मिलेको छ। तर आर्थिक दुरवस्थाका लागि खाली केन्द्रीय बैंकलाई मात्रै जिम्मेवार ठहर्याउने परिपाटीबाट हामीले छुटकारा पाउनैपर्छ। अर्थतन्त्रको दिशा तय गर्ने काम जननिर्वाचित व्यक्तिबाट हुनुपर्छ, कोही टेक्नोक्र्याटलाई दोष लगाउन पाइँदैन।  स्वर्णिम वाग्ले सदस्य, प्रतिनिधिसभा"
तामाकोसीको हकप्रदमा आवेदन दिने म्याद आज सकिँदै,"काठमाडौं : अपर तामाकोसी हाइड्रोपावर कम्पनीको हकप्रदमा आवेदन दिने अवधि सोमबार सकिँदैछ। दोलखामा सञ्चालित ४५६ मेगावाटको माथिल्लो तामाकोसी जलविद्युत् आयोजनाको प्रवद्र्धक कम्पनीले गत भदौ १८ गतेदेखि सेयरधनीलाई शतप्रतिशत अर्थात् १ कित्ता सेयरबराबर एक कित्ताको प्रतिसेयर १०० रुपैयाँ अंकित दरको हकप्रद सेयर निष्कासन गरिरहेको छ। हालसम्म ८५ प्रतिशत आवेदन परेको कम्पनीले जनाएको छ। हकप्रद सेयर भर्ने अन्तिम दिन सोमबारसम्म रहेको छ। कम्पनीका अनुसार संस्थापकहरू नेपाल विद्युत् प्राधिकरण, नेपाल दूरसञ्चार कम्पनी लि (नेपाल टेलिकम), नागरिक लगानी कोष र राष्ट्रिय बिमा संस्थानले आफ्नो सेयर अनुपातमा हकप्रद सेयरबापतको रकम शतप्रतिशत चुक्ता गरिसकेका छन्। उनीहरूले ५ अर्ब ४० करोड ९ लाख रुपैयाँ चुक्ता गरेका हुन्। कम्पनीको ४९ प्रतिशत साधारण सेयरमध्ये सर्वसाधारणहरूबाट ५ अर्ब १८ करोड ९१ लाख रुपैयाँ चुक्ता हुनु पर्नेछ। सीडीएससीका अनुसार आइतबार साँझसम्म २ अर्ब ९१ करोड ५६ लाख रुपैयाँको आवेदन परेको छ। तर कम्पनीका अनुसार सर्वसाधारण सेयरधनीबाट ३ अर्बभन्दा बढी रकम संकलन भएको छ। कम्पनीका अनुसार सेयर भर्ने स्थानहरूमा व्यापक भीडभाड छ। १० अर्ब ५९ करोड रुपैयाँ चुक्ता पुँजी रहेको कम्पनीमा प्राधिकरणको ४१ प्रतिशत, नेपाल टेलिकमको ६ प्रतिशत र नागरिक लगानी कोष तथा राष्ट्रिय बिमा संस्थानको २२ प्रतिशत संस्थापक सेयर रहेको छ। सेयर स्वामित्वअनुसार, प्राधिकरणले ४ अर्ब ३४ करोड १९ लाख, नेपाल टेलिकमले ६३ करोड ५४ लाख र नागरिक लगानी कोष तथा राष्ट्रिय बिमा संस्थानले २१ करोड १८ लाख२१ करोड १८ लाख रुपैयाँ हकप्रद सेयरबापतको रकम चुक्ता गरिसकेका छन्। कम्पनीको ४९ प्रतिशत साधारण सेयरमध्ये कर्मचारी सञ्चय कोषका सञ्चयकर्ताको १७२८ प्रतिशत, आयोजनामा ऋण प्रवाह गर्ने कर्मचारीहरूको २८८ प्रतिशत, कम्पनी र प्राधिकरणका कर्मचारीहरूको ८८४ प्रतिशत, दोलखावासीको १० प्रतिशत र सर्वसाधारणको १५ प्रतिशत साधारण सेयर स्वामित्व छ। सर्वसाधारणतर्फबाट ५ अर्ब १९ करोड ९१ लाख रुपैयाँ चुक्ता हुनु पर्नेछ भने कर्मचारी सञ्चय कोषका सञ्चयकर्ताले १ अर्ब ८२ करोड ९९ लाख ५२ हजार, सर्वसाधारणले १ अर्ब ५८ करोड ८५ लाख, दोलखावासीले १ अर्ब ५ करोड ९० लाख, कम्पनी र प्राधिकरणका कर्मचारीहरूले ४० करोड ६६ लाख ५६ हजार र आयोजनामा कर्जा प्रवाह गर्ने संस्थाका कर्मचारीहरूले ३० करोड ४९ लाख ९२ हजार रुपैयाँ हकप्रद सेयरबापत चुक्ता गर्नु पर्नेछ। हकप्रद सेयरबापतको रकम संकलनपछि कम्पनीको चुक्ता पुँजी २१ अर्ब १८ करोड रुपैयाँ पुग्नेछ।"
"सोनापुरको आईपीओमा पनि भाग्यकै भर, बुधबार बाँडफाँट","काठमाडौं : सोनापुर मिनरल्स एन्ड आयलको आईपीओ बाँडफाँट बुधबार हुने भएको छ। असोज १४ गतेदेखि खुलेको आईपीओमा असोज १८ गतेसम्म १५१ गुणा बढी आवेदन परेको छ। बिहीबार साँझसम्म ११ लाख १३ हजार ८ सय ५५ जनाले आवेदन दिएका छन्। अर्थात् करिब डेढ लाख जना आवेदकको हात खाली हुने भएको छ। कम्पनीले १०० अंकित मूल्यमा १ सय ३७ रुपैयाँ ५८ पैसा प्रिमियम थप गरी प्रतिकित्ता २ सय ३७ रुपैयाँ ५८ पैसाका दरले ९७ लाख ३२ हजार ५ सय ४४ कित्ता सेयर सर्वसाधारणका लागि जारी गरेको छ। अर्थात् ९ लाख ७३ हजार २ सय ५४ जनालाई कम्तीमा १० कित्ताका दरले आईपीओ पर्नेछ, बाँकी १ लाख ४० हजार जनाको हात खाली हुने भएको हो। उद्योग प्रभावित क्षेत्रका स्थानीय र वैदेशिक रोजगारीमा रहेका नेपालीलाई आईपीओ बिक्री गरेपछि बाँकी रहेको सेयरसमेत जोडेर कम्पनीले आइतबारदेखि सर्वसाधारणलाई आईपीओ बिक्री खुला गरेको हो। कम्पनीले जारी पुँजी ३ अर्ब ७ करोड ५० लाख ५० हजार रुपैयाँको ४० प्रतिशत (१ अर्ब २३ करोड २० हजार रुपैयाँ) को आधारमा १ करोड २३ लाख २ सय कित्ता साधारण सेयर निष्कासन गर्ने अनुमति पाएको थियो। सोमध्ये पहिलो चरणमा उद्योग प्रभावित क्षेत्रका स्थानीय बासिन्दाका लागि प्रतिसेयर २ सय २५ रुपैयाँमा १५ लाख ३७ हजार ५ सय २५ कित्ता सेयर निष्कासन गरिएको थियो। उक्त सेयरमा स्थानीय बासिन्दाले १ लाख ३४ हजार ५ सय २० कित्ताका लागि मात्र आवेदन दिएका थिए। जसमा आवेदन दिएका आवेदकलाई माग गरेबमोजिम सेयर बाँडफाँट भइसकेको छ। त्यसैगरी, कम्पनीले वैदेशिक रोजगारीमा रहेका नेपालीका लागि १२ लाख १६ हजार ५ सय ६८ कित्ता, सामूहिक लगानी कोषका लागि ६ लाख ८ हजार २ सय ८४ कित्ता र कर्मचारीका लागि ६ लाख ८ हजार २ सय ८४ कित्ता पनि बाँडफाँट गरिसकेको छ। सर्वसाधारणका लागि भने अंकित मूल्य एक सय रुपैयाँमा १३७५८ रुपैयाँ प्रिमियम थप गरी प्रतिकित्ता २३७५८ रुपैयाँमा बिक्री गरेको हो। आईपीओ बिक्री प्रबन्धक एनआईएमबी एस क्यापिटल हो। इन्फोमेरिक्स क्रेडिट रेटिङ नेपालले कम्पनीलाई आईआरएन ट्रिपल बी माइनस इस्युअर रेटिङ प्रदान गरेको छ जसले कम्पनीको दायित्व बहन गर्ने क्षमतामा औसत जोखिम रहेको संकेत गर्दछ।"
भन्सार जाँचपास गर्न सिधै चोभार आउन थाले विद्युतीय सवारी,"काठमाडौं : विद्युतीय सवारी आयातकर्ताले आयात गरेका सवारी भन्सार जाँचपासका लागि सिधै चोभार ल्याउन थालेका छन्। चोभारस्थित नवनिर्मित सुख्खा बन्दरगाहमा शनिबारदेखि विद्युतीय गाडीहरू समेत आउन थालेको बन्दरगाह निर्माण तथा व्यवस्थापन गरिरहेको नेपाल इन्टरमोडल यातायात विकास समितिका कार्यकारी निर्देशक आशिष गजुरेलले जानकारी दिए। ईभी नेपालजी मोटर्सले ४ वटा इलेक्ट्रिक कार कन्टेनरमा राखी चोभार सुक्खा बन्दरगाहमा ल्याएको हो। उक्त गाडीहरू भन्सार जाँचपासका लागि वीरगञ्ज नाकाबाट सिधै चोभार सुक्खा बन्दरगाहमा ल्याइएको हो। सुरुमा कन्टेनराइज्ड कार्गो मात्र आउने गरेकोमा चोभार सुख्खा बन्दरगाहमा गत असार १४ गतेदेखि भन्सार जाँच पासका लागि नयाँ सवारी साधनहरू समेत आउन थालेकामा पहिलोपल्ट विद्युतीय गाडी आएको हो। बन्दरगाह २०७८ चैत्र २२ देखि सञ्चालनमा आएको हो। हाल सम्म सांग्रिला मोटर्स, जीओ अटो मोबाइल्सलगायत अन्य कम्पनीहरूका पेट्रोलियम पदार्थबाट चल्ने ८३ वटा गाडी चोभार भन्सार कार्यालयबाट जाँचपास भएका छन्। चोभार भन्सार कार्यालयबाट भन्सार जाँचपास प्रक्रिया व्यवस्थित भएपछि सवारी साधन चोभार आउन थालेका हुन। आगामी दिनमा अझै थप सवारी चोभार आउने जानकारी आयातकर्ताहरूले गराएको गजुरेलले बताए। चोभार सुक्खा बन्दरगाह पूर्ण क्षमतामा सञ्चालनमा ल्याउनका लागि कन्टेनराइज्ड मालवस्तु एवं नयाँ सवारी साधनहरू चोभार सुक्खा बन्दरगाहमा भन्सार जाँचपासका लागि ल्याउन आयातकर्तासँग पटक पटक छलफल भएको र चाँडै पुनः आयातनिर्यातकर्ताहरूसँग छलफल गरिने गजुरेलको भनाइ छ। चोभार सुक्खा बन्दरगाह भन्सार कार्यालयमा भन्सार जाँचपासका लागि आउने मालवाहक सावरी साधन एवं नयाँ सवारी साधनहरूका लागि प्रवेश निःशुल्क छ। यसैगरी पार्किङ एवं गोदाम शुल्क समेत न्यूनतम् गरी समितिले स्तरीय सेवा प्रदान गरिरहेको छ। हालसम्म चोभार सुक्खा बन्दरगाहमा २०२ वटा कन्टेनर र ८७ (८३ वटा पेट्रोल र ४ वटा इलेक्ट्रिक) नयाँ गाडीहरू भन्सार जाँचपासका लागि आइसकेको र उक्त आउने क्रम निरन्तर रुपमा बढी रहेको इन्टरमोडलले जनाएको छ। सुक्खा बन्दरगाहको एक्जिम क्षेत्रमा भएको दुईवटा गोदामहरू पनि आयातकर्ताले सामान भण्डारणका लागि प्रयोग गर्ने गरेका छन् भने आन्तरिक टर्मिनलको पार्किङ एवं गोदाम प्रयोगका लागि आउने व्यवसायीहरूको संख्या समेत बढ्दो क्रममा रहेको इन्टरमोडलले जनाएको छ। बन्दरगाह सञ्चालन तथा व्यवस्थापनका लागि निजी क्षेत्रलाई दिनका लागि हाल कम्पनी छनौट प्रकृया भइरहेको र निकट भविष्यमा नै यस सुक्खा बन्दरगाहको सञ्चालन तथा व्यवस्थापनको जिम्मा निजी क्षेत्रलाई हस्तान्तरण हुने गजुरेलले बताए। निजी क्षेत्रबाट यस सुक्खा बन्दरगाहको सञ्चालन तथा व्यवस्थापन सुरु भएपछि बन्दरगाहबाट व्यापारिक कारोबारमा अझै वृद्धि हुनेछ, गजुरेलले भने।"
एक दिन बाँकी छँदै माथिल्लो मैलुङमा साढे ८ गुणा बढी आवेदन,काठमाडौं : माथिल्लो मैलुङ खोलाको आईपीओमा साढे ९ लाख आवेदकले सेयर माग गरेका छन्। आइतबार साँझसम्म कम्पनीको आईपीओमा ९ लाख ५७ हजार ९ सय १६ जनाले १ अर्ब ७ करोड ६८ लाख १६ हजार रुपैयाँबराबरको १ करोड ७ लाख ६८ हजार १ सय ६९ कित्ता सेयर माग गरेका हुन्। माग गरिएको सेयर संख्या बिक्री खुला भएको भन्दा ८४ गुणा बढी हो। आईपीओमा सोमबारसम्म आवेदन दिन सकिनेछ। कम्पनीले बिहीबारदेखि सर्वसाधारणका लागि १२ लाख ८४ हजार २ सय कित्ताका लागि आवेदन खुला गरेको हो। यसअघि १५ करोड रुपैयाँबराबरको १५ लाख कित्ता आईपीओमध्ये १ लाख ५० हजार कित्ता वैदेशिक रोजगारीमा रहेका नेपालीका लागि निष्कासन भइसकेको छ भने ७५ हजार कित्ता सामूहिक लगानी कोषका लागि छुट्ट्याइएको छ। कम्पनीले आयोजना प्रभावित क्षेत्रका स्थानीय बासिन्दालाई बिक्री गरेर बाँकी रहेको ९ हजार २ सय कित्ता सेयरसमेत थप गरेर सर्वसाधारणलाई आईपीओ ल्याएको हो। आईपीओ निष्कासन तथा बिक्री प्रबन्धक सानिमा क्यापिटल हो। रेटिङ एजेन्सी केयर नेपालले कम्पनीलाई केयर एनपी इस्युअर रेटिङ डबल बी रेटिङ प्रदान गरेको छ। जसले कम्पनीको वित्तीय दायित्व बहन गर्ने क्षमता औसत जोखिम रहेको संकेत गर्छ।
"१० प्रतिशत प्रतिफल पक्का भए पनि देखिएन आकर्षण, थपियो अवधि",काठमाडौं : पूर्वनिर्धारित समयमा माग गरिएअनुसार आवेदन नपरेपछि सिटिजन्स बैंकको डिबेन्चरमा आवेदन दिने म्याद थपिएको हो। बैंकले तीन अर्ब रुपैयाँबराबरको १० वर्ष अवधिको वार्षिक १० प्रतिशत ब्याजदर पाइने सिटिजन्स बैंक डिबेन्चर २०९० मा आवेदन दिने म्याद थप गरेको हो। गत बुधबारदेखि निष्कासन तथा बिक्री खुला भएको ऋणपत्रमा आइतबार साँझसम्म २ हजार ९ सय ३८ जनाले १३ करोड ४६ लाख ६६ हजार रुपैयाँबराबर १ लाख ३४ हजार ६ सय ६६ इकाइ ऋणपत्रका लागि आवेदन दिएका छन्। बैंकका अनुसार ऋणपत्रमा आगामी कात्तिक १ गतेसम्म आवेदन दिन पाइनेछ। बैंकले प्रतिऋणपत्र एक हजार अंकित दरका ३० लाख कित्ता ऋणपत्र निष्कासन गरेको छ। जसमध्ये ४० प्रतिशत अर्थात् १ अर्ब २० करोड रुपैयाँबराबरको १२ लाख कित्ता सर्वसाधारणमा बाँडफाँट गरिनेछ। बाँकी ऋणपत्र बैंकले व्यक्तिगत तवरबाट बाँडफाँट गर्नेछ। सर्वसाधारणका लागि छुट्ट्याइएको ऋणपत्रमध्ये ६० हजार कित्ता ऋणपत्र सामूहिक लगानी कोषहरूका लागि रिजर्भ गरिएको छ। ऋणपत्रमा लगानीकर्ताले न्यूनतम २५ कित्ताका लागि आवेदन दिनु पर्नेछ। ऋणपत्र निष्कासन छिटोमा असोज २१ गते बन्द हुनेछ भने मागअनुसार आवेदन नपरेको खण्डमा ढिलोमा कात्तिक १ गते हुनेछ। ऋणपत्र निष्कासन तथा बिक्री प्रबन्धक हिमालयन क्यापिटल हो। क्रेडिट रेटिङ गर्ने कम्पनी इक्रा नेपालले बैंकलाई इक्रा एनपी इस्युअर रेटिङ ट्रिपल बिप्लस प्रदान गरेको छ।
अर्थमन्त्री डा महत मोरक्को प्रस्थान,"काठमाडौं : अर्थमन्त्री डा प्रकाशशरण महत विश्व बैंकको वार्षिक बैठकमा सहभागी हुन आज मोरक्कोतर्फ प्रस्थान गरेका छन्। बैठकमा विश्व आर्थिक दृष्टिकोण, विश्वव्यापी वित्तीय स्थायित्व, गरिबी उन्मूलन, समावेशी आर्थिक वृद्धि र रोजगारी सिर्जनालगायत विश्वव्यापी चासोका विषयमा छलफल हुने भएको छ। यही असोज २२ गतेदेखि २८ गतेसम्म हुने बैठकको मूल नारा ग्लोबल एक्सन, ग्लोबल इम्प्याक्ट भन्ने रहेको छ। सोही अवसरमा अर्थमन्त्री डा महतले अन्तर्राष्ट्रिय वित्त निगम (आइएफसी) का एसिया प्यासिफिक हेर्ने उपाध्यक्ष रिकार्डो पुलितीसँग नेपालमा निजी लगानीको सम्भाव्यता विषयमा छलफल गर्ने जनाइएको छ। त्यसैगरी युएस एडसँग नेपाल र अमेरिकाबीचको विकास साझेदारीका विषयमा छलफल हुने बताइएको छ। सहुलियतपूर्ण वित्तीय व्यवस्थामा पहुँचसम्बन्धी जोखिम तत्वको विषयमा छलफल, विल एण्ड मेण्डिला गेट्स फाउण्डेसनसँग सार्वजनिक डिजिटल पूर्वाधारका माध्यमबाट समावेशी एवं चुनौतीसँग जुध्न सक्षम आर्थिक विकासका सम्बन्धमा छलफल हुने छ। अर्थमन्त्री डा महतले दक्षिण कोरियाका उपप्रधानमन्त्रीसँग साइडलाइन वार्ता गर्नेछन्। त्यसैगरी अर्थमन्त्री डा महतले स्ट्याण्डर्ड एण्ड चार्टर्ड बैंक एवं क्रेडिट रेटिङ सम्बद्ध संस्था फ्लिच रेटिङका प्रतिनिधीसँग नेपालको रेटिङ सम्बन्धमा साइडलाइन वार्ता गर्नेछन्। अन्तर्राष्ट्रिय मुद्रा कोष (आइएमएफ) का प्रतिनिधिसँग संयुक्तरूपमा क्षेत्रीय आर्थिक परिदृष्य सार्वजनिक हुनुका साथै सो संस्थाको दिगो एवं प्रतिरोधी ट्रष्ट समूहसँग समेत अर्थमन्त्री डा महतले वार्ता गर्ने बताइएको छ । त्यसैगरी विश्व बैंकको कोष समूहसँग भावी वित्तीय द्वारका विषयमा वार्ता हुने, अन्तर्राष्ट्रिय विकास सङ्घ (आइडिए) का उपाध्यक्षसँग द्विपक्षीय वार्ता हुने र बहुपक्षीय लगानी सुरक्षण एजेन्सी (एमआइजिए)का उपाध्यक्षसँग द्विपक्षीय वार्ताको कार्यक्रम तय भएको जनाइएको छ। अर्थमन्त्री डा महतका साथमा अर्थसचिव डा कृष्णहरि पुष्कर, अन्तर्राष्ट्रिय विकास सहायता समन्वय महाशाखाका प्रमुख श्रीकृष्ण नेपाल, उपसचिव डा नारायण ढकाल र अर्थमन्त्रीका निजी सचिव होम पराजुली सहभागी छन्। बैठकमा विश्वभरका एक सय ८९ देशका अर्थ तथा विकास मन्त्री, केन्द्रीय बैंकर, निजी क्षेत्रका अधिकारी, नागरिक समाज, सञ्चारमाध्यम र प्राज्ञिकको सहभागिता रहनेछ।"
द्वन्द्वपीडित महिलालाई आत्मनिर्भर बनाइँदै,"राजापुर : बर्दियाको राजापुर नगरपालिका५ बदालपुरकी अनिता थारुका पति सोमप्रसाद थारु आगो माओवादीका पूर्णकालीन कार्यकर्ता थिए। कैलालीको आमखैैयामा २३ जेठ २०६२ मा नेपाली सेनाको आक्रमणमा उनको निधन भयो। बुढाको मृत्युअघि उनले एक मात्र छोरा पनि गुमाएकी थिइन्। पतिको मृत्युपछि उनी गेरुवा गाउँपालिका५ पथरैयामा रहेको घरमा ८ वर्ष बसिन्। अंशबाट आएको ८ कठ्ठा जग्गा बेचेर उनी बदालपुरको माइती नजिकै घर बनाएर बसेकी छन्। राजापुर नगरपालिकाले उनलार्ई जीविकोपार्जनका लागि दुई वटा भैंसी (पाडी) दिएको छ। सहिद भनेर सरकारले दिएको १० लाख रुपैयाँँबाट थप पाँच कठ्ठा जग्गा किनेकी छन्। मैले पालेको बाख्रा सप्रदँैन। किस्मत नै छैन, उनले भनिन्, भैंसी पालेर मेरो घर गुजारा चल्छ कि ? बदालपुर गाउँकै जुुगमानी थारुले पनि दुईवटा भैंसी पालेकी छन्। उनको खोरमा दुई वटा बाख्रा पनि छन् तर उनले नगरपालिकालार्ई भैंसी पाल्ने योजना सुनाइन्, बाख्रा रोग लागेर धेरै मर्छन्। भैंसी पाले दूध दिन्छ। खर्च चल्छ। माओवादीको जनमुक्ति सेनामा काम गर्ने उनका देवर हेलुराम थारु उत्तम लार्ई १६ कार्तिक २०५९ मा नेपाली सेनाले कर्णाली स्वीच अप्रेशनमा हत्या गरेको उनले बताइन्। अनिता र जुगमानी मात्र होइन राजापुरका २० जना द्वन्द्वपीडित महिलालार्ई जीविकोपार्जनका लागि नगरपालिकाले भैंसीपालन गर्न जनही दुई दुई वटाका दरले ४० वटा पाडी दिएको छ। नगरका १५ द्वन्द्व पीडित महिलालार्ई बाख्रापनका लागि जनही पाँच वटाका दरले ७५ वटा पाठी दिएको छ। बाख्रा पाल्नेमध्येकी एक हुन्, राजापुर५ की राजकुमारीदेवी थारु। माओवादीको जनमुक्ति सेनामा रहेका उनका पति रामकिशन थारु आक्रमण लार्ई राजापुर बजारमा टेक्टरमा डिजेल हाल्न गएको बेला सेनाले कब्जामा लिएर हत्या गरेको थियो। नगर प्रमुखले बाख्रा पाल्ने कि भैंसी भनेर सोध्नुभयो। मैले बाख्रा रोजे, उनी भन्छिन्, खसी भए बेचेर राम्रो पैसा आउँछ। राजापुर६ विक्रमपुरकी द्वन्द्वपीडित हिरा थारुलार्ई पनि नगरपालिकाले पाँच वटा बाख्रा दिएको छ। उनका पति राजकुमार थारुलार्ई ३ कात्तिक २०५९ मा सेनाले घरबाटै लगेर बेपत्ता पारेको छ। दुई भाइ छोरामध्ये एउटालार्ई दुईटा र अर्कोलार्ई तीन वटा बाख्रा पाल्न दिएकी छन्। २० असार २०८० मा नगर उपप्रमुख उपप्रमुख मनकुमारी चौधरीले द्वन्द्वपीडित परिवारलार्ई बाख्रा वितरण गरेकी थिइन्। त्यसको तीनदिनपछि २३ असारमा नगर प्रमुख दीपेश थारुले द्वन्द्व पीडितलार्ई भैसीका पाडी वितरण गरेका थिए। बाख्रा र भैंसी वितरण गर्नु अघि हरेक द्वन्द्वपीडित परिवारसँग के पाल्नुहुन्छ ? भनेर सोधियो। उनीहरूको रोजाइ अनुसार व्यावसायिक पशुपालन तालिम दिएर बाख्रा र भैंसी हस्तान्तरण गरिएको थियो। राजापुर नगरपालिकाको आर्थिक वर्ष ०८०८१ को वार्षिक नीति तथा कार्यक्रमको रोजगार तथा स्वरोजगारसम्बन्धी नीतिमा बेरोजगार सहिद तथा बेपत्ता परिवारलार्ई द्वन्द्वपीडित, अति विपन्न समुदायका व्यक्तिहरूलार्ई आयआर्जन उद्यमशीलता तथा जीविकोपार्जन कार्यक्रमलार्ई निरन्तरता दिने उल्लेख छ। उनीहरूलार्ई लागि निःशुल्क स्वास्थ्य बीमा कार्यक्रम सञ्चालन गर्ने पनि भनिएको छ। चालू आर्थिक वर्षको वार्षिक बजेट तथा कार्यक्रममा सहिद तथा बेपत्ता परिवार, द्वन्द्वपीडित तथा अति विपन्न समुदायका व्यक्तिहरूको लागि आयआर्जन उद्यमशीलता तथा जीविकोपार्जन कार्यक्रमका लागि ३५ लाख रुपैयाँँ विनियोजन गरेको छ। यही रकमबाट भैंसी र बाख्रा वितरण गरिएको हो। त्यसैगरी सहिद तथा बेपत्ता परिवार, द्वन्द्वपीडित समुदायका व्यक्तिहरूको लागि निःशुल्क स्वास्थ्य बिमा कार्यक्रमका लागि सात लाख रुपैयाँँ छ। नगरपालिकाले पशुपालन गर्ने द्वन्द्वपीडितको घरमा नियमित रूपमा निःशुल्क पशुको चेकजाँचको व्यवस्था मिलाएको छ। नगरको पशु सेवा शाखामा कार्यरत पशु चिकित्सक डा विनु शाह भन्छिन्, हामीले घरदैलो गरेर पशुहरूलार्ई जुकाको औषधि खुवाएका छौं। अब कम्तीमा पनि तीन तीन महिनामा नियमित चेकजाँच गर्ने योजना बनाएका छौं। नगर प्रमुख दीपेश थारु एक जनाले दुई वटा भैसी पाल्दा सहजै जीविकोेपार्जन हुने दाबी गर्छन्। हाम्रो अध्ययनले दुई वटा भैंसी पाल्ने किसानले दूध बेचेर प्रति महिना कम्तीमा पनि २५ हजार बचत गर्न सक्ने रहेछ, नगर प्रमुख थारु भन्छन्, पाँच वटा बाख्रा पाल्ने पनि भोकै बस्नु पर्दैन भन्ने हाम्रो ठम्याइँ छ। नगर प्रमुख थारु आफ्नो कार्यकालभित्र हरेका वर्ष ३५ जनाका दरले सबै द्वन्द्वपीडित महिलालार्र्ई आत्मनिर्भर बनाउन पशुपालनमा सहयोग गर्ने बताउँछन्। बर्दियामा सशस्त्र द्वन्द्वका सहिद, बेपत्ता तथा घाइतेहरूका बारेमा लेखिएको पुस्तक जीवनगाथामा ६५ सहिद, ३१ बेपत्ता र घाइते तथा अपांगता भएका १० जना रहेका छन्।"
१५२० करोडले सेयर बजार बेखुस,"काठमाडौं :मार्जिन प्रकृतिको सेयर धितो कर्जामा सीमा बढाइए पनि सेयर बजार बेखुसी देखिएको छ। साताको पहिलो दिन आइतबार नेप्से परिसूचक ३५६७ अंकले घटेको हो। गत बिहीबार नेपाल राष्ट्र बैंकले मार्जिन प्रकृतिको सेयर धितो कर्जाको सीमा १२ करोडबाट बढाएर व्यक्तिगतका लागि १५ करोड र संस्थागतका लागि २० करोड बनाएको थियो। जसको प्रतिक्रिया आइतबारको बजारले देखाएको हो। यसो त असोज मसान्तको दबाब पनि आइतबारको बजारले संकेत गर्दछ। आर्थिक वर्ष २०७९०८० को पहिलो त्रैमास सकिँदै गर्दा बैंकलाई ऋणको किस्ता बुझाउने तथा सरकारलाई कर बुझाउनुपर्ने हुन्छ। लगानीकर्ता तीनैवटा कारणले सेयर बिक्री गर्न चाहेको देखिन्छ। कारोबार सुरु भएदेखि नै ओरालो लागेको बजार परिसूचक अन्तिमसम्मै सुधारको प्रयास नगर्दा नेप्से ऋणात्मक बनेको हो। नेप्से १८२ प्रतिशतले घटेर १९२१२४ अंकमा कायम भएको हो। यो बिन्दु एक महिनाकै न्यून बिन्दु हो। यसअघि गत जेठ २२ मा नेप्से १९०२ अंकमा पुगेको थियो। आइतबार कारोबारमा आएका २१३ स्क्रिप्टको मूल्य घट्दा नेप्से घटेको हो। यस दिन १६ स्क्रिप्टको मूल्य बढ्दा ४ वटाको स्थिर रहे। नेप्सेसँगै सेन्सिटिभ इन्डेक्स ५७९ अंकले घटेर ३६७५७ अंक कायम भएको छ। घटेको बजारमा दिनभर २८९ स्क्रिप्टको ५८ लाख १५ हजार १ सय ८९ कित्ता सेयर १ अर्ब ८० करोड १७ लाख ६६ हजार रुपैयाँमा किनबेच भएका छन्। कारोबार रकम गत बिहीबारको तुलनामा ७० करोड बढी हो। बिहीबार १ अर्ब १० करोड ६५ लाख रुपैयाँको सेयर किनबेच भएको थियो। नेप्से घटेको दिन सबैभन्दा बढी बाराही हाइड्रोका लगानीकर्ताले कमाएका छन्। मूल्य बढेकामध्ये बाराहीको सेयर शीर्ष स्थानमा रह्यो। कम्पनीको सेयर मूल्य ९५९ प्रतिशतले बढ्दा सिद्धार्थ इन्भेस्टमेन्ट ग्रोथ स्किमको भाउ ९४ प्रतिशतले बढेको छ। सयपत्री हाइड्रो, बीओके डिबेन्चर २०८६ र प्राइम डिबेन्चर २०८६ का धनी पनि कमाउनेको शीर्ष ५ मा परे। यता दुई वटा कम्पनीको सेयर मूल्यमा नेगेटिभ सर्किट लागेको छ। हिमालयन लघुवित्त र गरिमा डिबेन्चरको भाउ १० प्रतिशतले घटेको हो। घलेम्दी हाइड्रो, मायाखोला हाइड्रो र मन्दाकिनी हाइड्रो मूल्य घट्ने सूचीमा शीर्ष पाँचमा रहे। कारोबार रकमका आधारमा शिभम् सिमेन्ट, रिलायबल नेपाल र नबिल बैंक अगाडि रहे। शिभम्को सर्वाधिक ६ करोड ७३ लाखको सेयर किनबेच हुँदा रिलायबलको ५ करोड ५७ लाख र नबिलको ५ करोड ३४ लाखको सेयर कारोबार भएको छ। सबैभन्दा बढी सानिमा बैंकको २ लाख ५० हजार कित्ता संस्थापक सेयर किनबेच भएको छ। कारोबार संख्याको आधारमा सिटिजन्स लाइफ अगाडि देखियो। कम्पनीको सेयर ७ हजार ३ सय ३१ पल्ट किनबेच भएको छ। दिनभर कुल ५९ हजार १ सय ७१ कारोबार भए। नेप्से घटेको दिन लगानीकर्ताको कुल सम्पत्ति ५३ अर्बले घटेको छ। बिहीबार २९ खर्ब ८३ अर्ब ८८ करोड रुपैयाँ रहेको बजार पुँजीकरण २९ खर्ब ३० अर्ब ४४ करोड रुपैयाँमा खुम्चिएको हो। नेप्से घटेको दिन समूहगत उपसूचक सबै राताम्ये बने। जलविद्युत् उपसूचक सर्वाधिक २७२ प्रतिशतले घटेको छ। सबै समूहगत उपसूचकमा १ प्रतिशतको गिरावट आएको छ। बैंकिङ समूह १४ प्रतिशत, विकास बैंक १८९ प्रतिशत, वित्त समूह १९९ प्रतिशत, होटल तथा पर्यटन समूह २३५ प्रतिशत, लगानी समूह २०१ प्रतिशत, जीवन बिमा समूह २२८ प्रतिशत, उत्पादनमूलक समूह ११८ प्रतिशत, लघुवित्त समूह १६१ प्रतिशत, म्युचुअल फन्ड १०८ प्रतिशत, निर्जीवन बिमा समूह १८६ प्रतिशत, अन्य समूह १६१ प्रतिशत र व्यापार समूह १९६ प्रतिशतले घटेका छन्। राजन लम्साल  उपाध्यक्ष, नेपाल इन्भेस्टर्स फोरम नेपाल राष्ट्र बैंकको परिपत्रकै कारण आइतबार सेयर बजारमा लगानीकर्ताको मनोबल खस्किएको देखिन्छ। मार्जिन प्रकृतिको सेयर धितो कर्जाको सीमा नै हट्ने विश्वास थियो। सबैलाई सहज हुन्छ भन्ने थियो। कम्पनीको हकमा सञ्चालकले सेयरकर्जा नलिएको भएमात्र २० करोड लिन पाइने व्यवस्था छ। अर्थात् यदि पाँच जना सेयरधनी भएको कम्पनी छ, त्यसमा एकजनाले व्यक्तिगत १५ करोड सेयर कर्जा लिइसकेको छ भने कम्पनीले पाँच करोड मात्र लिन मिल्छ। नेपाल राष्ट्र बैंकले अझै पनि कम्पनीलाई कर्जा लिन सजिलो बनाइदिएको छैन। कम्पनी केही व्यक्ति मिलेको खुलेको हुन्छ, पुँजी बढी हुन्छ, विश्लेषकविज्ञ राखिएको हुन्छ, जोखिम बहन गर्ने क्षमता हुन्छ। तसर्थ कम्पनीलाई सीमा तोक्नु हुँदैन। व्यक्तिको नाममा तीन करोडमात्र सीमा बढाउनाले बजारलाई कसरी बल मिल्छ ? लगानीकर्ताको अपेक्षा सीमा हट्छ भन्ने नै थियो। हटाउनुको सट्टा १२ बाट १५ बढाउँदा तात्विक प्रभाव परेन। अब बजारबाट खासै लाभ नहुने भयो भनेर लगानीकर्तामा निराशा व्याप्त देखिन्छ। व्यक्तिको हकमा १२ करोड भएपनि ठीकै छ तर कम्पनीको हकमा सीमा तोक्नु नहुने लगानीकर्ताको एकमत छ। ताराप्रसाद फुल्लेल उपाध्यक्ष, सेयर लगानीकर्ता संघ नेपाल सेयर बजारमा असोज मसान्तको प्रभाव देखिन्छ। यो अवधिमा बैंकलाई ब्याज तिर्नुपर्ने हुन्छ। लगानीकर्ता बेचेर पैसाको जोहो गर्न चाहेको देखिन्छ। केही दिन अझै असोज मसान्तको प्रेसर देखिन सक्छ। नेपाल राष्ट्र बैंकले मार्जिन प्रकृतिको सेयर धितो कर्जामा सीमा बढाउँदा बजारमा सकारात्मक प्रभाव पर्नुपर्ने थियो तर त्यसो हुन सकेन। सेयर धितो कर्जा लगानीकर्ताले चाहेअनुसार खुकुलो नभए पनि केही हदसम्म सजिलो बनेको छ।"
रोकियो स्मार्टचालक अनुमतिपत्र छपाइ,"काठमाडौं : कार्ड सकिएपछि स्मार्ट चालक अनुमतिपत्र छपाइको काम रोकिएको छ। अनुमतिपत्र छाप्नका लागि कार्ड सकिएकाले अहिले आकस्मिकका लागि दैनिक ३ सय ५० भन्दा बढी नछापिएको यातायात व्यवस्था विभागले जनाएको छ। विभागले खरिदका लागि प्रक्रिया अघि बढाइसकेको र अबको केही समयमा आइपुग्ने विभागका प्रवक्ता ईश्वरीदत्त पनेरुले जानकारी दिए। अहिले आकस्मिक रूपमा सेवाग्राहीका लागि मात्रै अनुमतिपत्र छापिएको तीन साताभन्दा बढी भएको विभागले जनाएको छ। नियमित रूपमा हुने छपाइ रोकिएपछि विभागका लागि छाप्नुपर्ने अनुमतिपत्रको संख्या भने बढिरहेको छ। थप कार्ड खरिदका लागि ठेक्काको तयारी अघि बढाइएको प्रवक्ता पनेरूले बताए। यो पनि पढ्नुहोस नाम स्मार्ट कार्ड, वर्ष दिनमा पनि नपाउने ८ लाख"

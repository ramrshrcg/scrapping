शीर्षक,विवरण
देशले कोल्टे फेरोस्,"नेतृत्वको निकै ठूलो कमजोरी देखिएको छ । मनपर्दी र विवादास्पद निर्णयहरू भएका छन् । बितेको वर्षमा चुनावहरू सम्पन्न भए। संविधानअनुरूप नै केन्द्रदेखि स्थानीय तहसम्म चुनाव हुँदा उपलब्धि प्राप्त भएको छ। पार्टीहरू पनि नयाँनयाँ उदाएका छन्। पुराना पार्टीहरूलाई औंला ठड्याएका छन्। तर, यसबीचमा जुन अस्थिरता देखियो, सिद्धान्तहीनता देखियो, जस्मा सुशासन भन्ने कुरा रहेन। अझ कानुनलाई नमान्ने प्रवृत्ति छ। एउटा यस्तो वर्ग बनेको छ, जसले मुलुकको कानुन मान्दैन। र त्यही वर्गको हातमा सत्ता सर्दै गएको देखिन्छ। अन्तर्राष्ट्रिय सम्बन्धमा पनि हेलचेक्र्याइँ गरेको देखियो। अहिलेसम्म परराष्ट्र मन्त्री छैनन्। अन्तर्राष्ट्रिय सम्बन्ध सञ्चालन गर्ने हो भने यसतर्फ सचेत हुनुपर्ने हो। यस्तै केही नकारात्मक कामहरू भएका छन्। निर्वाचनको परिणाम कस्तो आयो भने बहुमत एउटाले नपाउने आयो। तर पनि न ठूलो पार्टीले सरकार बनाउन सक्यो न दोस्रो ठूलोले बनाउन सक्यो। कमजोर पार्टीहरूले सरकार बनाउँदा आउन सक्ने विकृति व्यहोर्नु परेको छ। यी सबैबाट पाठ सिकेर २०८० सालमा सच्याउनुपर्छ, सुधार गर्नुपर्छ। राजनीतिक रूपमा पनि अप्ठ्यारोमा छौं। बाह्य सम्बन्धले पनि बदलिँदो विश्व सम्बन्धमा अप्ठ्यारो स्थिति उत्पन्न भइरहेको छ। भूराजनीति पनि अप्ठ्यारोमै छ। आर्थिक रूपमा पनि संकटकै अवस्थामा छौं। संकटहरूले घेरिएका छौं। यीबाट पाठ सिकेर नयाँ वर्षमा सबै जिम्मेवार बनेर काम गर्नुपर्ने अवस्था छ। देश बनाउने त सबैको सहयोगबाट हो। एक्लै त बन्दैन। देश पूरापूर आत्मनिर्भर बन्नुपर्छ। नेतृत्वमा पुग्नेले सही नेतृत्व गर्नुपर्छ। मुलुकमा पार्टीहरूले राम्रोसँग काम गर्न सकेनन्। पार्टीहरू पार्टीजस्तै भएनन्। पार्टीहरूभित्रै गुट, उपगुट बनिरहे। खासमा पार्टीहरूले आफूलाई सच्याउनु पर्ने हो। राजनीति गर्ने पार्टीहरूले नै हो। हामी सबै मिलेर बहुदलीय प्रजातन्त्रलाई नै बलियो बनाउने हो। हामीले नै देशको विकास गर्ने हो। आर्थिक समृद्धि ल्याउने हो। सुशासन स्थापना गर्ने हो। कानुनको शासनलाई पालना गर्ने हो। कसैलाई कानुन लाग्ने कसैलाई जे गरे पनि हुने गरी कानुनै नलाग्ने छ, त्यसमा एकरूपता ल्याउने हो। नयाँ वर्षमा यी सारा कुरामा पार्टीहरू यसमा सच्चिनु पर्यो, अरूलाई सच्याउनु पर्यो। सबैभन्दा ठूला दुई पार्टी नेकपा एमाले र नेपाली कांग्रेसमा सबैभन्दा बढी जिम्मेवारी बोध हुनुपर्यो। पार्टीहरूले निर्वाचनमा अनुसार प्रतिस्पर्धा गर्ने हो। तर, आवश्यकताअनुसार सँगै बसेर सल्लाह गरेर परस्परमा मिलेर काम गर्ने हो अब। मुलुकलाई अप्ठ्यारोमा छोड्न हुँदैन। सबैले आआफ्नो ठाउँबाट जिम्मेवारी बहन गर्नुपर्छ। नेतृत्वले बुझ्नुपर्छ। नेतृत्वले नबुझेपछि पार्टी र पार्टीले नबुझेपछि युवा नेता अग्रसर हुनुपर्छ। या नेतृत्वलाई बुझाउनुपर्छ या त पार्टीलाई सही दिशा दिनुपर्छ। यस्तै कर्मचारीतन्त्रले पनि सही ढंगले काम गरिराख्या छ भन्ने लाग्दैन। सच्चिने ठाउँ छन्, ठीकसँग अघि बढ्नुको विकल्प कर्मचारीसँग पनि छैन। सार्वजनिक र निजी क्षेत्रसँग पनि ठूलो जिम्मेवारी छ। निजी क्षेत्रलाई प्रोत्साहन पनि गर्नुपर्छ साथै सुशासन र कानुनी दायराभित्र पनि ल्याउनु पर्छ। सार्वजनिक क्षेत्रहरूमा पनि सहज ढंगले काम गर्नुपर्ने हुन्छ। नेपालमा अनेक क्षेत्रमा सम्भावनाहरू धेरै छन्। तिनलाई सदुपयोग गरेनौं। पर्यटनका सम्भावनालाई पर्याप्त प्रयोग गरेनौं। न विद्युत्का सम्भावनालाई पर्याप्त प्रयोग गर्यौं। न कृषिकै। कृषिप्रधान देश भनेर के हुन्छ, उत्पादन गरेर आत्मनिर्भर हुने अवस्था छैन बरु परनिर्भरमा बाँच्न बाध्य छौं। पूरापूर आत्मनिर्भर बन्नुपर्छ। देश बनाउने त सबैको सहयोगबाट हो। एक्लै देश बन्दैन। नेतृत्वमा पुग्नेले सही नेतृत्व गर्नुपर्छ। नेतृत्वको निकै ठूलो कमजोरी देखिएको छ। मनपर्दी निर्णयहरू भएका छन्। विवादास्पद निर्णयहरू भएका छन्। जस्तो कि, जनमुक्ति दिवसको घोषणा गर्दिने। जस्तो कि बजेटमा मनपरी गर्दिने। आदि। संक्रमणकालीन न्याय दिन सकेकै छैन। पीडितहरू पीडित नै छन्। बेपत्ताहरूका परिवार यसै चिन्तित र पीडित छँदैछन्। गरिबले आफ्नो स्वास्थ्यका निम्ति खर्चिन सकेकै छैनन्। यो र यस्ता पीडा कसले बुझ्ने ? कसले समाधान गर्दिने ? शिक्षा क्षेत्र कमजोर हुँदै गएको छ। बलियो बनाउनु पर्यो। सक्षम युवा बाहिरिएका बाहिरियै छन्। युवाले विदेशबाट पठाएर मुलुकको अनुहार केही त फेर्लान् तर यसले दीर्घकालीन फाइदा गर्दैन। युवालाई स्वदेशमै रोजगार दिनुपर्ने होइन ? मुलुकको उद्योगधन्दामा लगाउन सक्नु पर्ने हो। कैयौं काम ठेक्कापट्टामा दिन्छौं जुन समयमा पनि हँुदैन उल्टै गुणस्तरहीन हुन्छ। यसमा सुधार गर्नुपर्छ। पूर्वाधारमा विशेष ध्यान दिनु पर्यो। त्यसैले यी सबैका लागि नेतृत्व सक्षम हुनुपर्यो। संसद्ले आफ्नो भूमिकाअनुसार काम अघि बढाउनु पथ्र्यो, हुन सकेको छैन। बिजनेस नै पाएको छैन। न्यायपालिकामा कायममुकायम प्रधानन्यायाधीश राखिरहन मिल्दैन। न्यायपालिकामा धक्का पुग्न सक्छ। ठीकसँग सञ्चालन गर्नुपर्यो। के भन्ने यो देशको हालत ? परिवारसँग छुट्टिएर खाडीको तातोमा पसिना चुहाउँदै पैसा पठाउनु पर्या छ युवाले। यता देशभित्रै भने अकुत सम्पत्ति आर्जन गर्छन्। कानुन तोडेर काम गर्छन्। ठेक्का पूरा नहुँदै पुल भत्किन्छन्। कारबाही हुँदैन। युवाले कति सहेर बस्ने ? यस्ता कामले त मुलुकलाई खाडलमा पुर्याउँछ। त्यसैले नयाँ वर्षदेखि कानुनभन्दा माथि कोही हुन हुँदैन। देश कमजोर भएपछि विदेशहरूले हस्तक्षेप गर्छन् नि। देश बलियो हुनुपर्छ, देश बलियो हुन राजनीति बलियो हुनुपर्छ। यस्तै अवस्थाले त देश चल्दैन। देश महासंकटमा पर्ने अवस्थामा छ। लोकतन्त्र मास्ने कुरा हुनु भएन। लोकतन्त्रकै बाटोबाट निकास खोज्नु पर्छ। लोकतन्त्रलाई फेरि भत्कायौं भने देश झनै कमजोर हुन्छ। अनि राष्ट्र नै विफल हुन पुग्छ। देश कहाँ पुग्छ भन्न सकिँदैन। विक्रम संवत् २०८० मा दुवै ठूला पार्टीमा भरपर्दा नेताहरूको नयाँ पुस्ता देख्न पाइयोस्। दुवै पार्टीले देशलाई भरपर्दो बाटोमा गतिदिने विश्वास गर्न सकियोस्। देशले अब कोल्टो फेर्नुपर्छ। जय होस् नेपाल र नेपालीको। परिणाममूलक होस् नेपाली लोकतन्त्र। आचार्य, पूर्वराजदूत हुन्।"
स्वास्थ्य बीमालाई दिगो बनाउन के गर्न सकिन्छ?,"हालै महालेखा परीक्षकको प्रतिवेदनले नेपालमा स्वास्थ्य बीमा कार्यक्रम दिगो नहुने देखाएको छ । प्रतिवेदनमा हालसम्म १५ अर्बभन्दा बढीको घाटा रहेको र सम्बन्धित निकायले नेपालमा स्वास्थ्य बीमालाई प्रभावकारी रूपमा लागू गर्नुपर्ने उल्लेख गरेको छ । यस सन्दर्भमा, स्वास्थ्य बीमामा मेरो अनुभव र ज्ञानको आधारमा केही विचारहरू राख्न चाहन्छु। पहिले स्वास्थ्य बीमामा समेटिएको जनसंख्याको कुरा गरौं। जनसङ्ख्या कभरेज स्वास्थ्य बीमाको दिगोपनको लागि महत्त्वपूर्ण छ किनकि बीमा नीतिमा धेरै सदस्यहरू हुँदा जोखिम संकलन प्रभावकारी रूपमा गर्न सकिन्छ। नेपालमा हालको स्वास्थ्य बीमा कभरेज २५ प्रतिशत मात्रै छ । सरकारले स्वास्थ्य बीमामा जनसंख्याको कभरेज बढाउने र नागरिकलाई आर्थिक सुरक्षा दिने इमानदार नियत राखेको हो भने चारवटा निर्णयले विद्यमान अवस्थालाई परिवर्तन गर्न सक्छ । पहिलो, स्वास्थ्य बीमा ऐन २०७४ को प्रावधान अनुसार औपचारिक क्षेत्रलाई स्वास्थ्य बीमामा समावेश गर्न आवश्यक छ । ऐनमा स्पष्ट उल्लेख नभएको औपचारिक क्षेत्रका कर्मचारीका आश्रितलाई सरकारले सामेल गर्न सक्नेछ । दोस्रो, सरकारले गरिबीको स्तर पहिचान गरी अति गरिब र विपन्न वर्गलाई अनुदान उपलब्ध गराउन स्थानीय तहमा संयन्त्र बनाउनुपर्छ । तेस्रो, सरकारले गैरगरीब अनौपचारिक क्षेत्रलाई उनीहरूको भुक्तानी क्षमताको आधारमा योगदान रकम निर्धारण गरी अनिवार्य रूपमा समावेश गर्नुपर्छ। चौथो, सार्वजनिक क्षेत्रका सबै स्वास्थ्य संस्थामा स्वास्थ्य बीमा अनिवार्य गरिनुपर्छ । सरकारले निजी स्वास्थ्य संस्थालाई पनि स्वास्थ्य बीमाको हिस्सा बनाउन प्रोत्साहन गर्नुपर्छ । जनतालाई स्वास्थ्य बीमाको हिस्सा बनाउन डिजिटल माध्यमहरू र आवश्यक स्वास्थ्य बीमा साक्षरता उपायहरू सहित झन्झटमुक्त प्रशासनिक प्रक्रियाहरू हुनुपर्छ। जनसंख्या कभरेज पछि, महत्त्वपूर्ण कुरा सेवा कभरेज हो । हाल, स्वास्थ्य बीमाले यसको लाभ प्याकेजमा स्वास्थ्य सेवाहरूको विस्तृत प्याकेज प्रदान गर्दछ। लाभ प्याकेजमा लागतप्रभावी सेवाहरू र वित्तीय सुरक्षा प्रदान गर्न सक्ने सेवाहरू समावेश हुनुपर्छ। यसले जनसंख्यामा रोगको विद्यमान बोझलाई पनि प्रतिबिम्बित गर्नुपर्छ। अन्तमा, स्वास्थ्य बीमाको वित्तीय कभरेज पनि महत्त्वपूर्ण छ। हालको लाभ प्याकेजले एक लाख रूपैयाँको सीमित सुरक्षा प्रदान गर्दछ जुन जनसंख्यामा वित्तीय सुरक्षा सुनिश्चित गर्न पर्याप्त छैन। लाभ प्याकेजको सीमा कतिसम्म बढाउन सकिन्छ भन्ने कुरा स्वास्थ्य बीमा कोषको आर्थिक दिगोपन (आर्थिक विश्लेषण) र जनसङ्ख्याको आवश्यकता व्यवस्थापनमा भर पर्छ। दाता र निजी निकायबाट प्राप्त रकम, सरकारी कोष, मनोरञ्जन, दूरसञ्चार, वस्तु वा सेवाको उपभोगमा कर लगाउने गरी स्वास्थ्य बीमा कोषमा रकम बढाउन आवश्यक उपायहरू गर्न सकिन्छ । त्यसैगरी स्वास्थ्य क्षेत्र भित्र र बाहिरका खण्डित सामाजिक स्वास्थ्य सुरक्षा योजनाहरूलाई एकीकृत गर्न आवश्यक छ। स्वास्थ्य क्षेत्र बाहिर सामाजिक सुरक्षा कोष, कर्मचारी सञ्चय कोष र नागरिक लगानी कोष जस्ता सार्वजनिक क्षेत्रका निकायहरूले स्वास्थ्य बीमा योजनाहरू समानान्तर रूपमा सञ्चालन गरिरहेका छन्। स्वास्थ्य बीमाको वित्तीय दिगोपनको लागि, हामीले अतार्किक प्रिस्क्राइबिङ, ओभर डायग्नोस्टिक्स, र अनावश्यक रेफरल र सेवाहरूका कारण बढ्दो स्वास्थ्य लागतको बारेमा पनि सचेत हुनुपर्छ। स्वास्थ्य सेवाप्रति जनताको विश्वास बढाउन स्वास्थ्य सेवाको गुणस्तर सुधार गर्न पनि पहल गर्नुपर्छ । महत्त्वपूर्ण कुरा, जनस्वास्थ्यमा गरिएको लगानीले रोगको बोझ घटाएर समाजमा लगानीको उच्च प्रतिफल दिन्छ। तर, स्वास्थ्य प्रवर्द्धन र रोकथाम स्वास्थ्य बीमाको केन्द्रविन्दु बन्न सकेको छैन ।  खनाल हालः युनिभर्सिटी अफ बर्गन, नर्वेमा पीएचडी रिसर्च फेलो हुनुहुन्छ र नेपाल जनस्वास्थ्य संघका केन्द्रीय सदस्य हुनुहुन्छ।"
समृद्ध नेपालको सपना !,"मेरा परदेशी मित्रहरूले दिएका शुभकामनाहरूले मलाई चसचसी घोच्न थाल्छन् ! भतभती पोल्न थाल्छन् अनि पीडाको हलाहल साम्य पार्न म कल्पनाको गोसाइँकुण्डमा डुबुल्की मार्दै प्रार्थना गर्न चाहन्छु हे भोलेनाथ मुक्त गराइदेऊ मेरो मातृभूमिलाई सतीको श्रापबाट ! कुनै मञ्जुश्रीको प्रतीक्षा छ मलाई जसले पुनः चोभारको डाँडो काटेर यो देशका विकृतिविसंगति बगाएर नवसिर्जना गर्नेछ। सायद, त्यसपछि आउला कि नयाँ वर्ष ? हेर्दाहेर्दै तीन दशकभन्दा बढी समय बितिसकेछ ! चखेवाले चन्द्रमालाई हेरेजस्तै भित्तेपात्रो हेर्ने गर्छु। जब वर्षको अन्तिम महिना आउँछ अनि उत्साही हुन्छु, यसपालि त नयाँ वर्ष आउँछ कि ? तर अहँ ! त्यो कहिल्यै आएन। आउँछ त केवल एउटा अर्को नयाँ पात्रो र त्यसमा अंकित नयाँ तिथिमिति। यसबाहेक केही नयाँ आएन किनकि, यहाँ त आम जनताका आस्था र विश्वासमा डँढेलो लागेको लाग्यै छ, समृद्धिका सपनाहरू खरानी भइसकेका छन् ! र पनि सत्तास्वार्थको बाँसुरी बजाउँदै मुग्ध बनेका निरोहरू उस्तै छन् ! कुनै परिवर्तन छैन उनीहरूको मानसिकता र गतिविधिमा ! अनि कसरी आउँथ्यो र नयाँ वर्ष ? केही नयाँ छैन यहाँ बरु भएका पनि सबै पुरानो हुँदै गएका छन्। यहाँको राजनीतिक रंगमञ्चबाट आस्था र निष्ठाका पर्दाहरू च्यातिएर मिल्किइसकेका छन्। इमानदारी र कर्तव्यका मंगलाचरणहरू नामेट भइसकेका छन्। प्रत्येक प्रहर नयाँनौला सूत्राधारहरू नेपथ्यमा निहित स्वार्थका ताना बुन्दै, कथा रच्दै हाम्रा नायकहरूलाई यसरी नचाइरहेका छन्, मानौं ती मात्र कठपुतली हुन्। यही नाच हेर्दाहेर्दै पुरानिइरहेछन् हाम्रा हरेक वर्षहरू ! तर कुनै वर्ष नयाँ भएर आउँदैन हाम्रा लागि ! विदेशमा रमाइरहेका मित्र तथा आफन्तहरूले सन्देशमा त्यहाँ सबै ठीकठाक छ नि ? भनेर प्रश्न गर्दा मन मुटु अमिलिएर आउँछ अनि अम्लपित्तजस्तै स्वरमा भनिदिन्छु ठीकै छ तर यथार्थमा त मलाई भन्न मन लाग्छ यहाँ केही पनि ठीक छैन मित्र ! सबै लथालिंग र भताभुंग भइसकेको छ। धोद्रो लागेको बूढो रुखसरी बन्दै गरेको मेरो देशको भविष्यले मेरा हरेक रातका सपनाहरू आतंकित भएका छन्। देशको चिन्ता गर्नेहरू वर्षौंदेखि निष्फिक्री निदाइरहेछन् कुम्भकर्णसरी। तिमीले चिन्ता गरेर केही हुँदैन मित्र ! किनकि तिमी र तिमीजस्तै असंख्य खम्बाहरू त अब यो देशलाई काँध थाप्न नआउनेगरी विदेश पलायन भइसकेका छौ। मेरा परदेशी मित्रहरूले दिएका शुभकामनाहरूले मलाई चसचसी घोच्न थाल्छन् ! भतभती पोल्न थाल्छन् अनि पीडाको हलाहल साम्य पार्न म कल्पनाको गोसाइँकुण्डमा डुबुल्की मार्दै प्रार्थना गर्न चाहन्छु हे भोलेनाथ मुक्त गराइदेऊ मेरो मातृभूमिलाई सतीको श्रापबाट ! कुनै मञ्जुश्रीको प्रतीक्षा छ मलाई जसले पुनः चोभारको डाँडो काटेर यो देशका विकृतिविसंगति बगाएर नवसिर्जना गर्नेछ। सायद, त्यसपछि आउला कि नयाँ वर्ष ? पलभरका लागि आँखा चिम्म गर्छु। मेरा बन्द आँखाहरूमा सल्बलाउँछ समृद्ध नेपालको सपना ! सुन्दर, शान्त, विशाल नेपाल विकासको उडानमा अकाशिँदै गरेको सपना ! बहुमूल्य जडीबुटी गर्भमा लुकाएर अनुपम सौन्दर्यमा सदाबहार मुस्कुराइरहेछन् हिमाली चुचुराहरू। पहाडका पहरा फुटाउँदै निस्केका झरना र छाँगाहरूको मधुर संगीतमा रमाउँदै हरियाली वन दिनप्रतिदिन घना बनिरहेको छ। न डँढेलो न त चोरी फँडानी नै। आयात गरिनु पर्दैन यहाँ सलाईको काँटीदेखि दाँत कोट्याउने सिन्कासम्म ! भिराला ती पहाडी गरागरामा लटरम्म फलिरहेका छन् फलपूल तथा नगदेबालीहरू। सडक नपुगेको कहीँ छैन र पनि मासिएको छैन कत्ति पनि पर्यावरण। किसान आफ्नै सवारीसाधन चढेर खेतबारीमा पुग्छन् अनि मेसिनबाटै सम्पन्न गर्छन् खेतीका यावत् कामहरू। तराईका फाँटहरू मानौं अन्नपूर्णा हुन्। यिनलाई अन्नपूर्णाकै रूपमा राख्ने नीति लिएको छ सरकारले। त्यहाँ कुनै कंक्रिटका रूख रोप्ने अनुमति छैन किनकि, खाद्यान्नमा आत्मनिर्भर बनाइराख्नु छ भावी पुस्तालाई। उठाइनसक्नु किताबको भारी बोकेर विद्यालय जाँदैनन् यहाँका बालबालिका। उनीहरू त शिशुकक्षादेखि नै व्यावहारिक शिक्षा लिन्छन्। कोही माटो र बिरुवाको सम्बन्ध खोज्दैछन्, कोही गाईगोठ र भेडीगोठको अवलोकन गर्छन्। बर्दियाका फाँटहरूमा सेताम्ये फुलेको कपासमा सुतीको सपना बुनिरहेका छन् हाम्रा किशोर हातहरू। उन्नत बीउबिजनबाट फस्टाएको अर्गानिक उत्पादन बजारसम्म पुर्याउन भ्याइनभ्याइ छ किसान दाइलाई। घरेलु उद्योगबाट नै स्थानीयका अधिकांश आवश्यकता पूरा भइरहेको छ। सरकारको सकारात्मक सोच तथा उपयुक्त नीतिका कारण कुनै उद्यमी ऋणमा डुबेको छैन। पुस्तौनी ऋणबाट मुक्ति पाउनका लागि दूधेबालक आफन्तको जिम्मा लगाएर वैदेशिक रोजगारीमा जानुपर्ने बाध्यता छैन कुनै आमालाई। आर्थिक समस्याले पिरोलिएर दलालको भर पर्दै अनिश्चित यात्रामा निस्कन कुनै यौवनाहरू विवश छैनन् यहाँ। नैतिकता, इमानदारी र न्याय हराएको छैन यहाँ ! त्यसैले त यहाँ कुनै महिला, किशोरी र बालिका यौनहिंसाको सिकार हुँदैनन्। निर्बाध खेल्न र हिँड्न पाउँछन् उनीहरू आफ्नो घरआँगनमा। भ्रष्टाचार भन्ने शब्द नै पाइदैन यहाँको शब्दकोशमा। समृद्धिका नाराहरू तुल र पोस्टरमा टाँगिदैनन् यहाँ। जिम्मेवार निकायमा बसेकाहरू कुरा गर्दैनन्, काम गरेर देखाउँछन् किनकि, यहाँ राजनीतिलाई सेवा मानिन्छ, व्यापार होइन। आँखाभित्रको आफ्नो देशमा रमाइरहेको बेला अर्थविद्को भविष्यवाणी सुन्छु, अब केही समयमा नै मुलुक चरम आर्थिक संकटमा पर्नेछ। बेलैमा सचेत नहुने हो भने श्रीलंकाको नियति म झसंग हुन्छु। आँखा खुल्छ। मेरो सपना टुट्छ अनि वर्तमानको मेरो वास्तविक देशको अवस्थासँगै म बेसरी दुख्न थाल्छु। म मात्र होइन, आज हामी सारा नेपाली यसरी नै पलभरका लागि सपना र कल्पनामा नै रमाउँदै बाँकी जीवन सन्त्रासमा बाँचिरहेका छौं। उपयुक्त कृषि र औद्योगिक नीति लिन नसक्ने अनि परनिर्भरतामा समृद्धि खोज्ने नेतृत्वका कारण हामी लगभग माग्ने भइसकेका छौं। भ्रष्टाचार र आर्थिक चलखेल अब संस्कृतिकै रूपमा मौलाइरहेछ। मुलुकको राजनीति र जनताको अभिमतलाई खिरपाक ताउली बनाएर मोजमस्ती गर्ने प्रवृत्तिले खोक्र्याएको मुलुकमा जनता दिनदहाडै आत्मदाह गर्दैछन् गर्न खोज्दैछन् ! कोही साहुको ऋणले उठीबास लागेर सडकको बास गरिरहेछन्। यी सबैबीच के नयाँ वर्ष नयाँ उमंग लिएर आउन सक्ला ? आखिर कहिले आउला नयाँ वर्ष ? जनशून्य हुँदै गरेका गाउँहरूमा पुनः बस्ती बसाउने नयाँ वर्ष कहिले आउला ? नेपालीको साझा सपना फुलाउने सुनौला बिहानीजस्तो नयाँ वर्ष ! खै कहिले आउला त्यो नयाँ वर्ष ?"
इलाम माइपोखरी म्याराथनमा त्रिभुवन आर्मीका श्रेष्ठ विजयी,"इलाम : माइपोखरी म्याराथनमा पुरुषतर्फ त्रिभुवन आर्मी क्लबका हुमलाल श्रेष्ठ र महिलातर्फ नेपाल पुलिसकी राजपुरा पछाई विजयी भएका छन्। शुक्रबार ४२ दशमलव दुई किलोमिटर दूरी दुई घण्टा ५८ मिनेट १६ सेकेन्डमा पार गर्दै आर्मीका श्रेष्ठ प्रथम भएका हुन्। यस्तै, पुलिसकी पछाई २१ दशमलव १ किलोमिटरको दूरी एक घण्टा ४७ मिनेट ४५ सेकेन्डमा पार गर्दै महिलातर्फ प्रथम भएकी छन्। प्रथम हुने आर्मीका श्रेष्ठले दुई लाख ५० हजार रुपैयाँ र महिलातर्फ प्रथम हुने पुलिसकी पछाईले नगद एक लाख रुपैयाँ हात पारेका छन्। म्याराथनमा पुरुषतर्फ आर्मीकै मोहनदेव जोशी दोस्रो र आर्मीकै बेद सुनुवार तेस्रो भएका थिए। जोशीले तीन घण्टा पाँच मिनेट ३४ सेकेन्डमा निर्धारित दूरी पार गरेका थिए। जोशीले एक लाख ५० हजार नगद हात पारे। तेस्रो हुने सुनुवारले तीन घण्टा पाँच मिनेट ३५ सेकेन्डमा दूरी पार गर्दै एक लाख नगद पुरस्कार प्राप्त गरे। पुरुषतर्फ ९७ धावक सहभागी भएका थिए। महिलातर्फ सशस्त्र प्रहरीको एपीएफकी पुष्पा भण्डारी दोस्रो भइन्। भण्डारीले एक घन्टा ५८ मिनेट २१ सेकेन्डमा निर्धारित दूरी पार गर्दै नगद ५० हजार पुरस्कार पाइन्। आर्मीकी पूर्णलक्ष्मी न्यौपाने एक घन्टा ५९ मिनेट १९ सेकेन्डमा दूरी पार गर्दै तेस्रो भइन्। इलाम नगरपालिका, सन्दकपुर गाउँपालिका र रणशार्दुल गण इलामले संयुक्त रुपमा प्रतियोगिता आयोजना गरेका हुन्।"
बागलुङमा जेसिज कप फुटबल हुने,"बागलुङ : जेसिज बागलुङको आयोजनामा बागलुङमा जेसिज कप फुटबल प्रतियोगिता हुने भएको छ। नवप्रतिभा खेलाडीको पहिचानसँगै खेलकुद मार्फत बागलुङको पर्यटन क्षेत्रमा टेवा पुर्याउने उद्देश्यले आगामी वैशाख १७ देखि २३ गतेसम्म प्रतियोगिताको आयोजना गरिएको जेसिज बागलुङका अध्यक्ष सौरभ श्रेष्ठले बताए। प्रतियोगितामा साबिक धौलागिरि अञ्चलका बागलुङ, पर्वत, म्याग्दी र मुस्ताङका क्लबहरूले सहभागिता जनाउन सक्ने आयोजकले जनाएको छ। प्रतियोगिताका मुल संयोजक सौरभ खत्रीले साबिकको धौलागिरीका क्लबहरूले बाहिरी जिल्लाका चार जना खेलाडीहरू राख्न पाउने बताए। मुल संयोजक खत्रीले प्रतियोगितामा सहभागिताको लागि दर्ता शुल्क ८ हजार रुपैयाँ राखिएको बताउँदै विजेताले नगद १ लाख र उपविजेताले ७५ हजार, ट्रफी, मेडल र प्रमाणपत्र प्राप्त गर्ने बताए। यस्तै प्रतियोगिताका उत्कृष्ट खेलाडी, गोलरक्षक, रक्षक, मिडफिल्डर, स्टाइकरले विधागत पुरस्कार प्राप्त गर्ने मुल संयोजक खत्रीले बताए। प्रतियोगिता सम्पन्न गर्नका लागि १९ लाख लागत लाग्नु अनुमान गरेको अध्यक्ष श्रेष्ठले बताए। उनले प्रतियोगिता सम्पन्न गर्नका लागि स्थानीय सरकार, व्यापारिक प्रतिष्ठान, खेलकुद तथा विभिन्न सामाजिक संघसंस्था, बैंक तथा वित्तीय संस्थाहरूबाट सहयोग प्राप्त भएको र हुने क्रम जारी रहेको बताए। प्रतियोगितामा १६ टिमको सहभागिता हुने आयोजकले अनुमान गरेको छ। अध्यक्ष श्रेष्ठले सहभागिताको लागि विभिन्न क्लबहरूसँग संवाद भइरहेको बताए।"
न्युजिल्यान्डको पाकिस्तान भ्रमण: आजदेखि टी २० शृंखला,लाहोर: पाकिस्तान भ्रमणमा रहेको न्युजिल्यान्डले पहिलो ट्वान्टी २० अन्तर्राष्ट्रिय खेल शुक्रबार खेल्दै छ। करिब एक महिना लामो भ्रमणमा रहेको न्युजिल्यान्डले पाँच खेलको ट्वान्टी २० अन्तर्राष्ट्रिय शृंखलापछि एक दिवसीय अन्तर्राष्ट्रिय पनि खेल्ने छ। एकदिवसीय अन्तर्राष्ट्रिय शृंखला पनि पाँच खेलको हुनेछ। आज लाहोरस्थित गद्दाफी क्रिकेट रंगशालामा हुने खेल नेपालीसमय अनुसार राति ९ः ४५ बजे सुरु हुनेछ। इन्डियन प्रिमियर लिग (आईपीएल)को उद्घाटन खेलमा घुँडामा लागेको चोटका कारण नियमित कप्तान केन विलियमसन बिनानै न्युजिल्यान्डको टिम पाकिस्तान पुगेको छ। उनको अनुपस्थितिमा न्यजिल्यान्डको नेतृत्व टम लथामले गर्नेछन्। बाबर आजमको कप्तानीमा घरेलु मैदानमा उत्रिने पाकिस्तान जितसँगै शृंखलाको सुरुआत गर्न चाहन्छ। सुरआती तीन ट्वान्टी २० अन्तर्राष्ट्रिय लाहोरमै हुनेछन्। त्यसपछिका दुई अर्थात् चौथो र पाँचौं खेल रावलपिन्डीमा हुनेछन्। एकदिवसीय शृंखलाका सुरुआती दुई खेल रावलपिन्डीमै खेलेर न्युजिल्यान्ड र पाकिस्तान बाँकी खेलका लागि कराँची पुग्ने छन्।
जलविद्युत्को स्वर्णयुग,"यता, ७० को दशकमा प्राधिकरणद्वारा निर्मित तीन ठूला आयोजना राष्ट्रिय प्रसारणमा जोडिएका छन्। चमेलिया ४० मेगावाट, त्रिशूली थ्री ए ६० मेगावाट माथिल्लो तामाकोसी जलविद्युत् आयोजना ४ सय ५६ मेगावाट राष्ट्रिय प्रसारणमा जोडिएका छन्। काठमाडौं : मुलुकको पहिलो फर्पिङ जलविद्युत् आयोजना १९६८ सालमा बनेपछि नेपालमा जलविद्युत्को युग सुरु भएको हो। जलविद्युत् उत्पादनको १ सय २२ वर्षपछि विद्युत्जडित क्षमता करिब २५ सय मेगावाट पुगेको नेपाल विद्युत् प्राधिकरणको तथ्यांक छ। यसमा पनि ७० दशक जलविद्युत्का लागि खास रह्यो। १८ घण्टासम्मको लोडसेडिङले आक्रान्त भएको यो दशकमा नै विद्युत् उत्पादन वृद्धि भई भारतमा निर्यातसम्म गर्न सफल भयो। दशकौंसम्म अन्धकारमा बस्न बाध्य भएको मुलुक २०७५ वैशाख ३१ गतेबाट लोडसेडिङ मुक्त भयो। २०७३ सालमा नेपाल विद्युत् प्राधिकरणको नेतृत्व कुलमान घिसिङले सम्हालेपछि सोही वर्षको कात्तिकको लक्ष्मीपूजादेखि काठमाडौं उपत्यका लोडसेडिङ मुक्त भएको थियो। २०४९ सालमा सरकारको खुल्ला बजार नीतिपछि निजी क्षेत्र पनि विद्युत् उत्पादनमा अघि बढेको हो। समीक्षा दशकमा कुल विद्युत् उत्पादनमा निजी क्षेत्रको योगदान दुई तिहाइभन्दा बढी रहेको छ। यो अवधिमा निजी क्षेत्रबाट मात्रै करिब एक सय आयोजनाका करिब १५ सय मेगावाट राष्ट्रिय ग्रिडमा जोडिएको छ। २०७९ सालमा मात्रै निजी क्षेत्रद्वारा उत्पादित करिब ४ सय ९६ मेगावाट राष्ट्रिय ग्रिडमा जोडिएको छ। यता, ७० को दशकमा प्राधिकरणद्वारा निर्मित तीन ठूला आयोजना राष्ट्रिय प्रसारणमा जोडिएका छन्। चमेलिया ४० मेगावाट, त्रिशूली थ्री ए ६० मेगावाट माथिल्लो तामाकोसी जलविद्युत् आयोजना ४ सय ५६ मेगावाट राष्ट्रिय प्रसारणमा जोडिएका छन्। २०७० को दशकमा पहिलो अन्तरदेशीय प्रसारणलाइन ढल्केवरमुज्जफपुर ४० केभी प्रसारणलाइन सञ्चालनमा आयो। यस्तै, आन्तरिक रूपमा नै विद्युत् प्रसारणका लागि आवश्यक खिम्ती ढल्केवर २२० केभी प्रसारणलाइन पनि यही दशकमा नै सञ्चालनमा आएको छ। २०७८ सालको वर्षायाममा दैनिक करिब पाँच सय मेगावाटसम्म बिजुली खेर जाने अवस्था पनि सिर्जना भयो। २०७९ सालकोे वर्षाबाट भारतलाई बिजुली निर्यातको बाटो खुल्यो। २०७९ जेठबाट कात्तिकसम्म करिब ११ अर्बको बिजुली भारतलाई बेचिएको छ। तर, दशकौंदेखि चर्चामा रहेका पञ्चेश्वर बहुउद्देश्य आयोजना, बुढीगण्डकीलगायतका आयोजना भने यस अवधिमा बन्न सकेनन्।"
झनै बढ्यो बेरुजु,"काठमाडौं : प्रत्येक वर्ष बेरुजु रकम थपिँदै जाँदा यसको आकार बढ्दै गएको छ। संघीय सरकारी कार्यालय, प्रदेश सरकारी कार्यालय, स्थानीय तह र संस्थाको तर्फ लेखापरीक्षणबाट अध्यावधिक बेरुजु रकम बढेर ५ खर्ब ८७ अर्ब ३३ करोड ९४ लाख रुपैयाँ पुगेको छ। महालेखा परीक्षक कार्यालयले बिहीबार सार्वजनिक गरेको ६० औं वार्षिक प्रतिवेदनअनुसार आर्थिक वर्ष २०७८०७९ मा सरकारको बेरुजुको तथ्यांक बढेको देखाएको हो। यो अघिल्लो आवको भन्दा २१४५ प्रतिशतले बढी हो। यसअघिको आव २०७७०७८ मा सरकारको बेरुजु रकम ४ खर्ब ८३ अर्ब ५९ करोड रुपैयाँ पुगेको थियो। यस्तै, यसअघिको आव २०७६०७७ सम्म बेरुजुतर्फ ४ खर्ब १८ अर्ब ८५ करोड रुपैयाँ थियो। तर पछिल्लो एक आर्थिक वर्षमै १ खर्ब १९ अर्ब ७७ करोड ७० लाख रुपैयाँ थपिँदा समग्रमा बेरुजुको आकार बढेको महालेखाले बताएको छ। बेरुजु थप्नेमा र हालसम्मकै सबैभन्दा बढी बेरुजुको हिस्सा संघीय सरकारी कार्यालयकै छ। जसमा सो आवमा मात्रै संघीय सरकारको थप बेरुजु ५६ अर्ब ३१ करोड ९ लाख थपिएर कुल २ खर्ब ९६ अर्ब १३ करोड २९ लाख रुपैयाँ पुगेको छ। यस्तै, सो आवमा मात्रै प्रदेश सरकारको बेरुजु ७ अर्ब २० करोड ५० लाख रुपैयाँ बराबरको थपिएर कुल २४ अर्ब ३७ करोड ८० लाख रुपैयाँ पुगेको छ। यस्तै, सो आव स्थानीय तहअन्तर्गत ४२ अर्ब ८८ करोड ९ लाख रुपैयाँबराबरको थप बेरुजुले कुल १ खर्ब ७२ अर्ब ६० करोड पुगेको छ। यसबाहेक अन्य संस्था समितिको बेरुजु १३ अर्ब ३८ करोड २ लाख रुपैयाँले थपिएर कुल ९४ अर्ब २२ करोड ३१ लाख रुपैयाँ बेरुजु पुगेको छ। आर्थिक कार्यावधि तथा वित्तीय उत्तरदायित्व ऐन, २०७६ को दफा २ मा प्रचलित कानुनबमोजिम पुयाउनुपर्ने रीत नपुयाई कारोबार गरेको वा राख्नुपर्ने लेखा नराखेको तथा अनियमित वा बेमनासिब तरिकाले आर्थिक कारोबार गरेको भनी लेखापरीक्षण गर्दा औंल्याएकोे कारोबारलाई बेरुजुको रूपमा परिभाषित गरिएको छ। सोही ऐनले बेरुजुलाई असुल गर्नुपर्ने, नियमित गर्नुपर्ने र पेस्की गरी तीन वर्गमा वर्गीकरण गरेको छ। यस कार्यालयले बेरुजु वर्गीकरण गर्दा असुल गर्नुपर्ने बेरुजुमा हिनामिना र मस्योट, हानिनोक्सानी र अन्य असुल गर्नुपर्ने बेरुजु समावेश गरेको छ। नियमित गर्नुपर्ने बेरुजुलाई अनियमित भएको, प्रमाण कागजात पेस नभएको, जिम्मेवारी नसारेको र शोधभर्ना नलिएको गरी चार समूहमा वर्गीकरण गरेको छ। पेस्कीलाई कर्मचारी, मोबिलाइजेसन र अन्य पेस्कीमा वर्गीकरण गरिएको छ। आव २०७८०७९ मा बेरुजु १ खर्ब बढी यस वर्ष बेरुजु १ खर्ब १९ अर्ब ७७ करोड ७० लाख रुपैयाँ रहेको छ। यसमा असुल गर्नुपर्ने वास्तविक बेरुजु ३० अर्ब ४२ करोड रुपैयाँ रहेको उल्लेख छ। यो कुल बेरुजुको २५४० प्रतिशत हो। तर कागजात नपुगेका, जिम्मेवारी नलिएका, प्रमाण नपुगेका र अनियमित भएका बेरुजुमा कुल ७९ अर्ब ४५ करोड १९ लाख रुपैयाँ पुगेको छ। यसअन्तर्गत प्रमाण कागज नै पेस नगरेका कारण ५९ अर्ब ११ करोड २० लाख रुपैयाँको बेरुजु देखिएको छ। यसमा मात्रै कुल बेरुजुको ४९३४ प्रतिशत रहेको छ। साथै, सो आवमा पेस्कीको नाममा ९ अर्ब ८९ करोड ८८ लाख रुपैयाँबराबरको बेरुजु देखिएको छ। टुंगो लगाउनै पर्ने साढे ३ खर्ब बढी कारबाही टुंगो लगाउनुपर्ने रकम ३ खर्ब ७२ अर्ब ४५ करोड १३ लाख रुपैयाँ छ। उक्त रकम गत वर्षभन्दा ७७८ प्रतिशतले बढेको हो। बढी बेरुजु अर्थ मन्त्रालयमा मन्त्रालयगत आधारमा सबैभन्दा बढी बेरुजु अर्थ मन्त्रालयको छ। रकमगत आधारमा मन्त्रालयगत कुल बेरुजुमा अर्थ मन्त्रालयको हिस्सा ५७६६ प्रतिशत छ। कुल बेरुजुमध्ये ३२ अर्ब ४६ करोड रुपैयाँ अर्थ मन्त्रालयको रहेकोे प्रतिवेदनमा उल्लेख छ। यसपछि क्रमशः भौतिक पूर्वाधार तथा यातायात मन्त्रालयको १५ ६२ प्रतिशत (८ अर्ब ७९ करोड ७४ लाख), सञ्चार तथा सूचना प्रविधि मन्त्रालयको ४८१ प्रतिशत (२ अर्ब ५३ करोड ७१ लाख), कृषि तथा पशुपन्छी विकास मन्त्रालयको ४५१ प्रतिशत (२ अर्ब ५३ करोड ७१ लाख रुपैयाँ) रहेको छ। त्यसैगरी, गृह मन्त्रालयको २७९ प्रतिशत (१ अर्ब ५७ करोड ८ लाख), भूमि व्यवस्था, सहकारी तथा गरिबी निवारण मन्त्रालयको २३८ प्रतिशत (१ अर्ब ३४ करोड २४ लाख ), ऊर्जा, जलस्रोत तथा सिँचाइ मन्त्रालयको २३० प्रतिशत (१ अर्ब २९ करोड ७२ लाख), सहरी विकासको १९५ प्रतिशत वा १० अर्ब र खानेपानी मन्त्रालयको १५६ प्रतिशत अर्थात् ८७ करोड ७४ लाख रुपैयाँ रहेको छ। बेरुजुमा स्वास्थ्य तथा जनसंख्या मन्त्रालयको १५४ प्रतिशत (८६ करोड ७४ लाख) र अन्य मन्त्रालयको ४८८ प्रतिशत (२ अर्ब ७४ करोड ९१ लाख) रुपैयाँ बेरुजु भएको महालेखाले औंल्याएको छ। यसैक्रममा अर्थविद् डा डिल्लीराज खनाल हरेक वर्ष महालेखा परीक्षकले बेरुजुबारे तथ्यांक सार्वजनिक गर्ने र सुझाव दिने औपचारिकता मात्रै गर्दै आएको तर कार्यान्वयन नभएको टिप्पणी गर्छन्। उनका अनुसार प्रतिवेदनले दिएको सबै सुझावलाई कार्यान्वयनमा ल्याउने काम गरे मात्रै बेरुजु कम हुन सक्नेछ। उनले वित्तीय अनुशासनलाई ठोस रूपमा लागू गर्न जरुरी भएको बताए। यो वर्ष संघीय र प्रदेश सरकारी कार्यालय, स्थानीय तह, संगठित संस्था, समिति तथा अन्य संस्थासमेतको ७१ खर्ब ३८ अर्ब १७ करोडको लेखापरीक्षण गर्दा प्रारम्भिक प्रतिवेदनबाट रु१ खर्ब २९ अर्ब ९६ करोड बेरुजु देखिएको छ। सोमध्ये प्रतिवेदन अवधिसम्म ९ अर्ब ७८ करोड (कुल बेरुजुको ७५ प्रतिशत) सम्परीक्षण गराएबाट १ खर्ब १९ अर्व ७८ करोड बेरुजु फस्र्योट हुन बाँकी छ। यो वर्षसम्म फस्र्योट गर्न बाँकी कुल बेरुजु ५ खर्व ८७ अर्ब ३४ करोड रुपैयाँ पुगेको हो, प्रतिवेदनमा उल्लेख छ। उल्लिखित १० मन्त्रालयमा संघीय सरकारी कार्यालयतर्फको कुल बेरुजुको ९५१२ प्रतिशत रहेको छ। यसैगरी प्रदेश सरकारतर्फ लेखापरीक्षण अरूको तुलनामा २३० प्रतिशत बेरुजु कायम भएकोमा सबैभन्दा बढी कर्णाली प्रदेशको ३९२ प्रतिशत र सबैभन्दा घटी गण्डकी प्रदेशको १२३ प्रतिशत रहेको छ। स्थानीय तहतर्फ लेखापरीक्षण अंकको तुलनामा ३८ प्रतिशत बेरुजु कायम भएकोमा सबैभन्दा बढी तेह्रथुम जिल्लाको आठराई गाउँपालिकामा २०३१ प्रतिशत र सबैभन्दा घटी प्यूठान जिल्लाको मल्लरानी र सरुमारानीमा रहेको छ। महालेखाका अनुसार यो वर्ष ४ हजार ६८ संघीय सरकारी कार्यालयको लेखापरीक्षण गरिएकोमा १ हजार ९ सय २९ कार्यालयमा उल्लेख्य बेरुजु देखिएन। प्रदेश सरकारी कार्यालयतर्फ १ हजार २ सय १८ को लेखापरीक्षण गरेकोमा ४ सय ४४ कार्यालयमा भने उल्लेख्य बेरुजु नदेखिएको प्रतिवेदनमा उल्लेख छ।"

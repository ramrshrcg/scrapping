शीर्षक,विवरण
चार वर्षदेखि रोकिएको अन्तरपालिका भलिबल प्रतियोगिता सुचारु,"अर्घाखाँची : कोरोना महामारीका कारण विगत चार वर्षदेखि रोकिएको अन्तरपालिका पुरुष भलिबल प्रतियोगिता सुचारु हुने भएको छ । अर्घाखाँची युवा परिषदको आयोजनामा हुँदै आएको जिल्लाको बहुप्रतिष्ठित भलिभल खेल २०७६ को संस्करणपछि हुन सकेको थिएन । अवस्था सहज हुँदै गएपछि यस वर्षबाट खेलका संस्करण पुनः सुचारु हुने परिषदका अध्यक्ष काजी श्रेष्ठले बताए । परिषद्ले अर्घाखाँचीका ६ वटा स्थानीय तहबीच पालिकास्तरीय चौथो अन्तरपालिका भलिबल प्रतियोगिता आउँदो कार्तिक १६ गतेदेखि सञ्चालन हुने पत्रकार सम्मेलनको आयोजना गरेर जानकारी दिएको छ । प्रतियोगितामा जिल्लाका ३ नगरपालिका र ३ गाउँपालिकाका टिमको सहभागिता रहने छ। खेललाई थप रोचक बनाउन प्रत्येक टिमले २ जना खेलाडी सम्बन्धित पालिकाभन्दा बाहिरबाट राख्न पाइने व्यवस्था गरिएको परिषदका महासचिव प्रकाश भुसालले बताए । खेल क्षेत्रको विकासमा टेवा पुगोस् भनेर प्रतियोगिता आयोजना गरिएको परिषदले जनाएको छ । भलिबल प्रतियोगितामा प्रथम हुने टिमलाई नगद ५० हजार पुरस्कार दिइनेछ। द्वितीय हुने टिमलाई नगद ३० हजार र तृतीय हुने टिमलाई २० हजार नगद पुरस्कार दिइनेछ। यस्तै रनिङ्गशिल पचाउने टिमलाई ५० हजार थप गरी १ लाख पुरस्कार प्रदान गरिने महासचिव प्रकाश भुसालले जानकारी दिए । अहिलेको चौथो संस्करणमा शितगंगा नगरपालिकालाई शिल्ड पचाउने अवसर छ । २०७५ र २०७६ को संस्करण शितगंगाले जितेको थियो । अहिलेको संस्करण जितेर शिल्ड पचाउने अवसर शितगंगालाई रहेको छ । साथै प्रतियोगितामा उत्कृष्ट खेलाडीहरुले नगद पुरस्कार पाउनेछन्। सामाजिक क्षेत्रमा सक्रिय परिषदले भजन कृतन, होली, रोपाइँजात्रा, माघे सक्रान्ति मेलामा कार्यक्रम गर्दै आएको छ । मनोरञ्जनका क्षेत्रका अलावा वृद्धाअश्रमलाई सहयोग, रक्तदान, स्वास्थ्य शिविर, विभिन्न रोजगार तथा शिपमुलक तालिमसमेत गर्दै आएको छ । परिषदले अन्य क्षेत्रमा पनि रचनात्मक कार्य गर्दै आएको छ ।"
हाङचाओमा पदकको खोजी,"हाङचाओ (चीन) : अहिले मुलुकको सिंगो खेलकुद क्षेत्र १९औं एसियाली खेलकुदमा होमिएको छ। नेपालका खेलाडी, प्रशिक्षक, खेल पदाधिकारीसँगै नेतृत्व तहमा रहेका पदाधिकारी चीनको हाङचाओ सहरमा व्यस्त छन्। एसियाली राष्ट्रको महाकुम्भका रूपमा रहेको १९औं एसियाली खेलकुदमा ४५ राष्ट्रका १२ हजारभन्दा बढी खेलाडीले प्रतिस्पर्धा गरिरहेका छन्। गत असोज ६ गतेबाट सुरु भएको प्रतियोगितामा ४० खेलमा ४ सय ८१ स्वर्ण पदकका लागि खेलाडीहरूले आफ्नो कौशल प्रदर्शन गरिरहेका छन्। आशा गरिएकै खेलमा कमजोर प्रदर्शन १९औं एसियाली खेलकुदमा नेपालबाट २९ खेलका २ सय ५३ जना खेलाडी सहभागी छन्। नेपालले सहभागिता जनाएकामध्ये आधाजसो खेल सम्पन्न भइसक्दा पनि पदक जित्न सकेको छैन। नेपालले पदकको आशा गरेको तेक्वान्दो, उसु, जुडोलगायतका मार्सल आर्ट्सका खेल सम्पन्न भइसकेका छन्। आशा गरिएको अर्को खेल बक्सिङको पनि अधिकांश खेल सम्पन्न भइसकेको छ। पहिलो खेलमा बाई पाएर क्वार्टरफाइनलमा स्थान बनाएकी सरस्वती रानाले शनिबार खेल्दैछिन्। उनले भियतनामकी खेलाडीलाई प्रतिद्वन्द्वी पाएकी छन्। एसियाली खेलकुदमा गौरवपूर्ण इतिहास बोकेको नेपाली तेक्वान्दो पछिल्लो चार संस्करणमा पदकविहीन बन्दै आएको छ। एसियाली खेलकुदमा नेपालले अहिलेसम्म २४ पदक जितेको छ। त्यसमध्ये तेक्वान्दोबाट मात्रै सर्वाधिक १५ पदक भित्र्याएको छ। जसमा एक रजतसहित १४ कांस्य छ। सन् १९८६ मा दक्षिण कोरियाको सोलमा भएको एसियाली खेलकुदमा तेक्वान्दो र बक्सिङमा नेपालले ४४ कांस्य पदक जितेको थियो। त्यसपछि तेक्वान्दोले सन् १९९० बाहेक २००६ सम्म हरेक संस्करणमा पदक जित्दै आएको थियो। त्यसयता भने तेक्वान्दोले एसियाली खेलकुदमा पदक जित्न सकेको छैन। सन् १९९८ मा थाइल्यान्डमा भएको एसियाली खेलकुदमा सविता राजभण्डारीले तेक्वान्दोबाट नेपाललाई पहिलो रजत दिलाएकी थिइन्। त्यसपछि पछिल्लो पटक सन् २००६ को दोहा एसियाली खेलकुदमा दीपक विष्ट, मनिता शाही र आयशा शाक्यले तेक्वान्दोबाट कांस्य पदक भित्र्याएका थिए। तेक्वान्दोपछि नेपालले बक्सिङबाट ६, कराँतेबाट २ र प्याराग्लाइडिङमा १ रजत पदक जितेको छ। आशा गरिएको अर्को खेल कराँतेको प्रतिस्पर्धा भने बिहीबारबाट सुरु हुँदैछ। तेक्वान्दो प्रशिक्षक कुमार लामा घिसिङ उत्साहबिनाको तयारी, छोटो बन्द प्रशिक्षण र अपर्याप्त सेवा सुविधाका बाबजुद पनि तेक्वान्दोले उत्कृष्ट प्रदर्शन गरेको बताउँछन्। अहिले धेरै जना तेक्वान्दोले पदक ल्याएन भनेर कुर्लिरहेका छन्। अरूले सहभागिता मात्रै जनाउँदा उत्कृष्ट प्रदर्शन हुने तेक्वान्दोले चाहिँ पदक नै ल्याउनुपर्छ भन्ने भावना छ ?,उनी प्रतिप्रश्न गर्दै भन्छन्, सरकारले तेक्वान्दोलाई प्राथमिकतामा राखे पनि पर्याप्त सेवासुविधा दिएन। पूर्ण कोटा भने पनि मिक्स टिमको कोटा नदिँदा तेक्वान्दो पदकबाट वञ्चित हुन पुग्यो। भलिबल प्रशिक्षक जगदीश भट्ट नेपालले अझै थुप्रै खेलमा प्रतिस्पर्धा गर्न बाँकी रहेकाले अहिले नै पदकका विषयमा टीकाटिप्पणी गर्ने समय नभएको बताउँछन्। पदकका विषयमा अहिले नै टीकाटिप्पणी गर्ने समय भएको छैन। हामीले अझै थुप्रै खेलमा प्रतिस्पर्धा गर्न बाँकी छ, उनी भन्छन्, प्रतिस्पर्धा नै नगरी पदक आउँदैन। पदकका लागि खेल्नै पर्छ। कमजोर तयारी प्रशिक्षक घिसिङ एसियाली खेलकुदका लागि नेपालको तयारी निकै कमजोर रहेको दाबी गर्छन्। नेपालले १९औं एसियाली खेलकुदमा कुनकुन खेलमा सहभागिता जनाउने भन्ने निर्णय नै समयमा गर्न सकेन। कतिपय खेलको टुंगो त प्रतियोगिता सुरु हुनुभन्दा एकडेढ महिनाअघि मात्रै गरिएको छ, उनी भन्छन्, यस्तो अवस्थामा कहिले खेलाडी छनोट गर्ने अनि कहिले प्रशिक्षण सुरु गर्ने ? तयारी नै कमजोर भएपछि पदकको आशा राख्नु व्यर्थ हो। उनी पदक जितेन भनेर खेलाडीलाई मात्रै दोष दिनुभन्दा सम्बन्धित निकायले पनि आत्मालोचना गर्नुपर्ने बताउँछन्। भलिबल प्रशिक्षक भट्ट पनि योजनाबिनाको तयारीले प्रतिफल नदिने भएकाले एसियाली खेलकुदका लागि हामीले स्पष्ट योजना बनाउन नसकेको बताउँछन्। हामीले हरेक कुरामा योजना र पूर्वतयारी गर्नुपर्छ। एसियाली खेलकुदका विषयमा हामीले न योजना बनाउन सक्यौं न त यथेष्ट तयारी नै। कोरोना महामारीका कारण एक वर्षपछि धकेलिँदा पनि हामीले अन्तिम समयसम्म कुरिरह्यौं, उनी भन्छन्, व्यवस्थापकीय हिसाबले काम गर्न नसकेकै कारण आक्कलझुक्कल मात्रै पदक आइरहेको छ। नाम मात्रको वैदेशिक प्रशिक्षण विशेष प्रशिक्षणका लागि स्वदेशमा पूर्वाधारको अभाव देखिएपछि १९औं एसियाली खेलकुदलाई लक्षित गर्दै नेपालले केही खेलका खेलाडीलाई वैदेशिक प्रशिक्षणमा पनि पठाएको थियो। तेक्वान्दोको पुम्से टोली मलेसिया, ग्योरोगी थाइल्यान्ड, बक्सिङ भारत, उसु चीन, रग्बी मलेसिया, भारोत्तोलन साउदी अरेयिबा, पौडी इजरायल र टेबुलटेनिसको वैदेशिक प्रशिक्षण दक्षिण कोरियामा भएको थियो। तर, वैदेशिक प्रशिक्षणमा सहभागीहरूले त्यसको अवधि निकै छोटो भएको, पुरानै प्रशिक्षण शैली अपनाइएको भन्दै असन्तुष्टि जनाएका थिए। वैदेशिक प्रशिक्षण पनि नाम मात्रकै भयो। विदेश गएर पनि हामीले नेपालको जति पनि सेवा सुविधा पाउन सकेनांै, एक प्रशिक्षक भन्छन्, विदेश गएर पनि स्वदेशको जतिकै सेवा सुविधा र एक्सपोजर पाइएन भने त्यसको के महत्र्व रहन्छ र ? २४ बाट २९ खेल पुर्याइयो राष्ट्रिय खेलकुद परिषद्द्वारा गठित हाई परफमेन्स कमिटीले सुरुमा एसियाली खेलकुदमा २४ खेलमा सहभागी हुने निर्णय गरेको थियो। तर, युवा तथा खेलकुदमन्त्री, राष्ट्रिय खेलकुद परिषद्का सदस्यसचिवलगायतको प्रत्यक्ष दबाबमा खेल संख्या बढाएर २९ पुर्याइएको थियो। हाई परफमेन्स कमिटीको सुझावका आधारमा पहिले तेक्वान्दो, महिला फुटबल, साइक्लिङ, थ्री बाई थ्री बास्केटबल, आर्चरी, एथलेटिक्स, ब्याडमिन्टन, बक्सिङ, कराँते, स्क्वास, पौडी, फेन्सिङ, टेबुलटेनिस, भलिबल, जुडो, टेनिस, ट्रायथलन, भारोत्तोलन, कुस्ती, ह्यान्डबल, कुस्ती, सुटिङ, कबड्डी र गल्फमा सहभागिता जनाउने निर्णय गरेको थियो। पछि डान्स स्पोर्ट्स, क्यानोइङ, ईस्पोटर््स, उसु र रग्बी गरी पाँच खेल थप गरिएको थियो। राष्ट्रिय खेलकुद परिषद्का पदाधिकारीहरू भने हाई परफमेन्स कमिटीको सुझावकै आधारमा थप खेलहरू पनि समावेश गरिएको बताउँदै आएको छ। टिम व्यवस्थापकको चर्चा हाङचाओस्थित हाङचाओ ओलम्पिक स्पोर्ट्स सेन्टरमा १९ औं एसियाली खेलकुदको उद्घाटनको तयारी भइरहँदा नेपालमा भने टिम व्यवस्थापकमा रहेका व्यक्तिहरूलाई लिएर चर्चा सुरु भएको थियो। सम्बन्धित खेलकुदसँग सम्बन्ध नै नभएका राष्ट्रिय खेलकुद परिषद्का कर्मचारीलाई टिम व्यवस्थापक बनाइएको भन्दै चर्को आलोचना भएको थियो। टिम व्यवस्थापक सम्बन्धित संघका पदाधिकारी वा सो खेलसँग सम्बन्धित विज्ञ हुनुपर्ने प्रावधान रहे पनि राष्ट्रिय खेलकुद परिषद्ले संघको अधिकार र कोटा खोसेर आफ्नो कर्मचारीलाई टिम व्यवस्थापक बनाएको थियो। टिम व्यवस्थापकका विषयमा सबैभन्दा बढी विवाद उसुमा भयो। वीरबहादुर तामाङ नेतृत्वको नेपाल उसु महासंघले नारायण गिरीलाई टिम व्यवस्थापक तोकेको थियो। महासंघका उपाध्यक्षसमेत रहेका गिरीको एक्रिडेसन कार्डसमेत बनेको थियो। यसबीचमा राष्ट्रिय खेलकुद परिषद्बाट मान्यता प्राप्त उसु महासंघ आफ्ना महासचिव नवराज ढुंगानालाई टिम व्यवस्थापक बनाउन लागिपरेको थियो। तर, उनको एक्रिडेसन कार्ड आएन। दुई महासंघबीचको झगडाको फाइदा उठाउँदै परिषद्ले कराँते प्रशिक्षक दीपक श्रेष्ठलाई उसुको टिम व्यवस्थापक बनाएको थियो। श्रेष्ठलाई उसुको टिम व्यवस्थापक बनाइएपछि उनको निकै आलोचना भयो। राष्ट्रिय खेलकुद परिषद्का पूर्वसदस्यसचिव तथा कराँते महासंघका अध्यक्ष युवराज लामाले एउटा खेलको प्रशिक्षक अर्को खेलको व्यवस्थापक बनेको भन्दै सामाजिक सञ्जाल फेसबुकमा स्टाटस लेखेका थिए। त्यसपछि बुधबार र बिहीबार यी दुईबीच सामाजिक सञ्जालमा जुहारी नै चलेको थियो। दीपकले आफू उसुको नभई कराँतेको व्यवस्थापक भएको जिकिर गरेका थिए। तर, परिषद्को टिम व्यवस्थापकको सूचीमा भने उनको नाम उसुमै छ। यसैगरी पूर्वओलम्पियन तथा तेक्वान्दो प्रशिक्षक दीपक विष्टलाई गल्फको टिम व्यवस्थापक बनाएको विषयले पनि निकै चर्चा पायो। धेरैले दुई दीपकको विदेश मोहलाई लिएर आलोचना पनि गरेका थिए। तेक्वान्दो प्रशिक्षक विष्ट तेक्वान्दोबाट कोटामा नपरेपछि अर्कै संघको टिम व्यवस्थापक बनेका थिए। श्रेष्ठ राष्ट्रिय तथा अन्तर्राष्ट्रिय खेलाडी संघका अध्यक्ष हुन् भने विष्ट पूर्वअध्यक्ष। खेलाडीको हिकहितका लागि गठित संस्थाका व्यक्तिहरू नै अरूको कोटा खोसेर विदेश भ्रमणका लागि मरिहत्ते गरेकोमा धेरैले आलोचना गरेका छन्। यसैगरी राष्ट्रिय खेलकुद परिषद् कर्मचारी संघकी अध्यक्ष सरस्वती केसी, महासचिव कुमार बस्नेत, पूर्वमहासचिव फणीन्द्र पौडेल, डिल्लीराम काफ्लेलगायत पनि विभिन्न खेलको टिम व्यवस्थापक बनेर हाङचाओ आएका छन्। कुमार क्यानोइङ, फणीन्द्र डान्स स्पोर्ट्स र डिल्लीराम कबड्डीको टिम व्यवस्थापकको भूमिकामा छन्। असम्बन्धित खेलको टिम व्यवस्थापक बन्नेमा परिषद्का कर्मचारीमात्रै होइन, विभागीय टोली नेपाल पुलिस, एपीएफ र आर्मीका खेलकुद हेर्ने व्यक्तिहरू पनि छन्। पुलिसका रुकेश तन्डुकार सुटिङ, एपीएफका सुधीर सुवेदी कुस्ती र आर्मीका मुनाल बस्नेत एथलेटिक्सको टिम व्यवस्थापकको भूमिकामा हाङचाओ आएका छन्। क्रिकेटको कीर्तिमान १९औं एसियाली खेलकुदअन्तर्गत क्रिकेटमा नेपालले नवप्रवेशी मंगोलियालाई २ सय ७३ रनले पराजित गर्दा कीर्तिमानको ओइरो लागेको थियो। टस हारेर पहिले ब्याटिङ गरेको नेपालले निर्धारित २० ओभरमा ३ विकेटको क्षतिमा ३ सय १४ रनको योगफल खडा गरेको थियो। जवाफी ब्याटिङ गरेको मंगोलिया १३१ ओभरमा ४१ रनमा समेटिएको थियो। टीट्वेन्टी क्रिकेटमा कुनै पनि टोलीले तीन सयको आँकडा पूरा गरेको यो पहिलो पटक थियो। यस्तै मंगोलियाविरुद्धको जित पनि सबैभन्दा फराकिलो जित थियो। टीट्वेन्टी क्रिकेटमा नेपाललाई कीर्तिमानी जित दिलाउन कुशल मल्लले १ सय ३७ रनको अविजित शतकीय पाली खेलेका थिए। कुशलले ३४ बलमै शतक प्रहार गर्दै टीट्वेन्टी क्रिकेटमा सर्वाधिक छिटो शतक बनाउने खेलाडीको कीर्तिमान नाममा लेखाए। यसअघि टीट्वेन्टीमा सर्वाधिक छिटो शतक ३५ बलमा बनेको थियो। भारतका रोहित शर्मा, दक्षिण अफ्रिकाका डेभिड मिलर र चेक रिपब्लिकका सुदेशविक्रम शेखरले ३५ बलमा शतक प्रहार गरेका थिए। यसैगरी दीपेन्द्रसिंह ऐरीले ९ बलमै अर्धशतक प्रहार गरेका थिए। उनी सर्वाधिक छिटो अर्धशतक प्रहार गर्ने खेलाडीसमेत बनेका थिए। पाँच सयभन्दा बढी स्ट्राइक रेटमा रन बनाउने दीपेन्द्र पहिलो खेलाडी बने। १० बलमा ५२ रन बनाउँदा उनको स्ट्राइक रेट ५ सय २० थियो। मंगोलियाविरुद्ध ३ सय १४ रन बनाउँदा १५७ को रनरेटमा नेपालले रन बनाएको थियो। जुन अहिलेसम्मकै उच्च हो। उक्त खेलमा नेपाली खेलाडीले २६ छक्का प्रहार गरेका थिए। जसमा कुशल मल्लले १२, दीपेन्द्रसिंह ऐरीले ८ र रोहित पौडेलले ६ छक्का हिर्काएका थिए। एकै खेलमा सर्वाधिक छक्का पनि यही खेलमा प्रहार भएको हो। यसअघि अफगानिस्तान र वेस्ट इन्डिजले एकै खेलमा २२ छक्का हानेका थिए। पदक भित्र्याउन अबको रणनीति नेपाल एसियाली खेलकुदको पछिल्लो २५ वर्षदेखि पदकबाट वञ्चित भएको छैन। हरेक संस्करणमा एउटा भए पनि पदक भित्र्याउँदै आएको छ। हाङआचो एसियाली खेलकुदमा पनि सबैको ध्यान पदकमै केन्द्रित छ। नेपालले आशा गरेका खेलहरू सकिँदा पदकको सम्भावना कम हुँदै गएको बताए पनि सदस्यसचिव घिसिङ भने नेपालले पदक जित्नेमा आशावादीजस्तै देखिन्छन्। १९औं एसियाली खेलकुदको मुख्य लक्ष्य उत्कृष्ट प्रदर्शन गर्ने र पदक तालिकामा आफूलाई उभ्याउने रहेको बताउँदै त्यहीअनुसारको तयारी गरेर चीन आएको उनी बताउँछन्। १९औं एसियाली खेलकुदको मुख्य लक्ष्य उत्कृष्ट प्रदर्शन हो। यससँगै नेपाललाई पदक तालिकामा उभ्याउनु पनि हो, नेपाली टोलीका सेभ द मिसनसमेत रहेका घिसिङ भन्छन्, खेलाडीहरू पनि उच्च मनोबल लिएर हाङचाओ पुगेका छन्। हामी पदक जित्नकै लागि यहाँ आएका हौं। उनले खेलकुदलाई ग्रासरुट तहबाटै व्यवस्थित बनाउन यसअघिका नेतृत्व चुकिरहेको बताउँदै परिषद्को अहिलेको नेतृत्व गम्भीर रूपमा लागेको बताए। प्रशिक्षक कुमार लामा घिसिङ भने पदकको सम्भावना कम हुँदै गएको र दुईतीन महिनाको तयारीले पदकको आशा राख्नु गलत भएको बताउँछन्। राज्यले एसियाली खेलकुदजस्ता ठूला प्रतियोगितामा ठूलो जमात बोकेर ल्याउने होइन। अब खेलहरूको प्राथमिकीकरण हुनु जरुरी छ। त्यहीअनुसार संघलाई पनि सेवासुविधा दिनुपर्छ। संघलाई सबल बनाएर तयारीको सम्पूर्ण जिम्मा सुम्पिनुपर्छ, नेपाल तेक्वान्दो संघका केन्द्रीय सदस्यसमेत रहेका कुमार लामा घिसिङ भन्छन्, एसियाली खेलकुदका लागि हाम्रो तयारी नै पुगेन र हामीले खेलभित्र पनि इभेन्टहरूलाई प्राथमिकीकरण गर्न नै सकेनौं। आयोजक चीनबाहेक तेक्वान्दोमा कुनै पनि राष्ट्रको पूर्ण टिम छैन। तर, हामीले क्वालिटीमा भन्दा क्वान्टिटीमा ध्यान दियौं। जम्बो टोली बनायौं। जुन आवश्यक नै थिएन। उनी एउटा स्पष्ट योजना बनाएर अहिलेदेखि नै तयारी थाल्ने हो भने एसियाली खेलकुदमा नेपाल पदकविहीन हुनु नपर्ने बताउँछन्। यसैगरी भलिबल प्रशिक्षक भट्ट १९औं एसियाली खेलकुदमा ओलम्पिकमा भन्दा बढी खेलाडी सहभागी भएको बताउँदै हाम्रो प्रदर्शन कस्तो भयो र त्यसबाट के सिक्यौं भन्ने बहस हुनुपर्नेमा जोड दिन्छन्। यस पटक अहिलेसम्मकै जम्बो टोली हाङचाओ आएको छ। धेरैको खेल सम्पन्न भएर स्वदेश पनि फर्किसकेका छन्, उनी भन्छन्, चीनमा हामीले के सिक्यौं भन्ने कुराको बहस हुनुपर्छ र त्यही अनुरूप योजना पनि बनाउनु पर्छ। नेपालले १९औं एसियाली खेलकुदमा कुनकुन खेलमा सहभागिता जनाउने भन्ने निर्णय नै समयमा गर्न सकेन। कतिपय खेलको टुंगो त प्रतियोगिता सुरु हुनुभन्दा एकडेढ महिना अघिमात्रै गरिएको तयारी नै कमजोर भएपछि पदकको आशा राख्नु व्यर्थ हो। कुमार लामा घिसिङ, तेक्वान्दो प्रशिक्षक नेपालले अझै थुप्रै खेलमा प्रतिस्पर्धा गर्न बाँकी रहेकाले पदकका विषयमा अहिले नै टीकाटिप्पणी गर्ने समय भएको छैन। हामीले अझै थुप्रै खेलमा प्रतिस्पर्धा गर्न बाँकी छ। आशा गरिएका खेलहरू पनि छन्। जगदीश भट्ट, भलिबल प्रशिक्षक"
त्रिभुवन अन्तर्राष्ट्रिय विमानस्थलबाट करिब तीन किलो सुनसहित विदेशी नागरिक पक्राउ,"काठमाडौं : त्रिभुवन अन्तर्राष्ट्रिय विमानस्थलबाट करिब तीन किलो सुनसहित फिलिपिन्सकी महिला पक्राउ परेकी छन्। दुबई हुँदै काठमाडौं आएकी उनलाई सुनसहित शुक्रबार साँझ पक्राउ गरिएको विमानस्थलका प्रहरी प्रमुख (डीआईजी) अर्जुन चन्द ठकुरीले अन्नपूर्ण पोस्ट्लाई जानकारी दिए। उनले भने,बरामद भएको सुन झण्डै तीन किलो छ। दुबईबाट काठमाडौं आएकी फिलिपिन्सकी महिला सुनसहित समातिएकी हुन्। थप अनुसन्धान भइरहेको छ, विस्तृत विवरण केही समयपछि आउँछ।"
"भारतको रियल टाइम मार्केटमा विद्युत् बेच्न अनुमति, नेपालले ४४ मेगावाट बिक्री गर्न पाउने","काठमाडौं : नेपाल विद्युत् प्राधिकरणले भारतको इनर्जी एक्सचेञ्ज (आइएक्स)को रियल टाइम मार्केटमा पनि विद्युत् बिक्री गर्न पहिलोपल्ट अनुमति पाएको छ। भारतको प्रतिस्पर्धी ऊर्जा बजारमा एक दिनअघि (डे अहेड) मात्रै बोलपत्र प्रक्रियामा सहभागी भई बिजुली बेच्दै आएको प्राधिकरणले अबदेखि सवा घण्टा अघि नै त्यस्तो प्रक्रिया पूरा गरी विद्युत् बिक्री गर्न पाउने भएको हो। भारतको विद्युत् मन्त्रालयअन्तर्गतको केन्द्रीय विद्युत् प्राधिकरणले आज मात्रै रियल टाइम मार्केटमा विद्युत् बिक्री गर्न नेपाल विद्युत् प्राधिकरणलाई स्वीकृति दिएको हो। यसअन्तर्गत उत्पादनअनुसार प्राधिकरणले सवा घण्टाअघि बिडिङ गरी भारतीय बजारमा विद्युत्को कारोबार गर्न पाउनेछ। भारतको विद्युत् मन्त्रालयले गत १५ साउनमा विद्युत् आयात निर्यात (क्रस बोर्डर) स्वीकृति तथा सहजीकरणका लागि तोकिएको निकायको कार्यविधि संसोधनमार्फत छिमेकी देशका अनुमतिप्राप्त निकायलाई रियल टाइम मार्केटमा पनि सहभागी हुन पाउने व्यवस्था गरेको थियो। भारतको केन्द्रीय विद्युत् प्राधिकरणले पहिलो चरणमा १९ दशमलव चार मेगावाटको तल्लो मोदी र २४ दशमलव २५ मेगावाटको काबेली बी १ जलविद्युत् आयोजनाबाट उत्पादित करिब ४४ मेगावाट बिद्युत् रियल टाइम मार्केटमा बिक्रीको अनुमति दिएको छ। यी दुवै आयोजनाको विद्युत् अहिले डे अहेड मार्केटमा बिक्री भइरहेको थियो। डे अहेड मार्केटमा दिइएको अनुमति आज सकिँदै थियो। डे अहेडको नवीकरणका लागि पठाइएकामा दुई आयोजनाको विद्युत् डे अहेड र रियल टाइम मार्केट दुवैमा बिक्रीका लागि अनुमति प्राप्त भएको प्राधिकरण, विद्युत व्यापार विभागका निर्देशक प्रबल अधिकारीले जानकारी दिए। अब दुई आयोजनाको विद्युत् डे अहेड र आवश्यकताअनुसार रियल टाइम मार्केटमा बिक्री गर्न सकिने निर्देशक अधिकारीले उल्लेख गरे। यसअघि प्रतिस्पर्धी बजारबाट विद्युत् आयात निर्यातका लागि एक दिन पर्खनुपर्नेमा अब सवा घण्टाअघि बिड गरेर कारोबार गर्न पाउने भएका छौँ, यसले अचानक विद्युत् उत्पादन बन्द भएमा वा उत्पादन बढेमा विद्युत् खरिद बिक्री गर्नसक्ने अवस्था निर्माण भएको छ, अधिकारीले भने। उनले डे अहेड मार्केटमा मात्र सहभागी भइरहेकोमा अब रियल टाइम मार्केटमा सहभागी हुन पाउनु हाम्रा लागि नयाँ अनुभव र उपलब्धि भएको बताउनुभयो। यसबाट विद्युत् व्यवस्थापनमा सहजता आउनुकासाथै दुई देशबीचको विद्युत् व्यापारमा नयाँ इँटा थपिएको प्राधिकरणको भनाइ छ। प्राधिकरणले देशभित्र खपत गरी बचत भएको वर्षायामको विद्युत् भारततर्फ निर्यात गर्दै आएको छ। प्रााधिकरणले आइएक्सको डेअहेड बजारमा प्रतिस्पर्धामार्फत र केहीअघिबाट मध्यकालीन विद्युत् सम्झौताबमोजिम करिब एक सय १० मेगावाट विद्युत् भारतीय कम्पनी एनटिपिसी विद्युत् व्यापार निगम लिएनभिभिएनलाई बिक्री गरिरहेको छ। एनभिएनले उक्त विद्युत् हरियाणा राज्यमा बिक्री गरिरहेको छ। प्राधिकरणले प्रतिस्पर्धी बजारमा पाँच सय २२ मेगावाट र एनभिभिएनमार्फत हरियाणा राज्यलाई एक सय १० मेगावाट गरी छ सय ३२ मेगावाट विद्युत् निर्यातका लागि स्वीकृति पाएको छ। यसमध्ये पाँच सय ६२ मेगावाट विद्युत् ढल्केबरमुजफ्फपुर चार सय केभी अन्तरदेशीय प्रसारण लाइनबाट र ७० मेगावाट महेन्द्रनगरटनकपुर एक सय ३२ केभी प्रसारण लाइनबाट निर्यात भइरहेको छ। प्राधिकरणले चालु आर्थिक वर्ष २०८०८१ को साउन र भदौमा रु पाँच अर्ब ४३ करोड ३१ लाख बराबरको विद्युत् भारततर्फ निर्यात गरेको छ।  रासस"
अन्तुमा थपिँदै पर्यटकीय आवास,"इलाम : ग्रामीण पर्यटनको अभ्यास गरिरहेको इलामको अन्तुका बासिन्दा दुई दशकभन्दा पहिलेदेखि स्वदेशी र विदेशी पर्यटकलाई स्वागत गरिरहेका छन्। विविध संस्कृति, कला र प्राकृतिक सौन्दर्यले भरिएको अन्तु र समाल्बुङ क्षेत्रमा पछिल्लो समय पर्यटकको संख्या उल्लेख्य रूपमा वृद्धि भएसँगै ठूलो लगानीमा होटल र कटेज खोल्ने क्रम बढेको छ। पछिल्लो समय खुलेको डाँडाकाँडा कटेजमा शुभारम्भ हुनुअघि नै पाहुनाको चाप बढेको सञ्चालक डम्बर प्रधान बताउँछन्। प्रधान र हेमन्त श्रेष्ठले १ करोड ५० लाख रुपैयाँ लगानीमा कटेज सुरु गरेका हुन्। उनले भने, होटल उद्घाटन गर्नुअघि देखि नै आगन्तुक बस्न थालिसकेको थिए। २०५१ सालमा सूर्योदय हेर्ने सानो टावरबाट सुरु भएको अन्तु अहिले व्यस्त र हराभरा पर्यटकीय गन्तव्य बनेको छ। त्यसबेला पर्यटक विभागको सहयोगमा बनाएको टावर निर्माण गर्न अन्तुमा गाडी पुग्ने बाटो पनि थिएन। अन्तु डाँडा सामुदायिक होमस्टेका अध्यक्ष धनकुमार आले सुनाउँछन्, नेपालबाट रड, बालुवा ल्याउने अवस्था थिएन। छिमेकी भारतबाट घोडामा निर्माण सामग्री बोकाएर टावर बनाएका थियौं। सुरुमा श्रीअन्तुको डाँडा झुल्के घाम देखिने ठाउँको रूपमा मात्रै चर्चामा रहे पनि २०६० सालदेखि १० वर्षसम्म १० वटा अन्तु महोत्सव लगाइयो। यसले आन्तरिक र बाह्य पर्यटकको माझ यहाँका कला, संस्कृति र थप सौन्दर्यले चर्चामा पायो। त्यसपछि श्रीअन्तुको पर्यटन फस्टाउन सुरु गरेको सूर्योदय नगरपालिका ५ का वडाध्यक्ष उर्गेन बम्जन बताउँछन्। चिया बगानको बीचमा थपिएका कटेज र होटलले गर्दा पछिल्लो समय समाल्बुङ र अन्तुमा पर्ने पर्यटकीय क्षेत्रमा पर्यटक भरिभराउ हुन थालेका हुन्, वडाध्यक्ष बम्जनले सुनाए। अन्तु पोखरीको आसपास बसेर रात्रिकालीन सौन्दर्यको मज्जा लिनसमेत पर्यटकको भीड लाग्ने गरेको छ। अन्तुको पर्यटन विकासका लागि सूर्योदय नगरपालिकाले योजनाबद्ध रूपमा काम गरिरहेको नगरका उपप्रमुख दुर्गा बराल बताउँछन्। अन्तुमा छिमेकी जिल्ला तथा भारत, भुटानसहितका देशबाट पर्यटक आउने गर्दछन्। होमस्टे, चियाबारीको रमाइलो, अन्तु पोखरीको मनमोहक दृश्यमा मन भुलाउन पर्यटक लालायित हुने गरेको द जेड लेक कटेजका सञ्चालक वसन्त घिमिरे बताउँछन्। अन्तु सूर्योदयको दृश्य हेर्न मात्र पर्यटक आउँदैनन्, लोपोन्मुख लेप्चा जातिको कला, संस्कृति र साहित्यको अवलोकन र अध्यागमनका लागि पनि बर्सेनि सयौं पर्यटक आउने गरेका छन्। होमस्टेबाट सुरु भएको अन्तुको पर्यटन यात्रा अहिले ठूला होटल र कटेजमा परिणत हुँदैछ। ठूला होटेल निर्माणका क्रममा छन् भने करोडभन्दा बढी लगानी गरेर कटेज खोल्ने क्रम बढेको छ। स्थानीय विद्यालयका शिक्षक राम चौलागार्इं एक दशक नबित्दै अन्तुले पर्यटन पूर्वाधारमा छलाङ मारेको बताउँछन्। उनका अनुसार वर्षमा चिया बोक्ने घोडावालबाहेक कोही नभेटिने अन्तु पोखरी छेउको चोक अहिले बाह्रै महिना गुल्जार हुन्छ। अन्तुमा ७१ वटा होटल र कटेज रहेका छन्। यहाँ ६२ होमस्टे दर्ता भए पनि ३१ वटाले नियमित सेवा दिइरहेका छन्। होमस्टे पनि सुविधा सम्पन्न होटल र कटेजमा परिणत हुँदै गएको अन्तु पर्यटन व्यवसायी संघका अध्यक्ष रुद्र घिमिरेले जानकारी दिए। उनले भने, पाहुनाको माग अनुसार होटल र होमस्टेमा लगानी गरेर अपग्रेट गर्ने क्रम सुरु भएको छ। यस वर्ष मात्रै २५ प्रतिशत होटल र होमस्टेले सुविधा थप गरेको उनले बताए। पहिले जस्तो नन्एटेज होमस्टे र होटल अब चल्न छोडेका छन्। अन्तुमा हरेक रात ३ हजार ५ सय पाहुन सहजै बस्न सक्ने घिमिरेले सुनाए।"
भोटखोलामा विद्युतको राष्ट्रिय प्रसारणलाइन जोडियो,"किमाथाङ्का : सङ्खुवासभाको उत्तरी क्षेत्र भोटखोला गाउँपालिकामा राष्ट्रिय प्रसारणलाइन जोडिएको छ। उत्तरी क्षेत्र चीनसँग सिमाना जोडिएको भोटखोला गाउँपालिका४, गोलाबजारमा राष्ट्रिय प्रसारणलाइनको विद्युत् बालिएको हो। दुर्गम गाउँमा विद्युत् पुगेपछि स्थानीयले खुसी व्यक्त गरेका छन्। योसँगै जिल्लाका १० वटै स्थानीय तहमा राष्ट्रिय प्रसारणलाइन पुगेको छ। विद्युत् प्रसारण लाइन पुगेपछि भोटखोला४ र ५ नम्बर वडाका करिब ७० घर लाभान्वित भएका नेपाल विद्युत् प्राधिकरण सङ्खुवासभाका प्रमुख सञ्जीव कर्णले बताए। गाउँपालिकाको केन्द्र गोला बजारमा अहिले ५० केभिएको ट्रान्सफर्मर राखेर बत्ती बाल्न सफल भएको उनको भनाइ थियो। निकै लामो सङ्घर्षपछि भोटखोलामा बिजुली बाल्न सफल भएको कर्णले बताए। उनका अनुसार सुगम र दुर्गम सबै ठाउँमा राष्ट्रियस्तरका विद्युतीकरण पुर्याउने लक्ष्यअनुसार भोटखोलामा राष्ट्रिय प्रसारणलाइन जोडिएको हो। जिल्लाको मकालु र सिलिचोङ गाउँपालिकाको केन्द्रसम्म विद्युतीकरण भए पनि वडा र गाउँस्तरसम्म भने विस्तार हुन बाँकी रहेको विद्युत् प्राधिकरणले जनाएको छ। खाँदबारी, चैनपुर, मादी, पाँचखपन र धर्मदेवी नगरपालिकाका साथै सभापोखरी र चिचिला गाउँपालिकामा राष्ट्रिय लाइनको विद्युतीकरण विस्तार भएको छ। सङ्खुवासभामा हाल विभिन्न आयोजनाबाट २२ मेगावाट विद्युत् उत्पादन हुँदै आएको छ।"
"काम मेयरको घरमा, तलब उपमहानगरबाट !","दाङ : तुलसीपुर उपमहानगरपालिकाका नगरप्रमुख टीकाराम खड्कालाई धेरैले सुकुम्बासी नगरप्रमुखका रूपमा चिन्छन्। उनको परिचय यतिमा मात्रै सीमित छैन। उनलाई धेरैले सादगी नेताको रूपमा लिने गरेका छन्। उनको यहीँ परिचय नै चुनाव जित्नुको कारण बनेको थियो। गत वर्ष निर्वाचनकै समयमा रोटी पकाउँदै गरेको तस्बिर सामाजिक सञ्जाल फेसबुकमै पोस्ट गरिएपछि उनको जीवनशैलीबारे धेरैले प्रशंसा गरेका थिए। उनको जीवनशैलीबाट प्रभावित भएर धेरैले मेयर खड्कालाई ऊर्जावान् व्यक्तिको रूपमा रहेको प्रतिक्रिया दिए। तर, निर्वाचनपछि उनी निर्वाचन अघिभन्दा उल्टो लयमा देखिएका छन्। सत्ता र शक्तिमा पुगेपछि जसरी पनि राज्यको सम्पत्ति दुरुपयोग गर्नुपर्छ भन्ने मानसिकता उनमा हाबी भएको छ। नगरप्रमुख खड्काले राज्यकै रकम खर्च गरेर कर्मचारीलाई घरको व्यक्तिगत काममा लगाएका छन्। दोस्रो स्थानीय तहको निर्वाचन २०७९ मा सुकुम्बासीको नारा र सर्वहारा वर्गको काम गर्ने भन्दै चुनाव जितेका नगरप्रमुख खड्काले आफ्नो घर तुलसीपुर उपमहानगरपालिका वडा नम्बर १९ को अक्कासीमा उपमहानगरकै खर्चमा घरायसी प्रयोजनका लागि कर्मचारी राखेका छन्। नगरप्रमुखले आफ्नो घरमा भान्साको लागि कर्मचारी राखेको भन्ने गुनासो प्राप्त भएपछि अनुसन्धानको क्रममा नगरकै तलबमा नगरप्रमुख खड्काको घरमा व्यक्तिगत काममा कर्मचारीलाई राखिएको खुलेको हो। ती कर्मचारीले उपमहानगरबाट मासिक १५ हजार तलब बुझ्ने गरेका छन्। यतिसम्मकि उनलाई महिनामा एक पटक उपमहानगरमा आएर रजिस्ट्ररमा महिनाभरकै हाजिर गर्न लगाउने सुविधा उपलब्ध गराइएको छ। उपमहानगरमा सबै कर्मचारीलाई ईहाजिरीको व्यवस्था गरे पनि उनको लागि छुट्टै सुविधाको व्यवस्था गरेको प्रमाण फेला परेको छ। ती कर्मचारी नगरप्रमुखको नजिकको नातेदार भएकाले निर्वाचित भए लगत्तैबाट उनलाई घरमा भान्सेको रूपमा राखिएको हो। नगरप्रमुखको निजी निवास टाढा भएको अवस्थामा मात्र सरकारी आवासीय सुविधा लिएको खण्डमा यस्तो कर्मचारी राख्न सकिन्छ। तर नियमविपरीत नगरप्रमुख खड्काले आफ्नो घरायसी भान्सामा उपमहानगरबाट तलब भुक्तान गरेर कर्मचारी राखेको पाइएको हो। राज्यको ढुकुटीबाट तलब भुक्तानी भएपछि कुनै पनि कर्मचारीले कार्यालय समयमा नगरप्रमुखको व्यक्तिगत काम गर्न पाइँदैन। २०७९ वैशाख ३० गते भएको स्थानीय तहको दोस्रो निर्वाचनमा नगरप्रमुख खड्काले आफू निर्वाचित भएलगत्तै आफ्ना नातेदारलाई भान्सेको रूपमा राखेको पाइएको हो। उपमहानगरका प्रमुख प्रशासकीय अधिकृत रामबहादुर केसीले वास्तविकता लुकाउन आफूलाई यो विषय जानकारीमा नआएको उल्लेख गरे। उनले आफू उपमहानगरमा केही समय अघिमात्र आएका कारण आफू यस बारेमा बेखबर भएको दाबी गरे। उनले उपमहानगरपालिकाबाट तलब भुक्तानी भएपछि कार्यालय समयमा उपमहानगरकै काम गर्नुपर्ने पनि बताए। जे भए पनि मेयर हिसाबकिताबमा क्लियर हुनुहुन्छ, मैले यस्तो क्लिन मेयर त नेपालमै देखेको थिइनँ, उनले भने, तर अहिलेको बारेमा मलाई थाहा भएन। प्रमुख प्रशासकीय अधिकृत केसी यसबारे थप जानकारी लिने भनेर उम्कन खोजेका छन्। म केही समय अघिमात्र तुलसीपुर आएको हुँ, मलाई यसबारेमा केही जानकारी थिएन, उनले भने, वास्तविक कुरा के रहेछ म बुझ्छु र यो विषयको समस्या समाधान गर्नेछु। जबकि प्रमुख प्रशासकीय अधिकृतको अनुमतिबिना कुनै पनि कर्मचारीलाई तलब भुक्तानी गर्न नमिल्ने प्रावधान छ। त्यसैमा नगरप्रमुख र प्रमुख प्रशासकीय अधिकृतको मिलेमतोमा निजी काम गराएर तलब भुक्तानी भइरहेको छ। एकातर्फ उपमहानगरमा विद्युतीय हाजिरीमार्फत मासिक तलब भुक्तानी हुन्छ। तर उपमहानगरले भने यसरी भर्ना गरिएका कर्मचारीलाई रजिस्टरमा हाजिरी गराएर तलब भुक्तानी गर्दै आएको छ।"
होमस्टेले फेरिएको जीवन,"गुलरिया : खेतबारीमा मात्र काम गर्ने मधुवन नगरपालिका ४ स्थित सूर्यपटुवाको डल्ला खाता जैविकमार्ग होमस्टे सञ्चालन गर्न थालेपछि चम्फी योगीथारू आर्थिक रूपमा सबल बनेकी छिन्। डल्लामा होमस्टे सञ्चालन गर्दै आएका २० घरका महिला जीविकोपार्जन गर्दै घरपरिवार चलाउन थालेका हुन्। थारू समुदायका ग्रामीण महिला जैविक विविधता संरक्षण गर्दै यतिखेर पर्यटक घरमै भिœयाएर आम्दानी गर्न सफल बनेका हुन्। घरखर्च चलाउन मुस्किल थियो, जतिबेला होमस्टे सञ्चालनमा थिएनन्। खेतीपातीको काम मात्र गर्नुपथ्र्यो। होमस्टे चल्न थालेपछि घरखर्च मात्र होइन, आम्दानीले परिवार पाल्न सक्षम बनाएको छ योगीथारूले भनिन्। डल्लामा २० घरले होमस्टे सञ्चालन गर्दै आएका छन्। होमस्टे सञ्चालन गर्न पाउँदा महिला र बालबालिका लाभान्वित भएका छन्। होमस्टेमा थारू परिकार खान, संस्कृति हेर्न, बस्ने प्रबन्ध छ। होटलमा भन्दा सस्तोमा होमस्टेले सेवा दिँदै आएका छन्। तिनीहरूको आशातित प्रवद्र्धन भने हुन सकेको छैन। सरकारले निर्माण गरेको ग्रामीण पर्यटन विकास नीतिअनुसार होमस्टे सञ्चालन गर्न सके होमस्टे सञ्चालन गरेका गाउँहरूमा कोही पनि बेरोजगार नहुने खाता जैविकमार्ग होमस्टे व्यवस्थापन समिति डल्लाका अध्यक्ष परशुराम थारूले बताए। डल्ला होमस्टेमा थारू परिकार, संस्कृति, संस्कारलगायत यहाँको जैविक विविधता अवलोकन गर्न पर्यटकहरू आउँछन्। उनले भने, सरकारले होमस्टे पुग्ने सडक, विद्युत्, स्वास्थ्य, सूचना सञ्चार एवम् यातायातलगायतको भौतिक पूर्वाधार विकास नगरेसम्म होमस्टेले फड्को मार्ने सम्भावना छैन। जाति, समुदायको सांस्कृतिक खुला संग्रहालय पनि स्थापना गर्नुपर्ने आवश्यकता छ। नेपालमा पर्यापर्यटनको यथेष्ट सम्भावना रहे पनि भौतिक पूर्वाधारलगायत राज्यको उदासीनताका कारण पर्यटन व्यवसाय आशातित रूपमा फस्टाउन सकेको छैन। नेपालमा पर्यटन वर्ष मनाउने क्रममा खोलिएका होटल व्यवसाय एवम् होमस्टे यतिखेर आर्थिक मन्दीको मारमा छन्। मधुवन नगरपालिकामा नेपालकै लामो गेरुवा (कर्णाली) पर्यटकीय पुल, खाता जैविकमार्ग, ताराताललगायतका पर्यटकीय गन्तव्य रहेको नगर प्रवक्ता मेखबहादुर गुरुङले बताए। डल्ला होमस्टेमा बेलायती राजकुमार ह्यारीले पनि अवलोकन गरिसकेका छन्। पालिकाले पर्यटकीय क्षेत्रको पूर्वाधार विकासमा योजना अघि सारेको उनले सुनाए। कोभिड१९ र त्यसपछिको आर्थिक मन्दीलगायत पर्यापर्यटन विकासमा सरकारको उदासीनताले पर्यटन व्यवसायी मारमा परेका छन्। पर्यटकलाई लक्षित गर्दै खोलिएका होटल व्यवसाय तथा होमस्टे पाहुनाको पर्खाइमा छन्। बर्दिया जिल्ला पर्यटनको अथाह सम्भावना बोकेको छ। यहाँ जैविक विविधता, सांस्कृतिक सम्पदा, धार्मिक धरोहर, कृषि उपज, नदीजन्य स्रोतलगायत पर्यटनको प्रचुर सम्भावना छ। बर्दिया पर्यटनको साथै पर्यापर्यटनको पनि अथाह सम्भावना भएको जिल्ला हो। पर्यटकले जैविक विविधाको आनन्दसँगै थारूलगायत विविध समुदायको सांस्कृतिक विविधता पनि अवलोकन गर्न पाइछ। सरकारले यहाँको दिगो पर्यापर्यटन संरक्षण गर्दै भौतिक पूर्वाधारहरूको यथाशिघ्र विकास अघि बढाउनु जरुरी रहेको उनी बताउँछिन् ।"
भदौमै पाक्ने सुन्तला पारिपात्ले अगौटे१,"धनकुटा : राष्ट्रिय सुन्तला जात अनुसन्धान कार्यक्रम पारिपात्ले धनकुटाले सुन्तलाको नयाँ जात विकास गरी किसानलाई सिफारिस गरेको छ। १५ वर्षभन्दा लामो अवधिसम्म अनुसन्धान गरी अगौटे सुन्तलाको जात पारिपात्ले अगौटे१ (ओकिचुवासे) पूर्वदेखि पश्चिमसम्मका मध्यपहाडमा खेती गर्न किसानलाई सिफारिस गरिएको राष्ट्रिय सुन्तला जात अनुसन्धान कार्यक्रम पारिपात्ले धनकुटाका वरिष्ठ वैज्ञानिक डा उमेशकुमार आचार्यले बताए। नयाँ जातको रूपमा विकास गरिएको पारिपात्ले अगौटे१ किसानले व्यावसायिक रूपमा खेती गर्न सक्ने वरिष्ठ वैज्ञानिक आचार्यको भनाइ छ। अनुसन्धान गरी विकास गरिएको यो जात उन्सु बालीअन्र्तगत पर्दछ। नयाँ जात नेपाल कृषि अनुसन्धान परिषद्मा सिफारिस गरेर सरकारको राजपत्रमा प्रकाशनसमेत गरिएको छ। अहिले नेपालमा खेती हुने मुख्य सुन्तलाको बालीको फल पुस, माघ महिनातिर पाक्ने गर्छ। जसको कारण दसंै तिहारमा विदेशबाट फलफूल आयात गर्नुपर्ने बाध्यता छ। तर पारिपात्ले अगौटे१ भदौदेखि असोज महिनाभित्र पाक्ने भएकाले केही हदसम्म फलफूलको आयात प्रतिस्थापन गर्ने उनको भनाइ छ। कार्यालयले दिएको जानकारीअनुसार यो जातको बोट मध्यम आकारको फैलिने प्रकृतिको हुन्छ। कलमी गरेको १५ वर्षको बोट १३ मिटर जतिको हुन्छ। यस बोटमा सेतो रङको फूल फागुनको अन्तिम सातातिर फूल्छ। चम्किलो सुनौलो रङका फलहरू औसतमा १ सय ३६ ग्रामसम्मका हुन्छन्। बीउरहित १०१२ केस्रो हुने फलको ९ प्रतिशतसम्म गुलियो तथा ०९ प्रतिशतसम्म अमिलो हुन्छ। यो जातको व्यावसायिक खेती समुद्री सतहबाट ८ सयदेखि १४ सय मिटरको उचाइमा उपयुक्त हुने बताइएको छ। तापक्रम ५ देखि ३५ डिग्रीसम्म भएको तुसारो नपर्ने क्षेत्र यस जातको खेतीका लागि राम्रो हुने आचार्यले बताए। उनका अनुसार बिजु बिरुवाभन्दा कलमी बिरुवा प्रयोग गर्नु उत्तम हुन्छ। तीनपाते, सिट्रेज आदि स्टकमा स्पलाइस वा भिनियर तरिकाबाट पुसमाघ महिनामा वा जेठसाउनको महिनामा कलमी गरी विरुवा उत्पादन गरिन्छ। पारिपात्ले अगौटे१ जातको बिरुवालाई समथर जमिनमा वर्गाकार र भिराले गरामा कान्ला बनाई कन्टुर तरिकाबाट रोपण गरिन्छ। सुन्तलाको बोट तीन मिटर दूरीमा रोप्नु पर्छ। बिरुवा रोपेको तीनचार वर्षसम्म लहरा नजाने कोसे तरकारी बालीहरू प्याज, लसुन, रायो आदि खेती गर्न सकिने तर बहुवर्षे र धेरै खाद्यतŒव लिने बालीहरू (मकै, कोदो, गहुँ) लगाउन नहुने वैज्ञानिकहरू सुझाउँछन्। प्रतिहेक्टर १२ टनको हाराहारीमा उत्पादन हुने यो जात उच्च घनत्वमा खेती गर्दा किसानको बगैंचामा १५ टनहेक्टरसम्म फलेको पाइएको वरिष्ठ वैज्ञानिक डा आचार्यले बताए।"

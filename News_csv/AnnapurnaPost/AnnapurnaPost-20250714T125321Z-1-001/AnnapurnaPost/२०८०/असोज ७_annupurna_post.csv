शीर्षक,विवरण
जागृतिका लागि मौन क्रान्ति,"संक्षेपमा भन्ने हो भने नेपाल संविधानको समाजवाद वित्तीयअनैतिक लोकतन्त्रको सिकार भएको छ। वर्तमान नेपाली राजनीतिको जरो समस्या उत्पादनहीन अर्थतन्त्र हो, जुन विदेशबाट भित्रिएको रेमिट्यान्ससँग जोडिएको उपभोक्तावाद र त्यसको प्रवद्र्धन गर्ने गरिब विरोधी धनी पक्षधर कर प्रणालीमा आधारित छ। त्यसै कारणले कृषि उत्पादन धराशायी भएको छ। रैथाने उत्पादन प्रणाली र वस्तुहरू पूर्णतः विस्थापित भई पूर्ण माफिया अर्थतन्त्र खडा भएको छ। कृषिजन्य उत्पादनमा राष्ट्र परनिर्भर बनेको छ। अन्न, तरकारी, फलफूल, मासु र तेलमा वर्तमान नेपाल पूर्णरूपले आयातमा निर्भर छ। कपडा, कागज, यन्त्र, मल, बिउ र औषधिमा पनि आयातमा निर्भर छ। फलामे डन्डीलगायतका उत्पादनमा पनि विदेशी कच्चा पदार्थको आयातमा निर्भर छ। चाउचाउ जस्ता खाद्यसामग्रीको उत्पादन पनि विदेशी मैदाको आयातमा निर्भर छ। निर्यात त केवल कामदारको मात्र छ। यता देशमा भने काम गर्ने कामदारको अभावले सिर्जना गरेको श्रम शक्तिको पूर्ति भारतीय कामदारबाट भइरहेको छ। बर्सेनि ५ खर्बजति राजस्व भारततर्फ उडिरहेको छ। नेपाल भारतलाई रेमिट्यान्स दिने महत्वपूर्ण देश बनेको छ। आयातमा निर्भर रहेको यस्तो अर्थतन्त्रमा मुद्रा पलायन (मनी फ्लाइङ)को समस्या डरलाग्दो बन्दैछ। व्यापार घाटाले विदेशी मुद्रा सञ्चिति भिमकाय आयातको भार बोक्न नसक्ने अवस्थामा पुगेको छ। वार्षिक १५ खर्ब रुपैयाँ बराबरको विदेशी मुद्रा विदेश पलायन भइरहेछ। विदेशी विश्वविद्यालयका कलेज र विदेशी पाठ्यक्रम पढाउने स्कुलमा अध्ययन गर्ने विद्यार्थीले तिर्नुपर्ने परीक्षा शुल्क र सम्बन्धन शुल्कका रूपमा मात्र वार्षिक लगभग ५० अर्ब विदेश गइरहेको छ। करिब एक लाख बिदेसिने विद्यार्थीले लैजाने रकम १ खर्ब रुपैयाँभन्दा बढी छ। भारतीय कामदारले वार्षिक भारत लैजाने रकम ५ खर्बभन्दा बढी छ। नेपाली बाबुआमाले नेपालमा सम्पत्ति बेचेर हुन्डीबाट विदेश पठाउने रकम अनुमान नै गर्न नसकिने ठूलो छ। नेपाल अर्थतन्त्र पूर्णरूपमा धराशायी हुने खतराको सामना गरिरहेको छ। अर्थात् देखेर वा नदेखेर विदेश पलायन भइरहेको रकम २० खर्बभन्दा बढी छ। यस्तो अर्थतन्त्रबाट देशको विकास कसरी सम्भव छ ? नेपालमा सबैले मानिस विदेश गएको मात्र देखिरहेका छन् तर नेपालको समग्र धन विदेश गएको देखिरहेका छैनन्। भनिन्छ, रेमिट्यान्सका लागि नागरिक विदेश गइरहेका छन्। तर, उनीहरूले अरबमा कमाएको विदेशी मुद्रा देशका १० प्रतिशत सम्भ्रान्तले युरोप, अमेरिका र अष्ट्रेलिया पठाइरहेका छन्। युरोप र अमेरिका गएका करिब १० लाख नेपाली एकएक तोलाका दरले लगेको सुनको मात्र हिसाब गर्दा १० लाख तोला सुन विदेश गएको छ। यी १० लाख मानिसलाई शिक्षित बनाउँदा राज्यले खर्च गरेको एकएक लाख हिसाब गर्ने हो भने १० खर्बको घाटा राज्यलाई भएको छ। दुर्भाग्य के छ भने यो कन्तबिजोग कथित अर्थशास्त्री र राजनीतिक नेता देख्दैनन्। वैकल्पिक भनिएकाले समेत यसबारेमा संसद्मा केही कुरा उठाएका छैनन्। देशको समग्र अर्थतन्त्रमा वस्तु उत्पादनको अवस्था दयनीय छ। र, यो नै राष्ट्रको विच्छिन्न र टाट पल्टिँदो अर्थतन्त्रको मुख्य कारण पनि हो। विदेशबाट आएको आम्दानी अव्यवस्थित सहरीकरणमा प्रयोग भएको छ। यसले सहरिया जमिनको भाउ अकासिएको छ भने सबै आम्दानी जमिनमा पोखिएको छ। उत्पादन योग्य जमिन सस्तोमा किनेर प्लटिङ र हाउजिङ गर्ने व्यवसायको व्यापकताले उत्पादनमूलक लगानी ह्रास भई पैसा उत्पादन गर्ने व्यवसायमा लगानी केन्द्रित भएको छ। यस्तो अर्थतन्त्र जुनसुकै समयमा भत्किन सक्छ र मानिसलाई कंगाल बनाउँछ। यस्तो अर्थतन्त्रलाई पानीफोके (बबल) अर्थतन्त्र भनिन्छ। यस अर्थतन्त्रले काठमाडौंको नेवार व्यापारी समुदाय कंगाल हुने र काठमाडौंमा विकसित २५०० वर्ष पुरानो संस्कृति र सम्पदाको नाश हुने अवस्था टड्कारो छ। नेपालका रैथाने व्यापारी र उद्योगपतिहरूको टाट पल्टिरहेको छ। नेपालका रैथाने व्यापारीव्यवसायी बैंकिङ व्यवसाय, उद्योग र थोक व्यापारबाट विस्थापित भइसकेका छन्। फलामरड उद्योग, सिमेन्ट उद्योग, खाद्यान्न उद्योग, चिया उद्योग, बिमा, होटल (पर्यटन) व्यवसायमा रैथाने वंशज नागरिकहरू विस्थापित भइसकेका छन्। उनीहरूका आयात निर्यात कम्पनीहरू विस्थापित भइसकेका छन्। ज्योति समूह, अमात्य समूह, साख समूह, पूर्वका रिजाल, गिरी आदि समूह अब उद्योग व्यवसायीका रूपमा गनिन छोडेका छन्। नेपाल अर्थतन्त्र पूर्णरूपमा धराशायी हुने खतराको सामना गरिरहेको छ। अर्थात् देखेर वा नदेखेर विदेश पलायन भइरहेको रकम २० खर्बभन्दा बढी छ। यस्तो अर्थतन्त्रबाट देशको विकास कसरी सम्भव छ ? अब प्रश्न उठ्छ, यी राष्ट्रिय पुँजीपतिको विनाश गर्ने को हो ? व्यापारीकरण गरिएको माध्यमिक तथा उच्च माध्यमिक तहको शिक्षामा हिजो निजी शिक्षामा सरिक भएका शिक्षाकर्मीहरू विस्थापित भइसकेका छन्। भारतीय केन्द्रीय बोर्ड र क्याम्ब्रिजको पाठ्यक्रम सञ्चालन गरी अधिक मुनाफा कमाउने व्यापारीका हातमा नेपालको शिक्षा गइसकेको छ। यी स्कुलमा राजनीतिक नेता र अभिनेताका सन्तानहरू निःशुल्क अध्ययन गर्छन्, त्यसैले उनीहरू पूर्ण संरक्षित छन्। त्यसैकारण शिक्षा नीति पनि उनीहरूकै पक्षमा बनेका छन्। गाउँका शिक्षक राजनीतिक दलका झोला बोकेर जागिर जोगाउन बाध्य छन्। दुर्भाग्य हो, देशको संविधानमा राज्यको लक्ष्य समाजवाद उन्मुख समाजको निर्माण गर्ने भनिएको छ। देशको संसद्मा बहुमत सदस्यहरूका पार्टीका नाम कम्युनिस्ट पार्टी लेखिएका छन्। उनीहरू यिनै पार्टीका नाममा तलब र भत्ता बुझ्छन्। समाजवादी भनिने कांग्रेससहितका सदस्यहरूको संसद्मा संख्या ७० प्रतिशतभन्दा बढी छ। तर, देशको अर्थतन्त्रलाई एकाधिकारवादी माफिया वित्त पुँजीवादले अपहरण गरेको छ। आज देश ५ प्रतिशत लुटवादी नवधनाढ्य र ९५ प्रतिशत गरिब र कर तथा ऋणको भार बोक्ने जनताका बीचमा असमानताको भीमकाय खाडलको कुरूप आकृति बोकेर उभिएको छ। नागरिकको जीवन व्यापारिक स्वास्थ्य सेवाको आम्दानीको वस्तु बनेको छ। गरिब जनताका सन्तान निकम्मा शिक्षाको सिकार बनेका छन्। आम युवा निकम्मा खाद्यान्नका कारणले कुपोषणका सिकार बनेका छन्। बिदेसिएका नागरिक देशमाथि दोष देखाइरहेका छन् तर यस अवस्थाका वास्तविक रचनाकार विदेशी छन्। अर्थात्, संक्षेपमा भन्ने हो भने संविधानको समाजवाद वित्तीयअनैतिक लोकतन्त्रको शिकार भएको छ। अतः अब उत्पादनमा आधारित अर्थतन्त्रको निर्माणद्वारा लोकतन्त्रलाई सामाजिकीकरण गर्ने सामाजिक लोकतन्त्रमात्र देशको अस्तित्व जोगाउने बाटो हो भन्न सकिन्छ। तर, यो अभियान निर्माण गर्ने चुनौती गम्भीर र गाह्रो छ। राष्ट्रको भूराजनीतिको शोषण गर्न देशभित्र प्रवेश गरेको विदेशी शक्तिले आधुनिकताका नाममा नेपाली मंथिंगललाई ढाँटशास्त्र (स्युडो ज्ञान)को कारागारभित्र बन्दी बनाइदिएको छ। नेपाली युवाशक्ति भिड शक्ति, झुट्टो रोमान्स, अफवाह र प्रतिक्रियात्मकता को नशामा बसिभूत भएको छ। त्यसलाई विचार भन्ने कुरा शत्रु हो भन्ने लाग्छ। देश अभिसाप हो भन्ने लाग्छ। त्यसलाई जगतमा स्मार्टफोन छ भन्ने होइन, स्मार्टफोनभित्र जगत छ भन्ने लाग्छ। त्यसलाई पुरानो मन पर्दैन। नयाँ उ बनाउँदैन। उसलाई आफ्नो संसार बनाउने जाँगर छैन, अरूले बनाएको मन पर्दैन। त्यसैले उ बनाउँदैन, अरूले बनाएको लडाइदिन्छ। उसलाई नेतृत्व गर्न मन लाग्दैन। उसलाई त बाँदरको बथानको लोकतन्त्रमात्र मन पर्छ। तर, वैज्ञानिक चेतनाले यस भ्रमलाई भत्काउन सकिन्छ। त्यसैले उपाय छ, लोकतन्त्रको सामाजिकीकरण गर्ने। यदि नेपालको संसद्लाई नेपाली जनताका सबै भूगोल, वर्ग, व्यवसाय, पेसाका मानिसको बौद्धिक थलो बनाउन सकियो भने नेपालको न्यायपालिकालाई पेसाकर्मी (जागिर र कमाउने थलो)को पकडबाट नैतिक व्यवसायको थलो बनाउन सकियो भने नेपालको कार्यपालिकालाई बहुकार्यकारिणी क्याबिनेट बनाउन सकियो भने र स्थानीय तहलाई गैरदलीय बनाउन सकियो भने नेपालमा पुँजीबाट उत्पादन र उत्पादनबाट पुँजी निर्माणको चक्रमा आधारित नयाँ अर्थतन्त्र र संस्कृतिको निर्माण गर्न सकिन्छ। यस्तो समाजमा व्यक्तिको देशभक्ति मौलाउँछ र राष्ट्रको आत्मनिर्णयको अधिकार संरक्षित हुन्छ। अनि यस्तो समाजमा मात्र गाईका नाममा अभद्र राजनीति मासिन्छ। अतः परिवर्तनभित्र परिवर्तनको मौन क्रान्ति आजको आवश्यकता हो।"
यसकारण सम्भव भयो संरक्षण,"कञ्चनजंघा संरक्षण क्षेत्र ताप्लेजुङको उत्तरतर्फ पर्ने प्राकृतिक रूपमा सुन्दर क्षेत्र हो। अग्ला टाकुरा र ठूला हिमनदीहरूको निम्ति प्रख्यात यो क्षेत्रले वातावरणीय तथा सांस्कृतिक विशिष्टता बोकेको छ। दुर्लभ वन्यजन्तुको वासस्थान, विविध वनस्पति तथा जनजातिको सम्मिश्रण रहेको यस क्षेत्रको सिमाना मित्रराष्ट्र भारत र चीनसँगै जोडिएकाले सीमापार संरक्षणका निम्ति पनि यसले अद्वितीय अवसर प्रदान गरेको छ। सरकारले प्राकृतिक स्रोतहरूको संरक्षणका लागि उपभोक्ता समूह र स्थानीय जनसमुदायलाई नै संलग्न गराउँदै लैजाने नीति लिएपछि निम्न कारणले संरक्षण सम्भव भएको हो। १ यो स्थानका नागरिकले संरक्षण गर्नुपर्छ भन्ने बुझेपछि विशिष्ट पारिस्थितिकीय प्रणाली र हिउँ चितुवा, कस्तुरी मृग, हिमाली भालु, ब्वाँसो जस्ता दुर्लभ वन्यजन्तुको संख्या बढ्यो। २ पूर्वी नेपालमा प्रशस्त मात्रामा पानी पर्ने भएकाले यहाँको वातावरणमा निकै आद्रर्ता पाइन्छ। बोटबिरुवा सहजै उम्रन्छ। त्यसलाई नागरिककै सक्रियतामा संरक्षण गरियो। अहिले यहाँ वृक्षरोपण नगरी वन बढेको छ। ३ पहिले यो क्षेत्रमा डढेलो लागेपछि कोही निभाउन पुग्दैनन् थिए। जब नागरिकले यो वन क्षेत्र आफ्नै भएको महसुस गरे डढेलो लाग्नै छाड्यो। वन बढेकाले भूक्षय रोकियो, बाढी पहिरो कम भयो। ४ पहिले दुर्लभ वन्यजन्तु र जडीबुटीको चोरी सिकारी अत्याधिक थियो। केही जडीबुटी लोप हुने अवस्थामा पुगेका थिए। जब संरक्षण सुरुभयो ती जडीबुटी पुनः देखिन थाले। ५ संरक्षणमा स्थानीय नै सक्रिय भएपछि अवस्था फेरियो। यो हेर्न आउने पर्यटकको संख्यामा वृद्धि भयो भने स्थानीयले यसकै कारण रोजगारी पाए। यसकारण म मन खोलेर भन्न सक्छु हामीले सरकारले दिएको जिम्मेवारी पूरा गरेका छौं। त्यसैले स्थानीय समुदायहरूबाट व्यवस्थापन हुँदै आएको यो संरक्षण क्षेत्र नेपालमा मात्र नभई विश्वमा समेत नमुनाका रूपमा परिचित छ। (खगेन्द्र फेम्बु (लिम्बु) कञ्चनजंघा संरक्षण क्षेत्र व्यवस्थापन परिषद्का अध्यक्ष हुन्)"
शिक्षा विधेयकको निकास,"राष्ट्रको समग्र शिक्षा प्रणालीलाई दिशानिर्देश गर्ने कार्य राष्ट्रले अवलम्बन गर्ने शिक्षा नीति एवं नियमले गर्छ। समग्र विद्यालय शिक्षा प्रणालीलाई अग्रगामी, प्रविधिमैत्री र विश्वव्यापी रूपमा आएको उभारसँगै अगाडि बढाउने वा यथास्थितिमै कर्मकाण्डी रूपमा घिसारी रहने भन्ने कुरा मूलतः राज्यले त्यसका लागि गर्ने नीतिगत एवं प्रणालीगत सुुधारमा भर पर्छ। कसैको तिखो भाषण, अभिव्यक्ति र घोषणापत्रले मात्र त शिक्षा प्रणालीको सुधार हुँदैन। अझ सुधारको पातसम्म पनि हल्लिँदैन। तसर्थ, शिक्षा प्रणालीको बदलाव साँच्चिकै हृदयको स्पन्दनबाटै राज्यका सबै जिम्मेबार निकायहरूले गर्न खोजेका हुन् भने व्यवहारमा देखिने गरी गतिलो र अधिकाधिक सरोकारवालालाई स्वीकार्य हुने गरी विद्यालय शिक्षा ऐन बनाउन ढिलो गर्नुु हुन्न। सम्पूर्णको सबै पक्षमा सम्पूर्ण रूपमा सन्तुष्टि र स्वीकार्यता त कल्पना मात्रै हो तर वैज्ञानिक, अग्रगामी, प्रोत्साहनमुखी, निषेध र हेपाहा प्रवृत्तिबाट मुक्त छ भने पनि असल हुनेछ। नीति नियमहरू कार्यान्वयन गर्न निर्माण गरिन्छन्। जुनसुकै नीति नियमहरूको प्रभावकारी कार्यान्वयन सम्बद्ध सरोकारवाला पक्षको स्वीकार्यता र अपनत्व भावले प्रभाव पार्छ। सरोकारवालाले निर्माणकै क्रममा रहेको विद्यालय शिक्षा ऐनप्रति राखेको बिमतिले यसको निश्प्रभावीमा शंका रहँदैन। थिति बसाउन खोज्दा बेथिति हावी हुन्छ कि भन्ने कुराको बोध हुनु आवश्यक छ। असल र उत्तरदायी राज्य व्यवस्थाले त यसका बिभिन्न संयन्त्रमा रहेर कार्य सञ्चालन र कार्य सम्पादन गर्ने हरेकलाई प्रोत्साहन र पृष्ठपोषण प्रदान गर्नुपर्छ। उच्च मनोबलको प्रत्याभूति गराउन सक्नुपर्छ। असल र खराब बिचको भेद छुट्ट्याउन सक्नुपर्छ। अनि पो व्यवस्था र प्रणाली सबल बन्छ। नीति नियम प्रभावी हुन्छन्। कार्य सञ्चालन र कार्य सम्पादन प्रभावकारी र नतिजामुखी बन्छन्। बहुचर्चित शिक्षा विधेयकमा लामो समयदेखि समस्याका रूपमा रहेको विद्यालय कर्मचारीको सवाल र शिक्षकलाई विशिष्ठ श्रेणीसम्मको वृत्ति विकासको व्यवस्थाजस्ता केही असल प्रावधान समेटिएका छन्। जुन स्वागतयोग्य छन् नै। यद्यपि वर्तमान विद्यालय शिक्षामा सिर्जित अन्योलको निकास यसमा भएका केही प्रावधानको संसोधन एवं परिमार्जन नगरी पार लागि हाल्ने स्थिति छैन। देहाय अनुसारका केही प्रावधान तत्काल संशोधन, परिमार्जन र थप गर्नु श्रेयस्कर हुनेछ। अधिकार दिएर मात्रै भएन, सबलीकरण पनि हुनु पर्यो। शिक्षकको सम्पूर्ण तलब भत्तालगायतका विद्यालय सञ्चालन आवश्यक सम्पूर्ण व्ययभारमध्ये करिब ९५ प्रतिशतभन्दा बढी संघीय सरकारले नै व्यहोरिरहेको सन्दर्भमा स्थानीय तहलाई अधिकार दिने कार्य सान्दर्भिक हुन्न। स्थानीय तहसँग नत स्रोतसाधन नै छ नत विज्ञ नै छन्। मात्र ७ सय ५३ थरीका कुरा ल्याएर खस्कँदो अवस्थामा रहेको शिक्षालाई झन् खस्काउने यत्न देखिन्छ। विश्वव्यापी सन्दर्भ हेर्दा शिक्षा एवं स्वास्थ्य जस्ता संवेदनशील विषयलाई संघीय सरकारले नै विशेष महत्व एवं जिम्मामा लिएको पाइन्छ। अतःशिक्षाको अधिकार संघ र प्रदेशअन्तर्गत राखिनुपर्छ। कक्षा १० को परीक्षाको प्रावधान हटाइनु सान्दर्भिक नहोला। कक्षा १० को परीक्षाको राष्ट्रिय एवं अन्तर्राष्ट्रिय स्तरमा समकक्षता र मान्यता कायम गराउन पनि स्तरीकृत परीक्षा हुनु आवश्यक छ। शिक्षा सेवा आयोगलाई संवैधानिक अंग बनाइनुपर्छ। अनुभव र वरिष्ठताको कदर नभई कसरी थिति बस्ला ? जिल्लाभित्र कार्यरत वरिष्ठ शिक्षकहरूको वरिष्ठताक्रमका आधारमा सूची बनाई त्यही सूचीबाट विद्यालयको तह र विद्यार्थी संख्याका आधारमा प्रधानाध्यापकको नियुक्ति गरिनुपर्छ। नेपालको निजामती, सेना, प्रहरीलगायत सार्वजनिक संस्थानमा समेत वरिष्ठतम कर्मचारीले नै कार्यालय प्रमुखको हुने व्यवस्था छ। पदसोपान मिलाउन, प्रणालीगत रूपमै को प्रधानाध्यापक बन्ने भन्ने स्पष्ट किटान गर्न र अनावश्यक राजनीतिक दबाबबाट मुक्त हुन शिक्षकका लागि पनि तहगत श्रेणी र सोहीअनुसार वृत्तिविकास गरिनुपर्छ। थरीथरीका शिक्षक हटाइ दुई थरीका शिक्षक (स्थायी र करार)मात्रै विद्यालयमा रहने व्यवस्था गर्नुपर्छ। स्थायी शिक्षक नियुक्ति भएर आउनेबित्तिकै करारमा नियुक्त भएको शिक्षकलाई स्वतः पदमुक्त हुने व्यवस्था गर्नुपर्छ। कार्यरत शिक्षकहरूलाई आन्तरिक प्रतिस्पर्धाको व्यवस्था गरी उत्तीर्ण हुन नसक्नेलाई सम्मानजनक बिदाइ गर्ने परिपाटी बसाउनुपर्छ। तर, परीक्षा प्रणाली र प्रश्नपत्र निर्माणमा भने कुनै किसिमको सम्झौता गर्नु हुन्न। विषयगत दखलता नभएको व्यक्ति बाहिरिनै पर्छ। शिक्षकको योग्यता बढोत्तरी गर्नु स्वागत योग्य छ। शिक्षकको योग्यता र सेवा सुविधाबीच तारतम्यता मिलेन। योग्यताअनुसार सेवासुविधामा पनि बढोत्तरी गर्नुपर्छ। बेतलबी बिदा हटाइएको छ। बेतलबी बिदा, अध्ययन बिदा र घर बिदाको सुविधालाई निजामती जस्तै अवसरपूर्ण बनाइनुपर्छ। तीन वर्षसम्म जिल्लान्तर सरुवा नहुने व्यवस्थाले त शिक्षकलाई मानसिक दबाबमा राखेको छ। मानसिक दबाबमा रहेको शिक्षक कसरी शिक्षण सिकाइमा प्रेरित हुन्छ ? माध्यमिक प्रथम श्रेणीको कम्तीमा १५ वर्षको सेवा अनुभव भएकाले मात्र विशिष्ठ श्रेणी हुन पाउने व्यवस्थाले त विशिष्ठ श्रेणीको व्यवस्था कानुनी रूपमा होस् तर व्यवहारमा नहोस् भन्ने मनसायबाट प्रेरित देखिन्छ। यो अव्यावहारिक छ। निवृत्तभरणको रस्साकस्सी शिक्षकहरूको कारण उत्पन्न नभई स्वयं सरकारको अकर्मण्यताले निम्त्याएको हो। राज्यको कमजोरी शिक्षकमाथि थुपार्नु न्यायोचित हुँदैन। विद्यालय कर्मचारी र बालविकास सहजकर्ताहरूलाई केही हदसम्म सम्बोधन भएको छ। यो सुखद् छ। एउटै संरचनाभित्रका शिक्षकलाई आन्तरिक प्रतिस्पर्धाको सुबिधा दिने तर विद्यालय कर्मचारीहरूलाई र बालविकास सहजकर्ताहरूलाई सुबिधा नदिने कुरा सामाजिक न्यायको सिद्धान्तविपरीत हुन जान्छ। नाराले हुन्न, व्यवहारमा लागू गरिनुपर्छ। निजामती सेवातर्फको शिक्षा सेवा पुनर्गठन गरी शिक्षकबाटै शिक्षाको माथिल्लो नेतृत्वसम्म पुग्ने व्यवस्था सुनिश्चित गरिनुपर्छ। योग्यता पुगेका शिक्षकहरूलाई निजामती सेवामा खुला प्रतिस्पर्धाबाट प्रवेश गर्न पाउनेर सेवा अवधिसमेत जोडिने व्यवस्था गरिनुपर्छ। नाराले मात्र विश्वविद्यालयका सर्वाेत्कृष्ट विद्यार्थीहरू शिक्षणमा आकर्षित हँुदैनन्। अवसरको सिर्जना हुनुपर्यो। शिक्षकको स्वास्थ्य उपचार र शिक्षक अस्पताल ललिपप मात्रै भएको छ। हाल सञ्चालनमा रहेको निजामती अस्पतालबाटै शिक्षकलाई सेवा प्रवाह गरे के बिग्रन्छ ? इच्छाशक्ति भए एक निर्णयमै सुबिधा दिन सकिन्छ। शिक्षकका सन्ततिका लागि छात्रवृत्तिको व्यवस्था खै ? सहुलियत दरमा आवासकर्जा उपलब्ध गराउनु पर्दैन ? राज्यले अभिभावकत्व लिनु पर्दैन ?"
१९ औं एसियाली खेलकुदको भव्य उद्घाटन,"हाङ्चाओ (चीन) : १९औं एसियाली खेलकुदको भव्य उद्घाटन भएको छ। चीनका राष्ट्रपति सी चिनफिङले हाङ्चाओ ओलम्पिक स्पोर्ट्स सेन्टरमा आयोजित भव्य कार्यक्रममा १९औं एसियाली खेलकुदको उद्घाटन गरेका हुन्। म १९औं एसियाली खेलकुद उद्घाटन भएको घोषणा गर्दछु, राष्ट्रपति चिनफिङले भने। उद्घाटन समारोहमा चीनको प्राचीन, कला, संस्कृति, परम्परा झल्कने प्रस्तुति प्रस्तुत गरिएको थियो। विशेषगरी लाइटिङको प्रस्तुति मनमोहक थियो। चीनले तेस्रोपटक एसियाली खेलकुदको आयोजना गरेको हो। यसअघि सन् १९९० मा बेइजिङ र २०१० को गोङजाव एसियाली खेलकुद सफलतापूर्वक आयोजना गरेको थियो। उद्घाटन समारोहमा प्रतियोगितामा सहभागी ४५ देशका खेलाडी तथा पदाधिकारी गरी झन्डै १२ हजारले मार्चपास गरेका थिए। हाङ्चाओ एसियाली खेलकुदमा ओलम्पिकमा भन्दा पनि बढी खेलाडी सहभागी भएको चिनियाँ सञ्चार माध्यमले जनाएका छन्। हाङ्चाओ एसियाली खेलकुदमा १२ हजारभन्दा बढी खेलाडी सहभागी हुँदा अर्को वर्ष फ्रान्सको पेरिसमा हुने ओलम्पिकमा १० हजार पाँच सयको मात्रै सहभागिता रहने जनाइएको छ। प्रतियोगिताको उद्घाटन समारोहको मार्चपासमा निमा घर्तीमगर र वीरबहादुर महराले नेपालको झन्डा बोकेका थिए। निमा उसुकी खेलाडी हुन् भने वीरबहादुर तेक्वान्दो खेलाडी हुन्। निमा १२औं र १३औं दक्षिण एसियाली खेलकुद (साग) की स्वर्ण विजेता हुन्। वीरबहादुरले १३औं सागमा स्वर्ण जितेका थिए। मार्चपासमा राष्ट्रिय खेलकुद परिषद्का सदस्यसचिव तथा सेभ द मिसन टंकलाल घिसिङ, नेपाल ओलम्पिक कमिटीका अध्यक्ष जीवनराम श्रेष्ठ, डेपुटी सेभ द मिसन अञ्जन धमला, चतुरानन्दराज वैद्य, विभिन्न संघका पदाधिकारी, नेपाल ओलम्पिक कमिटीका पदाधिकारीलगायत सहभागी भएका थिए। १९औं एसियाली खेलकुदमा चीनले आयोजकका रूपमा ड्रागन बोट रेस, सेपाकताक्रो र उसु समावेश गरेको छ। यस्तै भारतीय उपमहाद्वीपको लोकप्रिय खेल कबड्डी, नन ओलम्पिक खेल जुजित्सु र कुरासलाई समावेश गरिएको छ।"
एसियाली खेलकुद : पहिलो स्वर्ण चीनको खातामा,"हाङ्झाउ : आयोजक राष्ट्र चीनले आइतबार एसियाली खेलकुदको पहिलो स्वर्ण पदक जितेको छ। महिला डुङ्गा दौडमा चीनले पहिलो स्वर्ण हात पारेको हो। लाइटवेट डबल स्कल्स रोइङअन्तर्गत आज भएको फाइनलमा जोउ जियाकी र किउ सिउपिङले स्वर्ण जितेका हुन्। जोउ र किउको चिनियाँ जोडीले ७ मिनेट ६ दशमलव ७८ सेकेण्डमा उज्बेकिस्तानकी लुइजाखोन इस्लामोभा र मलाइका ताग्माटिभाले करिब १० सेकेन्ड पछि पारेका थिए। ताग्माटिभाले रजत पदकमा नै चित्त बुझाउनुपर्यो भने इन्डोनेसियाका चेल्सी कर्पुट्टी र रहमा मुतियारा पुत्रीले कास्य जित्न सफल भएका छन्। महिलातर्फको १० मिटर एयर राइफल प्रतियोगितामा भारतका रमिता, मेहुली घोष र आशी त्रिकुटले रजत पदक जितेर पहिलो दिनको विजयी सुरुवात गरेका छन् भने भारतीय सेनाका खेलाडीद्वय अर्जुन लाल जाट र अरविन्दले पुरुष लाइटवेट डबल स्कल्समा रजत पदक नै जितेका छन्। रोइङमा नै पुरुषको अर्को टोलीले रजत पदकमा कब्जा जमाएको छ। भारतीय महिला क्रिकेट टोलीले पनि सेमिफाइनलमा बङ्गलादेशलाई ८ विकेटले पराजित गर्दै रजत पदक सुनिश्चित गरेको छ। हालसम्म भारतले पाँच वटा रजत पदक आफ्नो पोल्टामा पारेको छ।  (रासस एएफपी)"
एसियाली खेलकुदमा भाग लिन चीन जाने क्रिकेट खेलाडीको बिदाइ (फोटोफिचर),"काठमाडौं : नेपाल क्रिकेट संघले एसियाली खेलकुदमा भाग लिन चीन जाने क्रिकेट खेलाडीहरूको बिदाइ गरेको छ। आइतबार बिहान काठमाडौंमा एक समारोहमा नवनिर्वाचित नेपाल क्रिकेट संघ क्यानका पदाधिकारीहरूले क्रिकेट खेलाडी टोलीको बिदाइ गरेका हुन् । नवनिर्वाचित अध्यक्ष चतुरबहादुर चन्द, सचिव पारस खड्कालगायतका पदाधिकारीले चीन जाने खेलाडीहरूलाई बिदाइ गरेका थिए। खड्काले खेलजीवनबाट बिदा लिनुपछाडि क्यानको नेतृत्वमा आउने चाहना नै मुल कारण मानिएको थियो। नेपाली क्रिकेट टोलीको क्यापटेन रहँदा आफू बिदाई हुने खड्का शनिबार क्यानको केन्द्रीय सचिवमा निर्वाचित भएसँगै राष्ट्रिय टीमका सदस्यलाई बिदाइ गरेका हुन्। काठमाडौं जिल्ला अदालतमा सन्दीप लामिछानेविरूद्धको मुद्दाको सुनुवाइको पेशी आज परेकाले उनी बिदाई कार्यक्रममा सहभागी भएनन्। क्यानका अनुसार आज उनको मुद्दा सुनुवाई भएर सफाई भए वा पेशको मिति सरेको खण्डमा मंगलबारभित्र चीन जानेछन्। नेपाली क्रिकेट टोली आज दिँउँसो चाइना एअरलाइन्सको उडानमार्फत हाङ्झाओ जानेछन्। तस्बिर अभिषेक महर्जन"
चीन उड्नु अघि कप्तान रोहित पौडेलले भने : सरकारले घोषणा गरेको पुरस्कार अझै पाएनौं,"काठमाडौं : नेपाली राष्ट्रिय क्रिकेट टिमका कप्तान रोहित पौडेलले सरकारले घोषणा गरेको पुरस्कार अझै नपाएको बताएका छन्। एसियाडमा सहभागी हुन चीन उड्नुअघि आइतबार क्यानले काठमाडौंमा गरेको बिदाइ कार्यक्रमपछि पत्रकारसँग उनले सरकारले घोषणा गरेको रकम अहिलेसम्म आइनसकेको गुनासो गरेका हुन्। पौडेलले अझै पनि आफूहरु रकम आउनेमा आशावादी रहेको जिकिर गरे। उनले भने, अहिलेसम्म आएको छैन। हेरम् अब, भनेको त धेरै भइसक्यो अहिलेसम्म आएको छैन। होपफूल्ली आउँछ। कति पटक भनिसक्नुभएको छ, अहिलेसम्म आएको छैन। एसियाली खेलकुद प्रतियोगितामा सहभागी हुने खेलाडीहरूको बिदाइ कार्यक्रममा प्रधानमन्त्री पुष्पकमल दाहाल प्रचण्डले सरकारले घोषणा गरेको पुरस्कार अर्को मन्त्रिपरिषद् बैठकले निकासा गरेर छिट्टै दिने प्रतिबद्धता जनाएका थिए। पौडेललेले एसियाड गेमका लागि नेपाली क्रिकेट टोलीले तयारी राम्रो गरिरहेको दाबी गरे। उनले कुनै पनि टोलीलाई कमजोर नठानी खेल्ने प्रतिबद्धता व्यक्त गरे। उनले भने, तयारी अहिले राम्रो भइरहेको छ, हामी अभ्यासमा नै व्यस्त छौँ। एसियन गेम्सलाई लिएर सबैजना उत्साहित हुनुहुन्छ। हाम्रो मुख्य लक्ष्य मेडल जित्नै नै हो। टी२० क्वालिफायरभन्दा अगाडि टुर्नामेन्ट खेल्न पाएका छौँ। हामी टी२० का लागि पनि तयार छौँ।"
"नेप्सेमा दोहोरो अंकको गिरावट, २ अर्ब ३२ करोडको सेयर कारोबार",काठमाडौं : साताको पहिलो कारोबार दिन आइतबार नेप्से परिसूचक दोहोरो अंकले ओरालो लागेको छ। यसदिन नेप्से परिसूचक १९४२ अंकले घटेर २०१०३५ विन्दुमा पुगेको छ। नेप्से परिसूचक ओरालो लागेसँगै कारोबार रकम पनि घटेको छ। आज २८५ कम्पनीको ९० लाख ३ हजार ९४१ कित्ता सेयर २ अर्ब ३२ करोड ६८ लाख ९५ हजार २०६ रुपैयाँमा खरिदबिक्री भयो। अघिल्लो साताको अन्तिम कारोबार दिन बिहीबार नेप्से परिसूचक ४४३४ अंकले बढेको थियो। सो दिन ३ अर्ब २९ करोड ३९ लाख २१ हजार ३६८ रुपैयाँमा खरिदबिक्री भएको हो। दोहोरो अंकले ओरालो लागेको बजारमा ३ वटा कम्पनीको मूल्य भने सकारात्मक सर्किट लेभलमा कारोबार भयो। १३ करोड बढी मूल्यको सेयर कारोबार गरी माचापुच्छ्रे बैंक अग्रस्थानमा रह्यो। सन नेपाल लाइफ इन्स्योरेन्सको ९ करोड र शिवम् सिमेन्टको ९१ करोडको सेयर कारोबार भयो। कारोबारमा आएका १३ उपसमूहमध्ये माइक्रोफाइनान्सबाहेक अन्यको सूचक नकारात्मक देखियो। १६६ कम्पनीको मूल्य घट्दा ६२ को मात्रै बढ्यो भने ३ को स्थिर रह्यो।
गाईको चित्र अंकित 'मेडालियन सिक्का' सार्वजनिक,काठमाडौं : नेपाल राष्ट्र बैंकले राष्ट्रिय जनावर गाईको चित्र अंकित 'मेडालियन सिक्का' सार्वजनिक गरेको छ। टक्सार महाशाखा सुन्धाराबाट बबरमहलस्थित नेपाल औषधि उद्योगको परिसरमा स्थानान्तरण भएपछि पुराना मेसिनहरू मर्मत सम्भार गरेर मुद्रणसम्बन्धी कार्य सुरू गरेको हो। महाशाखाले आजदेखि राष्ट्रिय जनावर गाईको चित्र अंकित 'मेडालियन सिक्का' को बिक्री वितरण सुरु गरेको छ। बबरमहलस्थित टक्सार महाशाखामा आयोजित संक्षिप्त कार्यक्रममा गभर्नर महाप्रसाद अधिकारीले उक्त सिक्का सार्वजनिक गरेका हुन्। महाशाखाले १० ग्राम र २५ ग्रामका दुई किसिमका चाँदीका मेडालियन सिक्का टकमरी बजारमा ल्याएको हो। १० ग्राम सिक्काको मूल्य १ हजार ६ सय र २५ ग्राम सिक्काको ४ हजार रुपैयाँ मूल्य निर्धारण गरिएको छ। बैंकसँग मौज्दात रहेको चाँदीलाई गलान गरी मेडालियन सिक्का टकमरी गरिएको टक्सार महाशाखाले जानकारी दिएको छ। दुवै सिक्कामा ९९९ टचको चाँदीको प्रयोग गरिएको छ। दर उल्लेख नगरी निष्कासन गरिएको सिक्कालाई 'मेडालियन' भनिन्छ। दृष्टिगत गरी यसको टकमरीलाई निरन्तरता सर्वसाधारणबाट हुने सिक्काको मागलाई दिइने महाशाखाले जनाएको छ। बैंक सञ्चालक समितिको २०८० जेठ १९ गते बसेको बैठकले उक्त १० ग्राम र २५ ग्रामका मेडालियन सिक्काको टकमरी गर्न स्वीकृति दिएको थियो।
नेपाल चीन बिजनेस समिट,"काठमाडौं : नेपालमा चिनियाँ लगानी अभिवृद्धि, पर्यटन प्रवर्द्धन र चीनतर्फको निर्यात सहजीकरणका लागि दुवै तर्फका सरकार र निजी क्षेत्रले सहकार्य गर्ने बताएका छन्। प्रधानमन्त्री पुष्पकमल दाहाल 'प्रचण्ड'को चीन भ्रमणका क्रममा नेपाल उद्योग वाणिज्य महासंघ र चाइना काउन्सिल फर प्रोमोसन अफ इन्टरनेसनल टेड (सिसिपिआइटी) ले संयुक्त रूपमा आयोजना गरेको नेपाल चीन बिजनेस समिटमा दुवै तर्फका उच्च पदस्थ अधिकारी र निजी क्षेत्रका प्रतिनिधिहरूले उक्त धारणा राखेका हुन्। द्विपक्षीय व्यापार प्रवर्द्धन, पर्यटन क्षेत्रको विकास र नेपालमा चिनियाँ लगानी आकर्षित गर्ने उद्देश्यले आयोजित समिटका प्रमुख अतिथि प्रधानमन्त्री पुष्पकमल दाहाल प्रचण्डले नेपालमा लगानीको वातावरण सुधार हुँदै गइरहेको बताए। उनले नेपालमा धेरै क्षेत्र अझै पनि लगानीका लागि आकर्षक रहेकाले लगानीका लागि आग्रह गरे। नेपाल र चीनको परम्परागत सम्बन्ध रहेको बताउँदै दुई देशको आपसी सम्बन्धले आर्थिक विकास सम्भव भएको बताए। प्रधानमन्त्री दाहालले कुनै पनि मुलुक सरकार र निजी क्षेत्रको सहकार्य सहकार्यविना समृद्ध नहुने बताउँदै उनले त्यसका लागि वातावरण बनाउने बताए। साथै, उनले महासंघले लगानी, पर्यटन र निर्यात प्रवर्द्धनमा देश विदेशमा पहल गरिरहेकोमा महासंघको सराहना पनि गरे। सिसिपिआइटीको मुख्यालय बेइजिङमा आइतबार आयोजित समिटलाई सम्बोधन गर्दै चिनियाँ वाणिज्य मन्त्रालयका भाइस मिनिस्टर लि फिइले चीन र नेपालबीचको सम्बन्ध निक्कै पुरानो रहेको एवं आर्थिक गतिविधि पनि बढिरहेको बताए। नेपालमा चिनियाँले लगानी बढाइरहेको र आगामी दिनमा पनि लगानी विस्तार हुने बताए। चीन नेपालमा सबैभन्दा बढी लगानीको प्रतिवद्धता जनाउने मुलुक हो। समिटमा महासंघ अध्यक्ष चन्द्र प्रसाद ढकालले नेपालमा लगानीका अवसर सिर्जना गर्न, पर्यटन प्रवर्द्धन र निर्यात विस्तारका लागि सरकारले प्रयत्न गरिरहेको वताए। कार्यक्रममा महासंघ अध्यक्ष ढकालले जलविद्युत, पर्यटन, उत्पादनमूलक क्षेत्र र सूचना प्रविधि लगायतका सेवा क्षेत्रमा प्रसस्त सम्भावना रहेको बताए। सिसिपिआइटीका उपाध्यक्ष झांग साओगांगले महासंघ पुरानो साझेदार संस्था रहेको वताउनुहुँदै समिटले द्धिपक्षीय व्यापार अभिवृद्धिमा समिट महत्वपूर्ण हुने बताए। सिसिपिआइटी नेपालमा लगानी बढाउन र नेपालका उत्पादन आयात गर्न सिसिपिआइटीले सहयोग प्रदान गर्ने विश्वास बताए। समिटमा १२० जना चिनियाँ कम्पनीको सहभागिता रहेको थियो। नेपालका तर्फबाट महासंघ, नेपाल उद्योग परिसंघ, नेपाल चेम्बर अफ कमर्श, राष्टिय उद्योग व्यापार महासंघका पदाधिकारी सहित करिब ५० जना उद्यमी व्यवसायीले समिटमा सहभागिता रह्यो। समिटमा चीन सरकारका उच्च पदस्थ अधिकारी र प्रधानमन्त्रीको भ्रमण दलमा सहभागी नेपाली उच्च अधिकारीहरूको पनि सहभागिता थियो। उक्त समिट पूर्व बिजनेस टु बिजनेस बैठक पनि राखिएको छ। यसअघि, महासंघ र सिसिपिआइटीका पदाधिकारीहरूबीच द्विपक्षीय छलफल समेत भएको थियो। जसमा दुइ संस्थाबीचको सहकार्य विस्तार, संयुक्त परियोजनाको कार्यान्वयन, नेपाल चीन लगानी एवं व्यापार सहजीकरणका विषयमा छलफल भएको थियो।"
चिलिमेत्रिशूली प्रसारणलाइन पुसभित्र सक्न समयसीमा,"काठमाडौं : त्रिशूली चिलिमे र सहायक नदीहरूको बिजुली राष्ट्रिय प्रसारण प्रणालीमा जोड्नका लागि महत्वपूर्ण मानिएको चिलिमेत्रिशूली २२० केभी प्रसारण लाइन र सवस्टेशनको निर्माण आगामी पुसभित्र सक्नैपर्ने गरी समयसीमा तय गरिएको छ। उक्त नदी करिडोरमा निर्माणाधीन तथा निर्माण हुने जलविद्युत् आयोजनाको विद्युत् राष्ट्रिय प्रणालीमा प्रवाहका लागि चिलिमेत्रिशूली दुई सय २० केभी प्रसारण लाइन आयोजना निर्माणाधीन छ। आयोजना अन्तर्गत रसुवाको आमाछोदिङमो गाउँपालिकास्थित थम्बुचेत र नुवाकोटको किस्पाङ गाउँपालिकाको पहिरेबेँसीमा २२०१३२३३ केभीको क्रमश: चिलिमे हव र त्रिशूली थ्री बी हब सबस्टेसन निर्माणाधीन छन्। साथै, चिलिमे त्रिशूली थ्री बी हब २८ किलोमिटर २२० केभी डबल सर्किट प्रसारण लाइन निर्माण भइरहेको छ। नेपाल विद्युत् प्राधिकरणका कार्यकारी निर्देशक कुलमान घिसिङ र प्रसारण निर्देशनालयका उपकार्यकारी निर्देशक दीर्घायुकुमार श्रेष्ठ सम्मिलित उच्चस्तरीय टोलीले शनिबार र आज निर्माणाधीन सबस्टेसन तथा प्रसारण लाइनको स्थलगत अनुगमन गरी आगामी पुसभित्र काम सक्ने समयसीमा तय गरेको छ। आयोजना व्यवस्थापन, परामर्शदाता र ठेकेदार कम्पनीबीच छलफल गरी निर्माणमा ढिलाइ नगर्न, कामदार थपेर कामलाई तीव्रता दिन निर्देशन दिँदै टोलीले बाँकी रहेका हरेक काम सम्पन्न गर्ने तालिका तय गरी सोहीअनुसार कार्यसम्पादन गर्न निर्देशन दिएको छ। टोलीले निर्माण प्रगतिको नियमित अनुमगन गर्ने छ। कार्यकारी निर्देशक घिसिङले प्रसारण लाइन अभावमा चिलिमे जलविद्युत् कम्पनीको अगुवाइमा निर्माणाधीन एक सय ११ मेगावाटको रसुवागढी र ४२ दशमलव पाँच मेगावाटको सान्जेन जलविद्युत् आयोजनाको विद्युत् खेर जाने अवस्था आउन नदिन सबै गम्भीर भएर बाँकी रहेका काम सम्पन्न गर्न लाग्नुपर्ने बताए। दुवै आयोजनाबाट आगामी पुसभित्रमा विद्युत् उत्पादनको लक्ष्य राखी अन्तिम चरणका काम भइरहेका छन्। 'यस वर्षको हिउँदको विद्युत् माग व्यवस्थापनका लागि दुई आयोजनाबाट उत्पादित विद्युत्ले धेरै सहयोग गर्छ, प्रसारण लाइन अभावमा विद्युत् जोड्न नसक्ने अवस्था आएमा राज्यलाई नै ठूलो घाटा हुन्छ, यसतर्फ सबै गम्भीर र संवेदनशील बनौँ', कार्यकारी निर्देशक घिसिङले भने। उनका अनुसार धेरै गाह्रो ठाउँमा टावर निर्माण गर्नुपर्ने छ भने टावरको जग हाल्ने, खडा गर्ने, तार तान्ने, सवस्टेसनका उपकरण जडान गर्ने लगायतका सबै काम समानान्तर रुपमा जनशक्ति थपेर अगाडि बढाउनुपर्नेछ। ठेकेदार कम्पनीले बेहोरिरहेको नगद प्रवाह, सामाजिक समस्या समाधानका लागि आवश्यक सहजीकरण गर्न आफूहरू तयार रहेको उनको भनाइ छ। भौगोलिक रुपमा अत्यन्तै जोखिमयुक्त र कठिन हिमाली क्षेत्रमा टावर बनाउनुपर्ने, भीरैभीर रहेको र सडक पहुँच पनि नभएकाले ढुङ्गा गिट्टी, बालुवा, टावरका सामान, पानीलगायतका निर्माण सामग्री मानिस वा खच्चडबाट बोकाएर लैजानुपर्ने, बाढीपहिरो, ठेकेदारको कमजोर कार्यसम्पादन, वन क्षेत्रको जग्गा प्रयोगको समस्या, स्थानीयको अवरोध, कोभिड१९ लगायतका कारण आयोजनाको निर्माण प्रभावित हुँदै आएको छ। पछिल्ला दुई वर्षमा आयोजनाको ठेकेदार चिनियाँ कम्पनी पिङगाओ ग्रुप अफ कम्पनीजले कार्यसम्पादनमा केही सुधार गरेको छ। कम्पनीले पुसभित्र निर्माण सक्ने प्रतिबद्धता जनाएको छ। दुवै सबस्टेसन उपकरण राख्ने सिभिल संरचनाको निर्माण अन्तिम चरणमा छ। सबस्टेसनमा रहने पावर ट्रान्सफर्मर, जिआइएसलगायतका मुख्य उपकरण आयोजनास्थलमा ल्याइसकिएको छ। यता प्रसारण लाइनका टावर, कन्डक्टरलगायतका सम्पूर्ण उपकरण निर्माणस्थलमा आपूर्ति भइसकेका छन्। कूल २८ किलोमिटर प्रसारण लाइनमा पर्ने ७६ वटा टावरमध्ये ५६ वटाको जग हालिएको छ। बाँकी टावरको जग हाल्ने काम भइरहेको छ। ४८ वटा टावर खडा गरिएको छ। १० किलोमिटर तार तानिएको छ। खडा गरिएका टावरमा तार तान्ने काम भइरहेको छ। आयोजनाको समग्र निर्माण प्रगति ९० प्रतिशत छ। चिलिमेत्रिशूली थ्री बी हब प्रसारण लाइनअन्तर्गत चिलिमेमैलुङ खण्ड २० किलोमिटर डबल सर्किट र मैलुङत्रिशूली थ्री बी हबसम्म ८ किलोमिटर चार (मल्टी) सर्किट निर्माण गर्नेछ। दक्षिण कोरियाको कम्पनीको अगुवाइमा निर्माणाधीन २१६ मेगावाटको माथिल्लो त्रिशूली१ जलविद्युत आयोजनाको विद्युत जोड्नका लागि मल्टी सर्किट लाइन बनाउन लागिएको हो। माथिल्लो त्रिशूली१ ले मल्टी सर्किट लाइन बनाउँदा भएको खर्चको ६० प्रतिशत रकम बेहोर्ने छ। प्रसारण लाइन र सबस्टेसन निर्माणका लागि पिङगाओसँग २०७४ को कात्तिकमा ठेक्का सम्झौता भएको थियो। ठेक्का सम्झौता २०७४ को पुसमा कार्यान्वयनमा आएको थियो। अनुमानित लागत अमेरिकी डलर तीन करोड ९० लाख रहेको आयोजनामा नेपाल सरकार तथा प्राधिकरणको लगानी र जर्मन विकास बैंक, युरोपेली लगानी बैकको सहुलितपूर्ण ऋण रहेको छ।"
४ करोड १८ लाख निक्षेप खाता सुरक्षित,"काठमाडौं : बैंक तथा वित्तीय संस्थाका ४ करोड १८ लाख निक्षेप खाता सुरक्षित रहेका छन्। निक्षेप तथा कर्जाको सुरक्षण (बिमा) गर्ने जिम्मा पाएको निक्षेप तथा कर्जा सुरक्षण कोषले उक्त प्राकृतिक निक्षेपकर्ताको १२ खर्ब ८८ अर्ब रुपैयाँको निक्षेप सुरक्षित राखेको हो। हालसम्म वाणिज्य बैंक, विकास बैंक र वित्त कम्पनीमा करिब ५ करोड ११ लाख ७७ हजार निक्षेप खाता छन्। एउटै व्यक्तिको ४५ बैंकमा खाता हुँदा जनसंख्याभन्दा बढी खाता देखिएको छ। कोषले करिब १७ लाख ऋणीको ८० अर्ब रुपैयाँ कर्जासमेत सुरक्षित गरेकोे छ। नेपाल राष्ट्र बैंकको तथ्यांकअनुसार भने क, ख र ग वर्गका बैंक तथा वित्तीय संस्थामा १८ लाख ४५ हजार २ सय १३ कर्जा खाता सञ्चालनमा छन्। कोषले उक्त निक्षेप र कर्जाको सुरक्षा दिइरहेकाले साना उद्यमीदेखि आम निक्षेपकर्ता सुरक्षित भएको अर्थमन्त्री डा प्रकाशशरण महतले बताए। हाल कोषमा वाणिज्य बैंकहरू, विकास बैंकहरू, फाइनान्स कम्पनीहरू र २ लघुवित्त तथा वित्तीय संस्थाहरू आबद्ध छन्। बैंक तथा वित्तीय संस्थाहरूले कर्जा र निक्षेपको सुरक्षण (बिमा) गरेमा संस्थासमेत बलियो हुने कोषको भनाइ छ। राष्ट्र बैंकबाट निक्षेप संकलन गर्न इजाजत प्राप्त बैंक तथा वित्तीय संस्थाको निक्षेपको सुरक्षण कोषले मात्र गर्छ। कोषले हाल प्राकृतिक व्यक्तिको चल्ती, बचत वा मुद्दती खातामा जम्मा रहेको ५ लाख रुपैयाँसम्मको निक्षेप सुरक्षण गर्दै आएको छ। यसअघि कोषले २०७५ कात्तिकदेखि बैंक तथा वित्तीय संस्थामा बचत तथा मुद्दती खातामा रहेका ३ लाख रुपैयाँसम्मको निक्षेप बिमा (सुरक्षण) गरेको थियो। बैंक तथा वित्तीय संस्थाले कोषमा कुल चुक्ता पुँजीको ००५ प्रतिशतले हुन आउने रकम सदस्यता शुल्कबापत बुझाउनु पर्ने व्यवस्था छ। निक्षेप सुरक्षण शुल्क वार्षिक रूपमा ०१६ प्रतिशत र त्रैमासिक रूपमा ००४ प्रतिशतको दरले गणना गरिन्छ। लिक्विडेसनमा गएको वा खारेजीमा परेका कारणले कुनै सुरक्षित सदस्य संस्थाको सदस्यता कायम नरहेको अवस्थामा समेत कोषमा सुरक्षण गरिएको निक्षेप सुरक्षित रहने कोषले बताएको छ। यस्तै, सरकारले गत भदौ २८ गतेदेखि कर्जा सुरक्षण नियमावली (चौथो संशोधन) २०८० कार्यान्वयनमा ल्याएको छ। कोषले सदस्य संस्थाको अधिकतम १ लाख ५० हजार रुपैयाँसम्मको पशुधन कोषबाट सुरक्षण गरेको छ।"
वन संरक्षणको उदाहरण हेर्न कञ्चनजंघा जानु,"काठमाडौं : जबसम्म कञ्चनजंघा संरक्षण क्षेत्र सरकार मातहतमा थियो चोरी तस्करीका घटना भइरहन्थे। वन काटेका र सिकार गरेका घटना प्रहरीमा आइरहन्थ्यो। जुन कार्यमा स्थानीय नै संलग्न हुन्थे। तर, अहिले अवस्था फेरिएको छ। स्थानीय आफैं रूखको रक्षा गर्छन्। चोरी, सिकारी गर्न कोही वन पसे आफैं समाउँछन् र कारबाही गर्छन्। त्यसैले वन्यजन्तुको संख्या बढेको छ। रूखहरू हुर्किएका छन्। वातावरणमा परिवर्तन आएको छ। अनि बनेको छ उदाहरणीय। यो सबै हुनुको मुख्य कारण स्थानीयले वनजंगलको महत्त्व बुझ्नु नै हो। स्थानीय मातहतमा वन जंगल आउनु हो। यो अवसर आजभन्दा १७ वर्षअघि अर्थात् २०६३ असोजमा मिलेको थियो, आजकै दिन। विश्वमै पहिलोपटक वन जंगलको संरक्षण तथा व्यवस्थापनको जिम्मा स्थानीय समुदायलाई सुम्पिएको दिन पनि हो आज। स्थानीय स्तरमा गठित कञ्चनजंघा संरक्षण क्षेत्र व्यवस्थापन परिषद्का अध्यक्ष खगेन्द्र फेम्बु (लिम्बु) भन्छन्, यदि अहिले पनि यो क्षेत्र सरकार मातहतमा हुन्थ्यो त, वन जलेको हुन्थ्यो, वन्यजन्तु लोप हुने अवस्थामा पुग्थे। अहिले यस क्षेत्रका स्थानीय नै वनको रक्षक छन्। वन्यजन्तु र वातावरणसँग स्थनीय घुलेका छन्। पहिले चोरीसिकारी गर्नेहरू नै अहिले वनको रक्षक भएका छन् यहाँ। स्थानीयले वनको संरक्षण गरे हामी जोगिन्छौं भन्ने बुझेका छन्। सबैभन्दा ठूलो कुरा स्थानीयलाई आफ्नो क्षेत्रको वनको महत्त्व बुझ्नु र अपनत्व हुनुनै रहेछ, अध्यक्ष लिम्बुले भने, सरकारले आफू मातहतमा राखेको भए तीनै स्थानीय सरकारको हो रूख हो काटौं भन्थे होलान्। अहिले यो हाम्रो हो, जोगाऔं भन्छन्, आफैं जोगाउँछन्। कञ्चनजंघा संरक्षण क्षेत्रभित्रै पर्ने फक्ताङलुङ गाउँपालिकाका स्थानीय सूर्य लिम्बु पछिल्लो समय स्थानीय आफैं सक्रिय भएर वन जंगलको संरक्षणमा लागेको बताउँछन्। यसले स्थानीयलाई नै फाइदा पुग्नुको साथै आफ्नै हो भन्ने भान स्थानीयलाई परेको उनको अनुभव छ। भन्छन्, पहिले हामी आफैं लुकी चोरी जंगल पसेर दाउरा काट्थ्यौं। रूख काट्थ्यौं। तर, जब स्थानीय समुदायमा वन जंगल आयो। अब त हामीले नै जोगाउने हो भन्ने भयो। अहिले त हामी आफैं यसको रक्षा गर्ने सेना भयौं। वन मासेर होइन जोगाएर धनी बन्न सकिन्छ भन्ने बुझाउन स्थानीयलाई लामो समय लागेको अध्यक्ष लिम्बु बताउँछन्। भन्छन्, स्थानीयले पहिले वन जंगल जोगाउनभन्दा पनि आफूलाई चाहिँदा प्रयोग गर्नमा मात्रै सोच्ने गरेका थिए। त्यो हुँदा वन मासिने र वन्यजन्तु नासिने जोखिम थियो। यहीँ कुरा हामीले यो क्षेत्रका स्थानीयलाई समूहसमूह बनाएर बुझायौं। युवाले अझै बुझ्दै गए। वन जंगल जोगिएपछि आफैंलाई फाइदा हुने थाहा भएपछि अहिले उनीहरू आफैं खटिन्छन्। समूहमा सक्रिय हुन्छन्। अनि प्राकृतिक स्रोत जोगाउँछन्। सरकार मातहतमा रहँदाभन्दा पनि स्थानीयको साथमा वन जंगल आउँदा संरक्षण हुने अनुभव आफैंले भोगेको बताउँछन् फक्ताङलुङ गाउँपालिकाका उपाध्यक्ष रविन साम्रा लिम्बु। भन्छन्, पहिले हामी सानु हुँदाकै अनुभव हेर्ने हो भने सरकारी वन हुँदा स्थानीय आफैं त्यहाँ गएर वन काट्थे। पछि स्थानीयकै जिम्मामा आएपछि आफैं संरक्षण गर्न लागे। योजना बनाए र वन्यजन्तुको रक्षा गरे। यो उदाहरणीय कार्य हो। तर, पछिल्लो समय मुलुक संघीयतामा गएसँगै स्थानीय तह र संरक्षण क्षेत्र व्यवस्थापन परिसद्बीच कानुन बाभ्दा केही समस्या भने भएको उनी बताउँछन्। वन जंगल संरक्षण हुनुपर्छ भन्ने मेरो पनि धारणा हो। पहिले त ठीकै थियो तर स्थानीय सरकार बनेपछि केही कानुन बाझिएकाले समस्या छ। यसलाई भने सरकारले सुल्झाउनुपर्छ, उनी भन्छन्। पहाडी क्षेत्रमा रहेका यस्ता संरक्षण क्षेत्र स्थानीयकै सक्रियतामा जोगाउन सहज हुने रहेछ भन्ने अनुभव आपूले पनि त्यो क्षेत्रमा काम गर्दा महसुस गरेको बताउँछन् संरक्षण अधिकृत रमेशकुमार यादव। पहाडी क्षेत्रमा स्थानीयको पातलो उपस्थिति हुन्छ। गाउँ घर कम हुन्छन्। यस्तो ठाउँमा वन जंगल धेरै हुने भएकाले त्यसको जिम्मा स्थानीयलाई दिँदा फाइदा हुँदोरहेछ। यसको राम्रो उदाहरण कञ्चनजंघा संरक्षण क्षेत्र हो, उनले भने, यो नमुनाकै रूपमा लिन सकिन्छ। उनले यस क्षेत्रमा रहेर एक वर्षसम्म काम गरेका थिए। कञ्चनजंघा संरक्षण क्षेत्रबाट सिक्नुपर्छ पाठ के ? स्थानीय समुदायलाई वन जंगलको संरक्षण तथा व्यवस्थापनको जिम्मा दिए संरक्षण आफैं हुन्छ, भन्ने त्यस समय सरकार र संरक्षणविद्को मूल्यांकन थियो। जिम्मा दिनुअघि गरिएको विभिन्न अध्ययनले पनि सोही कुरालाई पुष्टि गरेपछि सुरुवात कञ्चनजंघा संरक्षण क्षेत्रबाट गर्ने सरकारले लक्ष लियो। सुरुवात पनि भयो। तर, दु्रत गतिमा यो कार्य विस्तार भएन, अन्य जिल्ला र क्षेत्रमा। अन्य संरक्षण क्षेत्र, निकुञ्ज र आयोजना पनि स्थानीयलाई हस्तान्तरण गरे राज्यको ठूलो आर्थिक भार नै घट्ने आफ्नो अनुभवले देखाएको बताउँछन् कञ्चनजंघा संरक्षण क्षेत्र व्यवस्थापन परिषद्का अध्यक्ष लिम्बु। भन्छन्, सरकारले प्राकृतिक स्रोत साधनको संरक्षण कसरी गर्ने भन्ने कञ्चनजंघा संरक्षण क्षेत्रको कामबाट सिक्नुपर्छ। हामीले जिम्मा पाएको १७ वर्षमा यहाँ धेरै परिवर्तन आएको छ। स्थानीयले वन जंगललगायत प्राकृतिक स्रोतसाधन आफ्नै हो भन्ने महसुस गर्न पाएका छन्। यो ठूलो उपलब्धि हो। सरकारले अहिले कञ्चनजंघा संरक्षणका लागि वार्षिक २५ लाख बजेट विनियोजन गर्दै आएको छ। पहिले २० लाख दिने गरेकोमा अहिले ५ लाख थपेको अध्यक्ष लिम्बु बताउँछन्। उनका अनुसार यहाँ सरकारी कर्मचारीलाई तलब भत्तासहित लगानी गर्ने बजेट वार्षिक करिब ६०७० लाख मात्रै हुन्छ। तर, अन्य राष्ट्रिय निकुञ्ज, आरक्ष र संरक्षण क्षेत्रमा सरकारले कर्मचारी र सुरक्षाकर्मी परिचालनमा नै वार्षिक करोडौं रकम खर्च गर्दै आएको छ। ती निकुञ्ज र आरक्ष पनि नियम, कानुन बनाएर स्थानीयलाई हस्तान्तरण गरे सरकारको खर्च घट्नुका साथै चोरीसिकारी र तस्करी पनि घट्ने अध्यक्ष लिम्बुको तर्क छ। अहिले पनि हामी निकुञ्ज र आरक्षमा चोरी सिकारीको घटना सुन्छौं। बाघ, गैंडा र हात्ती मारेको देखिन्छसुनिन्छ। वन जंगल काटेको सुनिन्छ। तर, त्यस्ता समस्या अहिले हाम्रो कञ्चनजंघा संरक्षण क्षेत्रमा छैन, उनले भने, स्थानीयलाई अपनत्व भयो भने वन उनीहरूले नै जोगाउँछन्। उनको यो कुरामा संरक्षण अधिकृत यादवको पनि सहमति छ। उनी यस्ता पहाडी र हिमाली क्षेत्रमा रहेका संरक्षण क्षेत्रहरू स्थानीयलाई व्यवस्थापनको जिम्मामा छाडे सरकारलाई फाइदा हुने बताउँछन्। भन्छन्, नेपालमा ताप्लेजुङबाट सुरु भएको यो कार्य केही मात्रामा फैलिएको छ। यसलाई अझै विस्तार गरे सरकारको आर्थिक भार घट्छ। पछिल्लो समय भारतले यसको राम्रो सदुपयोग गरेको छ। मिलेर बसे स्थानीयसँग वन्यजन्तु स्थानीयवन्यजन्तु द्वन्द्वका घटना अन्य स्थानमा धेरै सुनिन्छ। तर, कञ्चनजंघा संरक्षण क्षेत्रमा अवस्था फरक छ। न यहाँ वन्यजन्तुसँग स्थानीय तर्छन्छन्, न मानिससँग वन्यजन्तु नै। मानववन्यजन्तुको मेलमिलापको गज्जबको उदाहरण नै कञ्चनजंघा संरक्षण क्षेत्र भएको दाबी अध्यक्ष लिम्बुको छ। भन्छन्, यहाँका वन्यजन्तुलाई कसैले खेदाउला कि, मार्लाकी भन्ने चिन्ता देखिँदैन। उनीहरू स्थानीय र पर्यटक पुग्दा पनि निर्धक्क भएर हिँड्छन्, डुल्छन् र चर्छन् पनि। यो भनेकै वन्यजन्तुले आफूलाई सुरक्षित महसुस गर्नु हो। घुन्साका स्थानीय टाँसी शेर्पा कञ्चनजंघा संरक्षण क्षेत्र स्थानीयको मातहतमा आएर काम हुन थालेपछि चोरी सिकारी र तस्करी गर्ने पनि डराएर वन पस्न छाडेको बताउँछन्। त्यसकै कारण स्थानीय र मानिससँग पनि वन्यजन्तु निडर देखिएको उनको बुझाइ छ। पहिलेपहिले नाउर, मृग मान्छे देख्दा भड्किएर भाग्थ्यो। अहिले मानिस हिँडिरहन्छन्, उनीहरू चरिरहन्छन्, उनले भने, यहाँ मानिस र वन्यजन्तु मिलेर बसेका छौं। कञ्चनजंघा संरक्षण क्षेत्रले कार्यालय पनि त्यहीँ क्षेत्रमा राखेर नागरिकसँग काम गरिरहेको छ। स्थानीयले नै कार्यालय राख्न जग्गा दान दिएका थिए। यो कार्यले पनि स्थानीय संरक्षणमा कति लागेका छन् भन्ने उदाहरण मिल्ने शेर्पा बताउँछन्। केके पाइन्छ यहाँ ? कञ्चनजंघा संरक्षण क्षेत्रमा दुर्लभ वन्यजन्तु र जडीबुटीको खानी नै होभन्दा पनि हुन्छ। यहाँ हिउँ चितुवा, कस्तुरी मृग, रेडपान्डाका साथै कुट्की, बिख्मा जस्ता जडीबुटी पाइन्छ। विश्वको तेस्रो अग्लो हिमाल कञ्चनजंघा (८,५८६ मिटर) पनि यसैअन्तर्गत पर्छ। अन्य ससाना हिमाल र केही धार्मिक स्थल पनि यसै क्षेत्रमा पर्छन्। कञ्चनजंघा शिखरमा उत्तरी र दक्षिणी मोहडाबाट आरोही हिमाल चढ्छन्। कञ्चनजंघा संरक्षण क्षेत्रअन्तर्गत घुन्सामा पर्ने पर्यटन सहायक टासी शेर्पाका अनुसार विदेशी पदयात्रु पछिल्लो समय बढेका छन्। यहाँका वन्यजन्तुलाई कसैले खेदाउला कि, मार्लाकी भन्ने चिन्ता देखिँदैन। उनीहरू स्थानीय र पर्यटक पुग्दा पनि निर्धक्क भएर हिँड्छन्, डुल्छन् र चर्छन् पनि। यो भनेकै वन्यजन्तुले आफूलाई सुरक्षित महसुस गर्नु हो। खगेन्द्र फेम्बु (लिम्बु), अध्यक्ष, कञ्चनजंघा संरक्षण क्षेत्र व्यवस्थापनपरिषद् ताप्लेजुङबाट सुरु भएको यो कार्य नेपालमा केही मात्रामा फैलिएको छ। यसलाई अझै विस्तार गरे सरकारको आर्थिक भार घट्छ। पछिल्लो समय भारतले यसको राम्रो सदुपयोग गरेको छ। म ताप्लेजुङमा रहँदा यो महसुस भयो। रमेशकुमार यादव, संरक्षण अधिकृत, कोसीटप्पु वन्यजन्तु आरक्ष वन जंगलको संरक्षण हुनुपर्छ। सरकारले स्थानीय समुदायमा यो हस्तान्तरण गरेपछि धेरै राम्रा काम भएका छन्। तर, पछिल्लो समय स्थानीय तह र परिषद्को कानुन बाझ्दा केही समस्या छ। अधिकार सरकारले एउटालाई दिनुपर्छ। रविन साम्रा लिम्बु, उपाध्यक्ष, फक्ताङलुङ गाउँपालिका संरक्षण नायकहरू गुमाएको त्यो दिन ७ असोज (२३ सेप्टेम्बर) २०६३। ताप्लेजुङको कञ्चनजंघा संरक्षण क्षेत्र स्थानीय समुदायलाई हस्तान्तरणको एउटा महत्वपूर्ण कोसेढुंगा थियो। विश्वमै पहिलोपटक वन जंगलको संरक्षण तथा व्यवस्थापनको जिम्मा स्थानीय समुदायलाई सुम्पन्न पुगेका तत्कालीन वन तथा भूसंरक्षण राज्यमन्त्री गोपाल राईसहित संरक्षणविद् नयाँ कामको सुरुवातमा दंग थिए। कार्यक्रम स्थल घुन्सामा फरक माहोल देखिन्थ्यो। वन संरक्षणको अधिकार स्थानीयलाई सुम्पदै त्यहाँ खुसी साटेर काठमाडौंमा पनि बाढ्नु थियो उनीहरूले। तर, विश्वमै पहिलोपटक नयाँ कार्यको सुरुवात सँगै खुसी बाँड्न नपाई राज्यमन्त्री राईसहित २४ संरक्षणविद् त्यहीँ अस्ताए। फर्कने बेला बाक्लो हुस्सुमा परी घुन्साको फलेस्थित धुन्चे पहाडमा ठोकिएर हेलिकप्टर दुर्घटना भयो। बाँड्ने खुसी त्यहीँ आगोमा बिलायो। आज ती २४ संरक्षण नायकहरू गुमाएको १७ वर्ष पूरा भएको छ। सो दुर्घटनामा तत्कालीन वन तथा भूसंरक्षण राज्यमन्त्री गोपाल राई, राईकी श्रीमती मीना राई, भूगोल तथा योजनाविद् डा हर्क गुरुङ, संरक्षणविद् डा तीर्थमान मास्के, वन तथा भू संरक्षण मन्त्रालयका तत्कालीन सचिव डा दामोदरप्रसाद पराजुली, राष्ट्रिय निकुन्ज तथा वन्यजन्तु विभागका महानिर्देशक नारायण पौडेलको निधन भएको थियो। त्यस्तै विश्व वन्यजन्तु कोष नेपालका प्रतिनिधि डा चन्द्रप्रकाश गुरुङ, विश्व वन्यजन्तु कोष एसिया प्यासिफिक प्रमुख मिङ्मा शेर्पा, ताप्लेजुङ उद्योग वाणिज्य संघका सदस्य विजयकुमार श्रेष्ठ, ताप्लेजुङका दावा शेर्पा, दुई सञ्चारकर्मीलगायत संरक्षण क्षेत्रमा समर्पित स्वदेशी तथा विदेशी गरी २४ जनाको निधन भएको थियो। घटनास्थल ताप्लेजुङ सदरमुकामदेखि अढाइ दिनको पैदल दूरीमा पर्छ। अझै पनि यो क्षेत्रलाई बिकट नै मानिन्छ। सरकारले घटनालगत्तै पुनरावेदन अदालत पाटनका तात्कालीन मुख्य न्यायाधीश जनकेशरीराज पण्डितको संयोजकत्वमा घटनाबारे अध्ययन गर्न गठित कार्यदलले प्राकृतिक अवस्थाकै कारण दुर्घटना भएको प्रतिवेदन बाहिर ल्याए पनि स्थानीय बासिन्दा र सरकोरवाला अन्य पक्ष भने गहिरो अध्ययन नभएको बताउँदै आएका छन्। दुर्घटनाको १७ वर्षसम्म पनि यो आशंक उनीहरूमा उस्तै छ। आजको दिनलाई दुर्घटनामा निधन भएकाहरूको स्मरण गर्दै राष्ट्रिय संरक्षण दिवसको रूपमा मनाइन्छ। यसदिन एकपटक संरक्षणको कुरा सम्झिने र दुर्घटनाको इतिहास पढ्नेबाहेक खासै उपलब्धिमूलक काम सरकारले गर्न नसकेको झापाका संरक्षणकर्मी भुपाल राई बताउँछन्। त्यो समय तत्कालीन वन तथा भूसंरक्षण राज्यमन्त्री गोपाल राईले जुन लक्ष बोकेर स्थानीयलाई वनको जिम्मा दिने काम गर्नुभयो। त्यो लक्ष आजसम्म पनि सरकारले पूरा गर्न सकेको छैन, उनले भने, मन्त्री राईको योजनालाई लथालिंग छाड्ने काम अझै भइरहेको छ। सो समय घुन्सामा संरक्षणका हस्तीको एकसाथ निधनले संरक्षणको क्षेत्रमा हासिल गरिएका नेपालका उपलब्धिहरूलाई जोखिममा त पार्ने होइन ? भन्ने प्रश्न पनि नउब्जिएको होइन। विश्वकै लागि उदाहरणीय समुदायमा आधारित सहभागितामूलक संरक्षण कार्यको नमुनाले निरन्तरता पाउला कि नपाउला भन्ने पनि चिन्ता उत्तिकै थियो। तर, अहिले पनि त्यो घटना र संरक्षणविद्को त्यागलाई बलको रूपमा लिएर संरक्षणको काम गरिरहेको बताउँछन् कञ्चनजंघा संरक्षण क्षेत्र व्यवस्थापन परिषद्का अध्यक्ष खगेन्द्र फेम्बु (लिम्बु)। सरकारले त्यो समय जुन लक्षका साथ हामीलाई वन क्षेत्रको जिम्मा दिएको थियो। त्यस समय त्यो महत्त्वपूर्ण निर्णय गर्ने व्यक्तित्व आज नभए पनि हामीले दिएको जिम्मेवारी भुलेका छैनौं। उदाहरणीय काम गरिरहेका छौं, उनले भने।"
"प्रचण्ड आज बेइजिङ जाने, नेपालचीन बिजनेस समिटलाई सम्बोधन गर्ने",काठमाडौं : चीनको औपचारिक भ्रमणमा रहेका प्रधानमन्त्री पुष्पकमल दाहाल प्रचण्डले आज नेपालचीन बिजनेस समिटको कार्यक्रमलाई सम्बोधन गर्ने भएका छन्। १९ औं एसियाली खेलकुदको उद्घाटनका लागि हाङ्चाओ पुगेका प्रधानमन्त्री प्रचण्ड आज चीनको राजधानी सहर बेइजिङ आउन लागेका हुन्। उनी आइतबार बिहान ११ बजे आइपुग्ने कार्यक्रम रहेको छ। चीनस्थित नेपाली राजदूतावासको समन्वयमा चिनियाँ उद्योगी व्यवसायीहरूको संस्था सिसीपीआइटी र नेपाल उद्योग वाणिज्य महासंघले सम्मेलनको आयोजना गरेका हुन् । उक्त लगानी सम्मेलनमा नेपाल र चीनका उद्योगीव्यवसायी सहभागी रहने चीनस्थित नेपाली राजदूतावासले जनाएको छ। प्रचण्ड आज रात्रिभोजमा पनि सहभागी हुने कार्यक्रम रहेको छ । सोमबार प्रधानमन्त्री दाहालले चीनको नेसनल पिपुल्स कांग्रेसको स्थायी समितिका अध्यक्ष चाओ लेजी र चिनियाँ समकक्षी चिनियाँ प्रधानमन्त्री लि छ्याङसँग द्विपक्षीय भेटवार्ता गर्नेछन् । प्रचण्ड असोज १३ गते नेपाल फर्किने कार्यतालिका छ ।
"सुनचाँदीको मूल्य बढ्यो, कतिमा हुँदैछ कारोबार ?",काठमाडौं : नेपाली बजारमा प्रतितोला सुनको मूल्य १ हजार १२ हजार २०० रुपैयाँ पुगेको छ। नेपाल सुन चाँदी व्यवसायी महासंघका अनुसार आज छापावाल सुन प्रतितोला १ लाख १२ हजार २ सय र तेजावी सुन प्रतितोला १ लाख ११ हजार ६५० रुपैयाँमा कारोबार भइरहेको छ। चाँदी प्रतितोला १ हजार ४३० रुपैयाँमा कारोबार भइरहेको महासंघले जनाएको छ। सुनचाँदीको मूल्य अघिल्लो शुक्रबारको तुलनामा वृद्धि भएको हो। शुक्रबार सुन प्रतितोला १ लाख १२ हजार १ सय र चाँदी १ हजार ४२५ रुपैयाँमा कारोबार भएको थियो।
पर्यटनबाटै अन्नपूर्ण गाउँपालिकाले दुई महिनामा कमायो १ करोड ३० लाख,"बेनी : म्याग्दीको अन्नपूर्ण गाउँपालिकाले पर्यटनमार्फत् एक करोड ३० लाख रुपैयाँ बढी आन्तरिक आम्दानी गरेको छ । चालु आर्थिक वर्षमा गाउँपालिकाभित्र रहेका पर्यटकीयस्थललाई आय ठेक्कामा लगाएर गाउँपालिकाले उक्त आम्दानी गरेको हो । गाउँपालिकाभित्र रहेका चर्चित पर्यटकीयस्थल भुरुङ तातापानी, पाउद्वार तातोपानी कुण्ड र पुनहिललाई आय ठेक्का लगाएको गाउँपालिकाले खोप्रा, मोहरेडाँडा, घोरेपानीलगायतका पर्यटकीयस्थलमा सञ्चालित होटलबाट व्यवसाय कर सङ्कलन गर्न लागेको गाउँपालिकाका प्रमुख प्रशासकीय अधिकृत अमृत सुवेदीले जानकारी दिए । यस वर्ष अन्नपूर्ण ६ स्थित चर्चित पर्यटकीयस्थल पुनहिललाई ६३ लाख ११ हजार रुपैयाँ,वडा नं २ को भुरुङ तातोपानी कुण्डलाई ५५ लाख नौ सय रुपैयाँ र वडा नं ५ को पाउद्वार तातोपानी कुण्डलाई २० लाख १९ हजार ५०० रुपैयाँमा आय ठेक्का सम्झौता गरेको छ । प्रतिस्पर्धामार्फत् सबैभन्दा बढी रकम कबोल गर्ने पुनहिलमा माइलादाइ होटल एन्ड रेष्टुरेन्ट, भुरुङ तातोपानीमा उजाला कन्ट्रक्सन प्रालि र पाउद्धार तातोपानीमा स्थानीय प्रेम तुलाचनसँग अग्रिम रूपमा रकम जम्मा गरेका कारण कार्यविधि अनुसार १० प्रतिशत छुट दिएर आय ठेक्का सम्झौता गरिएको प्रमुख प्रशासकीय अधिकृत सुवेदीले बताए । पर्यटकीयस्थलमा प्रवेश शुल्क, कफीसफ तथा रेष्टुरेन्ट सञ्चालन गर्न एक वर्षका लागि अनुमतिसहित आय ठेक्का सम्झौता गरेका छौँ,रातोपानीको तातोपानी कुण्डलाई समेत आय ठेक्काका लागि बोलपत्र आह्वान गरेका थियौँ, तर कसैको पनि बोलपत्र नपरेपछि पुनः सूचना प्रकाशन गर्ने तयारीमा छौँ,' उनले भने । गाउँपालिकाको खोप्रा क्षेत्रमा सञ्चालित होटललाई वार्षिकरूपमा व्यवसाय करबापत हरेकलाई ३० हजार रुपैयाँ र सार्वजनिक जग्गा प्रयोग गरेबापत ३६ हजार रुपैयाँ वाहल बटौली कर लिने गरेको छ । गाउँपालिकाले मोहरेडाँडा, रुप्से छहरा, घोरेपानी,अन्नपूर्ण आधार शिविरको छोटेपा र हुमखोलालगायतका ठाउँमा रहेका होटल, रेष्टुरेन्ट तथा कफीसफबाट समेत व्यवसाय कर सङ्कलन गर्दै आएको छ । चालु आर्थिक वर्षमा एक करोड ४७ लाख रुपैयाँ आन्तरिक आय सङ्कलन गर्ने लक्ष्य राखेको अन्नपूर्ण गाउँपालिकाले वर्षको सुरुआतमा नै लक्ष्य नजिकको राजस्व सङ्कलन गरिसकेको छ । गत आर्थिक वर्षमा एक करोड ४५ लाख रुपैयाँ आन्तरिक राजस्व सङ्कलन गर्ने लक्ष्य रहेकामा लक्ष्यभन्दा बढी एक करोड ६१ लाख रुपैयाँ राजस्व सङ्कलन गरेको थियो । घोरेपानी, पुनहिल, मोहरेडाँडा, खोप्रा, खयरलेक, रुप्से, नारच्याङ र महभिर झरना, विभिन्न ठाउँका तातोपानी कुण्डहरु रहेको यस गाउँपालिकाको वडा नं ४ नारच्याङमा विश्वको दशौँ र नेपालको नवौँ अग्लो अन्नपूर्ण प्रथम हिमाल अवस्थित रहेको छ । पर्यटकीयस्थलको पूर्वाधार विकास, प्रचारप्रसार र प्रवर्द्धनमा चालु आर्थिक वर्षमा पाँच करोड भन्दा बढी बजेट बिनियोजन भएको गाउँपालिकाका अध्यक्ष भारतकुमार पुनले बताए । अन्नपूर्णमा पर्यटक आगमन बढाउन पूर्वाधार निर्माण र प्रर्वद्धनका लागि चालु आर्थिक वर्षमा गाउँपालिका, संघीय र प्रदेश सरकारबाट पाँच करोड रुपैयाँ भन्दा बढी बजेट बिनियोजन भएको छ,उनले भने, साउन र भदौ महिनामा मात्र दुई हजार ६९९ जना पर्यटकले अन्नपूर्ण गाउँपालिकाका पर्यटकीय स्थलको भ्रमण गरेका छन्। संघीय सरकारबाट दुई करोड पाँच लाख, गाउँपालिकाबाट एक करोड ७४ लाख र प्रदेश सरकारबाट एक करोड तीस लाख रुपैयाँ बजेट बिनियोजन भएको छ । संघीय सरकारबाट बिशेष अनुदान प्राप्त रुप्से झरनामा पर्यटकीय पूर्वाधार निर्माणका लागि सर्वेक्षण शुरु भएको छ । संघीयबाट पचासपचास लाख रुपैयाँ शसर्त अनुदान प्राप्त भुरुङ र सेकार्कु तातोपानीमा पूर्वाधार निर्माणका लागि गाउँपालिकाले थप पचासपचास लाख रुपैयाँ बिनियोजन गरेको छ । गण्डकी प्रदेश सरकारको करिब एक करोड रुपैयाँको लागतमा भुरुङ्ग तातोपानी देखि पाउद्धार तातोपानी कुण्ड जोड्ने झोलुङ्ग पुल निर्माणका लागि पूर्वाधार विकास कार्यालयले ठेक्का सम्झौता गरिसकेको छ । संघीय सरकारको १५ लाख र गाउँपालिकाको १६ लाख रुपैयाँ बजेटमा खोपारा लेकमा पूर्वाधार बनाउन सम्झौता भइसकेको छ । गण्डकी प्रदेश सरकारले खोपारामा थप बीस लाख रुपैयाँ बिनियोजन गरेको छ । अन्नपूर्ण गाउँपालिकाका पर्यटकीय स्थलहरुको नक्साङकन गर्न १५ लाख,अन्नपूर्ण आधार शिविरको पर्यटन गुरुयोजना बनाउन १५ लाख, समग्र पर्यटन प्रर्वद्धन सम्बन्धी कार्यक्रमका लागि आठ लाख, पोर्टर, ट्रेकिङ गाइडसम्बन्धी तालिमका लागि १५ लाख रुपैयाँ बिनियोजन गरेको उपाध्यक्ष दिवाकुमारी पुनले बताइन् । पर्यटकीय स्थलहरुको जानकारीमुलक ब्रोसर बनाउन दुई लाख र सूचना बोर्ड बनाउन पाँच लाख रुपैयाँ बिनियोजन भएको छ । गाउँपालिकाले बिनियोजन गर्न बाँकी बजेटबाट अन्नपूर्ण आधार शिविर जाने पदमार्ग र पूर्वाधारका लागि थप ७० देखि ८० लाख रुपैयाँ बजेट प्रस्ताव गरेको अध्यक्ष पुनले जानकारी दिए ।"
६ लेनको सडकमा २ लेनको पुल,"पोखरा : ६ लेनको सडकअन्तर्गत पोखराको जिरो किलोमिटर विन्ध्यवासिनी मन्दिरको बीचको फिर्के खोलामा दुई लेनको पुल छ। फराकिलो सडकको बीचमा साँघुरो पुल भएकै कारण रातको समयमा दैनिकजसो सवारीसाधन दुर्घटना पर्ने गरेका छन्। व्यस्त बजारको पुल समयमै निर्माण सम्पन्न गर्ने विषयमा निर्माण कम्पनी र सडक विभाग उदासीन देखिएको पोखरा ४ का वडाध्यक्ष देवकृष्ण पराजुलीले बताए। अहिले भइरहेको दुई लेनको पुलको दुवैतर्फ दायाँबायाँ २५२५ मिटरको पुल निर्माणको काम दुई वर्षमा सम्पन्न गर्ने गरी दिएको ठेक्का ५ वर्षमा पनि पूरा नभएको हो। शान्ति आरोग्य जेभीले २०७५ असोज ८ गतेदेखि काम सुरु गर्ने गरी सडक डिभिजन कार्यालय पोखरासँग सम्झौता गरेको थियो। सम्झौताअनुसार पुल निर्माण कार्य सम्पन्न गर्नुपर्ने समय २०७७ चैत ३० गतेसम्म थियो। पुल निर्माणको सम्झौता रकम भ्याट र पीएससहित १४ करोड २५ लाख ४० हजार २ सय ३० रुपैयाँँ रहेको छ। साँघुरो सडकका कारण सवारी दुर्घटना भइरहँदा पनि पुल निर्माणमा ढिलाइ हुनु दुःखद् भएको वडाध्यक्ष पराजुली बताउँछन्। दुई वर्षमा सक्नुपर्ने काम पाँच वर्षको समय पाउँदा पनि काम गर्न नसक्ने कम्पनीलार्ई पुनः समय थप गर्नु अर्को गम्भीर गल्ती भएको वडाध्यक्ष पराजुलीले बताए। धेरै चाप हुने व्यस्त बजार र राजमार्गको सडक निर्माणमा सारै लापरबाही भएकोले ठेक्का तोडेर छिटोछरितो र गुणस्तरीय काम गर्न सक्ने कम्पनीलार्ई दिने गरी पुनः ठेक्का प्रक्रियामा जानु पर्ने वडाध्यक्ष पराजुलीको सुझाव छ। कोभिडको कारण पुल निर्माणमा समस्या आएको भन्दै पहिलोपटक २०७८ असार २३ गते १८० दिन म्याद थप गरिएको थियो। त्यस्तै गरी दोस्रोपटक १२औं संशोधान अनुसार २०७९ भदौ ६ गते थप ६ सय ३५ दिन म्याद थपिएको सडक डिभिजन कार्यालय पोखराकी इञ्जिनियर सहनशिला कायस्थले बताइन्। दुईपटक थपिएको समयमा पनि पुल निर्माणको काम पूरा हुन नसकेको हो। अन्तिम अवसरको रूपमा म्याद थप्दा पनि पुल निर्माणको काम पूरा गर्न नसकेको शान्ति आरोग्य जेभीले पुनः एकपटक जग्गा मुआब्जाको कारण भनेर बाधा अड्काउ फुकाउबाट ३५८ दिन थप समय पाएको सडक डिभिजन कार्यालय पोखराकी इञ्जिनियर कायस्थले बताइन्। २०८१ असार २० गते सम्मका लागि अन्तिम मौका पाएको हो। अहिलेसम्म भौतिक प्रगति ३० प्रतिशत रहेको बताइएको छ। विभिन्न कारणले गर्दा पेमेन्ट पनि सडक डिभिजन कार्यालयले गर्न नसकेको उनले बताइन्। समयमै पेमेन्ट नभएको भन्दै निर्माण कम्पनीले निवेदन समेत दिएको छ। यही समेत कारण देखाएर कम्पनीले काम समयमै नसकिएको दाबी गरेको छ। हामीले पनि समयमै पेमेन्ट गर्न सकेनौं उनले सुनाइन्। अहिलेसम्म भौतिक प्रगति ३० प्रतिशत भएको र हामीले पेमेन्ट गरेको लगभग २० प्रतिशत रहेको छ, उनले भनिन्। अहिले मुआब्जाको समस्या सकिएको छ। पुल निर्माणस्थलमा २३ जनालार्ई मुआब्जा दिनु पर्ने थियो। तीन घरबाहेक सबैलार्ई मुआब्जा दिइसकेको र तीनजना सम्पर्कमा आएपछि उपलब्ध गराइने पनि उनले सुनाइन्। अव रोकिनुपर्ने त्यस्तो केही कारण नरहेको उनले बताइन्। २०८१ असार २० गतेसम्मको समयमा निर्माण सम्पन्न नभए निर्माण कम्पनीले पेनाल्टी तिरेर काम सम्पन्न गर्नुपर्ने उनले सुनाइन्। निर्माण ढिला हुनुमा पहिलो ठेक्का पाएको शान्ति आरोग्य जेभीले पेटीको रूपमा दिएको रहेछ। पेटी कन्ट्र्याकटरले समयमै काम सम्पन्न नगरेकोले गत पुसबाट मुख्य कन्ट्र्याकटरले नै आएर काम गरेको बताइएको छ। अहिले भइरहेको पुललार्ई बीचमा पारेर तल र माथि दुबैतर्फ दायाँ र बायाँ दुईदुई लेनको पुल निर्माण गर्न लागिएको हो। पुल निर्माण सम्पन्न भएपछि ६ लेनको सडक जतिकै चाक्लो पुल बन्नेछ। तर, पुल कहिलेसम्म निर्माण सम्पन्न हुने हो भन्ने भने अन्योल नै छ। फिर्के खोला पुल निर्माण ढिला भएको विषयमा अख्तियार दुरुपयोग अनुसन्धान आयोगको कार्यालय पोखरामा उजुरीसमेत परेको थियो।"

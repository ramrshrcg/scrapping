शीर्षक,विवरण
"राहत चाहियो, आश्वासन हैन","इजरायलका राजदूतले पनि मैले के सहयोग गर्नु पर्यो भन भनिरहेका छन्। त्यसतर्फ सरकारको ध्यान गएकै छैन। इजरायलमा बसेर काम गर्दाको अवधिमा यस्तो घटना कहिल्यै सामना गर्नु परेन जुन अहिले युद्धभूमिमा परिणत भएको अवस्था इजरायलले भोग्दैछ। कति भने त्यहाँ यदाकदा साइरन बज्थ्यो। त्यतिबेला मुटु नहल्लने कोही हुँदैनथ्यो। त्यसैले हालको परिस्थिति रामै्रै अनुभूत गर्न सक्छु नेपालमै बसे पनि। निकै दुःखदायी यस घटनाले सम्पूर्ण नेपालीलाई स्तब्ध तुल्याएको छ। नेपालबाट बहुसंख्यक महिला र केही पुरुष केयरगिभरको रूपमा इजरायल जान्छन्। उनीहरूलाई ठूलो विश्वास गरेर त्यहाँका ज्येष्ठ नागरिकको स्याहारसुसारको जिम्मेवारी दिइएको हुन्छ। यसबाहेक बर्सेनि करिब २ सय ५० विद्यार्र्थीलाई लर्न एन्ड अर्न अन्तर्गत इजरायल पठाइन्छ। इजरायल विश्वमै कृषिमा चामत्कारिक फड्को मार्ने देशमा गनिन्छ। नेपाल र इजरायल असाध्यै गहिरो मित्रराष्ट्र हुन्। इजरायल जन्मेको ७५ वर्ष हुँदा हाम्रो मित्रताको ६३ वर्ष पूरा गरेको थियो। इजरायल जन्मिएपछि विश्वका धेरै देशले मान्यता दिएनन्। दक्षिण पूर्वी एसियामा नेपाल पहिलो देश हो जसले मान्यता दियो। त्यसैकारण पनि इजरायलीले नेपालीलाई असाध्यै माया गर्छन्। दुःख परेको बेलामा सहयोग गरेको गुण सम्झेर नेपालीलाई देख्नेबित्तिकै सद्भावपूर्ण व्यवहार दर्शाउँछन्। इजरायलले पनि नेपालमा आइपरेका हरेक ठूला विपत्तिमा मद्दत गरेकै छ। ११ महिना लर्न एन्ड अर्नअन्तर्गत सैद्धान्तिक र व्यावहारिक शिक्षासँगै विद्यार्थीले ८१० लाख रुपैयाँ कमाउँछन्। त्यहाँ पाएको ज्ञानले नेपाल फर्केर कृषिमा समृद्धि गरून् भन्ने यस कार्यक्रमको पवित्र उद्देश्य हो। खेती गर्ने र काम सिक्ने भनेको सहरबाट अलि टाढै हुन्छ। यस्तो क्षेत्र सुरक्षाको हिसाबले अलि कमजोर हुनु स्वाभाविक हो। तर त्यहाँ काम गर्ने सिलसिलामा हाम्रा दश नेपालीको ज्यान जानु निकै पीडादायी घटना हो। इजरायलको चारैतिर शत्रु राष्ट्र छन्। बीचमा बसेर पनि यसले आफ्नो सुरक्षा व्यवस्थालाई निकै मजबुत बनाएको छ। बंकरभित्र बस्नेलाई बमले छुन सक्दैन। साइरन बज्नासाथ बंकरमा जानुपर्छ भन्ने सिकाइएको हुन्छ। सबैले त्यसै गर्छन्। प्यालेस्टायनी क्षेत्रबाट रकेटहरू फाट्टफुट्ट हानिरहने भएकाले बंकरमा सुरक्षित हुने विषयमा सबै अभ्यस्त छन्। इजरायल रकेटप्रुफ राष्ट्र थियो। कतैबाट रकेट आए त्यसलाई आकाशमै निष्क्रिय बनाइन्थ्यो। इजरायली जाजुसी संस्था मोसादले पनि संसारभरि नाम कमाएको छ। तर यसपटक हमासले त्यत्रो हातहतियार कसरी प्रवेश गरायो, सबै आश्चर्यचकित छन्। यसअघि तीसौं पटकभन्दा बढी नेपाली विद्यार्थीले आउनेजाने गरिसके। यस्तो जटिल परिस्थितिमा त्यहाँ रहेको नेपाली दूतावास र राजदूतलाई मात्रै दोष थोपार्नु पनि सरासर अन्याय हुन्छ। तर अब गरिने कार्यमा भने राजदूतले आफ्नो सक्रिय भूमिका निभाउनु जरुरी देखिन्छ। नेपाल सरकारले यस्तो अवस्थामा गर्ने भनेको कुरा होइन, काम हो। घटना घटेलगत्तै क्याबिनेट मिटिङ बस्नु पथ्र्यो। त्यसो गरिएन। त्यहाँको परिस्थितिको पूर्ण अध्ययन गरेर, कहाँकहाँ केके भन्नुपर्ने हो सबै भनेर देशवासीलाई पनि सुसूचित गर्नुपथ्र्यो। तर धेरैपछि उहाँहरूले उधारो सहयोग गर्ने कुराहरू बाहिर आए। मिल्यो भने हवाईजहाज पठाइदिन्छु, दस लाख पनि यहाँ आएपछि दिन्छु भन्ने कुराको कुनै अर्थ छैन। देशमा युद्ध चलिरहेकाले त्यहाँ कतैबाट हवाईजहाज जान वा आउन सक्ने कुरै भएन। हवाईजहाज चल्ने भए उताका नेपाली आफैं पनि आइसक्थे। त्यसैले सरकारले सबैभन्दा पहिले शव नेपाल ल्याउने व्यवस्था मिलाउनु पर्यो। त्यहाँ रहेका अन्य नेपालीलाई कसरी सुरक्षित नेपाल फर्काउने भन्ने विषयमा पनि सोच्नुपर्यो। नेपालमै पनि इजरायलको जस्तो आतंक भोग्यौं नि। १७ हजार मानिसले ज्यान गुमाए। हामी छाति पिटेर रोयौं, करायौं। आतंकबाद भनेको कस्तो निर्मम क्रूरता रहेछ प्रधानमन्त्री प्रचण्डलाई अब त ज्ञान भयो होला नि। बंकरमा बसिरहेका नेपालीले के खाए, पिउने पानी छ कि छैन ? यसमा ध्यान दिनुपर्यो। उनीहरूलाई खुवाउनु पर्यो। यसका लागि इजरायलमा रहेका नेपाली संघसंस्थासँग सहयोग लिन सकिन्छ। सुरक्षा थ्रेटले गर्दा ती संघसंस्था पनि युद्धग्रस्त ठाउँसम्म जान सक्दैनन् सायद। त्यसैले ती सबैलाई बोलाएर राजदूतले दूतावासमै छलफल गरेर समाधान खोज्नुपर्छ। दूतावासमा पनि पासपोर्ट बनाउनेलगायत कामबाट भएको आयआर्जनलाई निकालेर काम चलाउन सरकारले भनिदिनुपर्यो। आफ्ना जनतालाई त्यहाँबाट अन्यत्र सार्ने वा नेपाल ल्याउने, यसमा संयुक्त राष्ट्रसंघलाई गुहार्नु पर्यो। कि रेडक्रसजस्ता संस्थाको सहयोग लिनुपर्यो। यस्तो विषयमा सोच्नुको सट्टा हाम्रा प्रधानमन्त्री हमासलाई आतंकवादी भन्नमै व्यस्त छन्। यो सुनेर निकै अचम्म लागेको छ। इजरायलमा भएको आतंकले हामीलाई धेरै दुःख र पीडा भएको छ। तर हामीले नेपालमै पनि यो आतंक भोग्यौं नि। १७ हजार मानिसले ज्यान गुमाए। हामी छाती पिटेर रोयौं, करायौं। आतंकवाद भनेको कस्तो निर्मम क्रूरता रहेछ हाम्रा प्रधानमन्त्री प्रचण्डलाई अब त ज्ञान भयो होला नि। कहिलेकाहीँ फेरि जंगल जान्छु भन्नुहुन्छ नि उहाँहरू। अब त जंगल जानुहुन्न होला नि। एउटाले अर्कोलाई आतंककारीभन्दा कस्तो हुँदो रहेछ भन्ने पाठ त भयो कि ? बंकरमा बसेका नेपालीलाई खाना खुवाउनुको साटो टेलिफोनमा कुराकानी गरेर सस्तो लोकप्रियता लिन खोज्नुहुन्छ हाम्रो प्रधानमन्त्री। यसो गर्ने कि कामै गरेर देखाउने हो ? पहिलो प्राथमिकता बंकरमा बसेकालाई खाना खुवाउने र शव ल्याउने हो। तेस्रो र दीर्घकालीन काम भनेको त्यहाँ रहेका करिब ४५ सय नेपालीलाई सुरक्षित नेपाल फर्काउनु हो। तत्कालका लागि इजरायलको नजिकै रहेका साइप्रस, इजिप्ट, जोर्डनलगायत देशमा उनीहरूलाई लगेर उद्धार गर्न सकिन्छ। त्यहाँको परिस्थितिबारे निरन्तर राजदूतसँग सम्पर्कमा रहेर मनिटरिङ गर्नुपर्यो। देशको एउटा ठूलो अंग नै त्यहाँ छ। त्यो अंग त बाँच्नु पर्यो नि। त्यतातिर सरकारको पहल जरुरी छ। त्यहाँ जापान, अस्ट्रेलिया, दक्षिण कोरिया, फिलिपिन्सलगायतका राष्ट्र सम्मिलित एसिया प्यासिफिक गठबन्धन छ। एकआपसलाई पर्दा सहयोग र सहकार्य गर्छन्। अहिले हाम्रो राजदूतले पनि यो गठबन्धन परिचालन गर्नुपर्यो। त्यहाँ रहेका हाम्रा अवैधानिक राजदूतबाट पनि सहयोग लिन सकिन्छ। इजरायलका राजदूतले पनि मैले के सहयोग गर्नु पर्यो भन भनिरहेका छन्। त्यसतर्फ सरकारको ध्यान गएकै छैन। सरकारको काम पटक्कै चित्तबुझ्दो भएन। अहिले त प्रधानमन्त्रीले इजरायलीे प्रधानमन्त्रीसँग कुरा गरेर जसरी हुन्छ हाम्रा मान्छेलाई बचाउनु पर्यो भन्नुपथ्र्यो। तर अहिलेसम्म उधारो आश्वासन दिने र जनतालाई बेवकुफ बनाउने काम मात्रै भए। यति संवेदनीशल विषयमा राष्ट्रिय सहमति जुटाऔं र सबै मिलेर यो कठिन परिस्थितिबाट पार हुने उपाय खोजौं। थापा, इजरायलका लागि पूर्वराजदूत हुन्।"
"सुरक्षित बसौं, उद्धार गर्छाैं","इजरायलमा हमास समूहको आक्रमणबाट हाम्रा १० जना होनाहार युवाविद्यार्थीले ज्यान गुमाउनुपरेकोमा सरकार अत्यन्त दुःखी छ। आक्रमण भएका संवेदनशील क्षेत्रबाट नेपाली विद्यार्थीलाई सुरक्षित ठाउँमा सार्ने काम भएको छ। परराष्ट्र मन्त्रालयले इजरायलस्थित नेपाली दूतावास, एनआरएनए र अप्ठ्यारोमा परेका नेपाली विद्यार्थीसँग निरन्तर सम्पर्क गर्दै आवश्यक पहल गरिरहेको छ। अप्ठ्यारोमा परेका विद्यार्थी र युवाहरूले स्वदेश फर्काइदिन आग्रह गरेका छन्। सरकारले त्यसका लागि आवश्यक पहल गरिरहेको छ। तर, त्यहाँ जान हाम्रा एयरलाइन्सले हवाई रुट पाएका छैनन्। सरकारले सोमबारदेखि नै उद्धारका लागि नेपाली एयरलाइन्स पठाउने पहल गरेको हो। हवाई रुटका लागि सरकारले कूटनीतिक रूपमा त्यहाँको सरकारसँग पहल र संवाद गरिरहेको छ। हवाई रुट पाउनेबित्तिकै उद्धारको काम सुरु हुन्छ। घटना भएकै दिनदेखि सरकार इजरायलमा रहनुभएका नेपालीहरूसँग सम्पर्कमा छ। हमास समूहको आक्रमणपछि इजरायलको अवस्था संवेदनशील छ। मृत्यु हुने र घाइतेको संख्या बढिरहेका खबर आइरहेका छन्। यस्तो अवस्थालाई राजनीतीकरण नगरिदिनु हुन् स्वदेश र विदेशमा रहनुभएका सम्पूर्ण नेपालीमा नेपाल सरकारका तर्फबाट विनम्रतापूर्वक आग्रह गर्छु। अर्कोतिर, इजरायलमा रहनुभएका सम्पूर्ण नेपालीलाई नआत्तिइकन बस्न आग्रह गर्छु। र, सरकार तपाईंहरूको साथमा छ भन्ने विश्वास पनि दिलाउन चाहन्छु। राजनीतिक तहमा आधिकारिक निर्णयबाहेक व्यक्तिगत र पार्टीगत रूपमा इजरायलको भ्रमण नगर्न पनि सबै नेपालीमा सरकारको आग्रह छ। घटनापछि इजरायलस्थित नेपाली दूतावास चौबीसै घण्टा सक्रिय बनेको छ। मन्त्रालयले नेपाली राजदूतावासलाई आवश्यक निर्देशन दिनुका साथै निकायगत समन्वय पनि गरिरहेको छ। इजरायलमा रहेका नेपालीलाई सजगता अपनाउन र राजदूतावाससँग सम्पर्कमा रहन पनि आग्रह गर्छु। (साउद, परराष्ट्रमन्त्री हुन्)"
समृद्धिमा शिल्पीको हात,"व्यक्तिगत स्वार्थरहित र अरूका लागि गरिने बृहत्तर भलाइ नै आर्थिक समृद्धिको आधार हो। अर्थात् सामूहिक हित, विचार र काम नै समृद्धि हो। नेपालको प्राचीन शिल्प (मानव) सभ्यताका विकासकर्ता अनादिवासी रैथाने (कथित दलित) शिल्पी समुदाय हुन्। उनीहरू मानवीय दैनिक प्रयोग र आवश्यकताका भौतिक, अभौतिक र अभिलेखात्मक सम्पदाको विकासकर्ता हुन्। जसलाई शिल्पकौशल, संस्कृति, सम्पदा र सभ्यताका जननी मानिन्छन्। सीमान्तकृत रैथाने शिल्पी समुदायको कामप्रतिको इमान्दारिता, मेहनत र परिश्रम अत्यन्तै उच्चकोटीको हुन्छ। तत्कालीन प्रधानमन्त्री जंगबहादुर राणाले बेलायत भ्रमणमा रहँदा उनले कार्यवाहक प्रधानमन्त्री दिइएका भाइ बमबहादुरलाई पठाएको हस्तलिखित पत्रमा लेखिएको थियो कामी, सार्की, दमाईं, कर्मी खोसे इलम पनि बिग्रन्छ, कारखाना पनि बिग्रन्छ। यी थोरै खाई धेरै काम गर्छन्। जुन सन्दर्भ कमलमणि दीक्षितको जंग गीता मा उल्लेख छ। राणाले लेखेका यी वाक्यले रैथाने शिल्पी समुदायको कामकर्मको विशिष्टतालाई झल्काउँछ। वास्तवमा थोरै खाएर धेरै काम गर्नु अथवा आधा पेट खाएर पनि धेरै काम गर्नु उनीहरूको पुख्र्यौली संस्कृति नै हो। थोरै खानु भनेको मितव्ययी हुनु, अरूका लागि पनि बचाउनु, अनावश्यक संग्रह वा नथुपार्नु, मानवीय सोच राख्नु र सामाजिक हितका लागि गरिने समाजवादी संस्कार हो। धेरै काम गर्नु भनेको देश र समाजको समृद्धिको आधार तयार गर्नु, पछिल्लो पुस्ताको लागि प्रगति मार्गको निर्माण गर्नु, आर्थिकसामाजिक, सांस्कृतिकशैक्षिक उन्नतिको शिखर चुम्नु हो। थोरै खाएर, धेरै काम गर्नु पारिवारिक संस्कृतिसँगै यी समुदायले आफ्नो परिश्रमबिना केही अपवादबाहेक सित्तैमा कसैको खाँदैनन्। १२ देखि १८ घण्टासम्म विभिन्न पारिवारिक श्रमकर्ममा अहोरात्र खटिरहेका हुन्छन्। यो समुदायको खटाइ र कामलाई तुलना गर्दा उनीहरू सबैभन्दा धनी र सम्पन्न हुनुपर्ने हो। तर यथार्थ उल्टो छ। यसैगरी बिहान उठेदेखि सुत्नुअघिसम्म यो समुदाय जसरी अरूले पनि श्रमपसिना बगाएको भए मुलुक आजको गरिबी, अविकास र आर्थिक दुरवस्थाको सिकार बन्नुपर्ने थिएन। राणाको सार र तात्पर्य भनेकै आर्थिकसामाजिक समृद्धिका असली अभ्यासकर्ता हुन् हो। स्वघोषित ठूलाबडा र सुकिलामुकिला तरमारा भनिएका गौंथली प्रवृत्तिकाहरूलाई राणाले श्रमपसिना बगाउनुपर्छ है भन्ने सन्देश दिएका छन्। धातुयुगको विकासपछि कामीले फलाम, तामा धातु निकाले, कच्चा धाउलाई प्रशोधन गरे। प्रशोधित धातुलाई आरनमा आवश्यक भाँडावर्तन, कृषिऔजार, पुलपुलेसाका लठ्ठा बनाई समाजोपयोगी काम गरे। धातुका खानी वा जंगलमा रुख काट्न, गोल पोल्न, आरनमा विभिन्न धातु पिट्ने काममा परिवारका सबै सदस्यको समान सहभागिता रहन्छ। प्राचीन समयमा दमाईंले कपास उमार्ने, धागो कात्ने, कपडा बुनेर सियोले लुगाकपडा सिलाउने गर्थे। दमाईंले गुफा युगसँगै विकास गरेका पञ्चैबाजा, हुड्कोलगायत विभिन्न आफ्नो जातीय बाजाहरू छन्। कपास उमार्नेदेखि सिलाउनेसम्म, बाजा बनाउने, बजाउने र नाचगानसम्म परिवारका सबै सदस्यको समान सहभागिता रहन्छ। सार्कीहरूले विकास गरेको छाला प्रशोधन र चर्मशास्त्र ज्ञानविज्ञानमा आधारित छ। वादी र गन्धर्वले विशेष प्रकारको माछा मार्ने जाल बुन्छन्, माछा मार्छन्, मादल, सुल्पा, तमाखुदानी बनाउँछन्। उनीहरू कलाकारिता, गीतसंगीतमा उस्तै अब्बल हुन्छन्। गायन, वादन र नाचमा परिवारका सबै सदस्यको समान सहभागिता रहन्छ। यसरी प्राचीन समयमा रैथाने शिल्पी समुदाय उत्पादन र उपभोग्य वस्तुका सिर्जनाकार, आविष्कारक र वैज्ञानिक थिए। खानपिनमा समेत महिला, पुरुषले अघिपछि खानुपर्छ भन्ने कुनै विभेद देखिँदैन। रैथाने अनादिवासी मोचीले छालाजन्य काम र आविष्कारबाट पर्यावरण संरक्षण र स्वदेशी उत्पादनले अर्थतन्त्र बलियो बनाए। खत्वेले पाल्की आविष्कार र निर्माण गरेर समाजलाई ठूलो गुण लगाए। कोरी (कोली) र तत्माले कपास उमारी धागो बुनेर लुगाकपडाको डिजाइन र उत्पादन गरे। आफ्नै र अरूका लागिसमेत शरीर ढाकिदिए, लाज छोपिदिए। दुसाध र मुसहरले विभिन्न हातहतियार, कृषि औजार निर्माण गरी कृषि सभ्यताको विकासका साथै ताडीको रसबाट विभिन्न रोगको वैद्य जडीबुटीको विकास गरे। धोबी र च्यामेले आधुनिक लन्ड्रीको विकासपूर्व नै पोसाक, लुगाकपडा धोएर र सरसफाइको संस्कार विकास गरिदिए। आफूलगायत अरूलाई सफासुग्घर रहन सिकाए। बाँतरले प्राचीनवस्ती विकासको रूपमा भौतिक विकासनिर्माण र वास्तुकलाको आधार तयार पारे। पत्थरकट्टाले आदिम प्रस्तरकलाको सीप तिखार्दै सबैतिर कलाप्रविधिले सिंगारे। डोम वा मरिक, ककैयाले बाँसको विभिन्न ढकिया, नाङ्लो, काइँयो बनाएर ललितकलामा आफ्नो पुख्र्यौली ज्ञान विस्तार गरे। दैनिक खाँचो परिपूर्ति र उद्यमशील ताको विकास गरे। सरभङ र मेहत्तरले पर्यावरणीय सरसफाइको कामले अहिलेको अस्पताल र स्वास्थ्यसेवाका प्रतिनिधिपात्र बने। आफू निरोगी बने र अरूका जीवन स्वस्थ बनाउन भूमिका खेले। चिडिमार एक प्रकारका सिकारी जाति हुन्। चरा नियन्त्रण गर्ने औजार बनाउँथे। उनीहरूले सिकारी संस्कृतिको विकास गरे। नट (कलर), कलहर र ढाँढीले शारीरिक, मानसिक, आत्मिक, पारिवारिक र सामाजिक स्वास्थ्यका लागि नाचगान र वादनसंस्कृतिको विकास गरे। खटिकले काष्ठकलासम्बन्धी विभिन्न कामकर्म, सिर्जनाले भौतिक निर्माणलाई उन्नत बनाए। रैथाने शिल्पी धन्कर जातिले कृषि पशुपालनका लागि अति आवश्यक वेत र अन्यवस्तुबाट डोरी बाट्ने र बनाउने ग्राम्य शिल्पकौशलको विकास गरे। जसबाट दैनिक आवश्यकता परिपूर्तिको बाटो बन्यो। पोडे (देउला) समुदायले मठमन्दिरको पुजारी र रेखदेखको भूमिकामा रहेर सांस्कृतिक परम्परालाई निरन्तरता दिए। शिल्पी समुदायहरूका बीचमा जातीय विभेदको थालनीपूर्व असमानता थिएन। सारमा आर्थिक समृद्धिको पर्याय नै रैथाने शिल्पी समुदाय हुन्। सबैको हित र भलाइको काम नै समृद्धिका आधार हुन्। सामूहिक संस्कृति र समाजवादका असली अभ्यासकर्ता रैथाने शिल्पी समुदायलाई मान्न सकिन्छ। उनीहरूमा ढोंगी, काल्पनिक आदर्शवाद र अध्यात्मवाद निरपेक्ष रूपमा देखिँदैन। सामाजिक योगदानका लागि यो पाठ सबैले सिक्नुपर्ने देखिन्छ। त्यसैले वर्तमान सरकार र समाजले खोजेको, चाहेको र बुझेको आर्थिक समृद्धिभन्दा सयौं गुणा विकसित र यथार्थवादी समाजवादका अभ्यासकर्ता शिल्पी समुदाय हुन्। सामाजिकआर्थिक रूपान्तरणका लागि आज पनि उत्तिकै सान्दर्भिक रहेको शिल्पी समुदायको आर्थिक समृद्धिको अभ्यास गर्नुको देशका लागि हितकर छ। नेपालको शिल्पकला, सम्पदा, संस्कृति र सभ्यताको विकासमा रैथाने शिल्पी समुदाय अब्बल छन्। उनीहरू शिल्प (मानव) सभ्यताका आधारशिला हुन्। सिंगो राष्ट्र र समाजलाई समृद्धिको प्रगतिपथमा हिँडाउने गुणकारी समुदायलाई सत्ता हाँक्नेहरूले अझै नचिन्नु विडम्बना नै मान्नुपर्छ। राज्यले बिनाकञ्जुस्याइँ लगानी गरे यी समुदाय समृद्धिको कोशेढुंगा बन्न सक्छन्।"
खस्किँदो खेलकुद,"जबसम्म राज्यको नजर खेलकुदको सम्भावना र आफ्नो दायित्वप्रति खुल्दैन, एसियाली खेलकुदमा जस्तै अन्तर्राष्ट्रिय मञ्चहरूमा नेपालको शिर उठ्दैन। चीनमा हालै सम्पन्न एसियाली खेलकुदमा आयोजक राष्ट्र नै चम्कियो। ३ सय ८३ पदक जितेर उसले विजेताको ताज पहिरियो। तर उसकै छिमेकी राष्ट्र नेपालको हालत भने भन्नलायक पनि रहेन। मात्रै दुई पदकमा सीमित बन्यो नेपाल। वास्तवमा यो लाजमर्दै स्थिति हो। भोकमरीले ग्रस्त र एकलकाँटे मुलुक उत्तर कोरियाको पनि यस्तो बिजोग छैन। ऊ त ३९ पदकका साथ उत्कृष्ट १० भित्रै पर्यो। नेपाल भने ३३औं नम्बरमा। दुई पदकमा पनि एउटा पनि स्वर्ण थिएन, एउटा रजत अनि अर्काे कांस्य। खेलकुदको मुख्य पात्र खेलाडी नै हुन्। एसियाली खेलकुदमा खेलाडीले पदक जितेनन्, तर मुख्य दोषी भने उनीहरू होइनन्। किनभने खेलाडीले खेल्न चाहेरमात्रै हुँदैन, प्रतिभा उनीहरूसँग भएरमात्रै हुँदैन, त्यसका लागि राज्यको दायित्व हुन्छ, जसमा नेपाल चुकेको चुक्यै छ। खेलाडीका लागि न आवश्यक प्रशिक्षणको व्यवस्था हुन्छ, न प्रशिक्षक न भौतिक पूर्वाधार। अनि खेलाडीका लागि पौष्टिक आहार न पारिश्रमिकको नै। कतिसम्म भने कतिपय खेलमा त खेलकुद सामग्री नै नभएर नक्कली वा खेलौनाबाट काम चलाउँदै पनि खेलाडीले प्रशिक्षण लिने गरेका छन्। खेलकुद हेर्ने भनेर मन्त्रालय नै गठन पनि छ। राष्ट्रिय खेलकुद परिषद् पनि छ। अनेक खेलका विभिन्न संघसंस्था पनि छन्। तर ती सबै राजनीतिको धन्दाबाहेक केही चलाउँदैनन्। बरु उल्टै खेलाडीको नाममा आफैं भोगविलास गर्छन्, कहिले विदेश सयर गर्छन् त कहिले भत्ता पचाउँछन्। खेलकुद भनेको देशका युवालाई सिर्जनशील बनाउने र प्रतिभा प्रस्फुटन गराउने माध्यममात्रै होइन। राष्ट्रको शिर माथि उठाउने माध्यम पनि हो। विश्व मानचित्रमा देशहरू देशहरू भूगोलका आधारमा होइन, त्यहाँका प्रतिभाका आधार सजिलै चम्किन्छन्। ससाना अफ्रिकी मुलुकहरू थुप्रैले खेलकुदकै माध्यममा विश्वमा आफ्नो चिनारी बनाएका छन्। नेपालमा जुनसुकै खेलकुदको प्रचुर सम्भावना छ। नागरिकहरूमा खेलकुदप्रति औधी लगाव छ। तर राज्यचाहिँ उदासीन छ। खेलकुद क्षेत्रलाई लथालिंग बनाएर राज्य मस्त निद्रामा छ। त्यसैले नै फुटबल लगायत थुप्रै खेलका खेलाडी पछिल्लो समय विदेश भासिएका छन्। जबसम्म राज्यको नजर खेलकुदको सम्भावना र आफ्नो दायित्वप्रति खुल्दैन, एसियाली खेलकुदमा जस्तै अन्तर्राष्ट्रिय मञ्चहरूमा नेपालको शिर उठ्दैन।"
विश्वकप क्रिकेट : श्रीलंकाविरुद्ध पाकिस्तानको शानदार जित,"काठमाडौं : पाकिस्तानले श्रीलङ्कालाई ६ विकेटले हराएको छ । भारतमा जारी एकदिवसीय विश्वकप क्रिकेट प्रतियोगिता, २०२३ अन्तर्गत मंगलबारको खेलमा पाकिस्तानले श्रीलङ्कालाई पराजित गरेको हो । टस जितेर पहिला ब्याटिङ थालेको श्रीलङ्काले निर्धारित ५० ओभरमा नौ विकेट गुमाएर तीन सय ४४ रनको योगफल बनायो । तीन सय ४५ रनको विजय लक्ष्य पाकिस्तानले ४८ दशमलव दुई ओभरमा चार विकेट गुमाएर पूरा गर्यो । पाकिस्तानका लागि अब्दुल्लाह शफिकले एक सय १३, मोहम्मद रिजवानले अविजित एक सय ३१, इफ्तीखार अहमदले अविजित २२, शाउद सकलिले ३१ तथा इमाम उल हकले १२ रन बनाए । बलिङतर्फ श्रीलङ्काका लागि दिलशन मदुसन्काले दुई विकेट लिए । यसअघि श्रीलङ्काका लागि ब्याटिङ गर्ने क्रममा कुशल मेन्डिस र सदिरा समराविक्रमाले शतकीय पारी खेले । मेन्डिसले सर्वाधिक एक सय २२ रनको योगदान दिए । उनले ७७ बल खेल्ने क्रममा १४ चौका र ६ छक्का प्रहार गरे । त्यस्तै समराविक्रमाले एक सय आठ रन बनाए । उनले ७९ बल खेल्दै ११ चौका र २ छक्का हाने । यस्तै पठुम निसान्काले ६१ बलमा ५१ रन जोडे । उनले यस क्रममा सात चौका र एक छक्का हाने । धनञ्जय डी सिल्भाले ३४ बलमा चार चौकासहित २५, कप्तान दशुन शनाकाले १२ र दुनिथ वेलालागेले १० रन बनाए । बलिङतर्फ पाकिस्तानका हसन अलीले चार, हरिस रौफले दुई तथा शाहिन अफ्रिदी, मोहम्मद नवाज र शदाब खानले एक एक विकट लिए । जारी विश्वकपमा श्रीलङ्का पहिलो खेलमा दक्षिण अफ्रिकासँग एक सय दुई रनले पराजित भएको थियो । पाकिस्तानले भने आफ्नो पहिलो खेलमा नेदरल्यान्ड्सलाई ८१ रनले हराएको थियो ।  रासस"
"त्रिकोणात्मक टी२० सिरिजको तालिका सार्वजनिक, कात्तिक १ गते नेपाल र युएई भिड्ने","काठमाडौं : नेपाल, युएई र हङकङबीच हुने त्रिकोणात्मक टी२० सिरिजको तालिका सार्वजनिक भएको छ। नेपाल क्रिकेट संघ (क्यान)को आयोजना हुने त्रिकोणात्मक सिरिज कात्तिक १ गतेदेखि सुरु हुने भएको छ। क्यानका अनुसार उद्घाटन खेल नेपाल र युएईबीच कात्तिक १ गते मूलपानी रंगशालामा हुनेछ। दोस्रो खेल कात्तिक २ गते नेपाल र हङकङबीच मूलपानीमै हुने क्यानले जनाएको छ। त्यस्तै कात्तिक ४ गते नेपाल र हङकङ, कात्तिक ५ गते हङकङ र युएई, कात्तिक ६ गते नेपाल र युएई र कात्तिक ८ गते हङकङ र युएईबीच खेल हुनेछ। दुई शीर्ष टोलीले कात्तिक १० गते फाइनल खेल्नेछ। समूहचरणको सबै खेल मूलपानीमा भए पनि फाइनल खेल भने टीयुस्थित क्रिकेट रंगशालामा हुने क्यानले जनाएको छ। नेपालले टी२० विश्व कप छनौटको पूर्वतयारीका लागि त्रिकोणात्मक सिरिज खेल्न लागेको हो। अमेरिका र वेस्ट इन्डिजमा हुने विश्वकपका लागि नेपालले अक्टुर ३० देखि छनौट खेल खेल्दैछ।"
"एसियाड विजेतालाई प्रधानमन्त्रीको सम्मान, खेलकुदको विकासका लागि सघाउने प्रतिबद्धता","काठमाडौं : प्रधानमन्त्री पुष्पकमल दाहालले खेलकुदको विकासका लागि सरकारले सक्दो सहयोग गर्ने प्रतिबद्धता व्यक्त गरेका छन्। हालै चीनको हाङझाउमा आयोजित १९औं एसियाली खेलकुद प्रतियोगितामा पदक जित्न सफल खेलाडीलाई प्रधानमन्त्री निवास बालुवाटारमा आज साँझ आयोजित कार्यक्रममा बधाई ज्ञापन गर्दै प्रधानमन्त्रीले आगामी दिनमा अझ धेरै पदक र उत्कृष्ट खेल प्रदर्शन गर्नेगरी परिश्रम गर्न आग्रह गरे। प्रधानमन्त्रीले १९औं एसियाली खेलकुदमा महिलाको प्रस्तुति रोचक भएको उल्लेख गर्दै आगामी दिनमा अझै ठूलो सफलता प्राप्त हुने विश्वास व्यक्त गरे। उक्त प्रतियोगिताअन्तर्गत महिला कराँतेमा नेपालले रजतपदक जितेको थियो। उनले आफू खेलाडीलाई हौसला दिन प्रतियोगितास्थलमा पुगेको स्मरण गर्दै पदक जितेका खेलाडीलाई उचित पुरस्कारको व्यवस्था गर्ने बताए। क्रिकेटमा कीर्तिमान कायम गरेका खेलाडीहरूको सराहना गर्दै प्रधानमन्त्रीले पुरस्कारको व्यवस्था हुने बताए। खेलाडीलाई प्रोत्साहन गर्नेसम्बन्धी नियमावली यसअघिको मन्त्रिपरिषद् बैठकबाट स्वीकृत भइसकेको उल्लेख गर्दै आजको मन्त्रिपरिषद् बैठकले खेलाडीलाई पुरस्कृत गर्नका लागि अर्थमन्त्रालयले निकासा दिने निर्णय भएको जानकारी दिए। 'खेलाडीको प्रोत्साहनका लागि मैले पुरस्कार दिने घोषणा गरेको थिएँ, सरकारले नियमावली स्वीकृत गरिसकेको छ, आजको मन्त्रिपरिषद् बैठकमा खेलाडीलाई पुरस्कार दिनका लागि निकासाको निर्णय भयो र एक साताभित्र अर्थमन्त्रालयबाट रकम आउनेछ,' उनले भने। कार्यक्रममा युवा तथा खेलकुदमन्त्री डिगबहादुर लिम्बू, राष्ट्रिय खेलकुद परिषद्का सदस्य सचिव टंकलाल घिसिङ, नेपाल ओलम्पिक कमिटीका अध्यक्षलगायतको उपस्थिति थियो। नेपाली खेलाडीले महिला करातेमा रजत र महिला कबड्डीमा कास्यपदक जितेका थिए।"
विश्वकप क्रिकेट : रोहितको कीर्तिमानमा अफगानिस्तानविरुद्ध भारतको शानदार जित,"काठमाडौं : आइसीसी विश्वकप क्रिकेट प्रतियोगिताअन्तर्गत आज भएको खेलमा अफगानिस्तानविरुद्ध भारतले कीर्तिमानी जित हात पारेको छ। भारतले अफगानिस्तानलाई आठ विकेटले हराउँदा कप्तान रोहित शर्माले आफ्नो नाममा कीर्तिमान बनाएका हुन्। भारतको राजधानी नयाँ दिल्लीस्थित अरुण जेट्ली रंगशालामा अफगानिस्तानले टस जितेर पहिला ब्याटिङ गर्दै ५० ओभरमा आठ विकेट गुमाएर दुई सय ७२ रन बनायो। भारतले दुई सय ७३ रनको विजयी लक्ष्य ३५ ओभरमा दुई विकेट गुमाउँदै पूरा गर्यो। भारतका कप्तान रोहित शर्माले कीर्तिमानी ब्याटिङ गरे। उनले ८४ बलमा १६ चौका र पाँच छक्कासहित सर्वाधिक एक सय ३१ रन बनाए। विश्वकपमा शर्माको यो सातौं शतक हो। उनी विश्वकपमा सर्वाधिक शतक प्रहार गर्ने खेलाडी बनेका छन्। यसअघि विश्वकपमा भारतका पूर्वकप्तान सचिन तेन्दुलकरले ६ तथा श्रीलङकाका पूर्वकप्तान कुमार सङ्गाकारा र रिक्की पोन्टिङले पाँच पाँच शतक प्रहार गरेका थिए। त्यस्तै भारतका लागि इशान किशनले ४७ बलमा पाँच चौका र दुई छक्कासहित ४७, विराट कोहलीले ५६ बलमा ६ चौकासहित ५५ तथा श्रेयस अययरले २३ बलमा एक चौका र एक छक्काको मद्दतमा २५ रन बनाए। बलिङतर्फ फगानिस्तानका राशिद खानले आठ ओभरमा ५७ रन खर्चेर दुई विकेट लिए। यसअघि पहिला ब्याटिङ गरेको अफगानिस्तानका लागि कप्तान हश्मातुल्लाह शाहिदीले ८८ बलमा आठ चौका र एक छक्कासहित ८०, आजमतुल्लाह ओमरजाईले ६९ बलमा दुई चौका र चार छक्कासहित ६२, रहमाउल्लाह गुरबाजले २८ बलमा तीन चौका र एक छक्कासहित २१, इब्राहिम जद्रानले २८ बलमा चार चौकासहित २२, मोहम्मद नाबीले १९ तथा रहमात शाहले १६ रन बनाए। बलिङतर्फ भारतका जस्प्रित बुमराहले १० ओभरमा ३९ रन खर्चेर चार, हार्दिक पान्ड्याले सात ओभरमा ४३ रन खर्चेर दुई तथा शार्दुल ठाकुर र कुलदीप यादवले एक एक विकेट लिए। यसअघि पहिलो खेलमा भारतले अष्ट्रेलियालाई ६ विकेटले पराजित गरेको थियो अफगानिस्तान भने बङ्गलादेशसित ६ विकेटले पराजित भएको थियो। भारतले अब आफ्नो तेस्रो खेल शनिबार पाकिस्तानसित खेल्नेछ।"
माण्डु हाइड्रोपावरको आजबाट दोस्रो बजारमा कारोबार सुरु,"काठमाडौं : नेपाल स्टक एक्सचेन्ज (नेप्से)मा माण्डु हाइड्रोपावर लिमिटेडको आईपीओ मंगलबार सूचीकृत भएकोमा सेयर धितोपत्रको दोस्रो बजारमा आजबाट कारोबार सुरु भएको छ। नेप्सेमा साधारण सेयर कुल १ करोड ३६ लाख ३६ हजार ३ सय ७० कित्ता सूचीकृत भएको थियो। उक्त कम्पनीको दोस्रो बजारमा पहिलो कारोबारको लागि प्रतिकित्ता १२४४२ देखि ३७३२६ ओपन रेज्ज तोकिएको छ। सर्वसाधारण सेयरधनीसहित वैदेशिक रोजगारीमा गएका नेपाली, सामूहिक लगानी कोष, स्थानीय बासिन्दा र कर्मचारीसहित १६ लाख ३६ हजार ३ सय ७० कित्ता सेयर सूचीकृत छ। यसैगरी कम्पनीको र संस्थापक सेयरधनीहरूले लगानी गरेको १ करोड २० लाख कित्ता गरेर कुल १ करोड ३६ लाख ३६ हजार ३ सय ७० कित्ता साधारण सेयर सूचीकृत गरिएको थियो। सेयर सूचीकरणपछि काठमाडौंको एनआईएमबीएस क्यापिटल लिमिटेडबाट सेवा दिने कम्पनीले बताएको छ।"
"सेयर बजारमा सामान्य सुधार, तीन कम्पनीको कारोबारमा सकारात्मक सर्किट","काठमाडौं :चार दिनको लगातार गिरावटपछि नेप्सेमा हरियाली छाएको छ । साताको चौथो दिन बुधबार सेयर बजार परिसूचक ५१६ अंकले बढेको हो । गत बिहीबार घटेको सेयर बजारमा त्यसयता नेपाल राष्ट्र बैंकले गरेको नीतिगत सुधारका बाबजुद सुधार आउन सकेको थिएन । केन्द्रीय बैंकले मार्जिन प्रकृतिको सेयर धितो कर्जामा १२ करोडको सीमा बढाए पनि बजार खुसी बन्न सकेको थिए । निरन्तरको गिरावट पटि बजारले बुधबार भने सामान्य राहत दिएको छ । कारोबारमा आएका २८६ स्क्रिप्टमध्ये १३७ वटाको मूल्य बढ्दा नेप्से बढेको हो । सेयर बजार परिसूचक ०२७ प्रतिशतको झिनो मात्राले बढेर १८९४७६ अंकमा कायम भएको छ । अघिल्लो दिन मंगलबार बजार परिसूचकमा १९०६ अंकको गिरावट आएर पछिल्लो ४ महिनायताकै न्यून बिन्दुमा पुगेको थियो । बुधबार भने कारोबार खुलेको केही समयमै नेप्सेले १९०० अंक पार गरेको थियो । सो बिन्दुमा अडिन त्यसपछि अधिकांश कम्पनीको सेयर मूल्य घट्न थाल्यो । एकपल्ट दिनकै तल्लो बिन्दु १८८४ अंकसम्म झरेको नेप्से सुधारिएको हो । बजार बढेको दिन ३७ लाख ३३ हजार ५ सय २४ कित्ता सेयर १ अर्ब ८ करोड ८५ लाख ४७ हजार रुपैयाँमा किनबेच भए । सबैभन्दा बढी मान्डु हाइड्रोको सेयर४ करोड ८० लाख रुपैयाँ बराबरको भयो । एनआईसी एसियाको ३ करोड ५४ लाख, नबिल बैंकको ३ करोड ३१ लाख र हाथवे इन्भेस्टमेन्टको ३ करोड १९ लाख रुपैयाँ बराबरको सेयर किनबेच भएको छ । मूल्य बढ्नेमध्ये सिटि होटल्स शीर्ष स्थानमा रह्यो । कम्पनीको सेयर मूल्यमा सर्किट लाग्दा मान्डु हाइड्रो, हाथवे इन्भेस्टमेन्ट, समता घरेलु लघुवित्त र सयपत्री हाइड्रोका लगानीकर्ता कमाउनेको शीर्ष ५ मा अटाए । यस्तै सानिमा जीआईसी, ग्रिन डेभलपमेन्ट बैंक, बुद्ध भूमि नेपाल हाइड्रो, सुपर मादी हाइड्रो र बीपीडब्लू लघुवित्तको सेयर मूल्य सर्वाधिक घटेका छन् । सबैभन्दा बढी सानिमा जीआईसीका लगानीकर्ताले ४२१ प्रतिशत गुमाएका छन् । नेप्से बढ्दा सेन्सिटिभ इन्डेक्स पनि ०७७ अंकले बढेर ३६२०८ अंकमा पुगेको छ । यता समूहगत उपसूचकतर्फ उत्पादन तथा प्रोसेसिङ, निर्जीवन बीमा र व्यापार समूहबाहेक सबै उकालो लागेका छन् । सबैभन्दा बढी होटल तथा पर्यटन समूहको उपसूचक १८ प्रतिशतले बढेको छ । यसैगरी बजारको कुल पुँजीकरण २८ खर्ब ९० अर्ब ५ करोड रुपैयाँ कायम भएको छ । अघिल्लो दिन २८ खर्ब ८२ अर्ब रुपैयाँ रहेको लगानीकर्ताको कुल सम्पत्ति ८ अर्ब रुपैयाँले बढेको हो ।"
प्री ओपन सेसनमा सामान्य अंकले बढ्यो नेप्से,काठमाडौं : प्री ओपन सेसनमा नेप्से परिसूचक सामान्य अंकले बढेको छ। अघिल्लो कारोबार दिन अर्थात् मंगलबार १९०६ अंकले घटेर १८८९५९ विन्दुमा झरेको नेप्से आज प्री ओपन सेसनमा ०४४ अंकले बढेर १८९००४ विन्दुमा पुगेको हो। यो सेसनमा सेन्सेटिभ इण्डेक्स ०२३ अंकले बढेको छ। प्री ओपन सेसनमा ९ स्टकको ४ हजार ७०३ कित्ता सेयर १७ लाख ९५ हजार ५० रुपैयाँमा खरिद बिक्री भए। कारोबार भएका स्टकमध्ये ३ को मूल्य बढ्यो भने ३ को घट्यो। बाँकी ३ स्टकको यो सेसनमा मूल्य स्थिर रह्यो।
म्युचुअल फन्डको लगानीमा कति जोखिम ?,"काठमाडौं : नेपाल स्टक एक्सचेन्ज (नेप्से)को दोस्रो बजारमा म्युचुअल फन्डको कारोबार पनि कछुवाको गतिमा अघि बढिरहेको छ। आम लगानीकर्ताको आकर्षण अन्य कम्पनीको सेयरमा बढी भए पनि म्युचुअल फन्ड जोखिमरहित लगानी हो। यद्यपि हाल बजारमा जारी भएका र नेप्सेमा सूचीकृत भएका करिब ३७ वटा म्युचुअल फन्डको दोस्रो बजारमा कारोबार भइरहेको छ। उक्त म्युचुअल फन्ड न्यूनतम ७ देखि अधिकतम ११ वर्षे अवधिसम्मका छन्। अन्य कम्पनीका सेयर लाखौंको संख्यामा करोडौं रुपैयाँको आकारमा कारोबार भइरहँदा म्युचुअल फन्डको लाखौंमा सीमित छ। नेप्सेको तथ्यांकअनुसार मंगलबार ७ लाख १५ हजार ९ सय ८२ इकाइ कारोबार भएको म्युचुअल फन्डमा ६० लाख ७५ हजार रुपैयाँको कारोबार भएको छ। मंगलबार मात्रै ३ सय ९५ पटक कारोबार भएको नेप्सेको तथ्यांकमा उल्लेख छ। म्युचुअल फन्डले प्रतिफलमा बोनस सेयर दिँदैन। यसले नगद लाभांश मात्रै दिन्छ। यसो हुँदा जति इकाइ म्युचुअल फन्ड किनेको हो त्यतिमै सीमित हुन्छ। नगद लाभांशबापतको रकम बैंक खातामा आउँछ। हाम्रो बजारमा नगद लाभांश दिनेलाई राम्रो नमान्ने भएकाले पनि यसमा आकर्षण कम भएको अनुमान गर्न सकिन्छ।। यसले बोनसबाट कित्ता नथप्ने र हाम्रो बजार बोनसमा आकर्षित बजार भएकाले लगानीकर्ताको आँखामा कम पर्न गएको सेयर विज्ञ कृष्ण गिरी बताउँछन्। त्यसकारण यसको कारोबार जहिल्यै पनि डिस्काउन्टेवल मूल्यमा हुन्छ। बढी लाभांश दिने म्युचुअल फन्डमा सानिमा इक्विटी पछिल्लो समय केही म्युचुअल फन्डले आकर्षक नगद लाभांश दिएका छन्। करिब १५ म्युचुअल फन्डले आर्थिक वर्ष २०७९८० को नगद लाभांश दिएका छन्। जसमा सबैभन्दा बढी सानीमा इक्विटी फन्डले १८ प्रतिशतसम्म लाभांश दिएको छ। यसपछि सन्राइज फस्ट म्युचुअल फन्डले १६, एनएमबी हाइब्रिड फन्ड१ र एनएमबी ५० ले १५ प्रतिशत लाभांश वितरण गरेका छन्। यसपछि कुमारी इक्विटी फन्डले १०, नबिल ब्यालेन्स फन्ड२ ले ९६, लक्ष्मी उन्नति कोषको र प्रभु सेलेक्ट फन्डको ९५ प्रतिशत छ। यसैगरी क्रमशः लक्ष्मी इक्विटी फन्ड र सिटिजन्स म्युचुअल फन्ड२ को ८८, एनआईबीएल प्रगति फन्डको ६८, सिद्धार्थ इन्भेस्टमेन्ट ग्रोथ योजना२ को ६५, कुमारी धनवृद्धि योजनाको ६ प्रतिशत लाभांश दिएको छ। सो आवमा सबैभन्दा कम सिद्धार्थ इक्विटी फन्ड र ग्लोबल आईएमई ब्यालेन्स फन्ड१ ले लाभांश ५५ प्रतिशत दिएका छन्। यसै क्रममा मर्चेन्ट बैंकर्स एसोसिएसन अफ नेपालका अध्यक्ष तथा सन्राइज मर्चेन्टका प्रमुख कार्यकारी अधिकृत विजयलाल श्रेष्ठ सन्राइजको पहिलो म्युचुअल फन्डले लगातार चार वर्षसम्म नगद लाभांश दिन सफल भएको बताए। दोस्रोले सुरुवातको दुई वर्ष नगद लाभांश दिन सकेको छैन। यस्तै सन्राइजको तेस्रो फन्डको नेट एसेस्ट भ्यालु १० रुपैयाँभन्दा माथि भएको उनले जानकारी दिए। म्युचुअल फन्ड खरिद गर्दा एक इकाइको लागि मूल्य १० रुपैयाँ कायम गरिएको हुन्छ। यो म्युचुअल फन्डको अंकित म्ूल्य हो। तर अहिले बजारमा अधिकांश म्युचुअल फन्डको प्रतिइकाइ अंकित मूल्यभन्दा कममा बजारमा कारोबार भएका छन्। अर्थात् १० रुपैयाँ प्रतिइकाइ किनेको यस्तो सेयर मूल्य घटेर ७ रुपैयाँ प्रतिइकाइ मूल्यसम्म पुगेको छ। बजारमा कम मूल्यमा खरिद गर्न पाइनु भनेको किन्नेलाई फाइदा पनि हो। तर मर्चेन्ट बैंकर्स एसोसिएसन अफ नेपालका अध्यक्ष श्रेष्ठ मुच्युअल फन्ड बजारमा थोरैमात्र कारोबार हुने भएकाले त्यसको वास्तविक मूल्य नपाएको गुनासो गर्छन्। उनी भन्छन्, प्रतिइकाइ मूल्य ७ रुपैयाँमा देखिएको छ तर कसैले एक लाख युनिट किन्नुपयो भने पाइँदैन। यसको वास्तविक मूल्य बजारले रिफ्लेक्ट गरेको छैन। यसको वास्तविक मूल्य नेट एसेस्ट भ्यालुबाट हेर्ने हो। यो मूल्य मर्चेन्टले साप्ताहिक र मासिक प्रकाशन गर्ने गर्छन्। म्युचुअल फन्डमा आकर्षण कम हुनुको कारण बताउँदै अध्यक्ष श्रेष्ठ यसको किनबेच नै कम हुने गरेको बताउँछन्। उनका अनुसार यसको निरन्तर धेरै कारोबार भएको देखिँदैन। खरिदकर्ताले नेट एसेस्ट भ्यालु हेरेर किन्दा झन् फाइदा पुग्छ। किनभने डिस्काउन्टेड मूल्यमा किन्न सकिन्छ। धेरैले दीर्घकालीन रूपमा होल्ड गर्ने गर्छन्। यसमा थोरै युनिटले मात्रै खरिदबिक्री हुँदा वास्तविक मूल्य नेप्सेको कारोबारमा नदेखाएको हो, उनले थपे। यद्यपि अहिले सेयर बजार घटेकोभन्दा सम्पूर्ण म्युचुअल फन्डको खुद सम्पत्ति मूल्य (न्याभनेट एसेस्ट भ्यालु) धेरै कम मात्रै घटेको उनको भनाइ छ। बजार घटे पनि म्युचुअल फन्डको नेट एसेस्ट भ्यालु धेरै नघटेको उनले बताए। अहिलेसम्म सम्पूर्ण म्युचुअल फन्ड हेर्दा सेयर बजारमा व्यक्ति आफंैले लगानी गर्नुभन्दा म्युचुअल फन्डमा लगानी गर्दा सुरक्षित देखिएको छ। श्रेष्ठले भने। म्युचुअल फन्डको दोस्रो बजारमा कत्तिको आकर्षण ? प्रवृत्ति हेर्दा म्युचुअल फन्डको दोस्रो बजारमा आकर्षणभन्दा बढी विकर्षण भएको सेयरविज्ञ कृष्ण गिरी बताउँछन्। उनका अनुसार यस्ता फन्डले संस्थागत रूपमा काम गर्न सकेन भन्ने आक्षेप पनि छ। अर्कोतर्फ यस्ता फन्डले राम्रो प्रतिफल दिन सकेन भन्ने पनि छ। तर म्युच्युअल फन्डका आफ्नो सीमितता पनि छ। म्युचुअल फन्डले जति उठाए पनि दोस्रो बजारमै ल्याएर लगानी गर्ने हो। कि त सेयर वा मुद्दती निक्षेपमै लगेर राख्ने हो। यसको अरू लगानी छैन, उनले भने, यसैले समग्र सेयर बजार बढ्यो भने यसले कमाउँछ। बजार घट्यो भने यसलाई पनि बेफाइदा हुन्छ। विज्ञहरूको प्रयोग भएको हुन्छ। तर घट्दो बजारमा कमाउनेभन्दा पनि घाटा कसरी कम गर्ने भन्नेतर्फ सोच्छन्। यस्ता फन्डको लगानीका क्षेत्र धेरै नभएकाले आफ्नो दक्षता, विज्ञता हासिल गर्न सकेको छैन। यसले अपेक्षा गरेअनुसारको सफलता लिन सकेको छैनौं। बजार घट्दा यो पनि घटेको छ। यद्यपि म्युचुअल फन्डको राम्रो पक्ष भनेको आईपीओ आउनासाथ यस्ता फन्डलाई हरेक आईपीओको ५ प्रतिशत अनिवार्य रूपमा दिने व्यवस्था छ। तर अहिले यो पनि हटाउने कुरा भइरहेको सुनिन्छ। म्युचुअल फन्डले पर्याप्त स्रोतहरू नपाउँदा क्षमताअनुसार काम गर्न नपाउँदा यसको प्रतिइकाइ मूल्य कम भएको हो। यसको काम गर्ने दायरा सीमित हुँदा यस्तो अवस्था आएको उनको तर्क छ। के हो त म्युचुअल फन्ड ? पुँजी संकलनको माध्यम म्युचुअल फन्ड पनि कुनै कम्पनीको धितोपत्र वा सेयरजस्तै एक किसिमको सुरक्षण हो। यो हजारौं लगानीकर्ताले गरेको लगानीको कुल रकम हो। म्युअुचल फन्डको सञ्चालन इजाजतपत्र प्राप्त फन्ड म्यानेजरले गर्दछ। म्युचुअल फन्ड खरिद गर्दा एकाइमा खरिद गर्नु पर्दछ। नेपालमा म्युचुअल फन्ड खरिद गर्दा एक एकाइको लागि मूल्य १० रुपैयाँ कायम गरिएको छ। म्युचुअल फन्ड पनि धितोपत्र जस्तै पुँजी निर्माणको आधार हो। म्युचुअल फन्डमा लगानी गर्दा केके फाइदा हुन्छ ? म्युचुअल फन्डमा लगानी गर्नाले लगानीकर्ताले आफ्नो बचतलाई बैंक तथा वित्तीय संस्थामा राख्दा प्राप्त गर्ने ब्याजभन्दा धेरै रकमको प्रतिफल प्राप्त हुन्छ। म्युचुअल फन्डको रकमलाई फन्ड व्यवस्थापकले विभिन्न क्षेत्रमा लगानी गरेको थियो ।"
सेयर बजारमा दोहोरो अंकको गिरावट,"काठमाडौं : नेपाल राष्ट्र बैंकले केही हदसम्म सेयरसँग सम्बन्धित नीतिगत व्यवस्था खुकुलो बनाए पनि यसको प्रभाव बजारमा उल्टो देखिएको छ। किनभने पछिल्ला चार कारोबार दिनदेखि नेप्से परिसूचक ओरालो लागेको छ। मंगलबार त झन् सेयर बजारमा दोहोरो अंकको गिरावट आयो। साताको पहिलो कारोबार दिन आइतबारदेखि ओरालो लागेको नेप्से परिसूचक मंगलबार पनि सोही क्रमलाई निरन्तरता दियो। मंगलबार नेप्से परिसूचक १९०६ अंकले घटेर १८८९५९ बिन्दुमा झरेको छ। यो पछिल्लो ४ महिना यताकै न्यून बिन्दु हो। यसअघि गत वैशाख १९ गते नेप्से परिसूचक १८६६ बिन्दुमा झरेको थियो। यसदिन सेन्सेटिभ इन्डेक्स ३४५ अंकले घटेर ३६१३१ बिन्दुमा बन्द भएको छ। नेप्से घटे पनि यस दिन कारोबार रकम अघिल्लो दिनको तुलनामा सामान्य बढेको छ। सो दिन २८२ स्क्रिप्टको ४२ लाख ८७ हजार ४ सय २४ कित्ता सेयर १ अर्ब २८ करोड ३१ लाख ८२ हजार १ सय ४५ रुपैयाँमा किनबेच भयो। यो सोमबार १ अर्ब १७ करोडको सेयर कारोबार भएको थियो। मंगलबार १ सय ९३ स्क्रिप्टको मूल्य घट्दा ३१ स्क्रिप्टको मात्रै बढेको हो। नेप्से घटेको दिन सबैभन्दा बढी अपर लोहोरे खोला हाइड्रोपावरका लगानीकर्ताले कमाए। यो हाइड्रोपावरको ५८६ प्रतिशतले सेयर मूल्य बढ्यो। बाराही हाइड्रोपावरको सेयर मूल्य भने ७६४ प्रतिशतले ओरालो लाग्यो। कारोबार रकमका आधारमा सानिमा जनरल इन्स्योरेन्स शीर्ष स्थानमा रह्यो। सो कम्पनीको २ अर्ब ३७ लाख ८४ हजार ९ सय ९१ रुपैयाँको सेयर कारोबार भयो। नबिल बैंकको ३४ करोड, एनआईसी एसिया बैंकको ३० करोड, शिवम् सिमेन्टको २६ करोड र सिटीजन्स लाइफ इन्स्योरेन्सको २६ करोड मूल्यको सेयर कारोबार गरी शीर्ष पाँचमा पर्न सफल भए। कारोबारमा आएका १३ वटै उपसमूहको परिसूचक घट्यो। जसमध्ये जलविद्युत् उपसमूहको परिसूचक सर्वाधिक १७९ प्रतिशतले घटेको हो। यस दिन कारोबारमा आएका २ सय ८२ धितोपत्रको ४२ लाख ८७ हजार ४ सय २४ कित्ता सेयर ४४ हजार ६९ पटकमा १ अर्ब २८ करोड रुपैयाँबराबरको कारोबार भएको हो। कारोबारमा आएका धितोपत्रमध्ये अप्पर लोहरे खोला हाइड्रोपावरको सेयर मूल्य सबैभन्दा बढी ५८६ प्रतिशत वृद्धि भएको छ। कम्पनीको सेयर मूल्य प्रतिकित्ता २ सय ८९ रुपैयाँ पुगेको छ। त्यस्तै इन्फिनिटी लघुवित्त वित्तीय संस्था लिमिटेडको सेयर मूल्य ४१९ प्रतिशत बढेर ६ सय ४६ रुपैयाँ पुगेको हो। लगानीकर्ताको पटकपटक चौतर्फी विरोधपछि नेपाल राष्ट्र बैंकले गत बिहीबार साँझ मार्जिन प्रकृतिको सेयर धितो कर्जाको सीमा केही बढाएको थियो। जसमा राष्ट्र बैंकले व्यक्तिगत सेयर धितो कर्जाको सीमा १५ करोड र संस्थागत लगानीकर्ताका लागि सेयर धितो कर्जाको सीमा २० करोड रुपैयाँ पुर्यायो। यसपछि सेयर बजार बढ्ने अपेक्षा थियो। लगानीकर्ताले पूरै सीमा हटोस् भन्ने चाहेका थिए। तर त्यो क्यापले लगानीकर्ता उत्साहित भएनन्। परिणामस्वरूप नजिकिँदै गरेको दसैंमा नाफा बुक गरेर पर्व मनाउने लगानीकर्ताको आशा पनि निराशामा बदलिएको छ। यससँगै पछिल्लो समय बजार घट्नुको कारण बैंकको महँगो ब्याजदर पनि भएको सरोकारवाला बताउँछन्। चाहेजस्तो नीतिगत सुधार नहुनु र लगानीकर्तामा सकारात्मकभन्दा पनि नकारात्मक मनोभावना हाबी हुँदा बजार राताम्मे भएको छ।"
लगानीकर्ता सचेत हुनुपर्ने देखिन्छ,"धितोपत्र बजारमा देशको अर्थतन्त्र तथा राजनीतिक अवस्था, तरलताको स्थिति, व्याजदर, आदिको प्रभाव पर्ने गर्छ। यसैले लगानीसम्बन्धी निर्णय लिँदा आर्थिक, सामाजिक तथा राजनीतिक पक्षलाई ध्यानमा राखी लगानी निर्णय लिन जरुरी छ। लगानी क्षमता र प्रतिफलमा मुद्रास्फीतिको समेत प्रभाव पर्ने भएकोले मुद्रास्फीतिको असरलाई ध्यान दिँदै लगानीको प्रतिफल मूल्यांकनका लागि लगानीको वास्तविक प्रतिफल दरलाई आधार बनाउँदा उपयुक्त हुन्छ। विशेषगरी एकल वा अप्रत्याशित घटना एवं असरबाट हुने घाटाबाट आफ्नो लगानीलाई सुरक्षित राख्न लगानी विविधीकरणमा जोड दिन आवश्यक छ। धितोपत्रमा गरिने लगानीमा प्रतिफलसँगै जोखिमसमेत रहने हुँदा जोखिमलाई न्यूनीकरण गर्न आफ्नो लगानी क्षमता अनुरुप लगानी गर्न लगानीकर्ता सचेत हुनुपर्ने देखिन्छ। धितोपत्र कारोबारमा हुने जोखिमलाई व्यवस्थापन गर्न, अनपेक्षित वित्तीय तथा आर्थिक प्रभावहरूबाट सुरक्षित रहन लगानीसम्बन्धी रणनीतिक योजना तयार गर्नुको साथै आपत्कालीन कोषको व्यवस्था गर्ने बानी गर्नुपर्छ। लगानी गर्नुअगाडि हतार नगरी लगानीका सम्बन्धमा स्वतन्त्र रूपमा अध्ययन तथा अनुसन्धान जरुरी छ। हतारमा लगानी निर्णय गर्न दबाब दिने जो कोहीलाई पनि अविश्वास पनि गर्नुपर्छ। डानवराज अधिकारी  कार्यकारी निर्देशक, नेपाल धितोपत्र बोर्ड"
हाथवे इन्भेस्टमेन्ट नेपालको आईपीओ सूचीकृत,"काठमाडौं : नेपाल स्टक एक्सचेन्ज (नेप्से)मा हाथवे इन्भेस्टमेन्ट नेपालको आईपीओ (प्राथमिक साधारण सेयर) सूचीकृत भएको छ। कम्पनीको २ करोड ३४ लाख कित्ता साधारण सेयर मंगलबार सूचीकृत भएको थियो। सूचीकृतसँगै यसको सेयर आज (बुधबार)देखि धितोपत्रको दोस्रो बजारमा कारोबारमा आएको छ। सो कम्पनीको पहिलो कारोबारमा प्रतिकित्ता९५०९ देखि २क८५२७ रुपैयाँ ओपन रेन्ज तोकेको छ। सोही मूल्य रेन्जका आधारमा दोस्रो बजारमा कारोबार सुरु हुनेछ। हाथवे इन्भेस्टमेन्ट सर्वसाधारण सेयरधनीसहित वैदेशिक रोजगारीमा गएका नेपाली, सामूहिक लगानी कोष र कर्मचारीसहित २९ लाख ३६ हजार २५ कित्ता सेयर सूचीकृत गरेको थियो। यस्तै, कम्पनीका संस्थापक सेयरधनीहरूले लगानी गरेको २ करोड ४ लाख ७५ हजार कित्ता गरेर कुल २ करोड ३४ लाख कित्ता साधारण सेयर सूचीकृत गराएको थियो। कम्पनीको स्टक सिम्बोल एचएटीएचवाई हो।"
त्रिपाल काण्ड : आधिकारिक बिलबिजकबिनै भुक्तानीको दबाब,"उच्च अदालत पाटनले आदेश दियो कागजपत्र हेरेर त्रिपालको भुक्तानी दिनु । तर, सहरी मन्त्रालयका कर्मचारी भन्छन् आधिकारिक बिलबिजक छैन, कसरी भुक्तानी दिनु ? ०७२ सालमा किनिएिका भनिएका त्रिपालको भुक्तानी दिन कर्मचारीले आनाकानी गरेपछि उच्च अदालतले कर्मचारीलाई अवहेलनामा सजाय नै तोक्यो । सर्वोच्चले उच्चको अवहेलनासम्बन्धी आदेश कार्यान्वयन नगर्न अन्तरिम दियो । तर, जसरी पनि त्रिपालको ७ करोडको भुक्तानी सहरीबाट दिलाउने दबाब कायमै छ । काठमाडौं : ०७२ वैशाख १२ गते मुलुकमा महाविनासकारी भूकम्प गयो। घरडेरा छोडेर राजधानीवासी त्रिपालमुनि सडकमा आए। हो, त्यही बेलाको त्रिपाल काण्ड को भुक्तानी विवाद भने अझै सुल्झेको छैन। त्यसबेला तीनवटा कम्पनीले २७ हजार ७ सय ९ थान त्रिपाल सहरी मन्त्रालयलाई उपलब्ध गराएको दाबी गरेका छन्। त्यसबापत उनीहरूले ७ करोड ३६ लाख रुपैयाँको माग दाबी गरेका छन्। तर, मन्त्रालयले भने त्रिपाल खरिद गरेको बिलबिजक आधिकारिक नभेटिएको भन्दै भुक्तानी दिन सकेको छैन। मन्त्रालयले भुक्तानी नदिएपछि कम्पनीहरू अदालत जाँदै भुक्तानीको आदेश ल्याउँदै आएका छन्। मन्त्रालयका कर्मचारीको भनाइ भने उही छ त्रिपाल खरिदको आधिकारिकबिलबिजक छैन। कसरी भुक्तानी दिनु ? यसैकारण, ७ वर्षदेखिको ७ करोडको त्रिपालको भुक्तानीको विवाद कायमै छ। महाविनाशकारी भूकम्पका बेला सहरी मन्त्रालयमा सचिव थिए अर्जुन कार्की। त्यसबेला कार्कीको ठाडो आदेशमा त्रिपाल खरिद गरिएको मन्त्रालयका कर्मचारी बताउँछन्। लक्की एएस इन्टरप्राइजेज, माता इन्टरप्राइजेज र दीप किरन प्रिन्टिग एन्ड टे्डर्सले त्यसै बेला २७ हजार ७ सय ९ त्रिपाल मन्त्रालयलाई उपलब्ध गराएको दाबी गर्दै आएका छन्। तर, त्यसबेला पाल खरिद गरेका बिलबिजक केही पनि नभेटिएको मन्त्रालयका कर्मचारीहरू बताउँछन्। त्रिपाल खरिद गरिएका भनिएका त्रिपालका लागि सार्वजनिक खरिद ऐननियमावलीका आधारभूत प्रक्रियाको कुनै पालना नभएको तथा मन्त्रालयको स्टोर शाखामा त्यस बेला भुक्तानी दाखिलाको कुनै रेकर्ड नभएको मन्त्रालयका कर्मचारीको भनाइ छ। ७ वर्षपछि बिलबिजक ०७२ सालमा आपूर्ति भएका भनिएका त्रिपालको ७ वर्षपछि मात्रै बिलबिजक जारी गरिएको मन्त्रालय स्रोतको भनाइ छ। मन्त्रालयले भुक्तानी नदिएपछि तीनवटै कम्पनी उच्च अदालत पाटन गए। उच्चले ०७९ कात्तिक २४ मा सबै प्रक्रिया पूरा गरेर भुक्तानी दिन आदेश दियो। उच्चको आदेशमा थियो बिलबिजक पेस गर्न लगाउनु, निवेदकले पेस गरेका बिलबिजकको आधिकारिकता एकिन गर्नु, निवेदकले आपूर्ति गरेको त्रिपालको वास्तविक परिणाम यकिन गर्नु, विपक्ष मन्त्रालयलाई दाखिला भएको त्रिपालको हुनुपर्ने गुणस्तरसमेत जाँचबुझ गरी निवेदकलाई वास्तविक भुक्तानी दिनुपर्ने रकम एकिन गरी भुक्तानीको विषयमा टुंगो लगाउनुपर्ने दायित्व पालना गर्नु भन्ने थियो। त्यसपछि लक्की एएस इन्टरप्राइजेज, माता इन्टरप्राइजेज र दीप किरन प्रिन्टिग एन्ड टे्डर्ससहित ५ वटा कम्पनीले ०७९ माघ २२ मा ७ करोड ६९ लाख ४२ हजार ६ भ्याट सहितको बिल पेस गरे। ०७२ सालको कारोबारको बिलको ०७९ मा मात्रै बिल जारी भएपछि मन्त्रालयका कर्मचारी झस्केका हुन्। जबकि, अजय शुभ ट्रेर्डस र इन्टरटेक टरपोलिन्सको ३२ लाख ६५ हजार ९०७ रुपैयाँको भ्याट बिल ०७२ वैशाखमा जारी भएको थियो। मन्त्रालयका कर्मचारी भन्छन् अख्तियारको मुद्दा किन खेप्नु ? सहरी विकास मन्त्रालयका कर्मचारीलाई त्रिपालको भुक्तानी दिँदा भ्रष्टाचारमा मुछिने भय छ। त्यसैकारण अदालतको आदेशको जोखिम मोलेरै भए पनि भुक्तानी दिन नसकिएको मन्त्रालय स्रोतको भनाइ छ। जबकि, उच्च अदालत पाटनले आफ्नो आदेश कार्यान्वयन किन नगरेको भन्दै मन्त्रालयका सचिव (हालै अवकाश पाएका) रवीन्द्रनाथ श्रेष्ठ, लेखा प्रमुख हिरा न्यौपाने र स्टोरकिपर युवराज गिरीलाई ५ सय जरिवाना तोक्यो। र, पनि मन्त्रालयका कर्मचारी भुक्तानी दिन तयार भएनन्। अर्कोतिर, त्यतिबेला मन्त्रालयले खरिद गरेका भनिएका त्रिपालको कारोबारमा भ्रष्टाचार भएको भन्दै अख्तियार दुरुपयोग अनुसन्धान आयोग, राष्ट्रिय सर्तकता केन्द्र लगायतले पनि छानबिन गरेका थिए। पछि, २०७२ भदौ २० गते सरकारलाई गैरकानुनी हानी भएको भन्दै अख्तियारले २ करोड ३६ लाखको बिगो दाबीसहित विशेष अदालतमा भ्रष्टाचार मुद्दा दायर गर्यो। मिलेमतोमा कम परिणाममा त्रिपाल आपूर्ति गरी बढी परिमाण देखाएको, कम गुणस्तरको त्रिपाललाई उच्च गुणस्तरको देखाएको र सानो साइजको त्रिपाललाई ठूलो साइजको देखाएर कम मूल्यका सामानको बढी मुख्य माग गर्ने र भुक्तानी दिने तारतम्य मिलाएको अख्तियारको आरोप पत्रमा उल्लेख थियो। उसले नेपाल उद्योग वाणिज्य महासंघका तत्कालीन निर्देशक हंसराम पाण्डेयलाई पनि प्रतिवादी बनाएको थियो। अजय शुभ ट्रेडर्सविरुद्ध १ करोड ४७ लाख २ सय ९३, माता इन्टरप्राइजेजविरुद्ध ८१ लाख ७६ हजार ५ सय ७६, दीप किरण प्रिन्टिङ एन्ड ट्रेडर्सविरुद्ध ३० लाख ३९ हजार ३ सय ६६, लक्की एएस इन्टरप्राइजविरुद्ध १ करोड २३ लाख २१ हजार ९५३ बिगो मागिएको थियो। त्रिपाल खरिदमा भ्रष्टाचार भएको अख्तियारको ठहर खण्ड। तर, विशेष अदालत र सर्वोच्च अदालतले भ्रष्टाचार ठहर गरेन। भुक्तानी नभइसकेकाले भ्रष्टाचार नठहरिएकाले मन्त्रालयका प्रशासन, लेखातर्फका उपसचिव, स्टोरकिपर र चारवटा आपूर्तिकर्तालाई सफाइ दिइयो। त्यसपछि आपूर्तिकर्ताले भुक्तानी पाऊँ भनी मन्त्रालयमा पटकपटक निवेदन दिए। तर, सक्कल बिलबिजक भने पेस गरेनन्। उल्टो अदालततिर नै गए। त्यसपछि भुक्तानी दिलाउ पाऊँ भनी आपूर्तिकर्ताहरूले उच्च अदालत पाटनमा रिट दायर गरे। त्यसपछि २०७८ चैत ९ गते उच्च अदालत पाटनले भुक्तानी दिनु भनी परमादेश जारी गरेको थियो। मन्त्रालयले रिट निवेदकको दाबीको सन्दर्भमा जाँचबुझ गरी बिलबिजक पेस गर्न लगाउनुपर्ने, निवेदनले परेको गरेको बिलबिजकको आधिकारिकता एकिन गर्नुपर्ने, निवेदकले आपूर्ति गरेको त्रिपालको वास्तविक परिणाम यकिन नगर्ने, विपक्षी मन्त्रालयमा दाखिला भएको त्रिपालको हुनुपर्ने गुणस्तरसमेत जाँचबुझ गरी निवेदकलाई वास्तविक रूपमा भुक्तानी दिनुपर्ने रकम यकिन गरी भुक्तानीको विषय टुंगो लगाउनुपर्ने दायित्व पालना गर्नुपर्ने उल्लेख अदालतको आदेशमा उल्लेख छ। अख्तियारी नै नपाई खरिद मन्त्रिपरिषद्ले ०७२ वैशाख १७ गते भूकम्प प्रभावितका लागि आवश्यक पर्ने टेन्ट र टारपोलिन खरिद गर्ने अख्तियारी मन्त्रालयलाई दिएको थियो। तर, त्यसअघि नै अर्थात् (वैशाख १३, १४, १५ र १६ गते) त्रिपाल किनेर बाँडेको भन्दै तत्कालीन सचिव कार्कीले टिप्पणी सदर गरेका थिए। तर, मन्त्रालय स्रोत भन्छ अख्तियारी नै नपाई के आधारमा त्रिपाल खरिद गरियो ? तत्कालीन सचिव कार्कीको मौखिक आदेशको भरमा आन्तरिक व्यवस्थापन शाखाबाट पहिलो चरणमा सोझै त्रिपाल खरिद गरिएको सचिवको टिप्पणीमा उल्लेख छ। त्यसैकारण आपूर्तिकर्ताको कोटेसनको परिणाम, मूल्यको आधारमा टिप्पणी उठाउन र स्वीकृति भएको, माग फाराम खरिद आदेश, दाखिला हस्तान्तरणसम्बन्धी प्रचलित प्रावधान पूरा नभएको मन्त्रालयका कर्मचारी बताउँछन्। खरिद सम्झौता र कार्यादेशबिनै कारोबार भएको भनिएकाले अदालतको आदेशको भरमा मात्रै भुक्तानी दिन नसकिने मन्त्रालयका कर्मचारी बताउँछन्। त्रिपाल काण्डको भुक्तानीका कारण सहरी मन्त्रालयमा सचिव र अरू कर्मचारी आउनै डरलाग्दो अवस्था रहेको कर्मचारीको गुनासो छ। नयाँ कर्मचारी आउनासाथ मानहानीको हतियार काँधमा झुन्डिन थालेपछि मन्त्रालयमा कर्मचारी आउनै डरलाग्दो अवस्था भयो, मन्त्रालयका एक अधिकृतले भने। मुद्दैमुद्दा उच्च अदालत पाटनले भुक्तानीका लागि परमादेश जारी गरेपछि मन्त्रालयले भुक्तानीका विषयमा छानबिन गर्न समिति बनायो। ०७९ असार १५ मा सचिवस्तरीय निर्णयबाट कामु सुई रमेश थपलियाको संयोजकत्वमा ५ सदस्यीय समिति बन्यो। समितिले ०७९ भदौ १३ मा प्रतिवेदन बुझायो। उसले भुक्तानीमा कानुनी अड्चन रहेको निष्कर्ष निकाल्यो। तर, उच्च अदालत पाटनले भुक्तानी दिन आफूले जारी गरेको परमादेश कार्यान्वयन नगरेको भन्दै ०७९ भदौ २९ मा मन्त्रालयका सचिव, लेखाप्रमुख र स्टोरकिपरलाई मानहानी गरेको ठहर गर्यो। अवहेलनामा कारबाही गर्न आदेश दियो। त्यसपछि २०७९ माघ ३ गते सचिवस्तरको निर्णयबाट उच्च अदालत पाटनको फैसला कार्यान्वयन सम्बन्धमा अध्ययन गरी प्रतिवेदन बनाउन समिति बन्यो। आपूर्तिकर्ता मध्येबाट माता इन्टरप्राइजेजका सञ्चालक कृष्णहरि चौलागाईंसमेतले भुक्तानीको जानकारी पाऊँ भन्दै ०७९ पुस २६ मा मन्त्रालयमा फेरि निवेदन दिए। त्यसपछि मन्त्रालयले ०७९ माघ २० मा बिलबिजक माग गर्यो। ०७९ माघ २२ मा ५ वटा आपूर्तिकर्ताले बिल पेस गरे। ३ वटा आपूर्तिकर्ताले भने ०७९ माघ २२ मा जारी भएको भ्याट बिल पेस गरे। मन्त्रालयले ती बिलको आधिकारिता जाँच गर्न बाँकी नै रहेको जनाएको छ। तर, उच्च अदालतले ०८० जेठ ४ गते अर्को पत्र पठायो। जसमा यसअघि नै मानहानी तोकिएका पदाधिकारीलाई जरिवाना बैंक दाखिला गराउने र भुक्तानीको कारबाही यथाशीघ्र टुंगो लगाउनका लागि वर्तमान सचिवलाई लेखी पठायो। माता इन्टरप्राइजेज लगायतका आपूर्तिकर्ताले फेरि यथाशीघ्र भुक्तानी पाउँ भनी सचिवलाई पत्र लेखे। मन्त्रालयले भने उच्च अदालत पाटनले मानहानीसम्बन्धी गरेको आदेशविरुद्ध सर्वोच्चमा रिट दायर गरे। सर्वोच्चको न्यायाधीश हरि फुयाँलको एकल इजलासले ०८० साउन ११ गते उच्च अदालत पाटनको मानहानीको जरिवानासम्बन्धी फैसला कार्यान्वयन नगर्न अन्तरिम आदेश दियो। त्यसपछि भने केही राहत महसुस भएको मन्त्रालयका कर्मचारी बताउँछन्। भुक्तानी नदिएको भन्दै उच्च अदालत पाटनले दिएको आदेश कार्यान्वयन नगर्न सर्वोच्चबाट भएको अन्तरिम आदेश। तीन कम्पनीले २०७२ वैशाखमा कुनै भ्याट बिल नै नतिरेको आन्तरिक राजस्व विभागमा आपूर्तिकर्ता तीनवटै कम्पनीले पेस गरेको विवरणमा ०७२ साल वैशाखमा कुनै सामग्री किनेको देखिएको छैन। सहरी विकास तथा भवन निर्माण विभागले बिलबिजकको आधिकारिकता सम्बन्धमा विभागसँग विवरण मागेको थियो। विभागले २०७२ वैशाख महिनामा ती कम्पनीले सहरी विकास मन्त्रालयलाई कुनै पनि सामान खरिद गरेको भ्याट, बिलबिजक विवरण अभिलेखमा नरहेको जनाएको छ। तर, तीनवटै कम्पनीले भने त्यही बेला मन्त्रालयलाई त्रिपाल बेचेको भन्दै भुक्तानी माग गरिरहेका छन्। शक्ति र पहुँचका आधारमा ती कम्पनीहरूल भुक्तानीका लागि ताकेता गर्न छाडेका छैनन्। यसैकारण उनीहरूविरुद्ध कर छलीमा अनुसन्धान हुन सक्ने मन्त्रालयका अधिकारीहरू बताउँछन्। तत्कालीन सचिवको हचुवाको भरमा निर्णय मन्त्रालयका तत्कालीन सचिव अर्जुन कार्कीले हचुवाका भरको गरेको निर्णयले यस्तो स्थिति आएको मन्त्रालयका कर्मचारीहरू बताउँछन्। कार्कीले बिना दाखिला, बिना बिलबिजक भुक्तानी दिन टिप्पणी उठाएका थिए। तर, बिना बिलबिजक भुक्तानी नदिने पक्षमा मन्त्रालयका कर्मचारी छन्। मन्त्रालयले अदालतमार्फत यो विषयलाई किनारा लगाउने मनसाय राखेको छ। तत्कालीन सहरी सचिव अर्जुन कार्कीले हचुवाका भरमा त्रिपाल खरिदसम्बन्धी गरेको निर्णय। भुक्तानी दिलाउन रजिस्टारको ताकेता उच्च अदालत पाटनका रजिस्ट्रारले मन्त्रालयलाई तुरुन्त भुक्तानी दिन निर्देशन दिएका छन्। उच्च अदालतका रजिस्टारले जरिवानाको दाखिला गरी फैसलाबमोजिम बिल भुक्तानीको कारबाही यथाशीघ्र टुंगो लगाइदिन मुख्यसचिवलाई पत्राचार नै गरेका थिए। यस अदालतबाट फैसलाआदेशबमोजिम निवेदकहरूको त्रिपालको बिल सहरी विकास मन्त्रालयबाट तुरुन्त भुक्तानी गरी अदालतको फैसलाको यथोचित सम्मान गरी फैसला कार्यान्वयन गर्नुगराउनु भनी सहरी विकास मन्त्रालय, ऐका वर्तमान सचिव र ऐका प्रशासन शाखा प्रमुखलाई निर्देशन गरी दिन हुन सादर अनुरोध छ, उच्च अदालतका रजिस्ट्रारले मुख्य सचिवलाई लेखेका थिए। त्रिपालको भुक्तानी दिन उच्च अदालत पाटनको आदेश कार्यान्वयन नगरेको भन्दै उच्च अदालतका रजिष्ट्रारले मुख्यसचिवलाई लेखेको पत्र। रजिस्टारले अदालतको फैसला र आदेशबमोजिम वर्तमान सचिव, आर्थिक प्रशासन शाखा प्रमुख, स्थोर किपरबाट पाँच सय जरिवाना सजाय असुल गरी नेपाल बैठक लिमिटेड तथा एनआईसी एसिया बैंक लिमिटेडमा रहेको खातामा रकम जम्मा गरी गराई भौचरसमेत अदालतमा उपलब्ध गराई दिन पहल गरिदिन मुख्यसचिवलाई पत्राचार गरेको देखिन्छ। उनको पत्रमा अदालतको आदेशबमोजिमको त्रिपालको वास्तविक संख्या मूल्य एकिन गर्ने, बिलबिजकको आधिकारिकता एकिन गर्ने लगायत विषयसमेत समेटिएका छैनन् । अदालतले मन्त्रालयका सचिव, लेखाप्रमुख लगायतलाई फैसला कार्यान्वयन नगरेको भन्दै अवहेलना मुद्दा पनि चलाएको छ। त्यति मात्र होइन राष्ट्रपतिका कानुनी सल्लाहकार एवं वरिष्ठ अधिवक्ता बाबुराम कुँवर नै आपूर्तिकर्ताको तर्फबाट वकालत गरिरहेका छन्। उनको आडमा पनि आपूर्तिकर्ताले चलमल बढेको देखिन्छ। चौतर्फी दबाब र चेपुवाकाबीच पनि मन्त्रालयले भुक्तानी दिन मानिरहेको छैन। उसले नमान्नुमा धेरै कारणहरू देखिएका छन्। तर, पनि भुक्तानी नदिँदा अदालतको मानहानीको सजायमा मन्त्रालयका पदाधिकारीले पाउने देखिन्छ।"
"चार्टर फ्लाइटको रुट पाइएन, उद्धारमा ढिलाइ","इजरायलमा फ्लाई दुबई, टर्किस एयरलायन्स, एयर इन्डिया, कतार एयरलायन्सको उडान भने भइरहेको छ। काठमाडौं : चार्टर फ्लाइटका लागि रुट नपाइएपछि इजरायलबाट नेपालीको उद्धारमा ढिलाइ हुने भएको छ। विद्रोही समूह हमासको आक्रमणपछि इजरायलमा रहेकाहरूले जतिसक्दो चाँडो उद्धार गरिदिन आग्रह गरिरहेका छन्। तर, जहाज तयारी अवस्थामा राखिए पनि हवाई रुट नपाइएका कारण जहाज पठाउन नसकिएको सरकारले जनाएको छ। परराष्ट्रमन्त्री एनपी साउदले इजरायलका विदेशमन्त्री एली कोहेनलाई मंगलबार टेलिफोन गरेर इजरायलमा रहेका नेपालीलाई फर्काउन र मृतकको शव ल्याउने प्रक्रियामा सहजीकरण गरिदिन आग्रह गरेका छन्। परराष्ट्र मन्त्रालयका प्रवक्ता सेवा लम्सालले हवाई रुट खुल्नेबित्तिकै उद्धाररका लागि जहाज पठाइने बताइन्। विमान सेवा नखुलेकै कारण नेपालबाट जहाज नपठाएका हुन्, लम्सालले भनिन्, रुट पाउनेबित्तिकै उद्धारमा जहाज पठाउने तयारी अवस्थामा छौं। हमासको आक्रमणबाट १० जना नेपाली विद्यार्थीको ज्यान गएको थियो। बाँकी विद्यार्थी र नेपालीहरूले सरकारको उपस्थिति खोजिरहेका छन्। परराष्ट्र प्रवक्ता लम्सालले संवेदनशील क्षेत्रबाट नेपालीहरू सुरक्षित स्थानमा सारिएको जानकारी दिइन्। इजरायलस्थित नेपाली दूतावासले पनि हवाईसेवा नै अवरुद्ध भएकाले नेपालबाट विमान ल्याएर उद्धारर गर्ने सम्भावना तत्काल नरहेको बताएको छ। राजदूत कान्ता रिजालले भनिन्, यहाँ (इजरायल) को अवस्था संवेदनशील छ। सुरक्षाकै कारणले इजरायलमा विमानबाट उद्धार गर्न कठिनाइ छ। त्यहाँको अवस्था सहज बनेसँगै उद्धारको काम अघि बढाइने उनले जनाइन्। सरकारले नेपाल एयरलाइन्स र हिमालय एयरलाइन्सका विमान पठाएर आफ्ना नागरिकको उद्धार गर्ने तयारी गरेको छ। परराष्ट्र मन्त्रालयका अनुसार ३ सय ८० जनाले स्वदेश फिर्ता हुन् अनलाइन रजिस्ट्रेसन गरेका छन्। तर, गैरआवासीय नेपाली संघ (एनआरएन) का अध्यक्ष श्रीकृष्ण भण्डारीले विदेशी कम्पनीका जहाजहरू आवतजावत भइरहेकाले ती जहाजमार्फत नेपालीको उद्धार गर्न सकिने बताए। उनले फ्लाई दुबई, टर्किस एयरलायन्स, एयर इन्डिया, कतार एयरलायन्सको उडान भइरहेकाले ती जहाजमार्फत नेपालीको उद्धार गर्न सकिने बताए। हामीले फ्लाई दुबईसँग कुराकानी गर्दा दैनिक ३०४० जनाको दरले पठाउनुस्, हामी लान्छौं भन्नुभएको थियो, एनआरएनका अध्यक्ष भण्डारीले भने, राजदूतावास चार्टर विमानको अडानमा छ। पैसा खर्च गरेर भए पनि आफ्ना नागरिक फिर्ता लैजाऊँ भन्नेमा न नेपाल सरकार देखिन्छ, न राजदूतावास। परराष्ट्रमन्त्री साउदको आग्रह कोहेनलाई परराष्ट्रमन्त्री एनपी साउदले इजरायलमा रहेका नेपालीको उद्धार कार्यमा, मृतकको शव ल्याउन र सम्पर्कविहीनको खोजी कार्यमा सहयोग गरिदिन इजरायलका विदेशमन्त्री एली कोहेनसँग आग्रह गरेका छन्। परराष्ट्रमन्त्री साउदले मंगलबार विदेशमन्त्री कोहेनसँग टेलिफोन कुराकानीमा यस्तो आग्रह गरेका हुन्। परराष्ट्रमन्त्री साउदले हमासको आक्रमणमा परी मृत्यु भएका नेपाली नागरिकको शव नेपाल फिर्ताका लागि आवश्यक समन्वय र सहजीकरण गरिदिन आग्रह गरेका थिए। यहाँ (इजरायल) को अवस्था संवेदनशील छ। सुरक्षाकै कारणले इजरायलमा विमानबाट उद्धार गर्न कठिनाइ छ । कान्ता रिजाल, राजदूत मृतकहरूको पार्थिव शरीर ल्याउन थोरै ढिलाइले पनि घरपरिवारका सदस्यहरूमा झन् पीडा थप्ने छ, परराष्ट्रमन्त्री साउदले विदेशमन्त्री कोहेनसँग आग्रह गरेका थिए, तसर्थ शवहरू नेपाल फिर्ताका लागि आवश्यक समन्वय र सहजीकरण गरिदिन आग्रह गर्छु। त्यसका लागि इजरायलमै स्थित नेपाली दूतावासले आवश्यक समन्वय गर्नेछ। मन्त्री साउदले आक्रमणमा परी घाइते भएका चार जना नेपाली नागरिकको स्वास्थ्य उपचार र हेरचाहमा सहयोग गरिदिन पनि इजरायल सरकारसँग आग्रह गरेका थिए। उनले आक्रमणपछि सम्पर्कविहीन भएका एक नेपाली नागरिकको अवस्था पत्ता लगाइदिन पनि अनुरोध गरेको मन्त्रालयले जनाएको छ। परराष्ट्रमन्त्री साउदले नेपाल फिर्ता हुन चाहनेको विवरण संकलन भइरहेको र फर्कन चाहनेका लागि सहजीकरण गरिदिन पनि विदेशमन्त्रीसँग आग्रह गरेका थिए। जवाफमा इजरायली विदेशमन्त्री कोहेनले मृतक नेपाली नागरिकको शव नेपाल पठाउन, इजरायलमा रहेका नेपालीको सुरक्षा गर्न र घर फर्किन चाहनेका लागि आफ्नो सरकारले उच्चतम् सहयोग गर्ने आश्वासन दिएका थिए। मृतकको शव ल्याउन निर्देशन संसद्को अन्तर्राष्ट्रिय सम्बन्ध तथा पर्यटन समितिले इजरायलमा हमास विद्रोहीको आक्रमणमा मारिएका १० नेपालीको शव तत्काल नेपाल ल्याउने व्यवस्था मिलाउन प्रधानमन्त्री तथा मन्त्रिपरिषद्को कार्यालय र परराष्ट्र मन्त्रालयलाई निर्देशन दिएको छ। समितिको मंगलबारको बैठकले हमासको आक्रमणपछि इजरायलमा बेपत्ता भएका नेपालीको खोजी कार्य अघि बढाउन र नेपाल आउन चाहनेलाई फिर्ता ल्याउनका लागि समन्वय र पहलकदमी लिने निर्देशन दिएको हो। समिति सभापति राजकिशोर यादवले अकल्पनीय घटनाबाट निधन भएका नेपालीहरूको शव यथाशीघ्र स्वदेश ल्याउन, घाइतेहरूको शीघ्र स्वास्थ्य उपचार गर्न, बेपत्ता भएकाहरूको खोजी गर्न, अप्ठ्यारोमा परेका नेपालीको उद्धार एवं सुरक्षित स्थानमा स्थानान्तरण गर्न, पीडित परिवारलाई राहतको व्यवस्था गर्न, स्वदेश फिर्तीको चाहना राख्ने नेपालीलाई तत्काल फिर्तीको प्रबन्ध पहल गर्न समिति सरकारलाई निर्देशन दिएका थिए। बैठकमा सहभागी अर्का सांसद प्रकाशमान सिंहले पनि इजरायलमा रहेका नेपालीको उद्धाररका लागि नेपाल सरकारले यथाशक्य छिटो लाग्नुपर्ने बताएका थिए।"
अपर तामाकोसीको किन बिकेन पूरै हकप्रद सेयर ?,काठमाडौं : अपर तामाकोसी हाइड्रोपावरको हकप्रद सेयर भर्ने अन्तिम दिन असोज २२ गते थियो। तर कम्पनीले जारी गरेको हकप्रद सेयरको ७० प्रतिशतभन्दा बढी बिकेन। जबकि कम्पनीले हकप्रद सेयर भर्ने समय थपेको थियो। कम्पनीले यसअघि पनि मागअनुसार बिक्री नभएपछि फेरि असोज २२ गतेसम्म हकप्रद भर्ने समय थपेको थियो। यसरी समय थप्दा पनि कमपनीको हकप्रद सेयर ३ करोड ८ लाख ७२ हजार ६ सय ५६ कित्ताबराबरको मात्रै आवेदन पर्यो। तर ७ करोड ५० लाख २७ हजार ३ सय ४४ कित्ता बिकेन। अर्थात् यस बराबरको आवेदन परेन। उक्त कित्तामा आवेदन नपरेको सेयर लिलामीमा बेच्ने गरिन्छ। सोही अनुसार कम्पनीले तयारी गर्ने भएको छ। अपर तामाकोसीको चुक्ता पुँजी १० अर्ब ५९ करोड रुपैयाँ रहेकोमा सो अनुसार नै १० करोड ५९ लाख कित्ता हकप्रद सेयरको लागि निवेदन आह्वान गरेको थियो। सो कम्पनीले १ः १ को अनुपातमा हकप्रद सेयर निष्कासन गरेको थियो।
बन्यो १२०० मेगावाट प्रसारणको पूर्वाधार,"कालीगण्डकी र यसका सहायक नदीहरूमा निर्माण हुने जलविद्युत् आयोजनाको विद्युत् राष्ट्रिय प्रणालीमा समाहित गर्नका लागि यो करिडोर उपयोगी हुनेछ। काठमाडौं : कालीगण्डकी करिडोर २२० केभी डबल सर्किट प्रसारण लाइन निर्माण पूरा भएको छ। यो प्रसारण लाइन निर्माण पूरा भएसँगै करिब १२०० मेगावाटसम्म विद्युत् प्रसारणका लागि पूर्वाधार तयार भएको छ। कालीगण्डकी र यसका सहायक नदीहरूमा निर्माण हुने जलविद्युत् आयोजनाको विद्युत् राष्ट्रिय प्रणालीमा समाहित गर्नका लागि यो करिडोर उपयोगी हुनेछ। म्याग्दीको अन्नपूर्ण गाउँपालिका३ दाना सबस्टेसनबाट सुरु भई पर्वत, बागलुङ, स्याङ्जा, पाल्पा, रूपन्देही हुँदै नवलपरासी (बर्दघाट सुस्ता पश्चिम)को सुनवल नगरपालिका १३ भुमहीस्थित नयाँ बुटवल सबस्टेसनसम्मको करिब १ सय ४० किलोमिटर डबल सर्किट प्रसारण लाइन निर्माण पूरा भएको हो। नेपाल विद्युत् प्राधिकरणले प्रसारण लाइनलाई दुई खण्डमा विभाजन गरी निर्माण गरेको थियो। पहिलो खण्डअन्तर्गत दानादेखि पर्वतको कुश्मा नगरपालिका२ खुर्कोटसम्मको करिब ४० किलोमिटर प्रसारण लाइन निर्माण पूरा भई सञ्चालनमा आइसकेको छ। पहिलो खण्डमा नै खुर्कोटमा २२०१३२ केभी र दानामा २२०१३२३३ केभी सबस्टेसन निर्माण पूरा भई सञ्चालनमा छन्। दुवै सबस्टेसनमा १००१०० एमभीए क्षमताका पावर ट्रान्सफर्मर राखिएका छन्। दोस्रो खण्डअन्तर्गत कुश्माबाट नयाँ बुटवल सबस्टेसनसम्मको करिब ९० किलोमिटर प्रसारण लाइन निर्माण पूरा भई सोमबारबाट चार्ज गरी सञ्चालनमा ल्याइएको छ। यस खण्डमा २ सय ३६ टावर निर्माण गरिएको छ। सुनवल नगरपालिका१३ बडेराबाट नयाँ बुटवल सबस्टेसनसम्म २२० केभीको चार सर्किट (मल्टिसर्किट) लाइनका लागि टावरहरू निर्माण गरिएको छ। नयाँ बुटवलमा २२० केभीको सबस्टेसन निर्माण गरिएको छ। दोस्रो खण्ड सञ्चालनमा आएसँगै कालीगण्डकी करिडोर प्रसारण लाइन निर्माण पूरा भएको हो। प्राधिकरणका कार्यकारी निर्देशक कुलमान घिसिङले कालीगण्डकी करिडोर प्रसारण लाइन सञ्चालनमा आएपछि एकीकृत विद्युत् प्रणालीको विश्वसनीयता बढ्ने र नवलपरासी, रूपन्देहीलगायतका क्षेत्रको भोल्टेज सुधार हुने बताए। प्रसारण लाइनको क्षमताले नधान्दा कुश्मा सबस्टेसनबाट मोदीतर्फ थप विद्युत् पठाउन नसक्दा म्याग्दीमा सञ्चालित ४० मेगावाटको मिस्त्री खोला जलविद्युत् आयोजनाको पूरै विद्युत् प्रवाह हुन सकिरहेको थिएन भने लमजुङको दोर्दी खोला करिडोरमा निर्माण भएका आयोजनाको विद्युत् प्रसारणमा पनि समस्या थियो। कालीगण्डकी करिडोर सञ्चालनमा आएसँगै मिस्त्रीलगायतका आयोजनाको विद्युत् पूर्ण रूपमा प्रसारण गर्न सकिन्छ, कार्यकारी निर्देशक घिसिङले भने। त्यस क्षेत्रको विद्युत् प्रसारणको समस्या समाधान भएको छ, आयोजनाहरूबाट उत्पादित विद्युत् पूर्ण रूपमा प्रवाह हुने हुँदा देशभित्र खपत गरी अतिरिक्त भारतर्फ थप निर्यात गर्न सजिलो हुनेछ। दाना सबस्टेसनमा ४२ मेगावाटको मिस्त्री खोला, १४ मेगावाटको घार खोला, १३६ मेगावाटको थापा खोला र ५ मेगावाटको घलेम्दी खोला जलविद्युत् आयोजनाको ७४६ मेगावाट विद्युत् जोडिएको छ। उक्त आयोजनाबाट उत्पादित विद्युत् स्थानीय रूपमा खपत गरी बाँकी कालीगण्डकी करिडोर प्रसारण लाइन हुँदै नयाँ बुटवल सबस्टेसनतर्फ प्रवाह गरिएको छ। मुस्ताङ, म्याग्दीलगायतका जिल्लामा निर्माणाधीन तथा निर्माण हुने जलविद्युत् आयोजनाको विद्युत् पनि यही प्रसारण लाइनमा जोडी राष्ट्रिय प्रणालीमा समाहित गरिने छ। नेपाल सरकार तथा प्राधिकरणको लगानी र एसियाली विकास बैंकको दक्षिण एसिया उपक्षेत्रीय आर्थिक सहयोग (सासेक) अन्तर्गत विद्युत् प्रणाली विस्तार परियोजनाबाट प्राप्त सहुलियतपूर्ण ऋणमा कालीगण्डकी करिडोर प्रसारण लाइन आयोजना निर्माण गरिएको हो। आयोजनाको अनुमानित लागत करिब ११ अर्ब रुपैयाँ छ। देसभित्र खपत गरी अतिरिक्त विद्युत् सोही प्रसारण लाइनमार्फत भारततर्फ निर्यात गरिनेछ।"

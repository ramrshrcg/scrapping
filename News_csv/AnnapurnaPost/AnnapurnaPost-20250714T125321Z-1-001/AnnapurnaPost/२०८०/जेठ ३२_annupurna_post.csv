शीर्षक,विवरण
"ठोक्काउँदै, भाग्दै !","काठमाडौं सहर, हेर्दा लाग्छ रहर। तर मानिसको भीडभाड र सवारीसाधनको चापले थपेको छ कहर। सडकतिर निस्क्यो धूलोधुवाँको कहर। एकले अर्को सवारीलाई पेलेर सवारी हाँक्नेका के कुरा ? सबैलाई हतार नहुने। विस्तारै हाँके पनि पुगिन्छ भन्ने कोही भेटिन्नन्। यहाँ मेरो विषय चाहिँ हिट एन्ड रन को हो। बटुवा वा अर्को सवारीलाई ठक्कर दिएर भाग्ने सम्बन्धमा। गएको वर्ष २०७९ मा हिट एन्ड रनका २५५ निवेदन परेका ट्राफिक प्रहरी महाशाखाले जनाएको छ। महाशाखाका अनुसार तीमध्ये १७० फस्र्योट भएको छ भने बाँकीमा अनुसन्धान जारी छ। २०७६ साल मंसिर २७ गते भएको हिट एन्ड रन केसका दोषी पृथ्वी मल्ललाई उच्च अदालत पाटनले हालै सजाय सुनाएको छ। उनले अब ४ वर्ष जेलजीवन बिताउनुको साथै ४० हजार जरिवाना पनि तिर्नु पर्नेछ। बूढानीलकण्ठमा भएको घटनामा गोरखाकी लीला देवकोटाको ज्यान गएको थियो। म पनि यस्तै घटनाको पीडित हुँ। घटना चैत्र २६, २०७५ को हो। घटना पुरानै भए पनि मैले पाएको घाउ अहिले पनि बल्झिरहन्छ। सडकमा आज पनि ठक्कर दिएर कुलेलम ठोक्नेहरूको संख्यामा कमी आएको छैन। त्यो वर्ष नानीहरूको परीक्षा सकेर सबैजना तराई जानुपर्ने भयो। काठमाडौंमा सानी छोरी र म थियौं। विदेश रहनु भएका श्रीमान्का लागि सामान पठाउने कामले म रोकिएकी थिएँ। सामान किन्नको लागि असन बजार गएँ। फर्किंदा दिउँसोको साढे २ बजेको हँुदो हो। कुलेश्वर जनमैत्री क्याम्पस जाने चोकनिर भित्री सडकबाट आएको मोटरसाइकलले मेरो स्कुटरलाई ठक्कर दियो। म लडेँ। मुख्य रोडमा म थिएँ। रोड अनुशासनअनुसार सहायक रोडबाट आएको वाहनले पर्खेर, हेरेर मात्र जानुपर्ने हो। मलाई उठाउन अन्दाजी ६० वर्षका बा आउनु भयो। मेरो थाईमा मेरै स्कुटीको स्ट्यान्डले जोरसँग थिचिरहेको थियो। हत्केला र पाखुराको छाला ददारिएको थियो। स्कुटीको देब्रेपट्टिको लुकिङ ग्लास फुटेको थियो। मलाई उठ्ने सहारा दिँदै बाले भन्नुभयो  ए ! रोक रोक भनें। असतीले रोकेन नानी। नानीलाई झन्डै मारेन पापीले। म उठिसक्दा परबाट ट्राफिक आएको देखेँ। तर मलाई ठक्कर दिएर जाने बाइकले नेटो काटिसकेको थियो। ट्राफिकले समाउन सकेन न त त्यहाँ भेला भएका २४ जनाले नै। तपाईंलाई चोट त छैन बहिनी ? ट्राफिकले सोधे। आफूलाई थाईमा बेस्मारी दुख्यो पनि, सानी छोरी छोडेकाले घर पुग्नैपर्ने बाध्यता रहेको सुनाएँ। ती ट्राफिकले नै स्कुटी उठाएर स्टार्ट गरिदिए। देब्रे ऐना नभएको स्कुटी लिएर म कीर्तिपुर घरतर्फ लागें। घर पुगेर छोरीलाई च्याप्प अँगालो हालेँ। उसले मेरो हत्केलाको चोट देखिहाली। मैले घटना बताएँ। ऊ मलिन भई। साँझ पर्दै गयो। शरीर रन्किँदै आयो। घटनाबारे श्रीमान्लाई बताएँ। जति पीडा महसुस भएको थियो त्यो भन्दा कम। परदेशीहरू घरका कुराले बढी आत्तिन्छन्। जरो आउला जस्तो भो। निद्रा परेन। बरु मनमा कुरा खेल्न थाले। म उठ्नै नसक्ने गरी घाइते भएको भए ? पछाडिबाट आएको अरु गाडीले मलाई किचेको भए ? वा मेरो अन द स्पट डेथ भएको भए ? छोरीहरू टुहुरा हुन्थे। आमा कति रुन्थिन् होला। निदाएकी छोरीलाई चरप्प समातेँ। जब मान्छे बाटोमा हिँड्दा कसैसँग सामान्य छोइँदा त सरी भनेर जान्छ भने आफैंले हानेर लडाएको मान्छेलाई एकचोटी सोधपुछ गरेर जाँदा तिनको के जान्थ्यो होला ? मानव शरीर बोकेको तर मानव मन नभएको त्यो बाइकधारीलाई सम्झिँदा मानवीय मूल्य मान्यतामा साँच्चिकै ह्रास आएको अनुभव गरेँ। देब्रे कोल्टो फेर्न मिलेन। जसोतसो रात बित्यो। अर्कोदिन बिहान झोला बोकेर लागें कलंकीतिर। एक साताअगावै टिकट लिइसकेकी थिएँ, पाल्पा जाने। बडो मुस्किलले ८१० घण्टा छिचोलेर पाल्पा पुगें। घटनाबारे आमालाई बताएँ। रगत जमेर नीलै भएको थाई देखेर आमा पिरोलिनुभयो। त्यो दिन दुखाइ र थकानले वरफले सेक्न सकिनँ। अर्को दिन बरफले सेकें। एक साता बित्यो तर घाउ कम भएन। बरु त्यो थिचिएको ठाउँमा रगत जमेर गाँठो पर्दै गयो। २०७६ को नयाँ सालसँगै म पाल्पाबाट कपिलवस्तु गएँ। खरेन्द्रपुरमा रहेको मेडिकलमा देखाएँ। १८ सयको एन्टिबायोटिक दिइयो। म काठमाडौं फर्किएँ। चेकअपका लागि कीर्तिपुर हस्पिटल पुगें। त्यहाँका डाक्टरले पहिले सुईले त्यो डल्लो तान्ने कोसिस गरे। जमिसकेको थियो आएन। एकदुई दिनमा अप्रेसन गरेर डल्लो फाल्नुपर्ने बताए। डाक्टरले भनेको दिन म फेरि हस्पिटल गएँ। अप्रेसन गर्ने डाक्टरलाई भेटेर उहाँको प्रेस्कृप्सन बोकेर अप्रेसन अगाडिको अनेक प्रोसेसका लागि काउन्टरमा पैसा बुझाउन जानुपर्ने म, सरासर बाहिर निस्केँ। घाउ चिर्नुपर्ने डरले म हस्पिटलमाथि बाटोमा पुगेँ। अहँ म यो घाउ नचिरेरै निको पार्छु भन्ने अठोट लिएर घर हिँडे। दिन, महिना कटाउँदै गएँ। डल्लो छामिरहन्थेँ। डल्लो सानो हुँदै गएको छ है, म आफैंलाई ढाडस दिन्थेँ। एकदिन, उक्त समयमा कालीमाटी ड्युटीमा खटिएका ट्राफिक राजेश राना मगरलाई भेटेर घटनाबारे बताएँ। उनले दुर्घटना भएको ठाउँमा सीसी क्यामेरा नभएको बताए। म निराश भएर फर्किएँ। दुर्घटना भएको कम्तीमा ६ महिनापछि जमेको रगतको डल्लो हटेर त गयो तर चिसो दिन परेका बेला भने अहिले पनि त्यो ठाउँमा दुखिरहन्छ। चस्किरहन्छ। घटना भएको दिन स्मरण गराइरहन्छ। कानुनमा कसैलाई अंगभंग हुने गरी हानेर हिँडेमा उपचार खर्च व्यहोर्नुपर्ने र सवारीको क्षति भएको खण्डमा मर्मत खर्च व्यहोर्नु पर्ने उल्लेख छ। ज्यानै गएको खण्डमा ज्यान मार्ने उद्योगअन्तर्गतको मुद्दा लाग्छ। प्रथमतः सडक हाम्रो साझा सम्पत्ति हो। सडक अनुशासनको पालना गर्नु हाम्रो नै साझा जिम्मेवारी हो। तर हामीमा अनुशासन फिटिक्कै छैन। छिटो पुग्ने सुरमा अर्कालाई हानेर घाइते पारेर सुईंकन कसैले नपाओस्। बटुवा वा अर्को सवारीलाई हानेर हिँड्नेलाई ट्राफिक प्रहरीबाट हरसम्भव खोजीको प्रयास होस् र नियमअनुसारको कार्बाही होस्। अहिले त महानगरमा मेयर बालेन्द्र साह छन्। उहाँबाट नागरिकले धेरै आशा पनि गरेका छन्। धेरै ठाउँमा ट्राफिक लाइट जडान भएका छन्। नियमविपरीत हुइँकिने तीव्र गतिका सवारीलाई सचेत गराउँदै अटेर गर्नेलाई कार्बाही पनि हुन थालेको छ। सहरका व्यस्त सडकमा सक्दो धेरै सीसी क्यामेरा जडान हुन सकोस्। हिट एन्ड रनका दोषीले कुनै पनि हालतमा उन्मुक्ति नपाओस्। मलाई जस्तो आफ्नो गल्तीबिना हैरानी खेप्न नपरोस्। हान्नेले हान्यो भाग्यो। घटनापछि निम्तिने शारीरिक, मानसिक, आर्थिक समस्याको लेखाजोखा कस्ले गरिदिने ?"
निर्वाचन कार्यालय खारेजी गैरकानुनी,"निर्वाचन आयोग संवैधानिक निकाय हो। यसको तोकिएको आफ्नै काम, कर्तव्य र अधिकार छन्। यसको मुख्य काम भनेकै सबै तहको निर्वाचन गराउनु, मतदाता नामावली संकलन र अध्यावधिक गर्नु हो। यस्तो महत्त्वपूर्ण जिम्मेवारी आयोगले लिएको हुन्छ। यति मात्रै होइन, आयोगले सम्पूर्ण राजनीतिक दल दर्तादेखि नियमन र दलसँग आबद्ध सम्पूर्ण विषयवस्तुहरूको प्रशासनिक कार्य पनि गर्छ। यस्तो कार्य गर्न केन्द्रमा मात्रै कार्यालय राखेर हुँदैन जिल्लाजिल्लामा संयन्त्र आवश्यक पर्छ। त्यसैले आर्थिक वर्ष २०५५०५६ देखि सबै प्रक्रिया पुर्याउँदै आयोगको सिफारिसमा सरकारबाट निर्णय भएर कार्यालयहरू स्थापना भए र जिल्लाबाट पनि कार्यसम्पादन हुँदै आए। जसले आयोगले गर्ने काम चुस्त दुरुस्त भए र गर्ने काम पनि चाँडै भए। यसपटक नीति तथा कार्यक्रम ल्याउँदा सरकार निक्कै उत्साहित देखिन्थ्यो। तर, आर्थिक वर्ष २०८०८१ को बजेट वक्तव्यको अनुसूचीमार्फत जिल्ला निर्वाचन कार्यालयहरू खारेज गर्ने प्रस्ताव आयो। जुन, उत्साहित हुनुपर्ने विषय थिएन। सरकारको यो निर्णयले आयोगको स्वायतता, निर्वाचनको स्वच्छता, निष्पक्षता र विश्वसनीयतामा गम्भीर असर पर्ने देखिएको छ। साथै संविधानबमोजिम स्थापित संवैधानिक निकाय निर्वाचन आयोग मातहतका जिल्लास्थित निर्वाचन कार्यालयहरूबाट भइरहेको काम अन्य निकायलाई दिनु नेपालको संविधान र प्रचलित कानुन प्रतिकूल हुने देखिन्छ। यो विषयलाई आयोगले गम्भीर रूपमा हेरेको छ। यो विषयमा आयोगले प्रधानमन्त्री र गृहमन्त्रीसँग पनि छलफल गरेको छ। छलफलमा यस्तो गर्ने सरकारको नियत होइन भन्ने कुरा पनि उहाँहरूबाट आएको छ। यो निर्णयले लोकतान्त्रिक प्रक्रियामा पनि असर गरेको महसुस भएको छ। अब सच्चाएर व्यवस्थापन गर्ने छलफल पनि भएको छ। हामीले १४ वटा राजनीतिक दलको बैठक राख्यौं। यो कसरी आयो भन्ने कुरा उहाँहरूले राख्नु भयो। अहिले हामीले नै पहिलेकै अवस्थामा निरन्तर रूपमा सञ्चालन गर्नका लागि मन्त्रिपरिषद्मा प्रस्ताव पठाउनका लागि खाका बनाएर गृह मन्त्रालयमा पठाइसकेको अवस्था छ। निर्वाचन कार्यालयप्रतिको केही भ्रम पनि बाहिर रहेछ। निर्वाचन भनेको पाँच वर्षमा एकपटक आउने कुरा हो। निर्वाचन सकियो भनेपछि निर्वाचन आयोगको काम पनि सकियो भन्ने बुझाए देखियो। निर्वाचन हुने भनेको एकदिन न हो। तर, निर्वाचनको तयारी र काम सधैं भइरहेको हुन्छ। निर्वाचनसँग सम्बन्धित काम रोकिएको हुँदैन। विशेषत पाँचवटा काम गर्न नियमित निर्वाचन आयोग सधैं चाहिन्छ। पहिलो, मतदाता नामावलीको नाम संकलन र अध्यावधिकदेखि लिएर त्यसमा मरेका र सरेका मतदाताको अध्यावधिक गर्ने काम जिल्ला निर्वाचन कार्यालयले गर्छ। यी सबै कुरा गाउँपालिका र नगरपालिकाबाट जिल्लाका कार्यालयले संकलन गर्नुपर्छ। दोस्रो, मतदाता शिक्षाको कुरा हो। २०३६ सालको जनमत संग्रहबाटदेखि निर्वाचनको इतिहास हेर्ने हो भने तीनदेखि पाँच प्रतिशत मत बदर हुँदै आएको अवस्था छ। मतदान गर्ने तरिका भनेको मतदानको समयमा मात्र सिकाउने होइन। विद्यालय स्तर र नागरिक स्तरमा निर्वाचन शिक्षा पुग्नुपर्छ। तेस्रो भनेको निर्वाचन गर्न मतदान केन्द्र पहुँच योग्य हुनुपर्छ। नागरिकमैत्री, अपांगमैत्री हुनुपर्छ भन्ने देखियो। यसलाई व्यवस्थित गर्दै तयारी अवस्था राख्नुपर्छ। यो सबै कार्य जिल्ला संरचनालाई बलियो बनाए मात्रै हुन्छ। अनि पाँचौं र महत्वपूर्ण काम भनेको दलको संरचना वडा फैलिएको हुन्छ। अब आफंै सम्झौत गाउँमा रहेको त्यो दलको संयन्त्रको विवरण राख्ने काम कार्यपालिकाले कसरी गर्न सक्छ ? कार्यपालिका पार्टीको हुन्छ उसलाई दलहरूले कसरी स्वीकार गर्न सक्छन्। दल दर्तालगायत अध्यावधिक कामका लागि पनि जिल्ला निर्वाचन कार्यालय आवश्यक छ। यस्ता संवेदनशील विषय नबुझिकन खारेजीको कुरा आउनु हुँदैन। अब निरन्तर रूपमा सञ्चालन गर्ने व्यवस्था तत्काल हुनुपर्छ। साउन १ गतेदेखि जिल्ला निर्वाचनबाट हुँदै आएका सम्पूर्ण कार्यहरू भएन भने निष्ठामाथि प्रश्न उठछ र गम्भीर अवस्था सिर्जना हुन्छ। यस्ता समस्याको जिम्मेवारी आयोग एक्लैले लिन सक्दैन। सम्बन्धित पक्ष संवेदनशील हुन जरुरी छ। हामीलाई विश्वास छ सकारात्मक निर्णय छिट्टै हुन्छ। (थपलिया प्रमुख निर्वाचन आयुक्त हुन्)"
जनता जनार्दन,"लोकतन्त्रमा सर्वोच्च शक्ति भनेका जनता हुन्। लोकतन्त्रमा शक्ति सन्तुलनका लागि कार्यपालिका, न्यायपालिका र व्यवस्थापिकाको व्यवस्था गरिएको हुन्छ। राज्यका प्रमुख तीन अंग भनेर चिनिने यी अपर्याप्त भएर होला, संवैधानिक अंगहरूको समेत व्यवस्था गरिएका छन्। राज्यका यी अंगहरूमध्ये सर्वोच्च शक्ति कुन हो ? बुझाइ, व्याख्या आआफ्ना होलान्। राजनीतिज्ञले राजनीतिले देश हाँक्ने भएकाले सर्वोच्च शक्ति राजनीतिक नेतृत्व भन्ला, कानुनले कानुनको सर्वोच्चता भन्ला, सिद्धान्त र दर्शनले अर्कोलाई सर्वोच्च शक्ति मान्ला। तर लोकतन्त्रमा यी कुनै पनि शक्ति सर्वोच्च होइनन्। सर्वोच्च शक्ति भनेका जनता हुन्। लोकतन्त्रमा सर्वोच्च शक्ति जनताको शक्ति हो। सर्वोच्च सरकार जनता हो, सर्वोच्च व्यवस्थापिका जनता हो र सर्वोच्च अदालत पनि जनता हो। लोकतान्त्रिक व्यवस्थामा कार्यपालिका, न्यायपालिका र व्यवस्थापिका सबै जनताले बनाउने हो। निर्वाचनका माध्यमबाट जनताले व्यवस्थापिका बनाउँछन्, व्यवस्थापिकाले कार्यपालिका सञ्चालन गर्ने व्यक्तिहरूको छनोट गर्छ। कार्यपालिका र व्यवस्थापिका मिलेर न्यायपालिकामा रहने व्यक्ति छनोट गर्छन्। यसरी एकले अर्को शक्तिमाथि सन्तुलन कायम गर्न काम गरे पनि त्यो शक्तिको स्रोत भने जनता नै हुन्। शक्ति सन्तुलन र नियन्त्रणमा न्यायपालिकाले गरेको काममा चित्त नबुझे व्यवस्थापिकाले न्यायकर्मीमाथि महाअभियोग लाउन सक्तछ। न्यायपालिकामा नियुक्तिका लागि प्रस्ताव गरिएका न्यायाधीशहरू योग्य भए नभएको संसदीय सुनुवाइमार्फत व्यवस्थापिकाको संसदीय सुनुवाइ समितिले हेर्छ। कार्यपालिकाले गरेको काम चित्त नबुझे व्यवस्थापिकाले कार्यपालिकाको नेतृत्वलाई हटाउन सक्तछ। कार्यपालिकाको कार्य र व्यवस्थापिकाले बनाएको कानुन संविधानसम्मत नभएमा न्यायपालिकाले बदर गरिदिन सक्छ। सबैसँग आआफ्नो शक्ति छ। आफ्नो शक्ति देखेर यी निकायहरूलाई लाग्दो हो, हामी कानुनले शक्तिशाली भएका हौं। तर कानुनले होइन, जनताको म्यान्डेटका कारण यी निकायहरू एकअर्काप्रति शक्ति प्रदर्शन गर्न र एकअर्कालाई सन्तुलन गर्न सक्षम भएका हुन्। कानुन कहिल्यै शक्तिशाली हुँदैन। कानुन त जनताले जस्तो चाह्यो त्यस्तै बन्ने हो। शक्तिको स्रोत जनता भएजस्तै कानुनको स्रोत पनि जनता हो। त्यसैले कार्यपालिका, न्यायपालिका र व्यवस्थापिका जनताभन्दा शक्तिशाली हुनै सक्तैन। राजनीतिज्ञ र कानुनविद् बेलाबेला राज्यका अंगहरूको वैधताको बहस गर्छन्। कार्यपालिकाको वैधतामाथि बेला बेला प्रश्न उठ्छ, व्यवस्थापिकाको काम कारबाहीमा पनि प्रश्न उठाउन सकिन्छ, न्यायपालिकाले गरेको निर्णयमाथि बग्रेल्ती प्रश्न बर्सिन्छन्, संवैधानिक अंगका काम कारबाहीप्रति प्रश्न गरिन्छन्। तर जनताको काम र वैधतामाथि कहिल्यै प्रश्न उठ्दैन। जनता कहिल्यै अवैध नहुने वैध शक्ति हो। कसैले पनि प्रश्न उठाउन सक्तैन। किनभने संसारमा मानव जातिको अस्तित्व र देशभित्र जनताको अस्तित्व जति वैध कोही पनि छैन। जनताले जे गर्छ त्यो सर्वस्वीकार्य हुन्छ, हुुनुपर्छ। त्यसैले त जनतालाई लोकतन्त्रमा जनता जनार्दन (जनतारूपी ईश्वर) भनिन्छ। जनताले जुन पार्टीलाई भोट दिएर चुनाव जिताए पनि जनताले गल्ती गरे भनिँदैन, भन्न मिल्दैन। कसैले भन्यो भने पनि उसले लोकतन्त्रलाई स्वीकार नगरेको ठहर्छ। भनिन्छ जनताले कहिल्यै गल्ती गर्दैनन्। जनताले गरेको काम कसैलाई चित्त बुझ्नु वा नबुझ्नु त्यो अर्कै कुरा हो। चित्त नबुझे पनि मन अमिलो पारेर नै किन नहोस् जनादेशलाई सबैले स्वीकार गर्नै पर्छ। किनभने जनताको इजलास सबैभन्दा सर्वोच्च इजलास हो। शक्तिको स्रोतजस्तै कानुनको स्रोत पनि जनता नै हुन्। त्यसैले कार्यपालिका, न्यायपालिका र व्यवस्थापिका जनताभन्दा शक्तिशाली हुनै सक्तैनन्। जनता सर्वोच्च अदालत हो भन्ने पछिल्ला केही घटना परिघटना छन्। रेशम चौधरीलगायत टीकापुर घटनामा अदालतबाट दोषी ठानिएकाहरू जनताबाट दोषी ठानिएनन्। २०७४ र २०७९ मा बसेको जनताको सर्वोच्च इजलास (निर्वाचन) मा चौधरी र उनको पार्टी विजय भयो। अदालतले दोषी ठानिएका उनी जनताको नजरमा पनि दोषी ठानिएका भए उनी चुनावमा विजेता बन्ने थिएनन्। तर उनी जनताको नजरमा दोषी देखिएनन्। पहिलोपटक २०७४ मा रेशम आफैंले चुनाव जिते, दोस्रोपटक २०७९ मा भएको निर्वाचनमा उनीद्वारा स्थापित पार्टीले जित्यो। रेशमलाई अदालतले जन्म कैदको फैसला सुनायो, तर जनताले अदालतको उक्त फैसला अनुमोदन गरेनन्। बरु रेशमको एजेन्डा अनुमोदन गरे। अदालतले गरेको फैसलामा जनता खुसी भएका भए रेशमले चुनाव हार्नुपर्ने हो, उनको एजेन्डा हार्नुपर्ने हो, पार्टीले चुनाव हार्नुपर्ने हो। तर यसो भनिरहँदा टीकापुर घटनामा ज्यान गुमाएकाका परिवारको न्याय नमरोस्, उनीहरूको न्याय र परिपूरण प्राप्त गर्ने अधिकार कुण्ठित नबनोस्। पीडितको लागि न्याय सबैभन्दा ठूलो कुरा हो। तर कसैलाई थुनेर मात्र सबैभन्दा ठूलो न्याय प्राप्त हुन्छ भन्ने पनि होइन। लोकतन्त्रमा जनताले जे भन्छ त्यो मान्नुपर्छ। रेशम चौधरीको घटना पछिल्लो भएकाले बढी चर्चा भएको मात्र हो। विगतका दशकहरूमा नेपालको राजनीतिमा कुनै न कुनै रूपमा साना ठूला हिंसात्मक गतिविधिमा संलग्न भएका दलहरू नै अहिले राजनीतिको मियोमा छन्। २००७ सालमा कांग्रेसले उठाएको हतियार, २०२८ सालमा तत्कालीन मालेले गरेको विद्रोह, २०५२ बाट सुरु भएको माओवादी द्वन्द्वजस्ता हिंसात्मक गतिविधिबाटै दलहरू अगाडि बढ्दै शान्तिपूर्ण राजनीतिमा प्रवेश गरी जनअनुमोदित भएका हुन्। कानुनबमोजिम कारबाही, थुना वा रिहाइ जे भने पनि कानुन पनि जनताको नासो हो। जनताले चाहे कानुन जता पनि परिवर्तन हुन सक्छ। खासगरी कार्यविधि कानुनहरू राज्यको आवश्यकताअनुसार बनाइन्छन्। यो विशुद्ध जनताको सर्वोच्च म्यान्डेट हो। जनताको आदेश पालना गर्नु सबैको कर्तव्य हो। राज्यका प्रमुख तीन अंग मानिएका कार्यपालिका, न्यायपालिका, व्यवस्थापिका प्रत्यक्ष जनता होइनन्। तर परोक्ष रूपमा जनताका प्रतिनिधि हुन्। ती अंगमा रहने प्रतिनिधिले राम्रो काम गर्लान् भन्ने आशामा जनताबाट छनोट गरिन्छन्। आफूले चुनेको भन्दैमा आफ्नो प्रतिनिधिले राम्रो काम नगरेमा जनताले उसको काम मन पराउनै पर्छ भन्ने छैन। जनताले राम्रो काम नगर्नेलाई परिवर्तन गरिदिन्छन्। त्यसैले त लोकतन्त्रमा आवधिक निर्वाचन भनिएको हो। आवधिक निर्वाचन को हार्ने को जित्ने खेल मात्र होइन, बरु जनताको इजलास पनि हो। यो देशको सबैभन्दा माथिल्लो तहको अदालत हो। यसका प्रधान न्यायाधीश र न्यायाधीश जनता हुन्। गत २०७९ मंसिरमा बसेको जनताको इजलासले केही महत्त्वपूर्ण निर्णय गरेको छ देश सबैको सहभागितामा सञ्चालन गर, देश सधैं कुनै एउटा पार्टीको पेवा हुन सक्तैन। परम्परागत पार्टी होसियार बन, जनताले राजनीतिमा नयाँ स्वाद चाहिरहेका छन्। विगतको कुशासन छोड, सुशासनको स्थापना गरे मात्र तिम्रो भविष्य छ। कसैलाई पचोस्, नपचोस् जनताको अदालतको यो निर्णय मान्न राजनीतिक दलहरू बाध्य हुनुपर्छ। लोकतन्त्रमा हामीले नागरिकलाई घोकाएको कुरा यही हो कि अदालतको निर्णय सबैैले मान्नुपर्छ। त्यसो भए सर्वोच्च अदालतभन्दा माथि जनताको अदालत छ, इजलास छ। त्यसको निर्णय सबैले मान्नुपर्छ। अरूलाई अदालतको आदेश मान्नुपर्छ भनेर पाठ घोकाउनेले आफूले चाहिँ मान्दिन भन्न कहाँ मिल्ला र ?"
नेपाल र भारत एबीचको खेलमा वर्षा बाधक बन्दै,काठमाडौं : एसीसी महिला इमर्जिङ टिम्स कपअन्तर्गत बिहीबार तय भएको नेपाल र भारत एबीचको खेल वर्षाका कारण ढिलो सुरु हुने भएको छ। हङ्कङको मोङ्ग कोकस्थित मिसन रोड ग्राउन्डमा वर्षका कारण टस पनि हुन सकिरहेको छैन। मंगलबार पहिलो खेलमा नेपाल पाकिस्तान 'ए' सँग ९ रनले पराजित भएको थियो। पाकिस्तानले प्रस्तुत गरेको ८८ रनको लक्ष्य पछ्याएको नेपालले निर्धारित २० ओभरमा ६ विकेट गुमाउँदै ७८ रन मात्र जोड्न सक्यो। भारतले पहिलो खेलमा हङकङलाई ९ विकेटले हराएको थियो। समूह 'ए' बाट दोस्रो चरण प्रवेशको सम्भावना कायम राख्न नेपालले आज भारतमाथि जित्ने पर्ने दबाब छ। भारतसँगको हारले नेपालको यात्रा समूह चरणमा सीमित हुनेछ। समूह 'ए' मा भारत १ खेलमा २ अंकसहित शीर्ष स्थानमा छ। समान खेलमा दोस्रो स्थानको पाकिस्तान ए को पनि २ अंक छ। तेस्रो स्थानको नेपाल र चौथो स्थानको हङकङ अंकविहिन छन्। नेपालले समूह चरणको अन्तिम खेलमा शनिबार घरेलु टोली हङकङको सामना गर्नेछ।
मैत्रीपूर्ण खेलमा नेपालले फिलिपिन्सको सामना गर्दै,"काठमाडौं : साफ च्याम्पियनसिपको तयारी स्वरुप नेपाली राष्ट्रिय फुटबल टीमले बिहीबार फिलिपिन्ससँग मैत्रीपूर्ण खेल खेल्दैछ। फिलिपिन्सको मनिलास्थित रिजल मेमोरियल रंगशालामा हुने खेल नेपाली समयअनुसार ४:४५ मा सुरु हुनेछ। साफ च्याम्पियनसिपको १४ औं संस्करण आगामी असार ६ देखि १८ गतेसम्म भारतको बेङ्गलुरुमा हुनेछ। ए डिभिजन लिगका कारण लामो तयारी समय नपाएको नेपाली टीम केही दिन यता फिलिपिन्समै अभ्यास गरिरहेको छ। नेपाल र फिलिपिन्सले हालसम्म ६ पटक आमनेसामने भएका छन्। जसमा नेपालले एक र फिलिपिन्सले चार खेल आफ्नो पक्षमा पर्दा एक खेल बराबरीमा सकिएको छ। नेपाल र फिलिपिन्सले सन् १९८२ मा पहिलो पटक भिडेका थिए। किङ्ग कपमा भएको उक्त भेटमा नेपाल १० ले विजयी भएको थियो। त्यसयताका पाँच खेलमा नेपालले चार खेल गुमाउँदा एक खेल बराबरीमा सकिएको छ। नेपालले सन् २०११ मा ४० तथा २०१४ मा भएका दुई भेटमा समान ३० को पराजय व्यहोरेको थियो। यी तीनै वटा अन्तर्राष्ट्रिय मैत्रीपूर्ण खेल थिए। एसिया कप छनोट अन्तर्गत सन् २०१७ मा भएको पहिलो भेटमा नेपाल ४१ ले पाजित हुँदा दोस्रो खेल गोलविहीन बराबरीमा सकिएको थियो। त्यसयता नेपाल र फिलिपिन्स पहिलोपटक आमनेसामने हुँदैछन्। नेपाली टीम गोलकिपर : किरण चेम्जोङ(कप्तान), दीप कार्की, विशाल श्रेष्ठ रक्षक : रोहित चन्द, अनन्त तामाङ, देवेन्द्र तामाङ, विमल पाण्डे, सनिश श्रेष्ठ, निशान्त खड्का, सिमन्थ थापा, मिडफिल्डर : पुजन उपरकोटी, नवीन लामा, एरिक विष्ट, मणिकुमार लामा, लाकेन लिम्बु, आवास लामिछाने फरवार्ड : नवयुग श्रेष्ठ, अन्जन विष्ट, विमल घर्ती मगर, आयुष घलान, दिपकराज सिंह ठकुरी, मनिष डाँगी, आशिष चौधरी"
फिलिपिन्सविरुद्ध नेपाल: विमल र लाकेनको डेब्यू,"काठमाडौं : फिलिपिन्सविरुद्धको मैत्रीपूर्ण खेलका लागि सार्वजनिक भएको पहिलो रोजाईमा दुई नयाँ खेलाडी परेका छन्। मुख्य प्रशिषक भिन्सेन्जो अल्बर्टो एनेसले डिफेन्डर विमल पाण्डे र मिडफिल्डर लाकेन लिम्बुलाई डेब्यूको मौका दिएका हुन्। फिलिपिन्सको राजधानी मनिलास्थित रिजल मेमोरियल स्टेडियममा हुने खेलमा नेपाल जितको लक्ष्यसहित मैदान उत्रिँदैछ। लाकेन भर्खरै सम्पन्न सहिद स्मारक ए डिभिजन लिगमा उत्कृष्ट प्रदर्शन गर्दै उदीयमान खेलाडी घोषित भएका थिए। थ्री स्टार क्लबबाट व्यावसायिक फुटबल खेल्दै आएका लाकेन पहिलो पटक बन्द प्रशिक्षणमा परेर पहिलो खेलमै पहिलो रोजाइमा स्थान बनाउन सफल भएका छन्। यस्तै विमल विभागीय टिम त्रिभुवन आर्मी क्लबबाट व्यावसायिक फुटबल खेल्छन्। नेपालको सुरुआती११: किरण कुमार लिम्बु (कप्तान), विमल पाण्डे, सनिश श्रेष्ठ, अनन्त तामाङ, रोहित चन्द, पुजन उपरकोटी, एरिक विष्ट, लाकेन लिम्बु, आयुष घलान, नवयुग श्रेष्ठ र अन्जन विष्ट"
फिलिपिन्ससँग हार्यो नेपाल,काठमाडौं : साफ च्याम्पियनसिपको तयारी स्वरुप नेपाली राष्ट्रिय फुटबल टिमले बिहीबार फिलिपिन्ससँग खेलेको मैत्रीपूर्ण खेलमा १० को पराजय भोगेको छ। फिलिपिन्सको मनिलास्थित रिजल मेमोरियल रंगशालामा ४:४५ मा सुरु भएको खेलको खेलको पहिलो हाफ गोलविहीन बराबरीमा सकिएको थियो। दोस्रो हाफको सुरुआतमै गोल खाएको भ्रमणकारी नेपालले बराबरी गोल फर्काउन नसक्दा पराजित हुनुपर्यो। हार्भे गायोसोले ४९औं मिनेटमा गरेको गोल फिलिपिन्सलाई जिताउन पर्याप्त बन्यो। साफ च्याम्पियनसिपको १४औं संस्करण आगामी असार ६ देखि १८ गतेसम्म भारतको बेङ्गलुरुमा हुनेछ। ए डिभिजन लिगका कारण लामो तयारी समय नपाएको नेपाली टीम केही दिन यता फिलिपिन्समै अभ्यास गरिरहेको छ। नेपाल र फिलिपिन्सले यसअघि ६ खेल खेलेका थिए छन्। जसमा नेपालले एक र फिलिपिन्सले चार खेल आफ्नो पक्षमा पर्दा एक खेल बराबरीमा सकिएको थियो। नेपाल र फिलिपिन्सले सन् १९८२ मा पहिलो पटक भिडेका थिए। किङ्ग कपमा भएको उक्त भेटमा नेपाल १० ले विजयी भएको थियो। त्यसयताका पाँच खेलमा नेपालले चार खेल गुमाउँदा एक खेल बराबरीमा सकिएको थियो। नेपालले सन् २०११ मा ४० तथा २०१४ मा भएका दुई भेटमा समान ३० को पराजय व्यहोरेको थियो। यी तीनै वटा अन्तर्राष्ट्रिय मैत्रीपूर्ण खेल थिए। एसिया कप छनोट अन्तर्गत सन् २०१७ मा भएको पहिलो भेटमा नेपाल ४१ ले पाजित हुँदा दोस्रो खेल गोलविहीन बराबरीमा सकिएको थियो। त्यसयता नेपाल र फिलिपिन्स पहिलोपटक आमनेसामने भएका हुन्।
मेसीले २०२६ को विश्वकप नखेल्ने,"सन् २०२२ को विश्वकप मेसीको करियरको पाँचौं विश्वकप हो। बेइजिङ : विश्वकप विजेता अर्जेन्टिनाका कप्तान लियोनल मेसीले सन् २०२६ को विश्वकप खेल्ने आफ्नो कुनै योजना नरहेको बताएका छन्। ३६ वर्षपछि गत वर्ष अर्जेन्टिनालाई तेस्रो पटक विश्वकप उपाधि दिलाएका मेसीले सन् २०२२ को विश्वकप नै आफ्नो अन्तिम हुने संकेत गरेका हुन्। लगातार पाँच वटा विश्वकप खेल्दै मेसीले गत वर्ष अर्जेन्टिनालाई उपाधि दिलाएका थिए। आफ्नो करियरमा विश्वकप मात्रै जित्न बाँकी रहेको अवस्थामा मेसीले कतार विश्वकपमा प्रेरणादायी प्रदर्शन गरेका थिए। ३५ वर्षीय मेसीले कतारमा २२औं संस्करणको विश्वकप खेलिरहँदा यो नै आफ्नो अन्तिम विश्वकप हुने बताउँदै आएका थिए। अर्जेन्टिनाका प्रशिक्षक लियोनल स्कोलानी, सहकर्मी खेलाडी र समर्थकहरू भने सात पटकको बलोन डीओर अवार्ड विजेता मेसीले सन् २०२६ को विश्वकप पनि खेल्नेमा आशावादी छन्। सन् २०२६ को फिफा विश्वकप संयुक्त राज्य अमेरिका, मेक्सिको र क्यानडाले संयुक्त रुपमा आयोजना गर्दै छन्। अन्तर्राष्ट्रिय मैत्रीपूर्ण खेलका चीनमा रहेका मेसीले चिनियाँ समाचार संस्था टाइटन स्पोर्ट्ससँग कुरा गर्दै सन् २०२६ को विश्वकप नखेल्ने संकेत गरेका हुन्। मलाई लाग्दैन कि सन् २०२६ को विश्वकप खेल्छु। कतार विश्वकप नै मेरो अन्तिम विश्वकप होे। यो कुरा मैले पटक पटक भनिसकेको छु, मेसीले भनेका छन्, सन् २०२६ को विश्वकप आउन अझै धेरै समय बाँकी छ। तर, मलाई लाग्दैन कि म त्यस विश्वकपमा खेलिरहेको हुन्छु। मेसीको नेतृत्वमा अर्जेन्टिनाले बिहीबार अस्ट्रेलिया र त्यसको चार दिनपछि इन्डोनेसियासँग मैत्रीपूर्ण खेल खेल्दैछ। त्यसकै लागि अर्जेन्टिनी टोली चीनमा तयारी गरिरहेको छ। बार्सिलोनाका पूर्व सुपरस्टार मेसीले गत साता मात्रै फ्रेन्च क्लब पेरिस सेन्ट जर्मेन (पीएसजी) सँग अलग्एिका थिए। पीएसजीसँगको सम्झौता सकिएपछि उनी अमेरिकी क्लब इन्टर मियामीमा आवद्ध भएका थिए। सन् २०२२ को विश्वकप मेसीको करियरको पाँचौं विश्वकप हो। यसअघि उनले सन् २००६, २०१०, २०१४ र २०१८ को विश्वकपमा सहभागी भएका थिए। मेसीले पाँच विश्वकपमा २६ खेल खेलेका छन्। जसमा १३ गोल गरेका छन्। कतार विश्वकपमा मात्रै उनले सात गोल गरेका थिए। उनी दोस्रो पटक गोल्डेन बल जित्ने पहिलो खेलाडी पनि बनेका थिए। कतार विश्वकप अघि उनले सन् २०१४ को विश्वकपमा गोल्डेन बल जितेका थिए। मेसीले आफ्नो करियरमा १७४ अन्तर्राष्ट्रिय खेलमा १०२ गोल गरेका छन्। उनी अर्जेन्टिनाका सर्वाधिक गोलकर्ता पनि हुन्। अन्तर्राष्ट्रिय फुटबलमा सर्वाधिक गोल गर्ने खेलाडीको सूचीमा भने उनी तेस्रो स्थानमा छन्। यस सूचीमा उनीभन्दा अघि पोर्चुगलका क्रिस्टियानो रोनाल्डोको १२२ र इरानका अली देईको १०९ गोल छ।"
ओमानले नेपाललाई दियो २६८ को लक्ष्य,"हरारे: क्रिकेट विश्वकप ग्लोबल छनोटको दोस्रो अभ्यास खेलमा नेपाललाई ओमानले दुई सय ६८ रनको लक्ष्य पाएको छ। जिम्बाब्वेको हरारेमा टस हारेर फिल्डिङको निम्तो पाएको नेपालले ओमानलाई ४९२ ओभरमा अल आउट गर्यो। नेपाललाई जितका लागि ५० ओभरमा दुई सय ६८ रन आवश्यक छ। पहिलो अभ्यास खेलमा युएईसँग पराजित नेपाल आज जितसहित मनोबल उठाउने तयारीमा हुनेछ। जिम्बाब्वे भ्रमणअघि नेपालले अभ्यासका लागि दक्षिण अफ्रिका भ्रमण गरेको थियो। जहाँ नेपालले स्कटल्यान्ड र नेदरल्यान्ड्सलाई नतिजा सुम्पिएको थियो। नेपाली टिम त्यतैबाट हरारे पुगेको हो। जुन १८ देखि जुलाई ९ सम्म हुने विश्वकप छनोटमा आयोजक जिम्बावे, नेपाल, आयरल्यान्ड, नेदरल्यान्ड्स, ओमान, स्कटल्यान्ड, युएई, अमेरिका र वेस्ट इन्डिज गरी १० टिमले प्रतिस्पर्धा गर्नेछन्। नेपालले जुन १८ मा घरेलु टोली जिम्बावेसँग खेल्दै प्रतियोगिताको सुरुआत गर्नेछ। यसैगरी नेपालले जुन २० मा अमेरिका २२ जुन मा वेस्ट इन्डिज र २४ जुन मा नेदरल्यान्ड्ससँग खेल्नेछ। सहभागी १० टोलीलाई दुई समूहमा विभाजन गरिएको छ। समूह ए मा नेपाल र आयोजक जिम्बावे सहित वेस्ट इन्डिज, नेदरल्यान्ड्स र अमेरिका तथा समूह बी मा श्रीलंका, आयरल्यान्ड,स्कटल्यान्ड, ओमान र युएई छन्। समूह चरणमा हरेक टिमले चार खेल खेल्नेछन्। प्रत्येक समूहका शीर्ष तीन टोलीले सुपर सिक्समा स्थान बनाउनेछन्।"
नेपाल र भारत 'ए'बीचको खेल रद्द,काठमाडौं : एसीसी महिला इमर्जिङ टिम्स एसिया कप अन्तर्गत नेपाल र भारत 'ए'बीचको खेल वर्षाका कारण रद्द भएको छ। हङकङमा जारी प्रतियोगितामा नेपाल र भारतबीचको खेल टस पनि नभई रद्द भएको हो। नेपाल पहिलो खेलमा पाकिस्तानसँग ९ रनले पराजित भएको थियो। भारतसँगको खेल रद्द भएसँगै नेपालले एक अंक जोडेको छ। हङ्कङको मोङ्ग कोकस्थित मिसन रोड ग्राउन्डमा वर्षका कारण टस पनि हुन सकेन। मंगलबार पहिलो खेलमा नेपाल पाकिस्तान 'ए' सँग ९ रनले पराजित भएको थियो। पाकिस्तानले प्रस्तुत गरेको ८८ रनको लक्ष्य पछ्याएको नेपालले निर्धारित २० ओभरमा ६ विकेट गुमाउँदै ७८ रन मात्र जोड्न सक्यो। भारतले पहिलो खेलमा हङकङलाई ९ विकेटले हराएको थियो। समूह 'ए' बाट दोस्रो चरण प्रवेशको सम्भावना कायम राख्न नेपालले आज भारतमाथि जित्ने पर्ने दबाब थियो। भारतसँगको हारले नेपालको यात्रा समूह चरणमा सीमित हुनेछ। समूह 'ए' मा भारत १ खेलमा २ अंकसहित शीर्ष स्थानमा छ। समान खेलमा दोस्रो स्थानको पाकिस्तान ए को पनि २ अंक छ। तेस्रो स्थानको नेपाल र चौथो स्थानको हङकङ अंकविहिन छन्। नेपालले समूह चरणको अन्तिम खेलमा शनिबार घरेलु टोली हङकङको सामना गर्नेछ।
यु१६ लिग जुलाई ८ देखि,"काठमाडौं : अखिल नेपाल फुटबल संघ (एन्फा) र ए डिभिजन लिगका क्लबहरूबीच बिहीबारको छलफलबाट यु१६ लिग जुलाई ८ देखि गर्ने निर्णय भएको छ। एन्फा मुख्यालयमा भएको छलफलबाट जुनियर लिग गर्ने निर्णय गरेको नेपाली फुटबलको सर्वोच्च निकायले बताएको छ। मे ८ मा बसेको एन्फा कार्यसमितिको आकस्मिक बैठकले युथ लिग गर्ने निर्णय गरेको थियो। आज क्लबहरूसँगको बैठकमा एन्फाको तर्फबाट वरीष्ठ उपाध्यक्ष वीरबहादुर खड्का, महासचिव किरण राई, सहायक महासचिव अरुणमान जोशी, प्रवक्ता सुरेश साह सहभागी थिए।"
विश्वकप छनोटको दोस्रो अभ्यास खेलमा ओमानसँग भिड्दै नेपाल,"नेपालले जुन १८ मा घरेलु टोली जिम्बावेसँग खेल्दै प्रतियोगिताको सुरुआत गर्नेछ। काठमाडौं : आईसीसी एकदिवसीय विश्वकप छनोटको दोस्रो अभ्यास खेलमा नेपालले बिहीबार ओमानसँग खेल्दै छ। पहिलो अभ्यास खेलमा युएईसँग पराजित नेपाल आज जितसहित मनोबल उठाउने तयारीमा हुनेछ। जिम्बावे भ्रमण अघि नेपालले अभ्यासका लागि दक्षिण अफ्रिका भ्रमण गरेको थियो। जहाँ नेपालले स्कटल्यान्ड र नेदरल्यान्ड्सलाई नतिजा सुम्पिएको थियो। नेपाली टिम त्यतैबाट हरारे पुगेको हो। जुन १८ देखि जुलाई ९ सम्म हुने विश्वकप छनोटमा आयोजक जिम्बावे, नेपाल, आयरल्यान्ड, नेदरल्यान्ड्स, ओमान, स्कटल्यान्ड, युएई, अमेरिका र वेस्ट इन्डिज गरी १० टिमले प्रतिस्पर्धा गर्नेछन्। नेपालले जुन १८ मा घरेलु टोली जिम्बावेसँग खेल्दै प्रतियोगिताको सुरुआत गर्नेछ। यसैगरी नेपालले जुन २० मा अमेरिका २२ जुन मा वेस्ट इन्डिज र २४ जुन मा नेदरल्यान्ड्ससँग खेल्नेछ। सहभागी १० टोलीलाई दुई समूहमा विभाजन गरिएको छ। समूह ए मा नेपाल र आयोजक जिम्बावे सहित वेस्ट इन्डिज, नेदरल्यान्ड्स र अमेरिका तथा समूह बी मा श्रीलंका, आयरल्यान्ड,स्कटल्यान्ड, ओमान र युएई छन्। समूह चरणमा हरेक टिमले चार खेल खेल्नेछन्। प्रत्येक समूहका शीर्ष तीन टोलीले सुपर सिक्समा स्थान बनाउनेछन्।"
कुशलको शतकप्रेरित नेपालले ओमानलाई २ विकेटले हरायो,"हरारे : कुशल भुर्तेलको शतकप्रेरित नेपालले क्रिकेट विश्वकपको ग्लोबल छनोटको दोस्रो अभ्यास खेलमा ओमानलाई दुई विकेटले पराजित गरेको छ। जिम्बाब्वेको हरारेमा टस हारेर फिल्डिङ थालेको नेपालले दुई सय ६८ रनको लक्ष्य पाएको थियो। दोस्रो इनिङमा ब्याटिङमा उत्रिएको नेपालले ४४५ ओभरमा आठ विकेट गुमाएर लक्ष्य पूरा गर्यो। नेपालका लागि ओपनर कुशलले ९४ बलमा १३ चौका र दुई छक्कासहित एक सय एक रन जोडेर रिटायर्ड आउट भए। यस्तै, भीम सार्की ७४ बलमा ९ चौकासहित ५६ रनको अर्धशतकीय इनिङ खेलेर पभिलियन फर्के। कप्तान रोहित पौडेलले ३१ तथा दीपेन्द्रसिंह ऐरीले २६ रनबाहेक अन्य ब्याटरको प्रदर्शन उल्लेख्य रहेन। ओमानका लागि अकिव इलियासले सर्वाधिक चार तथा फयाज बटले दुई र कलिमुल्लाहले एक विकेट लिए। पहिलो इनिङमा ओमानका लागि जिशन मक्सुदले एक सय ९ रनको शतकीय इनिङ खेलेका थिए। ओमानका लागि उक सय ६ बलको सामना गरेका मक्सुदले १५ चौका र एक छक्का प्रहार गरे। यस्तै, आयान खानले ५६ रनको अर्धशतकीय इनिङ खेलेर पभिलियन फर्के। नेपालका लागि सोमपाल कामीले सर्वाधिक पाँच तथा सन्दीप लामिछानेले तीन विकेट लिए। यस्तै, करण केसी र प्रतिश जिसीले एकएक ब्याटरलाई पभिलियन फर्काए। पहिलो अभ्यास खेलमा युएईसँग पराजित नेपालको पहिलो जित हो। जिम्बाब्वे भ्रमणअघि नेपालले अभ्यासका लागि दक्षिण अफ्रिका भ्रमण गरेको थियो। जहाँ नेपालले स्कटल्यान्ड र नेदरल्यान्ड्सलाई नतिजा सुम्पिएको थियो। नेपाली टिम त्यतैबाट हरारे पुगेको हो। जुन १८ देखि जुलाई ९ सम्म हुने विश्वकप छनोटमा आयोजक जिम्बावे, नेपाल, आयरल्यान्ड, नेदरल्यान्ड्स, ओमान, स्कटल्यान्ड, युएई, अमेरिका र वेस्ट इन्डिज गरी १० टिमले प्रतिस्पर्धा गर्नेछन्। नेपालले जुन १८ मा घरेलु टोली जिम्बावेसँग खेल्दै प्रतियोगिताको सुरुआत गर्नेछ। यसैगरी नेपालले जुन २० मा अमेरिका २२ जुन मा वेस्ट इन्डिज र २४ जुन मा नेदरल्यान्ड्ससँग खेल्नेछ। सहभागी १० टोलीलाई दुई समूहमा विभाजन गरिएको छ। समूह ए मा नेपाल र आयोजक जिम्बावे सहित वेस्ट इन्डिज, नेदरल्यान्ड्स र अमेरिका तथा समूह बी मा श्रीलंका, आयरल्यान्ड,स्कटल्यान्ड, ओमान र युएई छन्। समूह चरणमा हरेक टिमले चार खेल खेल्नेछन्। प्रत्येक समूहका शीर्ष तीन टोलीले सुपर सिक्समा स्थान बनाउनेछन्।"
खेलकुदको बजेटबारे सांसद तोसिमा भन्छिन् इज् दिस अ जोक ?,"काठमाडौं: सरकारले आगामी आर्थिक वर्षको बजेटमा खेलकुदप्रति उदासहीनता देखाएको बताउँदै सांसद तोसिमा कार्कीले आक्रोश पोखेकी छन्। इज् दिस अ जोक? तोसिमाले भनिन्, हामी बजेटको नाममा के ठट्टा गरिरहेका छौं? युवा तथा खेलकुद मन्त्रालयको बजेटले त त्यही भन्छ त। बजेटको शीर्षकले नै ब्यङ्ग्य गरेको बताउँदै कार्कीले क्रिकेटले हासिल गरेको सफलताको प्रशंसा गरिन्। गत वर्ष स्वर्णीम वर्ष बनेर आयो, निराशाबीच क्रिकेटले हासिल गरेको सफलताले समाजलाई उत्साहित पारेको बताइन्, उनले भनिन्, १९औं एसियन गेम्सका लागि ६ करोड ४० लाख, १४औं दक्षिण एसियाली खेलकुदका लागि २५ लाख सहभागी तथा तयारी खर्च भनेर छुट्याइएको छ। अन्तर्राष्ट्रिय स्तरमा महत्त्व राख्ने खेलकुदप्रति किन उदासहीन? यति कम रकममा हाम्रा खेलाडीले कति तयारुी गरेर कस्तो प्रदर्शन गर्लान्, तोसिमाको प्रश्न थियो। नयाँ खेलाडीहरूलाई खेलुकदमा लाग्न उत्प्रेरित गर्ने वा आसा जगाउने बजेट नभएको उनले बताइन्।"
नेदरल्यान्ड्सलाई हराउँदै क्रोएसिया नेसन्स लिगको फाइनलमा,"आम्सटरड्याम : बुधबार राति भएको सेमिफाइनलमा नेदरल्यान्ड्सलाई २४ गोलको नतिजामा पराजित गर्दै क्रोएसिया नेसन्स लिगको फाइनलमा पुगेको छ। नेदरल्यान्ड्सको डी क्विप रंगशालामा निर्धारित ९० मिनेटमा खेल २२ को बराबरी थियो। त्यसैले अतिरिक्त समयमा धकेलिएको सेमिफाइनलमा दुई गोल थप्दै क्रोएसियाले फाइनल यात्रा तय गर्यो। डोनयेल मलानले ३४ औं मिनेटमा गोल गर्दै नेदरल्यान्ड्सलाई अग्रता दिलाएका थिए। पहिलो हाफमा क्रोएसिया ०१ ले पछि परेको थियो। आन्द्रेज क्रमारिचले ५५ औं मिनेटमा पेनाल्टीमार्फत भ्रमणकारी टिमका लागि बराबरी गोल फर्काएका थिए। मारियो प्लासिचले ७२औं मिनेटमा गरेको गोलसँगै क्रोएसिया १२ ले अगाडि लागेको थियो। तर, इन्जुरी समयको छैटौं मिनेटमा नोवा ल्याङ्गले गोल गर्दै नेदरल्यान्ड्सलाई बराबरीमा ल्याए। अतिरिक्त समयको आठौं मिनेट (९८औं मिनेट)मा ब्रुनो पेट्कोभिचले गोल गर्दै क्रोएसियालाई २३ को अग्रता दिलाए। यस्तै, ११६ औं मिनेटमा लुका मोड्रिचले पेनाल्टीमार्फत गरेको गोलसँगै क्रोएसिया फाइनलमा पुग्यो। क्रोएसियाले बिहीबार राति हुने स्पेन र इटालीबीचको दोस्रो सेमिफाइनलको विजेतासँग जुन १९ मा फाइनल खेल्ने छ"
"नेपाल सहभागी हुने एसिया कपको मिति तय, पाकिस्तान र श्रीलंकामा आयोजना हुने","काठमाडौं : एसिया कप २०२३ को मिति तथा आयोजकको टुंगो लागेको छ। भारत र पाकिस्तानको राजनीतिक किचलोका कारण अनिश्चित बनेको एसिया कपमा नेपाल पनि छनोट भइसकेको छ। आईसीसीले बिहीबार वक्तव्य जारी गर्दै अगस्ट ३१ देखि सेप्टेम्बर १७ सम्म पाकिस्तान र श्रीलंकामा एसिया कप आयोजना हुने जानकारी दिएको छ। पाकिस्तानमा चार र श्रीलंकामा बाँकी खेल हुने गरी एसिया कपको १६औं संस्करण हुने वक्तव्यमा उल्लेख छ। भारत, पाकिस्तान, श्रीलंका, बंगलादेश, अफगानिस्तानसँगै नेपाल सहभागी हुने प्रतियोगितामा कुल १३ एकदिवसीइ अन्तर्राष्ट्रिय (ओडीआई) खेल हुनेछन्। सहभागी टिमलाई दुई समूहमा विभाजन गरेर शीर्ष दुईले 'सुपर फोर'मा स्थान बनाउनेछन्। सुपर फोरबाट शीर्ष दुई टिमले फाइनल यात्रा तय गर्नेछन्। नेपालले समूह चरणमा भारत र पाकिस्तासँग खेल्ने छ। यस्तै, अर्को समूहमा श्रीलंका, बंगलादेश र अफगानिस्तान छन्। नेपाल घरेलु मैदानमा भएको एसीसी पुरुष प्रिमियर कपको फाइनलमा यूएईलाई पराजित गर्दै एसिया कपमा छनोट भएको हो। गत वर्ष यूएईमा भएको फाइनलमा पाकिस्तानलाई पराजित गरेको श्रीलंका प्रतियोगिताको साविक विजेता हो।"
भरतपुरको प्राथमिकता हरियाली महानगर,"चितवन : भरतपुरको महानगरपालिकाले यसपटक करिब सात अर्बको बजेटको तयारी गरेको छ। गतवर्ष पाँच अर्बको बजेट ल्याएको भरतपुरले यसपटक ६ सय ८० करोडको बजेट ल्याउने तयारी गरेको छ। आउँदो आर्थिक वर्षका लागि भरतपुरले एक दर्जन गौरवका आयोजनासहित ६ वटा उपसमिति बनाए निति तथा कार्यक्रमको तयारी गरेको छ। आन्तरिक तथा राष्ट्रिय विज्ञ राखिएको छ। महानगरबासीको आवश्यकता र प्राथमिकताका आधारमा यसपटक भरतपुरले आगामी आर्थिक वर्षको कार्यक्रम तय गर्दैछ। आन्तरिक राजश्व सुदृढिकरणका लागि यसपटक महानगरबासीसँग सुझाव मागेको छ। भरतपुरले आगामी बजेटमा महानगरको सौन्दर्यीकरणलाई प्राथमिकता दिएको छ। हरियाली भरतपुरको अवधारणाअनुसार महानगरलाई हरियाली बनाउने योजना अघि बढेको छ। मापदण्ड पुगेका सडकका छेउमा वृक्षरोपण गरेर हरियाली महानगर बनाउने तयारी छ। सुन्दर महानगरको परिकल्पनाअनुसार हरियाली बनाउन पाँच करोड बजेट बिनियोजन गरिँदैछ। हरियालीको माध्यमबाट महानगरको सौन्दर्यीकरणको काम हुँदैछ। भरतपुर महानगरपालिकाको प्रमुख रेनु दाहालले भरतपुरको सौन्दर्यीकरणलाई प्राथमिकता दिएको बताइन्। अघिल्लो वर्षहरूमा पूर्वाधारलाई जोड दियौं। यसपटक हरियाली सहरको परिकल्पनाअनुसार नीति तथा कार्यक्रममा जोड दिएका छौं, दाहालले भनिन्, सडक बन्यो, अब तीनै सडकलाई सजाएर आकर्षक र सौन्दर्यीकरण बढाउन लागेका छौं। अघिल्लो आर्थिक वर्षमा पूर्वाधारलाई प्राथमिकतामा राखिएको थियो। यसपटक मर्मत संभारको काम गरिँदैछ। ल्याण्डफिल्ड साइटको ब्यवस्थापन पनि महानगरको प्राथमिकताको आयोजना हो। कोरियाली निकायले काम नगरेपछि फोहोरमैला ब्यवस्थापनको काम महानगरपालिकाले आफैं गर्दैछ। त्यसका लागि डीपीआरको काम भइरहेको छ। बजेटलाई उत्पादन, रोजगारी, स्वास्थ्य, शिक्षामा केन्द्रीत गरिएको छ। कृषि र पशु बिमाको कार्यक्रम भरतपुरले सुरु गर्दैछ। सामूहिक खेती प्रणालीको कार्यक्रम प्राथमिकतामा परेको छ। दुध उत्पादनमा दिइएको अनुदानलाई निरन्तरता दिँदै ब्यवस्थित गरिँदैछ। स्वास्थ्य कार्यक्रमअन्तर्गत घरैमा स्वास्थ्य परीक्षणको सुविधा दिने कार्यक्रम सुरु हुँदैछ। मोवाइल एप्सको निर्माण गरेर रिपोर्ट दिने ब्यवस्था गरिँदैछ। भरतपुर महानगरपालिका प्रमुख प्रशासकीय अधिकृत नरेन्द्रकुमार रानाले महानगरबासीको चाहनालाई ख्याल गरेर तयारी गरेको बताए। महानगरबासीकै चाहनालाई सम्बोधन गरेर कार्यक्रम तयार हुँदैछ, उनले भने, यसपटक महानगरको फरक खालका कार्यक्रम आउँदैछन्। भरतपुर महानगरपालिकाले रोजगार बैंक स्थापना गर्ने भएको छ। बेरोजगारको सूचि तय गरेर आवश्यकता र दक्षताको आधारमा रोजगार दिने कार्यक्रम हो। त्यसका लागि वेबसाईट बनाइएको छ। त्यसमा आफ्नो सिपको जानकारीसहित बेवसाइटमा सूचि राखिनेछ। सिपको आधारमा विभिन्न तहले माग गरे अनुसार काम दिनेछन्। अघिल्लो वर्षका सातवटासहित एक दर्जन गौरवका आयोजना अघि बढ्दैछन्। विभिन्न विषयगत विज्ञहरूसहितको टोलीले तयारी गरेको छ। यसपटक महानगरबासी कस्तो कार्यक्रम चाहन्छन् त्यसलाई समावेश गर्छौं, भरतपुर महानगरपालिकाका वरिष्ठ लेखा अधिकृत जगन्नाथ अर्यालले भने, हामीले केही कार्यक्रमलाई गौरवको आयोजनाका रुपमा अघि बढाउँदैछौं, यसपटक ६ सय ८० करोडको बजेट तयार हुँदैछ। रोजगारी प्रवद्र्धन पनि महानगरको प्राथमिकतामा परेको छ। आवश्यकताका आधारमा तालिम दिने भनिएको छ। सीप प्रमाणीकरण गरेर रोजगारको सिर्जना गरिँदैछ।"
बागमती प्रदेश : आर्थिक सर्वेक्षणमाथि आज छलफल हुँदै,हेटौंडा : बागमती प्रदेश सभाको बैठक आज दिउँसो २ बजे बस्ने भएको छ । बैठकमा बागमती प्रदेशका आर्थिक मामिला तथा योजनामन्त्री बहादुर सिं लामाले आर्थिक वर्ष २०८०८१ को लागि राजश्व संकलन र व्ययको सर्वेक्षण प्रस्ताव टेबुल गर्ने कार्यतालिका रहेको प्रदेश सभा सचिवालयले जनाएको छ । मन्त्री लामाले आर्थिक सर्वेक्षण प्रस्तुत गरेलगत्तै प्रदेश सभा सदस्यहरुले सो सर्वेक्षणमाथिको छलफलमा सहभागी भई आआफ्नो धारणा व्यक्त गर्ने प्रदेश सभा सचिवालयका प्रमुख सचिव कृष्णहरि खड्काले जानकारी दिए । शुक्रबार बस्ने प्रदेश सभाको बैठकमा बागमती सरकारको तर्फबाट आर्थिक मामिला तथा योजनामन्त्री लामाले आर्थिक वर्ष २०८०८१ को लागि बजेट प्रस्तुत गर्ने उनले बताए ।
"सेयर बजारमा सामान्य अंकको वृद्धि, कारोबार रकम तीन अर्बमा सीमित",काठमाडौं : सेयर कारोबार साताको अन्तिम दिन आज नेप्से परिसूचक सामान्य अंकले बढेको छ। नेप्से परिसूचक ५ अंकले बढेर २०४२०७ विन्दुमा पुगेको छ। यसदिन नेप्से सामान्य अंकले बढे पनि कारोबार रकम बु्धबारको तुलनामा घटेको छ। यसदिन २७० कम्पनीको ७८ लाख ९६ हजार ४७८ कित्ता सेयर ३ अर्ब १६ करोड २८ लाख १० हजार ८४३ रुपैयाँमा खरिदबिक्री भयो। अघिल्लो कारोबार दिन बुधबार ५ अर्ब १ करोड ७८ लाख ७ हजार ६८२ रुपैयाँको सेयर कारोबार भएको थियो। सो दिन नेप्से परिसूचक १६४२ अंकले बढेको थियो। आज दुईवटा कम्पनीको सेयर मूल्य १० प्रतिशत हाराहारीमा बढेको हो। सिटी होटलको ९९७ र अभियान लघुवित्त वित्तीय संस्थाको सेयर मूल्य ९२० प्रतिशतले बढेको हो। कारोबार रकमका आधारमा शिवम् सिमेन्ट शीर्षस्थानमा रह्यो। सो कम्पनीको १७ करोड मूल्य बराबरको कारोबार भयो। सोल्टी होटलको १६ करोड र नेपाल लाइफ इन्स्योरेन्सको १४ करोड मूल्य बराबरको सेयर कारोबार भयो। कारोबारमा आएका १३ उपसमूहमध्ये ७ को मूल्य घट्यो भने ६ को बढ्यो। होटल्स एन्ड टुरिजम इन्डेक्सको सूचक सर्वाधिक ४५६ प्रतिशतले बढ्यो। आज ७५ कम्पनीको मूल्य बढ्दा १३९ को घट्यो भने बाँकी ९ को स्थिर रह्यो।
नेपालले वित्तीय संघीयताबारे कानूनी व्यवस्था संशोधन गर्न जरुरी छ : विश्व बैंक,"काठमाडौं : नेपालले वित्तीय संघीयताको क्षेत्रमा प्रदेश र स्थानीय तहमा नियामकीय संरचना, संस्थागत व्यवस्था, जनशक्ति क्षमता र सार्वजनिक वित्तीय व्यवस्थापन प्रणालीलाई सुदृढ बनाउन नसकेको भन्दै विश्व बैंकले सुझाव दिएको छ। साथै तीनै तहका सरकारमा रहेका समवर्ती र साझा अधिकारहरूका बारेमा स्पष्टताका लागि कानूनी व्यवस्थामा संशोधन गर्न समेत सुझाएको छ। विश्व बैंकले बिहीबार नेपाल वित्तीय संघीयता प्रतिवेदन सार्वजनिक गर्दै सो क्षेत्रमा थप काम गर्न आवश्यक भएको सुझाव दिएको हो। विश्व बैंकद्वारा तयार नेपाल वित्तीय संघीयता अध्ययन प्रतिवेदनले नेपालको वित्तीय संघीयतामा भएका प्रगतिको विस्तृत समीक्षा गरेको हो । यसले नेपालमा वित्तीय संघीयता सुदृढीकरणका लागि विगत ५ वर्षमा गरिएका सुधारका पहलहरूको अवस्था उजागर गर्दै वित्तीय संघीयताका उपलब्धिहरूको अभिवृद्धिमा मद्दत गर्न आवश्यक पर्ने मुख्य सुधारका कार्यहरू पहिचान गरेको छ। प्रतिवेदनले यस क्षेत्रमा भएका सुधारको मार्गदर्शन तथा अनुगमनका लागि वित्तीय संघीयताको मार्गचित्र तयार गर्न, अन्तरसरकारी वित्त हस्तान्तरण प्रणालीलाई अझ बढी सुदृढ बनाउन र प्रदेश तथा स्थानीय तहमा सार्वजनिक वित्तीय व्यवस्थापन कार्यसम्पादन सम्बन्धी एकीकृत डाटावेस स्थापना गर्न सुझाव दिएको छ। साथै सार्वजनिक वित्तीय व्यवस्थापन सम्बन्धी कार्यसम्पादनका लागि प्रदेश तथा स्थानीय सरकारका कर्मचारीहरूको क्षमता अभिवृद्धि गर्न, र बजेटको थप विश्वसनियता र प्रदेश तथा स्थानीय सरकारहरूको सेवा प्रवाहमा सुधार ल्याउन यस सम्बन्धी प्रणालीहरूलाई सबल तुल्याउन समेत सुझाव दिएको छ। यसैक्रममा अर्थ मन्त्रालयका राजस्व सचिव डाराम प्रसाद घिमिरेले संघीय सरकारद्वारा विगतमा सञ्चालित आयोजना पछिल्लो चरणमा प्रदेश तथा स्थानीय सरकारहरूमा हस्तान्तरण भई कार्यान्वयन भइरहेको बताए। साथै, स्थानीय सरकार मातहत कार्यरत शिक्षक तथा स्वास्थ्य क्षेत्रमा कार्यरत प्राविधिक कर्मचारीहरूको तलब भत्ता हाल सशर्त अनुदान मार्फत भुक्तानी हुने अल्पकालीन व्यवस्थाले सुरुका वर्षहरूमा सशर्त अनुदानको हिस्सा केही बढी देखिए पनि क्रमशः यसमा सुधार आउँदै जाने उनको भनाइ छ। साथै प्रतिवेदनमा उल्लिखित सुझावहरू हाम्रा राष्ट्रिय विकास योजनासँग मेल खाने र यसले वित्तीय संघीयतालाई अगाडि बढाउन हामीबाट भइरहेका प्रयासलाई थप सहयोग गर्ने उनले बताए। उक्त प्रतिवेदनले नेपालमा वित्तीय संघीयताका उपलब्धिहरूमा सुधार ल्याउन गर्नुपर्ने क्रियाकलापहरू, तिनीहरूको अनुक्रम, समयसीमा, र कार्यान्वयनका लागि जिम्मेवार निकायहरू सम्बन्धी स्पष्ट विवरण सहितको वित्तीय संघीयता मार्गचित्र तयार गर्नुपर्ने आवश्यकतामाथि जोड दिएको छ राष्ट्रिय प्राकृतिक स्रोत तथा वित्त आयोगका अध्यक्ष बालानन्द पौडेलले बताए। उनकाअनुसार आर्थिक वर्ष २०७७७८ मा प्रदेश तथा स्थानीय सरकारहरूले संघीय रकमको झण्डै ३६७ प्रतिशत रकम अन्तरसरकारी वित्त हस्तान्तरण मार्फत प्राप्त गरे। उक्त रकम प्रदेश तथा स्थानीय सरकारहरूको कुल आम्दानीको ६४८ प्रतिशत हुन्छ। पछिल्ला पाँच वर्षमा स्थानीय सरकारहरूलाई गएको अनुदानमध्ये सबैभन्दा बढी र तुलनात्मक रूपमा उच्च वृद्धि सशर्त अनुदानको रहेको छ। प्रतिवेदन अनुसार, ठूलो मात्रामा छुट्याइएको सशर्त अनुदान निर्धारित कामका लागि मात्र खर्च गर्न पाइने भएकाले प्रदेश तथा स्थानीय सरकारको खर्च गर्ने क्षमता वृद्धि भएसँगै क्रमशः सशर्त अनुदान हिस्सा घटाउँदै समपूरक लगायत अन्य अनुदानको हिस्सा बढाउँदै जान आवश्यक देखिएको छ। 'वित्तीय संघीयता प्रदेश र स्थानीय सरकारहरूका लागि दिगो सेवा प्रवाहको एउटा महत्वपूर्ण आधार हो। यसका निम्ति संघीयताको मर्म अनुरूप प्रदेश तथा स्थानीय तहमा पर्याप्त वित्तीय स्रोत र खर्च गर्ने निर्णय क्षमता हुनु आवश्यक छ', माल्दिभ्स, नेपाल र श्रीलंकाका लागि विश्व बैंकका राष्ट्रिय निर्देशक फारिस हदादजेर्भोसले भने।"

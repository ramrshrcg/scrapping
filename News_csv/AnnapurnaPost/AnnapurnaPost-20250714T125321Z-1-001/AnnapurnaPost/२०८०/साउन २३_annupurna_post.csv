शीर्षक,विवरण
असुरक्षित खाद्य सुरक्षा,"गरिब, अशिक्षित र अपांगता भएका व्यक्ति, ग्रामीण नागरिकका परिवार सबैभन्दा बढी खाद्य सुरक्षाको जोखिममा छन्। खाद्यान्न सबैलाई चाहिन्छ तर उत्पादन गर्ने किसान बन्न कोही चाहँदैन। कुनै विकल्प नभएका व्यक्तिमात्र बाध्यताले किसान बन्छ यहाँ। लक्ष्य कसैको देखिँदैन। सायद विश्वमा सबैभन्दा बढी गरिब किसान नै भएर होला। अधिकार र स्रोत दुवैबाट वञ्चित छन् उनीहरू। आफैंले उत्पादन गरेको खाद्यान्न उपयोग गर्न सक्ने हैसियत हुँदैन र छैन किसानको। खाद्य संकटसम्बन्धी पछिल्लो विश्वव्यापी प्रतिवेदनअनुसार सन् २०२२ मा ५८ देश तथा क्षेत्रका करिब २५ करोड ८० लाख मानिसले संकट वा खराब स्तरमा खाद्य असुरक्षाको सामना गरेका छन्। यो संख्या प्रतिवेदनको सात वर्षको इतिहासमा सबैभन्दा बढी हो। तीव्र खाद्य असुरक्षाको गम्भीरता सन् २०२२ मा २२७ प्रतिशत पुग्यो, २०२१ को २१३ प्रतिशतबाट बढेर। एक अर्बभन्दा बढीले तीव्र भोकमरीको सामना गरिरहेका छन्। सात देशका मानिस भोकमरीको नजिक छन्। द्वन्द्व र सामूहिक विस्थापनले विश्वव्यापी भोकमरीलाई निरन्तरता दिइरहेको छ। बढ्दो गरिबी, गहिरिँदो असमानता, व्याप्त अविकास, जलवायु संकट र प्राकृतिक प्रकोपले पनि खाद्य असुरक्षा बढएको छ। सधैं झै यो असफलताको मुख्य कारण हो खाद्यान्नको बढ्दो मूल्य। जुन कोभिड१९ महामारीले बढाएको थियो। केही गिरावटका बाबजुद, युक्रेन युद्धका कारण अझै पनि २०१९ को स्तरभन्दा माथि छ। तीव्र खाद्य असुरक्षा भनेको पर्याप्त खाना उपभोग गर्न नसक्ने व्यक्तिले जीवन वा जीविकोपार्जनलाई तत्कालै खतरामा पार्छ। यसले तीव्र भोकमरीका अन्तर्राष्ट्रिय रूपमा स्वीकृत मापदण्डहरू जस्तै एकीकृत खाद्य सुरक्षा चरण वर्गीकरणलाई आकर्षित गर्छ। संयुक्त राष्ट्रसंघको वार्षिक स्टेट अफ फुड सेक्युरिटी एन्ड न्युट्रिसन इन् द वल्र्डको प्रतिवेदनले प्रत्येक वर्ष रिपोर्ट गरेझैं यो दीर्घकालीन भोकमरी जस्तो होइन। दीर्घकालीन भोक भनेको सामान्य, सक्रिय जीवनशैली कायम राख्न लामो समयसम्म पर्याप्त खाना उपभोग गर्न नसक्नु हो भनी उल्लेख गरेको छ। ग्लोबल हंगर इन्डेक्सले सार्वजनिक गरेको विश्वव्यापी भोकमरी सूचकांकमा नेपाल ८१औं स्थानमा छ। नेपालमा भोकमरीको अवस्था सुधारोन्मुख रहेको देखिएको छ। विश्व भोकमरी सूचकांक प्रतिवेदन २०२२ अनुसार नेपालको भोकमरी अवस्थामा अघिल्लो तथ्यांकको तुलनामा सुधार भएको देखिएको छ। सन् २०२२ को तथ्यांकले नेपालमा मध्यम स्तरको भोकमरी रहेको देखाउँछ। सन् २००० मा नेपालमा भोकमरीको अवस्था गम्भीर थियो। सन् २००७ देखि २०१४ सम्ममा नेपालमा भोकमरीको अवस्था गम्भीर देखिए पनि सुधारोन्मुख थियो। सन् २००० मा ३७०० अंक पाएको नेपालले सन् २०२२ मा १९१ अंक पाएको छ। सूचांकअनुसार नेपालमा भोकमरीको अवस्थामा क्रमिक रूपमा सुधार हुँदै गएको छ। प्रतिवेदनअनुसार नेपालमा सबैभन्दा बढी जोखिम कर्णाली प्रदेशमा देखिएको छ। कम जोखिम गण्डकी प्रदेशमा छ। कम भोकमरी दर रहेको प्रदेशमा क्रमशः बागमती र कोसी हुन्। यी प्रदेशमा भोकमरी दर २२९ र २४९ छ। मधेस प्रदेशमा भोकमरी दर ३४२ छ भने लुम्बिनी प्रदेशमा ३५५ छ। यस्तै सुदूरपश्चिम प्रदेशमा भोकमरी दर ४०९ छ। नेपालको कर्णालीसँगै सुदूरपश्चिम, लुम्बिनी र मधेस प्रदेशका एक तिहाइभन्दा धेरै बालबालिका भोकमरीका कारण पीडित देखिएका छन्। यी क्षेत्रमा बहुआयामिक गरिबीका दर उच्च रहेका कारण बालबालिकामा कुपोषण दर पनि उच्च भएको प्रतिवेदनमा छ। कठिन भौगोलिक अवस्था, कमजोर विकास, पूर्वाधार, सञ्चार सुविधा, जनचेतनाको कमीजस्ता कारणबाट पौष्टिक खाद्यान्नको आवश्यकता पूर्ति गर्न कठिन भएको पनि प्रतिवेदनमा छ। हरेक वर्ष बजेट विनियोजन गर्दा कृषि क्षेत्रलाई गरिबी निवारण, रोजगारीको अवसर र खाद्य सुरक्षाको आधारका रूपमा विकास गर्ने योजना बनाइन्छ। सरकारले कृषिमा देशलाई आत्मनिर्भर बनाउने भनिए पनि कृषिजन्य वस्तुका आयात निरन्तर बढ्दो क्रममा छ। खाद्यमा परनिर्भरता बर्सेनि बढ्दै गएको छ। वार्षिक रूपमा २० लाख टनको हाराहारीमा खाद्य तथा फलफूल आयात गरी आन्तरिक मागको आपूर्ति गर्नुपर्ने अवस्था छ। नेपालको कुल कृषियोग्य भूमिमध्ये सात प्रतिशत मात्र खेतीयोग्य जमिन बाँझो छ। कुल ३० लाख ९१ हजार हेक्टर जमिन खेतीयोग्य छ। जीडीपीमा कृषिको योगदान २७ प्रतिशत बराबर रहेको छ। यस्तो अवस्थामा पनि अत्यधिक मात्रामा खाद्य आयात भइरहेको छ। खाद्यान्नको उत्पादन न्यून भएर मुलुकका केही पहाडी र हिमाली जिल्लामा खाद्य असुरक्षाको स्थिति देखिने गरेको छ। ती जिल्लामा सरकारले खाद्य व्यवस्था तथा व्यापार कम्पनी लि मार्फत ढुवानी अनुदान दिई खाद्यान्न वितरणको व्यवस्था मिलाएको छ। यसका अतिरिक्त सुगम जिल्लामा कम्पनीले आफ्नै स्रोतबाट खाद्य वितरण गरेर निजी क्षेत्रबाट वृद्धि हुन सक्ने बजारमूल्य स्थिर राख्न योगदान दिइरहेको छ। लगभग मुलुकको हरेक भागमा निजी क्षेत्रबाट समेत खाद्य परिचालनको कार्य हुँदै आएकाले खाद्य असुरक्षाको स्थिति उत्पन्न हुन पाएको छैन। घरायसी जीवन, खाद्य सुरक्षा र जोखिम सर्भेक्षणअनुसार २०२२ जुनमा नेपालमा लगभग ३८ लाख ६० हजार मानिसले पर्याप्त आहार उपभोग गरेका थिएनन्। करिब तीन प्रतिशत घरपरिवारले पर्याप्त खाना नभएको बताएका थिए। कम्पनीले खाद्य सुरक्षाका लागि सार्क खाद्य सुरक्षा भण्डारमा आठ हजार मेट्रिकटन र राष्ट्रिय खाद्य सुरक्षा भण्डारमा २५ हजार मेट्रिकटन खाद्यान्न वर्षभरि नै मौज्दात राख्ने व्यवस्था मिलाएको छ। आगामी आर्थिक वर्ष २०८००८१ को बजेट वक्तव्यमा यी सबै कार्यक्रमले निरन्तरता पाएको छ। साथै सहुलियत मूल्यमा खाद्य वस्तु बिक्री वितरण गर्ने पसल सञ्चालन गर्न सहकारी संस्थालाई प्रोत्साहित गरिने भनिएको छ। प्रत्येक प्रदेशमा लागत साझेदारीमा एकएकवटा आधुनिक गोदामघर निर्माण प्रारम्भ गरिने उल्लेख छ। यस्ता कार्यक्रमलाई बजेटमा समेटेर सरकारले खाद्य सुरक्षाको अवस्थालाई सुनिश्चित गर्न खोजेको देखिन्छ। नेपालको बढ्दो जनसंख्या र कृषि उत्पादनबीच तालमेल मिल्न नसक्दा भविष्यमा नेपालले खाद्य असुरक्षाको सामना गर्नु पर्दैन भनेर भन्न सकिँदैन। हुन त आफ्नो उत्पादनले नपुग्दा खाद्य आयात गरेर समेत खाद्य सुरक्षाको सुनिश्चितता गर्न सकिन्छ। तर मुलुकले बढ्दो आयातलाई धान्न सक्छ कि सक्दैन ? प्रश्न गम्भीर छ। विश्व खाद्य कार्यक्रमको खाद्य सुरक्षा अनुगमनका लागि मोबाइल प्रविधिको छैटौं चरणको घरायसी जिवन, खाद्य सुरक्षा र जोखिम सर्भेक्षण (जुन २०२२) अनुसार जुन २०२२ मा नेपालमा लगभग ३८ लाख ६० हजार मानिस (१३२ प्रतिशत)ले पर्याप्त आहार उपभोग गरेका थिएनन्। करिब तीन प्रतिशत घरपरिवारले उनीहरूसँग पर्याप्त खाना नभएको बताएका थिए। जसमध्ये ६३३ प्रतिशतले खाद्यान्नको मूल्यवृद्धि मुख्य कारण रहेको बताएका थिए। कम सम्पत्ति भएका गरिब परिवारहरू, साक्षरताको स्तर कम भएका र अपांगता भएका व्यक्तिहरू, ग्रामीण (किसान) परिवारहरू र आयको मुख्य स्रोतको रूपमा अनौपचारिक क्षेत्रमा निर्भर रहेका र उनीहरूका परिवार सबैभन्दा बढी खाद्य सुरक्षाको जोखिममा पर्ने गरेका छन्।"
"लुम्बिनीलाई सुहाउने व्यक्ति भेटिएनन्, सरकार ?","विकास कोषको नेतृत्वका लागि धेरै योग्यहरू हुँदाहुँदै नागरिक समाजबाट प्रश्न उठ्ने गरी सरकारले निर्णय लिनुहुँदैन थियो। यस्तो विवादास्पद छवि भएका व्यक्तिको नियुक्तिले प्रचण्ड सरकारमाथि नै प्रश्नचिह्न उब्जाएको छ। लुम्बिनी विकास कोष बुद्ध जन्मस्थलको नेतृत्व सम्हालेको संस्था हो। यहाँ करोडौं बौद्धमार्गीहरूको आस्थाको केन्द्र छ। बुद्ध जन्मिएको स्थान संसारका लागि पर्यटकीय क्षेत्र हो। बौद्धमार्गीका लागि पवित्रभूमि हो। हाम्रो सरकारमा बस्नेहरूमा विकास कोषप्रतिको दृष्टिकोण निकै सतही छ। पवित्र भूमिमा कस्तो नेतृत्व पठाउनुपर्छ भन्ने विषयमा सामान्य हेक्का राखेको देखिँदैन। राजनीतिक नियुक्तिका नाममा यसलाई कसैको स्वार्थमा केन्द्रित गरिनुहुँदैन। विकास कोषको उपाध्यक्षको नियुक्ति पनि प्रचण्ड सरकारले गरेको त्रुटिपूर्ण निर्णय भएकैले जनस्तरबाट टिप्पणी भएको हो। विकास कोषको नेतृत्वका लागि धेरै योग्यहरू हुँदाहुँदै नागरिक समाजबाट प्रश्न उठ्ने गरी सरकारले निर्णय लिनुहुँदैन थियो। नवनियुक्त उपाध्यक्षको व्यक्तिगत चरित्रका विषयमा मैले मिडियामार्फत धेरै सुनेको छु। म कसैको व्यक्तिगत चरित्रमाथि खण्डन गर्दिन। तर, एउटा कुरा के निश्चित हो भने सरकारमा बस्नेहरूले कुन चरित्रको व्यक्तिलाई विकास कोषको उपाध्यक्ष नियुक्त गर्छन्, यसले सरकारको चरित्रलाई स्पष्ट देखाउँछ। विभिन्न बहानामा ठगी र अकुत सम्पत्तिका साथै बैंकको लकरमा बन्दुकका गोली राखेको आरोपमा पक्राउ परेका व्यक्तिलाई उपाध्यक्षमा नियुक्ति दिनु सरकारको लाचारीपन हो। यस्तो विवादास्पद छवि भएका व्यक्तिको नियुक्तिले प्रचण्ड सरकारमाथि नै प्रश्नचिह्न उब्जाएको छ। बुद्धजन्मस्थल लुम्बिनीको पवित्र भूमि हो। यहाँका गुम्बा विहारहरूमा सयौं भिक्षुले धर्मको देशना गरिरहनुभएको छ। उपाध्यक्ष पदमा आउने भनेको यही भिक्षुको नेतृत्वमा आउने हो। अब भन्नुस् बुद्धको शिक्षाप्रति समर्पित भएर बुद्धस्थलमा बुद्ध संस्कृतिको प्रवद्र्धन, संरक्षण र व्यावहारिक जीवनमा लिनुभएका भिक्षुहरूलाई एक अर्थमा नेतृत्व गर्ने व्यक्ति कस्तो हुनुपर्छ ? मेरो विचारमा लुम्बिनी विकास कोषको उपाध्यक्षमा आउने व्यक्ति बौद्धमार्गी हुनु अनिवार्य नै छ। भिक्षु नै उपाध्यक्ष भएको अवस्थामा अन्यथा कुरा हुने विषय भएन। तर, गृहस्थी जीवनको मानिस आउने हो भने कम्तीमा पञ्चशील पालना गर्ने हुनुपर्छ। अझै विकास कोषमा आउने नेतृत्वहरू अष्टशील पालनामा प्रतिबद्ध भएको हुनुपर्छ। बौद्ध ध्यान (विपश्यना) बसेको हुनुपर्छ। हत्या, हिंसामा नलागेको, अरूलाई दुःख दिने मनसायले कर्म नगर्नेहरू पवित्रभूमिको नेतृत्वमा आउनुपर्छ। तृष्णमुक्त हुनुपर्छ। सद्विचार, सद्भाव हुनुपर्छ। चर्तुब्रह्म विहारयुक्त व्यक्ति लुम्बिनीमा आवश्यक छ। (शाक्य लुम्बिनी विकास कोषका पूर्वसदस्य सचिव हुन्।)"
विश्वव्यापी बढ्दो आर्थिक असमानता,"बढ्दो आर्थिक असमानता र घट्दो मानवीयता विश्वकै एउटा चिन्ताको विषय बनेको छ। पछिल्लो दशक विश्वभर नै आर्थिक असमानता बढ्दै गइरहेको तथ्यांकहरूले देखाइरहेका छन्। त्यसतर्फ विश्वभरका अर्थशास्त्रीले चिन्ता र चासो व्यक्त गरिरहेका छन्। आर्थिक असमानता र गरिबी घटाउन महत्त्वपूर्ण कदम चाल्न सक्ने र भूमिकासमेत खेल्न सक्ने संघसंस्थालाई विश्वका अर्थशास्त्रीले सुझाव दिइरहेछन्। सन् २०१९ र २०२० मा दोस्रो विश्वयुद्ध यताकै सबैभन्दा बढी असमानता बढेको र विश्वका सबैभन्दा धनी १० प्रतिशतले विश्वका आयको ५२ प्रतिशत हिस्सा ओगटेको तथ्यांक छ। विश्वका आधा जनसंख्याले कुल आयको ८५ प्रतिशत हिस्सा मात्र रहेको अवस्था छ। एकातिर अहिले विश्वका अर्बौं मानिसले खाद्यान्नमा महँगी, अभाव र भोकमरी झेलिरहेछन्। अर्कोतर्फ यही अवधिमा विश्वमा अर्बपतिहरूको संख्या बढिरहेको देखिन्छ। यसैलाई लिएर मानवीयता, सामाजिक न्यायलाई प्राथमिकता दिने विश्वका जोसेफ स्टिलिग्ज, जयन्ती घोष, थोमस पिकेटी, वान्की मुनजस्ता घघडान अर्थशास्त्रीले संयुक्त राष्ट्रसंघ र विश्व बैंकजस्ता संस्थालाई पत्र लेखेका छन्। विश्व बैंक र राष्ट्रसंघलाई उनीहरूले लेखेको संयुक्तपत्रमा भनिएको छ, चरम असमानता कम गर्न काम गरिरहेका विश्वभरका अर्थशास्त्रीका तर्फबाट संयुक्त रूपमा यो पत्र लेख्दैछौं। यो पत्रमार्फत हामी राष्ट्रसंघको दिगो विकासका लक्ष्यहरू (एसडीजी) र विश्व बैंकका नयाँ राणनीतिक लक्ष्य र सूचकहरूको सुनिश्चितता गर्न चरम असमानतालाई कम गर्दै लैजाने प्रयासलाई दोब्बर बनाउन आग्रह गर्न चाहन्छौं। विश्वका अर्बपतिहरूको सूची सार्वजनिक गर्ने फोब्र्सले जनाएअनुसार सन् २०२३ मा विश्वमा २६४० जना डलरमा अर्बपति छन्। सन् २०२३ मा विश्वका मुठ्ठीभर अर्बपतिहरूको कुल सम्पत्ति १२२ खर्ब डलर (१२ दशमलब २ ट्रिलियन) छ। पछिल्ला वर्ष एसिया महादेशमा झन् बढी अर्बपति थपिएका छन्। त्यसले युरोप अमेरिकाभन्दा बढी असमानता एसियामा भित्रिरहेको देखाएको छ। फोब्र्सको सूचीमा भारतीय नागरिकको संख्या १ सय ६७ पुगिसकेको छ। संसारभर आफूलाई कम्युनिस्ट मुलुकको रूपमा चिनाउन चाहने र समाजवादको अभ्यास गरिरहेको बताउने चिनियाँकै अर्बपति संख्या फोब्र्सको अनुसार ४ सय ९५ जना पुगिसकेको छ। नेपालजस्तो गरिब देशले समेत विनोद चौधरीलाई अर्बपतिको रूपमा लगातार बोकिरहेको छ। गत वर्ष उनले ४० अर्ब नेपाली रकमको सम्पत्ति थपेको थिए। यसरी संसारभर सीमित मानिसमा साधन, स्रोत र सम्पत्ति थुप्रिरहँदा समाजवाद, लोकतन्त्र, सामाजिक न्याय र मानवीयता कमजोर बनिरहेको प्रमाणित हुन्छ। विश्वमा आठ अर्ब जनसंख्या पुगेको छ। तर दशकयता विश्वमा भोकमरीको बढ्दै गएको राष्ट्रसंघीय निकायले सार्वजनिक गरेको प्रतिवेदनले जनाएको छ। संयुक्त राष्ट्रसंघीय निकायहरूले तयार पारेको संयुक्त प्रतिवेदनमा सन् २०३० सम्ममा भोकमरी उन्मूलन हुने सम्भावना नरहेको उल्लेख छ। सन् २०१९ मा विश्वको जनसंख्याको ७९ प्रतिशत भोकमरीमा रहेकोमा सन् २०२२ मा यो बढेर ९२ प्रतिशत पुगेको छ। औसतमा विश्वका ७३ करोड ५० लाख मानिस भोकमरीको चपेटामा परेको राष्ट्रसंघको प्रतिवेदनमा छ। सन् २०२३ मा भोकमरीको प्रतिशत झन् बढ्ने कुराको आकलन विश्वमा भारतले चामल निर्यातमा लगाएको बन्देजले पनि इंगित गर्छ। भारतजस्तो अन्न भण्डार देशले आफ्नो बढेको जनसंख्याको खाद्य सम्प्रभुताका लागि निर्यात गर्ने कुरामा बन्देज लगाउन थालिसकेको छ। केही अघिमात्रै आईएमएफले भारतलाई चामल निर्यातमा लगाएको बन्देज फुकुवा गर्न अनुरोध गरिसकेको छ। त्यसकारण विश्वभर अहिले भोकमरी, अभाव, बेरोजगारी र असमानता बढिरहेको देखिन्छ। पुँजीपतिहरूको चपेटामा गरिब परिरहेछन्। एकाथरीले अथाहा मोजमस्तीको जीवन बाँचिरहेका छन् भने अर्काथरीले भोकमरीले तड्पिएर मरिरहेका छन्। विश्वमा हरेक मिनेटमा ११ जनाले भोकमरीकै कारण ज्यान गुमाइरहेका छन्। यो दुरवस्थाको अन्त्य कहिले हुन्छ ? नेपालजस्तो अतिकम विकसित मुलुक (जो खाद्यान्नदेखि अरू धेरै कुरामा परनिर्भर बन्दैछ)ले विश्वका मञ्चहरूमा आवाज उठाउन जरुरी छ। किनकि धर्ती, आकाश, हावापानी, पृथ्वी कसैको पेवा होइन, सबैका साझा हुन्। नेपालमा गरिबी र असमानताको अवस्था संसारकै सबैभन्दा ठूलो एसिया महादेशमा अफगानिस्तान, यमन, ताजिकिस्तान, क्रिगिस्तानपछि पाँचौं नम्बरको गरिब मुलुकको सूचीमा नेपाललाई पाउन सकिन्छ। जबकि एसियामा ४८ मुलुक छन्। सबैभन्दा बढी भूभाग र विश्वका ६० प्रतिशतभन्दा बढी जनसंख्या एसियामै छ। एसियाका २४ वटा देश र अफ्रिकाका केही देशबाहेक अमेरिका, अस्टेलिया, युरोप त समृद्धशाली महादेश हुन्। जहाँका नागरिकको शैक्षिक स्तर, जीवनस्तर, आर्थिकस्तर वैभवशाली छ। उनीहरू राज्यले दिने सुविधाले भरिपूर्ण छन्। राज्यले स्वास्थ्य उपचारदेखि शिक्षा, रोजगारीसम्म ग्यारेन्टी गरेको देखिन्छ। नेपालमा भने बेरोजगारीको चरमरूप छ। शैक्षिक बेरोजगारी झन् भयावह छ। प्लस टु सकेपछि युवा विदेश टाप कस्ने गरेका छन्। तीन करोड जति पनि जनसंख्या नभएका मुलुकको झन्डै ६० लाखभन्दा बढी (औपचारिक तथा अनौपचारिक आँकडाअनुसार) काम गर्न सक्ने उमेरका मानिसले रोजगारीका लागि विदेश जानु परेको छ। गरिबी र विवशताको योभन्दा अर्को नमुना के हुन्छ ? वास्तवमा गरिब हुनु र बेरोजगार हुनु लगभग उस्तै हुन्। काम गर्न सक्ने उमेरका गरिब विदेशमा छन् भने काम गर्न नसक्ने उमेरका गरिब गाउँमा छन्। कर्णाली प्रदेशका १० मध्ये ६ जिल्लामा भोकमरीको महामारी छ। त्यहाँको आन्तरिक उत्पादनले तीन महिनालाई पनि नपुग्ने अवस्था छ। कर्णालीका जुम्ला, हुम्ला, कालीकोट, जाजरकोट, डोल्पा र मुगुमा २५ हजार मेक्ट्रिकटन खाद्यान्न अभाव हुने गरेको प्रदेश सरकारकै तथ्यांक छ। त्यसबाहेक कर्णालीकै सुर्खेत, रुकुम, सल्यान र दैलेख पनि पूर्णरूपमा खाद्य सुरक्षा भएको जिल्ला होइनन्। यसरी पूरै कर्णाली भोको छ। जनताले रातो चामल देख्न दसैं आउनु पर्छ। त्यो पनि कसैले अनुदान वा राहतमा चामल मिल्क्याएका बखत। सरकारले के बुझ्न जरुरी छ भने धनी र गरिबबीचको खाडल अन्त्य गर्ने प्रणाली विकास गर्न नसक्दासम्म आर्थिक समृद्धि र खुसी नेपालीको नारा गुलिया गफ मात्रै हुनेछन्। गरिबहरू धनी हुन धेरै गाह्रो, धनीहरू झन्झन् धनी हुन धेरै सजिलो छ। यसरी गरिबी निवारण कसरी सम्भव होला र ? त्यसकारण धनीलाई धनीमात्र बनाउने तर झन्झन् धनी हुँदै जाने अवस्थाबाट रोक्ने अनि गरिबलाई क्रमशः धनी हुन सघाउने किसिमको आर्थिक प्रणाली, कर प्रणाली र राज्यको प्राथमिकता नहुँदासम्म असमानता दूर हुने छैनन्।"
भुटानको पारोलाई हराउँदै मछिन्द्र एएफसी कपको दोस्रो चरणमा प्रवेश,काठमाडौं : एसियाली फुटबल महासंघ (एएफसी) एएफसी कप फुटबल प्रतियोगितामा नेपालको मछिन्द्र क्लबले भुटानको पारो एफसी क्लबलाई पराजित गर्दै प्रतियोगितको दोस्रो चरणमा पुगेको छ। त्रिपुरेश्वरस्थित दशरथ रंगशालामा आज भएको खेलमा मछिन्द्र क्लब पारो एफसी क्लबलाई ३२ गोलअन्तरले पराजित गर्दै प्रतियोगिताको दोस्रो चरणमा प्रवेश गरेको हो। सहिद स्मारक ए डिभिजन लिगको उपविजेता बनेको मछिन्द्रले एएफसी कप खेल्ने अवसर पाएको हो। लिगमा च्यापियन बनेको चर्च ब्वाइज क्लबसँग एएफसी क्लबको लाइसेन्स नहुँदा उपविजेता बनेको मछिन्द्रले मौका पाएको हो। खेलमा पहिलो अग्रता भने पारो एफसीले लियो। खेल सुरु भएको सातौं मिनेटमा काजुओ होम्माले गोल गर्दै सुरुआती अग्रता दिलाए। पारो एफसीले गोल गरेको पाँच मिनेट पनि बित्न नपाउँदै मछिन्द्रले गोल फर्कायो। मछिन्द्रका खेलाडी विमल घर्तीमगरले खेलको १२औं मिनेटमा गोल गर्दै खेललाई एकएक गोलको बराबरीमा ल्याए। एरिक विष्टको छोटो कर्नर पासमा आयुष घलानको सहयोगमा विमलले हेडरमार्फत् सुन्दर गोल गरे। खेलको १५औं मिनेटमा आयुष घलानले नै गोल गर्दै मछिन्द्रको अग्रता दोब्बर बनाए। त्यसपछि खेलको ३९औं मिनेटमा विदेशी खेलाडी अफिज ओलावालेले गोल गर्दै मछिन्द्रको अग्रता तेब्बर बनाए। उनले ओमोलाजा करिमको पासमा गोल गरेका हुन्। खेलको पहिलो हाफसम्म ३१ गोलको अग्रता लिएको मछिन्द्रले खेलको दोस्रो हाफमा एक गोल खान पुग्यो। खेलको ७१औं मिनेटमा पारो एफसीका इभान्स अशान्तेले एक गोल थपे। यस जितसँगै अब मछिन्द्रले एएफसी कपको दोस्रो चरणमा भारतको मोहन बगान क्लबसँग खेल्नेछ। उक्त खेल यही साउन ३१ गते हुनेछ। यस खेलको विजेताले बंगलादेशको ढाका अबहानी क्लब र माल्दिभ्सको क्लब इगल्स बीचको विजेतासँग आगामी भदौ ५ गते खेल्नेछ। मछिन्द्रले गत वर्ष पनि एएफसी कपको प्रारम्भिक चरण खेलेको थियो। जसमा मछिन्द्र श्रीलंकन क्लब ब्लु स्टारसँग घरेलु मैदानमै पराजित भएको थियो।
"फ्रान्सले अस्ट्रेलियाको सामना गर्ने, मोरक्को बाहिरियो","एडेलेड : एजेनी ले सोमरको दुई गोलप्रेरित फ्रान्सले अन्तिम १६ अन्तर्गत मंगलबार मोरक्कोलाई ४० मा पराजित गर्दै क्वार्टरफाइनल यात्रा तय गरेको छ। अस्ट्रेलियाको एडेलेडमा भएको खेलमा अफ्रिकी टिमविरुद्ध हाबी बनेको फ्रान्सका लागि कादिदियातो दियानीले १५औं मिनेटमा पहिलो गोल गरेकी थिइन्। त्यसको पाँच मिनेट नबित्दै केन्जा डालीले फ्रान्सको अग्रता दोब्बर पारेकी थिइन्। सुरुआतमै फ्रान्सेली आक्रमणसामू टिक्न नसकेको मोरक्कोले २३औं मिनेटमा तेस्रो गोल खायो। सोमरले व्यक्तिगत पहिलो गोल २३औं मिनेटमा गरेकी थिइन्। त्यसपछि सम्हालिने कोसिस गरेका मोरक्कोले ७०औं मिनेटमा सोमरबाटै चौथो गोल खाएको थियो। जितसँगै अन्तिम आठमा पुगेको फ्रान्सले सेमिफाइनल प्रवेशका लागि आयोजक मुलुक अस्ट्रेलियासँग खेल्ने छ। अस्ट्रेलिया सोमबार भएको अन्तिम १६ को खेलमा डेनमार्कलाई २० गोलको नतिजामा पराजित गर्दै क्वार्टरफाइनलमा पुगेको हो। विश्वकपको क्वार्टरफाइनल समीकरण पूरा भएको छ। अन्तिम चारमा स्थान बनाउन स्पेन र नेदरल्यान्ड्स, जापान र स्वीडेन, इङ्ल्यान्ड र कोलम्बिया तथा अस्ट्रेलिया र फ्रान्स एक अर्कामा आमनेसामने हुनेछन्।"
"सेयर बजारमा २८ अंकको गिरावट, कारोबार रकम १ अर्बमा झर्यो",काठमाडौं : साताको तेस्रो सेयर कारोबार दिन मंगलबार नेप्से परिसूचक दोहोरो अंकले घटेको छ। यसअघि आइतबार र सोमबार निरन्तर ओरालो लागेको सेयर बजारले आज पनि ओरालो यात्रालाई निरन्तरता दिएको हो। नेप्से परिसूचक २८४० अंकले बढेर २०१९८५ विन्दुमा पुगेको छ। सेन्सेटिभ इण्डेक्स ४८६ अंकले घटेर ३८५५६ विन्दुमा अडिएको छ। यसदिन २६५ कम्पनीको ४८ लाख ६० हजार ७४१ कित्ता सेयर १ अर्ब ७३ करोड ७० लाख १४ हजार ४९९ रुपैयाँमा कारोबार भयो। सोमबार नेप्से परिसूचक ३२१ अंकले घटेर २०४८२६ विन्दुमा पुगेको थियो। सो दिन २ अर्ब ३३ करोड ३५ लाख मूल्य बराबरको सेयर कारोबार भएको थियो। त्यसअघि आइतबार नेप्से परिसूचक ३८ अंकले घटेको थियो। सो दिन २ अर्ब ६८ करोड मूल्य बराबरको सेयर कारोबार भएको थियो। सेयर बजार दोहोरो अंकले ओरालो लागेपनि दुई कम्पनीको सेयर मूल्य सकारात्मक सर्किट लेभलमा कारोबार भएको छ। स्वरोजगार लघु वित्त विकास बैंकको सेयर मूल्य १० प्रतिशत र नेपाल रिपब्लिक मिडियाको सेयर मूल्य ९९७ प्रतिशतले बढेको हो। कारोबार रकमका आधारमा आईएमई लाइफ इन्स्योरेन्स शीर्षस्थानमा रह्यो। सो कम्पनीको १७ करोड बढि मूल्यको सेयर कारोबार भयो। यसैगरी शिवम सिमेन्टको ६ करोड र एभरेष्ट बैंकको ४ करोड बढि मूल्यको सेयर कारोबार भयो। कारोबारमा आएका १३ वटै उपसमूहको सूचक नकारात्मक देखिएका छन्। आज १९८ कम्पनीको मूल्य घट्दा २२ को मात्रै बढ्यो। २ कम्पनीको मूल्य भने स्थिर रह्यो।
शैलुङ कन्स्ट्रक्सनले निर्माण गरेको भक्तपुरनगरकोट सडकको कालोपत्रे गुणस्तरहीन,"भक्तपुर : विगत १० वर्षदेखि निर्माण सम्पन्न नभएर अलपत्र हुँदै आएको भक्तपुर भत्केकोपाटीनगरकोट सडकखण्डमा गुणस्तरहीन काम भएको पाइएको छ । सोमबार भक्तपुरनगरकोट सडकखण्डको अबस्थाका बारेमा जानकारी लिन भक्तपुरका प्रमुख जिल्ला अधिकारी खगेन्द्रप्रसाद रिजालको नेतृत्वमा जिल्लाका राजनीतिक संयन्त्रका प्रतिनिधि, चाँगुनारायण नगरपालिकाका जनप्रतिनिधि, सडक निर्माण आयोजनाका प्रतिनिधि एवं सञ्चारकर्मीसहितको अनुगमनमा सडक निर्माणमा गुणस्तरहीन काम भएको निष्कर्ष निकालिएको हो । सडक अनुगमनपछि नगरकोटमा सञ्चारकर्मीसँग कुरा गर्दै प्रजिअ रिजालले सडक अनुगमनका क्रममा निर्माण कम्पनीले सडकको कालोपत्र गुणस्तरहीन रहेको निष्कर्ष निकालेको बताए । उनले भने, सडक निर्माणको अन्तिम चरणमा पुगेको पाइयो तर सडकको कालोपत्र गुणस्तरीय छैन, अहिलेकै अवस्थामा सडक स्तरोन्नति गरेरमात्रै हस्तान्तरण गर्नुपर्ने देखिन्छ, यद्यपि झरी रोकिनेबित्तिकै सडक निर्माणको बाँकी काम अगाडि बढाएर आगामी दसैँसम्ममा निर्माण सम्पन्न गर्ने प्रतिबद्धता जनाएका छन्, अब पनि निर्माण सम्पन्न नभए सरकारले ठेक्का रद्द गरेर कारबाही गर्नेछ । निर्माण व्यवसायीले स्थानीय सरकार, जिल्ला प्रशासन कार्यालय, सरोकारवाला निकायसँग समन्वय नगरेको पाइएको जनाउँदै विभिन्न ठाउँमा आएका अवरोध हटाउन पहल गर्ने बताए। अनुगमनमा चाँगुनारायण नगरपालिकाका उपप्रमुख रमेश बुढाथोकीले आयोजनालाई पटकपटक बोलाउँदा पनि नगरपालिकामा समन्वय गर्न नआएको बताउँदै समस्या आएको ठाउँमा नगरप्रमुख तथा उपप्रमुख आफैं उभिएर समस्या समाधान गर्न तत्पर रहेको जानकारी दिए । भक्तपुरनगरकोट सिपाघाटबालाजु त्रिशूली सडक योजना कार्यालयको आयोजनाअन्तर्गत रहेको उक्त सडकको आयोजना सबइन्जिनियर सुनिता धुकुछुले सडकको काम ९४ प्रतिशत सम्पन्न भएको बताउँदै आगामी असोजसम्ममा सम्पन्न गर्ने प्रतिबद्धता निर्माण कम्पनीले जनाएको जानकारी दिए । शैलुङ कन्स्ट्रक्सनका सुपरभाइजर अनुप अधिकारीले आगामी दुई महिनाभित्र निर्माण सम्पन्न गरेर हस्तान्तरण गर्ने दाबी गरे । विसं २०७३ असार ३ गतेसम्म सम्पन्न गरेर हस्तान्तरण गर्ने गरी २०७१ जेठ २२ गते शारदाप्रसाद अधिकारीको शैलुङ कन्स्ट्रक्सन र भारतीय कम्पनी अराभली इन्फ्रापावर लिमिटेडले संयुक्तरूपमा निर्माण गर्ने गरी नेपाल सरकारसँग ठेक्का सम्झौता भएको थियो । रु २७ करोडमा ठेक्का सम्झौता भए पनि बजेट थप गरेर रु ३१ करोड पुर्याइएको १५ किलोमिटर छ सय ६० मिटर लामो भक्तपुरनगरकोट सडकखण्ड नौपटक म्याद थप गर्दा पनि सम्पन्न नभएपछि यसअघि सरकारले ठेक्का सम्झौता रद्द गर्न पत्राचारसमेत गरेको थियो ।"
राष्ट्र बैंकले एक अर्ब १५ करोड लगानी गर्दै,"काठमाडौं : नेपाल राष्ट्र बैंकले लाख रुपैयाँ बैंक तथा वित्तीय संस्थामा १ वर्षे मुद्दतीमा लगानी गर्ने भएको छ। राष्ट्र बैंकको उपदान तथा पेन्सन जस्ता विभिन्न कोषमा रहेको रकम लगानी गर्न लागेको हो। केन्द्रीय बैंकले उक्त रकमलाई २०८० भदौ ३ देखि २०८१ भदौ ३ गतेसम्म (३६६ दिन) को मुद्दती निक्षेपमा लगानी गर्दैछ। यसैक्रममा केन्द्रीय बैंकले ९२ करोड रुपैयाँ बराबरको मुद्दती निक्षेप वाणिज्य बैंकमा राख्ने भएको छ। यसैगरी, विकास बैंकमा करोड १७ करोड २५ लाख रुपैयाँ र वित्त कम्पनीहरूमा ५ करोड ७५ लाख रुपैयाँ बराबरको रकम लगानी गर्ने भएको छ। राष्ट्र बैंकले तोकेको सीमाभित्र रही बैंकहरूले चाहेको रकम तथा उक्त रकमका लागि प्रस्ताव गरिएको ब्याजदर समेत खुलाई साउन २३ गते बिहान १० बजेदेखि बेलुकी ७ बजेसम्म पेश गर्न अनुरोध गरेको छ। लगानी गर्न इच्छुक संस्थाले चाहेको ब्याजदर समेत खुलाएर पठाउन राष्ट्र बैंकको वित्त व्यवस्थापन विभागले अनुरोध गरेको छ। पछिल्लो समय बैंकिङ प्रणालीमा तरलता प्रशस्त छ। कर्जा निक्षेप (सिडी) अनुपात ९० प्रतिशत हुनुपर्नेमा अधिकांशको खुकुलो छ। राष्ट्र बैंकको तथ्यांकअनुसार अहिले २० वटा वाणिज्य बैंकको सिडी अनुपात औसत ८३२९ प्रतिशत छ। सिडी खुकुलो भए पनि एक बैंकले अर्को बैंकलाई दिने छोटो अवधिको कर्जाको अन्तर बैंक ब्याजदर भने ५३५ प्रतिशत छ। यत्तिको ब्याजदर भइरहँदा लामो अवधिको केन्द्रीय बैंकको निक्षेपमा राख्दा बैंकहरूलाई सहज हुने देखिन्छ।"
"खेत बाँझै, गण्डक नहरमा आएन पानी","आकाशे पानीको भरमा धानखेती गर्दै आएका यहाँका किसान लामो समयदेखिको खडेरीले पीडामा छन्। वीरगन्ज : तराईको उखरमाउलो गर्मीमा पीपलको रुखमुनिको छहारीमा बसेर सुस्ताउँदै थिए ७४ वर्षीय मंगल साह। छेउमै रहेको गण्डक नहरतर्फ देखाउँदै मंगलले भने, पानीको यस्तो अनिकाल त जीवनमै केहिले देखेको थिइन्। न चापकलमा पानी छ, न नहरमा। पानी लाउन नसक्दा धान खेत चिरा परिसक्यो। यो सालको खेती त भगवान् भरोसा छ। आकाशे पानीको भरमा धानखेती गर्दै आएका यहाँका किसान लामो समयदेखिको खडेरीले पीडामा छन्। त्यसैमा गण्डक नहरमा पनि पर्याप्त पानी नआउँदा किसानको समस्या झनै चर्किएको छ। मंगलकै छिमेकी बाराको महागढीमाई नगरपालिका७ तेलकुवाँका किसान बिगु यादव भन्छन्, खडेरी र सुक्खाले खेतमा भएको बोरिङ पनि सुकिसकेको छ। पम्पीसेटले पानी पटाउँ भने नहरमा पनि पानी पर्याप्त छैन। तेलकुवाँकै अर्का किसान हृदय यादवको पनि गुनासो उस्तै छ। भन्छन्, यसपालि त वर्षा पनि त्यति भएन। खेत छेउमै गण्डक नहर त छ तर नामको मात्रै। नहरमा यति थोरै पानी आइरहेको छ कि पम्पीसेटले तान्न पनि पुग्दैन। यो गण्डक नहर त हाम्रा लागि आकाशको फल जस्तै भएको छ। भारतीय पक्षले विगत एक दशकयतादेखि गण्डक नहरमा दुई देशबीचको सम्झौता अनुसारको पानी नदिँदा नहरमा आश्रित पर्सा, बारा र रौतहट गरी तीन जिल्लाका किसानहरू बर्सेनि समस्यामा पर्ने गरेका छन्। त्यसमा पनि यस वर्ष तराई मधेसमा लामो समयदेखि खडेरी परेका कारणले अहिले धान खेतीको सिजनमा किसानहरूमाथि झन् पीडा थपिएको छ। नेपालभारतबीचको गण्डक सम्झौताअनुसार नेपालतर्फको नहरमा भारतले ८ सय ५० क्युसेक प्रतिसेकेन्ड पानी दिनुपर्ने उल्लेख छ। तर, आर्थिक वर्ष २०७०७१ यतादेखि भने भारतले नेपालतर्फको नहरमा सम्झौतामा उल्लेख गरिएको भन्दा झन्डै आधा परिमाणमा मात्र पानी दिने गरेको नारायणी सिँचाइ व्यवस्थापन कार्यालय वीरगन्जका सूचना अधिकृत एवं इन्जिनियर सुरेश साह बताउँछन्। उनका अनुसार यसपालि धानबालीको सिजनका लागि भारतीय पक्षले दुई महिना ढिला गरी असार १५ गतेदेखि मात्रै पानी दिन सुरु गरेको थियो। त्यो पनि सुरुमा २ सय क्युसेक मात्र पानी नेपालतर्फको नहरमा भारतले छोडेको थियो। त्यसपछि पटकपटकको आग्रह र दबाबपछि विस्तारै बढाउँदै लगेर भारतले आइतबार ५ सय क्युसेक पानी दिएको साह बताउँछन्। साह भन्छन्, आव २०६९७० सम्म सम्झौताअनुसारकै पानी नहरमा भारतबाट आउँथ्यो। तर, त्यसपछि एक दशक भइसक्यो आधा मात्रै पानी नहरमा भारतले दिइरहेको छ। हामी भारतको रामनगरस्थित गण्डक नहरको दोन कार्यालयमा पटकपटक गएर भेट्छांै। सम्झौताको कुरा गर्छांै तर सुनुवाइ भने आजसम्म हुन सकेको छैन। जति कराए पनि उसले सम्झौताको आधा मात्रै पानी आइरहेको छ। भारतले सम्झौताको आधा मात्र पानी नहरमा दिइरहेका कारण अहिले पर्सा र बारामा ३३ दिनको आलोपालो गरेर पानी वितरण गरिरहेको साहले बताए। उनी भन्छन्, बारामा पनि १२ नम्बर ब्लकसम्म मात्र पानी पुग्न सकेको छ। रौहतट जिल्लाको त कुरैै नगरे हुन्छ, रौतहटको नहरमा त नहर बनेको समयदेखि नै पानी पुयाउनै सकिएको छैन। गण्डक नहरबाट पर्सा, बारा र रौतहट गरी तीन जिल्लाका ३७ हजार ४ सय हेक्टर जग्गा सिञ्चित गर्ने लक्ष्य हो। तर, भारतले सम्झौताको आधा मात्रै पानी दिँदै आएका कारण रौतहटमा अहिलेसम्म पानी पुयाउनै नसकिएको साहको भनाइ छ। गण्डक नहरको त्रिवेणीस्थित मुहानबाट भारतीय पक्षले गण्डक नहरतर्फ १ हजार ५ सय क्युसेक पानी छोडेको छ। तर, भारतीय भूमि हुँदै नेपालसम्म आउँदा नेपालतर्फको नहरमा ५ सय क्युसेकभन्दा कमै पानी आइरहेको साहले जनाए। गण्डक सम्झौताअनुसार नेपालतर्फको नहरमा भारतले ८५० क्युसेक प्रतिसेकेन्ड पानी दिनुपर्ने उल्लेख छ। आव २०७०७१ देखि भारतले नेपालतर्फको नहरमा सम्झौतामा उल्लेख भएको भन्दा झन्डै आधा परिमाणमा मात्रै पानी दिने गरेको छ। यसबारेमा भारतीय पक्षलाई पटकपटक भेटेर गुनासो गर्दा उनीहरूले नहरको संरचना पुरानो भई कमजोर भएका कारण नहरमा कम पानी छाड्ने गरेको जवाफ आउने साह बताउँछन्। उनी भन्छन्, तर हाम्रो नेपालतर्फको नहरको संरचना भारतको भन्दा ठीक छ। किनभने हामीले समय समयमा नहरको सफाइ र संरचनाको मर्मत सम्भार गर्दै आएका छौं। त्यसका कारण भारतीय पक्षले सम्झौताअनुसारको ८५० क्युसेक नै पानी दियो भने पनि त्यसलाई हाम्रो नहरले थेग्छ, नहरमा कुनै नोक्सानी पुग्दैन। समस्या त भारततर्फको नहरको संरचनामा छ। त्यो उनीहरूको आन्तरिक समस्या हो। हामीलाई हाम्रो नहरमा सम्झौता अनुसारको पानी दिनुपर्छ। इन्जिनियर साहका अनुसार गण्डक नहरको संरचना निर्माण भई सञ्चालनमा आएको झन्डै ५० वर्ष पूरा भइसकेकाले फेरि गण्डक सम्झौताको पुनरावलोकन गरी नहरको संरचना पुनर्निर्माण गर्नुपर्ने आवश्यकता छ। साह भन्छन्, गण्डक नहरको संरचनाको आयु ५० वर्षको थियो। ५० वर्ष बितिसकेकाले धेरै संरचनाहरू जीर्ण भइसकेका छन्। त्यस कारण दुवै देशले गण्डक सम्झौताको पुनरावलोकन गर्नु जरुरी भइसकेको छ। साहका अनुसार गण्डक नहर सम्झौतामा भारतीय पक्षले वर्षमा दुई पटक (धान र गहँु बालिका लागि) नेपालतर्फको नहरमा पानी दिनुपर्ने उल्लेख छ। धान बालीका लागि वैशाख १५ देखि असोज १५ सम्म र गहँु बालीका लागि पुस १५ देखि फागुन १५ गतेसम्म नेपालतर्फको नहरमा पानी दिनुपर्ने सम्झौतामा जनाइएको छ। भारत सरकारले नेपालका तीन जिल्ला (पर्सा, बारा र रौतहट) का गरी ३७ हजार ४ सय हेक्टर जग्गा सिञ्चित हुने गरी सन् १९७५ र ७६ मा दुई चरणमा ८१ किलोमिटर गण्डक नहर निर्माण गरी नेपाल सरकारलाई हस्तान्तरण गरेको थियो। नवलपरासीको भैंसालोटनस्थित नेपालभारत सीमामा निर्मित ब्यारेजबाट भारतीय पक्षले गण्डक नहरमा पानी छोड्ने गर्छ। भारतमै ९२ किमी यात्रा गरेर गण्डक नहर नेपालमा भने पर्साको जगरनाथपुर गाउँपालिकाको जानकीटोलाबाट प्रवेश गर्छ। नेपालतर्फको गण्डक नहरलाई १५ वटा ब्लकमा विभाजन गरिएको छ।"

शीर्षक,विवरण
आमा पुज्ने महान् पर्व,"वैशाखकृष्ण औंसीका दिन मातृभक्त आआफ्ना छोराछोरीहरूले श्रद्धा र सम्झना गर्ने महत्त्वपूर्ण दिन हो। मातृदेवो भव अर्थात् आमालाई देवता समान मान। यस उक्तिको सन्दर्भ मातातीर्थ औंसीसँग गाँसिएको छ। मातातीर्थ औंसीका रूपमा वैशाख कृष्ण अमावश्यका दिनलाई मनाउने चलन छ। आमाको महत्त्व एवं गरिमालाई सम्मान गर्दै नेपालमा मातृ दिवस तथा आमाको मुख हेर्ने दिनका रूपमा विशेष ढंगले मनाइन्छ। जन्म दिने आमाप्रति आदर व्यक्त गर्न पौराणिक कालदेखि मनाइँदै आएको महान् पर्व हो। आजको दिन आमाले गरेका महान् र कष्टपूर्ण कामहरूको सम्झना गरिन्छ। आमाप्रति सम्मान गर्दै गरिमा सम्झने दिन पनि हो। यिनै आमा जसले हामीलाई संसार देखाइन्, पाइला चाल्न तातेताते गर्दै सिकाइन्। दस महिनासम्म गर्भमा राखेर जन्माइन्। अनि काखमा राखेर पालिन्। देवीको प्रतिरूप अनि ममता कि खानी अनि बालापनामा हाम्रा हरेक इच्छा, आकांक्षा अनि चाहिएको कुरा पूरा गरिदिने, कल्पवृक्ष सरि, यस पृथ्वीलोकका सम्पूर्ण आमाहरूलाई कोटीकोटी नमन छ। मूलतः हिन्दू संस्कृतिअनुसार स्त्री जातिमध्ये आमाको स्थान निकै उच्च हुने भएकोले नै हामी आमालाई आदरणीय एवं पूजनीय स्त्री जातिको रूपमा मान्दछौं। आमाकै विशेष स्नेह र लालनपालनमा हामी हुर्किएका हुन्छौं। त्यसैले यस दिनलाई बडो धूमधामसँग आमाको सम्झना र मंगलमय कामना गर्दै मनाइन्छ। आमा हुनेहरू वा नहुनेहरूले पनि यस पर्वलाई परम्परागत रूपमा आफ्नो संस्कृतको एक प्रमुख अंगको रूपमा मनाउने प्रचलन चलिआएको छ। पौराणिककालमा हाम्रो संस्कृतिमा आमालाई पाँच भागमा विभाजित गरेको पाइन्छ। जुन मित्र पत्नी, राजपत्नी, गरिब पत्नी, पत्नीमाता अर्थात् सासू र आफ्नी आमा हुन्। त्यसकारण यी पाँचवटालाई नै सामूहिक रूपमा पञ्चमाताको संज्ञाले पुकारिन्छ। शास्त्रीय वाचन अनुरूप यी आमाहरूको आआफ्नो स्थानमा त्यतिकै महत्त्वपूर्ण रहेको पाइन्छ। तिनीहरूलाई हामीहरूको बढी माया मोहको रूपमा बन्दनीय तथा पूजनीय गर्ने परम्परा अध्यावधिकै नै रहेको छ। संसारको सबैभन्दा पवित्र नाता, आमा संसारको सबैभन्दा पवित्र सम्बोधन, आमा हामीमध्ये धेरैले सर्वप्रथम बोल्न सिकेको शब्द, आमा अनि पलपलमा सम्झना आउने, सुखदुःखमा झझल्को आउने एउटा अनुहार, आमा हो। हरेक वर्षको वैशाख कृष्णपक्षको औंसीमा आमाको मुख हेर्ने चलन छ, यस घडीलाई मातातीर्थ औंसी, मातृऔंसी एवं मातृ दिवस पनि भन्ने गरिन्छ। यसरी आमाप्रति विशेषभक्ति र भावयुक्त सम्मान गरिएको हुँदा यस दिनलाई आमाको मुख हेर्ने दिन भनिन्छ। यसर्थ बिहान सबेरै उठी स्नान गरी आमालाई उपहार प्रदान गर्ने, मिष्ठान्न भोजन खुवाई आमाको मुख हेर्ने र आशीर्वाद लिने गरिन्छ। आज आमाबाट टाढा रहेका सन्तानहरू आमालाई भेट्न पुग्छन्। आमालाई मीठा खानेकुरा खुवाउँछन्। विवाह गरेर पतिका घर गएका चेलीबेटीहरू पनि मीठा परिकारहरूसहित आमाघर अर्थात् माइत आइपुग्छन्। विभिन्न कारणले आमालाई भेट्न नपाएकाहरूले भने सञ्चारका विभिन्न साधनहरूमार्फत पनि सम्झने गर्छन्। यसरी मानिसहरूले सामाजिक सञ्जालहरूका माध्यमबाट पनि आमाप्रतिका भावना सम्झनाहरू व्यक्त गर्छन्। पौराणिक कालदेखि नै मनाउँदै आएको यो आमाको मुख हेर्ने दिन आमाले गरेका महान् र कष्टपूर्ण कामहरूको सम्झना गरिन्छ। आमा नभएकाहरूले पनि आमाको आत्माको मुक्तिको कामना गर्दै आज श्राद्धतर्पण गरी मातृत्वको स्मरण गर्दछन्। आज काठमाडौं उपत्यकाका नेवार समुदायले भने भक्तपुरको हनुमानघाट पुगी आमाको सम्झनामा परम्पराअनुसार श्राद्ध तर्पण गर्दछन्। यदि तपाईं पनि आमाबाट पर हुनुहुन्छ भने एकफेर आमालाई फोन गरेर आवाज सुन्ने पो हो कि ? या आमाको याद अनि स्मरण गर्दै साथीभाइसँग आफ्नी आमाको वर्णन र स्नेहको वृत्तान्त सुनाएर आमाको याद ताजा गर्ने पो हो कि ? जे गर्नुहुन्छ, राम्रो काम गर्नुहोस्। जगतको भलो होस् आमाको माया र उहाँले खुवाउनु भएका दूधका धाराहरूप्रति हामी वफादार र इमान्दार हुन जरुरी छ। यसरी हिन्दू संस्कृति या विश्वका जुनसुकै धर्ममा पनि आमाको महत्त्वपूर्ण स्थान रहेको छ। यसर्थ हाम्रो देशमा भने आफ्नै मौलिक संस्कृतिका धर्महरू तथा चाडपर्वहरूको आफ्नै किसिमको गरिमा भएको कुरा स्पष्ट छ। नेपालको ऐतिहासिक, धार्मिक, सांस्कृतिक, सामाजिक आदिको आवश्यक ज्ञान चाडपर्वहरूको अध्ययन बिना अपूरो नै हुने हुन्छ। हिन्दू धर्ममा त्रिऋण पितृ, ऋषि र देवऋणहरू चुकाउनु नै मानवमात्रको सर्वप्रथम कर्तव्य मानिएको छ। सो आदर्शको परिचालन उपर्युक्त चाडपर्वमा स्पष्ट रूपले देख्न सकिन्छ। वैवाहिक कार्यद्वारा सन्तान उत्पादन गरी वंश परम्परालाई कायम राख्नुको अतिरिक्त मातृ वा पितृ औंसीका दिन मानिसहरू आफ्ना आमा, पिताप्रति अपार श्रद्धा, भक्ति अर्पित गरेर पनि पितृऋण चुकाउँछन्। आजको दिन आमाप्रति सम्मान र आमालाई सम्झने दिन हो। यसर्थ समष्टि रूपमा अवलोकलन गर्दा उल्लेखित पाँच आमाहरूमध्ये जन्मभूमिप्रतिको कर्तव्य पूरा गर्नुपर्ने पनि हामी सबैको कर्तव्य त छँदैछ। यस कारणले होला उनीहरूलाई श्रद्धा, आदर, हमेशा गर्नुपर्ने हुन्छ। यस दिन आमा हुनेका लागि आमाको मुख हेर्ने र आमा नहुनेका लागि आमाका सम्झनाको श्रद्धा गर्ने दिन हो। तसर्थ वैशाखकृष्ण औंसीका दिन मातृभक्त आआफ्ना छोराछोरीहरूले श्रद्धा र सम्झना गर्ने महत्त्वपूर्ण दिन हो। यसैले यस दिन सबै नेपालीहरूले आआफ्नो आमा हुने या नहुने सबैले यो पर्व धूमधामका साथ मनाउने गर्छन्। यसैले होला यो जन्म दिने आमा तथा जन्मभूमि स्वर्गभन्दा प्यारो र पवित्र दिन पनि हो।"
जमिन उपयोगको जिम्मेवारी,"सरकारले भूउपयोग नियमावली संशोधन गर्दै कित्ताकाट खुला गरेसँगै अप्ठ्यारा प्रावधान सजिला बनेका छन्। अब जग्गाको उपयोगमा ध्यान पुर्याउने जिम्मेवारी स्थानीय तहमा थपिएको छ। किनभने, कुन जमिन कुन प्रयोजनमा उपयुक्त हो भन्ने विषयमा पालिका नै बढी जानकार हुन्छन्। नियमावली संशोधन गरी सजिलो बनाउने निर्णय सकारात्मक छ। तर, नियमन हुन सकेन भने उल्टो परिणाम भोग्नुपर्ने हुन सक्छ। त्यसैले जमिन पहिचान गर्न सक्ने भएकाले यो कामको मुख्य जिम्मेवारी स्थानीय भूउपयोग परिषद्को हुन आउँछ। म सचिव हुँदै भूउपयोग ऐन, राष्ट्रिय भूमि नीति आएको थियो। नीतिले जग्गाको उपयोग, मूल्यांकन, स्वामित्व, संरचनाको कुरा गर्छ। ऐनले कसरी उचित प्रयोग गर्ने विषय समेट्छ। जमिन बाँझो रहनु हुँदैन। उर्वराशक्ति कायम हुनुपर्छ। जहाँ जे सम्भावना र उपयुक्तता छ त्यहीअनुसार प्रयोग हुनुपर्छ। ऐनले दिएको अधिकार प्रयोग गरी सरकारले नियमावली जारी गरेको थियो। नियमावलीले निर्देशिका निर्माणमा संघीय सरकार र कार्यान्वयनमा प्रदेश तथा स्थानीय सरकारलाई अधिकार दिएको छ। नियमावली संशोधनमार्फत भूमिको असीमित खण्डीकरण गरी बिक्रीवितरणमार्फत अर्थतन्त्रलाई भूमितर्फ डाइभर्ट गर्ने सोच सरकारको छैन भन्ने मेरो बुझाइ छ। भूमिलाई बढीभन्दा बढी उत्पादनको काममा परिचालन गर्नुपर्छ। बाँझो नै रहे पनि भूमि बैंकमार्फत लिजमा दिएर सदुपयोग गर्न सकिन्छ। वर्गीकरणसँगै यस्ता अवसरको पहिचान राज्यले गरेको छ। कित्ताकाट खुलेसँगै सबै व्यक्ति, सरकार र व्यवसायी खुसी हुनुपर्छ। पुस्तापर्यन्तसम्म भूमिले मानव आवश्यकता पूरा गर्ने भएकाले भूमिलाई जता पायो त्यतै प्रयोग गर्न नहुनेमा सबै सजग रहनुपर्छ। जंगलका लागि कुन भूमि आवश्यक हुन्छ ? जंगललाई कसरी उपयोग गर्ने ? खेती गर्न कुन भूमि उपयुक्त हुन्छ ? सो भूमिलाई कसरी सदुपयोग गर्ने ? उपयुक्तता र सम्भावनाका आधारमा यस्ता प्रश्नको जवाफ दिन सक्नुपर्छ। कित्ताकाट गरेर घर बनाउँदा हुन्छ। किनबेचको व्यवसाय गर्दा पनि हुन्छ। तर, घर कस्तो बनाउने ? कति बनाउने ? जग्गाको भारवहन क्षमता कति हो ? यस्ता प्रश्नको जवाफ खोजिनुपर्छ। जग्गा कारोबार र प्लटिङ गर्ने दृष्टिकोणबाट मात्रै खोलिएको होइन। त्यो दृष्टिबाट खोल्नु पनि हुँदैन। बहुउपयोगिता रहेको भूमि प्राकृतिक सन्तुलन, मानवीय सभ्यता र खाद्य सुरक्षाको आधार हो। यी विषयलाई केन्द्रमा राखेर संघीय सरकारले गरेको निर्णयअनुसार स्थानीय भूउपयोग योजना बनाउनुपर्छ। सो योजनाका आधारमा स्थानीय सरकारले जग्गा कित्ताकाट गर्न, घर बनाउन, किनबेच गर्न दिने वा नदिने तय गर्नुपर्छ। हरेक प्रयोजनको मपदण्ड बनाउने जिम्मेवारी पनि पालिकाकै हो। त्यसैले कित्ताकाट गर्ने निर्णय आफैंमा राम्रो वा नराम्रोभन्दा पनि उपयोग र नियमनका आधारमा हेर्न आवश्यक छ। (मैनाली भूमि व्यवस्था, सहकारी तथा गरिबी निवारण मन्त्रालयका पूर्वसचिव हुन्।)"
सुर्तीजन्य पदार्थमा किन करवृद्धि ?,"छिमेकी मुलुकमा चुरोट एवं सुर्तीजन्य वस्तुहरूमा लाग्ने अप्रत्यक्ष कर नेपालको भन्दा धेरै छ। चालू आर्थिक वर्षको गत आठ महिनामा लक्ष्यअनुसार राजस्व उठेको छैन। वैदेशिक सहायता पनि प्रतिबद्धतामा सीमित छ। सरकारको बजेट घाटामा चलेको सूचनाहरू आम सञ्चारका माध्यमबाट सार्वजनिक भएका छन्। निजी क्षेत्र ऋणको ब्याजदर घटाउन लागेको छ। आर्थिक मन्दीको शंकामा राहत पाउन लागिपरेका छन्। मुलुकको अर्थतन्त्रलाई जोगाउने र चलायमान गराउने जिम्मेवार प्राप्त पदाधिकारीहरूबाट सामाजिक सुरक्षा व्यवस्थालाई धान्न नसकिने धारणा सार्वजनिक भएका छन् । यस्तो अवस्थामा सरकारले राजस्व परिचालनको लागि परम्परादेखि महŒवपूर्ण क्षेत्र मानिएको सुर्तीजन्य वस्तुमा लाग्ने अप्रत्यक्ष करमा पुनरावलोकन गर्नु एक उपयुक्त उपाय हुने देखिन्छ। टोबाको किल्स शब्दावली एक चेतावनीको उद्गार हो। विकसित मुलुकहरूमा चुरोट तथा सुर्तीजन्य पदार्थका बट्टापाउचमा यस्ता वैधानिक चेतावनी लेख्ने गरेको पाइन्छ। यसको सिधा अर्थ छ, त्यसभित्र सुर्तीजन्य पदार्थको रूपमा विष छ। जसको सेवनले ज्यान जान्छ। तैपनि मानिसले यसको उपभोगमा धन खर्चिएका छन्। त्यसैको सेवनबाट लाग्ने रोगको उपचारमा धन थप नास गरेका छन्। दीर्घकालसम्म सेवन गर्नेहरू आर्थिक रूपले धराशायी र अन्त्यमा मानवीय क्षति व्यहोरेका छन्। नेपालमा पनि करिब ३२ प्रतिशत १५ देखि ७९ वर्ष उमेरसमूहका नेपालीहरूले धूमपान गर्छन्। यो तथ्यांक हेर्दा धूमपान स्वास्थ्यको लागि हानिकारक छ भन्ने परम्परागत चेतावनीले खासै काम गरेको पाइँदैन। उपभोक्ताले सुर्तीजन्य पदार्थको उपभोग गर्न कम गरेनन्। त्यसैले सिधा भाषामा सुर्तीजन्य पदार्थले ज्यान लिन्छ भनेर विकसित मुलुकमा लेख्न थालिएको चेतावनीको अनुसरण नेपालमा पनि गर्नुपर्ने देखिन्छ। सुर्ती र सुर्तीजन्य पदार्थहरूको दीर्घकालसम्म सेवन गर्नेहरू क्यान्सरजस्ता गम्भीर रोगबाट पीडित हुने गरेको अध्ययनहरूले पुष्टि गरेका छन्। सम्बन्धित विज्ञ चिकित्सकहरूले सुझावसमेत दिएका छन्। चुरोटको सेवन गर्नेलाई फोक्सो, श्वासनलीको क्यान्सर हुन्छ। त्यस्तै खैनी, सुर्ती, जर्दा, गुटका जस्ता वस्तुको सेवन गर्नेलाई पनि मुख, घाँटी, आन्द्रालगायत शरीरका विभिन्न अंगहरूमा क्यान्सर हुने गरेको प्रमाणित छ। काँचो वा सुकेको सुर्ती कुनै पनि जीवजन्तु, किरा फट्याङग्राले खाँदैनन् तर मानिसले सेवन गरेका छन्। अर्थशास्त्रका पिता मानिने एडम स्मिथले करिब २ सय ५० वर्षपहिले सुर्ती (टोबाको) लाई मानवलाई आवश्यकताको वस्तु नभएको निष्कर्ष निकाल्दै कर लगाउनु उपयुक्त हुने सुझाव दिएका थिए। वास्तवमै मानिसको जीवनयापनका लागि सुर्तीलगायत यसबाट बनेका कुनै पनि उत्पादनबाट औषधीय वा पौष्टिक लाभ दिएको पाइँदैन। नेपालमा सुर्तीजन्य वस्तुको उपभोगको कारण सिर्जित समस्याले नेपालको कुल गार्हस्थ्य उत्पादनको करिब १०४ प्रतिशत आर्थिक नोक्सानी हुने स्वास्थ्य क्षेत्र सम्बद्ध अर्थशास्त्रीहरूले मत छ। यस्ता वस्तुको उपभोग नगरेमा यो आर्थिक नोक्सानीलाई बचतमा परिणत गरी देशको पूर्वाधार विकासमा अथवा उत्पादनमूलक कार्यमा प्रयोग गर्न सकिनेछ। मुलुकको वैदेशिक व्यापारको तथ्यांक हेर्दा कच्चा वा तयारी सुर्ती, सुर्तीजन्य तथा विद्युतीय चुरोट, हुक्का र सुर्ती मिश्रित गुट्खाजस्ता पदार्थको व्यापारमा राज्यले सदैव घाटामात्रै व्यहोरेको देखिन्छ। भन्सार विभागबाट प्रकाशित चालू आर्थिक वर्षको पहिलो आठ महिनाको तथ्यांकले दुई अर्ब ३४ करोड ६३ लाख र ७१ हजार व्यापार घाटा भएको देखाएको छ। अझ सरकारले यो अवधिको अधिकांश महिनाहरूमा सुर्तीजन्य पदार्थको (कच्चा पदार्थबाहेक) आयातमा प्रतिवन्ध लगाएको थियो। यस्तो प्रतिबन्ध नभएको भए यो घाटाको अंक अझै ठूलो हुने निश्चित थियो। नेपालसमेत सदस्य रहेको विश्व स्वास्थ्य संगठनले क्यान्सर रोगको प्रमुख कारक मानिएको सुर्तीजन्य वस्तुमा कर थपेर महँगो पार्न सुझाव दिएको छ। संगठनले त्यस्ता वस्तुको खुद्रा मूल्यमा ७५ प्रतिशतसम्म करको अंश हुने गरी करका दरहरू तोक्न सिफारिस गरेको छ। तर, नेपालमा यस्ता वस्तुहरूको खुद्रा मूल्यमा अप्रत्यक्ष करको अंश करिब ४१ प्रतिशतको हाराहारी रहेकाले कर बढाउने प्रशस्त सम्भावना छ। अर्थशास्त्रीय मान्यता पनि हो करले वस्तु महँगो हुन्छ। अप्रत्यक्ष करको वृद्धिबाट सुर्तीजन्य वस्तुहरूको मूल्य बढाउनुपर्छ भन्ने मान्यता सबै मुलुकहरूमा रहेको छ। विकसित देशहरूले यी वस्तुहरूमा उच्च दरमा कर लगाउनु राजस्वको आवश्यकताले भन्दा पनि सामाजिक हित हो। सामाजिकलाई ध्यानमा राखेर नै उच्च दरमा कर लगाएका छन्। नेपालजस्ता विकासोन्मुख मुलुकले कर बढाउँदा राजस्वको आवश्यकताको साथै सामाजिक हित पनि पूरा हुन्छ। जनउत्तरदायी सरकारले मुलुकको बृहत्तार आर्थिक स्वास्थ्यमा नकारात्मक प्रभाव पार्ने वस्तुमा कर वृवृद्धि गर्नुपर्छ। सुर्तीजन्य उत्पादनमा प्रचलित अप्रत्यक्ष करका दरमा वृवृद्धि अपरिहार्य छ। नीतिनिर्माताबाट बहुजन हिताय कार्य हुनुपर्छ। नेपालका छिमेकी देशहरूमा चुरोट र सुर्तीजन्य वस्तुहरूमा लाग्ने अप्रत्यक्ष कर नेपालको भन्दा धेरै रहेको छ। श्रीलंकामा ७७ प्रतिशत, बंगलादेशमा ७३ प्रतिशत, पाकिस्तानमा ६१ प्रतिशत र भारतमा ५३ प्रतिशत अप्रत्यक्ष कर रहेको छ। यसैगरी उत्तरको छिमेकी मित्रराष्ट्र चीनमा पनि ५५ प्रतिशतभन्दा बढी कर रहेकोमा नेपालमा भने ४१ प्रतिशतको हाराहारीमा छ। कर कम भएकै कारण नेपालमा यी वस्तुहरू सस्तो भएको हो। जसका कारण सर्वसाधारणको खरिद सामथ्र्य भित्र रहेको हो। सुर्तीजन्य वस्तुमा कर बढाउँदा गरिबहरूको कल्याण हुनेछ। ती पदार्थहरूमा लाग्ने अप्रत्यक्ष कर बढाएर मूल्य बढ्न पुग्छ। विपन्न वर्गले उपभोग त्याग्ने कारण स्वास्थ्य लाभ हुनेछ। महँगो उपचार खर्च र आर्थिक क्षति हुनबाट जोगिने छन्। नेपालले सुर्ती र सुर्तीजन्य उत्पादनमा परिमाणात्मक दरमा अन्तःशुल्क लगाउने गरेको छ। परिमाणमा आधारित राजस्वका दरमा बर्सेनि परिमार्जन गर्नुपर्छ। यदि नगरिएमा अर्थतन्त्रमा हुने नियमित मूल्यवृद्धि तथा मुद्रस्फीतिको कारण राजस्वको दर घट्न जानेछ। साथै, आर्थिक वृद्धिबाट प्रतिव्यक्ति आयमा तथा उपभोक्ताको क्रयशक्तिमा हुने बढोत्तरीले ती वस्तुहरू पनि सस्तोमा परिणत हुन्छन्। तसर्थः त्यस्ता पदार्थहरूमा बर्सेनि अन्तःशुल्कका दरहरूमा नियमित वृद्धि गर्नै पर्छ। धूमपान विरोधी अभियन्ताहरू त्यस्ता वस्तुहरूको उपभोगमा कमी आउने गरी कर र मूल्य बढोस् भन्ने चाहन्छन्। हो, सरकारले सुर्तीजन्य वस्तुमा गत विगत वर्षमा पनि अन्तःशुल्क बढाएको थियो। अन्तःशुल्कको दरमा गरिएको २०२५ प्रतिशतको सामान्य वृद्धिले ती वस्तुको बजार मूल्यमा खासै असर पारेको देखिँदैन। किनकि कुनै पनि वर्ष यी वस्तुको व्यापारमा कमी आएको छैन। त्यस्ता वस्तुको मूल्यमा, उपभोक्ताको क्रयशक्तिमा प्रत्यक्ष असर देखिने गरी अप्रत्यक्ष कर बढाउँदा उत्पादकले विरोध गर्नुपर्ने कारण हुँदैन। किनकि अप्रत्यक्ष करमा वृद्धि गर्दा त्यसको सिधा असर उपभोक्तामा सर्दछ। उत्पादकलाई कुनै असर पर्दैन। त्यसैले विगतमा अन्तःशुल्कको वृद्धि हुँदा पनि तिनका उत्पादकहरूले बर्सेनि मुनाफा गरेर आयकर तिरेका छन्। लगानीकर्तालाई लाभांश वितरण गरेका छन्। कर्मचारीहरूले बोनस पाएका छन्। धूमपानजन्य वस्तुको बिक्री वितरणमा नियन्त्रण र सार्वजनिकस्थलमा उपभोग गर्न प्रतिबन्धको कारण यसको स्वरूपमा परिवर्तन देखिएको छ। बजारमा प्रयोगको अवस्थालाई हेर्दा विभिन्न प्रकारका ईसिगरेटहरू र हुक्काको प्रचलन बढेको देखिन्छ। भन्सार विभागबाट प्रकाशित आयातको तथ्यांकले यो तथ्य प्रमाणित गरेको छ। विगत आठ महिनाको तथ्यांकको विश्लेषण गर्दा निकोटिनजन्य ईसिगरेटको आयात गत वर्षको सोही अवधिको दाँजोमा ११४५ प्रतिशतले वृद्धि भएको देखिन्छ। सुर्तीजन्य पदार्थको आयातमा प्रतिबन्ध लागेको अवधि हुँदा पनि ईसिगरेट र हुक्काको आयात र प्रयोग बढेको अवस्था छ। यी वस्तुमा अन्तःशुल्क बढाउनु उपयुक्त हुन्छ। अहिले, आर्थिक वर्ष २०८० ०८१ को लागि सरकारको तथा बजेट र राजस्वका नीति तय गर्ने समय हो। त्यसैले यी तथ्यहरूलाई प्रस्तुत गरिएको छ। तसर्थः जनउत्तरदायी सरकारका नीति निर्माताहरूले जनताको स्वास्थ्यको साथै मुलुकको बृहत्तर आर्थिक स्वास्थ्यमा नकारात्मक प्रभाव पार्ने सुर्तीजन्य तथा निकोटिनजन्य उत्पादनहरूका प्रचलित अप्रत्यक्ष करका दरमा वृद्धि गर्नु जरुरी छ। सुर्तीजन्य वस्तुहरू महँगो बनाएर सरकारलाई आवश्यक स्रोत परिचलन गर्नुपर्छ। नीतिनिर्माताहरूबाट बहुजन हिताय कार्य हुनेछ भन्नेमा आशावादी बन्न सकिन्छ।"
मुख्यमन्त्री कप यु१६ क्रिकेट छनौट प्रतियोगितामा डडेल्धुरा विजयी,"अछाम : १६ वर्षमुनिको मुख्यमन्त्री कप सुदूरपश्चिम प्रदेश स्तरीय क्रिकेट छनोट प्रतियोगिताको उपाधि डडेल्धुराले जितेको छ। बिहीबार अछामको साँफेबगरको बडासैन खेलमैदानमा सम्पन्न भएको प्रतियोगितामा अछामलाई हराउँदै डडेल्धुराले उपाधि जितेको हो। पहिले टस जितेर डडेल्धुराले फिल्डिङ रोजेपछि अछामले ब्याटिङ गरेको थियो। युवराज खत्रीको कप्तानीमा रहेको अछामले निर्धारित २५ ओभरमा ११७ रन बनायो। अछामले दिएको ११७ रनको लक्ष्य डडेल्धुराले २३ ओभरमै पूरा गरेको थियो। सचिन मल्लको कप्तानीमा रहेको डडेल्धुराले २३ ओभरमा ११८ रन बनाएको थियो। खेलमा डडेल्धुराका सचिन साउद प्लेयर अफ दि म्याच बनेका छन्। त्यसैगरी बेष्ट बलर अछामका कप्तान युवराज खत्री,वेस्ट ब्याड्स म्यान र प्लेयर अप दि टुर्नामेन्ट डडेल्धुराका राजेश ऐर भएका छन्। समूह ए मा कैलाली, बैतडी,डडेल्धुरा र दार्चुला रहेका थिए। समूह बी मा कञ्चनपुर, अछाम, डोटी र बझाङ रहेका थिए। प्रतियोगितामा बाजुरा बाहेक ८ जिल्लाको सहभागिता रहेको थियो। विगतमा सुदूरपश्चिम स्तरीय छनोट प्रतियोगिता कैलाली र कञ्चनपुरमा हुँदै आएकोमा यो वर्ष पहिलो पटक पहाडी जिल्लामा छनोट प्रतियोगिता भएको हो। प्रतियोगिताबाट खेलाडी छनोट गरी सुदूरपश्चिम प्रदेशको १६ वर्षमुनिको टिम बन्नेछ। १६ वर्ष मुनिको राष्ट्रिय क्रिकेट प्रतियोगिता यहि वैशाख १० गतेदेखि धनगढीमा सुरु हुँदैछ।"
च्याम्पियन्स लिगको सेमिफाइनलमा मिलान डर्बी,"इन्टरको मैदानमा बुधबार राति भएको खेलमा घरेलु टिमका लागि निकोलो बरेला, लौटारो मार्टिनेज र जोआक्विन कोरेयाले एकएक गोल गरे। मिलान : क्वार्टरफाइनलको दोस्रो लेगमा बेन्फिकासँग ३३ गोलको बराबरीसँगै समग्रमा ५३ को जित निकाल्दै इन्टर मिलान च्याम्पियन्स लिगको सेमिफाइनलमा पुगेको छ। इन्टरको मैदानमा बुधबार राति भएको खेलमा घरेलु टिमका लागि निकोलो बरेला, लौटारो मार्टिनेज र जोआक्विन कोरेयाले एकएक गोल गरे। यस्तै, बेन्फिकाका लागि फेड्रिक अरुस्नेस, एन्टोनियो सिल्भा र पिटर मुसाले एकएक गोल फर्काए। दोस्रो लेगमा बराबरीका बाबजुद पहिलो लेगमा २० ले पराजित भएकाले समग्रमा ५३ ले पराजित हुनुपर्यो। सेमिफाइनलमा पुगेसँगै इन्टरले इटालियन क्लब एसी मिलानसँग फाइनल प्रवेशका लागि प्रतिस्पर्धा गर्नेछ।"
च्याम्पियन्स लिगको सेमिफाइनलमा सिटी र रियाल भिड्ने,"बर्लिन : क्वार्टरफाइनलको दोस्रो लेगमा बायर्न म्युनिखसँग ११ गोलको बराबरी खेल्दै समग्रमा ४१ को जितसहित म्यानचेस्टर सिटी च्याम्पियन्स लिगको सेमिफाइनलमा पुगेको छ। बुधबार राति एलियान्ज एरियामा भएको खेलको ५७औं मिनेटमा एर्लिङ हालान्डले गोल गर्दै सिटीलाई अग्रता दिलाएका थिए। तर, निर्धारित ९० मिनेटको खेल सकिन सात मिनेट बाँकी रहँदा योसुवा खिमिकले बायर्नका लागि बराबरी गोल गरे। यद्यपि, पहिलो लेगमा ३० को जित निकालेको सिटी समग्रमा ४१ को जितसहित अन्तिम चारमा पुग्यो। सिटीले फाइनल प्रवेशका लागि स्पेनिस क्लब रियाल मड्रिडसँग खेल्ने छ। रियाल मड्रिड चेल्सीलाई हराउँदै सेमिफाइनलमा पुगेको हो।"
एकै परिवारका तीनलाई स्वर्ण,"काठमाडौं : १८औं राष्ट्रिय जुडो प्रतियोगितामा एकै परिवारका तीन खेलाडीले स्वर्ण पदक जितेका छन् । दाजु इन्द्रबहादुर श्रेष्ठसँगै उनका बहिनी निशा र देवकीले स्वर्ण जितेका हुन् । नेपाल जुडो संघद्वारा आयोजित प्रतियोगिताको पुरुष ६६ केजीमुनि नेपाल पुलिस क्लबका इन्द्रले लुम्बिनी प्रदेशका मनिष आलेलाई पराजित गर्दै स्वर्ण जितेका हुन् । फाइनल जित्न इन्द्रलाई १६ सेकेन्डको समय मात्रै लागेको थियो । चार मिनेटको खेलमा इन्द्रले इप्पोनका आधारमा मनिषलाई १६ सेकेन्डमै हराएका थिए । नेपाल आर्मीका किरण भट्टराई र बागमती प्रदेशका प्रवीण पाण्डे तेस्रो भए । महिला ४८ केजीमुनिको फाइनलमा बागमतीकी निशाले एपीएफकी रत्ना तामाङलाई हराइन् । लुम्बिनीकी प्रतीक्षा केसी तथा कर्णाली प्रदेशकी सकुन सुनुवार तेस्रो बने । ५२ केजीमुनिको स्वर्ण भिडन्तमा बागमतीकी देवकीले आर्मीकी रोशना दंगाललाई पाखा लगाइन् । कर्णालीकी अनिता बुढा र पुलिसकी प्रतिभा पुलामी मगर तेस्रो स्थानमा रहे । इन्द्र, निशा र देवकी बन्दी सहायता नियोग (पाम) का उत्पादन हुन् । महिला ५७ केजीमुनि आर्मीकी सिमाकुमारी चिडीले एपीएफकी सुनिता थिङलाई पन्छ्याउदै स्वर्ण चुमिन् । बागमतीकी अन्जु पाण्डे र कर्णालीकी पेमा याङ्गी शेर्पाले कांस्य हात पारे । ६३ केजीमुनि पुलिसकी दिलकुमारी छन्त्यालले बाजी मारिन् । दिलकुमारीले फाइनलमा आर्मीकी लीला अधिकारीको चुनौती पन्छाइन् । कर्णालीकी बन्दना कुलुङ र लुम्बिनीकी निर्मल कुँवर तेस्रो भए । पुरुष ६० केजीमुनि कर्णालीका प्रवीणकुमार दियालीले शीर्ष स्थान कब्जा गरे । उनले फाइनलमा लुम्बिनीका विकास विकलाई पाखा लगाए । लुम्बिनीकै काशिराम महत तथा आर्मीका दीपक रास्कोटीले तेस्रो स्थानमा चित्त बुझाए । ७३ केजीमुनि एपीएफका प्रमोद मण्डलले फाइनलमा बागमतीका सुनिल नगरकोटीलाई हराए । लुम्बिनीका आयुश साहवत तथा बागमतीका राजु शर्मा भदाइ तेस्रो भए । प्रतियोगिताबाट चीनको हाङझावमा हुने १९औं एसियाली खेलकुदका लागि प्रारम्भिक खेलाडी छनोट गरिने जुडो संघका अध्यक्ष दीपकहर्ष वज्राचार्यले जानकारी दिए । उनका अनुसार प्रत्येक तौलसमूहबाट चार खेलाडी प्रारम्भिक चरणमा छनोट हुनेछन् । प्रतियोगितामा सात प्रदेश र तीन विभागीय टोलीका ६४ पुरुष र ५२ महिला गरी एक सय १६ खेलाडी सहभागी छन् ।"
म्यानमारभैरहवा सीधा उडानको पहल,"काठमाडौं : नेपाल पर्यटन बोर्डले म्यानमारको राजधानी यंगुनबाट भैरहवास्थित गौतमबुद्ध अन्तर्राष्ट्रिय विमानस्थलमा सीधा हवाई सेवा सञ्चालनको लागि पहल गरेको छ। बौद्ध धर्मावलम्बी भएको देश म्यानमारबाट सीधा उडान गर्न सके लुम्बिनीको पर्यटन प्रवद्र्धन गर्न सहयोग मिल्ने अपेक्षासहित बोर्डले पहल गरेको हो। यसका लागि बोर्डले मंगलबार नेपालका लागि म्यानमारका राजदूत र म्यानमारका लागि नेपाली राजदूत, संस्कृति पर्यटन तथा नागरिक उड्डयन मन्त्रालयका उच्च अधिकारी, लुम्बिनी विकास कोषका पदाधिकारी तथा म्यानमार नेसनल एयरलाइन्सका कार्यकारी प्रमुखसहित सरोकारवालासँग काठमाडौंमा उच्चस्तरीय छलफल गरेको छ। छलफलका क्रममा नेपाली पक्षले म्यानमारबाट भैरहवा सीधा उडानका लागि म्यानमार तयार रहे आवश्यक सहयोगका लागि नेपाल तयार रहेको बताउँदै म्यानमारको टोलीलाई थप प्रक्रिया अगाडि बढाउन आग्रह गरेको छ। छलफल कार्यक्रममा लुम्बिनी विकास कोषका उपाध्यक्ष मैत्य शाक्यले नेपाल र म्यानमारबीच सुमधुर सम्बन्ध रहेको उल्लेख गर्दै सीधा उडान भए लुम्बिनीमा पर्यटक बढ्ने बताए। मन्त्रालयका सहसचिव बुद्धिसागर लामिछानेले म्यानमार नेसनल एअरलाइन्सले गौतमबुद्ध विमानस्थलमा उडान गर्न नेपालको तर्फबाट विभिन्न छुट, सुविधा तथा अन्य आवश्यक सहयोग गर्न तयार रहेको बताए। उनले सीधा उडान गर्न सकेमा दुवै देशले पर्यटनका माध्यमबाट फाइदा लिन सक्ने पनि सुझाए। यस्तै म्यानमारका लागि नेपाली राजदूत हरिश्चन्द्र घिमिरेले म्यानमार भैरहवा सीधा उडानबारे म्यानमारको सरकारी पक्षसँग संवाद भइरहेको सन्दर्भमा म्यानमारको टोली नै नेपाल आउनुले उडानको लागि थप बल पुग्ने विश्वास व्यक्त गरे। यस्तै नेपालका लागि म्यानमारका राजदूत सेन ओले सीधा उडान गर्नेबारे आफूहरू सकारात्मक रहेको उल्लेख गर्दै यसको प्राविधिक पक्षको अध्ययन पछि नयाँ सम्भावनाबारे जानकारी गराउने प्रतिबद्धता व्यक्त गरे।"
आन्तरिक राजश्व विभागका प्रमुखहरूलाई अर्थमन्त्रीको निर्देशन,"काठमाडौं : अर्थमन्त्री डा प्रकाशशरण महतले राजस्व संकलन गर्ने निकायका कर्मचारीलाई तदारुकता, इमान्दारिता र अनुशासन देखाउन निर्देशन दिएका छन्। विशेष परिस्थितिले यस पटक राजस्व संकलनको क्रम सुस्त भएको बताउँदै अर्थमन्त्री महतले यसको कारण अर्थतन्त्रमा आएको संकुचन र सरकारी नीति रहेको बताए। गत वर्ष संकलन भएको राजस्वसँग अहिलेको संकलन दाँज्दा पनि हाम्रो प्रगति निक्कै कमजोर छ, मन्त्री महतले भने, सम्पूर्ण दोष राजस्वका कर्मचारीको हो भनेर मैले भनेको छैन। राष्ट्रिय अर्थतन्त्रमा आएको संकुचन, केही वस्तुहरूको आयातमा लगाएको प्रतिबन्ध, पुँजीगत खर्चमा आएको ह्रास, चोरी पैठारीका कारणले राजश्वमा कमी आएको देखिन्छ। डा महतले सबैले इमान्दारिताका साथ आआफ्नो जिम्मेवारी पूरा गर्ने बाहेक आफूसँग अर्को एजेन्डा नभएको बताए। तपाईंहरूको कार्य प्रगतिबाट नै तपाईंहरूको मूल्यांकन हुन्छ भन्ने कुरामा तपाईंहरू निश्चिन्त हुनुहोस्, उनले भने। उनले महालेखा परीक्षकको कार्यालयले प्रतिवेदनमा देखाएका कुराहरूलाई गम्भीरता पूर्वक लिन जरुरी रहेको बताउँदै भने, समिक्षा प्रतिवेदनले एउटा राजस्व कार्यालयबाट बढी र अर्कोमा थोरै राजस्व संकलन अनुपात देखिन्छ। एक अर्कोमा धेरै फरक अनुपातमा संकलन देखिनुमा के विशिष्ठ परिवेश होला ? संकलन दर सबैतिर सामान्यतः एकै प्रकार हुनुपर्ने होइन ? धेरै ठूलो अन्तर किन भइरहेको छ भन्दै मन्त्री डा महतले विभाग प्रमुखहरूलाई प्रश्न गरे। अर्थ मन्त्रालयका अनुसार झन्डै ४४ प्रतिशत राजस्व ठूला करदाताबाट राजस्व आउँछ। गत वर्षको तुलनामा अहिले ठूला करदाताबाट पनि राजस्व कम संकलन भएको छ। यहाँ पनि समस्या देखियो। यसमा कहाँ त्रुटी भयो, त्यसको समीक्षा हुन जरुरी छ, उनले भने। महतले पछिल्लो समयमा ठूला व्यावसायिक घराना त्यत्ति धेरै प्रभावित नभएको भन्दै काठमाडौं उपत्यकामा राजस्व संकलन लक्ष्यभन्दा कम उठ्नुप्रति प्रश्न गरे।"
१५ निर्माण व्यवसायी र आपूर्तिकर्ता कालोसूचीमा : कसलाई कति वर्ष ?,"कालोसूचीमा राखिएका निर्माण व्यवसायी र आपूर्तिकर्ताले सार्वजनिक निकायको कुनै पनि खरिद प्रक्रियामा भाग लिन नपाउने भएका छन् । काठमाडौं : सार्वजनिक खरिद अनुगमन कार्यालयले विभिन्न सार्वजनिक निकायका ठेक्का अलपत्र पार्ने १५ निर्माण व्यवसायी र आपूर्तिकर्तालाई कालोसूचीमा राखेको छ । कार्यालयले सूचना जारी गरी कालोसूचीमा राखिएका निर्माण व्यवसायी र आपूर्तिकर्ताले सो अवधिभर सार्वजनिक निकायको कुनै पनि खरिद प्रक्रियामा भाग लिन नपाउने जनाएको छ । कार्यालयका अनुसार मुख्य व्यक्ति सैलेन्द्रकुमार कुरुम्वाङ रहेको विराटनगरस्थित एसएएस कन्स्ट्रक्सन प्रालिलाई तीन वर्ष कालोसूचीमा राखिएको छ । कार्यालयले मुख्य व्यक्ति गोकर्णप्रसाद पण्डित रहेको नागार्जुन शङ्करमाली जेभी, मुख्य व्यक्ति दीपक सापकोटा रहेको शङ्करमाली निर्माण सेवा प्रालिलाई एक वर्ष तीन महिनाका लागि कालोसूचीमा राखेको छ । मुख्य व्यक्ति राजुप्रसाद श्रेष्ठ रहेको वाई पी कन्स्ट्रक्सन, रविनकुमार जोशी मुख्य व्यक्ति रहेको रफिना कन्स्ट्रक्सनलाई पनि एक वर्ष तीन महिनाका लागि कालोसूचीमा राखिएको छ । साथै मुख्य व्यक्ति टंकप्रसाद चौलागाई रहेको धुलिखेलयुनिकर्ण जेभी र मुख्य व्यक्ति हरि खड्का रहेको युनिकर्ण कन्स्ट्रक्सनलाई पनि एक वर्षका लागि कालोसूचीमा परेका छन् । त्यस्तै मुख्य व्यक्ति विमल चौधरी रहेको फेवा नेपाल प्रालि इटहरी, मुख्य व्यक्ति रेशम श्रेष्ठ रहेको कन्या कालिका स्टील फर्निचर, मुख्य व्यक्ति प्रमिला थापा रहेको ओम शान्ति निर्माण सेवा भद्रपुर, मुख्य व्यक्ति अनिल कुमार रहेको रेडलाइन कन्स्ट्रक्सन कम्पनी प्रालि वीरगञ्जलाई पनि एक वर्षका लागि कालोसूचीमा राखिएको छ । त्यसैगरी मुख्य व्यक्ति जौवाद हुसेन रहेको सेफ मेटल कन्स्ट्रक्सन प्रालि वीरगञ्ज, मुख्य व्यक्ति राजुभाई सैँजु रहेको सिरुवा कन्स्ट्रक्सन, मुख्य व्यक्ति गोरे तामाङ रहेको कविर कन्स्ट्रक्सन, र मुख्य व्यक्ति सुनकोसी कन्स्ट्रक्सन नेपाल प्रालिलाई पनि एक वर्षका लागि कालोसूचीमा राखिएको छ । रासस"
१० करोडसम्मको विदेशी लगानी अब स्वचालित प्रक्रियाबाट,"काठमाडौं : विदेशी लगानी प्रक्रियालाई सरल र सहज १० करोडसम्मको विदेशी लगानीका उद्योग अनलाइनबाटै दर्ता गर्न सकिने भएको छ। चालू आर्थिक वर्ष २०७९०८० को बजेट वक्तव्यको बुँदा नं ६६ मा रु १० करोड सम्मको वैदेशिक लगानीको स्वीकृति स्वचालित प्रणालीबाट हुने व्यवस्था मिलाइने उल्लेख छ। भौतिक फायलमार्फत् विदेशी लगानी स्वीकृत गर्ने गरिएकोमा २०७९ साउन १ गतेदेखि अनलाइन प्रणालीमार्फत् विदेशी लगानी स्वीकृत गर्ने कार्य सुरु गरिएको हो। उक्त प्रणालीलाई पूर्ण कार्यान्वयन गर्दै नेपाल सरकारका सम्बद्ध निकायहरूसँग आबद्ध गर्ने र विभागको सेवालाई पूर्ण अटोमेसन गर्ने तयारी विभागको छ। 'प्रशासनिक सुधारकै चरणमा निकट भविष्यमा मानवीय संलग्नता विना स्वचालित प्रणालीबाट विदेशी लगानी स्वीकृत हुने प्रणाली अवलम्बन गर्न विदेशी लगानी तथा प्रविधि हस्तान्तरण नियमावली, २०७७ संशोधनको निर्णय भई नेपाल राजपत्रमा सूचना प्रकाशन हुने क्रममा रहेको छ। सोको कार्यान्वयनका लागि विभागले वेवमा आधारित अटोमेटिक रुट प्रणाली निर्माण गरेको विभागले जनाएको छ। 'विदेशी लगानीकर्ताले शत प्रतिशत वा नेपाली लगानीकर्तासँग संयुक्त लगानी सम्झौतामार्फत् लगानी गर्न सक्ने, लगानी स्वीकृतिको जानकारी लगानीकर्ता, नेपाल राष्ट्र बैक, कम्पनी रजिष्ट्रारको कार्यालय लगायतका सम्बद्ध निकायहरूलाई प्रणाली मार्फत् नै स्वचालित रुपमा हुने, लगानीकर्ताले छुट्टै विदेशी लगानी स्वीकृती लिईरहनु नपर्ने व्यवस्था यस प्रणालीका आकर्षण हुन्। हाललाई रु २ करोड देखि रु १० करोड सम्मको परियोजना प्रस्ताव भएका तोकिएका उद्योगहरूमा यस प्रणाली मार्फत् विदेशी लगानी गर्न सकिने व्यवस्था गरिएको छ। नेपाल सरकारले निर्णय गरी नेपाल राजपत्रमा सूचना प्रकाशित गर्दाकै बखतबाट कार्यान्वयनमा लैजाने गरी विभागले आन्तरिक तयारी पूरा गरेको छ। अन्तर्राष्ट्रिय अभ्यासलाई हेर्दा पनि आफैंमा लगानीमैत्री वातावरणको एक महत्वपूर्ण सूचक हो। भारत, बङ्गलादेश लगायतका हाम्रा छिमेकी मुलुकहरुमा समेत यो प्रणाली लागू भईसकेको छ। नेपालमा लगानीमैत्री वातावरण सिर्जना गर्नका लागि उद्योग विभागले प्रशासनिक प्रकृयालाई थप सरलीकरण गर्न यो प्रणालीको विकास गरेको हो। यस प्रणालीको प्रयोग गरी विदेशबाट पनि विदेशी लगानी स्वीकृत गराउन सकिने र विदेशी लगानी स्वीकृत गराउन उद्योग विभाग आइरहनु नपर्ने हुँदा विदेशी लगानी स्वीकृति प्रक्रिया सरल तथा सहज हुन गई सेवाप्रवाह थप प्रभावकारी हुने आशा विभागले गरेको छ,' उद्योग विभागले जारी गरेको विज्ञप्तिमा उल्लेख छ।"
मुलुकको व्यापार घाटा पौने ११ खर्ब,"स्वदेशमै उत्पादन हुने कृषि उपजका वस्तुको आयातसमेत उच्च छ। काठमाडौं : मुलुकमा आयातीत वस्तुको आकारलाई नियन्त्रणका उपाय अपनाएर केही हदसम्म घटाउन सफल भए पनि व्यापार घाटा भने पौने ११ खर्ब रुपैयाँ नाघेको छ। भन्सार विभागले बुधबार सार्वजनिक गरेको तथ्यांकअनुसार चालू आर्थिक वर्षको गत चैत मसान्तसम्म व्यापार घाटा १० खर्ब ८३ अर्ब २२ करोड ९० लाख २९ हजार रुपैयाँ पुगेको छ। यद्यपि गत वर्षको सोही अवधिमा १३ खर्ब ६ अर्ब ८ करोड ९० लाख ९१ हजार रुपैयाँबराबरको व्यापार घाटा भएको थियो। यसअनुसार व्यापार घाटामा गत आर्थिक वर्षको यसै अवधिको तुलनामा १७०६ प्रतिशतले कमी आएको छ। यसअघि सरकारले आयातमा नियन्त्रण गरेका कारण अहिले व्यापार घाटा घटेको देखिए पनि अझै मुलुकबाट बाहिरिने वस्तुहरूको तुलनामा भित्रिने अधिक हुँदा व्यापार घाटा चुलिएको तथ्यांकले देखाउँछ। चालू आवको ९ महिनाको अवधिमा देशको कुल व्यापार १३ खर्ब १९ अर्ब ७८ करोड ८९ लाख रुपैयाँ भएको छ। यसबीच, नेपाल भित्रिने वस्तुहरू अर्थात् कुल आयात १२ खर्ब १ अर्ब ५० करोडको हुँदा निर्यात भने १ खर्ब १८ अर्ब २७ करोड रुपैयाँ भएको भन्सार विभागको तथ्यांकले देखाएको छ। निर्यातको तुलनामा आयात १० गुणाले बढी नै छ। तर गत आर्थिक वर्षको तुलनामा आयात १८०८ प्रतिशतले घटेको छ। गत आवको सोही अवधिमा बाहिरी मुलुकबाट १४ खर्ब ६६ अर्ब ६६ करोड रुपैयाँबराबरको वस्तुहरू आयात भएको थियो। स्वदेशमै उत्पादन हुने कृषि उपजका वस्तुको आयातसमेत उच्च छ। नौ महिनामा तरकारीमात्रै २५ अर्ब २५ करोड ७३ लाख ४३ हजार रुपैयाँको आयात भएको छ। सो अवधिमा तरकारीको निर्यात ५० करोड १४ लाख ७८ हजार रुपैयाँबराबरको भएको छ। यसैगरी नेपालले ९ महिनामा ६६ करोड ८१ लाख ९६ हजारबराबरको जीवित जनावर आयात गर्दा १३ हजार रुपैयाँको मात्रै निर्यात गरेको छ। यस्तै, मासुजन्य पदार्थ पनि करिब ६६ करोड २६ लाख ५७ हजार रुपैयाँबराबरको आयात गरेको छ। आयातमा सबैभन्दा बढी हिस्सा पेट्रोलियम पदार्थको छ। चैत्रसम्ममा पेट्रोलियम पदार्थ २ खर्ब ६१ अर्ब ९ करोड रुपैयाँबराबरको भित्रिएको छ। यसपछि दोस्रो बढी आयातमा फलाम र स्टिल रहेको छ। जुन १ खर्ब ७३ करोड रुपैयाँबराबरको आएको छ। यता निर्यात भने गत आवको ९ महिनाको तुलनामा २६३४ प्रतिशतले घटेको छ। गत आवमा १ खर्ब ६० अर्ब ५७ करोडबराबरको वस्तु नेपालबाट बाहिरिएकोमा अहिले सो दरले घटेर १ खर्ब १८ अर्ब २७ करोड रुपैयाँ हाराहारीमा निर्यात भएको छ। निर्यात जतिसुकै भए पनि नेपाललाई खासै फाइदा पुग्न सकेको छैन। किनभने निर्यातमा आयातीत कच्चा पदार्थबाट प्रशोधित भएकै तेलको हिस्सा बढी छ। पाम र भटमासको कच्चा पदार्थ ल्याएर भ्यालु एड गरेर भारततर्फ निर्यात भएको छ। तथ्यांक हेर्दा प्रायः कुल निर्यातको आधा हिस्सा आयातीत वस्तु ल्याएर तयारी वस्तु पठाएकोले स्वदेशी उत्पादन कम देखिएको विज्ञहरू बताउँछन्। यस्ता कच्चा पदार्थ आयातमै बढी हिस्सा भएको अर्थविद् डा डिल्लीराज खनालसमेत औंल्याउँछन्। यस्ता वस्तु बाहिरबाटै ल्याएर निर्यात गर्दा खासै फाइदा नहुने उनको भनाइ छ। यसबीच, विदेशी मुद्रा सञ्चिति जोगाउन केन्द्रीय बैंकले आयातमा गरेको कडाइ उपयुक्त भएको अहिले आएर सावित भएको छ। तर कडाइ खुलाएकाले आगामी दिनमा आयात बढ्न सक्ने पनि जोखिम छ किनभने मुलुकको आफ्नो उत्पादन पर्याप्त नभएको विज्ञहरू बताउँछन्। स्वदेशी उत्पादनमा ह्रास आउँदा विदेशी सामानको भर पर्नु परेको छ। यद्यपि, केही समयको आयातको कडाइले अहिले विदेशी मुद्रा सञ्चितिको खर्चमा केही नियन्त्रण भएको पूर्वगभर्नर डा चिरञ्जीवी नेपाल बताउँछन्। यसको कारण आयातमा कडाइ गरेकाले पनि हो। केही समयसम्म विलासिताका वस्तु आयातमा रोक लगाएकाले पनि डलरजस्ता विदेशी मुद्रा सञ्चिति जोगाउन सफल भएको हो। अब क्रमशः भोलिको दिनमा चलायमान हुँदाको अवस्थामा कस्तो स्थिति हुन्छ, हेर्न बाँकी छ, उनले अन्नपूर्णसँग भने। आयात प्रतिस्थापन र निर्यात प्रवर्द्धन गर्न महालेखाको सुझाव वैदेशिक व्यापारको प्रसंगमा महालेखा परीक्षकको कार्यालयको प्रतिवेदनले पनि अर्थतन्त्रको विकासका लागि स्वदेशी लगानी, श्रम, सीप र कच्चा पदार्थमा आधारित राष्ट्रिय उद्योगधन्दाको संरक्षण र प्रवर्द्धन गर्नुपर्दछ। यसका लागि निर्यात प्रवद्र्धन हुने गरी वस्तु तथा सेवाको मूल्य अभिवृद्धि गराई आयात व्यवस्थापन गर्न सुझाव दिएको छ। प्रतिवेदनमा अर्थतन्त्रको बलियो आधार स्थानीय अर्थतन्त्र भएकोले आयात प्रतिस्थापन, निर्यातमा प्रवद्र्धन र स्थानीय उत्पादनमा जोड दिन भनिएको छ ।"
नवलपरासीका पालिकाको बेरुजु २५ करोड,"परासी : नवलपरासीका स्थानीय तहमा आर्थिक अनियमितता बढ्दो देखिएको छ। बेरुजु रकममा कमि आए पनि अनियमित र असुल गर्नुपर्ने रकम भने बढेको छ। ७ करोड बढी रकम अनियमित देखिएको छ। अनियमित र असुल गर्नुपर्ने रकमलाई अमियमितताका रुपमा लिइन्छ। त्यसरी देखिएको आर्थिक अनियमिततामा प्रकृया पूरा नगरी काम गरेको, एउटा कार्यक्रमका लागि आएको रकम अर्कै शिर्षकमा खर्च गर्ने गरेको, बिलभन्दा बढी भुक्तानी गर्ने गरेको, बिल भरपाइबिना भुक्तानी दिनेलगायतका नियम विपरीतका काम छन्। महालेखा परीक्षकको कार्यालयले सार्वजनिक गरेको ६०औं वार्षिक प्रतिवेदनमा नवलपरासीका सात स्थानीय तहमा देखिएको अनियमित रुपमा खर्च गरिएको रकमलाई नियमित गर्न भनेको छ। वार्षिक लेखापरीक्षण प्रतिवेदनमा जिल्लाका सात स्थानीय तहमध्ये आव ०७७०७८ मा सबैभन्दा बढी बेरुजु सुनवल नगरपालिकाको रहेको छ। सबैभन्दा बढी अनियमित रकम पनि सुनवलकै छ। सबैभन्दा कम बेरुजु रकम प्रतापपुर गाउँपालिकाको रहेको प्रतिवेदनमा उल्लेख छ। आव ०७६०७७ मा जिल्लाका स्थानीय तहको कुल बेरुजु ४३ करोड ६४ लाख २९ हजार रहेको थियो। आव ०७७०७८ मा जिल्लाको बेरुजु रकम घटेर २५ करोड ७९ लाख ३८ हजार पुगेको छ। उक्त आर्थिक वर्षमा बेरुजु रकममध्ये कुल ७ करोड ८१ लाख ७९ हजार अनियमित देखिएको छ। त्यसैगरी १ करोड ९५ लाख रुपैयाँ विभिन्न व्यक्ति, जनप्रतिनिधि, निर्माण व्यवसायी र संघसंस्थाबाट असुलउपर गर्न बाँकी छ। प्रतिवेदनमा केही पालिकाहरूले जनप्रतिनिधिहरूलाई सेवा सुविधामा दोहोरो पर्ने गरी सुविधाको रकम उपलब्ध गराएका छन्। सबैजसो पालिकाहरूले वितरणमुखी कार्यक्रम सञ्चालन गरेको, अनुदान रकमको पर्याप्त अनुगमन नगरेको, आन्तरिक नियन्त्रण प्रणाली कमजोर रहेको प्रतिवेदनमा उल्लेख गरिएको छ। पालिकाहरूले सार्वजनिक खरिद ऐन विपरीत गएर प्रतिस्पर्धा बिनाटेण्डर र मालसामानहरू खरिद गर्ने गरेको प्रतिवेदनमा उल्लेख गर्दै उक्त कार्य नगर्न सजग गराएको छ। बेरुजु बढ्दा भष्ट्राचारसमेत बढ्न सक्ने कोष तथा लेखा नियन्त्रक कार्यालय नवलपरासीका प्रमुख कोष नियन्त्रक परसुराम नेपाल बताउँछन्। बेरुजुलाई धेरैले भ्रष्टाचार भनेर बुझ्ने गरेका छैनन्। बेरुजु भ्रष्टाचार होइन तर त्यसभित्र भ्रष्टाचार पनि भएको हुन सक्छ। नेपालले भने। बेरुजु बढ्दा आर्थिक अनुशासनमा नकारात्मक असर पर्ने भएकाले त्यसलाई सम्बन्धित निकायले ध्यान दिनुपर्ने उनको सुझाव छ। बेरुजु रकम चार प्रकारका हुन्छन्। पहिलो असुल गर्नुपर्ने, दोस्रो नियमित गर्नुपर्ने, तेस्रो पेश्की बेरुजु र चौथो सैद्धान्तिक बेरुजु हुन्। नियमित गर्नुपर्ने रकम भनेको कागजपत्र नमिलाइ भुक्तानी गरेको रकम हो। बेमुनासिव तरिकाले आर्थिक कारोबार गरेको अनियमित हो। असुल गर्नुपर्ने रकम पनि अनियमित अन्तर्गत पर्ने नेपालले बताए। कुन पालिकामा कति अनियमितता ? रामग्राम नगरपालिका यो नगरपालिकाको आव ०७७७८ मा ३ करोड २९ लाख २३ हजार बेरुजु छ। जसमा ३३ लाख ८३ हजार असुल गर्न बाँकी छ। अनियमित भएको रकम ९५ लाख २९ हजार रहेको छ। हालसम्म अद्यावधिक बेरुजु रकम कुल १२ करोड ५० लाख १९ हजार पुगेको छ। सुनवल नगरपालिका यो नगरपालिकाको आव २०७७७८ मा ७ करोड ४८ लाख ४ हजार बेरुजु छ। जसमा अनियमित भएको रकम ४ करोड ५४ लाख ८४ हजार रहेको छ। असुल गर्न बाँकी रकम ९१ लाख ३९ हजार रहेको छ। हालसम्म नगरपालिकाको अद्यावधिक बेरुजु रकम २४ करोड ३१ लाख ७१ हजार पुगेको छ। बर्दघाट नगरपालिका यो नगरपालिकाको आव ०७७७८ मा २ करोड ४५ लाख ७२ हजार बेरुजु छ। जसमा अनियमित भएको रकम २४ लाख ३२ हजार रहेको छ भने असुल गर्नुपर्ने रकम २७ लाख ७५ हजार छ। हालसम्म नगरपालिकाको अद्यावधिक बेरुजु रकम कुल १० करोड ३८ लाख ८३ हजार रहेको छ। पाल्हीनन्दन गाउँपालिका यो गाउँपालिकाको आव २०७७७८ मा २ करोड ४३ लाख ९ हजार बेरुजु छ। जसमा कुल १ करोड १८ लाख २४ हजार रकम अनियमित तरिकाले खर्च गरेको प्रतिवेदनमा उल्लेख छ। असुल गर्न बाँकी रकम २७ लाख ७० हजार छ। हालसम्म पालिकाको अद्यावधिक बेरुजु रकम कुल २२ करोड ७१ लख ४९ हजार रहेको छ। सरावल गाउँपालिका यो गाउँपालिकाको आव २०७७७८ मा बेरुजु रकम ३ करोड ८ लाख ९२ हजार छ। जसमा अनियमित भएको रकम २५ लाख ५२ हजार रहेको छ। असुल गर्न बाँकी रकम १० लाख ५९ हजार रहेको छ। हालसम्मको अद्यावधिक बेरुजु रकम कुल १२ करोड ५१ लाख २१ हजार पुगेको महालेखापरीक्षकको प्रतिवेदनमा उल्लेख छ। प्रतापपुर गाउँपालिका यो गाउँपालिकाको आव ०७७०७८ मा २ करोड ८ लाख ९१ हजार बेरुजु छ। जसमा २० लाख २० हजार अनियमित देखिएको छ। भने असुल गर्न बाँकी रहेको रकम ४ लाख ५३ हजार रहेको छ। पालिकाको हालसम्मको अद्यावधिक बेरुजु रकम कुल १३ करोड ५४ लाख ७७ हजार पुगेको छ। सुस्ता गाउँपालिका यो गाउँपालिकाको बेरुजु रकम आव ०७७७८ मा ४ करोड ९५ लाख ४७ हजार पुगेको छ। जसमा अनियमित देखिएको रकम ४३ लाख ३८ हजार छ भने असुल गर्न बाँकी रकम ३ लाख ५६ हजार रहेको छ। पालिकाको हालसम्मको अद्यावधिक बेरुजु रकम कुल १५ करोड १३ लाख २० हजार पुगेको प्रतिवेदनमा उल्लेख छ।"
बजेट घाटा २ खर्ब नाघ्यो : ९ महिनामा बल्लतल्ल लक्ष्यको आधा आम्दानी,"काठमाडौं : आर्थिक वर्षको ९ महिना ५ दिन बितेको दिन सरकारले बल्लतल्ल वार्षिक लक्ष्यको आधा आम्दानी गरेको छ। वर्षको तीनचौथाई अवधि बित्दा आम्दानी भने मुस्किलले ५० प्रतिशत कटेको हो। वैशाख ५ गतेसम्म सरकारले राजस्व र अन्य प्राप्ति गरी ७ खर्ब ३२ अर्ब ३९ करोड रुपैयाँ आम्दानी गरेको छ। सरकारले चालु आर्थिक वर्षमा १४ खर्ब ५८ अर्ब ६० करोड रुपैयाँ आम्दानी गरी १७ खर्ब ९३ अर्ब ८३ करोड रुपैयाँ खर्च गर्ने लक्ष्य लिएको थियो। महालेखा नियन्त्रक कार्यालयका अनुसार बुधबारसम्म सरकारले वार्षिक विनियोजनको ५२ दशमलव ९८७ प्रतिशत अर्थात् ९ खर्ब ५० अर्ब २० करोड रुपैयाँ खर्च गरेको हो। बाँकी खर्चको स्रोत सरकारले ऋणमार्फत् उठाउनेछ। यससँगै सरकारको आम्दानी र खर्चको आम्दानीको अन्तर २ खर्ब नाघेको छ। वैशाख ५ गतेसम्म सरकारले आम्दानी गरेभन्दा २ खर्ब १७ अर्ब रुपैयाँ बढी खर्च गरेको हो। यसबीचमा राजस्व संकलन लक्ष्यको ५० प्रतिशत नाघ्न सकेको छैन। तर, अन्य प्राप्तिस्वरुप गरेको ३५ अर्ब ९२ करोड आम्दानीले आधाबाट पार गर्न सघाएको हो। वैशाख ५ गतेसम्म सरकारले लक्ष्यको ४७९५ प्रतिशत कर राजस्व र ६३३४ प्रतिशत गैरकर राजस्व संकलन गरेको छ। यसबीचमा पुँजीगत खर्चतर्फ वार्षिक लक्ष्यको २८६ प्रतिशत, चालुतर्फ ६० प्रतिशत र वित्तीय व्यवस्थातर्फ ५६१४ प्रतिशत खर्च गरेको छ। राजस्वले धान्दैन चालुखर्च, पुँजीगतभन्दा वित्तीय व्यवस्था खर्च बढी सरकारको तथ्यांकअनुसार चालु खर्चको आकार राजस्वभन्दा बढी छ। वैशाख ५ गतेसम्म सरकारले ६ खर्ब ८९ करोड ४१ करोड राजस्व आम्दानी गरेको छ तर चालु खर्च नै ७ खर्ब ९ अर्ब ९९ करोड रुपैयाँ पुगेको छ। यस्तै, पुँजीगत खर्चभन्दा वित्तीय व्यवस्थाको खर्च २० अर्ब बढी भएको छ। मंगलबारसम्म १ खर्ब २९ अर्ब २५ करोड रुपैयाँ वित्तीय व्यवस्था खर्च भएकामा पुँजीगत खर्च १ खर्ब ८ अर्ब ७८ करोड रुपैयाँ मात्र छ।"
"सुनकोशीमरिण डाइभर्सनमा सुरुङभित्र पहिरो, निर्माण कार्य ठप्प","कुसुमटार : राष्ट्रिय गौरवको आयोजना सुनकोशीमरिण डाइभर्सनमा लगातार पहिरो खस्दा तीन सातादेखि सुरुङ खन्ने कार्य रोकिएको छ। सुरुङ खन्ने टनेल बोरिङ (टिबिएम) मेसिनलाई पहिरोले थिचेपछि २१ दिनदेखि डाइभर्सनको निर्माण कार्य रोकिएको हो। सुनकोशीमरिण डाइभर्सन आयोजनाका प्रमुख मित्र बरालका अनुसार टनेलको दायाँबायाँ र माथिबाट पाउडर जस्तो फिलाइट माटो दुई सय घनामिटरबढी झरेर टिविएम मेसिन थिचेपछि सुरुङ खन्ने कार्य रोकिएको हो। सिन्धुलीमाढीमा पत्रकार सम्मेलनको आयोजना गर्दै आयोजना प्रमुख बरालले पहिरोको कारण टिविएम मेसिनले सुरुङ खन्ने कार्य अवरुद्ध भएको जानकारी दिएका हुन्। १३ दशमलव ३ किलोमिटर लामो सुरुङ खन्ने क्रममा चुरे रेन्ज कटेर महाभारत क्षेत्रमा प्रवेश गर्न २ सय ३३ मिटर बाँकी रहँदा टनेलमा दोस्रो पटक पहिरो खसेर काम रोकिएको हो, बरालले भने। यसअघि २ दशमलव १५६ किलोमिटर सुरुङ खन्दा लेदोसहितको पहिरो खस्दा गत पुस महिनाको २१ देखि ३० गतेसम्म ९ दिन काम रोकिएको थियो। सुनकोशीमरिण डाइभर्सनको हालसम्म ४ हजार ६६९ मिटर सुरुङ खनिएको छ। कमलामाई नगरपालिका २ कुसुमटारबाट खन्न सुरु गरिएको सुरुङमार्गमा पहिरो खसेर अवरुद्ध भएपछि गत चैत्र २७ गतेदेखि बाइपास निर्माण थालिएको पनि बरालले बताए। सुरुङ मार्गमा पहिलोपटक पहिरो खस्दा हिलो, लेदो माटो र पानी आएर अवरोध गरेपछि त्यसलाई केमिकल प्रयोग गरेर कडा बनाइ निकास खोजेका थियौं। तर, अहिले पूरै पाउडर जस्तो माटो खन्दै नखनेको क्षेत्रबाट आएपछि बाइपासको विकल्प रहेन, उनले थपे। १० मिटर चौडाई र आठ मिटर हाइटको बाइपास बनाएर धुलो पाउडरलाई बाहिर किाल्नको लागि कन्सल्ट्यान्ट, भूगर्भविद, निर्माण व्यवसायिका प्राविधिक र आयोजनाका प्राविधिक सबै लागि परेका छौं। बाइपास निर्माण गर्न अझै आठ दश दिन लाग्न सक्छ, बरालले भने। मेसिनको अगाडि पुरिएको भागलाई काटेर पुनः जडान गर्ने गरी बाइपास निर्माण थालिएको हो। यसका लागि अन्तर्राष्ट्रिय विज्ञसमेत झिकाइएको बताइएको छ। करिब पाँच किलोमिटर सुरुङ खनिसकिएपछि भने अवरोध कम हुने आँकलन गरिएको छ। बारलले भने, अब दुई ३३ मिटर सुरुङ खन्दा चुरेक्षेत्र कटेर महाभारत रेन्जमा पुगिन्छ। यसपछि भने समस्या कम हुन्छ भन्ने अपेच्छा छ। भूगर्भभित्र यसै भन्न त सकिँदैन, तर चुरे कटेर महाभारत क्षेत्र प्रवेश भएपछि ठूलो समस्या नआउने आकलन छ। थप समस्या नआए तोकिएको २२ महिना भित्रै सुरुङ निर्माण कार्य सकिने छ, बरालले थपे। डाइभर्सन निर्माणका लागि सुरुङ खन्ने कार्य चिनियाँ कम्पनी चाइना ओभरसिज इन्जिनियरिङ (कोभेक)ले ठेक्का पाएको थियो। आयोजनाको भौतिक प्रगति ८० प्रतिशत हुने लक्ष्य राखिएकोमा बढेर १२० प्रतिशत पुगेको पनि आयोजनाको जनायो। गत असोज २८ गतेबाट टिविएम मेसिनद्धारा सुरुङ खन्ने कार्य सुरु गरिएको थियो। उक्त मेसिनद्धारा दैनिक २५ मिटर देखि ३८ मिटरसम्म टनेल खन्ने गरिएको थियो। आयोजनाले ५ दशमलव ५ डायमिटरको सुरुङमार्गमा निर्माण गरिएको छ। आयोजनाको डायमिटर निर्माणमा यस अघि गुणस्तरीय सेगमेन्ट प्रयोग नभएको भन्दै विरोध समेत भएको थियो। सुनकोशी गाउँपालिका ६ स्थित कानढुंग्रीबाट सुनकोशी नदीमा १६ मिटर उचाइको बाँध निर्माण गरी सुरुङमार्फत प्रतिसेकेन्ड ६७ ६६ मिटर हेटेडबाट पानी कमलामाई नगरपालिका २ कुसुमटारमा झारिनेछ। उक्त पानीबाट ३१ दशमलव ०७ मेघावाट विद्युत उत्पादन गरिनुका साथै तराईका बारा, रौतहट, सर्लाही, महोत्तरी र धनुषा जिल्लामा गरी एक लाख २२ हजार हेक्टर क्षेत्रमा सिँचाइ सुविधा पुर्याउने लक्ष्य राखिएको छ। सरकारले यसलाई राष्ट्रिय गौरबको आयोजनाका रुपमा लिएको छ। यस आयोजनाको कुल लागत ४६ अर्ब १९ करोड रहेको छ।"
नेप्से परिसूचक दोहोरो अंकले घट्यो,"काठमाडौं : धितोपत्र बजारमा शेयर कारोबार मापक नेप्से परिसूचक आज पनि दोहोरो अंकले ओरालो लागेको छ। नेपाल स्टक एक्सचेञ्जका अनुसार नेप्से परिसूचक १५ दशमलव ७३ अंकले ओरालो लागेर एक हजार नौ सय चार दशमलव ४० मा सीमित भएको छ। ठूला कम्पनीको शेयर कारोबार मापन गर्ने सेन्सेटिभ परिसूचक दुई दशमलव ७९ अंकले ओरालो लागेर तीन सय ६३ दशमलव १२ मा सीमित भएको छ। कारोबार भएका कूल १३ उपसमूह शेयर मूल्यमा गिरावट आएको छ। बुधबार वृद्धि आज कायम हुन नसक्दा कारोबार रकममा पनि कुनै वृद्धि भएन। कूल ३२ लाख नौ हजार दुई सय १४ कित्ता शेयर ९८ करोड ३३ लाख ६७ हजार तीन सय ११ रुपैयाँमा खरिद बिक्री भयो। नेप्सेका अनुसार कारोबारका आधारमा एनआइसी एसिया बैंक शीर्ष स्थानमा छ। सो बैंकको पाँच करोड ७५ लाख ४३ हजार चार सय २५ रुपैयाँ बराबरको कारोबार भएको छ। कुमारी बैंकको संस्थापक शेयर तीन करोड ५३ लाख ८६ हजार चार सय ८०, एशियन लाइफ इन्स्योरेन्स तीन करोड ३३ लाख ७७ हजार पाँच सय १५,सट्याण्र्डड चार्टर्ड बैंक तीन करोड ३३ लाख ३८ हजार आठ सय २५ र एभरेष्ट बैंकको दुई करोड ९१ लाख ७६ हजार एक सय ९८ बराबरको कारोबार भई शीर्ष पाँचभित्र पर्न सफल भएका छन्। कालिञ्चोक दर्शनको शेयर मूल्यमा सकारात्मक सर्किट लागेको छ। मोलुङ हाइड्रोपावर नौ दशमलव ९६, सनराइज ब्ल्यूचिप फण्ड सात दशमलव शून्य छ, सनराइज फस्ट म्युचुअल फण्ड तीन दशमलव ९२ र एभरेष्ट बैंकको शेयर मूल्य तीन दशमलव ६० प्रतिशतले बढेको छ। यस्तै, आर्दश लघुवित्तको शेयर मूल्यमा नकारात्मक सर्किट लागेको छ। एनएमबी सुलभ इन्भेस्टमेन्ट फण्ड दोस्रोको पनि नकारात्मक सर्किट लागेको छ। सिटिजन म्युचुअल फण्ड दोस्रो नौ दशमलव शून्य तीन, साम्लिङ पावर कम्पनी आठ दशमलब २७ र निर्धन उत्थान लघुवित्तको शेयर मूल्य चार दशमलव १० प्रतिशतले घटेको छ।"

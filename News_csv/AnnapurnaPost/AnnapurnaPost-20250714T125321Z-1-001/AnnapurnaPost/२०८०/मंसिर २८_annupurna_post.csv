शीर्षक,विवरण
डेंगुको आक्रामक फैलावट,"उच्च ज्वरो आउनु, टाउको र आँखाको गेडी दुख्नु, जोर्नी र मांसपेशी दुख्नु, खान मन नलाग्नु तथा बान्ता हुनु, शरीरमा ससाना राता बिमिरा देखिनु यसका प्रारम्भिक र क्लासिकल लक्षण हुन्। चिसो सुरु भइसकेको छ। तर, केही दिनअघिसम्म पनि डेंगु संक्रमित बिरामी अस्पताल आउने क्रम जारी थियो। यो रोगले गत वर्ष काठमाडौंमा महामारीको रूप लिएको थियो। यो वर्ष धरानलाई एपिसेन्टर बनाउँदै हजारौंलाई संक्रमित र कैयनलाई मृत्युवरण गर्नुपर्ने अवस्था निम्त्यायो। यी दुई फरक सहर तर एकपछि अर्को वर्ष देखिएको महामारी १९ वर्षे डेंगु इतिहासमा कडा स्वरूपमा प्रस्तुत भएको थियो। सुरुमा केही वर्ष अन्तरालमा देखिने डेंगु पछि २३ वर्षको अन्तराल हुँदै हाल बर्सेनिजसो देखिन थालेको छ। यति मात्र होइन जटिल स्वरूपमा परिवर्तित हुँदै आइरहेको देखिन्छ। स्वास्थ्य मन्त्रालयका अनुसार पहिला केही जिल्लामा सीमित डेंगु भाइरस हाल लगभग सबै जिल्लामा पुष्टि भइसकेको छ। अर्थात् आगामी वर्षहरूमा थप विस्तारित, आक्रामक र निर्दयी बन्दै जाने निश्चितप्रायः देखिएको छ। भारतको चेन्नाईमा सन् १७८० मा डेंगुजस्तो लक्षण भएका बिरामी देखिएको भन्ने अनुसन्धान लेखहरूमा उल्लेख पाइन्छ। तर, डेंगु पुष्टि भने सन् १९६३६४ मा भएको देखिन्छ। नेपालभारत लामो र खुला सिमाना भए पनि नेपालमा डेंगीजस्तो लक्षण भएका बिरामी सो समयतिर (सन् १७८० वा सन् १९६३६४) देखिएका थिएथिएन भनेर कहीँ कतै उल्लेख पाइँदैन। तर, नेपालमा कार्यरत अनुसन्धानकर्तासँग भएको व्यक्तिगत कुराकानीका अनुसार सन् २००० अघि नै यो रोग देखिएको भन्ने बुझिन्छ। यद्यपि, त्यो बेला स्वास्थ्य मन्त्रालयका कर्मचारी भने विश्वस्त हुन नसकेको र त्यसको स्वतन्त्र पुष्टि गर्ने जाँगर चलाएको देखिएन। यो पंक्तिकार कार्यरत अस्पतालमा मेडिकल अधिकृतका रूपमा रहँदा श्रीलंका, बंगलादेशजस्ता देशमा डेंगुको प्रकोप फैलिएको बारेमा चिकित्सकहरूबीच छलफल भने हुने गर्दथ्यो। त्यसपछि लगभग पहिलो एक दशक केही वर्षको अन्तरालमा डेंगु केही दर्जनमा संक्रमित हुने गरेको तथ्यांक देखिन्छ। ती प्रायः संक्रमितमा जटिलता भने देखिएको थिएन। तर, सन् २०१० मा पहिलो पटक ठूलो र आक्रामक रूपमा प्रस्तुत भएको लेखकको अनुभव छ। शुक्रराज ट्रपिकल तथा सरुवा रोग अस्पतालमा एक युवा संक्रमितको मृत्युसमेत भएको थियो। अस्पताल भरिभराउ भएकोमा अधिकांश बिरामी काठमाडौं बाहिरका थिए। मैले त्यही वर्ष पहिलो पटक काठमाडौंमा स्थानीय लामखुट्टेले टोकेर डेंगु संक्रमित भएको पुष्टिसहितको अनुसन्धान लेख प्रकाशन गरेको थिएँ। यसबाट डेंगुले २०१० मै आफ्नो उपस्थिति भौगोलिक रूपमा तराईबाट पहाडतिर सिफ्ट गरेको देखिन्छ। हाल हिमालतिर पनि डेंगु पुष्टि हुन थालेका समाचार आउन थालेका छन्। यसको पुष्टि गर्न थप अनुसन्धानको आवश्यकता हुन्छ। सन् २०१० को महामारीपछि २०१९ मा डेंगुको प्रभाव अस्वाभाविक मानिन्छ। मनसुन भित्रिनुअघि नै लामखुट्टेको सक्रियता र डेंगुको व्यापकताले अनुसन्धानकर्ता तथा चिकित्सकसमेत अचम्मित भएका थिए। धरानमा सुरु भएको महामारी फैलँदै काठमाडौंको विशेषतः नयाँबजार (खुसिबु क्षेत्र)मा प्रभावित पारेको थियो। यो पंक्तिकारको पहलमा अस्पतालको इतिहासमै पहिलो पटक फिवर क्लिनिक स्थापना गरी उपचार सेवा सुरु गरिएको थियो। सो समय अधिकांशमा लक्षण सामान्य देखिन्थ्यो। तर, डेंगुसम्बन्धी सही जानकारी कम तर भ्रम अधिक देखिएको अनुभव छ। सन् २०१९ को डेंगु महामारीलगत्तै कोभिड१९ लहरको उतारचढावमा डेंगु निष्क्रियप्रायः देखियो। तर, सन् २०२२ मा डेंगु भाइरस सबैभन्दा आक्रामक र निर्दयी रूपमा प्रस्तुत भयो। लेखकले बिरामीको यस्तो चाप अस्पतालमा कोभिड१९ को लहरमा देखेको थियो। बिरामीमा दुखाइ यति असह्य हुन्थ्यो कि शत्रुलाई समेत यो रोग (डेंगु) नलागोस् भनेर कामना गर्दथे। आकस्मिक कक्ष छेउ बिरामी हेर्दै गर्दा दैनिक औसतमा एक दर्जन हाराहारी बेहोस लड्ने गरेको देखिन्थ्यो। अधिकांशमा रक्तस्रावको समस्या पाइन्थ्यो। बिरामीमा रक्तस्राव देखिनु अर्थात् डेंगी हेमोरेजिक फिवर हुनु भनेको डेंगु जटिल अवस्थातिर गइरहेको भनेर बुझ्नुपर्दछ। यो अवस्थामा बिरामीले उपचार नपाए मृत्युसमेत हुन्छ। काठमाडौंमा देशकै धेरै र बढी सुविधासम्पन अस्पताल हुँदाहुँदै पनि डेंगुको कारणले सयौंको मृत्युवरण हुनुले पनि यो रोग बर्सेनि थप आक्रामक, कडा र निर्दयी बन्दै गइरहेको संकेतका रूपमा लिन सकिन्छ। यस वर्षको मनसुन सुरु भएलगत्तै धरानमा डेंगुले महामारीको रूप लियो। सन् २०१९ को तुलनामा बढी आक्रामक र निर्दयी भएर प्रस्तुत भएको देखियो। अस्पतालले बिरामीको चाप थेग्न नसकेर शय्या थप गरी उपचार गर्नुपरेको थियो। धेरैलाई डेंगुले जटिल अवस्थासम्म पुर्याएको थियो। उच्च ज्वरो आउनु, टाउको र आँखाको गेडी दुख्नु, जोर्नी र मांसपेशी दुख्नु, खान मन नलाग्नु तथा बान्ता हुनु, शरीरमा ससाना राता बिमिरा देखिनु यसका प्रारम्भिक र क्लासिकल लक्षण हुन्। सामान्यतया संक्रमित भएको ४ देखि १० दिनभित्र यस्ता लक्षण देखिन्छन्। अधिकांशमा ८१० दिनमा यस्ता लक्षण हराउने र बिरामीले स्वास्थ्यलाभ गर्दै जाने हुन्छ। तर, केहीमा भने डेंगुले जटिल अवस्था निम्त्याउने गर्दछ। निरन्तर बान्ता हुने, पेट असाध्य दुख्ने, शरीरका विभिन्न भागबाट रगत बग्ने, छिटोछिटो सास फेर्ने, थकित हुने डेंगुका संकेत हुन्। यस्ता समस्या गत साल काठमाडौं र यो वर्ष धरानका अधिकांश संक्रमितमा देखिएको थियो। यसरी बर्सेनि जटिल डेंगुको लहर देखिँदै गर्दा आगामी वर्षहरू थप चुनौतीपूर्ण देखिएकामा सायदै दुई मत होला। कोभिड१९ को झल्को दिने जटिल डेंगुको बर्सेनि देखिने लहरलाई अझै हामीले नजरअन्दाज गर्ने हो भने आगामी वर्षहरूमा हुन सक्ने सम्भावित मानवीय क्षति रोक्न सकिने भने छैन। डा पुन शुक्रराज ट्रपिकल तथा सरुवा रोग अस्पतालका क्लिनिकल रिसर्च युनिट संयोजक हुन्।"
नेतृत्वकर्ताले आफू अनुकूल सम्झौता गरे,"१ राहत शिक्षकहरू सतप्रतिशत स्थायी हुनुपर्छ भन्ने माग उचित होइन। २ दलीय प्रभावका कारण शिक्षकका अधिकार ओझेलमा छन्। ३ सरकारी कर्मचारी नै शिक्षकप्रति अनुदार देखिन्छन्। ४ विद्यालय शिक्षा ऐनले सबै समस्या समाधान गर्नुपर्छ। ५ शिक्षकको सुविधामा पनि परिमार्जन होस्। पेसागत हकहित, सुरक्षा र विद्यालय शिक्षा सुधारका लागि देशभरका शिक्षक काठमाडौंमा जम्मा भयौं। आन्दोलन गर्यौं। तर, सोचेजस्तो उपलब्धि भएन। आन्दोलनको नेतृत्वकर्ताले आफू अनुकूलको सम्झौता सरकारसँग गरेर आन्दोलन फिर्ता लिए। उक्त सम्झौताप्रति शिक्षकवर्गबाट व्यापक गुनासो आयो। हुन त, शिक्षकको काम सधैं आन्दोलन गर्ने मात्र होइन। आन्दोलनको विकल्प त खोज्नै पथ्र्यो। तर, सबै शिक्षकको माग र अपेक्षाअनुसार सम्झौतामा आन्दोलन टुंगिएन। राहत शिक्षकले सम्झौता नमानेर केही दिन आन्दोलन थपे। सतप्रतिशत स्थायी हुनुपर्छ भन्ने उनीहरूको माग थियो। यो मागप्रति सबै सहमत हुन सकेनौं। किनभने यस्तो गर्दा शिक्षा क्षेत्रको गुणस्तरमा असर पर्छ। तर, मर्का परेका राहत शिक्षक, बालविकासका शिक्षक र विद्यालय कर्मचारीको हकमा भने सम्बोधन भएको राम्रो हो। दलीय प्रभाव परेकाले नै शिक्षकका सेवा सुविधा र हकहित ओझेलमा परेका छन्। विद्यालय शिक्षासम्बन्धी ऐन बन्ने प्रक्रियामा छ। उक्त ऐनले शिक्षा क्षेत्रको गुणस्तर तथा विद्यालय शिक्षक र कर्मचारीको हकहित र सेवा सुविधामा विशेष ध्यान दिन सकोस्। सरकारी कर्मचारीतन्त्र शिक्षकप्रति अनुदार भन्ने सुनिन्छ। कर्मचारीले गर्ने बदमासीबारे कतिपय मन्त्रीले पनि थाहा पाउँदैनन् भन्ने छ। त्यसकारण शिक्षकहरू मर्कामा परिरहेका छौं। (हरिषचन्द्र गौली, पाटन हाईस्कुलका शिक्षक हुन्।)"
तेस्रो मेयर कप भलिबलको उपाधि बौदीकाली गाउँपालिकालाई,बागलुङ : बागलुङको गलकोट नगरपालिकाले आयोजना गरेको तेस्रो मेयर कप पालिकास्तरीय भलिबल प्रतियोगिताको उपाधि बौदीकाली गाउँपालिकाले जितेको छ। बौदीकालीले बिहिबार फाइनल खेलमा आयोजक गलकोट नगरपालिकालाई ३२ को सेटमा पराजित गर्दै उपाधि जितेको हो। प्रतिस्पर्धात्मक खेलको पहिलो सेट २५१६ ले आफ्नो पक्षमा पारेको बौदीकालीले दोस्रो सेट १७२५ र तेस्रो सेट २२२५ ले गुमाएको थियो। पुनः चौथो सेट २५१८ र पाँचौं सेट १८१६ ले जितेको थियो। विजेता बौदी कालिकाले १ लाख ३५ हजार रुपैयाँ प्राप्त गरेको छ भने उपविजेता गलकोट नगरपालिकाले १ लाख रुपैयाँ प्राप्त गरेको छ। यस्तै सेमिफाइनल पुगेका तमानखोला गाउँपालिका र निसीखोला गाउँपालिकाले २०२० हजार रुपैयाँ प्राप्त गरेका छन्।
"भारतद्वारा उदयपुरमा उच्च प्रभाव सामुदायिक विकास परियोजनाको शिलान्यास, ३ करोड ७९ लाखमा भवन निर्माण हुने","उदयपुर : भारतको आर्थिक सहयोगमा निर्माण हुने उदयपुरको बेलका नगरपालिकास्थित जनता बेलका माध्यमिक विद्यालयको विद्यालय भवनको शिलान्यास भएको छ। कांग्रेसका नेता तथा पूर्व मन्त्री डा नारायण खड्का र भारतीय राजदूतावास, काठमाडौंका नियोग उपप्रमुख प्रसन्न श्रीवास्तवले नेपालभारत विकास सहकार्यअन्तर्गत भारत सरकारको ३ करोड ७९ लाख रुपैयाँको आर्थिक सहयोगमा निर्माण हुने जनता बेलका माध्यमिक विद्यालयको विद्यालय भवनको शिलान्यास गरेका हुन् । नेपालभारत विकास सहकार्य अन्तर्गतको भारत सरकारको अनुदान सहयोग आवश्यक कक्षा कोठा र अन्य पूर्वाधार संरचनासहितको तीन तल्ले विद्यालय भवनको निर्माणमा उपयोग गरिनेछ । भारत सरकार र नेपाल सरकारबीच भएको सम्झौता अन्तर्गत पहिले साना विकास परियोजना नामले परिचित यस परियोजनालाई उच्च प्रभाव सामुदायिक विकास परियोजनाको रूपमा अघि बढाइने भारतीय राजदूतावासले जनाएको छ । उदयपुरको बेलका नगरपालिकामार्फत यो परियोजनाको कार्यान्वयन गरिनेछ । कार्यक्रममा भारतीय राजदूतावासका नियोग उपप्रमुख श्रीवास्तवले यी परियोजना भारत र नेपालबीचको बलियो विकास साझेदारीको एक महत्त्वपूर्ण हिस्सा भएको बताए । साथै उनले यी परियोजनाले हालैका वर्षमा उल्लेख्य प्रगति हासिल गरेको र नेपाल सरकार र नेपाली जनताका प्राथमिकतामा रहेका विभिन्न क्षेत्रहरूलाई समेत समेटेको दाबी गरे । उनले दुवै देशका जनताको हितका लागि नेपाल सरकारको प्राथमिकता अनुरूप विकास साझेदारीलाई सुदृढ गर्न भारत सरकार निरन्तर लागिपर्ने प्रतिबद्धता व्यक्त गरे । उनले नेपालमा उच्च प्रभाव सामुदायिक विकास परियोजना कार्यान्वयनले गत महिना सफलतापूर्वक २० वर्ष पूरा गरेको पनि बताए । दूतावासमा अनुसार सन् २००३ यता नेपालका विभिन्न क्षेत्रमा ५५० वटा भन्दा बढी उच्च प्रभाव सामुदायिक विकास परियोजना अघि बढाइएका छन् र ४८८ वटा परियोजना सम्पन्न भइसकेका छन् । यी मध्ये ८४ वटा परियोजना कोशी प्रदेशमा रहेका छन् जसमा ११ वटा परियोजना उदयपुरमा छन् । दूतावासले भारत सरकारले स्वतन्त्रता दिवस र गणतन्त्र दिवसको अवसरमा नेपालका विभिन्न अस्पताल, स्वास्थ्य चौकी र शैक्षिक संस्थालाई ९७४ वटा एम्बुलेन्स र २३४ वटा स्कुल बस उपहारस्वरुप प्रदान गरिसकेको छ जसमध्ये कोशी प्रदेशलाई १४१ वटा एम्बुलेन्स र ३५ वटा स्कुल बस उपहारस्वरुप प्रदान गरिएको जनाएको छ। परियोजनाको कार्यान्वयनले नेपाली जनताको समुन्नतिका लागि र प्राथमिकताका क्षेत्र विशेष गरी नेपालको शैक्षिक क्षेत्रमा पूर्वाधारको विस्तारका लागि नेपाल सरकारले चालेका प्रयासमा भारत सरकार सदैव हातेमालो गर्न तयार रहेको दूतावासले जारी गरेको विज्ञप्तिमा उल्लेख छ।"
मुक्तिनाथ कृषि कम्पनीको आईपीओ २३० सम्ममा सूचीकृत,"काठमाडौं : नेपाल स्टक एक्सचेन्ज (नेप्से)मा मुक्तिनाथ कृषि कम्पनीको आईपीओ प्रतिकित्ता रु ७६ दशमलव ८१ देखि २ सय ३० दशमलव ४३ रुपैयाँसम्ममा सूचीकृत भएको छ। उक्त दरमा तोकिएको कम्पनीको ओपन रेन्जमा बुधबार नेप्सेमा सूचीकृत भएको हो। अनुरूप कम्पनीको कुल ७० लाख कित्ता साधारण सेयर सूचीकृत भएको छ। यस कम्पनीको स्टक सिम्बोल एमकेसिएल रहेको छ। सेयर सूचीकरणपछि दिनुपर्ने आरटीएस सेवा मुक्तिनाथ क्यापिटल लिमिटेडले दिनेछ। उक्त सेयर धितोपत्रको दोस्रो बजारमा बिहीबार (आज) देखि कारोबारमा आउँदै छ। यो कम्पनीले सर्वसाधारण सेयरधनीहरू वैदेशिक रोजगारीमा रहेका नेपाली, सामूहिक लगानी कोष र कर्मचारीहरूलाई निष्कासन गरेको १४ लाख कित्ता तथा कम्पनीका संस्थापक सेयरधनीहरूले लगानी गरेको ५६ लाख कित्ता आईपीओ सूचीकृत गरेको छ। सबै गरेर कुल ७० लाख कित्ता साधारण सेयर सूचीकृत भएको हो।"
सुनको मूल्य एकैदिन २८ सय रुपैयाँले बढ्यो,काठमाडौं : नेपाली बजारमा चारदिन लगातार घट्दै गएको सुनको मूल्य आज एकैदिन २८ सय रुपैयाँले बढेको छ। नेपाल सुन चाँदी व्यवसायी महासंघका अनुसार बिहीबार छापावाल सुन तोलामा २८ सय रुपैयाँले बढेर प्रतितोला १ लाख १८ हजार ८०० कायम भएको हो। यसैगरी तेजाबी सुनको मूल्य १ लाख १८ हजार २५० पुगेको छ। यसअघि बुधबार छापावाल सुन १ लाख १६ हजार रुपैयाँमा खरिदबिक्री भएको थियो। सुनको मूल्य बढेसँगै चाँदी पनि तोलामा ५५ रुपैयाँले बढेको छ। चाँदी प्रतितोला चाँदी १४५५ रुपैयाँमा कारोबार भइरहेको महासंघले जनाएको छ। बुधबार प्रतितोला चाँदीको मूल्य १४ सय पुगेको थियो।
चार महिनामा भित्रियो चार खर्ब ७७ अर्ब विप्रेषण,काठमाडौं : चालु आर्थिक वर्षको चार महिनामा चार खर्ब ७७ अर्ब ९६ करोड बराबरको विप्रेषण मुलुकमा भित्रिएको छ । नेपाल राष्ट्र बैंकले बिहीबार सार्वजनिक गरेको देशको वर्तमान आर्थिक तथा वित्तीयस्थिति प्रतिवेदनमा साउनदेखि कात्तिकसम्म विप्रेषण आप्रवाह २६ दशमलव चार प्रतिशतले वृद्धि भएको हो । अघिल्लो वर्षको सोही अवधिमा विप्रेषण आप्रवाह २० दशमलव चार प्रतिशतले बढेको थियो । अमेरिकी डलरमा विप्रेषण आप्रवाह २३ दशमलब एक प्रतिशतले वृद्धि भइ तीन अर्ब ६० करोड पुगेको छ । अघिल्लो वर्ष यस्तो आप्रवाह १० दशमलब आठ प्रतिशतले बढेको थियो । समीक्षा अवधिमा वैदेशिक रोजगारीका लागि अन्तिम श्रम स्वीकृति (संस्थागत तथा व्यक्तिगतनयाँ) लिने नेपालीको सङ्ख्या एक लाख ३७ हजार चार सय ७५ र पुनः श्रम स्वीकृति लिनेको संख्या ६८ हजार आठ सय ४१ छ । अघिल्लो वर्षको सोही अवधिमा यस्तो सङ्ख्या क्रमशः एक लाख ९६ हजार सात सय ३५ र ८७ हजार चार सय २८ थियो । समीक्षा अवधिमा खुद ट्रान्सफर २४ दशमलव नौ प्रतिशतले वृद्धि भई पाँच खर्ब २१ अर्ब ४० करोड पुगेको छ । अघिल्लो वर्षको सोही अवधिमा यस्तो ट्रान्सफर २० दशमलव दुई प्रतिशतले बढेको थियो ।
"युटिएलसहित ३ कम्पनीको इन्टरनेट अनुमतिपत्र खारेज, ३० दिनभित्र रकम बुझाउन ताकेता","काठमाडौं : नेपाल दूरसञ्चार प्राधिकरणले दूरसञ्चार सेवाको अनुमति पाएका तीन कम्पनीको अनुमतिपत्र खारेज गरेको छ । इन्टरनेट (इमेलसहित) को दूरसञ्चार सेवा सञ्चालन गर्न अनुमतिपत्र प्राप्त गरेका युनाइटेड टेलिकम लिमिटेड पुतलीसडक काठमाडौं, म्याक्स नेट सोलुसन प्राली कोटेश्वर काठमाडौं र चितवन नेटवर्क प्रालिको अनुमति पत्र खारेज गरिएको नेपाल दूरसञ्चार प्राधिकरणका निर्देशक तथा प्रवक्ता सन्तोष पौडेलले जानकारी दिए। उनका अनुसार अनुमतिपत्र प्राप्त गरेका ती कम्पनीहरुले तोकिएको समय अवधिभित्र अनुमतिपत्र नवीकरणका लागि निवेदन पेस नगरेकाले अनुमतिपत्र स्वतः खारेज गरिएको हो । प्राधिकरणले ती कम्पनीहरुलाई ३० दिनभित्र प्राधिकरणको कार्यालयमा सम्पर्क गरी नियमानुसार तिर्नुपर्ने रकमदस्तुर तथा विवरणहरु बुझाउन अनुरोध गर्दै अन्यथा प्रचलित कानुनअनुसार कारबाही प्रक्रिया अगाडि बढाइने जनाएको छ । रासस"
"नेप्से परिसूचक ६५५ अंकले बढ्यो, कारोबार रकम भने घटयो","काठमाडौं : साताको अन्तिम सेयर कारोबार दिन बिहीबार नेप्से परिसूचक सामान्य अंकले बढेको छ। अघिल्लो कारोबार दिन २६० अंकले बढेको नेप्से आज ६५५ अंकले बढेको हो। दिनभरको उतारचढावका बीच नेप्से परिसूचक ६५५ अंकले बढेर १९९४६० विन्दुमा बन्द भएको छ। सेन्सेटिभ इण्डेक्स ०२६ प्रतिशतले बढेको छ। ३०० स्क्रिप्टको ९५ लाख ३५ हजार ७८६ कित्ता सेयर ३ अर्ब १५ करोड १६ लाख ३५ हजार ७५० रुपैयाँमा खरिदबिक्री भए। बजार सामान्य अंकले बढेपनि कारोबार रकम भने बुधबारको तुलनामा घट्यो। बुधबार ३ अर्ब ९० करोड ९१ लाख ९८ हजार ५७० रुपैयाँको सेयर खरिदबिक्री भएको थियो। त्यसअघि मंगलबार नेप्से परिसूचक ३६८६ अंकले बढ्दा ४ अर्ब ३० करोड ९० लाख १९ हजार १९६ रुपैयाँको सेयर किनबेच भएको थियो। यसैगरी साताको दोस्रो कारोबार दिन सोमबार ४ अर्ब ८४ करोड बढीको सेयर कारोबार भएको थियो। साताको पहिलो कारोबार दिन आइतबार भने तीनपटक सक्रिट ब्रेक लागेर दिनभरका लागि कारोबार नै बन्द भएको थियो। यसदिन ८ वटा कम्पनीको सेयर सकारात्मक सर्किट लेभलमा कारोबार भयो। बोटलर्स नेपाल,नेपाल हाइड्रो डेभलपमेन्ट,नेपाल रिपब्लिक मिडिया,नेपाल इन्स्योरेन्स,मिड सोल हाइड्रोपावरलगायत ८ कम्पनीको मूल्य सकारात्मक सर्किट लेभमा कारोबार भयो। आज गुराँस लघुवित्तीय वित्तीय संस्थाका लगानीकर्ताले गुमाए। सो कम्पनीको ४९८ प्रतिशतले सेयर मूल्य ओरालो लाग्यो। कारोबार रकमका आधारमा सोनपुर मिनरल्स शीर्षस्थानमा रहयो। सो कम्पनीको १५ करोड मूल्य बढीको सेयर कारोबार भयो। यसैगरी रिलायबल नेपाल लाइफ इन्स्योरेन्सको ११ करोड,शिवम् सिमेन्टको ९ करोड मूल्य बराबरको सेयर कारोबार भयो। कारोबारमा आएका १३ उपसमूहमध्ये ८ वटाको सूचक बढ्यो भने पाँचको मूल्य घट्यो। आज १४० कम्पनीको मूल्य बढ्दा ९१ वटाको घट्यो भने १० को स्थिर रह्यो।"
हिमालयन रिइन्स्योरेन्सको आईपीओ खुल्यो,काठमाडौं : हिमालयन रिइन्स्योरेन्सको साधारण सेयर बुधबारबाट निष्कासन भएको छ। कम्पनीले प्रिमियम मूल्यमा प्रतिकित्ताको २ सय ६ रुपैयाँमा सेयर खुला गरेको हो। निजी क्षेत्रको पहिलो पुनर्बिमा कम्पनीले एक सय अंकित मूल्यमा १ सय ६ रुपैयाँ प्रिमियम थपेर प्रतिकित्ता २ सय ६ रुपैयाँका दरले सेयर खुला गरेको छ। सेयर न्यूनतम १० कित्तादेखि अधिकतम ३ लाख कित्तासम्म आवेदन दिन सक्ने कम्पनीले जनाएको छ। जसअनुसार न्यूनतम १० कित्ता भर्नेले २ हजार ६० रुपैयाँ र अधिकतम ३ लाख कित्ता भर्नेले ६ करोड १८ लाख रुपैयाँ खर्चनु पर्नेछ। कम्पनीले सर्वसाधारणका लागि २ करोड ४९ लाख कित्ता सेयर जारी गरेको छ। ३० प्रतिशत सेयर सर्वसाधारणलाई बिक्री गरेपछि कम्पनीको चुक्ता पुँजी १० अर्ब रुपैयाँ पुग्नेछ। कम्पनीको हालको अधिकृत पुँजी १० अर्ब रुपैयाँ हो। कम्पनीले नियामक निकाय नेपाल धितोपत्र बोर्डबाट ३ करोड कित्ता आईपीओ निष्कासन गर्न अनुमति पाएकामध्ये वैदेशिक रोजगारीमा गएकालाई १० प्रतिशत कित्ताका लागि सेयर आवेदन खुलाएर मंसिर २४ गते नै बाँडफाँट गरिसकेको छ। कर्मचारीका लागि ६ लाख कित्ता र १५ लाख कित्ता सामूहिक लगानी कोषका लागि छुट्ट्याएको कम्पनीले जनाएको छ। उच्च अदालत पाटनमा हरिबहादुर केसीले सेयर बिक्री रोक्न माग गर्दै रिट दायर गरेकोमा मंगलबार अन्तरिम आदेश जारी अस्वीकार भएको थियो। न्यायाधीशद्वय जनक पाण्डे र पुरुषोत्तम ढकालको संयुक्त इजलासले अन्तरिम आदेश जारी गर्न अस्वीकार गरेको हो। यसबाट कम्पनीलाई सेयर बिक्रीको बाटो खुलेको थियो।
"चुक्ता पुँजी पुगेन बिमा कम्पनीको, हकप्रदकै भर कम्पनी","काठमाडौं : नेपाल बिमा प्राधिकरणले जीवन बिमा र निर्जीवन बिमा कम्पनीलाई चुक्ता पुँजी पुर्याउन दिएको समयअवधि ८ महिना नाघिसक्दा पनि अझै २२ कम्पनीले पूरा गर्न सकेका छैनन्। यद्यपि ६ ओटा कम्पनी (२ जीवन बिमा र ४ निर्जीवन बिमा कम्पनी)को भने चुक्ता पुँजी तोकिएको सीमाअनुसार पुर्याएको तथ्यांकमा देखिन्छ। यसबाहेकका बाँकी कम्पनीले पुँजीवृद्धि कसरी गर्ने भनेर नेपाल बिमा प्राधिकरणमा योजना बुझाएका छन्। अधिकांशको योजनाअनुसार पुँजी पुगे पनि प्राधिकरणले तथ्यांक सार्वजनिक गरेको छैन। यद्यपि एकै पटक अब सबैको वृद्धि भएको चुक्तापुँजी यो आर्थिक वर्ष अन्त्यसम्म वित्तीय प्रतिवेदनमा समावेश गर्ने प्राधिकरणका अध्यक्ष सूर्यप्रसाद सिलवालले जानकारी दिए। प्राधिकरणले २०७८ चैत ९ गते मर्जर तथा प्राप्ति लगायतमार्फत २०७९ चैत्रसम्ममा चुक्तापुँजी पुर्याउन निर्देशन दिएको थियो। जस्मा जीवन बिमा कम्पनीको चुक्ता पुँजी ५ अर्ब पुर्याउनु पथ्र्यो। हाल सञ्चालनमा जीवन बिमा १४ र निर्जीवन बिमा कम्पनी पनि १४ ओटा छन्। यसमध्ये मर्जर प्रक्रियामा सहभागी भएर पनिअझै ३३ ओटा जीवन र निर्जीवन बिमा कम्पनीको चुक्तापुँजी पुगेको छैन। यसबाहेक पुँजी नपुगेका कम्पनीहरूले हकप्रदलगायतका योजना बिमा प्राधिकरणमा पेस गरिसकेका छन्। प्राधिकरणले गत चैत्रसम्म पुँजी वृद्धिको योजना पेस गर्न निर्देशन दिएको थियो। सोहीअनुरूप कम्पनीहरूले बोनस, हकप्रद र मर्जरलाई अवलम्बन गर्नेयोजना पेस गरेका थिए। मर्जरबाट ६ कम्पनीले सकेनन् पुँजी जुटाउन यसबीच,मर्जरपश्चात् पनि सानिमा रिलायन्स लाइफ इन्स्योरेन्स, सूर्यज्योति लाइफ इन्स्योरेन्स र प्रभु महालक्ष्मी लाइफ इन्स्योरेन्सले चुक्तापुँजी पुर्याउन सकेनन्। सानिमा रिलायन्सको अझै २० प्रतिशत अर्थात् ८१ करोड ६० हजार रुपैयाँ पुँजी अपुग छ। जस्ले गर्दा तोकिएको पुँजीमध्ये ४ अर्ब १८ करोड ४० लाख रुपैयाँमात्रै छ। यसैगरी सूर्यज्योति लाइफको हालसम्मको पुँजी ४ अर्ब ५४ करोड ५५ लाख ७२ हजार १ सय रुपैयाँमात्र छ। सो कमपनीको अझै १० प्रतिशत पुँजी पुगेको छैन। यस्तै प्रभु महालक्ष्मी लाइफ इन्स्योरेन्सको पनि चुक्तापुँजी ४ अर्ब २९ करोड ६० लाख रुपैयाँ छ। यसको पुँजी पुग्न अझै १७ प्रतिशत बाँकी छ। यस्तै, निर्जीवन बिमा कम्पनीको चुक्तापुँजी साढे २ अर्ब पुर्याउनु पथ्र्यो। तर हिमालयन एभरेस्ट इन्स्योरेन्स, युनाइटेड अजोड इन्स्योरेन्स र सानिमा जीआईसी इन्स्योरेन्सको पुँजी अझै अपुग छ। जस्मा हिमालयनको हालसम्म २ अर्ब २३ करोड ९९ लाख हाराहारीमा मात्रै भएकाले अझै २० प्रतिशत रकम पुगेको छैन। यस्तै युनाइटेडको झन् १ अर्ब ९० करोड ४५ लाख हाराहारीमा भएकाले अझै ३२ प्रतिशत पुँजी थप्नुपर्ने देखिन्छ। सानिमा जी आईसी इन्स्योरेन्सको चुक्तापुँजी २ अर्बमात्रै छ। यसले तोकेको सीमासमम पुर्याउन अझै २५ प्रतिशत पुँजी वृद्धि गर्नुपर्छ। यसरी पुँजी पुर्याउन प्रयास गर्दागर्दै नपुगेका बिमा कम्पनीहरूलाई हकप्रद सेयर जारी गर्न माग गरे भने अनुमति दिने प्राधिकरणका अध्यक्ष सिलवाल बताउँछन्। उनकाअनुसार यो विशेष मर्जरपछि पनि पुँजी नपुगेकाको हकमा लागू हुनेछ। कतिपय कम्पनीको पुँजी तोकिएको सीमासम्म पुगिसके। प्रिमियममा आईपीओ जारी गर्ने भनेकाहरूले गरेर पनि खातामा गएर पैसा जम्मा भइसकेको छ। रिजर्भमा पैसा जम्मा भए पनि पुँजी कायम भइसकेको छैन तर यसलाई प्राधिकरणले उक्त कम्पनीको पुँजी पुग्यो भनेर घोषणा गर्न मात्रै बाँकी छ,अध्यक्ष सिलवालले अन्नपूर्णसँग भने, सबै कम्पनीहरू पुँजी पुर्याउने योजना पेस गरेअनुसार लागि परेकाले अब पुँजी पुर्याउने सबालमा धेरै समस्या छैन। सबैको वृद्धि भएको चुक्तापुँजी यो आर्थिक वर्ष अन्त्यसम्म वित्तीय प्रतिवेदनमा समावेश गर्नेछौं। विदेशी कम्पनीको शाखा कार्यालयलाई केन्द्रले पुँजी दिने बिमा प्राधिकरणले विदेशी बिमकका रूपमा दर्ता भई सञ्चालनमा रहेका बिमकले बिमक दर्ता तथा बिमा व्यवसाय सञ्चालनसम्बन्धी निर्देशिका, २०७३ को दफा ४ बमोजिम तोकिएको न्यूनतम चुक्ता पुँजीबराबरको निर्धारित पुँजी कायम गर्न निर्देशन दिएको थियो। साथै, संयुक्त लगानीमा सञ्चालित कम्पनीले तोकिएको समयावधिभित्र उल्लिखित निर्देशिकाको दफा ४ बमोजिमको तोकिएको न्यूनतम चुक्ता पुँजी कायम गर्न भनेको थियो। नेपालमा सञ्चालित विदेशस्थित बिमकका शाखा कार्यालयहरू दि ओरिएन्टल इन्स्योरेन्स, नेसनल इन्स्योरेन्स र मेटलाइफ एलिकोको अपुग पुँजी मुख्य कम्पनीले दायित्व बेहोर्ने भएको छ। यसबाहेक विदेशी बिमकको संयुक्त लगानी भएको लाइफ इन्स्योरेन्स कर्पोरेसन अफ इन्डियाको चुक्तापुँजी २ अर्ब ६५ करोड ३२ लाख रुपैयाँमात्रै छ। यो कम्पनीको अझै २ अर्ब ३४ करोड ६८ लाख रुपैयाँपुँजी अपुग छ। यो कुल सीमाको ८८ प्रतिशत हो। यसैले लाइफ इन्स्योरेन्सले ८८ प्रतिशत हकप्रद सेयर जारी गर्न स्वीकृत दिइएको बिमा प्राधिकरणले जानकारी दिएको छ। यसैगरी, तत्काल बिमा नियमावली २०४९ को दफा १५ क बमोजिम स्थापना भएको सहायक कम्पनीएनएलजी इन्स्योरेन्सको चुक्तापुँजी १ अर्ब ४५ करोड ९२ लाख ७५ हजार ७ सय ९१ रुपैयाँमात्रै छ। सो कम्पनीको पुँजीपुर्याउन ६६ प्रतिशत अपुग छ। यसकारण सोही प्रतिशतबराबरको हकप्रद सेयर जारी गर्न बिमा प्राधिकरणले स्वीकृत दिएको बताएको छ।यसैगरी, पुँजी नपुगेकोप्रभु इन्स्योरेन्स कम्पनीले विदेशी साझेदारसँग संयुक्त उपक्रम गरी पुँजी पुर्याउने प्रस्ताव पेस गर्ने भएको छ। प्रभुको हालसम्मको पुँजी १ अर्ब ३७ करोड ६१ लाख २२ हजार रुपैयाँछ।यसको पुँजी ८२ प्रतिशत अपुग छ। यसैगरी, नेपाल इन्स्योरेन्स कम्पनीले पुँजी बढाउन अचल सम्पत्ति बिक्री गरी पुँजीकरण गर्ने प्रस्ताव पेस गर्ने भएको छ।यो कम्पनीको चुक्तापुँजी १ अर्ब ४९ करोड ४७ लाख ६५ हजार ४ सय रुपैयाँछ। तोकिएको सीमामा पुर्याउन ६८ प्रतिशत पुँजी पुगेको छैन। यसैले कम्पनीले अचल सम्पत्ति पुँजीकरण गर्ने निर्णय गरेको छ। सञ्चित मुनाफा, हकप्रदबाट पुँजी जुटाउँदै ३ कम्पनी यसैगरी पुँजी नपुगेका एसियन लाइफ इन्स्योरेन्स, नेसनल लाइफ इन्स्योरेन्स र नेको इन्स्योरेन्स कम्पनीले सञ्चित मुनाफा, हकप्रद जारी गरी पुँजीकरण गर्ने प्रस्ताव पेस गर्नेभएका छन्। एसियन लाइफको हाल ३ अर्ब १५ करोड ५३ लाख ५ सय १७रुपैयाँ चुक्ता पुँजी छ। यसको अझै ५९ प्रतिशत पुँजी पुगेको छैन।यस्तै, नेसनल लाइफको ४ अर्ब ६४ करोड ४ लाख ३१ हजार ८ सय ७५ रुपैयाँपुँजी छ। यसले ८ प्रतिशत पुँजी वृद्धि गर्नुपर्छ। यसपछि नेको इन्स्योरेन्सको पुँजी ४ अर्ब ६४ करोड ४ लाख ३१ हजार ८ सय ७५ रुपैयाँछ। यसले पुँजी गर्न अझै २५ प्रतिशत थप्नुपर्छ। यी ६ कम्पनीको पुँजी पर्याप्त बिमा प्राधिकरणले तोकेबमोजिमको पुँजी पूरा भएका जीवन बिमकहरूमा नेपाल लाइफ र हिमालयन लाइफ इन्स्योरेन्स कम्पनी रहेका छन्। नेपाल लाइफको पुँजी सीमाभन्दा पनि बढी अर्थात् ८ अर्ब २० करोड ७९ लाख ६६ हजार ५ सय ५४ रुपैयाँ रहेको छ। यो हालसम्मको जीवन बिमामध्येकै सबैभन्दा बढी चुक्तापुँजी भएको कम्पनी हो। यसपछि पुँजी पर्याप्त हुने हिमालयनको ७ अर्ब ७२ करोड ३१ लाख ९० हजार ६ सय २ रुपैयाँछ। यस्तै, चुक्तापुँजी पर्याप्त भएका निर्जीवन कम्पनीहरूमा शिखर इन्स्योरेन्स, सगरमाथा इन्स्योरेन्स, सिद्धार्थ प्रिमियर इन्स्योरेन्स र आईजीआई प्रुडेन्सियल इन्स्योरेन्स रहेका छन्।उक्त कम्पनीको चुक्ता पुँजी क्रमशः २ अर्ब ६५ करोड ४९ लाख, २ अर्ब ६२ लाख २६ करोड २६ लाख, २ अर्ब ८० करोड ६५ लाख र ३ अर्ब २ करोड ९३ लाख हाराहारीमा छ। निर्जीवन बिमा कम्पनीमध्ये हालसम्म सबैभन्दा बढी आईजीआई प्रुडेन्सियल इन्स्योरेन्सको चुक्ता पुँजी रहेको छ। चार बिमा कम्पनीले प्रिमियम थपेर आईपीओ तोकिएको चुक्ता पुँजी पूरा गर्नचारबिमा कम्पनीले प्रिमियममा आईपीओजारी गर्ने योजना पेस गरेका थिए। जस्मा आईपीओ जारी गर्नुअघिको पुँजी आईएमई लाइफ इन्स्योरेन्सको २ अर्ब ८० लाखमात्रै छ। यस्तै, सन् नेपाल लाइफ इन्स्योरेन्सको हाल २ अर्ब २४ करोड, रिलायवल नेपाल लाइफ इन्स्योरेन्सको २ अर्ब ८० करोड, सिटिजन लाइफ इन्स्योरेन्सको २ अर्ब ६२करोड ५० लाख रुपैयाँ चुक्ता पुँजी छ। अपुग पुँजीको प्रिमियममा आईपीओ जारी गर्न बिमा प्राधिकरणले अनुमति दिएको थियो। सोहीअनुसार गरिसकेकाको पुँजी पुग्नेछ। सरकारी स्वामित्वको कम्पनी नेपाल सरकारको पूर्ण स्वामित्वमा रहेका राष्ट्रिय जीवन बिमा कम्पनी र राष्ट्रिय बिमा कम्पनीको चुक्ता पुँजी पनि अपुग छ। उक्त अपुग पुँजी सरकारले थप्ने प्रक्रियामा रहेको बिमा प्राधिकरणले जानकारी दिएको छ। हाल राष्ट्रिय जीवन बिमा कम्पनीको चुक्ता पुँजी १८ करोड १० लाख २० हजार रुपैयाँ, राष्ट्रिय बिमा कम्पनीको २६ करोड ६६ लाख ३९ हजार रुपैयाँ छ।"
स्वास्थ्य बिमाको सुविधा लिनै सास्ती,"अस्पतालले १ हजार १ सयको ३३ प्रकारका औषधि उपलब्ध गर्नुपर्छ। तर, बिरामीलाई मापदण्डभित्र परेका औषधि नदिएको गुनासो छ। काठमाडौं : सरकारले स्वास्थ्य बिमाको पहुँच देशव्यापी पुर्याउने उद्देश्यले विस्तार गरे पनि अझै कुल जनसंख्याको २५ प्रतिशतले मात्रै लिन सकेका छन्। सरकारले २०७२ बाट सुरु भरेको स्वास्थ्य बिमा ७७ जिल्लामा लागू भने भएको छ। यता स्वास्थ्य बिमा ऐन, २०७४ ले भने प्रत्येक नेपाली नागरिक स्वास्थ्य बिमा कार्यक्रममा आबद्ध हुनुपर्ने प्रबन्ध गरेको छ। तर, अझै सबै नागरिक यसमा समेटिएका छैनन्। कुल जनसंख्याको २५५६ प्रतिशतको पहुँचमा मात्रै स्वास्थ्य बिमा पुगेको छ। राष्ट्रिय जनगणना, २०७८ अनुसार नेपालको जनसंख्या २ करोड ९१ लाख ६४ हजार ५ सय ७८ रहेकोमा यस हालसम्म ७४ लाख ५३ हजार ८ सय ४३ (२५५६ प्रतिशत) नागरिक मात्र स्वास्थ्य बिमामा आबद्ध भएका छन्। यद्यपि यस्तो बिमा गर्ने कुल संख्यामा महिलाको बाहुल्य धेरै छ। जसअन्तर्गत ३८ लाख ३९ हजार महिला छन् भने ३६ लाख १४ हजार पुरुष आबद्ध छन्। जिल्लागत रूपमा सबैभन्दा बढी झापा जिल्लामा बिमा गर्ने बढेका छन् भने सबैभन्दा कम डोल्पामा रहेका छन्। बोर्डले स्वास्थ्य बिमाको पहुँच विस्तारमा जोड दिइरहे पनि अधिकांशको मानसिकता बिरामी भएर खर्च बढी लागे मात्रै बिमा गर्नुपर्ने अधिकांशको धारणा पाइएकोले चुनौती भएको स्वास्थ्य बिमा बोर्डकी सूचना अधिकारी ओमकुमारी कँडेलले सुनाइन्। बिमा कार्यक्रममार्फत ५ जनासम्मको परिवारको ३ हजार ५ सय रुपैयाँ बुझाएपछि त्यस घरमा रहेका सदस्यले १ लाख रुपैयाँबराबरको औषधि उपचार सरकारले तोकेको अस्पतालमा निःशुल्क उपचार गर्न पाइन्छ। बोर्डले बिमा कार्यक्रमका लागि देशभरिका सरकारी र निजी गरी ४ सय ४० अस्पताललाई सूचीकृत गरेको छ। ती अस्पतालमा उपचार बिमा लागू गरेका परिवारका सदस्यले वार्षिक १ लाख रुपैयाँसम्मको निःशुल्क उपचार गराउन पाउछन्। उक्त बिमाको प्याकेज अर्थात् सुविधा थैलीअनुसार अस्पतालले १ हजार १ सय ३३ प्रकारका औषधि उपलब्ध गर्नुपर्छ। तर, अस्पतालले बिरामीलाई मापदण्डभित्र परेका औषधि नदिएको गुनासो सुनिन्छ। सिलाइ पेसा गरेर दुई छाक टार्दै आएका सिन्धुलीका ४५ वर्षीय अर्जुन भित्रिकोटी दर्जीलाई सरकारले निःशुल्कः बिमा सुविधा दिएकोमा खुसी व्यक्त त गर्छन् तर एउटै उपचारका लागि करिब ४ महिना बितेकाले सुविधा लिनै धेरै समय खर्चिनु परेको सुनाउँछन्। उनी छातीमा मासु पलाएर अप्रेसन गर्न गत भदौदेखि लागिपरेका छन्। सिन्धुलीमा उपचार सम्भव नभएपछि सेवा प्रदायक अस्पतालको सिफारिस लिएर काठमाडौंको वीर अस्पलातमा आएर उपचार प्रक्रिया सुरु गरेको ४ महिनामा बल्ल अप्रेसन गर्न पाउने भएका छन्। पुँजी पुर्याउन प्रयास गर्दागर्दै नपुगेका बिमा कम्पनीहरूलाई हकप्रद सेयर जारी गर्न माग गरे भने दिन्छौं । यो विशेष मर्जरपछि पनि पुँजी नपुगेकाको हकमा लागू हुनेछ । कतिपय कम्पनीको पुँजी तोकिएको सीमासम्म पुगी सके । प्रिमियममा आईपीओ जारी गर्ने भनेकाहरूले गरेर पनि खातामा गएर पैसा जम्मा भइसकेको छ । रिजर्भमा पैसा जम्मा भए पनि पुँजी कायम भइसकेको छैन तर यसलाई प्राधिकरणले उक्त कम्पनीको पुँजी पुग्यो भनेर घोषणा गर्न मात्रै बाँकी छ । यो छिट्टै गर्छौं । सबै कम्पनीहरू पुँजी पुर्याउने योजना पेस गरेअनुसार लागि परेकाले अब पुँजी पुर्याउने सबालमाधेरै समस्या छैन । प्रायः सबै कम्पनीको योजनाअनुसार पुगेको छ अब हामीले वित्तीय प्रतिवेदनमा पुग्यो भनेर काम गर्ने हो । सबैको वृद्धि भएको चुक्ता पुँजी यो आर्थिक वर्ष अन्त्यसम्म वित्तीय प्रतिवेदनमा समावेश गर्नेछौं । सूर्यप्रसाद सिलवाल अध्यक्ष, नेपाल बिमा प्राधिकरण उनी भन्छन्, प्रक्रिया झन्झटिलो छ। सबै कागजात जुटाउनु पर्छ। उनले अप्रेसनको दिन पनि दिनभर धेरै काउन्टर पटकपटक चहार्नुपर्यो। जस्तोसुकै झन्झट भए पनि हामी जस्तो गरिब, खान लाउन धौधौ भएका, उपचार गर्न खर्च नभएकालाई सरकारले ढिलै भए पनि दिएको यो बिमा सुविधाले धेरै राहत मिलेको छ, उनले भने। अप्रेसनका लागि चिकित्सकले ७ वटा औषधि ल्याउन भनेकोमा उनलाई काउन्टरबाट २ वटामात्रै उपलब्ध गराइयो। बिमितकोे यसबापतको उपचारका सेवासुविधा उपभोग गर्दा थुप्रै सास्ती खेप्नु परेको गुनासो गर्छन्। बोर्डमा पनि यस्ता थुप्रै गुनासोको चाङ लाग्ने गरेका छन्। यसै क्रममा बोर्डका सूचना अधिकारी ओमकुमारी कँडेल स्वास्थ्य बिमाको आकर्षण बढे पनि सेवा सुविधा नपाउँदा गुनासो बढेको स्विकार्छिन्। किन पाइँदैन सूचीका औषधि ? नेपालका प्रायः सेवा प्रदायक स्वास्थ्य संस्थामा बोर्डको सूचीमा रहेका सबै खालका औषधि नपाइने समस्या छ। अहिलेको दरमा औषधि नपाइने भएकाले पनि स्वास्थ्य संस्थाले बिमा बाहिरका अरू नै औषधि फार्मेसीमा राखेर सेवाग्राहीलाई खरिद गराउने गरेको पाइन्छ। कतिपय निजी औषधि उत्पादकले भारी कमिसनमा फार्मेसीलाई औषधि उपलब्ध गराउने भएकाले बोर्डले तोकेको औषधि खरिद गर्न सरकारी र निजी अस्पताल इच्छुक देखिँदैनन्। सबैले गर्दैनन् बिमा नवीकरण बर्सेनि स्वास्थ्य बिमा गर्नेहरूले अर्को वर्ष निरन्तरता नदिँदा नवीकरण शतप्रतिशत हुन सकेको छैन। गत आर्थिक वर्ष २०७९८० मा कुल सहभागीमध्ये ४७ लाख १ हजार ६ सय १२ ले मात्रै नवीकरण गरेका थिए। कुल संख्याको ७६२ प्रतिशत हो। यस्तै यसअघिको आव २०७८७९ मा कुलमध्ये ४३ लाख ९ हजार ७ सय ४८ ले नवीकरण गरेका थिए। यो कुल बिमिति संख्याको ६८२० प्रतिशत थियो। लक्षित वर्गलाई निःशुल्क हुने भएकाले स्वतः नवीकरण हुन्छ। स्वास्थ्य बिमा दिगो हुन चुनौती हरेक नागरिकलाई स्वास्थ्य बिमामा सहभागी गराउने सरकारको कार्यक्रमले सरकारको व्ययभार बढी हुन जाँदा चुनौतीपूर्ण बनेको महालेखा परीक्षकको प्रतिवेदनले औंल्याएको छ। बिमा योजनामा सहभागीबाट प्राप्त बिमा प्रिमियमभन्दा बढी दाबी भुक्तानी भएकाले दिगोमा प्रश्न उठेको हो। महालेखा परीक्षकको ६०औं प्रतिवेदन सार्वजनिक हुनुअघिको तथ्यांकअनुसार बिमाबापत उठेको प्रिमियमभन्दा बढी अर्थात् १५ अर्ब २९ करोड ५४ लाख रुपैयाँ बढी दाबी भुक्तानी भएकोले यो कार्यक्रमलाई दिगो रूपमा सञ्चालन गर्न कठिनाइ हुने औंल्याएको थियो। बिमा योजना कार्यक्रममा गत वर्षसम्म ६ अर्ब ५६ करोड ८० लाख रुपैयाँ प्रिमियम प्राप्त भएकोमा यो वर्ष २ अर्ब ४५ करोड ३७ लाख रुपैयाँ थप भएको छ।"
स्थानीय अर्थतन्त्र बलियो बनाउन एडिबीको १६ अर्ब ६० करोड सहयोग,"काठमाडौं : नेपालको दिगो पर्यटन प्रवर्द्धन गर्दै स्थानीय बासिन्दालाई गुणस्तरीय जीवनयापनमा सघाउने उद्देश्यले जीवनयापान सुधार परियोजना कार्यान्वयन गर्न एसियाली विकास बैंक (एडिबी)ले १६ अर्ब ६० करोड रुपैयाँको वित्तीय सहायता उपलब्ध गराउने भएको छ । पर्यटनका माध्यमबाट स्थानीय अर्थतन्त्रलाई सबल बनाउन देवदह, लुम्बिनी सांस्कृति, सैनामैना, सिद्धार्थनगर र तिलोत्तमा नगरपालिकाका साथै जनकपुर उपमहानगरपालिका र पोखरा महानगरपालिकाको आर्थिक वृद्धिमा सघाउन उक्त वित्तीय प्याकेज एडिबीले आज स्वीकृत गरेको हो । बैंकको प्रधानकार्यालय मनिलाबाट आज जारी प्रेस विज्ञप्तिअनुसार जलवायु एवं प्रकोप प्रतिरोधी सहरहरू निर्माण गरी नेपालको स्थानीय अर्थतन्त्रलाई सुदृढ बनाउन र दिगो आर्थिक विकास गर्ने नेपालको सरकारको रणनीतिमा सघाउन उक्त प्याकेज स्वीकृत गरिएको हो। उक्त वित्तीय प्याकेजअन्तर्गत ६० करोड रुपैयाँ अनुदान सहायता हो । सहरी विकास तथा भवन निर्माण विभाग र सम्बन्धित नगरपालिकाले जीवनयापान सुधार परियोजना कार्यान्वयन गर्नेछन् ।"
"विदेशी विनिमय सञ्चिति १६९६ अर्ब ७८ करोड पुग्यो, चार महिनामा सरकारको खर्च ३५५ अर्ब ६३ करोड","काठमाडौं : सरकारले आर्थिक वर्ष २०८०८१ को पहिलो चार महिनामा ३५५ अर्ब ६३ करोड खर्च गरेको छ। गत आर्थिक वर्षको पहिलो चार महिनामा २२१ प्रतिशतले वृद्धि भए पनि समीक्षा अवधिमा १३ प्रतिशतले मात्र वृद्धि भएको छ नेपाल राष्ट्र बैंकले जारी गरेको प्रतिवेदनमा उल्लेख छ। समीक्षा अवधिमा चालु खर्च २७१ अर्ब १७ करोड, पुँजीगत खर्च २९ अर्ब ९९ करोड र वित्तीय व्यवस्था खर्च रु५४ अर्ब ४७ करोड रहेको छ। त्यस्तै समीक्षा अवधिमा नेपाल सरकारको कूल राजस्व परिचालन (प्रदेश सरकार तथा स्थानीय सरकारमा बाँडफाँट हुने रकमसमेत) २७६ अर्ब ६४ करोड भएको छ। गत आर्थिक वर्षको पहिलो चार महिनामा १९८ प्रतिशतले घटेको राजस्व, समीक्षा अवधिमा ३० प्रतिशतले बढेको छ। यस अन्तर्गत कर राजस्व २५४ अर्ब ३० करोड र गैर कर राजस्व २२ अर्ब ३४ करोड परिचालन भएको छ प्रतिवेदनमा उल्लेख छ। त्यस्तै २०८० कात्तिक मसान्तमा सरकारका विभिन्न खातामा १५२ अर्ब ४० करोड नगद मौज्दात रहेको छ। उक्त नगद प्रदेश सरकार तथा स्थानीय सरकारको खातामा रहेको रकमसहित हो। २०८० असार मसान्तमा सरकारसँग ७१ अर्ब ९८ करोडमात्र रहेको थियो। त्यस्तै २०८० असार मसान्तमा १५३९ अर्ब ३६ करोड रहेको कूल विदेशी विनिमय सञ्चिति १०२ प्रतिशतले वृद्धि भई २०८० कात्तिक मसान्तमा १६९६ अर्ब ७८ करोड पुगेको छ। अमेरिकी डलरमा यस्तो सञ्चिति २०८० असार मसान्तमा ११ अर्ब ७१ करोड रहेकोमा २०८० कात्तिक मसान्तमा ८९ प्रतिशतले वृद्धि भई १२ अर्ब ७५ करोड पुगेको प्रतिवेदनमा उल्लेख छ। कूल विदेशी विनिमय सञ्चितिमध्ये नेपाल राष्ट्र बैंकमा रहेको सञ्चिति २०८० असार मसान्तमा १३४५ अर्ब ७८ करोड रहेकोमा २०८० कात्तिक मसान्तमा १०८ प्रतिशतले वृद्धि भई १४९० अर्ब ८३ करोड पुगेका छ। बैंक तथा वित्तीय संस्था (नेपाल राष्ट्र बैंक बाहेक)सँग रहेको विदेशी विनिमय सञ्चिति २०८० असार मसान्तमा १९३ अर्ब ५९ करोड रहेकोमा २०८० कात्तिक मसान्तमा ६४ प्रतिशतले वृद्धि भई २०५ अर्ब ९५ करोड कायम भएको छ। २०८० कात्तिक मसान्तको कूल विदेशी विनिमय सञ्चितिमा भारतीय मुद्राको अंश २१८ प्रतिशत रहेको छ। त्यस्तै समीक्षा अवधिमा चालु खाता ९६ अर्ब ३८ करोडले बचतमा रहेको छ। अघिल्लो वर्षको सोही अवधिमा चालु खाता ३७ अर्ब ७९ करोडले घाटामा रहेको थियो। अमेरिकी डलरमा अघिल्लो वर्षको सोही अवधिमा २९ करोड ६१ लाखले घाटामा रहेको चालु खाता समीक्षा अवधिमा ७२ करोड ५१ लाखले बचतमा रहेको छ। समीक्षा अवधिमा पुँजीगत ट्रान्सफर ४६६ प्रतिशतले कमी आई १ अर्ब ५९ करोड कायम भएको छ भने खुद प्रत्यक्ष वैदेशिक लगानी ३ अर्ब ६४ करोड रहेको छ। अघिल्लो वर्षको सोही अवधिमा पुँजीगत ट्रान्सफर २ अर्ब ९७ करोड कायम भएको थियो भने खुद प्रत्यक्ष वैदेशिक लगानी ४२ करोड ९२ लाख रहेको प्रतिवेदनमा उल्लेख छ। समीक्षा अवधिमा शोधनान्तर स्थिति १४७ अर्ब ११ करोडले बचतमा रहेको छ। अघिल्लो वर्षको सोही अवधिमा शोधनान्तर स्थिति २० अर्ब ३ करोडले बचतमा रहेको थियो। अमेरिकी डलरमा अघिल्लो वर्षको सोही अवधिमा १४ करोड ९६ लाखले बचतमा रहेको शोधनान्तर स्थिति समीक्षा अवधिमा १ अर्व ११ करोडले बचतमा रहेको छ। त्यस्तै आर्थिक वर्ष २०८०८१ को चार महिनाको आयातलाई आधार मान्दा बैंकिङ क्षेत्रसँग रहेको विदेशी विनिमय सञ्चिति १३६ महिनाको वस्तु आयात र ११३ महिनाको वस्तु तथा सेवा आयात धान्न पर्याप्त रहने देखिन्छ। २०८० कात्तिक मसान्तमा विदेशी विनिमय सञ्चितिको कुल गार्हस्थ्य उत्पादन, कुल आयात र विस्तृत मुद्राप्रदायसँगका अनुपातहरू क्रमशः ३१५ प्रतिशत, ९४३ प्रतिशत र २६७ प्रतिशत रहेका छन्। २०८० असार मसान्तमा यी अनुपातहरु क्रमशः २८६ प्रतिशत, ८३० प्रतिशत र २५१ प्रतिशत रहेका थिए।"

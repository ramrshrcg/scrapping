शीर्षक,विवरण
भोक,"यता केही दिनदेखि मेरा मित्र सुपर्णखासँग भेट भएको छैन। उनी मकहाँ आएका छैनन्। उनीकहाँ जाँदा पनि भेट हुन सकेन। घरमा बस्ने भए पो! सधैं सामाजिक कार्यमा बिनास्वार्थ यताउति आवश्यक परेकाहरूलाई सहयोग गर्न हिँडिरहने उनलाई पहिले पनि कहाँ हत्तपत्त भेटिन्थ्यो र! उनको न्यास्रो लागिसकेको थियो। बिहान यसो घर बाहिर निस्केको सडकमा हिँडिरहेको देखेर दौड्दै गएँ र च्याप्प हात समाएँ। उनी एकपल्ट झस्किए। मैले सोधिहालेँ, कहाँ हराएको अचेल ? आउँदा पनि आउँदैनौ ? मुस्कुराए जस्तो गरी छोटकरीमा भने, फुर्सद नभएर।मैले भनेँ, ल, आज जान पाउँदैनौ। आऊ, जाऔं। फुत्किन खोज्दै थिए। मैले छाड्दै छाडिनँ। तानेरै घरमा ल्याएँ। मेचमा विराजमान गराएर चिया भन्न पल्लो कोठामा गएर झटपट फर्किएँ। सोधेँ, अचेल मसँग रिसाएका हौ ? उनले जवाफ दिने इच्छा नैं नभएजसरी छोटकरीमै ओठ उघारे हैन। अनि आउँदैनौं त। घर गए पनि भेट हुने हैन। यसो गफ गर्न हुन्थ्यो। तिमी त मेरा मित्र, तिमीसँग गफ गर्न पाउँदा मलाई रमाइलो लाग्छ। केही कुरा सिक्न पाइन्छ। बेपत्तै भयौ। किन भन त ? मैले तिमीलाई त्यस्तो नराम्रो त केही भनेको थिएँ जस्तो लाग्दैन। मैले आफ्नो कुरा नसक्दै अलि चर्को स्वरमा उनले जवाफ दिए, के आउनु ? के गफ गर्नु ?जतिखेर पनि आफ्नो तारिफको भण्डार खोल्छौ। शान्त हुँदै भनें, तिमी पनि कस्तो कुरा गर्छौ ? कसैले पनि तारिफ नगरेपछि के गर्ने त ? गरेको कामको अरूले तारिफ गरिदिए आफूले मुख किन खोल्नु पर्थ्यो बित्थामा। आफ्नो मुख किन दुखाउनु पर्थ्यो ? अर्काको तारिफ गर्नुपर्यो भने आफ्नो थैली नैं खोलिदिनु परे झैं ठान्छन्। अनि आफ्नो तारिफ आफैंले गर्नु परेन। मैले भित्री इच्छाले गरेको हो र! मैले पनि फटाफट भनिदिएँ। उनले कड्किएरै जवाफ दिए, तारिफ गर्न लायकको काम के गरेका छौ भन त! अब मेरो पनि कड्किने पालो आयो। नकड्किएर नहुने रहेछ भनेर भनिदिएँ, मैले कति धेरै काम गरेको छु। मभन्दा पहिले कसैले त्यति काम गरेको थियो ? उनले रुस्ट हुँदै भने, पहिले कसले गर्यो गरेन त्यसको लेखाजोखा नराख। मुख्य कुरा तिमीले के गर्यौ ? मनमनै काम गरेर हुन्छ। मनमनै गरेको काममा मख्ख हुने ? खै देखिने गरी काम गरेको ? खै परिणाममुखी काम गरेको ? तिम्रो काम बहुजन हितायको लागि हो त ? आफ्नो घरमा आफैंले समातेर ल्याएको मित्रसँग रिसाएकोमा आफैंलाई अलि पछुतो भयो। त्यसैले सम्हालिएर भनेँ, तिमी मित्र भएर पनि यस्तो कुरा गर्ने हो ? तिमीले त मलाई स्याबासी दिन्छौं भन्ठान्या थें। यसपालि उनी पनि अलि सम्हालिँदै भन्न थाले, हेर, मित्र! झिंगो मारेर बाघ मारेको ठान्नु हुन्न। तिमीलाई झिंगा मार्न त्यो ठाउँमा राखेको हो त ? बाघ मार्नु पर्नेले झिंगा मारेपछि कसैले प्रशंसा गर्छ ? हातमा बन्दुक लिएर झिंगातिर ताक्न त भएन नि ? हेर, सिंहले घाँस खाँदैन। तिमी अहिले सिंह जस्तै शक्तिशाली छौ। फरक यत्ति हो ऊ जनावरहरूमा राज गर्छ, तिमी जनावरभन्दा उच्च माथि राज गर्छौ। के खाएर तिमीलाई यस्तो आत्मप्रशंसा गर्ने शक्ति आउँछ, लाज लाग्दैन ? मैले पनि भनिदिएँ, मित्र हो, मलाई खाएरै शक्ति आएको हुनुपर्छ। खान त म जे पनि खाइदिन्छु। मेरा आफन्तहरूले जे जे जुटाइदिन्छन्, म त्यै त्यै खाइदिन्छु। सोधिन केके हो भनेर। जुटाइदिएका जति सबै खाइदिन्छु। अचेल त यस्तो भोग लाग्छ कि आँखाले हेर्दै नहेरी खाइदिन्छु। साँच्चै भन्ने हो भने अगाडि राखी दिएको केही बाँकी छाड्दिनँ। सपनामा पनि अचेल भोगमात्र लाग्छ, त्यसैले सपनामा पनि खाइरहेकै देख्छु। मित्रले चिया रित्याइसकेका थिए। भने, तिमी त अगस्तीभन्दा पनि खन्चुवा रहेछौ। त्यसैले म तिमीकहाँ नआएको हो। बुझ्यौ त ? उनी जान्छु पनि नभनी भुत्भुताउँदै निस्किए। मलाई लाग्यो अब यस्ता मित्र मेरा लागि कुनै कामका छैनन्। अरू नै मित्र खोज्नुपर्छ।"
हिमालमा जलवायु परिवर्तनको प्रभाव,"विश्वको करिब २३ प्रतिशत भूभाग पर्वतीय रहेको र उक्त भूभागमा करिब १० देखि ३० प्रतिशत मानिसको बसोबास छ। पर्वतीय क्षेत्रलाई वर्गीकरण गर्ने तरिका फरकफरक भएकाले यसको क्षेत्रफल र त्यहाँ बसोबास गर्ने मानिसको जनसंख्या विभिन्न स्रोतमा फरक हुने गरेको छ। नेपालको पहाडी ६८ प्रतिशत र हिमाली १५ प्रतिशतलाई पर्वत मान्ने हो भने करिब ८३ प्रतिशतभन्दा बढी भूभाग पर्वतीय क्षेत्रले ओगटेको मान्न सकिन्छ। नेपालको तराई क्षेत्रबाहेक बाँकी क्षेत्र करिब ३०० मिटरभन्दा बढी उचाइ भएको क्षेत्रलाई पर्वत मान्न सकिन्छ र उक्त क्षेत्रमा ४६३८ प्रतिशत मानिसको बसोवास छ। नेपालको पर्वतीय क्षेत्र पानीको स्रोतको भण्डार, जैविक विविधिताले भरिपूर्ण र सौन्दर्यले भरिपूर्ण भूबनोटका कारण यसको विशेष महत्व छ। नेपालका प्रमुख नदी महाकाली, कर्णाली, नारायणी तथा कोसी र यिनका सहायक नदी नेपालको उच्च हिमाली क्षेत्रबाट उत्पन्न भई बगेर भारतमा गंगा नदी हुँदै हिन्द महासागरमा मिसिन्छन्। यसरी हिमनदी पग्लेर बनेका सहायक नदीहरू करिब १९ रहेको र यिनीहरूबाट बाह्रै महिना पानी उपलब्ध हुने गर्छ। यीबाहेक पहाडी क्षेत्रबाट पनि थुप्रै नदी उत्पन्न भई तल्लो तटीय क्षेत्रमा पानीको उपलब्धता बढाएको छ। उक्त पानीलाई खानेपानी, कृषि, जलविद्युत् उत्पादन तथा विभिन्न क्षेत्रमा प्रयोग गर्न सकिन्छ। अहिले नेपालमा जलविद्युत् प्रणालीबाट करिब २,८०० मेगावाट बिजुली उत्पादन भइसकेको र अबको केही वर्षमा (२०३० सालसम्म) १५,००० मेगावाट र सन् २०३५ सम्ममा ३०,००० मेगावाट बिजुली उत्पादन गर्ने योजना छ। अहिले जलवायु परिवर्तन न्यूनीकरण गर्न कार्बन शून्य नीति लोकप्रिय भइरहेको सन्दर्भमा स्वच्छ ऊर्जाको हिसाबले नेपाललाई यसले अग्रस्थानमा राख्न र तय गरेका लक्ष्यसम्म पुर्याउन महत्वपूर्ण भूमिका खेल्न सक्ने देखिन्छ। नेपालको दोस्रो राष्ट्रिय निर्धारित योगदान (एनडीसी) अनुसार नेपालले सन् २०५० सम्ममा हरितगृह ग्यासको उत्सर्जन शून्यमा पुर्याउने लक्ष्य राखेको छ। यसरी स्वच्छ ऊर्जा उत्पादन गरेर सन् २०३० सालसम्म करिब ९० प्रतिशत निजी र ६० प्रतिशत सार्वजनिक सवारीसाधन विद्युतीय बनाउने लक्ष्य छ भने २५ प्रतिशत घरधुरीमा विद्युतीय चुलोको प्रयोग गर्न वातावरण मिलाउने लक्ष्य राखेको छ। छोटो दक्षिणउत्तरी दूरीमा पनि ६० मिटरदेखि ८,८४८८६ मिटरको उचाइसम्म फैलिएको भूबनोट तथा विविध जलवायु पाइने भएकाले अद्वितीय किसिमको जैविक विविधता पाइन्छ। संसारका सबैभन्दा अग्लो चुचुरो सगरमाथालगायत थुप्रै अग्ला हिमशिखरले नेपाललाई विश्वभरि चिनाएको छ। पर्यटकीय दृष्टिकोणले पनि महत्वपूर्ण भएकाले पर्यटन व्यवसायले स्थानीयहरू तथा देशको आर्थिकस्तर सुधार गर्न टेवा पुर्याएको छ। भौगोलिक रूपमा अति संवेदनशील तथा जलवायु परिवर्तनका हिसाबले नेपालको पर्वतीय क्षेत्र उच्च जोखिममा छ। जल तथा मौसम विभागका अनुसार नेपालमा वार्षिक ००५६ डिग्री सेल्सियसका दरले अधिकतम तापक्रम वृद्धि भइरहेको छ भने उक्त दर उच्च पहाडी तथा हिमाली क्षेत्रमा सबैभन्दा बढी छ। यसले गर्दा वर्षाको स्वरूपमा परिवर्तन आउने, खडेरी बढ्दै जाने देखिन्छ। त्यसैगरी वन तथा वातावरण मन्त्रालयका अनुसार सन् २१०० सम्ममा वार्षिक औसत तापक्रम १७२ डिग्रीदेखि ३५८ डिग्रीले बढ्ने प्रक्षेपण गरिएको छ भने वर्षा ११ देखि २३ प्रतिशतले बढ्ने प्रक्षेपण गरिएको छ। यसरी जलवायु परिवर्तन क्रमशः बढ्दै जाँदा हिमनदी खुम्चिँदै जाने, हिमरेखा माथि सर्दै जाने, जमिनमुनि जमेर रहेको बरफ (पर्माफ्रस्ट) पग्लिँदै जाने क्रम बढ्दै जाने देखिन्छ। इसिमोडले सन् २०१० तिरको भूउपग्रहबाट खिचेको तस्बिर प्रयोग गरी गरेको अध्ययनअनुसार नेपालमा ३,८०८ हिमनदीले करिब ३,९०२ वर्गकिलोमिटर क्षेत्रफल ओगटेको छ। तर १९८० देखि २०१० बीचमा उक्त हिमनदी २४ प्रतिशतले कम भइसकेको छ। हिमनदीहरू पग्लिँदै जाँदा उच्च हिमाली क्षेत्रमा हिमतालको संख्या बढ्दै गएको छ भने थुप्रै हिमतालले प्रत्येक वर्ष ठूलो आकार लिँदै गएका छन्। पछिल्लो अध्ययनअनुसार नेपालमा तीनवटा ठूला अन्तरदेशीय जलधारहरूमा करिब ३,६२४ हिमताल बनेका छन् भने करिब १,४१० हिमताल २०,००० वर्गमिटरभन्दा ठूला भइसकेका छन्। यसैगरी, ५५ जति हिमताल ५००,००० वर्गमिटर (करिब १५ वटा रानीपोखरी बराबर) भन्दा ठूला छन् भने ४७ ताललाई हिमताल विस्फोटनका दृष्टिले सम्भावित खतरनाक तालको सूचीमा राखिएको छ। नेचर जर्नलमा प्रकाशित लेखअनुसार तालको आकार र आयतन बढ्दै जाँदा विस्फोटन हुने सम्भावना बढ्दै जाने हुन्छ। अर्थ सिस्टम साइन्स डाटा नामक जनरलमा प्रकाशित एक लेखअनुसार एसियाको उच्च पर्वतीय भूभागमा अहिलेसम्म ७०३ जति हिमताल विस्फोटन भई ७,००८ जनाको मृत्यु, २०,०७६ जना घाइते, ९१,९५० विस्थापित गराएको भन्ने तथ्य उजागर गरेको छ। तापक्रममा वृद्धि तथा वर्षाको स्वरूपमा आइरहेको परिवर्तनले हिमतालहरूको संख्या र आकार बढ्दै जाने र तालको आयतन पनि बढ्दै गइरहेको छ। यी तथ्यांकले नेपालमा पनि आउँदा दिनमा यस्ता हिमताल विस्फोटनका घटना बढ्दै गई यसले गर्ने धनजनको क्षति उल्लेख्य मात्रामा हुने देखिन्छ। यीबाहेक अन्य जलवायुजन्य विपद्का घटनाहरू जस्तै खडेरी, अतिवृष्टि, आगलागी, कृषि, पशु तथा मानव रोगहरूका कारण गरिब तथा पिछडिएका वर्गलाई प्रत्यक्ष प्रभाव बढ्दै जाने देखिन्छ। यसरी पानीको भण्डारका रूपमा रहेका हिमनदी, हिउँ, पर्माफ्रस्ट पग्लिएर मासिँदै जाँदा पानीको उपलब्धतामा आउने परिवर्तनले तल्लो तटीय क्षेत्रमा बसोवास गर्ने मानिसको जीवनशैली प्रभावित हुने देखिन्छ। सिँचाइका लागि समयमा पानी उपलब्ध नहुँदा कृषिमा निर्भर समुदायको कृषि उत्पादनमा उलेख्य मात्रामा कमी आउने, नयाँ रोग, किराले क्षति पुर्याउने क्रम बढ्दै जाने देखिन्छ। खोलानदीहरूमा पानीको मात्रा घट्दै जाँदा तथा हिमताल विस्फोटन जस्ता घटना बढ्दै जाँदा नेपालले जलविद्युत् परियोजनाबाट स्वच्छ ऊर्जा उत्पादन गरी कार्बन शून्य बनाउने तथा भारतलगायत छिमेकी राष्ट्रलाई विद्युत् बिक्री गरी आर्थिक विकास गर्ने योजना प्रभावित हुने सम्भावना देखिन्छ। हालै सम्पन्न कोप२८ सम्मेलनले जलवायु नोक्सान तथा क्षति कोषको स्थापना गरी जलवायुजन्य विपद्बाट हुने सामाजिक तथा आर्थिक क्षतिपूर्ति गर्ने कुरा औपचारिक रूपमा सुरुआत गरेको छ। यसरी यो कोषमार्फत धनी अथवा बढी कार्बन उत्सर्जन गर्ने राष्ट्रले अति कम विकसित राष्ट्रलाई जलवायुजन्य विपद्को क्षतिपूर्ति स्वरूप रुपैयाँ उपलब्ध गराउने जलवायु नोक्सान तथा क्षति कोषको अवधारणा हो। तर, यो क्षतिको हिसाब, कोषको जम्मा तथा संरचना, बाँडफाँट आदि स्पस्ट नहुँदा केही अन्योल रहने देखिन्छ। तर, पनि नेपाल जस्तो उच्च जोखिममा रहेको पर्वतीय मुलुकका लागि राम्रो संकेत चाहिँ मान्न सकिन्छ। नेपालका लागि कोप२८ को अर्को उपलब्धि भनेको कोप२८ को मुख्य प्रतिवेदनमा पर्वत शब्द पाँच चोटी उल्लेख गरिएको छ भने आउँदो जुन २०२४ मा पर्वत र जलवायु परिवर्तन विशेष संवाद आयोजना गर्ने भएको छ। नेपालको अध्यक्षतामा हामीलाई जलवायु संकटबाट कसले बचाउँछ ? हिमालको आह्वान नामक छलफलमा संयुक्त राष्ट्रसंघका महासचिवको उपस्थितिमा विभिन्न पर्वतीय मुलुकले भाग लिएर आफ्नो आवाज प्रस्तुत गरेका थिए। यीबाहेक नेपालले जलवायु परिवर्तनसँग जुध्न जलवायु परिवर्तन नीति, राष्ट्रिय अनुकूलन योजना, स्थानीय अनुकूलन योजना, राष्ट्रिय निर्धारित योगदान आदि नीतिहरू तय गरी विभिन्न क्षेत्रमा सक्रिय रूपमा कार्यक्रमहरू सञ्चालन गरेर संलग्न हुँदै आएको छ। तर, पनि नेपालको जटिल तथा कमजोर भूगोल, सामाजिक र आर्थिक अवस्थाले गर्दा जलवायुजन्य जोखिम बढ्दै जाने परिदृश्यमा आवश्यक नीति निर्माण गर्ने, उपलब्ध नीति तथा योजनाको प्रभावकारी कार्यान्वयनका साथै सबै क्षेत्रमा जलवायु परिवर्तन अनुकूलनलाई मूलप्रवाहीकरण गर्न जरुरी छ। उच्च हिमाली क्षेत्रमा अवस्थित हिमनदी, हिमताल, हिउँ आदिको व्यवस्थित अध्ययन गर्नुपर्छ। अनि मात्र जलविद्युत् तथा अन्य विकास निर्माणका काम गर्यो भने मात्र संरचना दिगो हुने र राष्ट्रको आर्थिक वृद्धिमा टेवा पुर्याउने देखिन्छ। चन्द क्रायोस्फर सोसाइटी अफ नेपालमा आबद्ध छन् भने लामा काठमाडौं विश्वविद्यालयका पिएचडी रिसर्च फेलो हुन्।"
अस्पताल बनाउन राजनीति नहोस्,"निःशुल्क र सहज स्वाथ्य सेवा पाउनु नागरिकको नैसर्गिक अधिकार हो। त्यही मर्म र भावनाअनुसार तीन वर्षअघि देशभर ५, १० र १५ शय्याका अस्पतालको शिलान्यास गरियो। तर, अधिकांश अलपत्र जस्तै छन्। स्थानीय तहमा अस्पताल बनाउने नीतिगत निर्णय गर्दा राजनीतिक दलहरूले थरीथरीका योजना ल्याएका थिए। धेरैले ५० शय्याका अस्पताल बनाउनुपर्ने माग गरेका थिए। तर, ५० शय्याको अस्पताल बनाउने कुरा अघि बढाउन दिइएन्। किनभने, स्थानीय तहमा ५० शय्याका अस्पताल आवश्यक थिएनन् र छैन पनि। कम्तीमा ५ शय्याका अस्पताल पालिकामा भए पुग्छ। बरु, देशभर एकैपटक अस्पतालको शिलान्यास गर्दा प्राथमिकीकरण गर्नुपर्थ्यो। त्यसबेला सरकार चुकेको जस्तो देखिन्छ। त्यतिबेला सरकारले देशभर अस्पताल बनाउने भनी ल्याएका कार्यक्रमले मूर्तरूप पाएको छैन। एउटा पार्टी सरकारमा रहँदा योजना ल्याउने तर अर्को पार्टीको नेतृत्वमा सरकार बन्दा ती कार्यक्रमलाई अघि नबढाउने परिपाटीले समग्र स्वास्थ्य क्षेत्र तहसनहस बनेको देखिन्छ। जोसुकैको नेतृत्वमा नीति तथा कार्यक्रम आए पनि जनताको हितमा छ भने सबैले साथ दिनुपर्छ। वर्तमान प्रधानमन्त्री, स्वास्थ्यमन्त्री र अर्थमन्त्रीले अहिलेसम्म देशभर बन्दै गरेका अस्पतालहरूको सञ्चालन र व्यवस्थापनका बारेमा सार्वजनिक कार्यक्रममा बोलेको सम्म सुनिएको छैन। स्वास्थ्य क्षेत्रको विकास र प्रवद्र्धनमा सरकार संवेदनशील देखिँदैन। मन्त्री, नेताहरूले गफ मात्र गर्ने होइन, जनताका काम गरेर देखाउनुपर्छ। मुलुकको अर्थतन्त्रको करिब ६० प्रतिशत हिस्सा संघीय सरकारसँगै छ। अस्पताल बनाउने विषयमा पूर्णता दिने र सञ्चालन गर्ने बारेमा संघ सरकार नै धेरै संवेदनशील बन्नुपर्छ। घोषणा गर्ने तर काम नगर्ने परिपाटी सरकारबाट हुनुहुँदैन्। कि त देशभर अस्पताल आवश्यक छैनन् भनेर पुष्टिसहित खारेज गर्नुपर्यो, होइन भने काम गर्नुपर्यो। जनताले घरदैलोमा निःशुल्क र गुणस्तरीय स्वास्थ्य सेवा पाउनुपर्छ। संविधानले कल्पना गरेको मौलिक अधिकार पनि त्यही हो। (श्रेष्ठ, स्वास्थ्य सेवा विभागका पूर्वप्रमुख विशेषज्ञ एवं महानिर्देशक हुन्।)"
एलिशको ह्याट्रिक प्रेरित हेटौंडाको फराकिलो जीत,सिमरा : एलिश क्षेत्रीको ह्याट्रिक प्रेरित रिगल रिसोर्ट हेटौंडा बारामा जारी तेस्रो मनहर्वा गोल्डकपको सेमिफाइनलमा प्रवेश गरेको छ। जीतपुरसिमरा उपमहानगरपालिका१८ स्थित मौवादेवी मैदानमा आइतबार भएको खेलमा हेटौंडाले रौतहट फूटबल क्लबलाई ५१ ले पराजित गरेको हो। हेटौंडाको फराकिलो जीतमा एलिश क्षेत्रीले ह्याट्रिक गरे। हेटौंडाका लागि थप दुई गोल सुदिप सापकोटा र सरोज राईले गरेका थिए । रौतहटका लागि भने राजु पहरीले एक गोल फर्काए। खेलको १०औं मिनेटमा सुदिपको गोलबाट हेटौंडाले अग्रता लिएको थियो। तर रौतहटका राजुले ३९औं मिनेटमा गोल गर्दै खेल बराबरीमा ल्याएका थिए। प्रतिस्पर्धात्मक खेलको ६७औं मिनेटमा एलिशले गोल गर्दै खेल २१ को स्थितीमा पुर्याए। खेलमा अग्रता दिलाएका एलिशले ७८ र ८१औं मिनेटमा लगातार दुई गोल गर्दै ह्याट्रिक पूरा गरे। हेटौंडाका लागि सरोज राईले पाचौं गोल गरेका थिए। एलिश खेलको म्यान अफ दि म्याच घोषित भए। प्रतियोगिता अन्तर्गत सोमबार हानामी एफसी चितवन र वीरगन्ज युनाइटेडबीच खेल हुनेछ। मौवादेवी युवा क्लबद्धारा आयोजित प्रतियोगितामा आठ टिमको सहभागिता रहेको छ। प्रतियोगिताको विजेताले दुई लाख र उपविजेताले एक लाख नगद प्राप्त गर्नेछन्। मधेस प्रदेशका मुख्यमन्त्री सरोज यादवले शनिबार प्रतियोगिताको उद्घाटन गरेका थिए। प्रतियोगिता माघ २० गते समापन हुनेछ।
आर्मी आहा रारा गोल्डकपको सेमिफाइनलमा,काठमाडौं : त्रिभुवन आर्मी पोखरामा जारी आहा रारा पोखरा गोल्डकपको सेमिफाइनलमा प्रवेश गरेको छ। पोखरा रंगशालामा आइतबार भएको खेलमा संकटालाई ३० गोल अन्तरले पराजित गर्दै आर्मी सेमिफाइनलमा प्रवेश गरेको हो। खेलमा आर्मीलाई जिताउन दिनेश हेमजनले दुई तथा जिलेस्पीजंग कार्कीले एक गोल गरे। अब फाइनल प्रवेशका लागि आर्मीले नेपाल पुलिस क्लब र चर्च ब्वाइज युनाइटेडबीचको विजेतासँग खेल्नेछ। प्रतियोगिताअन्तर्गत सोमबार मनाङ मस्याङ्दी र जाउलाखेलबीच प्रतिस्पर्धा हुनेछ। प्रतियोगिताका विजेताले १२ लाख एक हजार र उपविजेताले छ लाख एक हजार रुपैयाँ पुरस्कार प्राप्त गर्ने आयोजक सहारा क्लबले जनाएको छ।
लक्ष्मी सनराइज बैंक र अपर सेती हाइड्रोबीच २० मेगावाटको जलविद्युत आयोजना निर्माण गर्ने सम्झौता,"काठमाडौं : लक्ष्मी सन्राइज बैंक र अपर सेती हाइड्रोबीच सेती नदीमा २० मेगावाट क्षमताको मथिल्लो सेती खोला जलविद्युत आयोजना निमार्ण गर्ने सम्झौता भएको छ। सो आयोजनाको कूल लागत ४०२ अर्ब रहेको छ। यो सहकार्यले नेपालको नवीकरणीय ऊर्जा परिदृश्यमा महत्वपूर्ण भूमिका खेल्ने छ। अपर सेती हाइड्रोले माघ १७, २०७८ मा विद्युत विकास विभागबाट आयोजना निर्माणको लागि विद्युत उत्पादनको अनुमति पत्र लिनुका साथै आश्विन १०, २०८० मा नेपाल विद्युत प्राधिकरणसँग विद्युत खरिद बिक्री सम्झौतासमेत गरिसकेको छ। सो कम्पनीको प्रवर्द्धकको रूपमा नेपालको प्रतिष्ठित व्यापारिक घराना केसी ग्रुप रहेको छ। सो परियोजना निमार्णको लागि लक्ष्मी सनराइज बैंक एक्लैले परियोजना लागतको ७५ प्रतिशत लगानी गर्ने प्रतिवद्धता जनाएको छ भने बाँकी २५ प्रतिशत रकम सो कम्पनीका प्रवर्द्धकसंस्थापकको लगानी रहनेछ। लक्ष्मी सनराइज बैंकको प्रोजेक्ट फाइनान्स (टर्म लोन) प्रतिवद्धता ३०२ अर्ब रहेको छ। जसले दीगो विकासलाई बढावा दिने बैंकको योजनालाई अझ सार्थक बनाउने छ। २० मेगावाट क्षमताको सो आयोजना निर्माणपश्चात वार्षिक करिब ११३५१ गिगावाट आवर इनर्जी विद्युत राष्ट्रिय प्रसारण लाइनमा जडान हुनुको साथै बैंकको विद्यमान १४०० मेगावाटभन्दा बढीको पोर्टफोलियोमा अझ सुदृढ हुँदै लक्ष्मी सनराइज बैंकको हरित ऊर्जा प्रवर्द्धनप्रति निरन्तर प्रतिवद्धतालाई जोड दिनेछ।"
१० अंकले बढेको सेयर बजारमा ३ अर्बको कारोबार,"काठमाडौं : साताको पहिलो कारोबार दिन आइतबार नेप्से परिसूचक दोहोरो अंकले बढेको छ। नेप्से परिसूचक १०३७ अंकले बढेर २०९४४६ विन्दुमा कायम भएको छ। सेन्सेटिभ इण्डेक्स ०१९ प्रतिशतले बढ्यो। दोहोरो अंकले बढेको बजारमा तीन कम्पनीको मूल्य सकारात्मक सर्किट लेभलमा कारोबार भएको छ। मिड सोलु,माथिल्ल मैलुन खोला जलविद्युत र सामलिङ पावरको सेयर मूल्य सकारात्मक सर्किट लेभलमा कारोबार भएको हो। यसदिन चन्द्रगिरी हिल्सका लगानीकर्ताले भने गुमाए। सो कम्पनीको सेयर मूल्य ९८६ प्रतिशतले घट्यो। कारोबार रकमका आधारमा हिमालयन रिइन्स्योरेन्स शीर्षस्थानमा रहयो। सो कम्पनीको ३३ करोड बढि रुपैयाँको सेयर कारोबार भयो। यसैगरी नगदी ग्रुपको २३ करोड,रिलायबल नेपाल लाइफको १७ करोड,अरुण भ्याली हाइड्रोपावरको १४ करोड र हाथवेको १३ करोड मूल्य बराबरको सेयर खरिदबिक्री भयो। कारोबारमा आएका १३ उपसमूहमध्ये ९ वटाको मूल्य बढ्यो ४ उपसमूहको मूल्य घट्यो। यसदिन ३०६ कम्पनीको १ करोड ७ लाख ५१ हजार १६४ कित्ता सेयर ३ अर्ब ८३ करोड ३७ लाख ७६ हजार ५८० रुपैयाँमा खरिदबिक्री भए। आज १३७ कम्पनीको मूल्य बढ्दा ७० वटाको घट्यो भने ४ को स्थिर रह्यो ।"
शीत भण्डारमा ५६ लाखका सुन्तला कुहिएपछि कृषक चिन्तित,"अर्घाखाँची : अर्घाखाँचीको पाणिनिमा शीत भण्डारमा राखेका सुन्तलाहरू कुहिएर नष्ट भएपछि कृषकहरू चिन्तित बनेका छन्। पाणिनि गाउँपालिका२ पोखराथोकमा रहेको शिवशक्ति शीत भण्डारमा पणेनाको सिम्ले र पोखराथोकका कृषकले राखेको ९० मेट्रिक टन मध्ये ६३ मेट्रिक टन सुन्तलाका दानामा ढुसी लागेर नष्ट भएको कृषक खगेन्द्र पौडेलले बताएका छन्। शीत भण्डारणमा राखेका ६३ मेट्रिक टन सुन्तला कुहिएपछि ९० रुपैयाँप्रति केजीमा सुन्तलको हिसाब गरेपनि कृषकहरूले झण्डै ५६ लाख ७० हजार रुपैयाँ घाटा व्यहोर्नुपरेको छ। कृषकहरू मानबहादुर श्रेष्ठ, चिरञ्जिवी पौडेल, रेवतीराज पौडेल र खगेन्द्र पौडेलले शीत भण्डारणमा स्थानीय स्तरमा उत्पादन भएको ४५ सय क्यारेट अर्थात् ९० टन सुन्तला राखेका थिए। शीत भण्डारणमा राखेपछि बेमौषमी समयमा महँगो बिक्री गर्ने उद्देश्यले राखेका सुन्तलामा ढुसी लागेपछि आफूहरूलाई ठूलो घाटा परेको कृषकको भनाइ छ। अघिल्ला दुई वर्षमा पनि यस्तै कुहिएर नोक्सान भएका थिए। यस वर्ष लुम्बिनी प्रदेश कृषि विकास निर्देशनालयले गत मंसिरमा विज्ञ प्राविधिक ल्याएर कृषकलाई गाउँमै कोल्डस्टोरमा सुन्तला राख्ने तरिका सिकाएको थियो। सिकाएअनुसार सुन्तला भण्डारण गर्दापनि कुहिएर नष्ट भएको कृषकको भनाइ छ। सुन्तला कसरी र किन कुहियो भनेर आज आइतवार नेपाल कृषि अनुसन्धान परिषदका वैज्ञानिक उमेश आचार्यको टोली र कृषि विकास निर्देशनालयको टोलीले स्थलगतरूपमा अवलोकन गरी सुन्तला कुहिएको बारेमा जानकारी लिन सुरु गरेको कृषि ज्ञान केन्द्र अर्घाखाँचीका प्रमुख बुद्धिराज घिमिरेले बताए। वैज्ञानिकको टोलीले अनुगमनग गरेको ज्ञान केन्द्र अर्घाखाँचीका प्रमुख घिमिरेले भने सबै रिपोर्ट दुई तीन दिनमा आउला। प्रारम्भिक जानकारीअनुसार सुन्तलाको ट्रिटमेन्ट राम्रोसँग नभएको देखिएको छ। अघिल्ला दुई वर्षमा केही मात्रामा कुहिए पनि यसपटक एकैसाथ नष्ट भएको हो। यसरी वर्षेनि सुन्तलामा बिग्रँदा किसान चिन्तित भएका छन्। लुम्बिनी प्रदेश सरकारको आर्थिक सहयोगमा पाणिनि गाउँपालिकाले तीन वर्ष अघि ३ सय मेट्रिक टन क्षमताको कोल्डस्टोर निर्माण गरेको थियो। कोल्डस्टोर सिम्लेका सुन्तला कृषकको शिवशक्ति मिश्रित कृषक समूहले सञ्चालन गरेको छ।"
रसुवागढीले चैतदेखि विद्युत् उत्पादन सुरु गर्ने,"रसुवा : निर्माणाधीन एक सय ११ मेगावाट क्षमताको रसुवागढी जलविद्युत् आयोजनाले चैतदेखि विद्युत उत्पादन गर्ने भएको छ। अहिले परीक्षणको काम सुरु गरेको छ। आयोजना गोसाइँकुण्ड गाउँपालिका१ थुमन र २ टिमुरेको भूभागमा पर्दछ। नेपाल चीन सिमानाको रसुवागढी नाका हुँदै बहने भोटेकोसी नदीको पानी उपयोग गरी निर्माण गरिरहेको आयोजनाको काम अन्तिम चरणमा पुगेको हो। आयोजनाको बाँधस्थलको सफल परीक्षण पछि बालुवा थिग्राउने, पोखरी, सुरुङ, पेनस्टक तथा अन्य उपकरणको प्राविधिक परीक्षण भएको रसुवागढी जलविद्युत कम्पनीका प्रमुख कार्यकारी अधिकृत छवि गैरेले जानकारी दिए। चिलिमे जलविद्युत आयोजनाको सफल उत्पादनपछि सहायक कम्पनीको रुपमा रसुवागढी आयोजना सुरु भएको हो। २०८० माघ ५ अघि नै पानी भरेर बाँधको सफल परीक्षण गरी सुरुङ, विद्युत गृह भूमिगत सुरुङहरू तथा विभिन्न उपकरण परीक्षण भइरहेको छ। कम्पनीका प्रमुख कार्यकारी अधिकृत गैरेले भने, परीक्षण कै लागि अहिले निरन्तर पानी पठाउने काम भइरहेको छ, चैतभित्र उत्पादन थाल्ने छौं। कम्पनीले सूचना जारी गरी बाँधस्थलको तल्लो तटीय क्षेत्रअन्तर्गत नदीको किनारामा पर्ने स्थानहरूमा पानीको सतह घटबढ भइरहने प्रशासन प्रमुख टिका पौडेलले जानकारी दिए। निर्माण भएका सम्पूर्ण संरचनाको चरणबद्ध रूपमा प्राविधिक परीक्षण गरेपछि व्यापारिक उत्पादनको गर्ने परीक्षण अवधिभर नदीको पानी छेक्ने र छोड्ने कार्य गरिरहनुपर्ने हुन्छ। यस अवधिमा नदीमा माछा मार्ने, नुहाउने, लुगा धुने, गाईवस्तु चराउने र ढुंगागिट्टी उत्खनन तथा नदीमा कुनै पनि किसिमका कार्यहरू नगर्न सार्वजनिक सूचना जारी गरेर आग्रह गरिएको पौडेलले बताए। आयोजनाको इलेक्ट्रोमेकानिकलको भारतीय कम्पनी भोइथ हाइड्रोले गरेको हो। सिभिल तथा हाइड्रो मेकानिकलको काम चाइना इन्टरनेशनल वाटर एण्ड इलेक्ट्रिक ग्रुप चाइनाले गरेको थियो। आयोजनाबाट गतवर्ष नै विद्युत् उत्पादन सुरु गर्ने लक्ष्य रहे पनि २०७२ सालको भूकम्प, नाकाबन्दी, वर्षायाममा आयोजना क्षेत्रमा २०७७ असार ६ गते भोटेकोसी र लेन्दे खोलामा आएको बाढी ठूलो क्षति गरेको थियो। सुक्खा पहिरो, विश्वव्यापी रूपमा फैलिएको कोरोना महामारीले गर्दा विद्युत उत्पादनमा ढिलाइ भएको हो।"

शीर्षक,विवरण
तनाव व्यवस्थापन कसरी गर्ने ?,"आर्थिक, सामाजिक, पारिवारिक वा स्वास्थ्यसम्बन्धी समस्या बाहिरबाट स्पष्ट देखिने समस्या हुन्। यी समस्यासँग जुध्ने व्यक्तिलाई तनाव भएको छ भनेर जो कोहीले सहजै अनुमान गर्न सके पनि कुन घटनाले व्यक्तिलाई कति तनाव दिन्छ भन्ने कुरा अनुमान गर्न सकिँदैन। तनाव वा चिन्तालाई स्लो पोइजन वा मन्दविष पनि भनिन्छ । किनभने तनावले शरीर र मन दुवैलाई विस्तारै क्षय गर्दै लैजान्छ। अन्त्यमा मृत्युको मुखसम्मै पुर्याइदिन्छ। परिवर्तन सिर्जित नयाँ वातावरण वा परिस्थिति, कायम बोझ, काममा आउने बाधा वा अवरोध, कोलाहलपूर्ण वातावरण र कहिलेकाहीँ कार्यभार नपुगेर पनि व्यक्तिलाई तनावले ग्रस्त पार्दछ। छोटो समय र सकारात्मक तनावले व्यक्तिलाई कार्यमा सक्रिय हुन प्रेरित गर्छ। दीर्घकालीन तनाव त व्यक्तित्व तथा मानसिक एवं शारीरिक स्वास्थ्यलाई ध्वस्त पार्ने भुसको आगो समान हुन्छ। सामाजिक पुनर्समायोजन मापन स्केल (एसआरआरएस) ले दीर्घकालीन तनावका कारकका रूपमा धनसम्पत्ति, जागिर, स्वास्थ्य, वैवाहिक सम्बन्ध, बालबच्चासँगको द्वन्द्व तथा समय र जिम्मेवारीलाई प्रमुख मानेको छ। वास्तवमा आर्थिक, सामाजिक, पारिवारिक वा स्वास्थ्यसम्बन्धी समस्या बाहिरबाट स्पष्ट देखिने समस्या हुन्। र, यी समस्यासँग जुध्ने व्यक्तिलाई तनाव भएको छ भनेर जो कोहीले सहजै अनुमान गर्न सके पनि कुन घटनाले व्यक्तिलाई कति तनाव दिन्छ भन्ने कुरा अनुमान गर्न सकिँदैन। यस अर्थमा तनावका कारक दुःखद् घटना विशेष हुँदाहुँदै पनि व्यक्तिको चिन्तनगत वैविध्यले तनावको मात्रामा फरक पारेको हुन्छ। यसैले बाह्य कारण तनावका उद्दीपक भए पनि तनावको मूल कारण व्यक्तिगत सोच वा चिन्तन नै हो। अंग्रेजी महान् नाटककार शेक्सपियर कुनै पनि चिज वा घटना आफैंमा असल वा खराब नभए पनि मानिसको सोचले घटना विशेषलाई असल वा खराब बनाउँछ भन्ने दृष्टिकोण राख्छन्। दैनिक जीवनमा पनि कसैको मृत्युको खबर सुन्दा हामी दुःखी हुन्छौं। र, उसका आफन्त ठूलो चिन्तामा छन् भन्ने अनुमान लगाउँछौं। तर, त्यही परिवारका व्यक्तिहरू लामो समयदेखि ब्रेन ह्यामरेजका कारण थलिएको आफ्नो प्रियजनको मृत्युलाई तनावमुक्तिको कारकका रूपमा लिएका हुन सक्छन्। मृत्युको यस घटनाले परिवारमा तनाव थप्नुको सट्टा राहत प्रदान गरेको पनि हुन सक्दछ। बन्जी वा स्काई ड्राइभ कुनै व्यक्तिका लागि निकै रोमाञ्चक खेल बन्न सक्छन्। अर्काथरी व्यक्तिलाई जबर्जस्ती खेलाउन थाल्ने हो भने तनावका कारण हृदयाघातजन्य दुर्घटनाको कारक बन्न सक्छन्। जीविकोपार्जनको माध्यम बनेको जागिर अकस्मात गुमाउँदा जोकोहीलाई अवश्य पनि दुःख र चिन्ता लाग्दछ। तर, चिन्ताको मात्रा जागिर गुमेकैले सबै व्यक्तिमा समान नै हुन्छ भन्न सकिँदैन। जुन व्यक्ति जागिरलाई आफ्नो सर्वस्व सम्झेको छ, पूरा जीवनभर जागिर गर्ने सोच बनाएको छ। उसका आश्रित जहान परिवारको संख्या पनि ठूलो छ भने असह्य तनाव र पीडा महसुस गर्दछ। भर्खर पढेर आएको नवजवान व्यक्ति जागिर जुमाउँदा क्षणिक रूपमा चिन्तित भए पनि अर्को जागिरका लागि अझ राम्रो अवसरको ढोकाका रूपमा त्यस घटनालाई लिन सक्दछ। जोन मिल्टनले भनेझैं हाम्रो मस्तिष्क त्यस्तो चिज हो जसले नर्कलाई स्वर्ग र स्वर्गलाई नर्क बनाउन सक्छ। तनाव लिने व्यक्तिलाई सुविधा कटौती हुँदा मात्र होइन सुविधा थप हुँदासमेत तनाव नै थप हुन्छ। उसका लागि तनावको अर्को कारण आवश्यक पर्दैन। विगतमा मैले यति सुविधा किन नपाएको भन्ने सोच नै उसका लागि तनावको पर्याप्त कारण बन्न सक्दछ। व्यक्तिको समाज, परिवार वा कुनै संस्थाप्रतिको आकांक्षा कस्तो छ भन्ने कुराले उसमा के कति तनाव सिर्जना हुन्छ भन्ने निर्धारण गर्दछ। आफूले पाउनुपर्ने आदरसत्कार एवं मानमर्यादा प्राप्त नभएमा जतिसुकै भौतिक वस्तु वा सुविधा पाए पनि व्यक्ति खुसी हुन सक्दैन। मैले के कति मानसम्मान पाउनु पर्ने नपाए कत्तिको अपमानित महसुस गर्ने भन्ने विषय व्यक्ति विशेषका आफ्ना काल्पनिक विषय हुन्। यस्ता विषयमा उच्च आकांक्षा राख्ने व्यक्ति जीवनभर पटकपटक निराशा र तनावको सिकार बन्नु पर्छ। जीवनलाई साधारण रूपमा लिन सक्ने अनि श्रीमद्भगवत् गीतामा भनिएझैं लाभहानि, विजयपराजयमा समान भाव राख्न सक्ने व्यक्ति तनावको रागमा पिल्सिनै पर्दैन। आफ्नो स्तर वा अहम्मा बढी ध्यान दिने प्रवृत्ति वा सोच तनावको मूल कारण हो। यसमा विषयवस्तुप्रतिको चेतनाको स्तरले पनि तनावको मात्र निरूपण गर्छ। सार्वजनिक सवारीमा यात्रा गर्दा अघिल्लो सिटमा बस्दा आनन्दानुभूति गर्ने वा रंगमञ्चमा नाटक मञ्चन हुँदा पहिलो लाइनमा बसेर हेर्ने चाहना राख्ने व्यक्तिलाई फिल्म हलमा बाल्कोनी वा पछाडिका विशिष्ट सिटमा राखिदिँदा असन्तुष्टि र छटपटी सिर्जना हुन्छ। कमसल र कम मूल्यको अघिल्लै सिटमा राखिदिए उसको तनाव अन्त्य हुन्छ। तर जब उसलाई बाल्कोनी र पछिल्ला सिटको महŒव ज्ञान हुन्छ तब पूर्व घटनालाई हेर्ने दृष्टिकोण परिवर्तन हुन्छ। समान क्रियामा फरकफरक चेतनाको स्तर भएका व्यक्तिको प्रतिक्रिया असमान रहेबाट पनि के स्पष्ट हुन्छ भने तनावका लागि बाह्य तŒव, घटना वा परिस्थिति क्याटलिस्ट बन्न सक्छन्। तर तनावको मूल तŒव मानव मन र चिन्तनगत अवधारणा नै हो। सोच वा चिन्तनमा आएको परिवर्तन वा जीवन र जगत्लाई हेर्ने दृष्टिकोणमा भएको फरकपनले तनावको मात्रा र कारण निर्धारण गर्दछ। यसैले तनावमुक्त हुन बाह्य घटना वा परिस्थितिलाई पूर्णतः आफू अनुकूल बनाउन खोज्नु हुँदैन। सम्भव पनि छैन बरु सम्बन्ध, घटना र अवस्थालाई हेर्ने दृष्टिकोणमा परिवर्तन, व्यापकता र उदारता ल्याउन सिक्नुपर्छ। इपिक्टेटसले भनेका छन् मानिसहरू कुनै घटना विशेषले विचलित नभई त्यस घटनालाई हेर्ने दृष्टिकोणले विचलित हुन्छन्। दृष्टिकोणले नै वस्तुतः तनाव सिर्जना गर्ने भएकाले दृष्टिकोणमा परिवर्तन र परिमार्जन ल्याई तनावमुक्त जीवन जिउन सिक्नु महानता हो। यसका लागि आत्मचिन्तन, अध्यात्म र योग साधनाले सहयोग पुर्याउन सक्छन्। पछिल्लो समय युवा र वृद्धमात्र होइन, कलिला बालबालिकासमेत तनावको सिकार हुन थालेका छन्। बच्चाबच्चीलाई कुनै तनाव हुँदैन भन्ने सोच र सूचना तथा सञ्चारका अनेक स्रोतमा निर्वाध पहुँच एवं विद्यालयमा दिइने दबाबपूर्ण कामले बालबच्चा पनि गम्भीर प्रकृतिको तनावको सिकार भएका हुन सक्छन्। अभिभावकको उच्च आकांक्षा र बालबालिकाको उपलब्धिस्तरबीच तालमेल हुन नसक्दा घरघरमा तनावले प्रवेश पाएको देखिन्छ। मोबाइल र कम्प्युटरमा झुन्डिने बानीले आज व्यक्ति समुदायका बीचमै एकलकाटे बन्दै गएको छ। जसले गर्दा आफ्ना कुरा अभिव्यक्त गर्न नपाई कुण्ठित हुने गरेको छ। यसैले दिनानुदिन समाजमा तनाव र यसले सिर्जना गर्ने समस्यामा बढोत्तरी हुँदै गएको छ। विषम परिस्थितिमा आफू र परिवारलाई तनावमुक्त राख्न स्वस्थ विचार, आहार, आनीबानी र सम्बन्धमा ध्यान दिनु आवश्यक छ।"
जनसांख्यिकीय लाभांशको सार्थकता,"युवाहरूको मुलुकको रूपमा जनसांख्यिकीय लाभांशबाट लाभ लिने स्वर्णिम अवसर प्राप्त छ। मुलुकको जनसंख्याको बनोट हेर्दा जनसांख्यिकीय लाभांशबाट लाभ लिने अनुपम अवसर प्राप्त छ। तर यो सधैं कायम भने रहँदैन। यसको अर्थ यो अवसर उपयोग गर्ने अवधि अब २५ वर्ष मात्र बाँकी छ। यसको उपयोग नगर्ने हो भने यो अवसर सदाका लागि गुम्ने खतरा प्रबल रहेको छ। राष्ट्रिय योजना आयोगले गरेको प्रक्षेपणअनुसार देशले जनसांख्यिक लाभ लिने अवसर विसं २०४९ देखि सुरु भएर विसं २१०४ सम्म रहनेछ। जनसांख्यिकीय लाभांशले अर्थ व्यवस्थामा मानव संसाधनका सकारात्मक र शतत् विकासलाई दर्शाउँछ। यो जनसंख्या ढाँचामा बढ्दो युवा एवं कार्यशील जनसंख्या (१५ वर्षदेखि ६४ वर्ष आयु वर्ग) तथा घट्दो आश्रित अनुपातका परिणामस्वरूप उत्पादनमा ठूलो मात्राका सिर्जनलाई प्रदर्शित गर्दछ। जनसंख्याको १५ देखि ६४ वर्षको उमेरसमूहलाई कार्यशील श्रमशक्ति भनिन्छ । जन्मेदेखि १४ वर्ष र ६४ वर्षभन्दा माथिको उमेरसमूहलाई निर्भर जनसंख्या भनिन्छ। श्रमशक्ति व्यापक रूपले वृद्धि हुँदा निर्भर जनसंख्या घट्दै जान्छ। श्रमशक्ति ५० प्रतिशतभन्दा बढी हुनु नै जनसांख्यिकीय लाभांशको अवस्था हो। पछिल्लो जनगणनाहरूले नेपालमा जनसांख्यिकीय लाभांशको अवस्था रहेको देखाएका छन्। जनगणना २०७८ अनुसार जन्मेदेखि १४ वर्षसम्मको उमेरसमूहमा २७दशमलव ८४ प्रतिशत, १५ देखि ६४ वर्षको उमेरसमूहमा ६३ दशमलव ६१ प्रतिशत र ६४ वर्षभन्दा माथिको उमेरसमूहमा ८ दशमलव ५५ प्रतिशत जनसंख्या रहेको छ। तसर्थ, युवाहरूको देशको रूपमा नेपाललाई जनसांख्यिकीय लाभांशबाट लाभ लिने स्वर्णिम अवसर प्राप्त छ। जनसांख्यिकीय लाभांशबाट लाभ लिने समय घर्किरहेको छ। वृद्घहरूको देश हुनुअगावै सार्थक पहल गरी यो अवसरको उपयोग गरिनुपर्छ। प्रजनन र मृत्युदर घटेर अधिकांश विकासोन्मुख राष्ट्रहरूलाई जनसांख्यिकीय लाभांशको लाभ लिएर नागरिकको जीवनस्तर द्रुतगतिमा उकास्ने अवसर एक पटक मात्र उपलब्ध हुन्छ। नेपालमा प्रजनन दर उल्लेख्य रूपमा घटेको देखिन्छ। जनगणना २०७८ अनुसार प्रजनन दर (२ प्रतिमहिला) प्रतिस्थापन दर (२१ प्रतिमहिला) भन्दा तल पुगेको देखिन्छ। वार्षिक जनसंख्या वृद्धिदर शून्य दशमलव ९२ प्रतिशत रहेको छ। स्वास्थ्य क्षेत्रमा भएको सुधारले मानिसको मृत्युदर घटेर विसं २०७९ मा औसत आयु ७१ दशमलव ४५ वर्ष पुगेको छ। अपेक्षाभन्दा छिट्टै ६४ वर्ष माथिको जनसंख्या ७ प्रतिशत पुगेको छ भने यो संख्या विसं २११० मा १४ प्रतिशत पुग्ने अनुमान गरिएको छ। पछिल्लो जनगणनाको अनुसार ११ दशमलव १ जना कार्यशील उमेरका मानिसहरूले एक वृद्धलाई हेरचाह गरिरहेका छन्। त्यसैगरी, विसं २१०५ मा ५ दशमलव ६ जना र विसं २११५ मा ३ दशमलव ८ जना कार्यशील उमेरका मानिसहरूले एक वृद्धलाई हेरचाह गर्नुपर्ने हुन्छ। जनसांख्यिकीय लाभांशले गर्दा श्रम आपूर्तिमा वृद्धि हुन्छ। शिक्षामा पहुँच बढ्न गई श्रम बजारमा महिलाहरूको उल्लेख्य वृद्धि हुन्छ। श्रमिकहरूको संख्यामा वृद्धि हुँदा यसको उपयोग गर्नु अपरिहार्य हुन्छ। अन्यथा बेरोजगारी बढेर श्रमशक्ति खेर जान्छ। महिलाहरूको श्रम बजारमा प्रवेशले कुल आयमा बढोत्तरी भई बचतमा वृद्धि हुन्छ। बचतले पुँजी निर्माण भई अर्थतन्त्र चलायमान हुन्छ। यद्यपि, यसले पुँजीको सदुपयोग गर्ने चुनौती थप्छ। तसर्थ पुँजीको सार्थक परिचालन गरेर आर्थिक समृद्धि हासिल गर्नुपर्ने देखिन्छ। घट्दो प्रजनन दरले सानो परिवार हुँदा घरको आर्थिक बोझ घट्छ। निर्भर जनसंख्यामा लगानी घट्छ। घरमा कम बच्चा हुँदा बाबुआमाले आफ्नो सन्ततिलाई राम्ररी हुर्काउन सक्छन्। नयाँ पुस्ताले गुणस्तरीय शिक्षा र स्वास्थ्यको सुविधा पाउने हुँदा समग्रमा मानवपुँजी निर्माण हुन्छ। कार्यशील श्रमशक्तिमा वृद्धि हुनु र निर्भर जनसंख्या घट्नुले उत्पादकत्व बढ्छ। श्रम आपूर्ति र बचतमा वृद्धिका साथै मानव पुँजीको विकासले समग्र अर्थतन्त्रको वृद्धि हुन्छ र आर्थिक समृद्धि हासिल गर्ने अवसर प्राप्त हुन्छ। विश्वको विभिन्न क्षेत्रमा जनसांख्यिकीय लाभांशको उपयोग फरकफरक रहेको देखिन्छ। पूर्वीएसियाका देशहरूले जनसांख्यिकीय लाभांशको लाभ उठाउँदै उच्च आर्थिक वृद्धि हासिल गरी विकासोन्मुखबाट विकसित देशहरूमा परिणत भएका हुन्। दक्षिणपूर्वी एसियाका देशहरूले पूर्वीएसियाको भन्दा निकै कम लाभ लिएको देखिन्छ। ल्याटिन अमेरिकी देशहरूले कमजोर अर्थनीतिको कारणले जनसांख्यिकीय लाभांशबाट लाभ उठाएको देखिँदैन। दक्षिणएसियाका मुलुकहरू जनसांख्यिकीय लाभांशको बाटोमा छन् भने मध्यपूर्वएसिया र उत्तरअफ्रिकी मुलुकहरू अहिले पनि जनसांख्यिकीय संक्रमणको प्रारम्भिक चरणमा छन्। जबकि सबसहारन अफ्रिकी देशहरूमा उच्चप्रजनन दर कायमै छ। युवाहरूलाई उत्पादनमूलक श्रमशक्तिमा परिणत गर्न सबै तहको शिक्षामा लगानी गर्नुपर्छ। एक कक्षामा भर्ना हुने विद्यार्थीहरूको संख्या १० कक्षामा पुग्दा घटेर आधा हुने क्रम रोकिनुपर्छ। नेपालका विश्वविद्यालयहरूमा विद्यार्थीहरू घटिरहेका छन् भने विदेश पढ्न जानेहरूको ताँती बढेको बढ्यै छ। पढाइ पूरा नगरिकन खाडी मुलुकमा जानेहरूको लर्को पनि लामै छ। त्यसैगरी, युरोपअमेरिकालगायतका देशमा जाने युवा उतै पढ्ने, कमाउने र बसाइँ सर्ने क्रम जारी छ। स्वेच्छिकभन्दा बाध्यात्मक कारणले बिदेसिनेहरूको संख्या धेरै छ। जनसांख्यिकीय लाभांशको लाभ लिन यसमा क्रमभंगता हुनैपर्छ। विप्रेषणले नेपाल धानेको जगजाहेर छ, यो अल्पकालीन औजार हो। युवा शक्तिलाई बाहिर पठाएर देश धनी हुन्छ भन्नु घर जलाएर खरानीको दुःख छैन भन्नु जस्तो मात्र हो। यसैले समयानुकूल आर्थिक नीति अवलम्बन गरी उत्पादकत्व अभिवृद्धि गर्नुपर्छ। देशमै रोजगारी सिर्जना गर्नुपर्छ। यसो गर्न सकेमात्रै युवाहरूको विदेश पलायन रोकिन्छ। समाजमा हाल व्याप्त मनोसामाजिक समस्याहरू हल भएर जान्छन्। तर बिदेसिने श्रमशक्तिको जनसंख्या घट्नेबित्तिकै विप्रेषणसमेत घट्छ। विप्रेषणमा दबाब पर्नेबित्तिकै अर्थतन्त्रमा समस्या देखिन्छ। त्यसैले आयातमुखी अर्थतन्त्रलाई निर्यातमुखी अर्थतन्त्रमा परिवर्तन गर्नुपर्छ। सुशासनसहित सार्वजनिक खर्च गर्ने क्षमता अभिवृद्धि गरिनुपर्छ। जनसांख्यिकीय लाभांशबाट लाभ लिन विधिको शासन सुनिश्चित हुनुपर्छ। कानुनी शासनको सम्बन्ध सार्वजनिक सेवा र नागरिकको जनजीविकासँग हुन्छ। देशभित्रै उद्यमशीलता विकास गरी रोजगारी सिर्जना गर्नुको साथसाथै योग्य प्रतिभाहरूको कदर हुनुपर्छ। यस्ता केही काम गर्न सक्ने हो भने जनसांख्यिकीय लाभांशबाट लाभ लिन असम्भव हुने छैन। नेपालले जनसांख्यिकीय लाभांशबाट लाभ लिने समय घर्किरहेको छ। वृद्धहरूको देश हुनुअगावै सार्थक पहल गरी यो अवसरको उपयोग गरिनुपर्छ। कुल श्रमशक्तिको सार्थक उपयोगले मात्र जनसांख्यिकीय लाभांशबाट उच्चतम लाभ लिन सकिन्छ। राम्रोभन्दा हाम्रो पार्टी, समुदाय र वर्गको हितलाई मात्र हेर्ने मौजुदा अभीष्टलाई निरन्तरता दिने हो भने यो अनुपम अवसर खेर जाने निश्चित छ। उद्यमशीलता विकासमा पीएचडी यादव व्यवस्थापन र समाजशास्त्रमा स्नातकोत्तर हुन्।"
ओमानलाई नेपालले दियो कीर्तिमानी लक्ष्य,"कीर्तिपुरस्थित त्रिवि क्रिकेट मैदानमा ओमानका कप्तान जिशन मक्सुदले टस रोजेर फिल्डिङ रोजेपछि घरेलु टिम ब्याटिङमा उत्रिएको थियो। खराब सुरुआत गरेको नेपालले उत्कृष्ट पुनरागमन गर्दै ५०औं एकदिवसीयमा पहिलो पटक तीन सयभन्दा ठूलो योगफल तयार पार्यो। काठमाडौं : कुशल मल्लको विस्फोटक शतकप्रेरित नेपालले एसीसी मेन्स प्रिमियर कपको समूह एअन्तर्गत ओमानलाई तीन सय ११ रनको लक्ष्य दिएको छ। कीर्तिपुरस्थित त्रिवि क्रिकेट मैदानमा ओमानका कप्तान जिशन मक्सुदले टस रोजेर फिल्डिङ रोजेपछि घरेलु टिम ब्याटिङमा उत्रिएको थियो। खराब सुरुआत गरेको नेपालले उत्कृष्ट पुनरागमन गर्दै ५०औं एकदिवसीयमा पहिलो पटक तीन सयभन्दा ठूलो योगफल तयार पार्यो। यसअघि नेपालले मार्च ९ मा पपुवा न्युगिनीविरुद्ध दुई सय ९७ रनको कीर्तिमानी योगफल बनाएको थियो। दुवै ओपनरलाई शुन्यमा गुमाएर खराब सुरुआत गरेको नेपालका लागि कुशलले ५९ बलमा ९ चौका र ९ चौकासहित शानदार शतक बनाए। नेपालका लागि एकदिवसीय अन्तर्राष्ट्रियमा कुशलले बनाएको यो सबैभन्दा छिटो शतक हो। नेपालका लागि कुल ६४ बलको सामना गरेका कुशलले ९ चौका र १० छक्कासहित एक सय आठ रनको इनिङ खेलेर आउट भए। यस्तै, सोमपाल कामी ४८ बलमा ९ चौकासहित ६३ रनको अर्धशतकीय इनिङ खेलेर अविजित रहे। त्यसअघि आरिफ शेख ४३ बलमा २९ रन बनाएर आउट भएका थिए। यसअघि कप्तान रोहित पौडेल २४ तथा भीम सार्की ३३ रन बनाएर आउट भएका थिए। करण केसीले १५ बलमा दुई चौका र एक छक्कासहित अविजित २९ रन जोड्दा अन्य ब्याटरको प्रदर्शन उल्लेख्य थिएन। ओमानका लागि आयान खानले दुई तथा बिलाल खान, कलिमुल्लाह, जिशन मक्सुद, फयाज बट, अकिव इलियास र जतिन्दर सिंहले एकएक विकेट लिए। पहिलो खेलमा नेपालले मंगलबार मलेसियालाई ६ विकेटले पराजित गरेको थियो। नेपालले तेस्रो खेल साउदी अरबविरुद्ध आगामी सोमबार मुलपानी क्रिकेट मैदानमा खेल्ने छ।"
सन्दीपले बनाए विश्व कीर्तिमान,काठमाडौं : नेपाली राष्ट्रिय टिमका स्पीनर सन्दीप लामिछानेले एकदिवसीय अन्तर्राष्ट्रियमा सबैभन्दा छिटो एक सय विकेट लिने खेलाडीको विश्व कीर्तिमान बनाएका छन्। त्रिवि क्रिकेट मैदानमा जारी एसीसी मेन्स प्रिमियर कप अन्तर्गत ओमानविरुद्ध एक विकेट लिएसँगै सन्दीपले इतिहास रचेका हुन्। ओमानका लागि १३ रन बनाएका अदील शफिकलाई १३औं ओभरमा एलबीडब्लू आउट गरेसँगै सन्दीपले एक सय विकेटको कोशेढुङ्गा पार गरे। सन्दीपले ४२औं एकदिवसीयमा एक सय विकेट पूरा गरेका छन्। यसअघि यो कीर्तिमान अफगानिस्तानका बलर रसिद खानको नाममा थियो। रसिदले ४४ खेलमा एक सय विकेट लिएर कीर्तिमान राखेका थिए। सन् २०१५ मा जिम्बाब्वेको हरारेमा भएको वेस्ट इन्डिजविरुद्धको खेलमा रसिदले त्यो कीर्तिमान बनाएका थिए। तेस्रो स्थानमा अस्ट्रेलियन बलर मिचेल स्टार्क छन्। स्टार्कले सन् २०१० मा ५२ खेलमा १०० विकेटको कोशेढुङ्गा पार गरेका थिए। सन्दीपले सन् २०१८ को अगस्ट १ मा नेदरल्यान्ड्सविरुद्ध नेपाली राष्ट्रिय टिमबाट एकदिवसीयमा डेब्यू गरेका थिए। नेदरल्यान्ड्सको आम्सटेलभिनस्थित भीआरए मैदानमा भएको त्यो खेलमा सन्दीपले १० ओभरमा ४२ रन खर्चिएर एक विकेट लिएका थिए। सन्दीपको एकदिवसीयमा उत्कृष्ट बलिङ फिगर ६१६ को छ। त्रिवि क्रिकेट मैदानमै अमेरिकाविरुद्ध ६ ओभरमा १६ रन खर्चेर एक मेडनसहित सर्वाधिक ६ विकेट लिएका थिए। सन्दीपले एकदिवसीय अन्तर्राष्ट्रियमा तीन पटक पाँच विकेट लिएका छन्। सोमबार पीएनजीलाई ९ विकेटले हराउँदा सन्दीपले १० ओभरमा २५ रन खर्चेर पाँच विकेट लिएका थिए। त्यसअघि सन् २०२० को फेब्रुअरीमा अमेरिकाविरुद्ध ६ विकेट लिएका थिए। सन्दीपले पहिलो पटक सन् २०१८ मा केन्याविरुद्धको खेलमा पनि पाँच विकेट लिएका थिए।
एसीसी प्रिमियर कप : नेपालसँग ८४ रनले हार्यो ओमान,"काठमाडौं : कुशल मल्लको विस्फोटक शतकप्रेरित नेपालले एसीसी मेन्स प्रिमियर कपको समूह एअन्तर्गत ओमानलाई ८४ रनले पराजित गरेको छ। कीर्तिपुरस्थित त्रिवि क्रिकेट मैदानमा टस हारेर ब्याटिङ थालेको नेपालले आठ विकेट गुमाएर तीन सय १० रनको योगफल तयार गरेको थियो। खराब सुरुआत गरेको नेपालले उत्कृष्ट पुनरागमन गर्दै ५०औं एकदिवसीयमा पहिलो पटक तीन सयभन्दा ठूलो योगफल तयार पार्यो। यसअघि नेपालले मार्च ९ मा पपुवा न्युगिनीविरुद्ध दुई सय ९७ रनको कीर्तिमानी योगफल बनाएको थियो। जवाफी ब्याटिङमा उत्रिएको ओमानले ४६३ ओभरमा सबै विकेट गुमाएर दुई सय २६ रन मात्रै बनाउन सक्यो। ओमानका लागि मोहम्मद नदिमले ८४ बलमा सात चौका र एक छक्कासहित ६५ रनको अर्धशतकीइ इनिङ खेले। यस्तै, सन्दीप गौडले ४६, आयान खानले २९ तथा कस्यप प्रजापतिले २५ रनबाहेक अन्य ब्याटरले उल्लेख्य प्रदर्शन गर्न सकेनन्। नेपालका लागि करण केसी र सन्दीप लामिछानेले तीनतीन विकेट लिए। यस्तै, ललित राजवंशीले एक विकेट लिँदा अन्य बलर विकेटविहीन रहे। दुवै ओपनरलाई शुन्यमा गुमाएर खराब सुरुआत गरेको नेपालका लागि कुशलले ५९ बलमा ९ चौका र ९ चौकासहित शानदार शतक बनाएका थिए। नेपालका लागि एकदिवसीय अन्तर्राष्ट्रियमा कुशलले बनाएको यो सबैभन्दा छिटो शतक हो। नेपालका लागि कुल ६४ बलको सामना गरेका कुशलले ९ चौका र १० छक्कासहित एक सय आठ रनको इनिङ खेलेर आउट भए। यस्तै, सोमपाल कामी ४८ बलमा ९ चौकासहित ६३ रनको अर्धशतकीय इनिङ खेलेर अविजित रहे। त्यसअघि आरिफ शेख ४३ बलमा २९ रन बनाएर आउट भएका थिए। यसअघि कप्तान रोहित पौडेल २४ तथा भीम सार्की ३३ रन बनाएर आउट भएका थिए। करण केसीले १५ बलमा दुई चौका र एक छक्कासहित अविजित २९ रन जोड्दा अन्य ब्याटरको प्रदर्शन उल्लेख्य थिएन। ओमानका लागि आयान खानले दुई तथा बिलाल खान, कलिमुल्लाह, जिशन मक्सुद, फयाज बट, अकिव इलियास र जतिन्दर सिंहले एकएक विकेट लिए। पहिलो खेलमा नेपालले मंगलबार मलेसियालाई ६ विकेटले पराजित गरेको थियो। नेपालले तेस्रो खेल साउदी अरबविरुद्ध आगामी सोमबार मुलपानी क्रिकेट मैदानमा खेल्ने छ।"
ओमानविरुद्ध कुशलको अर्धशतक,"काठमाडौं : एसीसी मेन्स प्रिमियर कपको समूह एअन्तर्गत ओमानविरुद्ध ब्याटिङ गरिरहेको नेपालका लागि कुशल मल्लले अर्धशतक बनाएका छन्। कीर्तिपुरस्थित त्रिवि क्रिकेट मैदानमा ओमानका कप्तान जिशन मक्सुदले टस रोजेर फिल्डिङ रोजेपछि घरेलु टिम ब्याटिङमा उत्रिएको थियो। दुवै ओपनरलाई शुन्यमा गुमाएर खराब सुरुआत गरेको नेपालका लागि कुशलले ३० बलमा ६ चौका र एक चौकासहित इनिङको पहिलो अर्धशतक जोडेका हुन्। उनीसँगै क्रिजमा रहेका आरिफ शेख ३८ बलमा २७ रन बनाएर खेलिरहेका छन्। यसअघि कप्तान रोहित पौडेल २४ तथा भीम सार्की ३३ रन बनाएर आउट भएका थिए। पहिलो खेलमा नेपालले मंगलबार मलेसियालाई ६ विकेटले पराजित गरेको थियो। नेपालले २९३ ओभरमा चार विकेट गुमाएर एक सय ३७ रन बनाएको छ। ओमानका लागि विलाल खान, कलिमुल्लाह, जिशन मक्सुद र फयाज बटले एकएक विकेट लिएका छन्। नेपालले तेस्रो खेल साउदी अरबविरुद्ध आगामी सोमबार मुलपानी क्रिकेट मैदानमा खेल्ने छ।"
चन्दा जुटाएर खेल मैदान निर्माण,"बेनी : म्याग्दीको अन्नपूर्ण गाउँपालिका७ घराम्दीमा सरकारी निकायको अनुदानको तुलनामा दोब्बर बढी चन्दा संकलन गरेर खेल मैदान निर्माण भएको छ। घराम्दीको पेरी भारानी युवा क्लबले चन्दा संकलन र दाताको सहयोग जुटाएर भलिबल र बास्केटबल खेल सञ्चालन गर्न मिल्ने व्यवस्थित खेल मैदान बनाएका हुन्। क्लबका अध्यक्ष अमृत गर्बुजाले गाउँपालिकाबाट १४ लाख तीस हजार रुपैयाँ अनुदान प्राप्त भएको खेलमैदान बनाउन समुदाय स्तरबाट ३४ लाख ७७ हजार रुपैयाँ सहयोग जुटाएको बताए। खेतबारी र घरको आँगनमा खेल अभ्यास गर्नुपर्ने समस्या हटाउन खेल मैदान बनाएका हौं, उनले भने गाउँपालिकाले दिएको अनुदानभन्दा बढी चन्दा र श्रमदान जुटाएर खेल मैदान निर्माण भएको छ। खेल मैदान निर्माण भएपछि भलिबल, बास्केटल खेलको अभ्यास, फुर्सदको समय सदुपयोग र प्रतियोगिता तथा सभा समारोह आयोजना गर्न सहज भएको खेलाडी नविन फगामीले बताए। घराम्दी घर भई हाल बेलायत बस्ने होमबहादुर फगामीले चार लाख ५० हजार रुपैयाँमा किनेर क्लबलाई उपलब्ध गराएको ४ रोपनी जग्गामा ३० मिटर लम्बाई र १७ मिटर चौडाई भएको खेलमैदान निर्माण गरिएको हो। खेलमैदान निर्माणका लागि फगामीले थप दुई लाख रुपैयाँ सहयोग गरेका छन्। स्वदेश तथा विदेशमा रहेका घराम्दीवासीहरुले २७ लाख रुपैयाँ सहयोग गरेका छन्। गाउँका भूतपूर्व सैनिकहरुले तीन लाख २७ हजार रुपैयाँ खर्चेर खेलमैदान परिसरमा सार्वजनिक शौचालय बनाएका छन्। गाउँपालिकाले प्याराफिट, घेराबार र स्टेज बनाउन १४ लाख ३० हजार रुपैयाँ सहयोग गरेको वडा अध्यक्ष मइलन पुर्जाले बताए। अनुदान र चन्दाका अलावा १०० घरधुरीको बसोबास रहेको घराम्दीका वासिन्दाले १०१० दिन भन्दा बढीका दरले श्रमदान पनि गरेका छन्। चालु आर्थिक वर्षमा गाउँपालिकाबाट स्टेज बनाउन सात लाख ५० हजार रुपैयाँ बिनियोजन थियो। वडा अध्यक्ष पुर्जाका अनुसार अनुसार यसअघि २०७८७९ मा दुई लाख ८० हजार रुपैयाँ, २०७७७८ मा तीन लाख रुपैयाँ र २०७६०७७ मा एक लाख रुपैयाँ सहयोग गरिएको थियो। गाउँपालिकाको अनुदानको तुलनामा दोब्बर बढी चन्दा र श्रमदान जुटाएर घराम्दीबासीले जनसहभागिताको नमुना प्रस्तुत गरेका छन, वडा अध्यक्ष पुर्जाले भने।"
ओमानविरुद्ध कुशलको शानदार शतक,काठमाडौं : एसीसी मेन्स प्रिमियर कपको समूह एअन्तर्गत ओमानविरुद्ध ब्याटिङ गरिरहेको नेपालका लागि कुशल मल्लले शतक बनाएका छन्। कीर्तिपुरस्थित त्रिवि क्रिकेट मैदानमा ओमानका कप्तान जिशन मक्सुदले टस रोजेर फिल्डिङ रोजेपछि घरेलु टिम ब्याटिङमा उत्रिएको थियो। दुवै ओपनरलाई शुन्यमा गुमाएर खराब सुरुआत गरेको नेपालका लागि कुशलले ५९ बलमा ९ चौका र ९ चौकासहित शानदार शतक बनाएका हुन्। नेपालका लागि एकदिवसीय अन्तर्राष्ट्रियमा कुशलले बनाएको यो सबैभन्दा छिटो शतक हो। उनीसँगै क्रिजमा रहेका सोमपाल कामी १० रन बनाएर खेलिरहेका छन्। यसअघि आरिफ शेख ४३ बलमा २९ रन बनाएर आउट भएका थिए। यसअघि कप्तान रोहित पौडेल २४ तथा भीम सार्की ३३ रन बनाएर आउट भएका थिए। नेपालले ३९।२ ओभरमा ६ विकेट गुमाएर दुई सय ११ रन बनाएको छ। पहिलो खेलमा नेपालले मंगलबार मलेसियालाई ६ विकेटले पराजित गरेको थियो। नेपालले तेस्रो खेल साउदी अरबविरुद्ध आगामी सोमबार मुलपानी क्रिकेट मैदानमा खेल्ने छ।
ओमानविरुद्ध टस हारेर नेपालले ब्याटिङ थाल्यो,कीर्तिपुरस्थित त्रिवि क्रिकेट मैदानमा ओमानका कप्तान जिशन मक्सुदले टस रोजेर फिल्डिङ रोजेपछि घरेलु टिम ब्याटिङमा उत्रिएको छ। काठमाडौं : एसीसी मेन्स प्रिमियर कपको समूह एअन्तर्गत आफ्नो दोस्रो खेलमा नेपालले बिहीबार ओमानको सामना गर्दैछ। कीर्तिपुरस्थित त्रिवि क्रिकेट मैदानमा ओमानका कप्तान जिशन मक्सुदले टस रोजेर फिल्डिङ रोजेपछि घरेलु टिम ब्याटिङमा उत्रिएको छ। पहिलो खेलमा नेपालले मंगलबार मलेसियालाई ६ विकेटले पराजित गरेको थियो। नेपालले दुई ओभरमा खाता खोल्न सकेको छैन। नेपालका लागि ओपनिङमा आएका आशिफ शेखले ६ तथा कुशल भुर्तेलले ६ बलको सामना गरेका छन्। नेपालले तेस्रो खेल साउदी अरबविरुद्ध आगामी सोमबार मुलपानी क्रिकेट मैदानमा खेल्ने छ।
विद्युतीय सवारी आयात ६६ प्रतिशतले बढ्यो,"भन्सार विभागका अनुसार समीक्षा अवधिमा दुई हजार चार सय ५१ वटा विद्युतीय सवारी साधान आयात भएको छ। गत आवको सोही अवधिमा एक हजार चार सय ७३ वटा विद्युतीय सवारी आयात भएका थिए। काठमाडौं : चालु आर्थिक वर्षको नौ महिनामा विद्युतीय सवारी साधान आयात ६६ दशमलव ३९ प्रतिशतले बढेको छ। भन्सार विभागका अनुसार समीक्षा अवधिमा दुई हजार चार सय ५१ वटा विद्युतीय सवारी साधान आयात भएको छ। गत आवको सोही अवधिमा एक हजार चार सय ७३ वटा विद्युतीय सवारी आयात भएका थिए। विभागको तथ्यांक अनुसार चैतमा मात्रै दुई सय ५३ वटा विद्युतीय सवारी नेपाल भित्रिएका छन्। गत आवको सोही अवधिमा एक सय १६ वटा मात्र विद्युतीय सवारी साधान आयात भएको थियो। विभागका अनुसार समीक्षा अवधिमा सबैभन्दा धेरै भारतबाट आयात भएका छन्। उक्त अवधिमा भारतबाट एक सय किलोवाट क्षमताका एक हजार सात सय ५५ वटा विद्युतीय सवारी आयात भएका छन्। भारतपछि सबैभन्दा धेरै विद्युतीय गाडीहरु चीनबाट नेपाल भित्रिएका छन्। चीनबाट एक सय किलोवाट क्षमताका तीन सय ८१, दक्षिण कोरियाबाट एक सय किलोवाट क्षमताका दुई सय ४०, र इन्डोनोसियाबाट तीन वटा विद्युतीय सवारी साधान आयात भएका छन्। यस्तै, दक्षिण कोरियाबाट एक सयदेखि दुई सय किलोवाट क्षमताका २० वटा, चीनबाट ४३, युकेबाट दुई वटा विद्युतीय सवारी नेपाल भित्रिएका छन्। भन्सार विभागका अनुसार चीनबाट दुई सयदेखि ३०० किलोवाट क्षमताका पाँच र बेलायतबाट दुई वटा विद्युतीय गाडी नेपाल भित्रिएका हुन्। समीक्षा अवधिमा भारतबाट मात्रै चार अर्ब ७१ करोड ९८ लाख बराबरको विद्युतीय सवारी आयात भएका छन्। पछिल्लो समय भारतबाट टाटाको विद्युतीय गाडी नेक्सन र टिगोर इभी र महिन्द्राका गाडीहरु आयात भएका छन्। यस्तै, चीनबाट समा नेटा भी, बीवाइडी, एमजी र टेस्लाका गाडीहरु आयात हुने गरेको छ। सात अर्बका गाडी भित्रिए चालू आर्थिक वर्षको नौ महिनामा करिब सात अर्ब बराबरका विद्युतीय सवारी साधान नेपाल भित्रिएका छन्। भन्सार विभागका अनुसार चैत मसान्तसम्म दुई हजार ४५१ वटा विद्युतीय सवारी आयातमा छ अर्ब ८५ करोड ७९ लाख बाहिरिएको छ। विद्युतीय सवारी आयातबाट सरकारले एक अर्ब ९३ करोड १३ लाख ५९ लाख राजश्व संकलन गरेको छ। गत आवको सोही अवधिमा चार अर्ब २९ करोड ६६ लाख ३१ हजार बराबरको विद्युतीय गाडी आयात भएको थियो। उक्त आयातबाट सरकारले रु एक अर्ब १६ करोड ५५ लाख २० हजार राजश्व संकलन गरेको थियो। रासस"
डेढ महिनापछि हेटौंडा सिमेन्टको उत्पादन सुरु,मकवानपुर : सरकारी स्वामित्वको हेटौंडा सिमेन्ट उद्योगले पुनः उत्पादन सुरु गरेको छ। आगो बाल्ने भट्टिको उपकरण बिग्रिएर क्लिंकर उत्पादन कार्य बन्द हुँदा सिमेन्ट उत्पादन समेत बन्द भएको थियो। उद्योगले पुनः उपकरण मर्मत गरी डेढ महिनापछि उत्पादन सुरु गरेको उद्योगका प्रवक्ता नविनकुमार कर्णले जानकारी दिएका छन्। प्राविधिक समस्याका कारण पटक पटक उद्योग बन्द गर्नुपर्ने बाध्यताले सिमेन्ट उत्पादनमा कठिनाइ भएको उनले बताए। उत्पादन बन्द भएकै कारण उद्योगले करोडौँ क्षति व्यहोर्नुपरेको उनको भनाइ छ। उद्योगलाई दीर्घकालीन रूपमा क्षमता अनुसार उत्पादन वृद्धि गर्न उद्योग व्यवस्थापनले प्रधानमन्त्री र उद्योग वाणिज्यमन्त्रीलाई समेत ध्यानाकर्षण गराएको प्रवक्ता कर्णले बताए। २०४३ साल मंसिर २२ बाट व्यावसायिक रूपमा उत्पादन सुरु गरेको उद्योगबाट हाल दैनिक १० देखि १४ हजार बोरा गुणस्तरीय सिमेन्ट उत्पादन हुँदै आएको छ।
नेपालगञ्ज आईसीपीको काम ८६ प्रतिशत सम्पन्न,"काठमाडौं : नेपालगञ्ज आईसीपी निर्माण कार्य ८६ प्रतिशत सम्पन्न भएको छ। भारत सरकारले बनाइदिँदै गरेको एकीकृत जाँच चौकीको भौतिक प्रगति ८६ प्रतिशत रहेको नेपाल इन्टरमोडल यातायात विकास समितिका कार्यकारी निर्देशक आशिष गजुरेलले जानकारी दिए। नेपालको अन्तराष्ट्रिय व्यापारलाई थप सरल, व्यवस्थित र सहज बनाउने उद्देश्यले नेपालभारत बीच चार सीमा नाकाहरू (विराटनगर, वीरगञ्ज, भैरहवा र नेपालगञ्ज) मा दुवै तर्फ समान रूपमा एकीकृत जाँच चौकी निर्माण गर्ने सहमति भएको थियो। सन् २००५अगस्टमा भएको समझदारी अनुरुप वीरगञ्ज र विराटनगरमा एकीकृत जाँच चौकीको निर्माण कार्य सम्पन्न भई सञ्चालनमा आइसकेका छन्। भारत सरकारको आर्थिक तथा प्राविधिक सहयोगमा एकीकृत जाँच चौकी निर्माणको काम २०७७ असोज २६ मा सुरु भएको हो। समितिका कार्यकारी निर्देशक गजुरेल र भारतीय भूमि पत्तन प्राधिकरणका अध्यक्ष आदित्य मिश्रले बिहीबारको भेटमा दुवै तर्फका आईसीपीको प्रगति बारे छलफल गरे। जसअनुसार भारतीय पक्षले निर्माण कार्य ८६ प्रतिशत सकिएको जानकारी दियो। आईसीपीको कुल क्षेत्रफल ४४३६ हेक्टर रहेकामा पहिलो फेजमा १८०५ हेक्टरमा संरचनाको विकास गरिएको छ। छलफलमा दुवै तर्फका एकिकृत जाँच चौकीमा भौतिक संरचना र सफ्टवेयर एकीकृत गर्ने सम्बन्धमा छलफल भएको गजुरेलले अन्नपूर्ण पोस्टलाई जानकारी दिए। उनीहरूबीच ड्राइपोर्ट र एकिकृत जाँच चौकी प्रभावकारी रूपमा सञ्चालन तथा व्यवस्थापन गर्ने सम्बन्धमा छलफल भएको थियो। दुई पक्षले विरगञ्ज, भैरहवा, काँकडभिट्टा, विराटनगरमा दुवै देशको सीमामा भएका एकिकृत जाँच चौकीबन्दरगाहमा व्यवसायीलाई सहज हुने गरी दुवै तर्फबाट सहजीकरण गर्ने विषयमा समेत छलफल पनि गरेका थिए। एकीकृत जाँच चौकीमा नेपाल र भारत दुवैतर्फ समान किसिमको व्यापार सहजीकरण गर्ने भौतिक संरचना निर्माण हुने गर्दछ।"
नेपालमा संसारकै सस्तो हाइड्रोजन ऊर्जा उत्पादन हुनसक्छ,"पोखरा : नर्वेले सन् २०२५ देखि पेट्रोल र डिजेल गाडी चल्न नपाउने नियम बनाइसकेको छ । डेनमार्कले २०३० मा आफ्नो एयरपोर्टमा जेटइन्धन उपलब्ध नहुने बताइसकेको छ । बेलायतले २०२४ देखि सिमेन्ट लगायत उद्योगले कोइला इन्धन प्रयोग गर्न नपाइने नियम बनाएको छ । विश्वमा थुप्रै देशले परम्परागत इन्धन विस्थापित गर्दैछन् । तर विकल्प के त ? काठमाडौं विश्वविद्यालयका सहप्राध्यापक डा विराजसिंह थापा भन्छन्, अबको ऊर्जा हाइड्रोजन हो । विश्वका थुप्रै देश हाइड्रोजन ऊर्जा प्रयोगमा गइसकेको र केही वर्षमै जीवाष्म, कोइला लगायत कार्बन उत्सर्जनका प्रमुख कारक इन्धनमा रोक लगाउने लागेको जानकारी उनै डा थापाले दिएका हुन् । काठमाडौं विश्वविद्यालयको ग्रिन हाइड्रोजन ल्याब र विश्वविद्यालयको भगिनी संस्था कन्सिएस इनर्जी, पोखरा उद्योग वाणिज्य संघ, उद्योग वाणिज्य महासंघ गण्डकी प्रदेशले आयोजना गरेको कार्यक्रममा हाइड्रोजन ऊर्जाबारे डा थापाले शुक्रबार प्रस्तुतीकरण दिँदै थिए । डा थापाले नेपालमा हाइड्रोजन ऊर्जाको व्यापक सम्भावना भएको मात्रै सुनाएनन् । उनले भने, संसारकै सस्तो हाइड्रोजन हामी उत्पादन गर्न सक्छौं । नेपालमा जलविद्युत प्रशस्त उत्पादन हुँदै गरेकाले त्यसैको प्रयोगले हाइड्रोजन उत्पादन सस्तो पर्न जाने जानकारी डा थापाले दिए । उनका अनुसार साउदी अरेबिया र युएई जस्ता खाडी मुलुकले सौर्यऊर्जा र समुद्रको पानी प्रयोग गरी हाइड्रोजन उत्पादनमा खर्बौं लगानी गरिसकेका छन् । हामीकहाँ जलविद्युत छ, हाइड्रोजन बनाउनका लागि प्रशस्त पानी पनि छ, उनले भने । काठमाडौं विश्वविद्यालयका प्राज्ञिक औद्योगिक संयोजक डा राम लामाले हाइड्रोजन ऊर्जाको सम्भाव्यताबारे जनचेतना बढाउने उद्देश्यले नै पोखरा आएर कार्यक्रम गरिएको बताए । विश्वविद्यालयमा उत्पादित ज्ञान र सिपलाई उद्योगमार्फत समाजमा हस्तान्तरण गर्दै कन्सिएस इनर्जी प्रालिको स्थापना गरी ग्रिन हाइड्रोजन प्रविधिलाई उद्योगीहरुबाट नेपाल अनुरुप प्रयोगमा ल्याउन परामर्श दिइने जानकारी डा रामले दिए । विश्वविद्यालय केही वर्षयता नेपालमा हाइड्रोजन ऊर्जाको सम्भाव्यताको खोज, अनुसन्धान र पैरवीमा लागिरहेको अर्का विश्वविद्यालयका ग्रिन हाइड्रोजन पिएचडी रिसर्चफेलो इन्जिनियर लक्षमण लामाले जानकारी दिए । डा थापाका अनुसार प्रधानमन्त्री स्तरमै नेपालमा हाइड्रोजन गाडी भित्र्याउनेसम्बन्धी पहल पुगेको छ । तर उनले हाइड्रोजन गाडी भन्सारबाट भित्र्याउने, गाडी नम्बर दिने, प्लान्ट राख्ने सम्बन्धी कानुन अभाव रहेको उनले सुनाए । तर हाइड्रोजन ऊर्जा सम्बन्धी नीतिको मस्यौदा तयार भइसकेको जानकारी उनले दिए । तेल बेचेर धनी भएको साउदी अरेबियाले समेत अब पेट्रोल डिजेल बेचेर हुन्न, बजार हाइड्रोजनको छ भनेर त्यता लागेको हुँदा नेपालको उद्यमी व्यवसायी पनि लगानीका लागि तयार हुनुपर्ने डा थापाको भनाइ थियो । कोइला बालेर, पेट्रोल, डिजेलबाट गाडी गुडाएर जति पनि कार्बन उत्सर्जन भएको छ, त्यसले मानव सम्भता नै संकटमा पायो, उनले भने, त्यसैले शून्य कार्बन उत्सर्जन हुने हाइड्रोजनको विकल्प छैन । अन्तर्राष्ट्रिय बजारमा हाइड्रोजन ऊर्जाको भाउ सस्तो हुँदै गएको जानकारी उनले दिए । ५ डलर प्रति किलोग्रामबाट २ डलरमा झरिसकेको र अब १ डलरमा झर्ने अनुमान गरिएको उनको भनाइ थियो । नेपालका डाँडाकाँडा र पहाडपर्वतका दुर्गम बस्तीसम्म पुग्ने बस र ठूला सवारी साधनहरु हाइड्रोजन ऊर्जाबाट चल्नुपर्छ भन्ने डा थापाको धारणा थियो । काठमाडौंबाट कर्णाली जाने बस ब्याट्रीबाट चलाउन सम्भव नहुने तर हाइड्रोजन ऊर्जा प्रयोग गरेर ठूलाठूला ट्रक, डोजरदेखि जहाजसम्मै चल्ने जानकारी उनले दिए । ५ किलोग्राम हाइड्रोजन ऊर्जा हालेको कारले करिब १३ सय ६५ किलोमिटर दुरी यात्रा गर्न सकिन्छ, उनले भने । भारतमा टाटा कम्पनीले यात्रुबाहक बस हाइड्रोजन ऊर्जाले चल्ने बनाइसकेको, जापानमा त्यस्ता कार बजारमा आइसकेको लगायत जानकारी पनि डा थापाले दिए । उनले बायोग्यासबाट उत्सर्जन हुने कार्बनडाइअक्साइडमा हाइड्रोजन मिसाएर सिन्थेटिक मिथेन ग्यास बनाउन सकिने जानकारी पनि दिए । सिमेन्ट उद्योगले फाल्ने कार्बनमा पनि त्यसै गरेर सिन्थेटिक नेचुरल ग्यास बनाउन सकिन्छ, उनले भने, त्यस्तो अभ्यास संसारमा सुरु भइसकेको छ । जर्मनले रुसबाट किन्ने मिथेन ग्यासको मात्रा घटाउन लागेको थापाले सुनाए । आफ्नै उद्योगले उत्सर्जन गरेको कार्बनडाइअक्साडमा हाइड्रोजन मिसाएर सिन्थेटिक मिथेन ग्यास बनाइरहेको छ, उनले भने । कार्यक्रममा पोखरा उद्योग वाणिज्य संघका अध्यक्ष पवन प्रजापती, महासंघको गण्डकी समितिका उपाध्यक्ष सूर्य भुजेल, लेखनाथ उद्योग वाणिज्य संघ, पोखरा औद्योगिक क्षेत्र उद्योग संघका प्रतिनिधि, पोखरा कलेज अफ मेनेजमेन्टका प्रिन्सिपल चैतन्य अधिकारीसहित पोखराका उद्यमी व्यवसायी सहभागी थिए । विज्ञहरुले पोखरा औद्योगिक क्षेत्रबाट उत्सर्जन हुने कार्बनलाई हाइड्रोजन मिसाएर नेचुरल ग्यास बनाउने दिशामा जान सुझाव दिएका थिए । काठमाडौं विश्वविद्यालयको प्राज्ञिक औद्योगिक संयोजक डा राम लामाले नेपालमा ग्रिन हाइड्रोजन प्रविधिलाई समयमै सरकार, उद्यमीव्यवसायीहरुले पहिचान गरी सही सदुपयोग गरे देशमै रोजगारीको सिर्जना हुने जनाए । पेट्रोल र डिजेल किन्न हामीले अर्बौं रुपैयाँ विदेश पठाइरहका छौं, उनले भने, ग्रिन हाइड्रोजन उत्पादन गरी आपैले प्रयोग गर्नेमात्रै होइन निर्यात पनि गर्न सक्छौं, त्यसबाट वातावरण पनि जोगिन्छ, विदेशी मुद्रा पनि आर्जन हुन्छ । अब निजी क्षेत्रले नेतृत्व गरी हाइड्रोजन प्रविधिलाई कार्यान्वयन गर्नुपर्ने उनले सुझाए । नेपालकै जलविद्युत र पानीको सदुपयोग गरी हाइड्रोजन ऊर्जाबाट देशको अर्थतन्त्र सुधार्न लाग्नुपर्ने उनको भनाइ थियो ।"
"सुनको मूल्य ४ सयले बढ्यो, चाँदी स्थिर",काठमाडौं : सुनको भाउ आज ४ सयले बढेको छ। नेपाल सुन चाँदी व्यवसायी महासंघका अनुसार सुनको मूल्य आज ४ सयले बढेर प्रतितोला १ लाख १० हजार २०० कायम भएको छ। अघिल्लो कारोबार दिन बिहीबार प्रतितोला सुन १ लाख ९ हजार ८०० रुपैयाँमा खरिदबिक्री भएको थियो। आज तेजाबी सुन १ लाख ९ हजार ६५० रुपैयाँ पुगेको छ। महासंघका अनुसार आज चाँदीको भाउ स्थिर छ। चाँदी प्रतितोला १४ सय ४५ रुपैयाँ कायम भएको छ। बिहीबार चाँदी सोही मूल्यमा कारोबार भएको थियो।
एडिबी कन्ट्री पोर्टफोलियो : नेपालका विभिन्न क्षेत्रमा सवा चार खर्ब लगानी,"काठमाडौं : एसियाली विकास बैंक (एडीबी)ले नेपालको भौतिक पूर्वाधारलगायतका क्षेत्रमा करिब चार खर्ब २१ अर्ब रुपैयाँ (३२ विलियन) बराबरको लगानी गरेको छ। सन् २०२२ सम्ममा बैंकले ऊर्जा, यातायात, कृषि, खानेपानी, सहरी पूर्वाधार, सेवा क्षेत्र, ग्रामीण विकास र प्राकृतिक स्रोत, स्वास्थ्य शिक्षालगायतका क्षेत्रमा त्यस्तो लगानी गरेको हो। एसियाली विकास बैंकको सहयोगमा सञ्चालित विकास आयोजनाको प्रगति मूल्यांकन गर्न आयोजित दुई दिवसीय कन्ट्री पोर्टफोलियो समीक्षा बैठकको उद्घाटन सत्रमा सो जानकारी दिइएको हो। अर्थमन्त्री प्रकाशशरण महतको अध्यक्षतामा आजदेखि यहाँ सुरु भएको परियोजनाका क्षेत्र तथा कार्यसम्पादनसम्बन्धी बैठकमा नेपाल सरकारका सचिव, वरिष्ठ अधिकारी, आयोजना निर्देशक र एडीबीको नेपाल आवासीय नियोगका कर्मचारीको सहभागिता छ। 'हामी एसियाली विकास बैंकले वर्षौंदेखि नेपालको विकासमा गरेको सहयोगको प्रशंसा गर्छौं। परियोजना कार्यान्वयन र वितरणसम्बन्धी चुनौतीको निरुपण गर्न र नेपाली जनताको विकासप्रतिको चाहनालाई सम्बोधन गर्न पुँजीगत खर्चमा सुधार गर्न सरकार प्रतिवद्ध छ', महतले भने। बैंकका दक्षिण एसियाका लागि महानिर्देशक केनिची योकोयामाले सुधारिएको पोर्टफोलियोले कार्यसम्पादनमा आधारित विकासका परिणाम समयमै वितरण गर्न र उच्च तथा दिगो सहुलियतपूर्ण स्रोत विनियोजनको लागि महत्वपूर्ण भएको बताए। अर्थ मन्त्रालयले परियोजना कार्यान्वयनमा विशेष ध्यान दिएको खण्डमा वार्षिक करिब ४६ अर्ब १० करोड रुपैयाँ (३५० मिलियन) देखि ५९ अर्ब २८ करोडसम्म भुक्तानी पाउन सक्ने उनले बताए। बैठकमा राजस्व सचिव रामप्रसाद घिमिरेले प्रभावकारी रूपमा आयोजना कार्यान्वयनमा ध्यान दिँदै समावेशीकरण, वातावरणीय तथा सामाजिक सुरक्षा अनुगमन समेतमा केन्द्रित रहेको बताए। सो अवसरमा एडीबीको सहयोगमा सञ्चालित आयोजनालाई पुरस्कार प्रदान गरिएको थियो। ती आयोजनामा सहरी खानेपानी तथा सरसफाई आयोजना, बागमती नदी बेसिन सुधार, ग्रामीण उद्यम वित्तीय आयोजना र विद्युत् प्रसारण तथा वितरण दक्षता अभिवृद्धि आयोजनालगायत थिए।"
बैतडीमा दोब्बरले बढ्यो बेरुजु,"बैतडी : बैतडीका स्थानीय तहहरूको बेरुजु दुई वर्षमै दोब्बर भएको छ। यसपालि बेरुजु रकम ६४ करोड बढी देखिएको हो। महालेखा परीक्षकको कार्यालयले बिहीबार सार्वजनिक गरेको आर्थिक वर्ष २०७८०७९ को वार्षिक प्रतिवेदनमा जिल्लाका १० वटै स्थानीय तहहरूको ६४ करोड १३ लाख ५९ हजार बेरुजु देखिएको हो। यो आर्थिक वर्ष २०७६०७७ (दुई वर्ष पहिले)को तुलनामा दोब्बरले बढी हो। बैतडीका १० वटै स्थानीय तहको बेरुजु आर्थिक वर्ष २०७६०७७ मा ३२ करोड ६३ लाख थियो। आर्थिक वर्ष २०७७०७८ मा ४८ करोड २४ लाख पुगेमा यसपालि भने ६४ करोड नाघेको हो। महालेखा परीक्षकको कार्यालयले हालै सार्वजनिक गरेको ६० औं प्रतिवेदनअनुसार २०७८०७९ मा सबैभन्दा बढी डिलाशैनी गाउँपालिकाको बेरुजु रकम ९ करोड २९ लाख ४० हजार रहेको छ। सबैभन्दा कम पुर्चाैडी नगरपालिकाकाको ४ करोड ९९ लाख ३० हजार बेरुजु रहेको छ। दोगडाकेदार गाउँपालिकाको ८ करोड ९८ लाख ९ हजार, पञ्चेश्वर गाउँपालिकाको ५ करोड ७८ लाख २५ हजार, शिवनाथ गाउँपालिकाको ४ करोड ७१ लाख २ हजार बेरुजु रहेको छ। यस्तै, मेलौली नगरपालिकाको ६ करोड ७१ लाख ४ हजार, सुर्नया गाउँपालिकाको ५ करोड ९७ लाख ५९ हजार, सिगास गाउँपालिकाको ५ करोड ६१ लाख ५७ हजार, पाटन नगरपालिकाको ६ करोड १७ लाख ६५ हजार र दशरथचन्द नगरपालिकाको ५ करोड ८८ लाख ५२ हजार बेरुजु रहेको महालेखा परीक्षकको ६०औं प्रतिवेदनमा उल्लेख छ। गत वर्षको तुलनामा यो वर्ष बैतडीका अधिकांश स्थानीय तहहरूको बेरुजु बढेको छ। दोगडाकेदार, पञ्चेश्वर, शिवनाथ गाउँपालिका, मेलौली, पाटन र दशरथचन्द नगरपालिका बेरुजु बढेको हो। महालेखा परीक्षकको कार्यालयले गत वर्ष सार्वजनिक गरेको ५९औं वार्षिक प्रतिवेदन अनुसार बैतडीका स्थानीय तहहरूको बेरुजु रकम ६२ करोड ९८ लाख ३२ हजार बेरुजु देखाएको थियो। सार्वजनिक वित्तीय प्रशासनको प्रत्येक वर्ष बेरुजु बढ्दै जानु आर्थिक अनुशासनको स्थिति कमजोर रहेको महालेखा परीक्षकको कार्यालयले जनाएको छ। वित्तीय स्रोत व्यवस्थापन, बजेट तर्जुमा, कार्यान्वयन लेखांकन र प्रतिवेदन प्रणालीमा सुधार गर्नु आवश्यक रहेको ६० औं वार्षिक प्रतिवेदनमा उल्लेख गरिएको छ। ऐन, नियमअनुसार बजेट खर्च नहुनु, दबाबमा बजेट खर्च हुनु र आर्थिक अनुशासन कायम गर्न नसक्दा स्थानीय तहहरूमा बेरुजु रकम बढ्दै गएको हो। स्थानीय तहमा भइरहेको नियमविपरीतको आर्थिक गतिविधिलाई रोक्न आवश्यक अनुगमन गरिने समन्वय समिति बैतडीका प्रमुख खगेन्द्र सिंह धामीले जानकारी दिए। स्थानीय तहमा बजेट कार्यान्वयनमा व्यापक लापरवाही देखियो। यसमा सच्चिनु जरुरी छ। समन्वय समितिको तर्फबाट पनि अनुगमन गर्छौं, उनले भने।"
२ खर्ब नाघ्यो बजेट घाटा,"वैशाख ५ गतेसम्म सरकारले राजस्व र अन्य प्राप्ति गरी ७ खर्ब ३२ अर्ब ३९ करोड रुपैयाँ आम्दानी गरेको छ। सरकारले चालू आर्थिक वर्षमा १४ खर्ब ५८ अर्ब ६० करोड रुपैयाँ आम्दानी गरी १७ खर्ब ९३ अर्ब ८३ करोड रुपैयाँ खर्च गर्ने लक्ष्य लिएको थियो। काठमाडौं : आर्थिक वर्षको ९ महिना ५ दिन बितेको दिन सरकारले बल्लतल्ल वार्षिक लक्ष्यको आधा आम्दानी गरेको छ। वर्षको तीनचौथाइ अवधि बित्दा आम्दानी भने मुस्किलले ५० प्रतिशत कटेको हो। वैशाख ५ गतेसम्म सरकारले राजस्व र अन्य प्राप्ति गरी ७ खर्ब ३२ अर्ब ३९ करोड रुपैयाँ आम्दानी गरेको छ। सरकारले चालू आर्थिक वर्षमा १४ खर्ब ५८ अर्ब ६० करोड रुपैयाँ आम्दानी गरी १७ खर्ब ९३ अर्ब ८३ करोड रुपैयाँ खर्च गर्ने लक्ष्य लिएको थियो। महालेखा नियन्त्रक कार्यालयका अनुसार बुधबारसम्म सरकारले वार्षिक विनियोजनको ५२ दशमलव ९८७ प्रतिशत अर्थात् ९ खर्ब ५० अर्ब २० करोड रुपैयाँ खर्च गरेको हो। बाँकी खर्चको स्रोत सरकारले ऋणमार्फत उठाउनेछ। यससँगै सरकारको आम्दानी र खर्चको आम्दानीको अन्तर २ खर्ब नाघेको छ। वैशाख ५ गतेसम्म सरकारले आम्दानी गरेभन्दा २ खर्ब १७ अर्ब रुपैयाँ बढी खर्च गरेको हो। यसबीचमा राजस्व संकलन लक्ष्यको ५० प्रतिशत नाघ्न सकेको छैन। तर, अन्य प्राप्तिस्वरूप गरेको ३५ अर्ब ९२ करोड आम्दानीले आधाबाट पार गर्न सघाएको हो। वैशाख ५ गतेसम्म सरकारले लक्ष्यको ४७९५ प्रतिशत कर राजस्व र ६३३४ प्रतिशत गैरकर राजस्व संकलन गरेको छ। यसबीचमा पुँजीगत खर्चतर्फ वार्षिक लक्ष्यको २८६ प्रतिशत, चालूतर्फ ६० प्रतिशत र वित्तीय व्यवस्थातर्फ ५६१४ प्रतिशत खर्च गरेको छ। पुँजीगतभन्दा वित्तीय व्यवस्था खर्च बढी सरकारको तथ्यांकअनुसार चालू खर्चको आकार राजस्वभन्दा बढी छ। वैशाख ५ गतेसम्म सरकारले ६ खर्ब ८९ करोड ४१ करोड राजस्व आम्दानी गरेको छ तर चालू खर्च ७ खर्ब ९ अर्ब ९९ करोड रुपैयाँ पुगेको छ। यस्तै, पुँजीगत खर्चभन्दा वित्तीय व्यवस्थाको खर्च २० अर्ब बढी भएको छ। मंगलबारसम्म १ खर्ब २९ अर्ब २५ करोड रुपैयाँ वित्तीय व्यवस्था खर्च भएकामा पुँजीगत खर्च १ खर्ब ८ अर्ब ७८ करोड रुपैयाँमात्र छ। आन्तरिक राजस्व विभागका प्रमुखहरूलाई अर्थमन्त्रीको निर्देशन अर्थमन्त्री डा प्रकाशशरण महतले राजस्व संकलन गर्ने निकायका कर्मचारीलाई तदारुकता, इमान्दारिता र अनुशासन देखाउन निर्देशन दिएका छन्। विशेष परिस्थितिले यस पटक राजस्व संकलनको क्रम सुस्त भएको बताउँदै अर्थमन्त्री महतले यसको कारण अर्थतन्त्रमा आएको संकुचन र सरकारी नीति रहेको बताए। सबै दोष कर्मचारीको नभए पनि गत वर्ष संकलन भएको राजस्वसँग अहिलेको संकलन दाँज्दा पनि हाम्रो प्रगति निकै कमजोर छ, मन्त्री महतले भने, सम्पूर्ण दोष राजस्वका कर्मचारीको हो भनेर मैले भनेको छैन। राष्ट्रिय अर्थतन्त्रमा आएको संकुचन, केही वस्तुहरूको आयातमा लगाएको प्रतिबन्ध, पुँजीगत खर्चमा आएको ह्रास, चोरी पैठारीका कारणले राजस्वमा कमी आएको देखिन्छ। डा महतले सबैले इमान्दारिताका साथ आआफ्नो जिम्मेवारी पूरा गर्ने बाहेक आफूसँग अर्को एजेन्डा नभएको बताए। तपाईंहरूको कार्य प्रगतिबाट नै तपाईंहरूको मूल्यांकन हुन्छ भन्ने कुरामा तपाईंहरू निश्चिन्त हुनुहोस्, उनले भने। उनले महालेखा परीक्षकको कार्यालयले प्रतिवेदनमा देखाएका कुराहरूलाई गम्भीरतापूर्वक लिन जरुरी रहेको बताउँदै भने, समीक्षा प्रतिवेदनले एउटा राजस्व कार्यालयबाट बढी र अर्कोमा थोरै राजस्व संकलन अनुपात देखिन्छ। एक अर्कोमा धेरै फरक अनुपातमा संकलन देखिनुमा के विशिष्ट परिवेश होला ? संकलन दर सबैतिर सामान्यत एकै प्रकार हुनुपर्ने होइन ? धेरै ठूलो अन्तर किन भइरहेको छ भन्दै मन्त्री डा महतले विभाग प्रमुखहरूलाई प्रश्न गरे। अर्थ मन्त्रालयका अनुसार झन्डै ४४ प्रतिशत राजस्व ठूला करदाताबाट राजस्व आउँछ। गत वर्षको तुलनामा अहिले ठूला करदाताबाट पनि राजस्व कम संकलन भएको छ। यहाँ पनि समस्या देखियो। यसमा कहाँ त्रुटि भयो, त्यसको समीक्षा हुन जरुरी छ, उनले भने। महतले पछिल्लो समयमा ठूला व्यावसायिक घराना त्यत्ति धेरै प्रभावित नभएको भन्दै काठमाडौं उपत्यकामा राजस्व संकलन लक्ष्यभन्दा कम उठ्नुप्रति प्रश्न गरे।"
मधेशमा १ लाख किसानलाई चौपाया वितरण गरिने,"उनले प्रत्येक वर्ष मलको अभाव भइरहेका बेला रासायनिक मललाई विस्तारै विस्थापन गर्दै जैविक तथा प्राङ्गारिक मलको उत्पादन तथा उत्पादकत्व बढाउन मन्त्रालय लागेको बताए। जनकपुरधाम : मधेस प्रदेश सरकारको भूमि व्यवस्था, कृषि तथा सहकारी मन्त्रालयले एक लाख किसानलाई जीविकोपार्जनका लागि पशुचौपाया वितरण गर्ने भएको छ। कृषिमन्त्री वसन्त कुशवाहाले गरिब, विपन्न तथा गरिखाने किसानहरूको सवालमा कृषि मन्त्रालयद्वारा एक लाख किसानलाई गाई, भैंसी तथा बाख्रा वितरण गर्न लागिएको बताएका छन्। भूमि व्यवस्था, कृषि तथा सहकारी मन्त्री कुशवाहाले आर्थिक वर्ष २०८००८१ को ३१ बुँदे नीति तथा कार्यक्रम सार्वजनिक गर्दै मधेस प्रदेश कृषिको लागि उर्वरभूमि भएकोले मन्त्रालयले कृषिलाई प्रधानको रूपमा प्राथमिकता दिएर विशेष कृषि क्षेत्रका योजनाहरूलाई अगाडि बढाउन लागिएको जानकारी दिए। उनले प्रत्येक वर्ष मलको अभाव भइरहेका बेला रासायनिक मललाई विस्तारै विस्थापन गर्दै जैविक तथा प्राङ्गारिक मलको उत्पादन तथा उत्पादकत्व बढाउन मन्त्रालय लागेको बताए। उनले भने, प्रदेशमा तीन लाख मेट्रिकटन रासायनिक मलको आवश्यकता छ। जसमध्ये संघीय सरकारबाट प्राप्त हुने १ लाख ५० हजार मेट्रिकटन मल उपयोगमा ल्याइनेछ र बाँकीमा प्राङ्गारिक मलको प्रयोगलाई मधेस प्रदेश सरकारको कृषि मन्त्रालयले प्राथमिकतामा राखेर काम गरिरहेको छ। किसानलाई आत्मनिर्भर बनाउन किसानहरूको पहिचान गरी एक लाख किसानलाई गाईभैंसी र बाख्रापालनका लागि वितरण गरिने मन्त्री कुशवाहाले बताए।"

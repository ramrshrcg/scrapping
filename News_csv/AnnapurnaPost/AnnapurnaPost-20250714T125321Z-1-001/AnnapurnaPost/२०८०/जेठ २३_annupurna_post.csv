शीर्षक,विवरण
भारतसँग विश्वासको सम्बन्ध,"सीमा समस्या समाधानको पाटो धेरै जटिल छ। त्यस सीमाको विषयमा लागियो भने अरू कुरा पनि पाइँदैन भन्ने प्रधानमन्त्रीको रणनीति हो। यो रणनीतिक एकदम ठीक छ। प्रधानमन्त्री पुष्पकमल दाहाल प्रचण्डको चौथो भारत भ्रमण उपलब्धिमूलक भएको छ। विशेष गरी विकासका दृष्टिले हेर्दा यो भ्रमण सफल छ। मैले यसलाई सकारात्मक रूपमा लिएको छु। प्रधानमन्त्री दाहालबाट भारत भ्रमणमा जानुअघि त्यसको उद्देश्यबारे धारणा व्यक्त भएको थियो। विशेषगरी दुई देशबीचको सम्बन्धलाई गति दिने र विकासमूलक हुने धारणा सार्वजनिक भएको थियो। प्रधानमन्त्री दाहाल केही मात्रामा भए पनि आफ्नो उद्देश्यमा सफल भएका छन्। यसअघिका तीन भ्रमणभन्दा यसपटक विशेष रह्यो। द्विपक्षीय वार्ता आर्थिक र विकास साझेदारीमा बढी केन्द्रित भयो। भारतीय प्रधानमन्त्री नरेन्द्र मोदीले विशेष मुद्दाहरूमा सकारात्मक संकेत देखाएका छन्। यो भ्रमणले विकास एजेन्डालाई बढी महत्व दिएको छ। जुन द्विपक्षीय मुद्दाको मुख्य आधार हो। नेपाल र भारतबीच धेरै समझदारी भएका छन्। मोदीले १० वर्षमा १० हजार मेगावाट बिजुली किन्ने घोषणा गरेका छन्। नेपालको आम्दानीको स्रोत भनेकै जलस्रोत छ। जलविद्युत् निर्यात गर्न सकिन्छ। हामीले बिजुली बेच्ने नै हो। भारतले बजार दिन्छु भनेको छ। मुलुकले तुरुन्त पैसा आर्जन गर्ने भनेको बिजुली बेचेर हो। भुटानले त्यही गरेको छ। बहुप्रतीक्षित हवाई रुट थपसम्बन्धी प्रस्तावमा पनि समझदारी भएको छ। नेपालभारत पारवहन सन्धि नवीकरण भएको छ। विभिन्न ६ परियोजनाको उद्घाटन भएको छ। अरू पनि धेरै कुरा भएका छन्। प्रतिफलका लागि कति लामो समय लिन्छ ? त्यो अर्को कुरा हो। जटिल विषयवस्तु पन्छिएका छन्। त्यसैले मैले धेरै सकारात्मक रूपमा भ्रमणलाई हेरेको छु। अन्तर्राष्ट्रिय उडानको सन्दर्भमा भैरहवा, नेपालगन्ज थप रुटको विषयमा कुरा राख्दा भारत सकारात्मक भएको भन्ने प्रधानमन्त्री दाहालको भनाइ छ। यसमा पूरै उपलिब्ध भएको छैन। तर, दुई देशबीच राम्रो वातावरण बन्दै गयो भने त्यो पनि होला भन्ने आशा गर्न सकिन्छ। सबैभन्दा ठूलो कुरा दुई देशबीचको आपसी सम्बन्ध र एकअर्काको विश्वास हो। दीर्घकालीन ऊर्जा व्यापारमा भएको सम्झौता महत्वपूर्ण छ। ६६९ मेगावाटको तल्लो अरुण र ४८० मेगावाटको फुकोट कर्णाली आयोजना भारतीय कम्पनीले बनाउने सम्झौता भएको छ। यो उपलब्धिमूलक छ। यी परियोजना चाँडै बन्नुपर्यो। कतिपय सम्झौतामा हस्ताक्षर हुन्छ तर कार्यान्वयन ढिलो हुने गरेको छ। त्यसैले दुवै मुलुकले तत्परताका साथ परियोजना कार्यान्वयन अघि बढाउनुपर्छ। कतिपयले सबै परियोजना निर्माणका लागि भारतसँग सम्झौता गरेको भन्न पनि सक्लान्। तर, जसले बनाए पनि के भो र ? विकास गर्ने त हो। आफ्नो देश त आफैंले बनाउने हो। भ्रमणको अर्को एजेन्डा पञ्चेश्वर परियोजना थियो। यो परियोजना २५२६ वर्षदेखि त्यत्तिकै थन्किएको छ। यसपटक तीन महिनाभित्र डीपीआर तयार पार्ने भनिएको छ। यो पनि राम्रो पक्ष हो। भारत भ्रमणलाई लिएर सोमबार प्रतिनिधिसभामा धेरै नकारात्मक कुरा भएका छन्। हामी नकारात्मक सोचबाट धेरै प्रभावित छौं। राम्रो भएको छ भने तारिफ वा सराहना गर्ने प्रवृत्ति देखिएन। आफूले गरेको सबै ठीक, अरूले गरेको सबै बेठिक भन्ने मानसिकताबाट मुक्त हुनु जरुरी छ। भारतप्रति अलिकति पूर्वाग्रह देखिन्छ। भारतले राम्रै गर्छु भने पनि नकारात्मक दृष्टिले हेर्ने प्रवृत्ति छ। त्यसले गर्दा दुई देशबीचको सम्बन्ध दीर्घकालसम्म कसरी अगाडि बढ्छ अहिले भन्न सकिँदैन। प्रधानमन्त्रीको भ्रमण तीर्थाटनमा सीमित भएको भन्ने कतिपयको टिप्णी छ। यसो भन्नु उचित होइन। लिम्पियाधुरा, कालापानी, लिपुलेकको विषय उठान भएन भनिएको छ। अहिले कालापानी, लिपुलेक फिर्ता ल्याउन सकिने पनि होइन। त्यसका लागि धेरै ठूलो एक्सरसाइज गर्नुपर्छ। कूटनीतिक माध्यमबाट समाधान गर्न सकिन्छ। तुरुन्तको तुरुन्तै समाधान हुने होइन। यसमा दुई देशबीच समझदारी चाहिन्छ। सीमा समस्या समाधानको पाटो धेरै जटिल छ। त्यस सीमाको विषयमा लागियो भने अरू कुरा पनि पाइँदैन भन्ने प्रधानमन्त्रीको रणनीति हो। यो रणनीतिक एकदम ठीक छ। भारतीय प्रधानमन्त्री मोदीमा छिमेकी (विशेषगरी नेपाल)सँगको सम्बन्ध राम्रै होस् भन्ने चाहना पाइन्छ। भारत भ्रमणले आपसमा राम्रै सम्बन्ध बनाएको छ। दुई देशबीच समझदारी बढाउनुपर्छ। अनावश्यक बखेडा झिक्नु हुँदैन। व्यवहारमा पनि उत्ताउलोपना हुनुहुँदैन। नेपालको परराष्ट्र नीति सन्तुलित हुनुपर्छ। (प्राध्यापक बराल परराष्ट्र मामिला जानकार एवं भारतका लागि नेपालका पूर्वराजदूत हुन्।)"
उच्च पदस्थहरूको विश्वास कति ?,"उच्च पदस्थ व्यक्तिहरू भ्रष्टाचारप्रति कत्तिको संवेदनशील छन् ? पाँच, सात वर्षअघि ट्रान्सपरेन्सी इन्टरनेसनलले प्रकाशित गरेको वार्षिक प्रतिवेदनमा नेपालका प्रहरी भ्रष्टाचार गर्नेमा प्रथम रहेको तथ्यांक थियो। त्यसबेला प्रश्न गरें, के प्रहरी हाम्रा परिवार र समाजका उपज होइनन् ? के प्रहरीमात्र भ्रष्ट छ ? उत्तरमा श्रीलंकाली प्रतिनिधिले भनेका थिए, हाम्रो समाज र संस्कृति नै भ्रष्ट छन् किनकि भगवान्लाई पनि फलफूल र मिठाईबाट खुसी पार्न चाहन्छौं। प्रसंग नक्कली शरणार्थीकै हो। प्रहरीले ३० जना माथि मुद्दा दायर गरेको छ। तीमध्ये १७ पक्राउ परे। अब तिनको बयान लिएपछि थुनछेक बहस हुनेछ। त्यसपछि प्रतिवादीहरूलाई थुनामा राखेर मुद्दाको सुनुवाइ अघि बढाउने कि छोड्ने भन्नेमा आदेश हुनेछ। कानुनी कारबाहीको आधार प्रहरीले पेस गरेका प्रमाणमात्र हुन्छन्। प्रकरणमा प्रहरीको भूमिका सबैभन्दा महत्त्वपूर्ण हुन्छ। अत : प्रहरीबाट गरिएको अनुसन्धान कत्तिको वस्तुनिष्ठ छ र कस्तो किसिमका प्रमाण पेस गरिएको छ, त्यसमाथि नै वकिलहरू बहस गर्नेछन् र न्यायाधीशहरू फैसला गर्नेछन्। नेपालका प्रहरी कम दक्ष होइनन् तर उनको जागिर, पदोन्नति आदि कत्तिको वस्तुनिष्ठ आधारमा हुन्छ भन्ने हो। जतिजति माथि उक्लिन्छन्, तिनको भविष्य उच्च पदाधिकारी र राजनेतामाथि आश्रित रहन्छ। विगतका वर्षमा देखेका छौंं कि कसरी माथिल्लो तहमा पदोन्नति हुन्छ। सुरुदेखि नै राजनीतिक हस्तक्षेप प्रहरी प्रशासनमा हुँदै आएको छ। बेलायती प्रधानमन्त्री जोनसनलले कोभिड१९ को बन्दाबन्दीमा आफ्नै निवासमा जन्मदिन मनाउने क्रममा दिइएको प्रीतिभोजमा तत्कालीन कानुनलाई मानेनन्। प्रहरी प्रमुखले उनलाई दण्डित गरे। मन्त्रिमण्डलका एक मन्त्री पनि कारबाहीमा परे। के हाम्रो प्रहरीको मनोबल यस्तो छ ? के हामी प्रहरीबाट त्यस्तो आँटको कल्पना गर्न सक्छौं ? सामान्य नागरिकप्रति उसको दृष्टिकोण र राजनेताप्रतिको व्यवहार समान हुन सक्छ ? त्यसमा प्रहरीलाई दोषी ठान्ने कि राजनीतिलाई ? प्रहरी : निर्मला हत्याकाण्ड छानबिन सम्बन्धमा सबै नयाँ गृहमन्त्रीले सही छानबिनको कुरा त उठाउँछन्। तर के प्रगति भएको छ ? छानबिन गर्ने प्रहरी नै हुन्छन् तर प्रमाणलाई नै जब प्रहरीले नष्ट गरिदिन्छन् वा त्यसमाथि ध्यान दिँदैनन् भने के त्यस्तो घटनाको न्याय पीडित पक्षले पाउँछ ? विशेष रूपमा, कुनै ठूलाबडा व्यक्ति र तिनका नातागोता यसमा जब तानिन्छन्, तब प्रहरीको छानबिन एकदम फितलो हुन्छ। दोषी सजायबाट सहजै मुक्त हुन्छ। वर्तमान मुद्दाको सन्दर्भमा प्रहरीले प्रतिवेदनमा मन्त्री आदिविरुद्ध मुद्दा चलाउन अख्तियार दुरुपयोग अनुसन्धान आयोगलाई सिफारिस गरेको छ। जबकि हालसम्म समातिएका प्रतिवादीहरूले नाम लिएका तर प्रमाण फेला नपरेका आठजना माथि पनि प्रहरीले थप अनुसन्धान गरिरहेको छ। जसमा पूर्वगृहमन्त्री रामबहादुर थापा बादल, सांसदसमेत रहेकी निजकी पत्नी नैनकला थापा, एमाले अध्यक्षका स्वकीय सचिव राजेश ब्रजाचार्य, पूर्व प्रदेशसभा सदस्य एमाले नेता अजयक्रान्ति शाक्य, पूर्वगृहसचिवद्वय प्रेमकुमार राई र महेश्वर न्यौपाने, टोपबहादुर रायमाझीका सहयोगी लीला जीसी र तमलोपासम्बद्ध राजेश्वर स्थापित छन्। विडम्बना के भने पूर्वगृहसचिव राई आयोगका प्रमुख छन्। उनको नाम जोडिएपछि र अख्तियारले यस मुद्दाको अनुसन्धान गर्ने भएपछि अविलम्ब पदबाट राजीनामा दिनुपर्ने होइन र ? अन्यथा यस मुद्दाको भविष्य के होला ? ठूलाबडा दोषी सजायबाट उम्कन सक्नेमा कसैलाई पनि सन्देह छैन। जबसम्म उनको राजीनामा आउँदैन, तबसम्म उनको बर्खिलाप कुनै पनि अर्थपूर्ण अनुसन्धान हुन सक्दैन। अन्य सांंसदको नाम पनि मुछिएको बुझिन्छ। ठूलावडाका नाता पर्ने भएमा तिनको सम्बन्धमा प्रहरीले प्रभावकारी प्रमाण खोज्न सक्छ भन्ने कुराको कल्पना गर्नु मूर्खतामात्र हुनेछ। उक्त मुद्दा अनुसन्धानको विषयमा प्रधानमन्त्री तथा गृहमन्त्रीले दिएका निर्देशन पढ्न पाएका छौं तर गृहमन्त्रीको आश्वासनको आधार देखिँदैन। अनुसन्धान गर्ने काम प्रहरीको हो, उसको आत्मबल र चरित्र माथि निर्भर हुने हो। गृहमन्त्री पक्कै पनि प्रहरीको पछिपछि जाने होइन। सही प्रमाण जुटाउने साहस वर्तमान अवस्थामा प्रहरीको के हुन सक्छ ? अत : उपयुक्त अनुसन्धानको आशा गर्नु कत्तिको उपयुक्त हुन्छ ? प्रहरी माथिल्लो हाकिमको आदेश पलानामा पोख्त हुन्छ। तर कुन प्रहरीको स्वार्थ कुन राजनेतासँग हुन्छ, आमजनलाई थाहा हुँदैन। उच्च नेताको विरोधमा सार्थक प्रमाण जुटाउन कत्तिको सक्षम हुन्छ, त्यो भविष्यले बताउला। राजनीतिक कर्तव्य सबै कर्तव्यमा मुख्य हो र राजनीति बिग्रन्छ भने सबैथोक बिग्रन्छ। माथिल्लो नेता इमान्दार छ भने तलका सहयोगीले बेइमानी गर्न सक्दैन। समाचार र प्रशासन : पत्रपत्रिकामा प्रकाशित प्रमाणलाई पूर्णरूपमा अस्वीकार गर्न सकिँदैन। सबै समाचार सत्य हुँदैनन् तर प्रमाणहरू प्रकाशित छन् भने अस्वीकार गर्न हुँदैन। आएका समाचारको सत्यता पत्ता लगाउनु प्रहरीको काम हो। प्रहरीभन्दा राम्रो अवस्था प्रशासकहरूको पनि होइन। किन मन्त्रालयमा नयाँ मन्त्री आउँदा नयाँ सचिवको खोजी हुन्छ र सचिवहरूको सरुवा हुन्छ ? सरुवाका दुइटा कारण हुन सक्छन्, पदका लागि अयोग्य भएर या आफ्नो गलत निर्णयमा सहभागी हुन नसक्ने देखेर। सचिवालय प्रशासनको एउटा संयन्त्र हो, जसको इमान्दारिताका साथ पालना गर्नुपर्छ, बदनियतले होइन। के वर्तमान गैरभुटानी शरणार्थी भ्रष्टाचारमा मन्त्रालयको सचिवको भूमिका छर्लंग भएको होइन ? किन मन्त्रीले यस्तो सचिव रोज्छ ? जो उसको व्यक्तिगत नोकरको रूपमा गलत आदेशको पालना गर्छ। जब कर्मचारीको सरुवाबढुवाको कुनै ठोस र वस्तुनिष्ठ आधार हुँदैन, तब ऊ राजनेताहरूको चाकरीमा संलग्न हुन्छ र भ्रष्टाचारउन्मुख हुन्छ। न्यायालय : न्यायालयको पनि न्याय दिनेमा सीमितता हुन्छ। न्यायाधीशले प्राप्त प्रमाणको आधारमा निर्णय सुनाउँछन्। देखेपछि पनि त्यसअनुरूप न्याय दिन सक्दैनन्। उनलाई पर्याप्त ठोस प्रमाण चाहिन्छ। हुन त हाम्रा न्यायालय राजनीतिक कार्यकर्ताको भर्तीकेन्द्र होइन भन्ने ठाउँ छैन। सुनिन्छ, कुन मुद्दाप्रति कुन न्यायाधीशको निर्णय के हुन्छ ? अनुमान सहज छ। तिनको नियुक्तिका लागि जो संवैधानिक संयन्त्र छ, त्यसमा राजनेताहरूको वर्चस्व उचित हो ? राजनेता : महाभारतमा एउटा भनाइ छ, राजधर्म सबै धर्ममा प्रधान हो। यसको अर्थ हो, राजनीतिक कर्तव्य सबै कर्तव्यमा मुख्य हो र राजनीति बिग्रन्छ भने सबैथोक बिग्रन्छ। भनिन्छ, जुन किसिमले माछा टाउकोबाट कुहिन सुरु हुन्छ, भ्रष्टाचार पनि माथिबाट सुरु हुन्छ। माथिल्लो नेता इमान्दार छ भने तलका सहयोगीले बेइमानी गर्न सक्दैन। शरणार्थीको मुद्दामा राजनेताको अनुमोदन रहेको तथ्य उजागर हँुदैछ। अन्य माथिल्लो तहबाट यो काण्ड अनुमोदित भएको पाइन्छ। चिन्ता छ कि प्रहरीले राजनीतिक नेतृत्वको संलग्नतालाई जोगाउने प्रयास गर्छ कि गर्दैन ? उच्च पदस्थ व्यक्तिहरू भ्रष्टाचारप्रति कत्तिको संवेदनशील छन् ? उदाहरण दिन सकिन्छ। संघीय संसद् र प्रादेशिक सभाको निर्वाचनपछि निर्वाचन आयोगले चियापान कार्यक्रम राख्यो। जसमा तत्कालीन राष्ट्रपति र प्रधानमन्त्रीलाई समेत निमन्त्रणा दिइयो। आयोगले गरेको काम उसको दायित्व होइन र ? चियापानको कार्यक्रम किन राखेको ? संविधानका संरक्षकले आयोगलाई यस्ता अनावश्यक खर्चका लागि सचेत र मनाही गर्नुको सट्टा सहभागी भएर आयोगको कार्यक्रमलाई उचित ठहर्याएको होइन र ?"
शिक्षामन्त्रीज्यू जेमा नि भ्रष्टाचार !,"छात्रालाई प्याड वितरण गर्दा किन राजनीति मिसाइन्छ ? किन भ्रष्टाचारको अखडा बनाइन्छ ? माननीय शिक्षामन्त्रीज्यू, शिक्षा मन्त्रालयको अनुदानमा मुलुकका ७ सय ५३ वटै पालिकाका सामुदायिक विद्यालयमा नि :शुल्क सेनेटरी प्याड वितरण भइरहेछ। उक्त नीति तथा कार्यक्रमअनुसार बर्सेनि अर्बौंको बजेट खर्च भइरहेको छ। मन्त्रीज्यू, के यो बजेटको सदुपयोग भइरहेको छ त ? शिक्षा क्षेत्रमा भएका गलत अभ्यासलाई हटाउनुपर्ने दायित्व तपाईंको होइन र ? २०७८ चैत्र ११ गते स्वदेशी उत्पादनलाई प्रवद्र्धन गर्न प्याडका लागि कच्चा पदार्थ आयातमा लाग्ने भन्सार कर, महिला उद्यमीहरूले सञ्चालन गरेका पुन : प्रयोग गर्न मिल्ने सुतीका कपडाका प्याडहरूमा लाग्ने भ्याट र मुनाफा कर छुटका लागि उद्यमी महिला र सरोकारवाला निकायले निवेदन बुझाएका थिए। तर ठीकविपरीत बाहिरको प्याड आयातमा ९० प्रतिशत छुट र स्वदेशी उद्योगका लागि कच्चा पदार्थ आयातमा एक प्रतिशत छुट दिइयो। यसले नेपाली उद्योगीलाई हीनताबोध भएको छ। लज्जास्पद तरिकाले शिर पनि निहुरिएको छ। रोजगारीको सिलसिलामा कयौं नेपाली युवा विदेश जान बाध्य छन्। स्वदेशमा उद्योगधन्दा गरी स्वदेशमै रोजगार दिन सके कुनै पनि नेपाली परिवारबाट टाढिने थिएनन्। स्वदेशमै केही गरौं भन्नेहरूका लागि सरकारले ध्यान नदिँदा उद्योगधन्दा बन्द गर्नुपर्ने देखिन्छ। महिनावारी प्याड महिलाको सुविधा होइन, आवश्यकता हो। महिनावारीको समयमा अपनाउनु पर्ने न्यूनतम मापदण्ड पनि महिलाले ख्याल गरेका हँुदैनन्। महिनावारीको समयमा आराम गर्नुपर्ने, पौष्टिक आहार खानुपर्ने, सरसफाइमा ध्यान दिनुपर्ने, प्रयोग गरिने प्याड गुणस्तरीय हुनुपर्ने हो तर त्यो छैन। महिनावारीको समयमा न सुरक्षित ठाउँमा बस्न पाउँछन् महिला न आफूखुुसी खान पाउँछन्। न त भान्सामै जान पाउँछन्। महिलाका मानव अधिकार हनन् भइरहेका छन्। उनीहरू शारीरिक, मानसिक र सुरक्षाका दृष्टिकोणले अति नै जोखिममा रहेका हुन्छन्। विभिन्न समस्या मध्यनजर गरी चार वर्षदेखि यता संघ, प्रदेश र स्थानीय सरकारले स्थानीय स्तरमा मर्यादित महिनावारीबारे जनचेतना जगाउँदैछन्। सुतीका कपडाबाट प्याड निर्माण गर्ने तालिम सञ्चालन गरिरहेका छन्। यो भने सकारात्मक कार्य हो। यसरी तालिम प्राप्त महिला समूहलाई उद्यमी बन्न दबाब पनि सिर्जना भइरहेछ। फलस्वरूप स्वदेशमा केही गरुँ भन्ने भावनाको विकास भएको छ। यसै सिलसिलामा देशभर पुन : प्रयोग गर्न मिल्ने प्याड बनाउने उद्योग पनि सञ्चालन गरे। तर ती महिलाले चलाएका प्याड उद्योगबाट कति पालिकाले प्याड खरिद गरे ? यस विषयमा पनि अध्ययन गर्नु जरुरी छ। देशभर २९ हजार सामुदायिक विद्यालयका छात्रालाई नि :शुल्क प्याड वितरण गर्ने कार्यक्रमको उद्देश्य हो। महिनावारीको गलत अभ्यासलाई हटाउँदै सबै छात्राले सजिलै प्याड प्रयोग गर्न पाई शिक्षामा सफलता हासिल होस् भन्ने यसको लक्ष्य हो। दु :खका साथ भन्नुपर्छ, ती प्याड उनीहरूकै रगतमाथि व्यापार गर्ने थलो बन्यो। सरकारले तय गरेको उद्देश्यअनुसार प्याड बाँड्न नसक्दा यतिबेला चारैतिर आवाज उठिरहेको छ। किनकि त्यो प्याड प्रयोग गरेको १५ मिनेटमै फेर्नुपर्ने हुन्छ। डा अरुणा उप्रेतीले पनि समस्याग्रस्त स्कुल सेनेटरी प्याड शीर्षकमा लेख नै लेखिन्। मन्त्रीज्यू, आज भ्रष्टाचारले जताततै जरा गाडिसक्यो। यो त एउटा सरुवा रोग नै बनेको छ। कुनै निकाय पनि यसबाट अछुतो छैन। यस्तै कारण होलान्, नेपाली युवा निराश बनेर विदेश पलायन हुन बाध्य भएका छन्। कार्यक्रमको सिलसिलामा ५० भन्दा बढी नगरपालिका र विद्यालयको अनुगमन गरेकी छु। सबैभन्दा बढी भ्रष्टाचार खरिद गर्ने सामग्री र त्यसमा पनि सबैभन्दा बढी सेनेटरी प्याडमा भइरहेको छ। सेनेटरी प्याडका लागि बजेट प्राप्त भए पनि टेन्डर गर्दा सबैभन्दा सस्तोमा हाल्दा टेन्डर पर्ने भएका कारण गुणस्तरको मापदण्ड खस्किएको हो। परिणाम मापदण्डविपरीतका प्याड वितरण भइरहेका छन्। ती प्याड न गुणस्तरीय छन्, न त समयमै खरिद र वितरण हुन्छन्। छात्राका लागि खरिद भएका प्याड पालिका र विद्यालयका गोदाममा थन्किन्छन्। के यी समस्यामा शिक्षा मन्त्रालय जानकार छैन ? किन यो कार्यक्रमको प्रभावकारी अनुगमन भइरहेको छैन ? महिला अधिकारवादीले प्याडलाई आवश्यकता ठानी नि :शुल्क वितरण हुनुपर्ने माग राखेका थिए। तर ती माग विद्यालय स्तरमा केवल छात्रालाई समस्या नपरोस् भनेर इमेरजेन्सी दिनुपर्ने माग थियो। त्यसमा पनि विद्यालय स्तरमै प्याड बनाउन सिकाउने र त्यहीको प्याड दिनुपर्ने थियो। त्यति त पालिकाले पनि व्यवस्थापन गर्न सक्छन्। त्यसका लागि राज्यको अर्बौं बजेट खर्च गर्नुपर्ने केही कारण छैन मन्त्रीज्यू। तपाईंलाई राम्रोसँग थाहा छ। सामुदायको शिक्षाको स्तर कस्तो छ ? हो, चिन्ता गर्नुपर्ने अवस्था छ। बालविकास केन्द्रको अवस्था त्यस्तै छ। दिनप्रतिदिन युवा बिदेसिएका छन्। कलमकापी नपाएर तड्पिएका कयौं टुहुरा बालबालिका छन्। सर्वसाधारणका सन्तान, देशका कर्णधार ती आमबालबालिकालाई सम्बोधन गर्नु राज्यको दायित्व होइन र ? त्यही समूहबीचका छात्रालाई प्याड वितरण गर्दा किन राजनीति मिसाइन्छ ? किन भ्रष्टाचारको अखडा बनाइन्छ ? आवश्यकताभन्दा बढी प्याड वितरण गर्नुभन्दा उनीहरूको अन्य आवश्यकताको विषय सोधखोज गर्ने कि ? नेपालजस्तो अल्पविकसित देशमा बाहिरको प्याडलाई निरुत्साहित गरी स्वदेशी प्याडलाई बढाउनु दिनुपर्ने होइन र ? नेपालमा हरेक दिन २ लाख ९० हजार महिला महिनावारी हुन्छन्। जसमा ७० प्रतिशत महिलाले बजारको प्याड प्रयोग गर्छन्। बाँकी महिलाले सुतीको कपडा प्रयोग गर्ने गर्छन्। ती प्रयोग भएका प्याड कहाँ कसरी डिस्पोजल गर्ने भन्ने केही नियम र आधार छैन। जसले पनि वातावरण झनै प्रदूषित पार्ने काम गरिरहेछ। प्रभावकारी कार्यान्वयन हुने गरी स्पष्ट नीति बनोस्।"
चर्च ब्वाइज डेब्यू सिजनमै ए डिभिजन च्याम्पियन,"काठमाडौं : सहिद स्मारक ए डिभिजन लिगको क्लब चर्च ब्वाइज युनाइटेड पहिलो सिजनमै सहिद स्मारक ए डिभिजन लिग च्याम्पियन बनेको छ। मंगलबार त्रिपुरेश्वरस्थित दशरथ रंगशालामा भएको खेलमा थ्री स्टार क्लबसँग गोलविहीन बराबरी खेलेसँगै नवप्रवेशी चर्च ब्वाइज एक खेल अगावै च्याम्पियन बन्यो। गत वर्ष बी डिभिजन लिग च्याम्पियन बन्दै चर्च ब्वाइज शीर्ष लिगमा आइपुगेको थियो। चर्च ब्वाइज ७७ सालमा सी डिभिजनमा छनोट भएर सोही सिजन च्याम्प्यिन बनेको थियो। त्यसपछि बी डिभिजन च्याम्पियन हुँदै शीर्ष स्थानमा आइपुगेको चर्च ब्वाइज शीर्ष लिग जित्ने १६औं टिम बनेको छ। यसअघि २०७९ र २०७८ सालमा मछिन्द्र फुटबल क्लब लगातार दुई पटक च्याम्पियन बनेको थियो। जारी सिजन दोस्रो स्थानको मछिन्द्र च्याम्पियन चर्च ब्वाइजभन्दा ६ अंकले पछाडि छ। यद्यपि, मछिन्द्रले दुई खेल कम खेलेको छ। तर, दुई खेल बाँकी भए पनि हेड टू हेडमा चर्च ब्वाइज च्याम्पियन बनिसकेको छ। चर्च ब्वाइजले २५ चरण सकिँदा १२ जित, ९ बराबरी र चार खेलमा पराजय भोगेको छ। बराबरीसँगै थ्री स्टार २५ खेलबाट २९ अंक जोडेर १२औं स्थानमा छ। रेलिगेसन क्षेत्रबाट जोगिन थ्री स्टार अझै संघर्षरत छ। आजै भएको खेलमा नेपाल पुलिस क्लब र त्रिभुवन आर्मी फुटबलले ११ गोलको बराबरी खेलेका छन्। यस्तै, एफसी खुमलटारले सशस्त्र प्रहरी बलको एपीएफ क्लबलाई ३१ ले पराजित गरेको छ।"
रोडस् रामपुर कर्णेल उजिरसिंह गोल्डकपको फाइनलमा,"तानसेन : रोडस् रामपुर फुटबल क्लब पाल्पामा जारी कर्णेल उजिरसिंह पाल्पा गोल्ड कप फुटबल प्रतियोगिता फाइनलमा पुगेको छ। मंगलबार तानसेनको टुँडिखेलमा भएको सेमिफाइनलमा रोडस् रामपुर फुटबल क्लब चितवनले २ गोलले फोर ब्रदर्श नवलपरासी (पश्चिम लाई पराजित गर्यो। पहिलो गोल चितवनका १० नम्बर खेलाडी विक्की चामलिङ राईले गरे भने दोस्रो गोल १७ नम्बर खेलाडी निरज थापा मगरले गरेका थिए। पहिलो हाफमा दुवै पक्षबाट कुनै गोल हुन नसके पनि दोस्रो हाफमा चितवनले नवलपरासी लाई दवावमा राख्दै २ गोल गरी प्रतियोगिताको फाइनलमा पुगेको हो। मंगलबार भएको सेमिफाइनल प्रतियोगितामा रोडस् रामपुर फुटबल क्लब चितवनका १७ नम्बर खेलाडी निरज थापा मगर म्यान अफ दि म्याच भएका छन्। थापाले नगद तीन हजार पुरस्कार पाएका छन्। संघले प्रतियोगिताको प्रत्येक दिन उत्कृष्ट खेलाडीलाई म्यान अफ दि म्याच घोषणा गरी पुरस्कृत गर्दै आएको छ। यसैगरी बुधबारको सेमिफाइनल खेल दि फेमस महिन्द्र दल गण पाल्पा र होरोइजन फुटबल क्लब वालिङ स्याङजाबीच हुनेछ। १२ टिम सहभागी भएको प्रतियोगिताको फाइनल जेठ २७ गते शनिबार हुनेछ। प्रतियोगितामा प्रथम हुनेले नगद ३ लाख, दोस्रो हुने टिमले नगद १ लाख ५० हजार, पाल्पाली करुवा ट्रफी, मेडल र प्रमाणपत्र पाउने पाल्पा जिल्ला फुटबल संघका अध्यक्ष प्रणय वीरजंग राणाले जानकारी दिए।"
एसियन कप छनोटमा नेपाल म्यानमारसँग पराजित,"काठमाडौं : एएफसी २० वर्षमुनिको महिला एसियन कप छनोटको दोस्रो चरणअन्तर्गतको पहिलो खेलमा नेपाल घरेलु टोली म्यानमारसँग पराजित भएको छ। म्यानमारको यानगोनस्थित युवुन्ना स्टेडियममा आज भएको खेलमा नेपाल म्यानमारसँग ०५ गोलअन्तरले पराजित भएको हो। म्यानमारका लागि खेलको २३औँ मिनेटमा जिन मोई प्याएले एक गोल गरिन्। म्यानमारकी अर्की खेलाडी यिन लुन इयानले ह्याट्रिक पूरा गरिन्। उनले खेलको ४४औँ, ४७औँ र ९०औँ मिनेटमा गोल गर्दै ह्याट्रिक पूरा गरेकी हुन्। त्यसैगरी युन वादी हलाइङ्गले खेलको ६९औँ मिनेटमा एक गोल थपिन्। अब नेपालले आफ्नो दोस्रो खेल यही जेठ २५ गते चीनसँग खेल्नेछ। नेपाल छनोटको समूह बी मा रहेको छ। नेपालको समूहमा म्यानमार, चीन र चाइनिज ताइपेइ रहेका छन्। नेपाल यसअघि प्यालेस्टाइनमा भएको पहिलो चरणको खेलमा घरेलु टोली प्यालेस्टाइन र उत्तरी मरियाना आइल्यान्डलाई समान ६० गोल अन्तरले हराउँदै दोस्रो चरणमा प्रवेश गरेको थियो।"
एसियन कप छनोट : नेपाल र म्यान्मा आज प्रतिस्पर्धा गर्दै,"काठमाडौं : एएफसी यू२० महिला एसियन कप फुटबल छनोटको दोस्रो चरण खेल्न म्यान्मा पुगेका नेपाली टोलीले आज साँझ घरेलु टोली म्यान्मासँग प्रतिस्पर्धा गर्दैछ। नेपाल र म्यान्माबीचको खेल नेपाली समयअनुसार साँझ ५ : ४५ बजे सुरु हुनेछ। नेपाल छनोटको समूह बी मा रहेको छ। नेपालको समूहमा चीन, म्यान्मा र चाइनिज ताइपेइ छन्। नेपालले प्यालेस्टाइनमा भएको पहिलो चरणमा घरेलु टोली प्यालेस्टाइन र उत्तरी मरियाना आइल्यान्डलाई समान ६० गोलअन्तरले पराजित गर्दै दोस्रो चरणमा प्रवेश गरेको थियो। नेपाली टोलिका प्रशिक्षक यमप्रसाद गुरुङले पहिलो चरणको सफलताले टिमको मनोबल बढाएको जनाउँदै हरेक खेल जित्नकै लागि खेल्ने बताए। उनले भनेफिफा वरियतामा हामीभन्दा माथि भएका टिम छन् तर हामी उच्च मनोबलका साथ मैदान उत्रने छौँ। नेपाली टोलीको गोलरक्षकमा कविता विक, लीला जोशी र सावित्री किसान छन् भने डिफेन्डरमा सविना चौधरी, तुलसा बोहरा, सुनिता भुलान, सिमरन राई, दिव्या यस्माली मगर, प्रतिक्षा चौधरी, सजनी थोकर र कुमारी तामाङ छ्न्। यसैगरी मिडफिल्डरमा सरस्वती हमाल, मनमाया दमाईं, सुनकला राई, दीपा शाही, हिमा रावत, सुस्मा जीटी, सारा बज्राचार्य र अञ्जली मचामासी छन्। फरवार्डमा गरिमा राई, अमिषा कार्की, ममता पुन र सन्दिपा भोलान छन्। यसैगरी नेपाले यही जेठ २५ गते चीनसँग खेल्नेछ भने यही जेठ २७ गते चाइनिज ताइपेइसँग खेल्नेछ। रासस"
इमान्दार भएर काम गर्दा अति कठिन हुँदो रहेछ : अर्थमन्त्री,"काठमाडौं : अर्थमन्त्री डाप्रकाश शरण महतले बजेट निर्माणका क्रममा अनधिकृत व्यक्ति प्रवेश गराइएको विषय निराधार भएको बताएका छन्। मंगलबार प्रतिनिधिसभा बैठकमा सांसदहरूले उठाएका प्रश्नको जवाफ दिने क्रममा अर्थमन्त्री महतले राजश्व परामर्श समितिको सुझाव र आन्तरिक छलफलबाट नै विधेयक तर्जुमा गरेको बताए। मन्त्री महतले बजेट निर्माणका क्रममा आफूले इमान्दारपूर्वक काम गरेको बताए। उनले इमान्दार भएर काम गर्दा अति नै कठिन हुने बताए। बजेट अर्थमन्त्रीले भने,'इमान्दार भएर काम गर्न अति कठिन हुँदोरहेछ। इमान्दार हुँदा प्रश्नमाथि प्रश्न उठ्दो रहेछ। एउटा पत्रिकाले एउटा न्युज पटक पटक दोहोर्याउँछ। र त्यसैलाई हामी सत्य ठान्दछौं तर मैले पारदर्शीढंगबाट काम गरेको छु। म अर्थमन्त्री हुने दिनदेखि नै एउटा मनमा बाँचा प्रतिवद्धता गरेर कुनै पनि खाले प्रभावबाट मुक्त भएर काम गर्छु भनेर प्रतिवद्धताका साथ म त्यो अफिस प्रवेश गरेको हुँ। त्यही प्रतिवद्धता मैले बजेट निर्माण गर्ने क्रममा पालना गरेको छु।' महतले अर्थमन्त्रीको जिम्मेवारीमा रहँदासम्म कर्तव्यनिष्ठापूर्वक काम गर्ने बताए।"
"सेयर बजारमा २५ अंकको सुधार,कारोबार रकम दुई अर्ब नजिक",काठमाडौं : सेयर बजार दोहोरो अंकले बढेको छ। सेयर कारोबारको तेस्रो दिन मंगलबार नेप्से परिसूचक २५६६ अंकले बढेर १९२७६५ विन्दुमा पुगेको छ। सेन्सेटिभ इण्डेक्स २८७ अंकले बढेर ३६५०९ विन्दुमा पुगेको छ। आज २६९ कम्पनी ५५ लाख ४१ हजार ८७८ कित्ता सेयर १ अर्ब ९८ करोड १० लाख १२ हजार ७०१ रुपैयाँमा खरिदबिक्री भयो। अघिल्लो कारोबार दिन सोमबार नेप्से परिसूचक १७ अंकले ओरालो लागेको थियो। सो दिन १ अर्ब ९७ करोड ३४ लाख रुपैयाँको सेयर कारोबार भएको थियो। यसदिन न्यादी हाइड्रोपावरको ९८५ र सनराइज फोकस्ड इक्विटी फन्डको ९२४ प्रतिशतले सेयर बढ्यो। यस्तै सोल्टी होटलको ८७५ प्रतिशतले सेयर मूल्य बढ्यो। कारोबार रकमका आधारमा सोल्टी होटल शीर्षस्थानमा रह्यो। सो होटलको ९ करोड ६८ लाख मूल्य बराबरको सेयर कारोबार भयो। शिवम् सिमेन्टको ९ करोड १७ लाख र अपर तामाकोशी हाइड्रोपावरको ८करोड बढिको सेयर कारोबार भयो। कारोबारमा आएका १३ वटै उपसमूहमा हरियाली छाएको छ। होटल्स एन्ड टुरिजम उपसमूहको सूचक ५६७ प्रतिशतले बढ्यो। नन लाइफ इन्स्योरेन्सको उपसमूहको सूचक ४६४ प्रतिशतले बढ्यो। आज १८५ कम्पनीको मूल्य बढ्दा ३१ को घट्यो।
पोखरामा चार्टर्ड उडान गर्ने तयारीमा चीन,"चिनियाँ टोलीले उडानका लागि जानकारी गराएको संस्कृति, पर्यटन तथा नागरिक उड्डयन मन्त्रालयले जनाएको छ। काठमाडौं : पोखरा अन्तर्राष्ट्रिय विमानस्थलमा चीनले चार्टर्ड उडानको तयारी गरिरहेको छ। पोखराको फेवातालमा हुने नेपालचीन फ्रेन्डसिप ड्रागन बोट रेस फेस्टिभलमा सहभागी हुने चिनियाँलाई लिएर दुई चार्टर्ड उडान आउने भएको बताइएको छ। मन्त्रालयमा चिनियाँ टोलीले उडानका लागि जानकारी गराएको संस्कृति, पर्यटन तथा नागरिक उड्डयन मन्त्रालयका सहसचिव बुद्धिसागर लामिछानेले बताए। औपचारिक सहमतिको पत्र नआए पनि पोखरामा उडान गर्न र आवश्यक सहयोग गर्न मन्त्रालयले तयार भएको जानकारी गराएको लामिछानेले बताए। गत पुस १७ गतेबाट सञ्चालनमा आएको पोखरा विमानस्थलमा अन्तर्राष्ट्रिय उडानका लागि मन्त्रालयले सबैलाई आह्वान गर्दै आएको उनी सुनाउँछन्। फेस्टिभलमा आउने टोलीले सीधै उडान गर्ने भन्ने जानकारी प्राप्त भएको नेपाल नागरिक उड्डयन प्राधिकरणका प्रवक्ता जगन्नाथ सिटौलाले जनाए। अन्य देशसँगै चीन समक्ष पनि पोखराबाट सीधा उडानका लागि नेपालले पहल गरिरहेकोमा यो चार्टर्ड उडान हुने देखिन्छ। तर, औपचारिक जानकारी आइनसकेको सिटौलाको भनाइ छ। उनीहरूले चार्टर्ड उडानबाट पोखरा आउन खोजिरहेका छन्। औपचारिक पत्र आउनेबित्तिकै प्राधिकरणले अनुमति दिन्छ, प्रवक्ता सिटौलाले भने। यस प्रकारको बोट रेस फेस्टिभल दक्षिण एसियामै पहिलो पटक आयोजना हुन गइरहेको हो। प्रतियोगितामा सहभागी हुने र प्रतियोगिता हेर्न आउने चिनियाँलाई चार्टर्ड उडानबाट ल्याउने तयारी भइरहेको पोखरा पर्यटन परिषद्का अध्यक्ष पोमनारायण श्रेष्ठले जानकारी दिए। उक्त प्रतियोगिता हेर्नका लागि अहिलेसम्म दुई जहाज चार्टर्ड गरेर आउने तयारी भइरहेको बुझिएको छ, श्रेष्ठले अन्नपूर्णसँग भने। चीनको पोखरा अन्तर्राष्ट्रिय विमानस्थलमा सीधा उडानको विषय अहिले टुंगो लागी नसकेको महाप्रबन्धक विक्रमराज गौतमले बताए। पोखरामा सीधा उडानको कुरा अहिले अनौपचारिक जानकारी प्राप्त भएको गौतमको भनाइ छ। चिनियाँ पक्षले पोखरा विमानस्थलमा उडानका लागि केही सोधपुछ गरिरहेका छन्। हामी चाँडै नै उनीहरूलाई उत्तरसहित पठाउँछौं, महाप्रबन्धक गौतमले बताए। चीनले चार्टर्ड उडान गरे पोखरा विमानस्थल सञ्चालनको ६ महिनापछि पहिलो व्यावसायिक उडान सुरु हुने उनले जानकारी दिए। विमानस्थल अहिले ऋणैऋणको बोझमा छ। यो विमानस्थल बनाउँदा लागेको चीनको झन्डै २२ अर्ब रुपैयाँ ऋण २०७९ चैत १ देखि २०९२ असोज १ गतेभित्र भुक्तानी गरिसक्नुपर्ने हुन्छ। प्राधिकरणले पहिलो किस्ता गत चैतमा नै तिरिसकेको छ। नेपाल सरकारको चीनको एक्जिम बैंकसँग ऋण लिएको हो। चिनियाँ ऋणबाट बनेको कारण देखाउँदै भारत पोखरा सीधा उडानका लागि तयार देखिँदैन। पोखरा विमानस्थल सुरु भएको पहिलो पाँच महिनामा कुनै पनि अन्तर्राष्ट्रिय उडान हुन सकेको छैन। आन्तरिक उडान मात्रै भइरहेका छन्। पोखराबाट विभिन्न देशमा सीधा उडान भर्न थाई स्माइल, जजिरा, साउर्थन चाइनालगायतले चासो देखाएर अध्ययन गरिरहेको बताए पनि उडान भने सुरु भएको छैन। अब चार्टर्ड उडान पनि सुरु हुने हो भने यसले सकारात्मक सन्देश दिने पोखरा पर्यटन परिषद्का अध्यक्ष श्रेष्ठले बताए। चिनियाँ पर्यटकका लागि सीधा उडान सुरु भए पोखरा पर्यटनका लागि सुखद खबर हुने उनको भनाइ छ। अहिले वार्षिक करिब आठ लाख पर्यटक नेपाल भित्रिने अपेक्षा गरिएको छ। यसमा करिब तीन लाख पर्यटक चिनियाँ हुने पोखरा पर्यटन परिषद्को अनुमान छ।"
रोकिएको पीपीए खुलाउन माग,"पीपीए खुलाउन प्रधानमन्त्रीमार्फत ऊर्जा मन्त्रालय र नेपाल विद्युत् प्राधिकरणलाई विशेष निर्देशन दिनका लागि इप्पानले माग गरेको हो।प्रधानमन्त्री पुष्पकमल दाहाल प्रचण्डको भारत भ्रमण ऊर्जा व्यापारका लागि महत्त्वपूर्ण भएको स्वतन्त्र ऊर्जा उत्पादकको संस्था नेपाल (इप्पान)ले बताएको छ। काठमाडौं (अन्नपूर्ण) : प्रधानमन्त्रीको भारत भ्रमणपछि ऊर्जा क्षेत्रमा सकारात्मक सञ्चार भएर लगानीको वातावरण बनेको हुँदा रोकिएको विद्युत् खरिद सम्झौता (पीपीए) खोल्न इप्पानले सरकारसँग माग गरेको छ। विगत केही वर्षदेखि करिब १० हजार ५ सय मेगावाट क्षमताभन्दा बढीका आयोजनाको पीपीए रोकिएको छ। पीपीए खुलाउन प्रधानमन्त्रीमार्फत ऊर्जा मन्त्रालय र नेपाल विद्युत् प्राधिकरणलाई विशेष निर्देशन दिनका लागि इप्पानले माग गरेको हो।प्रधानमन्त्री पुष्पकमल दाहाल प्रचण्डको भारत भ्रमण ऊर्जा व्यापारका लागि महत्त्वपूर्ण भएको स्वतन्त्र ऊर्जा उत्पादकको संस्था नेपाल (इप्पान)ले बताएको छ। भारत भ्रमणका क्रममा ऊर्जा क्षेत्रमा भएका दीर्घकालीन महत्त्वका सम्झौताको इप्पानले स्वागत गरेको छ। नेपालभारत विद्युत् व्यपारका लागि महत्त्वपूर्ण बुटवलगोरखपुर ४०० केभी प्रसारण लाइनको शिलान्यास, फुकोटकर्णाली ४८० मेगावाट जलविद्युत् परियोजना विकाससम्बन्धी समझदारी पत्र, तल्लो अरुण ६६९ मेगावाटको जलविद्युत् परियोजना विकास सम्झौतालगायतले ऊर्जा विकासमा भूमिका खेल्ने बताइएको छ। यस्तै, नेपालभित्र विद्युत् प्रसारण लाइन निर्माणका लागि एक्जिम बैंक इन्डियाबाट सहुलियतपूर्ण प्राप्त कर्जाको उपयोग, पञ्चेश्वर बहुउद्देश्यीय परियोजनाको विस्तृत परियोजना प्रतिवेदनलाई तीन महिनाभित्र अन्तिम रूप दिने र एक वर्षभित्रमा कार्यान्वयनमा जानेजस्ता ऊर्जा क्षेत्रमा भएका महत्त्वपूर्ण सम्झौता भएको इप्पानको निचोड छ।"
अन्नपूर्णद्वारा बृहत् विद्युतीय सवारी र्याली,"काठमाडौं : अन्नपूर्ण मिडिया नेटवर्कले विश्व वातावरण दिवसका अवसरमा सोमबार बिहान बहृत् विद्युतीय सवारी र्याली आयोजना गरेको छ। जसमा २ सय विद्युतीय सवारी, सवारीधनी तथा चालक सहभागी भएका छन्। तीनकुनेस्थित अन्नपूर्ण टावरबाट सुरु भएको र्याली गौशाला, चाबहिल, बालाजु, नयाँबजार, सोह्रखुट्टे, दरबारमार्ग, ज्ञानेश्वर र फेरि गौशाला हुँदै तीनकुनेमै आएर सम्पन्न भयो। दुईपांग्रे र चारपांग्रे सवारी सामेल र्यालीको नेतृत्व मुख्य प्रायोजक टाटाको नेक्सन ईभी म्याक्सले गरेको थियो। नेक्सन ईभी एएमएन ईभी र्याली २०२३ इन एसोसिएसन विथ टेस्लाको उद्घाटन ऊर्जा, जलस्रोत तथा सिँचाइमन्त्री शक्तिबहादुर बस्नेत र अन्नपूर्ण मिडिया नेटवर्कका अध्यक्ष क्याप्टेन रामेश्वर थापाले गरेका थिए। ऊर्जामन्त्री बस्नेतले अन्नपूर्ण मिडियाले आफ्नो स्थानबाट आवश्यक पहल गर्नुपर्ने दायित्व सम्झेर र्याली आयोजनाजस्तो सराहनीय काम गरेको बताए। यो काममार्फत चुनौतीको सही ढंगले सामना गर्दै हरेक व्यक्ति तथा संस्थाले आफ्नो ठाउँबाट चाल्नुपर्ने पहल कस्तो हुन्छ भन्ने सिकाएको उनको भनाइ थियो। वातावरणको वैश्विक आयाममा अन्नपूर्णले असल नियत राखेर ईभी र्याली आयोजना गरेको छ। यो र्यालीले निश्चय नै वातावरण संरक्षण र मानव स्वास्थ्य वातावण प्रवर्द्धन गर्नेछ, मन्त्री बस्नेतले भने, यो यसर्थमा अभियान सान्दर्भिक र आवश्यक पनि छ। वातावरण संरक्षण गर्नु भनेको जमिन, जलसहित वायुको संरक्षण गर्नु पनि रहेको उनले बताए। वायु प्रदूषण रोक्न तथा हरित पर्यावरण जोगाउन विद्युतीय सवारीको भूमिका हुने उनको भनाइ थियो। समस्याको भार घटाउन पेट्रोलियम पदार्थले चल्ने गाडीको सट्टा विद्युतीय सवारी प्रयोग गर्दा हानिकारक उत्सर्जन घटाएर सकारात्मक योगदान रहने हुनाले सरकारले विद्युतीय सवारीलाई प्रवर्द्धन गर्दै आइरहेको छ र आगामी दिनमा पनि प्रोत्साहन गर्ने नीति कार्यक्रम प्रस्तुत गर्दै आइरहेको छ, उनले भने। वातावरण प्रदूषित बन्दै गर्दा मानवीय जीवन पनि जोखिमपूर्ण बन्दै गइरहेको टिप्पणी उनले गरे। प्रकृति र मानवबीचको अन्योन्यास्रित सम्बन्धलाई बचाइराख्ने काम चुनौतीपूर्ण छ, उनले भने, दैनिक जीवनमा आउने समस्या जुन परिमाणमा विस्तार हुँदै गइरहेको छ, त्यही अनुपातमा हाम्रो पहलकदमी विकास गर्न सकेनौं भने समस्या र जीवनको बीचमा ठूलो असन्तुलन पैदा हुन्छ। जलवायु परिवर्तनका कारण पृथ्वी तात्दै जाँदा यसलाई न्यूनीकरण गर्नु चुनौतीको विषय भएको मन्त्री बस्नेतले बताए। वातावरणसँग सम्बन्धित विश्वव्यापी समस्याबाहेक नेपालको स्थानीय एजेन्डा पनि छन्, उनले भने। अन्नपूर्ण मिडिया नेटवर्कका अध्यक्ष क्याप्टेन थापाले विश्व वातावरण दिवसलाई खुसीका साथ मनाउनुपर्नेमा सचेत भएर मनाउनुपर्ने अवस्था आउनु सकारात्मक विषय नरहेको बताए। जीवनशैली नै परिवर्तन गर्नु नै एउटा उपाय हो। विद्युतीय सवारीको प्रयोग यस्तै सकारात्मक अभ्यास हो, उनले भने, यो सन्देश समाज, सरकार र सहकार्य गर्ने सबैले बुझ्नुपर्छ र सबैजना समान रूपले सजग रहनुपर्छ। काममा विश्वास गर्छौं भन्ने सोचका साथ वातावरण संरक्षण गर्ने अभियानमा हामी सरिक भएका छौं। म त हिमाललाई नजिकबाट बुझने अवसर पाएको मान्छे, हिउँ पग्लिँदै गएको विडम्बना देख्छु। यो संसारको मानवजातिका लागि जोखिमको कुरा हो। पृथ्वीलाई असर पार्ने हानिकारक उत्सर्जन न्यूनीकरण गर्नु सबैको दायित्व भएको अध्यक्ष क्याप्टेन थापाले बताए। कतिपय मुलुकमा जलवायु परिवर्तनले गर्दा हिउँद र बर्खा छुट्याउनै गाह्रो भइसक्यो। नेपालको तराई भेगका विद्यालय गर्मीका कारण बन्द भइरहेका छन्। वातावरण बाँच्नका लागि यति कठिन भइसक्यो कि अब हामी साँच्चिकै सचेत हुनुपर्ने बेला आएको छ, उनले भने, वातावरणमाथिको असर कम गर्नु हाम्रो पनि परम कर्तव्यका रूपमा रहेको मानेर हामीले कलम चलाउने गरेका छौं। अन्नपूर्णले ईभी र्याली आयोजना गरेर सकारात्मक चेत विकास गर्नु आफ्नो कर्तव्य मानेको उनको भनाइ थियो। हामी भावी पुस्ताको शत्रुका रूपमा परिणत हुँदै छौं। यो रूपान्तरणलाई आजैदेखि रोकौं, उनले भने, दायित्व सम्झेर वातावरणमैत्री काम मात्र गरौं भन्ने आह्वान गर्न चाहन्छु। अन्नपूर्ण मिडिया नेटवर्कका प्रमुख कार्यकारी अधिकृत सनत न्यौपानेले आफ्नो प्रतिबद्धतामा अडिग रहेको बताए। हरित वातावरण प्रवर्द्धनमा हाम्रो भूमिका यथावत रहनेछ। दिगोपन जहिल्यै पनि केन्द्रमा छ। यो सबै वातावरणमैत्री काम गरेर मात्र सम्भव छ। सम्भवतः अन्नपूर्ण यस्तो कार्य गर्ने एक्लो सञ्चार संस्था हो, उनले भने, ईभी र्याली आयोजना गर्नु एउटा गर्वको विषय हो। हिमनदी पग्लिरहेका छन्। हिमाल नांगो बनिरहेका छन्। र, हामी यस्तै गतिविधिमार्फत परिवर्तनको संवाहक बन्न सक्छौं। उनका अनुसार ईभी चलाउनेवित्तीकै वातावरणमा उल्लेख्य योगदान गर्छ भन्न सम्भव नहोला। तर, सगरमाथाको काखमा रहेको एउटा नेपालीको असल नियत पक्कै झल्किन्छ, यदि ऊ वातावरण संरक्षणको कुरा गर्छ। कार्बन उत्सर्जन नियन्त्रण गर्न नसकिएला तर आफ्नो ठाउँबाट सानो योगदान पक्कै गर्न सकिन्छ, प्रमुख कार्यकारी अधिकृत न्यौपानेले भने। कार्बन जोखिमको हिसाबले नेपाल विश्वमै शीर्ष स्थानमा आउने उनको भनाइ थियो। यस्तो परिस्थितिमा हामी बिचरा र बबुरो भएर बस्ने होइन, अझै बढी ईभी, साइकल र हरित उत्पादन प्रयोग गर्नुपर्छ, उनले भने, किनकी हामीलाई बचाउने हामी आफैंले हो। यो पनि पढ्नुहोस अन्नपूर्ण मिडिया नेटवर्कको विद्युतीय सवारी र्याली (फोटो फिचर) र्यालीमा सहभागीमध्ये लक्की ड्रमार्फत श्यामकाजी महर्जनले विद्युतीय साइकल जितेका छन्। अन्नपूर्ण पोस्ट्का प्रधान सम्पादक अखण्ड भण्डारी र अन्नपूर्ण पोस्ट् डटकमका समाचार संयोजक शम्भु कट्टेलले विद्युतीय साइकल प्रदान गरे। यस्तै फुडमान्डू र टेस्लाले पनि सहभागीलाई आकर्षक गिफ्ट ह्याम्पर प्रदान गरे। अन्नपूर्ण मिडिया नेटवर्कका उपमहाप्रबन्धक विकास श्रेष्ठ र ब्रान्ड म्यानेजर पृथा पौडेलले फुडमान्डूको गिफ्ट ह्याम्पर प्रदान गरे। ह्याम्पर युनिटी फर सस्टेनाबिलिटीका कम्युनिकेसन म्यानेजर शुभ खनाल, अन्नपूर्ण पोस्ट्का राजनीतिक ब्युरो प्रमुख नरेन्द्र साउद र टेस्लाकी प्रतिनिधि राधिका कौडिक्याले टेस्लाको गिफ्ट प्रदान गरे। यो कार्यक्रमको नारा वि बिलिभ इन एक्सन थियो। सवारीधनी तथा चालकलाई दिगो भविष्यको यात्रातर्फ लम्किन आह्वान गरिएको र्याली हरित क्रान्तिको बेला आएको सन्देश दिन आयोजना गरिएको हो। र्यालीमा दिगो, डब्लूडब्लूएफ, सेभ द चिल्ड्रेन, प्यानसि बाइकले सहकार्य गरेका थिए। र्यालीको फुड पार्टनर गार्डेन रेस्टुरेन्ट, बेभरेज पार्टनर फ्रुट एग्रो, अनलाइन फुड डेलिभरि पार्टनर फुडमान्डु तथा सिनर्जी पार्टनर सिम्रिक फाउन्डेसन थिए।"

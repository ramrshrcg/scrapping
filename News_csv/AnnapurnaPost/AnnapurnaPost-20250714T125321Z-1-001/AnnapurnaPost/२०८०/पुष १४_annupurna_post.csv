शीर्षक,विवरण
इजरायलहमास युद्ध धेरै नलम्बिने सङ्केत,"काठमाडौं : गाजामा हमाससँग इजराइलको युद्ध दिनप्रतिदिन रक्तपातपूर्ण बन्दै गइरहेको छ।बेन्यामिन नेतान्याहु नेतृत्वको इजराइली सरकार विश्वव्यापी युद्धविरामका बारेमा चिन्तित देखिएको छैन। उसले गाजामा हवाई तथा स्थल आक्रमण जारी राखेको छ। गाजामा इजराइलको आक्रमणमा परी मृत्यु हुनेको सङ्ख्या २१ हजारभन्दा बढी पुगिसकेको छ। मृत्यु सङ्ख्या निरन्तर बढ्दै जाँदा अमेरिका जस्ता इजराइलका निकटतम सहयोगीले युद्धबारे आफ्नो स्थितिमा पुनर्विचार गरिरहेका छन्। यद्यपि यो संयुक्त राष्ट्र सङ्घमा उनीहरूको मतमा प्रतिविम्बन भएको छैन । नेतान्याहु र उनको सरकारका मन्त्रीहरूले इजराइलको उद्देश्य हमासलाई विश्वको नक्साबाट हटाउनु रहेको स्पष्ट पारेका छन्। गत अक्टोबर ७ मा इजराइलमा क्रूर आक्रमण गरी एक हजार चार सय इजराइलीलाई मार्ने लडाकु समूह हमासको गाजा क्षेत्रमा गहिरो प्रभाव छ। जवाफमा व्यापक बमबारीसँगै इजराइल डिफेन्स फोर्स (आआइडिएफ) ले गाजामा हमास कार्यकर्तालाई लक्ष्य गर्दै रणनीतिकस्थलमा आक्रमणसमेत शुरू गरेको छ । इजरायलहमास द्वन्द्व लम्बिँदै जाँदा र प्यालेस्टाइनीको मृत्यु बढ्दै जाँदा भूराजनीतिक अवस्था बिग्रने छ। यसले पश्चिम एसिया (मध्यपूर्व) मा द्वन्द्व फैलिने ठूलो जोखिमलाई बढाउने छ। इजराइली हवाई आक्रमण र स्थल कारबाहीमा मारिने नागरिकको वृद्धि र इजराइली घेराबन्दीका कारण खाद्यान्न, पानी र औषधिको चरम अभावका कारण गाजामा मानवीय सङ्कट दिनप्रतिदिन बढ्दै गइरहेको छ। राष्ट्रसङ्घ जस्ता बहुपक्षीय निकायले गाजामा मानवीय सङ्कटका बारेमा धेरै चेतावनी जारी गरेका छन्। यद्यपि इजराइलले आफ्नो अभियान अन्त्य गर्न अथक प्रयास जारी राखेको छ। राष्ट्रसङ्घको बढ्दो आलोचनाका बिच इजराइली सरकारले विश्वव्यापी निकायका कर्मचारीका लागि स्वचालित प्रवेशाज्ञा समाप्त गर्ने निर्णय गरेको तथा केसटुकेस आधारमा त्यसमाथि विचार गर्ने जनाएको छ। चीनको मध्यस्थतामा दुई कट्टर प्रतिद्वन्द्वी इरान र साउदी अरेबियाबिचको सम्बन्ध ऐतिहासिक सामान्यीकरण हुँदै गर्दा अक्टोबरमा इजराइलहमास द्वन्द्वको सुरुआतले मध्यपूर्वमा शान्तिपूर्ण आशालाई ध्वस्त पारेको छ । त्यस्तै अमेरिकी मध्यस्थतामा इजराइल र साउदी अरेबियाबिचको सम्बन्धलाई सामान्य बनाउन सम्झौता नजिकै रहेको बताइएका बेला अक्टोबरमा दक्षिणी इजराइलमा हमासको आकस्मिक आक्रमणले वर्षको अन्त्यसम्म चलेको घातक द्वन्द्वलाई निम्त्याएको छ। गाजा द्वन्द्व सुरु भएपछि साउदी अरेबियाले विरोधमा इजरायलसँग सामान्यीकरण प्रक्रिया रोक्ने निर्णय गरेको छ। इजराइलसँग शान्ति सन्धिमा हस्ताक्षर गरेका इजिप्ट र जोर्डन गाजामा भएको इजराइली आक्रमण र प्यालेस्टिनीको सामूहिक विस्थापनपछि इजराइलसँग चिढिएका छन्।मोरक्को, बहराइन र संयुक्त अरब इमिरेट्स जस्ता हालै इजराइलसँगको सम्बन्धलाई सामान्य बनाएका अन्य अरब राष्ट्रले पनि गाजापट्टीमा इजराइली आक्रमणको निन्दा गरेका छन्। हमासले अक्टोबर पहिलो हप्ता इजराइलमा घातक आक्रमण सुरु गरेपछि वर्तमान युद्ध सुरु भएको हो।कतारको नेतृत्वमा रहेका मुलुक इजराइल र हमासबिच अस्थायी युद्धविराम गर्न सफल भएपछि यस क्षेत्रमा हत्याका घटना केही समयका लागि रोकिएको थियो।युद्धविरामका क्रममा युद्धरत पक्षहरूले कैदीबन्दी आदानप्रदानसमेत गरे पनि बन्दी सम्झौतालाई लिएर मतभेद उत्पन्न भएपछि युद्धविराम भङ्ग भयो र फेरि हिंसाको क्रम सुरु भयो । अमेरिका र युरोपेली देशहरूले इजराइल र हमासलाई वार्ताको टेबुलमा फिर्ता ल्याउन धेरै प्रयास गरे पनि युद्धको तीव्रताले दुवै पक्षले केही सुन्न मानेनन्।यस पटक युद्धले अपेक्षाकृत शान्तिपूर्ण पश्चिम किनारलाई पनि घेरेको देखिन्छ।यहाँ इजराइली सेनाले क्रिसमसका अवधिमा केही घातक आक्रमण गरेको छ। युद्धविरामका लागि अरब देशहरूले राष्ट्र सङ्घमा धेरै प्रस्ताव पेस गरे।तीमध्ये केही पारित पनि भए।केहीलाई भने अमेरिकाले रोकिदियो । यसैबिच इजिप्टले नयाँ शान्ति योजना प्रस्ताव गरेको छ र दुवै पक्षले योजनालाई विचार गर्न इच्छा देखाएका छन्।पछिल्लो शान्ति योजनामा बन्धकहरूको क्रमशः रिहाइ र इजराइली नियन्त्रणमा रहेका गाजापट्टी र पश्चिम किनार दुवैको निरीक्षण गर्न दक्ष पेसेवारहरूले बनेको अन्तरिम प्यालेस्टिनी प्रशासनको स्थापना समावेश छ । इजरायली सरकार पनि गाजामा लामो युद्धका लागि आर्थिक रूपमा तयार छ कि छैन भनेर निश्चित छैन। इजराइलहमास युद्धले सन् २०२४ मा ५० अर्ब सेकेल (१४ अर्ब अमेरिकी डलर) खर्च गर्ने बताइएको छ। यस रकमले इजराइलको बजेट घाटा तीन गुणा बढाउने अनुमान गरिएको छ। इजराइलको वित्त मन्त्रालयको हालको तयारीले आइडिएफलाई सन् २०२४ फेब्रुअरीसम्म मात्र लड्न अनुमति दिएको छ। आगामी वर्षको पहिलो दुई महिनापछिको आर्थिक अवस्था अन्योल छ । उपबजेट आयुक्त इटाइ टेम्किनका अनुसार गाजा युद्धले कुल रक्षा खर्च ४८ अर्ब सेकेलभन्दा धेरैले बढेको छ।मुलुकको वित्तीय सन्तुलनमा गम्भीर प्रभाव पार्न सक्ने भएकाले टेम्किनले सन् २०२४ फेब्रुअरीपछि विस्तार हुने इजराइलहमास युद्धको सम्भावनाबारे केही बताउन चाहेका छैनन्। इजराइलले गाजामा आफ्नो युद्धका लागि ३० अर्ब सेकेलभन्दा बढी छुट्याइसकेको तथा रक्षा मन्त्रालयको बजेट बढाउन केही आर्थिक उपाय विचार गरिरहेको छ।प्रमुख कुरा, युद्धले इजराइलको अर्थतन्त्रमा गम्भीर असर पार्ने सम्भावना छ।विज्ञहरूले यस वर्ष इजराइलको अर्थतन्त्र दुई प्रतिशतले घट्ने अनुमान गरेका छन् । अमेरिकाले हालसम्म इजराइललाई आफ्ना प्रयासमा समर्थन गरे पनि आगामी राष्ट्रपति चुनावले यथास्थितिमा केही गम्भीर प्रभाव पार्न सक्ने अनुमान गरिएको छ।अमेरिकी राष्ट्रपति जो बाइडेन सरकारले युक्रेन युद्धका समर्थनमा ७५ अर्ब डलरभन्दा बढी खर्च गरिसकेको छ।यद्यपि उसको घरेलु राजनीतिमा अब किएभलाई दिइएको लगातार सहयोगमाथि प्रश्न उठिरहेको छ।यसबाहेक गाजामा विशेष गरी महिला र बालबालिकाको बढ्दो मृत्युका कारण अमेरिकालाई अन्तरराष्ट्रिय मञ्चमा इजराइलको रक्षा गर्न कठिन भएको हुन सक्छ। रुससँग युक्रेन युद्धका लागि तयारी गर्न बढी समय भएकाले रुसयुक्रेन युद्ध लामो समय जारी रहे पनि इजरायलहमास युद्ध धेरै लम्बिने देखिँदैन।घरेलु राजनीतिक बाध्यता र अपमानले इजराइली प्रधानमन्त्री नेतन्याहुलाई गाजामा हमासका लक्ष्यविरुद्ध पूर्ण शक्ति प्रयोग गर्न बाध्य तुल्याएको अनुमान गर्न सकिन्छ।इजिप्टको शान्ति योजना एक सुरुआत भए पनि इजराइलले थप युद्धविराम योजनाहरूमा विचार गर्न र सन् २०२४ को पहिलो छ महिनाभित्रै आफ्नो अभियान समाप्त गर्न इच्छुक हुने अनुमान गरिएको छ।(विभिन्न अन्तरराष्ट्रिय सञ्चार माध्यमको सहयोगमा) रासस"
बालबालिकामा ग्याजेटको असर,"कक्षा ५ मा पढ्दै गरेका सबल स्कुलमा रहेका बेलाबाहेक अरु समय मोबाइल बिना बस्नै सक्दैनन्। मोबाइलमा चार्ज सकियो भने टीभी चाहिन्छ उनलाई। यी दुई चिजबाहेक अरु कुनै कुराको वास्ता हुन्न। स्कुलबाट आएपछि खाजा पनि अरुले खुवाउनुपर्छ। गृहकार्य पनि अरुले जबर्जस्ती गराउनुपर्छ। नत्र, त ब्याग छुने पनि होइन। सबलकी आमा सरिता दुखेसो पोख्दै भन्छिन्, 'सानो बेलामा आफ्नो सजिलोको लागि मोबाइल, टीभीमा भुलाइयो। थाहै नपाइ यसको लत बसिसकेछ। ठूलो हुँदै गएपछि पढाइतिर लाग्छ। मोबाइल टीभीको लत छुटिहाल्छ नि भन्ने लागेको थियो। त्यसो नहुँदो रहेछ। झन् गाह्रो हुँदै गइरहेको छ। कसरी छुटाउने होला यो लतबाट?' प्रविधिको विकासले आधुनिक समयमा मान्छेको जीवनशैली अत्यन्त सहज भएको छ। हरेक कामकाज छिटो, छरितो भएकाले विकासको गति तीव्ररूपमा अघि बढेको अवस्था छ एकातिर भने, अर्कोतिर मानवीय क्षमतामाथि नै आघात पुर्याएको अवस्था छ। यसरी नै विद्युतीय प्रविधिको विकास र प्रयोग बढ्दै जाने हो भने प्रविधिबिनाको मानव बाँच्न पनि नसक्ने अवस्थामा नपुग्ला भन्न सकिन्न। अझ विशेषगरी यसबाट बालबालिका अधिक प्रभावित भएका छन्। अहिलेका बालबालिका हरेक दिन ४ देखि ६ घण्टासम्म डिजिटल स्क्रिन (मोबाइल, ट्याब्लेट, ल्यापटप, टिभी आदि)मा समय बिताउने गरेको तथ्यांकले देखाउँछ। एसियन मुलुकमा गरिएको एक सर्वेक्षणअनुसार १२ देखि १८ वर्षसम्मका बालबालिकामध्ये ६२ प्रतिशत बालबालिकाको हातमा स्मार्ट फोन छ। यसले यो पनि बताएको छ कि स्कुल पढ्ने बालबालिकामध्ये दुई तिहाइ बालबालिकामा इलेक्ट्रोनिक ग्याजेटको एडिक्सन छ। आजका दिनमा हरेक अभिभावक यसप्रति सचेत हुनुपर्ने देखिन्छ। त्यसको लागि उनीहरूले देखाउने लक्षणका बारेमा बुझ्नु आवश्यक हुन्छ। लक्षण  सुरुसुरुमा खाली समय हुने बित्तिकै कुनै पनि डिजिटल स्क्रिनको अगाडि आफूलाई राख्न खोज्छ।  बिस्तारै यो क्रम बढ्दै गएर जतिखेर पनि त्यो चिज चाहिने हुन थाल्छ। खाना खाँदा, सुत्ने बेलामा, पाएसम्म रातभरि, बिहान उठ्ने बित्तिकै पनि चलाइरहने हुन्छ।  यदि इन्टरनेटमा समस्या आयो वा करेन्ट गयो भने छटपटिने, चिडचिड हुने गर्छ।  खानपानको वास्ता नगर्ने, व्यक्तिगत सरसफाइ (नुहाउने, लुगा धुने, कपाल काट्ने, नङ काट्ने)तिर ध्यान नदिने, आफ्नो स्वास्थ्यप्रति ख्याल नगर्ने, समयको ख्याल नगर्ने (दिन रात जतिखेर पनि ग्याजेटमै तल्लिन रहने)।  घरभित्र मात्र रहन खोज्ने, कसैसँग बोलचाल, हेलमेल गर्न नरुचाउने हुन्छ। यतिसम्म कि आफ्ना परिवारका सदस्यले बोल्दा पनि झर्को मान्ने, रिसाउने हुन्छ।  पढाइप्रति विल्कुलै ध्यान नदिने, स्कुल नजानको लागि बहाना बनाउने, गइहाले पनि पढाइतिर ध्यान एकाग्र गर्न नसक्ने हुन्छ। जीवनको सबैभन्दा महत्वपूर्ण समय जन्मेदेखि अझ भन्नुपर्दा गर्भदेखि १८ वर्षसम्मको समय हो। यो समयमा नै मानव शरीरको तीव्र विकास, मस्तिष्कको पूर्ण क्षमता, भावनात्मक अनुभूति तथा सामाजिक सीपको विकास हुने भएकोले बालबालिकाको अधिकतम समय पढ्ने, लेख्ने, खेल्ने, कुद्ने, विभिन्न सामाजिक कार्यमा सरिक हुने तथा आफूलाई भविष्यको सफल व्यक्तिको रुपमा स्थापित गर्न आधार बनाउने समय हो। यो समयमा ग्याजेटको एडिक्सन भएमा बालबालिकामा थुप्रै समस्याहरू देखिन सक्छन्। शारीरिक समस्या : यो उमेर बालकको क्रियाशील हुने उमेर हो। त्यसैले उमेरअनुसार जतिसक्यो बढी खेल्ने, कुद्ने, व्यायाम गर्नाले शरीरको उचित विकास हुन्छ। शारीरिक क्षमता वृद्धि हुन्छ। तर गतिहीन अवस्थामा दिनमा ४५ घण्टासम्म एकै ठाउँमा ग्याजेटसँग बस्दा शरीरका मांशपेशीहरू दुख्ने, ढाड, गर्दन, काँध, टाउको दुख्ने समस्या आउँछ। मोटोपन, डायबेटिज, पाचनसँग सम्बन्धित रोग लाग्न सक्छ। अनिद्राको समस्या : राति अबेरसम्म मोबाइल चलाइरहने बानीले सुत्ने समय निश्चित हुँदैन। यसले निद्रामा गडबडी ल्याउँछ। मोबाइलबाट निस्कने ब्लु रेजले निद्रा लगाउने रसायन (मेलाटोनिन)लाई डिस्टर्ब गर्छ। यसको कारणले निद्रा आउँदैन। सबैभन्दा मुख्य कुरा सुत्नु अगाडि जे सुनिन्छ वा हेरिन्छ, रातभरि दिमागमा त्यही चलिरहन्छ। आजभोलिका बालबालिकाले मोबाइलमा गेम खेल्छन्। ती गेमहरू सबै लडाइँ, झगडा, डरलाग्दा क्रियाकलाप भएका हुन्छन्। सुतेपछि त्यही दृश्य दिमागमा आइदिन्छ। त्यसैले उनीहरू राम्ररी मस्त निद्रा लिन सक्दैनन्। लामो समयसम्म यो अवस्था रहेमा अनिद्राको समस्या आउन सक्छ। आँखाको समस्या : आजभोलि साना बच्चाहरूलाई काखमा राखेर खाना खुवाउँदा पनि आमाहरूले मोबाइल देखाएर खुवाउन थालेका छन्। मोबाइल नदेखाई खाना नै खाँदैन भन्छन् कतिपय महिलाहरू। के उनीहरू थाहा छ यसको असर त्यो कलिलो बच्चाको आँखामा कति पर्छ भनेर? यसको कारणले बिस्तारै आँखाको शक्ति कमजोर हुँदै जान्छ र आँखा नदेख्ने पनि हुनसक्छ। त्यसैले त आजभोलिका बच्चाको आँखामा सानैदेखि चश्मा लगाउनु परेको छ। संज्ञानात्मक समस्या : अत्याधिक ग्याजेटको प्रयोगले बालबालिकामा विशेषगरी शैक्षिक समस्या (पढाइ, लेखाइ सम्बन्धित समस्या) देखिएको छ। पढाइमा ध्यान एकाग्र गर्न नसक्ने, कुनै पनि कुरा सिक्न कठिनाइ हुने, पढाएको कुरा सम्झन नसक्ने, बुझ्न नसक्ने, केही बुझेको कुरा पनि राम्रोसँग प्रस्तुत गर्न नसक्नेजस्ता समस्याले गर्दा पढाइको स्तर घट्दै गएको छ। मानसिक तथा व्यवहारिक समस्या : ग्याजेटको अत्याधिक प्रयोगले बालबालिकालाई सानैदेखि विभिन्न खालका मानसिक समस्याहरू देखिन्छन्। रिसाउने, झर्कने, बिना कारण रुने, झगडा गर्ने, तोडफोड गर्नेजस्ता नकारात्मक व्यवहार देखाउँछन् भने तनाव, चिन्ता, डिप्रेशन, मुड स्वीङ, अनिद्रा, आवेगमा आउनेजस्ता मानसिक समस्याहरू पनि देखिन्छन्। सामाजिक समस्या : उनीहरूको सम्पूर्ण समय ग्याजेटमा बित्ने हुनाले घरपरिवारका अन्य सदस्य, इष्टमित्र, साथीभाइ, छरछिमेक कसैका बारेमा पनि चासो हुँदैन। चासो नभएका कारणले जानकारी पनि हुँदैन। उनीहरू केवल भर्चुअल संसारमा रमाइरहेका हुन्छन्। वास्तविक संसारको बारेमा अनभिज्ञ हुन्छन्। त्यसैले उनीहरू बाहिर निस्कन, बोल्न, कुनै पारिवारिक, सामाजिक क्रियाकलापमा सहभागी हुन चाहँदैनन्। यसको कारणले उनीहरूमा आत्मविश्वासको कमी, सहयोगी भावनाको कमी, समाजमा समायोजन हुन नसक्नेजस्ता सामाजिक समस्याहरू आउन सक्छ। यीबाहेक पनि इलेक्ट्रोनिक ग्याजेटको अत्याधिक प्रयोगले अन्य धेरै समस्याहरू निम्त्याउन सक्छ। बोल्नै नजानेका साना बच्चालाई मोबाइल, टीभी धेरै देखाउँदा चुपचाप हेरिरहने हुनाले बोल्ने अभ्यास हुन पाउँदैन। बोल्ने अभ्यास नहुँदा स्वर यन्त्रको राम्ररी विकास हुन सक्दैन र सिक्न पर्ने कुरा सिक्न पनि पाउँदैन। यसको कारणले बच्चा ढिलो बोल्ने, राम्ररी प्रष्ट बोल्न नसक्ने हुन सक्छ। जिज्ञासा उत्पन्न हुने शक्ति हराउँछ। सिर्जनात्मक तथा रचनात्मक क्षमतामा बाधा पुग्छ। प्रतिभा आफैंभित्र विलीन हुन्छ। कुन उमेरका लागि कति समय हरेक चिजको दुई पक्ष हुन्छ सकारात्मक र नकारात्मक। प्रविधिको विकास पनि मानव समुदायको लागि वरदान र अभिशाप दुबै हुनसक्छ, त्यो केवल प्रयोग कर्तामा निर्भर हुन्छ। बालबालिकाको सन्दर्भमा विज्ञहरूले एउटा आदर्श समय निर्धारण गरेका छन्। त्यो निम्नअनुसार छ ३ वर्षभन्दा कम उमेरको बच्चालाई ० मिनेट (ग्याजेटबाट टाढा राख्ने) ३ देखि १२ वर्षसम्म ३० मिनेट १२ देखि २१ वर्षसम्म ६० मिनेट २१ देखिमाथि २ घण्टा यो समय पढ्ने विद्यार्थीको सन्दर्भमा लागू हुन्छ। अन्यको लागि आफ्नो कामको प्रकृतिले समय निर्धारण गर्छ। ग्याजेटको लत लाग्नबाट कसरी जोगाउने सानै उमेरदेखि बच्चालाई डिजिटल स्क्रिनमा बानी पार्नु, कोभिडको कारण अनलाइनमा पढ्न बाध्य हुनु, सहरीया क्षेत्रका बालबालिका बाहिर निस्केर खेल्ने वातावरण नहुनु, मानसिक तनाव हटाउने साधनको रुपमा प्रयोग हुनु, यसको उचित प्रयोगको ज्ञान नहुनुजस्ता जे जति कारणले इलेक्ट्रोनिक ग्याजेटको लत बसेको भए पनि यो समयमा बसेको लतले बालबालिकाको चौतर्फी विकासमा बाधा पुर्याउँछ। सम्बन्धित विज्ञका अनुसार ग्याजेटको लत कुनै पनि ड्रग्सभन्दा कम असरदार हुँदैन। विश्व समाजमा महामारीको रूपमा व्याप्त भएको इलेक्ट्रोनिक ग्याजेटको लत लाग्नबाट आफ्ना छोराछोरीलाई जोगाउनको लागि अभिभावकको महत्वपूर्ण भूमिका रहन्छ। यसको लागि अभिभावक रोल मोडल बन्नुपर्छ। घरमा डिजिटल स्क्रिनको लागि समय सीमा निर्धारण गर्नुपर्छ। त्यसको पालना अभिभावकले गर्नुपर्छ र बच्चालाई यस विषयमा अनुशासित रहन प्रेरित गर्नुपर्छ। बच्चाको प्रतिभा र चाहना पहिचान गर्नुपर्छ। बच्चाको प्रतिभा प्रस्फुटनको लागि उसको चाहना अनुरुपको काम गर्न उसलाई सहयोग गर्नुपर्छ। बच्चालाई भौतिक आवश्यकता पूर्तिका साथै भावनात्मक सम्बन्धको प्रगाढताको महसुस गराउन सक्नुपर्छ। ता कि बच्चालाई कुनै किसिमको भावनात्मक समस्या (निराशा, चिन्ता, दिक्दारी, डर, दुःख) पर्दा खुलेर आफ्ना आमाबाबुसँग व्यक्त गर्न सकोस् र त्यसको उचित समाधान पनि प्राप्त गरोस्। यसको लागि भर्चुअल संसारमा भौतारिन नपरोस्। फुर्सदको समयमा बच्चाको रुचीअनुसार खेलकुद, योगा, व्यायाम, संगीत, नृत्य, चित्रकला, प्राकृतिक स्थलको भ्रमण आदिमा संलग्न गराउनुपर्छ। विहान र बेलुकाको खाना परिवारका सबै सदस्यसँगै बसेर कुनै पनि इलेक्ट्रोनिक डिभाइस बिना खाना खानुपर्छ। यी काम गर्न गराउनका लागि अभिभावक आफू र आफ्नो बच्चाप्रतिपूर्ण रूपमा सचेत हुनुपर्छ। सचेत अवस्थामा मात्र सकारात्मक कार्यको लागि रुची बढ्छ। आफ्नो बच्चाको उज्ज्वल भविष्यको लागि धैर्यताका साथ, व्यस्तताको बाबजुद हरेक दिन उसको उमेरअनुसार माया, प्रेम, शिक्षा दिँदै जाने हो भने सिर्जनशील, सभ्य, सुसंस्कृत बनाउन सकिन्छ। स्कुल कलेजले तपाईंको बच्चालाई पूर्ण ज्ञान दिन सक्दैन। त्यहाँभन्दा बाहिर ठूलो संसार छ। त्यसको ज्ञान केवल अभिभावकले मात्र दिनसक्छ। त्यसैले हरेक बच्चाको लागि सबभन्दा ठूलो विश्वविद्यालय उसको परिवार हो र आमाबाबु उसका प्राध्यापक।"
प्रो क्लब टि२० क्रिकेट च्याम्पियनसिपको उपाधि नेपाल पुलिसलाई,"वीरगन्ज : वीरगन्जमा आयोजित नेपाल प्रोक्लब टि२० क्रिकेट च्याम्पियनसिपको उपाधि नेपाल पुलिस क्लबले जितेको छ। नारायणी रंगशालाको क्रिकेट मैदानमा शनिबार भएको फाइनल खेलमा पर्सा११ लाई एक सय रनको फराकिलो अन्तरले पराजित गर्दै उपाधि जितेको हो। एक सय ४६ रनको विशाल लक्ष्यका साथ जवाफी ब्याटिङमा उत्रिएको पर्सा११ , ११ ओभरमा ४५ रनमै अलआउट भएपछि उपाधि पुलिसको पोल्टामा गएको हो। पहिलो ओभरमै दुई विकेट गुमाएको पर्साका लागि अनिल साह बाहेक अन्य कुनैपनि ब्याटरले दोहोरो अंकको रन बनाउन सकेनन्। अनिलले १२ बलमा १३ रन बनाए कप्तान सुरज पटेल ६ रनमात्रै बनाउदै पेभोलियन फर्किए। हासिम अन्सारीले ९ रन बनाउँदा पवन सर्राफ ७ रनमै आउट भए। ओपनर इमरान शेख,अल्फाज मन्सुरी, समसाद मन्सुरी र रन्जित कुमार डक आउट भए। पर्सालाई सस्तैमा समेट्ने क्रममा पुलिसका बलर सागर ढकाल एक्लैले ४ विकेट लिए। उनले चार ओभरमा मात्र २२ रन दिएर चार विकेट लिए। यस्तै ललित राजवंशी र रसीद खानले २ विकेट लिँदा करण केसी र शेर मल्लले ११ विकेट लिए। त्यसअघि टस जितेर पहिले ब्याटिङ गरेको पुलिसले करण केसीको विस्फोटक ब्याटिङको मतदमा निर्धारित २० ओभरमा ८ विकेट गुमाएर १ सय ४५ रनको योगफल तयार पारेको थियो। उसका लागि करण केसीले १७ बलमा ४० रन बनाए। जसमा ५ वटा छक्का पनि सामेल थियो। यस्तै अर्जनु साउदले २६, शंकर रानाले १९, दिलिप नाथले १७ र आरिफ शेखले १६ रन बनाए। बलिङ तर्फ पर्सा११ का सैफुल्लाह अन्सारी र पवन सर्राफले २२ विकेट तथा रुपेश सिंह र रन्जित कुमारले ११ विकेट लिए। उपाधि विजेता पुलिसले नगद पाँच लाख रुपैयाँसहित ट्रफी प्राप्त गर्यो भने उपविजेता पर्सा११ ले नगद तीन लाख रुपैयाँमै चित्त बुझाउनु पर्यो। पर्सा क्रिकेट संघको आयोजनामा पुष १२ देखि सुरु प्रतियोगितामा नेपालका तीन विभागीय टिमका साथै पर्सा११ तथा भारतको युपी११ र वण्डर्स क्लब नोयडा गरी कूल ६ टिमले भाग लिएका थिए।"
प्रथम मंसिर पूर्णिमा आमन्त्रित फुटबलको उपाधि आयोजक तुंखा एफसीलाई,"धनकुटा : प्रथम मंसिर पूर्णिमा आमन्त्रित फुटबल कप प्रतियोगिताको उपाधि आयोजक तुंखा फुटबल क्लबले जितेको हो। साँगुरीगढी गाउँपालिका५ तुंखा खेलमैदानमा शनिबार सम्पन्न फाइनल खेलमा थाप्रोङ फुटबल क्लबलाई पेनाल्टी सुटआउटमा ४३ गोलअन्तरले पराजित गर्दै आयोजक तुंखा एफसीले उपाधि जितेको हो। उपाधिसँगै तुंखा एफसीले नगद ५५ हजार रुपैयाँसहित ट्रफी र मेडल प्राप्त गर्यो भने उपविजेता थाप्रुङ एफसीले नगद ३२ हजार ५ सय रुपैयाँसहित ट्रफी र मेडलमा चित्त बुझायो। निर्धारित समय एकएक गोलको बराबरीमा सकिएपछि खेलको निर्णय पेनाल्टी सुटआउटबाट लिइएको थियो। पेनाल्टी सुटआउटमा थाप्रुङका भिमन चेम्जोङ र वुद्ध चेम्जोङले गोल मिस गरेपछि तुंखा ४३ ले विजयी भएको थियो। यसअघिको खेलमा तुंखाका लागि सन्दीप लिम्बु र थाप्रुङका लागि नरेन्द्र विकले गोल गरेका थिए। पेनाल्टी सुटआउटमा तुंखाका लागि रुपेश याखा, उमेश कार्की, योगेश थेगिम र सन्दीप लिम्बूले गोल गरेका थिए भने विपिन जगेवुको प्रहार थाप्रुङका गोलकिपर अनन्तदीप राईले रोके थिए। थाप्रुङका लागि आशिष चेम्जोङ, विश्व चेम्जोङ र विरेन चेम्जोङले मात्र गोल गर्न सफल भएका थिए। भिवन चेम्जोङ र वुद्ध चेम्जोङको प्रहार तुंखाका गोलकिपर खगेन्द्र भण्डारीले रोकेका थिए। प्रतियोगिताको सर्वोत्कृष्ट खेलाडी तुंखा एफसीका योगेश थेगिम लिम्बु घोषित भए। उनले ट्रफी नगद १५ सय प्राप्त गरे। त्यस्तै विधागततर्फ तुंखा एफसीका खगेन्द्र भण्डारी उत्कृष्ट गोलकिपर सँगै फाइनल खेलको म्यान अफ द म्याच घोषित भए। थाप्रुङका विश्व लिम्बू उत्कृष्ट डिफेन्स, तुंखाका सन्दिप लिम्बूले प्रतियोगिताभर ५ गोल गर्दै सर्वाधिक गोलकर्ता र तुंखाका एफसीका उपेन देवान उदयीमान खेलाडी घोषित भए। विधागत रुपमा उत्कृष्ट भएका खेलाडीहरूले ट्रफी सँगै १५ सय पुरस्कार प्राप्त गरेका थिए। साँगुरीगढी गाउँपालिका अध्यक्ष जितेन्द्र राई, निवर्तमान गाउँपालिका अध्यक्ष कुमारजंग याखा, साँगुरीगढी गाउँपालिका५ का वडाध्यक्ष खड्ग लिम्बू, धनकुटा जिल्ला फुटबल संघका उपाध्यक्ष मणि देवान लगायतले पुरस्कार वितरण गरेका थिए। तुंखा फुटबल क्लबको आयोजनामा पहिलो पटक सञ्चालन भएको उक्त प्रतियोगितामा १२ टिमको सहभागिता रहेको थियो। गत पुस ११ गतेदेखि सञ्चालन भएको प्रतियोगितालाई सम्पन्न गर्नका लागि देश तथा विदेशमा रहेका तुंखावासीहरूले आर्थिक सहयोग गरेका थिए।"
ललितपुरले जित्यो नेपाल सुपर लिगको उपाधि,"काठमाडौं : नेपाल सुपर लिगको उपाधि ललितपुर सिटीले जितेको छ। शनिबार दशरथ रंगशालामा भएको फाइनलमा साविक उपविजेता धनगढीलाई ३२ गोलले हराउँदै ललितपुरले लिगको दोस्रो सिजनको उपाधि चुमेको हो। खेलमा धनगढीले ३७औं मिनेटमा आफिज ओलावाको गोलबाट अग्रता लिएको थियो। तर, पहिलो हाफको अन्तिम समयमा ललितपुरले गोल गर्दै बराबरीमा पुर्याएको थियो। ४५ को समयमा ललितपुरका इमोह एजेकेलले फ्रिकिकमा सिधै गोल गर्न सफल भएका थिए। दोस्रो हाफमा ललितपुरले थप दुई गोल गरेको थियो। ललितपुरका लागि दिनेश हेम्जनले ५०औं मिनेट र इमोहले ५८औं मिनेटमा व्यक्तिगत दोस्रो गोल गरेका थिए। धनगढीका लागि भने हिजाजीले अन्तिम समयमा गोल गर्दै ललितपुरलाई ३२ को नतिजा सुम्पेका थिए।"
महिला भलिबलको उपाधि नव मालिकालाई,"बागलुङ : सातौं बागलुङ महोत्सवमा आयोजित गण्डकी प्रदेश खुला महिला भलिबल प्रतियोगिताको उपाधि नव मालिका युवा क्लबले जितेको छ। शनिबार भएको फाइनल खेलमा नव मालिकाले निर्माण व्यवसायी संघ बागलुङलाई ३१ को सेटमा पराजित गर्दै उपाधि चुमेको हो। नव मालिकाले पहिलो सेट २५१७ र दोस्रो सेट २५१८ ले जित्दा तेस्रो सेट १२२५ ले गुमाएको थियो। चौथो सेट २५११ ले जित्दै नव मालिकाले उपाधि जितेको हो। शनिबार नै भएको तेस्रो स्थानको खेलमा नेपाल सुनचाँदी व्यवसायी संघ विजयी भएको छ। नेपाल सुनचाँदी व्यवसायी संघले प्रेम दाईको रेष्टुरेण्ट तंग्राम भलिबललाई ३० को सोझो सेटमा पराजित गर्दै तेस्रो भएको हो। प्रथम भएको नव मालिका युवा क्लबले ५१ हजार १ सय ११ रुपैयाँ, द्वितीय भएको निर्माण व्यवसायी संघ बागलुङले ३१ हजार १ सय ११ रुपैयाँ र तृतीय भएको नेपाल सुनचाँदी व्यवसायी संघ बागलुङले २१ हजार १ सय ११ रुपैयाँ प्राप्त गर्नेछन्। विजेता टिमहरूलाई महोत्सवको अन्तिम दिन पौष २२ गते पुरस्कार वितरण गरिने आयोजक बागलुङ उद्योग वाणिज्य संघ बागलुङले जनाएको छ।"
ललितपुर च्याम्पियन बन्दा (फोटो फिचर),काठमाडौं : दोस्रो संस्करणको नेपाल सुपर लिगको उपाधि ललितपुर सिटी एफसीले जितेको छ। त्रिपुरेश्वरस्थित दशरथ रंगशालामा शनिबार भएको फाइनलमा धनगढी एफसीलाई ३२ गोलले पराजित गर्दै ललितपुर च्याम्पियन बनेको हो। उपाधिसँगै ललितपुरले ७० लाख रुपैयाँ प्राप्त गरेको छ। पहिलो संस्करणमा उपविजेता बनेको धनगढी यसपटक पनि दोस्रो स्थानमा रह्यो। उपविजेता बनेको धनगढीले २० लाख पायो। ललितपुरको जितमा इमोह इजेकेलले दुई गोल गरे भने दिनेश हेन्जनले एक गोल गरे। यता धनगढीका लागि ओलावाले अफिज र अहमद हिजाजी एक गोल गरे।
बलात्कार अभियोगमा क्रिकेटर लामिछाने दोषी ठहर,"काठमाडौं : क्रिकेटर सन्दीप लामिछाने जबर्जस्ती करणी गरेको अभियोगमा दोषी ठहर भएका छन्। जिल्ला अदालत काठमाडौंका न्यायाधीश शिशिरराज ढकालको इजलासले लामिछानेलाई शुक्रबार दोषी ठहर गरेको हो। अदालतले घटना भएको बेला पीडित गौशाला २६ भने बालिग भएको ठहर गरेको छ। पुस ८ गतेदेखि लगातार भएको बहसपछि न्यायाधीश ढकालले फैसला गरेका हुन्। फैसलाको पूर्ण पाठ आउन बाँकी छ। दोषी ठहर भएका लामिछानेलाई सजाय निर्धारणको लागि पुस २५ गते पेसी तोकिने अदालतले जनाएको छ। नौ जनाले गरेको घटना विवरण कागज, बकपत्रलगायत सीसीटीभी फुटेजलाई समेत आधार लिँदै दोषी ठहर गरिएको आदेशमा जनाइएको छ। २०७९ भदौ ५ गते लामिछाने र पीडित काठमाडौंबाट नगरकोट गई पुनः काठमाडौं आई एउटै कोठामा बसेका थिए। राति एउटै कोठामा बसेको देखिन्छ। सो कुरा वादीप्रतिवादीको विवाद रहेको समेत देखिँदैन। गौशाला २६ तथा प्रतिवादी सन्दीप लामिछानेको घटना हुँदाको दिनको क्रियाकलापको समेत घटनाक्रमसमेतलाई विचार गर्दा करणी भएको देखियो, आदेशमा भनिएको छ, सन्दीपले मुलुकी अपराधसंहिता २०७४ को दफा २१९ (१),(२) र (३) (ङ) बमोजिम कसुर गरेको ठहर्दछ। मुलुकी अपराध संहितामा १८ वर्ष वा १८ वर्षभन्दा बढी उमेरको महिला भए ७ वर्षदेखि १० वर्षसम्मको कैद सजाय हुने व्यवस्था छ। नाजुक अवस्थाको लाभ लिएर करणी अदालतले पीडितको उमेर १८ वर्ष पुगिसकेको समेत ठहर गरेको छ। त्यस्तै पीडितको नाजुक आर्थिक अवस्थाको लाभ उठाएर करणी गरेको अदालतको ठहर छ। नाजुक आर्थिक अवस्थासमेतको फाइदा उठाई करणी भएको देखिँदा सहमतिको करणी भन्ने नदेखिएको आदेशमा उल्लेख छ। दोषी ठहर भएका लामिछानेलाई ७ देखि १० वर्षको जेल सजाय हुन सक्छ। शुक्रबार सन्दीप पक्षका कानुन व्यवसायीले बहस गरेपछि सरकारी वकिल र पीडित पक्षका कानुन व्यवसायीले जवाफी बहस गरेका थिए। सोही क्रममा पीडितले पनि घटना विवरणसहित आफ्ना कुराहरू राखेकी थिइन्। २३ वर्षमै खेल जीवनमा धक्का दोषी ठहर भएका सन्दीप २३ वर्षका छन्। स्याङ्जामा जन्मेका सन्दीप १९ वर्षमुनिको (यू १९)को टोलीमा छनोट भई व्यावसायिक रूपमा क्रिकेट खेल्न थालेका थिए। तत्कालीन नेपाली राष्ट्रिय क्रिकेट टिमका कप्तान लामिछानेविरुद्ध जबर्जस्ती करणीको आरोपमा २०७९ भदौ २१ मा प्रहरीमा जाहेरी दर्ता भएको थियो। भदौ ५ गते तीलगंगाको एक होटलमा बलात्कार गरेको भन्दै पीडितले जाहेरी दिएकी थिइन्। भदौ २२ गत उजुरी दर्ता गरेर प्रहरीले अनुसन्धान अघि बढाएको थियो। भदौ २३ गते काठमाडौं जिल्ला अदालतले लामिछानेलाई पक्राउ गरी अनुसन्धान अघि बढाउन अनुमति दिएको थियो। आफूविरुद्धको जाहेरी दर्ता हुँदा सन्दीप क्यारेबियन लिग खेल्न जमैका पुगेका थिए। स्वदेश फर्कने क्रममा विमानस्थलबाटै पक्राउ गरिएको थियो। जिल्ला अदालतले पुर्पक्षका लागि थुनामा पठाएपछि सन्दीप उच्च अदालत पाटन पुगेका थिए। नेपाल क्रिकेट संघ (क्यान) र राष्ट्रिय टोलीबाट निलम्बन गरेको बेला उच्च अदालत पाटनले २० लाख धरौटीमा रिहा गर्ने आदेश दिएको थियो। २०७९ पुस २८ गते उच्च अदालतका न्यायाधीशद्वय रमेश ढकाल र धु्रवराज नन्दको संयुक्त इजलासले जिल्लाको आदेश उल्टाएको थियो। उच्च अदालतको आदेशपछि क्यानले सन्दीपलाई राष्ट्रिय टोलीमा फर्काएको थियो। तर, विदेश जान भने रोक लगाएको थियो। सन्दीपले लिग टुकोलागि विदेश जान अनुमति माग्दै सर्वोच्च अदालतमा निवेदन दिएका थिए। २०७९ फागुन १५ गते सर्वोच्च अदालतका न्यायाधीशद्वय सपना प्रधान मल्ल र कुमार चुँडालको संयुक्त इजलासले धरौटीमा छोड्ने उच्च अदालतको आदेश सदर गर्दै ससर्त विदेश जाने अनुमति दिएको थियो। सन्दीपले ५१ एकदिवसीय खेलमा १ सय १२ विकेट लिएका छन्। उनको नाममा ओडीआईमा सर्वाधिक छिटो एक सय विकेट पूरा गर्ने कीर्तिमान पनि छ।"
पिथौरागढमा भारीले थिचिएका परमलेहरू,"पिथौरागढ (भारत) : जवानी थियो, जस्तो गरुङ्गो भारी पनि जुरुक्क उचाल्थे। ठमठम गर्दै भनेकै ठाउँमा पुर्याइदिन्थे। हातको हात पैसा पाउँथे। अनि, शरीरमा जोस पनि उस्तै हुन्थ्यो। फेरि भारी बोक्ने काम खोजिहाल्थे। दिनमा जति धेरै भारी बोक्न पाइयो, त्यति नै कमाइ हुन्थ्यो। मनमा खुसी पनि छाउँथ्यो। बझाङ देउलेकका परमले बोहराले यसरी नै जवानी बिताए, भारतको पिथौरागढमा। हुन, त उनको पिठ्यूँको भारी अझै छुटेको छैन। उमेरले ५० पछ्याउन थालेका बोहरा अहिले पनि पिथौरागढको सिमैलगैर बजारमा दिनभर भारी बोक्ने कामकै खोजीमा भौंतारिन्छन्। उनले भारी नबोके परिवार नै भोकै हुने अवस्था छ। अब त त्यही भारी बोक्ने काम पनि पाइन छोडेकोमा बोहरा चिन्तित छन्। भन्छन्, कहिले काम पाइन्छ, कहिले त कामै पाइन्न। गाउँमा कमाइ खाने जग्गा पनि थिएन। घर परिवारको मुखमा माड लगाउनै धौधौ थियो। स्वदेशमा मजदुरी गर्छु भन्दा कामै पाइँदैनथ्यो। त्यसैकारण बोहरा ९ वर्षकै उमेरमा मुग्लान पसे। अनि, सुरु गरे भारी बोक्ने पेसा। झन्डै ३५ वर्ष भयो, उनले भारी बोक्न थालेको। बोहरामात्र होइनन्, सुदूरपश्चिमका विभिन्न जिल्लाका बासिन्दा पिथौरागढमा भारी बोक्ने पेसा गर्छन्। यसैबाट उनीहरूको दैनिकी चलेको छ। तर अब भने भारी बोक्ने कामै पाइन छोडेपछि उनीहरू चिन्तित छन्। पिथौरागढमै भारी बोकेर परिवार पाल्न थालेको ३५ वर्षभन्दा बढी भइसक्यो, बोहराले भने, पाँच छोराछोरी र श्रीमती छन्। मेरै मजदुरीको कमाइ उनीहरूको लालनपालनमै ठिक्क हुन्छ। गाउँका अरू दुई जनासँग मिलेर बोहराले पिथौरागढमा मासिक दुई हजारमा कोठा भाडामा लिएर बसेका छन्। काम नपाइए त्यही भाडा तिर्न पनि गाह्रो हुने गरेको छ। दिनभरी मजदुरी गरे दैनिक ६ सय रुपैयाँसम्म आम्दानी हुने गरेको बोहराले बताए। सधैंजसो मजदुरी गर्न पनि पाइँदैन। काम पाएको दिन त हाम्रो छाक मज्जाले टर्छ, काम पाइएन भने भोकै सुत्नुपर्छ, बोहराले पीडा सुनाए। भारी बोकेर हुने आम्दानी घर परिवारका लागि आवश्यक सामग्री किनमेलमै सकिने गरेको बोहराले बताए। आर्थिक अभावकै कारणले छोराछोरीलाई राम्रोसँग पढाउन नसकिएको भन्दै दुःख व्यक्त गरे। छोराछोरी पनि सानै छन्, उनले भने, पैसाकै अभावले राम्रो शिक्षा दिन सकेको छैन। दिनभरिको मजदुरीले घर परिवारको जोहो गर्नमै सकिन्छ। पिथौरागढ बजारमा सुदूर र कर्णालीका थुप्रै नेपालीहरू मजदुरी गरिरहेका छन्। हुम्ला, जुम्ला, सुर्खेत, अछाम, बझाङबाट यहाँ मजदुरी गर्न आउनेको संख्या धेरै छ, उनले भने, यहाँ मजदुरी गर्नेहरू सबै नेपाली हुन्। यहाँको मान्छेले मजदुरी गर्दैनन्। उनले सुदूरपश्चिम र कर्णाली प्रदेशका हजारौं नेपाली भारतीय सहरमा मजदुरी गर्न बाध्य रहेको सुनाए। उनले मातृभूमिका पसिना बगाउने आफ्नो रहर भए पनि बाध्य भएर विदेशी भूमिमा भारी बोक्नु परेको दुःखेसो गरे। गाउँमा प्रधानमन्त्री रोजगार कार्यक्रम आएको थियो त्यसमा मजदुरी गर्न पनि आफ्ना आफ्ना मान्छे राख्छन् देशमा त मजदुरी गर्न पनि पाइएन, बोहराले भने, गरिबका लागि नेपालमा मजदुरीको काम पनि पाइँदैन। नेताकै हालिमुहाली छ आफ्ना आफ्ना खोज्छन्। पिथौरागढमा कमाएको पैसा घर फर्किंदा किनमेलमै सकिने गरेको उनले बताए। चारपाँच महिनामा भएको कमाइले यहीबाट लत्ता, कपडा लगेर घर जान्छौं, उनले भने, त्योबाहेक नगद पैसा घरमा पुग्दैन। पिथौरागढको बजार छेउमै गोर्खाली किल्ला छ। जहाँ अंग्रेजहरूलाई परास्त गर्दै निरन्तर २५ वर्ष गोर्खालीले शासन गरेका थिए। त्यहाँ पुग्दा हरेक नेपालीको छाती चौडा हुन्छ। तर किल्ला नजिकै रहेको पिथौरागढ बजारका गल्लीमा कोही भारी बोक्दै त कोही भारी बोक्ने काममा भौंतारिरहेका भेटिन्छन् सुदूरपश्चिम प्रदेश र कर्णाली प्रदेशका हजारौं नेपालीहरू। घरदेश छाडेर परदेसिएका हजारौं नेपाली यही बजारमा भारी बोक्दै परिवार पाल्न विवश छन्। बैतडीको पुर्चौडी नगरपालिका८ मल्लादेहीका परमानन्द जोशीको व्यथा पनि उस्तै छ। गाउँमा खेतीपातीको काम सकेर यहाँ आएको केही दिनमात्रै भयो, सिलथाम बजारमा भेटिएका जोशीले भने यहाँ मजदुरी गर्न आए पनि अझै काम पाइएको छैन। उनले पनि पिथौरागढमा मजदुरी गरेर परिवारको जोहो गरेको ४० वर्ष भइसक्यो। घरनजिकै भएकाले पिथौरागढमा उनको आउजाउ चलिरहन्छ। यसअघि उनले ठेकेदारमार्फत भारतको वन विभागमा मजदुरीको काम गरेका थिए। अहिले पनि त्यतै काम पाइन्छ कि भनेर खोज्दैछु, जोशीले भने यहाँ मजदुरी गर्न सजिलो छैन, बाध्यताले आएका हौ। जोशीका तीन छोरा छन्। एउटा छोरा रोजगारीका लागि भारतको बैङ्गलोर पुगेका छन्। दुई छोरा भने घरमै छन्। आर्थिक अभावकै कारण छोरा पनि रोजगारीका लागि छिमेकी मुलुक जान बाध्य भएको दुःखेसो गरे। दुई छोरा घरमा छन्। उनीहरू पनि काम नपाएर त्यसै बसेका छन्, उनले भने देशमा रोजगारी नहुँदा एउटा छोरा परदेसिएको छ। जोशी जस्तै परिवारको जोहो गर्न पुर्चौडीका उत्तम सिंह धामीले पनि पिथौरागढमा मजदुरी गर्न थालेको ३० वर्ष भयो। उनी ६ महिना खेतीपातीको काम गर्न घर फर्किन्छन् भने ६ महिना पिथौरागढमा मजदुरी गरेर परिवारको पेट पाल्छन्। यहाँ मजदुरीका लागि आउने अधिकांश नेपालीहरू ६ महिनामात्रै यहाँ मजदुरी गर्ने गरेको उनले सुनाए। खेतीपातीको समयमा फर्केर घरको काम गर्छाै र अरू बेला मजदुरीका लागि भारत आउने गर्छांै, धामीले भने यहाँ नआई कहाँ जानु ? नेपालमा त मजदुरी गर्न पनि पाइँदैन। भारी बोकेको कमाइले लत्ता, कपडा लगेर घर जाने गरेको बताए। भारी बोके पनि कमाइ राम्रो छैन। छोराछोरीलाई स्कुल पढाउन सकेको छैन, उनले भने, मजदुरीको काम गर्ने हो, दिनको ६ सय रुपैयाँ मिल्छ। यसले परिवार पाल्नै ठिक्क हुन्छ। मजदुरी गर्न पनि सबै बेला नपाइँदा कहिले भोकै बस्नुपर्ने बाध्यता रहेको उनको गुनासो छ। पहिला घिउ बेच्थें, आजभोलि श्रम तीन दशक अघिसम्म सुदूरपहाडका नेपालीहरू घिउ बेच्न पिथौरागढ जान्थे। घिउबाट आएको पैसाले आवश्यक सामग्री किनेर ल्याउथे। त्यतिबेला वस्तु र वस्त्रको व्यापार हुन्थ्यो। अहिले त्यही सहरमा नेपालीहरूको पसिनाको व्यापार चलेको छ। करिब अढाई सय वर्षअघि त्यही सहरमा गोर्खालीले राज्य गरेको इतिहास भेटिन्छ। त्यतिबेला राजनीतिक पल्ला भारी गोर्खालीकै काँधमा थियो। अहिले गोर्खालीको पिठ्यूँमा भारी छ। देशमा काम पाइए अर्काको देशमा पसिना बगाउने रहर आफूहरूलाई नभएको यहाँ आउने नेपालीहरू बताउँछन्। नेपालमा त नेताहरूले आफ्नै घरपरिवार मात्रै बनाउन खोज्छन्, पिथौरागढको सिलथाम बजारमा भेटिएका केशव धामीले भने हाम्रो देशमा विकास भएको भए उतै मजदुरी गरेर खान्थ्यौं। भट्ट मुख्यमन्त्री हुँदाको खुसी पनि टिकेन २०७४ सालको निर्वाचनका यहाँ मजदुरी गर्नेहरू अधिकांश गाउँ फर्के। मतदान गरे। देशमै रोजगारीको आशा बोकेर स्वदेश फर्केका थिए। त्यतिबेला भारतमा नोकरी गरेका त्रिलोचन भट्ट सुदूरपश्चिम प्रदेशको मुख्यमन्त्री पनि भए। मजदुरी गर्नेहरूमा अर्कै खुसी थियो। किनकि मजदुरको पीडा मुख्यमन्त्री भट्टले सम्बोधन गर्ने उनीहरूमा आशा थियो। तर, उनीहरूको जीवनमा कुनै परिवर्तन आएन। त्यसैकारण पुनः निराश भए, यहाँका नेपाली मजदुरहरू। त्यो बेला आशा भएरै हामीहरू पनि रोजगारी छोडेर मतदान गर्न गएका हौ, केशव धामीले भने, नेताहरू सत्तामा पुगेपछि आफ्नै घर बनाउन र आफ्ना मान्छे जागिर लगाउनमै सीमित भए। हाम्रो व्यथा सुन्ने कोही भएनन्। उनले स्वदेशप्रतिको माया भए पनि राजनीतिक दलहरूले स्वदेशमा गरिखाने वातावरण नबनाएको बताए। हाम्रो देशमा रोजगारी पाउने धेरै सम्भावना छन् मेरो जिल्ला बैतडीमा फलाम खानी छ सरकारले उत्खनन त गर्नुपर्यो, उनले भने, सरकारी स्तरबाट स्वदेशमै रोजगारीका लागि पहल नभए अब आउने पुस्ता पनि हामी जस्तै परदेशमा भारी बोक्न बाध्य हुन्छन्। उनले पुर्चौडी बैतडीमा रहेको फलाम खानी उत्खनन गरेर सञ्चालनमा ल्याइदिए आफूहरू घर नजिकै रोजगारी पाउने बताए। कुनै बेला पुर्चौडीमा रहेको फलाम खानीबाट फलाम निकालेर भाँडाकुँडाहरू बनाएर बिक्री गर्ने गरिन्थ्यो। पुर्खाको समयमा पुर्चौडीमै फलामखानी उत्खनन गरेर भाँडाकुँडा बनाइन्थ्यो, धामीले भनेअहिले पनि सरकारले त्यस ठाउँमा फलाम खानी उत्खनन गर्न सके सुदूर र कर्णाली क्षेत्रका अधिकांशले रोजगारी पाउने थिए। नेपालभारत सीमा झुलाघाटस्थित महाकाली नदीमा इस्ट इन्डिया कम्पनीले बनाएको झोलुंगेपुल छ। यहाँबाट कर्णाली र सुदूरका जिल्लाबाट छोटो दूरी भएकाले पनि थुप्रै नेपालीहरू मजदुरी गर्न पिथौरागढ पुग्ने गरेका छन्। पिथौरागढको पुरानो नाम सोर हो। अहिले पनि ज्यालामजदुरी गर्न पिथौरागढ जाने अधिकांश नेपालीले सोर गएर पैसा कमाउने भन्ने गरेका छन्। कर्णालीमा पुल बन्नु अघिसम्म सुदूरपश्चिम र कर्णाली प्रदेशका पहाडी जिल्लाका मानिस नुन लिन सोर अर्थात् अहिलेको पिथौरागढ जाने गरेका थिए। अहिले पनि उपचार र किनमेलका लागि सुदूर र कर्णाली प्रदेशका विभिन्न जिल्लाका नेपाली पिथौरागढ पुग्ने गरेका छन्। नेपालभारत श्रमिक आप्रवासनमा विद्यावारिधि गरेका सुदूरपश्चिम विश्वविद्यालयका उपप्राध्यापक डादीपकचन्द्र भट्ट करिब दुई सय वर्ष अगाडिदेखि सुदूरपश्चिम र कर्णाली प्रदेशबाट भारतमा गई रोजगारी गर्ने प्रचलन रही आएको बताउँछन्। संख्यात्मक रूपमा भारतमा काम गर्न जाने नेपाली श्रमिकहरूको संख्या बढी भएता पनि भारतीय श्रमिकहरूले नेपालबाट नेपाली कामदारको भन्दा दुई गुणा बढी रकम लैजाने गरेका छन्, भट्टले भने भारतमा काम गर्ने नेपाली कामदारहरूको यकिन संख्या नभए पनि सुदूरपश्चिम प्रदेशबाट मात्रै कम्तीमा चार लाख नेपाली श्रमिकहरू भारतमा मजदुरी गर्न बाध्य छन्। कञ्चनपुरको गड्डाचौकी र गौरीफन्टा नाकाबाट औसतमा दैनिक चारपाँच सय नेपालीहरू काम खोज्दै जाने गरेको उनी बताउँछन्। सुदूरपश्चिमका विभिन्न जिल्लाबाट पिथौरागढमा भारी बोक्न पुगेकाहरू। नेपाली श्रमिकहरू परम्परागत रूपमा भारतका विभिन्न टाढाटाढाका सहरमा जाने प्रचलन रहेको र बढीजसो नेपाली श्रमिकहरू अदक्ष कामदारको रूपमा भारतीय सहरहरूमा काम गरिरहेको उनको भनाइ छ। नेपाली श्रमिकहरू भारतमा गएर चौकीदारी, होटेलमा काम गर्ने, भारी बोक्नेजस्ता काममा बढी हुन्छन्, डाभट्टले भने भारतीय श्रमिकहरू नेपालमा आएर मिस्त्री, कपाल काट्ने, ग्रिल, टायल, मोटरसाइकल मर्मत र सडक कालोपत्रेलगायतका काममा बढी हुन्छन्। उनले नेपाली श्रमिकहरू काममा फाइदा नहेरी साथीहरूको लहैलहैमा लागेर जाने गरेको तर भारतीय श्रमिकहरू फाइदा हुने काम मात्रै गर्ने गरेको बताए। एक जना नेपाली कामदारले औसतमा २० हजार आयआर्जन गर्दा एक जना भारतीय कामदार नेपाली सहरबाट ४० हजार (दुई गुणा) आम्दानी गर्दछन्, उनले भने नेपालीहरू कमाएको आधा रकम भारतमै खर्च गरेर आउँछन्। तर भारतीय श्रमिकहरू नेपालमा कुनै पनि खर्च नगरी कमाएको सबै रकम भारतमा लगेर जान्छन्। उनले नेपाली श्रमिकहरू भारतबाट फर्किने बेला कपडा, भाँडाकुँडा, मोबाइल र खानेकुराजस्ता सामानहरू किनेर स्वदेश फर्किने गरेका छन्। भारतको रोजगारी नभए नेपालीहरूको रोजीरोटीमै समस्या हुने भएकाले यसलाई सुरक्षित, मर्यादित र व्यवस्थित गर्नुपर्ने डाभट्ट बताउँछन्। नेपाली श्रमिकहरूलाई भारतमा जानुको विकल्प छैन, उनी भन्छन्, परिवार पाल्न जानैपर्ने बाध्यता छ। सरकारले भारतमा जाने कामदारहरूको विवरण राख्नुपर्ने र नेपालमा भारतीय कामदारहरूलाई विस्थापित गर्नका लागि सरकारले सीपमूलक तालिमहरूको व्यवस्था गरेर स्थानीय स्तरमै राजगारी सिर्जना गर्नुपर्ने उनले बताए। अहिले पनि अदक्ष कामदारकै रूपमा नेपालीहरू भारत जाने गरेका छन्। उनले भने नेपाली श्रमिकको सामाजिक सुरक्षासँगै सीपमूलक तालिम आदिका विषयमा सरकारले ध्यान दिन जरुरी छ। यस्तो छ गोर्खाली किल्ला भारतको उत्तराखण्ड प्रान्तको पिथौरागढ बजार गोर्खालीका लागि विशेष महत्त्वको छ। यहाँस्थित गोर्खाली किल्ला चारैतिरबाट नौ फिट अग्लो पर्खालले घेरिएको छ। पर्खालको चौडाइ पाँच फिट चार इन्च रहेको छ। पर्खालमा बन्दुक चलाउन मिल्ने १ सय ५२ वटा प्वाल छन्। नालापानी किल्लाजस्तै पिथौरागढको गोर्खाली किल्ला पनि गोर्खालीको बहादुरीको इतिहाससँग जोडिएको ऐतिहासिक ठाउँ हो। पिथौरागढको गोर्खाली किल्ला जहाँ गोर्खालीले अंग्रेजहरूलाई परास्त गर्दै २५ वर्ष शासन चलाएका थिए। तत्कालीन गोर्खाली सेनाले विशाल नेपाल निर्माणको अभियानलाई पश्चिमतिर विस्तार गर्ने क्रममा अंग्रेज शासकहरूलाई पराजित गरेर यो किल्ला आफ्नो कब्जामा लिएका थिए। त्यतिबेला गोर्खाली सेनाहरूले कुमाउ गडवालतर्फ आक्रमण गर्ने क्रममा सुरुवातमा यो किल्ला कब्जामा लिएर विजयको यात्रा तय गरेको इतिहासका जानकारहरू बताउँछन्। विशाल नेपालको अभियानलाई पश्चिमतिर फैलाउने क्रममा तत्कालीन गोर्खा सैनिकले सुरुवातमा यहीँ किल्ला कब्जा गरेका थिए, इतिहास जानकार हेमबाबु लेखकले भने यही किल्लाबाट गोर्खा सैनिकले निरन्तर कुमाउ गडवालमा २५ वर्ष शासन गरेको थियो। उनले तत्कालीन इस्ट इन्डिया एन्ड कम्पनीलाई गोर्खा सैनिकलाई परास्त गर्दै उक्त किल्ला कब्जा गरेको बताए। गोर्खा शासकहरूले आफ्ना प्रशासकहरू राखेर कुमाउ गडवाल क्षेत्रमा निरन्तर २५ वर्ष शासन गरेको इतिहास छ। उनले भने यो किल्लामा गोर्खालीहरूको वीरताको इतिहास छ। अहिले यो किल्ला गोरखा किल्ला एवम् लन्दन फोर्टका नामले परिचित छ। नालापानीको लडाइँ लड्नुअघि नै पिथौरागढमा सन् १७८९ मा गोर्खाली सेनाले आफ्नो सुरक्षाका लागि यो किल्ला निर्माण गरेका थिए। नालापानी किल्ला र पिथौरागढको गोर्खाली किल्ला दुवै भारतको उत्तराखण्डमा पर्छन्। बहादुर शाहको नेतृत्वमा आएको गोर्खाली सेनाले यो किल्ला कब्जा गरेको थियो। इतिहास जानकार रमेश पन्त मितबन्धुले भने यही किल्लाबाट कुमाउ गडवालमा गोर्खालीले निरन्तर २५ वर्ष शासन गरेको हो। गोर्खाली किल्लाको लम्बाइ ८८ दशमलव ५ मिटर, चौडाइ ४० मिटर रहेको छ। किल्लाभित्र गहिरो कुवा रहेको इतिहास भए पनि अहिले उक्त ठाउँमा पीपल रोपिएको उनले बताए। यो किल्ला गोर्खालीहरूको इतिहाससँग जोडिएकाले नेपालीहरूका लागि महत्त्वपूर्ण रहेको रहेको वीरबहादुर चन्दले बताए। ६१ वर्षअघि मैले पिथौरागढमा अध्ययन गर्दा यो किल्लामा गोर्खाली किल्लाका नामले चर्चित थियो, चन्दले भने यो किल्ला नेपालीहरूका लागि महत्त्वपूर्ण र ऐतिहासिक छ। किल्लासँग गोर्खालीको गहिरो साइनो रहेको उनको भनाइ छ। गोर्खाली किल्लामा रहेको शिलालेखमा विभिन्न वंशले राज्य गर्ने क्रममा सैनिकस्थलका रूपमा उपयोग गरेको उल्लेख छ। पिथौरागढमा मल्ल, बम, चन्द, गोर्खाली र अंग्रेजहरूले शासन गरेको पनि उल्लेख गरिएको छ। अहिले उक्त किल्लाको संरक्षण भारत सरकारले गरिरहेको छ।"
एक्यापको नवीकरण,"पोखरा : अन्नपूर्ण संरक्षण क्षेत्र आयोजना (एक्याप)को नवीकरणको अन्योलतालाई तोड्दै सरकारले २०८५ सालसम्मका लागि व्यवस्थापकीय जिम्मा राष्ट्रिय प्रकृति संरक्षण कोष (एनटीएनसी) लाई दिएको छ । अन्नपूर्ण संरक्षण क्षेत्र आयोजना (एक्याप) को २०७७ माघ ३ गतेदेखि नवीकरण नभएको अवस्थामा पुस ५ गतेको मन्त्रिपरिषद्को निर्णयबाट अन्नपूर्ण संरक्षण क्षेत्र र मनास्लु संरक्षण क्षेत्रको व्यवस्थापकीय जिम्मेवारी राष्ट्रिय प्रकृति संरक्षण कोषलाई दिने निर्णय गरेको हो । मन्त्रिपरिषद्को यो निर्णयसँगै अन्नपूर्ण संरक्षण क्षेत्र आयोजना (एक्याप) समुदायलाई हस्तान्तरण गर्ने कि कसले र कसरी चलाउने भन्ने अन्योल ५ वर्षसम्मका लागि अन्त भएको छ । अन्नपूर्ण संरक्षण क्षेत्र आयोजना (एक्याप) पर्यटक प्रवेश शुल्कबाट सबैभन्दा धेरै आम्दानी हुने संरक्षण क्षेत्र हो । यसैले यस संरक्षण क्षेत्रको आम्दानीमा तीन तहकै सरकारको आँखा लाग्दै आएको छ । तर, संरक्षणमा भने तीन तहकै सरकारको ध्यान गएको पाइँदैन । संरक्षण र पर्यटन आगमनमा नाम कमाएको अन्नपूर्ण संरक्षण क्षेत्र आयोजना र स्थानीय निकायबीच समन्वय हुन नसक्दा स्थानीयले संरक्षण क्षेत्रको सरकारी जमिनमा आफूखुसी होटल, रेस्टुरेन्ट बनाएका छन् । अन्नपूर्ण संरक्षण क्षेत्र आयोजना (एक्याप)को म्याद थप भएसँगै आयोजनाले स्थानीय निकायसँग समन्वय गरेर संरक्षण क्षेत्रमा जुट्नु पर्ने देखिन्छ । संरक्षण क्षेत्रमा हुने जडीबुटीको चोरी, वन्यजन्तुको सिकार नियन्त्रणमा पनि पछिल्लो समयमा चुनौती थपिएको छ । संरक्षण क्षेत्रका बस्ती नभएका क्षेत्रमा पनि सडक सञ्जाल विस्तारले वन्यजन्तु, जडीबुटी संरक्षणमा चुनौती थपिएको संरक्षणविद् डा हुम गुरुङ बताउँछन् । स्थानीय सरकार, प्रदेश सरकारले अन्नपूर्ण संरक्षण क्षेत्र आयोजना (एक्याप) आफूहरूले व्यवस्थापन गर्न पाउनु पर्ने माग बेलाबेलामा राख्दै आएको अवस्थामा आयोजनालाई संरक्षण र पर्यटन सँगसँगै प्रभावकारी रूपमा लग्नुपर्ने दायित्व आयोजनालाई आएको छ । यो पनि पढ्नुहोस अन्नपूर्ण संरक्षण क्षेत्रमा अहिलेसम्मकै धेरै पर्यटक पुरातात्विक क्षेत्रको संरक्षण र विकासका लागि संकल्प प्रस्ताव पारित अन्नपूर्ण संरक्षण क्षेत्रमा होटलै होटल संरक्षण क्षेत्रका अवैध संरचना हट्ने नै छन् संरक्षण क्षेत्रमा गैरकानुनी संरचना"
वैदेशिक रोजगार विभागले भन्यो : पानीजहाज निर्माण क्षेत्रमा आवेदन दिएकाले १८ गतेसम्म परीक्षा फारम भर्नू,"काठमाडौं : पानीजहाज निर्माण क्षेत्रमा आवेदन गरेका परीक्षार्थीले उत्पादन क्षेत्रको भाषा परीक्षामा पनि निवेदन दिन पाउने भएका छन् । वैदेशिक रोजगार विभागले शुक्रबार एक सूचना जारी गरी भाषा परीक्षामा पनि निवेदन दिन पाउने जानकारी गराएको हो। विभागको इपीएस कोरिया शाखाका अनुसार आवेदन बुझाउने म्याद यही पुस १६ देखि १८ गतेसम्म व्यवस्था गरिएको छ। पानीजहाज निर्माण क्षेत्रमा आवेदन गरेका सुरज पाठकसहित १८ जना परीक्षार्थीले उत्पादन क्षेत्रमा पनि आवेदन फाराम भर्न पाउनुपर्ने माग गर्दै उच्च अदालत पाटनमा मुद्दा दायर गरेपछि विभागका नाममा निवेदकको माग बमोजिम गर्नउक्त अदालतले विभागका नाममा आदेश जारी गरेको थियो। आदेशमा भनिएको छ, निवेदकहरूलाई आवेदन फारम भर्नबाट वञ्चित गर्न मनासिव नहुँदा निवेदकहरूलगायत निवेदक सरहका समान प्रकृतिका इच्छुक व्यक्तिहरूलाई मंसिर १९ गतेको सूचना बमोजिम पुस २ बाट खुला गरिएको आवेदन फारम भर्न रोक नलगाउनू र परीक्षा आवेदन फाराम भर्न दिनु दिलाउनू। यसैगरी कोरियन भाषा परीक्षाको विषयलाई लिएर विरोध प्रदर्शमा उत्रिएका युवाहरूमाथि प्रहरीले गोली चलाउँदा र लाठी प्रहारबाट २ जनाको मृत्यु र दर्जनौं घाइते भएपछि सरकारलाई थप दबाब परेको छ। श्रम रोजगार तथा सामाजिक सुरक्षा मन्त्रालयका सहसचिव डन्डुराज घिमिरेका अनुसार कोरियाले एउटा क्षेत्र रोजेर भाषा परीक्षामा सहभागी भएकालाई एक वर्षभित्रै अर्को भाषा परीक्षामा सहभागी नगराउने नीति छ। जहाज निर्माणको क्षेत्र रोजेर भाषा परीक्षा दिएकाहरूलाई उत्पादन क्षेत्रको लागि खुलाइएको भाषा परीक्षामा सहभागी गराइएको थिएन। उनीहरूले आफूहरूलाई पनि उत्पादन क्षेत्रको भाषा परीक्षामा सहभागी गराउनुपर्ने भन्दै शुक्रबार वैदेशिक रोजगार विभाग, रोजगार अनुमति प्रणाली शाखा (ईपीएस)को कार्यालयमा प्रदर्शन गरेका थिए। यही क्रममा बालकुमारीमा प्रदर्शन भएको हो। कोरियन भाषा परीक्षा ईपीएस कार्यालयपरिसरमा भएको आन्दोलनमा प्रहरीको कारबाहीमा सुजन राउत र वीरेन्द्र शाहको मृत्यु भएको हो। ललितपुर जिल्लाका प्रमुख जिल्ला अधिकारी रुद्रप्रसाद पण्डितको आदेशमा नै आन्दोलनमा गोली चलाइएको थियो। बालकुमारीमा भएको घटनाको अनुसन्धान गर्न गृह मन्त्रालयले समिति बनाएको छ। गृहले उपत्यका प्रहरी कार्यालयका डीआईजी लालमणि आचार्यको संयोजकत्वमा तीन सदस्यीय छानबिन समिति बनाएको हो। समितिमा ललितपुरका सहायक प्रमुख जिल्ला अधिकारी अमरदीप सुनुवार र राष्ट्रिय अनुसन्धानका उपअनुसन्धान निर्देशक बासु सिग्देल सदस्य रहेका छन्।"

शीर्षक,विवरण
भूराजनीतिक चपेटामा देश,"नेपाल भूराजनीतिक भुँमरीमा पर्दैछ। नेपाललाई भूराजनीतिक भार थेग्न गाह्रो पर्ने देखिँदैछ। नेपाल भूराजनीतिक मात्र होइन, भूरणनीतिक चेपुवामा पनि फस्दैछ। नेपाल भूराजनीतिक भुँमरीमा पर्दैछ। नेपाललाई भूराजनीतिक भार थेग्न गाह्रो पर्ने देखिँदैछ। नेपाल भूराजनीतिक मात्र होइन, भूरणनीतिक चेपुवामा पनि फस्दैछ। त्यसका पछिल्ला उदाहरण हेरौं। नेपालमा अहिले भारत, चीन र अमेरिका द्विपक्षीय र बहुपक्षीय आर्थिकदेखि सुरक्षासम्मका रणनीतिक कार्यक्रमका साथ अस्वस्थ र शत्रुतापूर्ण प्रतिस्पर्धामा छन्, जसका लागि नेपाल प्रोक्सिल्यान्ड बन्दैछ। सन् २०१७ मेमा बीआरआईको अंग बन्यो, सेप्टेम्बरमा एमसीसीको। अमेरिका बीआरआई कार्यान्वयन् नहोस् भन्ने र लविङ गर्ने, चीन एमसीसीलाई पान्डोरा बक्स भन्दै त्यसलाई अस्वीकार गरोस् भन्ने। अमेरिकाले नेपाल आईपीएसको अंग भयो भन्ने, चीनले जीएसआईको सदस्य बन्न दबाब दिने। सरकार आईपीएसको अंग बन्न खोज्ने, जीएसआई नमान्ने, जबकि यी दुवैमा नेपाल जानै सक्दैन। अमेरिका नेपाललाई प्रयोग गरेर चीनलाई रोक्ने, चीनले आफ्नो छिमेकमा बढेको प्रतिस्पर्धीको क्रियाकलाप रोक्ने। बरु भारतले विगतको तुलनामा आन्तरिक मामिलामा दक्खल दिएको अलि देखिँदैन। यद्यपि उसले पनि आफ्ना उद्देश्य प्राप्तिका लागि प्रयास गरिरहेकै छ। नेपाल चीन र अमेरिकाको शक्ति संघर्षको छद्मभूमि बनिसक्यो। यस्ता थुप्रै गतिविधि नेपालमा बढेका छन्, जसको केन्द्रमा नेपालको हित छैन, हामीलाई उनीहरूका निहित स्वार्थपूर्तिका लागि रणनीतिक रूपमा प्रयोग गरिएको छ। छिमेकी र पश्चिमाको निशानामा नेपालका दुई क्षेत्र परेका छन् यतिबेला। पहिलो, नेपालको अपार प्राकृतिक स्रोत, जसमाथि नियन्त्रणको प्रयास जारी छ। दोस्रो, प्रजातान्त्रिक भनिएका सबै संस्थाहरूलाई तहसनहस पारेपछि राष्ट्रिय सुरक्षाको जिम्मा लिएको नेपाली सेनालाई पनि विवादित बनाउँदै समाप्त पार्ने भन्ने छ। सेनालाई कमजोर बनाउन सकियो भने बेरोकटोक आफ्ना घरेलु खेताला र पपेटमार्फत रणनीतिक लक्ष्य हासिल गर्न सकिन्छ भन्नेमा उनीहरू छन्। यी सबैमा नेपाली भूमि प्रयोग भइरहेको छ। यो सरकार पनि त्यसमा प्रयोग भइरहेको छ वा त्यसलाई नै आमन्त्रित गरिरहेको छ। तर विदेशीलाई दोष थोपरेर हुँदैन, हाम्रो देश बनाउने हामीले हो। हामीले सोच्ने हो, उनीहरूले आफ्नै स्वार्थ हेर्छन्। हामीले हाम्रो स्वार्थ हेर्र्ने हो। हामीले हाम्रो भूराजनीतिक संवेदनशीलता हेर्नुपर्छ, यो संवेदनशीलतालाई महसुस गरेर। तर नेपालको राष्ट्रिय स्वार्थलाई प्रधान मानेर अघि बढ्नुपर्छ भनेर थाक्ने गरी बोल्यौं। सायद आज विदेश नीति र परराष्ट्र सम्बन्धवारे सबैभन्दा बढी उच्चारण गरिएको वाक्यांश भूराजनीतिक संवेदनशीलता हो। तर यसैलाई सत्ता प्राप्ति र निहित व्यक्तिगत, पार्टीगत स्वार्थको साधन बनाइँदैछ। जस्तो नेपाल विश्वका दुई उदीयमान अर्थतन्त्र भएका देश चीन र भारतको बीचमा रहेको छ। उनीहरूको तुलनामा सानो तर करिब दुई देशलाई हेर्दा मध्यम आकारको राष्ट्र हो नेपाल। संसारले चीन र भारतसँग विकासदेखि रणनीतिमा सहकार्य गर्दैछन्। तर नेपालका पार्टी र जनमत विशाल छिमेकीप्रति विभाजित छ।  खनाल, परराष्ट्र मामिला विश्लेषक हुन्।"
यस्तो होस् कूटनीतिक कौशल,"वैदेशिक सम्बन्धलाई देशको हितमा सञ्चालन गर्न कूटनीतिक कौशलको महत्तवपूर्ण भूमिका रहन्छ। परराष्ट्र नीति कार्यान्वयन गर्ने औजार नै कूटनीति हो। नेपालको परराष्ट्र सम्बन्धमा विभिन्न समयमा नागरिकबाटै चासो र चिन्ता व्यक्त हुने गर्छ। छिमेकी तथा शक्ति राष्ट्रसँगकोे सम्बन्ध, अन्तर्राष्ट्रिय रणनीतिक विषयप्रतिकोे दृष्टिकोण तथा बाह्य व्यवहारबारेको बहस र टिप्पणी हुनु स्वाभाविक कार्य पनि हो। परराष्ट्र सम्बन्धकोे मुख्य उद्देश्य नै राष्ट्रिय हितको संरक्षण एवं संवर्द्धन गर्नु हो। यस्तो हितभित्र राजनीतिक, आर्थिक, सामरिक, सांस्कृतिक सबै क्षेत्रका हित समेटिएका हुन्छन्। देशको स्वतन्त्रता, सार्वभौमसत्ता तथा भौगोलिक अखण्डताको रक्षा, आर्थिक विकास एवं समृद्धि प्राप्ति, विश्व शान्ति, सुरक्षा, न्याय तथा बन्धुत्व प्रवद्र्धनजस्ता बृहत् विषय पनि समाहित हुन्छन्। नेपालजस्तो जटिल भूरणनीतिक अवस्थामा रहेको देशले छिमेकी तथा अन्य शक्ति राष्ट्रसँगकोे सम्बन्धमा विचलन आउन नदिई त्यसलाई सधैं सावधानी, सन्तुलन र सक्रियताका साथ सञ्चालन गर्नु बुद्धमत्तापूर्ण ठहर्छ। त्यसका लागि दलगत हितभन्दा माथि उठेर राष्ट्रको हितलाई महत्त्व दिने सोच हुनुपर्छ। राजनीतिक विचारधाराको आधारमा कुनै दलको सरकार एउटा देशसँग र अर्को दलको अर्कै देशसँग निकट हुन खोज्ने प्रवृत्ति घातक हुन्छ। किनभने यस्तो व्यवहारले एउटा देश खुसी हुँदा अर्को चिढिने अवस्था सिर्जना हुन्छ। अनि सबै देशसँग मित्रता कायम गर्ने नीतिमा आँच पुग्छ। राष्ट्रको बृहत्तर हितका लागि यस्तो गम्भीर भूल कसैबाट पनि हुनु हुँदैन। बरु राष्ट्रिय हितका महत्त्वपूर्ण विषयहरूमा देशको विभाजित होइन, साझा धारणा निर्माण गरी सुदृढ र फलदायी बाह्य सम्बन्धको विकास गर्न सक्नुपर्छ। देशले बाह्य जगत्सँगको सम्बन्धबाट प्राप्त गर्ने लाभ वा हानिबाट कूटनीतिक क्षमता वा अक्षमता प्रमाणित हुन्छ। हरेक देशले विभिन्न ढंगबाट बाह्य जगत्मा प्रभाव विस्तार वा हित अभिवृद्ध गर्ने उद्देश्य राखेको हुन्छ। शक्तिशाली देशले आर्थिक, सामरिक, राजनीतिक, प्रविधिजन्य विविध प्रभाव विस्तार गर्नेगरी काम गरेका हुन्छन् भने अन्य देशले पनि यथासम्भव आर्थिक, सांस्कृतिक, सामाजिक प्रकृतिका प्रभावहरू बढाउन प्रयत्न गरेका हुन्छन्। ती कार्य सम्पादनका लागि उनीहरूले बाह्य सम्बन्धलाई उच्च प्राथमिकतामा राखेका हुन्छन्। नेपालको सन्दर्भमा हेर्दा भने कुनै नेतृत्वको समयमा बाह्य सम्बन्धलाई विशेष महत्त्व र प्राथमिकता दिएको र कुनैको समयमा आन्तरिक मामिलामा बढी ध्यान दिएर यसलाई सामान्य ढंगबाट सञ्चालन गरेको देखिन्छ। यस्तोे महत्त्वपूर्ण पक्षलाई सामान्य ढंगबाट हेर्नु उचित होइन। देशको सर्वोत्तम हित तथा अन्तर्राष्ट्रिय छवि अभिवृद्धका लागि परराष्ट्र सम्बन्धलार्ई उच्च महत्त्व र प्राथमिकता दिनैपर्छ। वैदेशिक सम्बन्धको सुदृढीकरणका लागि नेपालको आन्तरिक अवस्था बलियो बनाउनु त्यत्तिकै जरुरी हुन्छ। त्यही सामथ्र्यलाई दृष्टिगत गरेर नै बाह्य जगत् सम्बन्ध विकास गर्न उत्पे्ररित हुने हो। त्यसका लागि आकर्षक व्यापार तथा लगानीको वातावरण, भ्रष्टाचारको नियन्त्रण तथा सुशासन, गुणस्तरयुक्त पूर्वाधार, भरपर्दो सुरक्षा, विश्वसनीय व्यवहारजस्ता महत्त्वपूर्ण कुराको सुनिश्चितता आवश्यक छ। यस प्रकारको दह्रो आन्तरिक अवस्थाको जगमा मात्र वैदेशिक सम्बन्ध फस्टाउन सक्छ। अस्ट्रियाका राजनेता एवं कूटनीतिज्ञ क्लेमेन्स भोन म्याटरनिचले भनेका छन्, देशको बाह्य व्यवहार त्यसको आन्तरिक अवस्थाले निर्धारण गर्दछ। परराष्ट्र नीतिको समसामयिक परिमार्जन एवं प्रभावकारी कार्यान्वयन वैदेशिक सम्बन्धको सुदृढीकरणको दिशामा महत्त्वपूर्ण कदम हो। नेपालको परराष्ट्र नीतिको कार्यान्वयनको पक्षलाई हेर्दा यदाकदा नीति र व्यवहारमा सामञ्जस्यता नभएको टिप्पणी भएको पनि पाइन्छ। त्यस्तो अवस्थामा परराष्ट्र नीतिले सन्तुलन र विश्वसनीयता दुवै गुमाउन सक्छ। उदाहरणका रूपमा असंलग्नताको नीति अँगाल्ने तर कुनै अमुक शक्ति राष्ट्रसँग निकट हुन खोज्ने, समान सार्वभौमिक हैसियत मान्ने पञ्चशीलको सिद्घान्त अपनाउने तर ठूला राष्ट्रको दबाब एवं प्रभावबाट मुक्त हुन नसक्ने प्रवृत्ति र व्यवहारलाई लिन सकिन्छ। अतः नीति र व्यवहारमा एकरूपता एवं विश्वसनीयता अभिवृद्धमा ध्यान दिनु जरुरी छ। वैदेशिक सम्बन्धलाई देशको हितमा सञ्चालन गर्न कूटनीतिक कौशलको महत्त्वपूर्ण भूमिका रहन्छ। परराष्ट्र नीति कार्यान्वयन गर्ने औजार नै कूटनीति हो। देशले बाह्य जगत्सँगको सम्बन्धबाट प्राप्त गर्ने लाभ वा हानिबाट कूटनीतिक क्षमता वा अक्षमता प्रमाणित हुन्छ। कूटनीतिक कौशलको मापन गर्ने नै प्राप्त उपलब्धिबाट हो। कतिपय अवस्थामा कूटनीतिक कमजोरीको कारण द्विपक्षीय सन्धि सम्झौता गर्दा होस् वा रणनीतिक महत्त्वका विषयमा वार्ता गर्दा, राष्ट्रले लाभको सट्टा हानि व्यहोर्नु परेको भनी आलोचना नभएको होइन। कूटनीतिक कार्य कूटनीतिक संस्थाका व्यक्तिबाट मात्र हुँदैन, देशका उच्च पदस्थ व्यक्ति तथा सुरक्षा, व्यापार, लगानी, पर्यटन, अन्तर्राष्ट्रिय सीमाजस्ता बाह्य विषय हेर्ने अधिकारी सबैद्वारा हुन्छ। तसर्थ वैदेशिक सम्बन्धलाई लाभप्रद बनाउन उनीहरू सबैमा कूटनीतिक क्षमता अब्बल हुनु जरुरी छ। परराष्ट्र सम्बन्धलाई भरपर्दो र दरिलो बनाउने अर्को ज्यादै महत्त्वपूर्ण पक्ष भनेको आपसी विश्वास, समझदारी र सहकार्य हो। यो धर्मराएको खण्डमा सम्बन्ध सुदृढ हुनै सक्दैन। तर यदाकदा नेपालको तर्फबाट हस्ताक्षर गरिएका द्विपक्षीय वा अन्तर्राष्ट्रिय सम्झौता कार्यान्वयनमा उदासीनता रहने गरेको छ। यसले विश्वसनीयता गुम्छ। यस्ता कार्यको सिलसिलामा हतारमा निर्णय गर्ने र फुर्सदमा पछुताउनेगर्नु हुँदैन। बरु पर्याप्त गृहकार्य, छलफल तथा सही निर्णय गर्नेे क्षमता आवश्यक छ। वैदेशिक सम्बन्ध सुदृढीकरणका लागि नेपालका राजनीतिज्ञ तथा उच्च पदस्थ कर्मचारीको अन्य देशका समकक्षीसँगका भेटघाट, छलफल तथा वार्ताका महत्त्वपूर्ण अवसरलाई राष्ट्रिय हित प्रवद्र्धन गर्नेगरी भरपूर सदुपयोग गर्न सक्नुपर्छ। वार्ता प्रभावकारी बनाउन पर्याप्त तयारी, विषयवस्तुको गहिरो ज्ञान, कार्यसूचीमा स्पष्टता, भाषागत क्षमता एवं वार्ता कौशलको महत्त्वपूर्ण भूमिका रहन्छ। हलुका र सतही ढंगबाट प्रस्तुत हुने, निर्भीकतापूर्वक विचार वा धारणा राख्न नसक्ने, महत्त्वपूर्ण मुद्दाहरूमा दह्रोसँग अडिन नसक्ने र विदेशीको प्रभावमा पर्ने अवस्था भएमा त्यसबाट राष्ट्रले निश्चित रूपमा लाभभन्दा बढी हानि व्यहोर्नु पर्छ। बाह्य सम्बन्धलाई सम्मानजनक र फलदायी बनाउन विदेश भ्रमण र समकक्षीको नेपाल भ्रमणको पनि महत्त्वपूर्ण योगदान रहन्छ। यस्ता भ्रमणको भिन्दै गरिमा कायम गर्नु आवश्यक छ। घुमफिर, मनोरञ्जन तथा आर्थिक लाभको उद्देश्यले, आफ्नो पद वा हैसियतलाई नसुहाउने र राष्ट्रका लागि कुनै फाइदा नहुने कामका लागि विदेश जाने प्रवृत्तिको अन्त्य हुनु जरुरी छ। जसले नेपालको अन्तर्राष्ट्रिय छवि तथा इज्जतमा आँच पुग्छ। विदेशी पदाधिकारीलाई नेपाल भ्रमणको निम्तो दिँदा आफ्नो लाभ तथा द्विपक्षीय हित प्रवर्द्धनमा पुग्ने योगदान सुनिश्चित हुनुपर्छ। देशदेशबीचका विवाद, अन्तर्राष्ट्रिय मामिला एवं कुनै देशको आन्तरिक घटनाबारे देशको धारणा व्यक्त गर्र्दा हतारमा होइन, गहन विश्लेषण गरी निष्पक्ष, सन्तुलित र मैत्रीपूर्ण ढंगबाट गर्नु श्रेयष्कर हुन्छ। आपसमा आँच आउने अवस्था हुनु हँुदैन। कूटनीतिक परिपक्वता र क्षमता देखिने यस्तै कार्यमा हो। पूर्वब्रिटिश प्रधानमन्त्री विन्स्टन चर्चिलको भनाइ मननीय छ, कूटनीतिज्ञ यस्तो व्यक्ति हो जसले केही बोल्नुभन्दा पहिले दुईपटक सोच्छ। विश्वका हरेक देशका विशेष क्षमता एवं सम्भाव्यता हुन्छन्। परराष्ट्र सम्बन्धको कुशल सञ्चालन भनेकै त्यस्ता सम्भाव्यताको उच्चतम उपयोग गरी देशको हित र द्विपक्षीय लाभ हो। कुन देशसँग कस्तो सम्बन्ध बनाउँदा राष्ट्रको उच्चतम हित हुन्छ ? लक्ष्य, नीति, रणनीति तथा कार्यक्रम तय गर्नुपर्छ। वैदेशिक सम्बन्ध जटिल एवं संवेदनशील विषय हो। विशेष सतर्कता नअपनाउने हो भने भविष्यसम्म गम्भीर क्षति व्यहोर्नुपर्ने हुन्छ। दलगत वा वैयक्तिक स्वार्थको संकुचित सोचको आधारमा होइन, दूरदर्शी सोच भएको राजनेताका रूपमा प्रस्तुत हुनुपर्छ। प्रसिद्घ कूटनीतिज्ञ हेनरी किसिन्जरले राजनेता र नेताको भिन्नता देखाउँदै भनेका छन्, राजनेताले सिर्जना गर्छ, साधारण नेताले त्यसलाई उपभोग गर्छ। साधारण नेता रूपान्तरणमा होइन, सामान्य सुधारमा पनि सन्तुष्ट रहन्छ तर राजनेता भने बुद्धिमान् र दूरदर्शी हुन्छ। हमाल, कुवेतका लागि पूर्वनेपाली राजदूत हुन्। यज्ञबहादुर हमाल"
बागलुङ क्रिकेट संघको अध्यक्षमा आचार्य चयन,"बागलुङ : बागलुङ जिल्ला क्रिकेट संघको अध्यक्षमा विष्णुप्रसाद आचार्य सर्वसम्मत निर्वाचित भएका छन्। मंगलबार भएको बागलुङ जिल्ला क्रिकेट संघको प्रथम वार्षिक साधारणसभा तथा प्रथम अधिवेशनले तदर्थ समितिका अध्यक्ष रहेका आचार्यको अध्यक्षतामा ११ सदस्य नयाँ कार्यसमिति चयन गरेको छ। समितिको उपाध्यक्षमा कमल पन्त, सचिवमा फणिन्द्रबहादुर खड्का र कोषाध्यक्षमा सन्तोष शर्मा सर्वसम्मत निर्वाचित भएका छन्। त्यस्तै सदस्यमा डिलबहादुर केसी, दीपेन्द्र खड्का, अर्जुन कार्की, अभिषेक कट्वाल क्षेत्री, गणेश महतो प्रदीप खत्री र खिमबहादुर थापा चयन भएका छन्। मंगलबार भएको वार्षिक साधारणसभा तथा प्रथम अधिवेशनको उद्घाटन गर्दै गण्डकी क्रिकेट संघका अध्यक्ष देवेन्द्र प्रजुले विधानसम्बत रूपमा समिति गठन गरिनुपर्ने बताए। उनले क्रिकेट संघको विधान आइसीसीबाट नै पारित भएको हुँदा अरु संघको जस्तो जो पनि सदस्य हुन नसक्ने र क्रिकेट संघको सदस्यको लागि निश्चित मापदण्ड पूरा गर्नुपर्ने भएकाले काम गर्नेहरूमात्र संघमा आबद्ध हुनसक्ने बताए। बागलुङमा २०७४ सालमा आचार्यको अध्यक्षतामा जिल्ला क्रिकेट विकास समिति बागलुङ गठन गरिएको थियो। उक्त समितिलाई तदर्थ समितिको रूपमा नेपाल क्रिकेट संघ (क्यान)ले २०७९ माघमा सदस्यताको मान्यता प्रदान गरेको थियो।"
नवौं राष्ट्रिय खेलकुदमा ५३ करोड ७९ लाख खर्च,"काठमाडौं : राष्ट्रिय खेलकुद परिषद्ले नवौं राष्ट्रिय खेलकुद २०७९ को खर्च विवरण सार्वजनिक गरेको छ। बुधबार काठमाडौंमा पत्रकार सम्मेलन गर्दै राखेपले गण्डकी प्रदेशमा गत असोज २८ देखि कार्तिक ३ गतेसम्म आयोजना गरेको नवौं राष्ट्रिय खेलकुदको खर्च विवरण सार्वजनिक गरेको हो। प्रतियोगितामा ५३ करोड ७९ लाख खर्च भएको राखेपले जनाएको छ। प्रतियोगिता सम्पन्न गर्न नेपाल सरकारबाट ६० करोड १० लाख र आन्तरिक आम्दानी ५१ लाख ५२ हजार सात सय गरी कूल ६० करोड ६१ लाख ५२ हजार सात सय कूल आम्दानी भएको राखेपले जनाएको छ। खर्च कटाएर जम्मा ६ करोड ८२ लाख ४८ हजार रुपैयाँ बचत भएको पनि राखेपले जनाएको छ। पत्रकार सम्मेलनमा राखेपका सदस्य सचिव टंकलाल घिसिङले प्रतियोगिताअन्तर्गत विभिन्न शीर्षकको रकम रकमान्तर प्रक्रिया पूरा गर्न २०८० साल असार पहिलो हप्तासम्म लागेको र तत्पश्चात भुक्तानी हुँदा खर्चको एकीन विवरण तयार गरि सार्वजनिक गर्न समय लागेको बताए। नवौं राष्ट्रिय खेलकुदमा ३४१४ जना पुरुष र २७१३ जना महिलासहित कुल ६१२७ जना खेलाडीले ३९७ स्वर्ण, ३९७ रजत र ५५३ कास्यसहित कूल १३४७ पदका लागि प्रतिस्पर्धा गरेका थिए। ११ टिमको सहभागिता रहेको नवौं राष्ट्रिय खेलकुदमा नेपाल आर्मीले प्रथम उपाधि प्राप्त गरेको थियो।"
क्षतिपूर्ति नदिने दुई मेन पावर व्यवसायीको लाइसेन्स खारेज,"काठमाडौं : वैदेशिक रोजगार विभागले श्रम करारबमोजिम काम नदिई अलपत्र परेको र पीडितलाई क्षतिपूर्ति नदिएको भन्दै दुई वटा मेनपावर व्यवसायीको इजाजतपत्र (लाइसेन्स) खारेज गरेको छ। पीडितलाई क्षतिपूर्ति नदिने डिलक्स एचआर सोलुसन र डिस्क्वार्ड ग्रुप मेनपावर कम्पनीको इजाजतपत्र (लाइसेन्स) खारेज गरिएको विभागका प्रवक्ता तथा निर्देशक कविराज उप्रेतीले राससलाई जानकारी दिए। उनका अनुसार दुवै कम्पनीले पीडितलाई क्षतिपूर्ति नदिएको र क्षतिपूर्ति दिन आनाकानी गर्दै आएपछि उनीहरुको इजाजतपत्र नै खारेज गरिएको हो। विभागले आज एक सूचना प्रकाशित गरी डिलक्स एचआर सोलुसन र डिस्क्वार्ड ग्रुप म्यानपावर कम्पनीलाई वैदेशिक रोजगार ऐन, २०६४ को दफा ५१ बमोजिम पीडितको क्षतिपूर्तिबापतको रकम इजाजतपत्र प्राप्त संस्थाको धरौटीबाट फिर्ता गराई वा क्षतिपूर्ति भराई रु एक लाख जरिवाना गर्ने र इजाजतपत्र रद्द गर्ने निर्णय गरेको जनाएको छ। युएई गएका १७ जना बाइक राइडरले आफूहरुले सम्झौताअनुसार काम नपाएको भन्दै विभागमा उजुरी दिएको विभागले जनाएको छ।"
रियल टाइम बिजुली बेच्न पर्खंदै प्राधिकरण,"काठमाडौं : नेपालले रियल टाइम अर्थात् आधा घण्टाअघि मात्र बिडिङ गर्ने गरी भारतलाई बिजुली बेच्न केही समय लाग्ने नेपाल विद्युत् प्राधिकरणले जानकारी दिएको छ। भारतको केन्द्रीय विद्युत् प्राधिकरणले रियल टाइममा विद्युत् व्यापारका लागि अनुमतिपत्र पठाई नसकेकोले समय लाग्ने प्राधिकरणका प्रवक्ता सुरेश भट्टराईले बताए। भारतीय प्राधिकरणले गत साता नै सीमापार विद्युत्् आयात, निर्यात कार्यविधिमा संशोधन गरेको हो। तर, रियल टाइममा बिडिङ गर्ने आशयको पत्र नआएसम्म पुरानै प्रक्रियाबाट विद्युत् निर्यात गरिने भट्टराईले जानकारी दिए। अहिले नेपालले डे अहेड अर्थात् एक दिनअघि (२४ घण्टा पूर्व) नै बिडिङ गरी बिजुली भारत निर्यात गर्दै आइरहेको छ। भोलिको बजारमा बिजुली बेच्नका लागि आज राति १२ बजेअघि नै बिडिङ गर्नुपथ्र्यो। रियल टाइममा भने बिजुली बेच्नुपूर्व आधा घण्टा अघिमात्रै बिडिङ गरे हुन्छ। यसले विद्युत् निर्यात गर्न सकिने वास्तविक अवस्था कस्तो छ, कति मागको छ भन्ने विषयमा वास्तविक जानकारी दिने विज्ञ बताउँछन्। सन् २०२१ मा ल्याएको कार्यविधिको खण्ड ६ को ४ नम्बर बुँदालाई संशोधन गरिएको हो। भारतसँग ऊर्जा व्यापार सम्झौता भएका छिमेकी मुलुकले स्वीकृतिबमोजिमको विद्युत् रियल टाइम निर्यात गर्न पाइने भनी संशोधनमा उल्लेख गरिएको छ। अब नेपालले डे अहेडसँगै रियल टाइममा पनि बिडिङ गर्न पाउनेछ। भारतले २०७८ कात्तिकबाट नेपालबाट विद्युत् किन्न स्वीकृति दिएको थियो। प्राधिकरणको स्वामित्वमा नुवाकोटमा सञ्चालित २४ मेगावाटको त्रिशूली र १५ मेगावाटको देवीघाट विद्युत्् गृहबाट उत्पादित ३९ मेगावाट विद्युत् भारतीय ऊर्जा एक्सचेन्जमा बिक्री सुरु भएको थियो। त्यसपछि २०७९ २७ जेठबाट दैनिक रूपमा ६ जलविद्युत्गृहबाट उत्पादित विद्युत्लाई स्रोत मानी दैनिक रूपमा ३६४ मेगावाट भारतीय बजारमा प्रतिस्पर्धी दरमा बिक्री हुँदै थियो। सोही वर्षको १८ र ३० कात्तिकबाट क्रमशः चिलिमे र सोलुखोलाको विद्युत् निर्यात सुरु भएसँगै भारतर्फ निर्यात हुने विद्युत्को स्वीकृति क्षमता ४०९ मेगावाट पुगेको छ। गत पुसमा थप दुई जलविद्युत् आयोजनाको विद्युत् भारत निर्यातका लागि अनुमति पाएसँगै कुल ४५२ मेगावाट विद्युत् निर्यातको बाटो खुलेको हो। भारतीय एक्सचेन्ज मार्केट आईएक्समा २४ घण्टालाई १५१५ मिनेटको ९६ ब्लकमा विभाजन गरी बजारले तय गरेको प्रतिस्पर्धी दरमा विद्युत्को कारोबार गरिन्छ। रियल टाइममा बिजुली बेच्न प्राधिकरण भारतको चिठीको पर्खाइमा अहिले नेपालले डे अहेड नै बिडिङ गरी बिजुली भारत निर्यात गरिंदै भारतले सन् २०२२ मे मा ४५२ मेगावाट किन्ने स्वीकृति दिए यता नयाँ आयोजनालाई स्वीकृति दिएको छैन। तत्कालीन प्रधानमन्त्री शेरबहादुर देउवाको भारत भ्रमणको एक महिनापछि भारत सरकारले थप आयोजना गरी १० आयोजनाको ४५२ मेगावाट निर्यातको स्वीकृति दिएको थियो। प्राधिकरणले ८०० मेगावाटभन्दा बढी आयोजना निर्यातका लागि भारतको स्वीकृति कुरिरहेको छ। त्यसमा दुई सय मेगावाटको मध्यकालीन पीपीएका लागि पठाएको हो। सोलुखोला ८३४२ मेगावाट, सुपर मादी ४२६८ मेगावाट, माथिल्लो बलेफी ए ३४९२ मेगावाट, दोर्दीखोला २६१९ मेगावाट र माथिल्लो चाकु ए १२७९ मेगावाटको आयोजनाको बिजुली मध्यकालीन पीपीएका लागि भारत समक्ष प्रस्ताव गरिएको हो। २०० मेगावाटका ६ आयोजनाको सबै कागजात भारतलाई बुझाई सकेको प्राधिकरणले जनाएको छ। थप विद्युत् निर्यात गर्न प्रसारण लाइन जरुरी दीर्घकालीन विद्युत् खरिद सम्झौता (पीपीए) को पहिलो खुड्किलोका रूपमा भारतसँग प्रारम्भिक सम्झौता भएको छ। तर, कुनकुन आयोजना दिने भन्नेमा प्राधिकरण नै अन्योलमा छ। दीर्घकालीन पीपीए भइहाले पनि नेपालसँग थप विद्युत् निर्यात गर्ने प्रसारण लाइन नै छैन। अहिले ४०० केभीको ढल्केवरमुज्जफपुर प्रसारण लाइन मात्र छ। उक्त प्रसारण लाइनबाट अहिले ८०० मेगावाटको निर्यात हुन्छ। अहिले करिब ४५२ मेगावाट सोही प्रसारण लाइनबाट भारत निर्यात भइरहेको छ। अर्को बुटवल गोरखपुर ४०० केभीको प्रसारण लाइन बनाउन अझै करिब चार वर्ष लाग्छ। तुरुन्तै नयाँनयाँ प्रसारण लाइन आउने सम्भव छैन। यी बाहेक बिहारसँग विद्युत्् व्यापार गर्न १३२ (किलोभोल्टकेभी)का चार प्रसारण लाइन छन्। जसमा रक्सौलपरवानीपुर, कुशाहाकटैया, नानपाराकोहलपुर र मैनियानौतनवा छन्। यसअघि यी लाइनबाट आयात मात्र गरिरहेकामा आगामी वर्षादेखि निर्यात पनि गर्ने नेपालको प्रस्तावमा भारतले सैद्धान्तिक सहमति जनाइसकेको छ। प्राधिकरणले पीटीसी इन्डिया लिमिटेडसँग यही जुनमा ३ सय मेगावाट एक्सचेन्ज बजारमा नै बेच्ने भनेर स्वीकृति मागेको छ। बिहारको प्रतियुनिट विलिङ चार्ज करिब ४५ पैसा पर्छ, त्यो चार्ज तिरेर विद्युत् निर्यातका लागि भनेको प्राधिकरण स्रोत बताउँछ। १३२ केभीका चार लाइन वर्षामा काम नपाएर बस्छन्। किनभने यो समयमा भारतबाट बिजुली आयात हुँदैन। यी प्रसारण लाइनबाट कुनकुन आयोजना प्रस्ताव गर्ने भन्नेमा छलफल भइरहेको प्राधिकरण स्रोत बताउँछ। नयाँ अन्तरदेशीय प्रसारण लाइन नबनेसम्म भएका लाइनको प्रयोगमा प्राधिकरणले जोड दिएको हो। यस्तै, सुदूरपश्चिममा रहेकोे टनकपुर प्रसारण लाइनबाट निर्यातका लागि दुई आयोजनाको प्रस्ताव प्राधिकरणले पठाइसकेको छ। कालांगाघाट ४० र चमेलिया ३८ मेगावाट गरी करिब ७८ मेगावाटको प्रस्ताव पेस गरेको प्राधिकरण बताउँछ।"
प्राधिकरणको निर्णयले यात्रु मर्कामा,"नेपालगन्जबाट दिउँसो १२ बजेपछि ३ महिनाका लागि हवाई उडान गर्न रोक लगाइएको छ। मुगु : नागरिक उड्डयन प्राधिकरणले साउन १४ गतेबाट दुर्गम स्थानका विमानस्थलमा दिउँसो १२ बजेदेखि उडान गर्न रोक लगाउने निर्णय गरेपछि स्थानीय यात्रु मर्कामा परेका छन्। वर्षात्को समयमा हवाई दुर्घटना हुन सक्ने भन्दै प्राधिकरणले तीन महिनासम्मका लागि रोक लगाउने निर्णय गरेको हो। नेपालगन्जबाट दैनिक उडान हुने डोल्पा, सिमीकोट, रारा र बाजुरालगायतका जिल्लाका यात्रुलाई समस्या परेको हो। मुगुको रारा विमानस्थलमा हवाई उडान नभएको साता नै हुन लाग्यो। हवाई यात्राबाट नेपालगन्ज पुग्ने यात्रु रारा विमानस्थलमा हवाईजहाजको पर्खाइमा ताल्चामा कुरिरहेका छन्। बिहान मौसम नखुले पनि दिउँसो १२ बजेपछि भने आकाश खुला हुने गरेको छ। तर प्राधिकरणको निर्णयले गर्दा १२ बजेपछि उडान गर्न मिल्दैन। आफ्नो ट्राभल्सबाट तारा एयरलाइन्सबाट नेपालगन्ज जाने ४३ यात्रु टिकट लिएर जहाजको पर्खाइमा बसेको साता नै भइसक्यो, हेमन रारा ट्राभल्सका बजार व्यवस्थापक शोभबहादुर भामले भने, प्रत्येक दिन १२ बजेपछि दिन खुले पनि जहाज चल्दैन। बिरामी यात्रु भने पर्नु मर्का परेको छ। मुगु कार्मारोङ गाउँपालिका पुलु स्वास्थ्यचौकीमा कार्यरत स्वास्थ्यकर्मी हिमा बुढाको सात महिनाको गर्भ छ। उनको नाकभित्र मासु पलाएर सास फेर्न गाह्रो भएपछि उपचारका लागि नेपालगन्ज जान रारा विमानस्थल आएको एक सातै भए पनि उड्न पाएकी छैनन्। उपचार गर्न जान पाउने होहोइन भन्ने उनी चिन्तामा रहेको सुनाउँछिन्। प्राधिकरणको निर्णयअघिसम्म नेपालगन्जबाट सीता, समिट, तारा एयरलाइन्सले दैनिक एकदेखि दुई उडान भर्दै आएका थिए। नेपाल एयरलाइन्सले भने सातामा दुई दिन उडान गर्दै थियो। सातादेखि रारा विमानस्थलमा कुनै जहाजले उडान गर्न सकेका छैनन्। रारा विमानस्थलको मौसम १२ बजेपछि खुला हुने गर्छ। रारा विमानस्थलका लागि यो निर्णय उपयुक्त नभएको रारा नागरिक उड्डयन कार्यालय ताल्चाका प्रमुख रोमान भट्टराईले बताए। रारा विमानस्थललगायत अन्य विमानस्थलमा यो निर्णयलाई संशोधन गर्नुपर्ने भन्दै संघीय पर्यटनमन्त्रीलाई ज्ञापनपत्रसहित सुझाव दिएको कर्णाली उद्यमी समाजका अध्यक्ष देवीकृष्ण रोकायाले जानकारी दिए।"
नवलपरासीमा २४५ उद्योग व्यवसाय बन्द,"परासी : नवपरासीमा २४५ उद्योग व्यवसाय बन्द भएका छन्। बन्द भएका उद्योगमा वाणिज्यतर्फका १३३ र उद्योगतर्फका ११२ रहेका छन्। सबैभन्दा बढी वाणिज्यतर्फका १३३ वटै व्यक्तिगत व्यवसाय रहेको घरेलु तथा साना उद्योग कार्यालयले जनाएको छ। उद्योगतर्फ सबैभन्दा बढी कृषि तथा वनजन्य उद्योग ४५ र सेवामुलक उद्योग ४५ वटा बन्द भएको कार्यालय प्रमुख गंगाधर पाण्डेयले बताए। त्यस्तै उद्योगतर्फ बन्द हुनेमा २० उत्पादन मुलक र २ पर्यटन उद्योग रहेका छन्। अघिल्लो वर्षको तुलनामा आव २०७९०८० मा नयाँ उद्योग व्यवसाय दर्तासमेत कमी आएको छ। अघिल्लो वर्ष १४०५ उद्योग दर्ता भएकोमा गत वर्ष ५२७ नयाँ उद्योग दर्ता भएका छन्। जिल्लामा ६ हजार ६९३ साना र ५८ लघु गरी कूल ७ हजार ७५१ उद्योग रहेको कार्यालय प्रमुख पाण्डेयले जानकारी दिए। दर्ता भएका उद्योगमा कृषि तथा वन पैदावरमा आधारित बढी छन्। उद्योग बन्द हुनु र नयाँ उद्योग दर्ता नहुनुमा आर्थिक मन्दी, युवाहरु विदेश पलायन प्रमुख कारण रहेको कार्यालय प्रमुख पाण्डेयको भनाइ छ। अघिल्लो वर्ष प्रदेश सरकारले उद्योग दर्तामा लाग्ने शुल्कमा छुट दिएको थियो। अहिले छैन। त्यस कारण पनि दर्तामा कमि आएको हुन सक्छ, उनले भने।"
दाताको सहयोगमा बने मुस्ताङका विद्यालय दाताको सहयोग,"जोमसोम : मुस्ताङका चार स्थानीय तहका सामुदायिक स्कुलको भौतिक संरचना निर्माण गर्न विदेशी दातृ राष्ट्र तथा निकायले सहयोग गरेका छन्। यहाँका चार सामुदायिक माध्यमिक तहका स्कुलको भवन निर्माण विदेशी दातृ राष्ट्र र अन्य दुई सामुदायिक माध्यमिक तहका स्कुललाई विदेशी दातृ निकायको सहयोग रहेको हो। लोमान्थाङमा एक, बारागुङ मुक्ति क्षेत्रमा दुई, घरपझोङमा दुई र थासाङ गाउँपालिकामा तीन सामुदायिक माध्यमिक तहका स्कुल सञ्चालनमा छन्। मुस्ताङको जनहित माध्यमिक स्कुल जोमसोम, योगेन्द्र माध्यमिक स्कुल टुकुचे, जनआदर्श अमरसिंह माध्यमिक स्कुल कोवाङ र जनशान्ति माध्यमिक स्कुललाई भारतीय दूतावासले भवन निर्माण गर्न सहयोग गरेको थियो। लोमान्थाङको छोसेरस्थित दिव्यदीप माध्यमिक स्कुलको भवन बनाउन चिनियाँ दूतावासले सहयोग गरेको जनाइएको छ। मुस्ताङको घरपझोङ गाउँपालिका४ जोमसोमस्थित जनहित माध्यमिक स्कुलको मुख्य भवनको पूर्वाधार निर्माणका लागि भारतीय राजदूताबासले २०६१ सालमा ३ करोड रुपैयाँ बजेट विनियोजन गरेको थियो। जनहित माध्यमिक स्कुलको दुई तले २६ कोठे भवन २०६३ सालमा निर्माण सम्पन्न भएको जनहित स्कुलका प्रअ रामचन्द्र अधिकारीले जानकारी दिए। साविक जिल्ला विकास समितिले ठेक्का सम्झौता गरेको स्कुलको भवन तत्कालीन भारतीय राजदूत प्रणय मुखर्जीले मुस्ताङ आएर उद्घाटन गरेको उनले बताए। थासाङ गाउँपालिका१ टुकुचेको योगेन्द्र माध्यमिक स्कुलको दुईतले २५ कोठे भवन बनाउन भारतीय राजदूतावासले करिब तीन करोड रुपैयाँ आर्थिक अनुदान सहयोग गरेको विद्यालयका प्रअ गोविन्दप्रसाद श्रेष्ठले जानकारी दिए। भारतीय दूतावासले २०७० सालमा अनुदान सहयोग गरेको भवन बनाउन साबिक जिल्ला विकास समितिले ठेक्का सम्झौता गरेको थियो। सो भवन पनि तत्कालीन भारतीय राजदूत मुस्ताङ आएर उद्घाटन गरेका थिए। थासाङ गाउँपालिकाकै जनआदर्श माध्यमिक स्कुलको भवन बनाउन पनि भारत सरकारले नै अनुदान दिएको थियो। स्कुलका निमित्त प्रअ खेम गुरुङले भारतीय दूतावासको सहयोगमा २०६८ सालमा स्कुलको मुख्य भवन बनाउन २ करोड ९७ लाख रुपैयाँ अनुदान सहयोग गरेको बताए। सो भवन पनि साबिक जिविसले ठेक्का लगाएको थियो। यसैगरी मुस्ताङको बारागुङ मुक्ति क्षेत्र गाउँपालिका४ कागबेनीको जनशान्ति माध्यमिक स्कुललाई पनि भारत सरकारले नै सहयोग गरेको विद्यालयका शिक्षक प्रेम गौतमले जानकारी दिए। जनशान्ति स्कुललाई २०६६ सालमा लाइब्रेरी भवनको दुईतले ६ कोठे भवन निर्माण गर्न करिब ८० लाख रुपैयाँ बजेट उपलब्ध गराएको स्कुलका शिक्षक गौतमले उल्लेख गरे। भारतीय दूतावासले स्कुल भवनको संरचना निर्माण गर्न दिएको अनुदानको रकम सबै साबिक जिल्ला विकास समितिले ठेक्का लगाएको हो। उत्तरी चीनको स्वशासित क्षेत्र तिब्बतसँग सिमाना जोडिएको लोमान्थाङ गाउँपालिकाको छोसेरस्थित दिव्यदीप माध्यमिक स्कुललाई भने भारत सरकारले नभई चीन सरकारले आर्थिक अनुदान सहयोग उपलब्ध गराएको थियो। चीनले सो स्कुललाई स्कुलको सभाहल, साइन्स प्रयोगशाला र लाइब्रेरी भवन बनाउन २०६८ सालमा करिब ८० लाख रुपैयाँ बजेट अनुदान सहयोग गरेको स्कुलका शिक्षक कर्मा वाङ्गेल गुरुङले जानकारी दिए। यसका अतिरिक्त थासाङ गाउँपालिका३ लेते र घरपझोङ गाउँपालिका२ मार्फाको माध्यमिक स्कुलको भौतिक संरचना निर्माण गर्न भने विदेशी निकायले आर्थिक अनुदान सहयोग गरेको थियो। मार्फाको जनवाल माध्यमिक विद्यालयको एकतले १२ कोठे भवन बनाउन जापानिज संस्थाले मुस्ताङ विकास सेवा संघ (एमबीएसए) स्थानीय संस्थालाई अनुदान सहयोग उपलब्ध गराएको थियो। यसैगरी थासाङ३ को ज्ञानोदय माध्यमिक स्कुललाई पनि स्कुलको पनि लक्जम्बर देशका नागरिक सहयोगकर्ताले आर्थिक सहयोग गरेका थिए। लेतेस्थित धौलागिरी प्राविधिक शिक्षालयमा भोलेन्टियर सहयोग गर्न आएका उनले २०७३ सालमा विभिन्न माध्यमबाट सहयोग जुटाएर ज्ञानोदय माध्यमिक स्कुललाई भवन बनाउन ८४ लाख बजेट उपलब्ध गराएका थिए। भारत सरकारले उपल्लो मुस्ताङका दुई गुम्बा विद्यालयलाई आर्थिक अनुदान सहयोग गरिसकेको छ। भारतीय दूतावासमार्फत उपल्लो मुस्ताङको छोनुपस्थित नाम्गेल गुम्बा स्कुल र लोमान्थाङस्थित छोदे गुम्बा स्कुलको आवासीय छात्रावास भवन निर्माण गर्न आर्थिक अनुदान दिएको थियो।"
"नेप्से परिसूचक ४१ अंकले बढ्यो,सेयर कारोबार दुई अर्ब नजिक","काठमाडौं : नेप्से परिसूचक दोहोरो अंकले बढेको छ। तीनदिन लगातार ओरालो लागेको सेयर बजार आज दोहोरो अंकले माथि उक्लिएको हो। आइतबार, सोमबार र मंगलबार नेप्से परिसूचक घटेको थियो। यसदिन नेप्से परिसूचक ४१०६ अंकले बढेर २०६०९१ विन्दुमा पुगेको हो। सेन्सेटिभ इण्डेक्स ७४८ अंकले बढेर ३९३०५ विन्दुमा पुगेको छ। २६५ कम्पनीको ५० लाख १० हजार ७१६ कित्ता सेयर १ अर्ब ८८ करोड ८३ लाख २६ हजार ४६९ रुपैयाँमा खरिदबिक्री भयो। कारोबारमा आएका १३ उपसमूहमध्ये १२ को बढ्यो भने १ को मात्रै घट्यो। सेयर बजार दोहोरो अंकले बढेपनि आज कुनै पनि कम्पनीको सेयर सकारात्मक सर्किट लेभलमा कारोबार भएन। कारोबार रकमका आधारमा आईएमई इन्स्योरेन्स कम्पनी शीर्षस्थानमा रह्यो। सो कम्पनीको १५ करोड बढि मूल्यको सेयर कारोबार भयो।"
भेरीबबई आयोजनाको ६२ प्रतिशत काम सम्पन्न,"सुर्खेत : राष्ट्रिय गौरवको भेरीबबई डाइभर्सन बहुउद्देश्यीय आयोजनाको ६२ प्रतिशत काम सम्पन्न भएको छ। २०७१ सालबाट सुरु भएको यो आयोजनाको हालसम्म ६२ प्रतिशत काम सम्पन्न भएको हो। बाँकी रहेको आयोजनाको ३८ प्रतिशत काम पनि अबको तीन वर्षभित्रमा सक्नेगरी काम भइरहेको आयोजनाले जनाएको छ। यो आयोजनाका मुख्य दुई वटा उद्देश्य छन्। पहिलो आयोजनाबाट ४६ मेगावाट विद्युत् उत्पादन गरिनेछ। दोस्रो उद्देश्यअन्तर्गत लुम्बिनी प्रदेशका बाँके र बर्दियामा रहेको ५१ हजार हेक्टर खेतीयोग्य जमिनमा सिँचाइ सुविधा उपलब्ध गराइनेछ। आयोजनाअन्तर्गत पहिलो चरणमा निकै जटिल मानिएको १२ किलोमिटर सुरुङ खन्ने काम सम्पन्न भइसकेको छ। सुरुङ निर्माणको काम सम्पन्न भएसँगै हाल सुर्खेतको चिप्लेस्थित भेरी नदीमा बाँध निर्माण र हात्तिखालमा विद्युत्गृह निर्माणको काम चलिरहेको छ। सुर्खेतको भेरीगंगा नगरपालिकास्थित चिप्लेमा भेरी नदीमा बाँध बाँधेर सुरुङमार्फत भेरीको पानी सुर्खेत र बर्दियाको सिमानामा रहेको बबई नदीमा खसाल्ने योजनासहित धमाधम काम भइरहेको हो। जसअन्तर्गत हालसम्म आयोजनामा ६२ प्रतिशत भौतिक प्रगति भएको आयोजनाका सिनियर डिभिजनल इन्जिनियर लोकनाथ सुवेदीले बताए। दुई वर्षसम्म कोरोना महामारीका कारण आयोजनाको काम प्रभावित भयो आयोजनाका सूचना अधिकारीसमेत रहेका सुवेदीले भने, हालसम्म आयोजनाको भौतिक निर्माणतर्फ ६२ प्रतिशत काम सम्पन्न भइसकेको छ, बाँकी रहेको ३८ प्रतिशत काम पनि ढिलोमा अबको तीन वर्षभित्र सक्नेगरी काम गरिरहेका छौं। हाल सिभिलतर्फ बाँध र विद्युत्गृह निर्माणको काम भइरहेको छ। उनका अनुसार यसतर्फ हालसम्म ४५ प्रतिशत काम सम्पन्न भएको छ। यस्तै, हाइड्रोमेकानिकलतर्फ २५ प्रतिशत र इलेक्ट्रोमेकानिकलतर्फ १२ प्रतिशत काम भएको छ। तोकिएकै समयमा आयोजनाको काम सम्पन्न गर्न छुट्टाछुट्टै ठेक्का सम्झौतामा काम भइरहेको सूचना अधिकारी सुवेदीको भनाइ छ। स्वदेशी लगानीमा निर्माण भइरहेको यो आयोजनाको २०७१ साल चैत १९ गते तत्कालीन प्रधानमन्त्री सुशील कोइरालाले शिलान्यास गरेका थिए। कुल ३६ अर्ब ८० करोड लागतमा निर्माण सम्पन्न हुने अनुमान गरिएको यो आयोजनामा हालसम्म ५४ प्रतिशत आर्थिक प्रगति भएको छ। सुवेदीले भने, दोस्रो चरणको कामअन्तर्गत अबको तीन वर्षभित्रमा भेरीको पानी बबईमा खस्नेछ, त्यसपछि विद्युत् उत्पादन गरेर राष्ट्रिय प्रसारणमा जोड्ने छौं। यस्तै तेस्रो चरणमा भेरीको पानीलाई सिँचाइमा प्रयोग गर्ने योजनासहित काम अगाडि बढिरहेको सुवेदीले जानकारी दिए। सुर्खेतको चिप्लेमा बाँध बनाएर सुरुङमार्फत प्रतिसेकेन्ड ४० घनमिटर भेरीको पानी बबईमा खसाल्ने आयोजनाको लक्ष्य छ। सुवेदी भन्छन्, गत वर्षको बाढीले पनि नदीमा बाँध निर्माणमा समस्या भयो, तर अब कुनै अवरोध नआएमा अबको तीन वर्षभित्र सबै काम सक्ने तयारीमा छौं। तोकिएकै समयमा काम सम्पन्न गर्नेगरी धमाधम काम भइरहेको उनले बताए। भेरीको पानी बबई नदीमा खसाल्नका लागि चिप्लेमा बाँध निर्माणको काम भइरहेको छ। जहाँ १ सय १४ मिटर लामो र १४ मिटर अग्लो ब्यारेज बनाइनेछ। आयोजना सञ्चालन हुँदा सुर्खेतको भेरीगंगा, गुर्भाकोट र लेकबेंसीको ३२ हेक्टरभन्दा बढी जग्गा डुबानमा पर्छ। त्यसकारण पनि आयोजनाले प्रभावित स्थानीयलाई मुआब्जा वितरण गरिसकेको छ। भौतिक विकासमा पछाडि परेको कर्णालीका लागि यो आयोजना सञ्चालनमा आए समृद्धिको ढोका खुल्ने अपेक्षा गरिएको छ। यो कर्णालीमा हाल निर्माणाधीन सबैभन्दा ठूलो आयोजना हो। यसकारण पनि कर्णालीवासीले यसलाई समृद्धि र विकासको मेरुदण्डका रूपमा लिएका छन्।"
कोरिया पठाउने भन्दै अनुमतिबिना तालिम,"इलाम : इलाममा युवालाई कोरिया पठाउने भन्दै तालिम दिँदै आएको एस स्किल ट्रेनिङ सेन्टरको क्रियाकलापप्रति वैदेशिक रोजगार विभागले चासो देखाएको छ। सेन्टर इलाम नगरपालिका ७ स्थित ठूलो टुँडिखेल छेउमा रहेको छ। विभागका महानिर्देशक मदन दाहालले इलामका प्रमुख जिल्ला अधिकारी श्रवणकुमार पोख्रेललाई केही दिन पहिले फोन गरेर वैदेशिक रोजगारीको प्रलोभनमा पारी ठगी गरेको लिखित गुनासो र अन्य कुनै प्रमाणसहितको विवरण संकलन गरी विभागमा पठाइदिन भनेका छन्। अनुमति नलिई सीप विकास तालिम सञ्चालन गर्दै आएको एस स्किल ट्रेनिङ सेन्टरलाई प्रचलित कानुनबमोजिम कारबाही गर्न सम्बन्धित नियामक निकाय सीटीईभीटीलाई झन्डै दुई महिना पहिले नै पत्राचार गरिएको थियो। अहिलेसम्म सीटीईभीटीले चासो लिएको छैन। जिल्ला प्रशासन कार्यालयले गत वैशाख २५ गते प्राविधिक शिक्षा तथा व्यावसायिक तालिम परिषद् भक्तपुर सानोठिमीलाई पत्र पठाएको थियो। इलामका प्रमुख जिल्ला अधिकारी, जिल्ला प्रहरी कार्यालय, घरेलु तथा साना उद्योग कार्यालय, शिक्षा विकास तथा समन्वय इकाइ र करदाता सेवा कार्यालय इलामका प्रमुख तथा प्रतिनिधिको टोलीले सुरुमा अनुगमन गरेको थियो। अनुगमनपछि तालिम केन्द्रका प्रोप्राइटर सुरेन्द्रकुमार राईलाई तालिम सञ्चालनको अनुमति पत्रलगायत सम्बन्धित कागज ७ दिनभित्र पेस गर्न निर्देशन दिइएको थियो। ट्रेनिङ सेन्टरले अनुगमनपछि विज्ञप्ति निकालेर तालिमका लागि सबै प्रकारको अनुमति लिएको दाबी गरेको थियो। प्रमुख जिल्ला अधिकारी पोख्रेलका अनुसार कागजात पेस गर्न समय दिए पनि सेन्टरले कागजात बुझाउन सकेन। सेन्टरले झापाको कुनै कम्पनीसँगको करारपत्र पेस गरेको थियो। पोख्रेलले भने, सेन्टरले हामीलाई चाहिने कागज पेस गर्न सकेन, झापातिर सञ्चालन अनुमति पाएको एउटा तालिम संस्थाको करार गरेको कागत पेस गर्यो, जुन कानुनसम्मत छैन। प्रशासनले प्रमाणसहित कागजात पठाए पनि सीटीईभीटी भने कारबाहीका लागि अघि बढेको छैन। सुरुमा प्रतिव्यक्ति ९१ हजार एक सय रुपैयाँ उठाएर तालिम गराएको सेन्टरले थप रकम नलिएको दाबी गरेको छ। सेन्टरले तीन सयभन्दा बढीलाई तालिम दिएको बुझिएको छ। उक्त केन्द्रले तालिममा सहभागीलाई विभिन्न चरणमा गरी काठमाडौं लगेको छ। स्किल टेस्टका नाममा त्यहाँ पनि रकम असुलेको पीडितको गुनासो छ। श्रम, रोजगार तथा सामाजिक सुरक्षा मन्त्रालयले विज्ञप्ति निकालेर वैदेशिक रोजगारमा जान गरिने सबै क्रियाकलाप विभागमा दर्ता भएको संस्थाले मात्रै पाउने प्रस्ट पारेको छ।"
अनुदान मल महँगोमा बेच्नेलाई जरिबाना,"पोखरा : अनुदानको मल बढी मूल्यमा बिक्री गर्ने व्यवसायी र सहकारीलाई पोखरामा कारबाही गरिएको छ। नेपाल सरकारले अनुदानमा उपलब्ध गराएको मल बढी मूल्यमा बिक्री वितरण गरेका पोखराको अमरसिंह चोकको सुलभ कृषि सामग्री पसल र शिवालय चोकमा रहेको उपभोक्ता सहकारी संघलाई २०२० हजार रुपैयाँ जरिबाना गरिएको पोखरा महानगरपालिका कृषि महाशाखा प्रमुख मनहर कडरियाले जानकारी दिए। सुलभ पसलमा रहेको मल जफत गरिएको छ। अनुदानको मल बिक्री गर्ने अनुमतिसमेत नभएको सुलभ पसलमा रहेको युरिया २५, डीएपी ६ र पोटास ५ बोरा जफत गरिएको महानगरको कृषि महाशाखाले जनाएको छ। जफत गरिएको मल साल्ट ट्रेनिङ कर्पाेरेसनमा फिर्ता गरिएको छ। यस पसललाई उपभोक्ता संरक्षण ऐन, २०७५ अनुसार २० हजार जरिबाना गरिएको महाशाखाले जनाएको छ। अनुगमनका क्रममा अनुदानको मल तोकेको मूल्यभन्दा १५ रुपैयाँ बढीमा बिक्री गरेको पाइएपछि त्यस्ता पसललाई कारबाही गरिएको हो। अनुदानको मल तोकेको मूल्यभन्दा बढी मूल्यमा बिक्री गरेको, आफ्नो कार्य क्षेत्रभन्दा बाहिर बिक्री गरेको आधारमा उपभोक्ता सहकारी संघलाई कारबाही गरिएको कृषि महाशाखा प्रमुख कडरियाले जानकारी दिए। पोखरा महानगरपालिका मल वितरण व्यवस्थापन समितिका संयोजक महानगर उपप्रमुख मञ्जुदेवी गुरुङको नेतृत्वको टोलीले अनुगमन गरेको थियो। कास्कीका प्रमुख जिल्ला अधिकारीसहित बसेको बैठकले दुवै पसल र सहकारीलाई २०२० हजार रुपैयाँका दरले जरिबाना गर्ने निर्णय गरेको थियो। पोखरा महानगरले सहकारी संघको अनुदान मल बिक्रेता अनुमति खारेज गर्ने निर्णय गरेको छ ।"

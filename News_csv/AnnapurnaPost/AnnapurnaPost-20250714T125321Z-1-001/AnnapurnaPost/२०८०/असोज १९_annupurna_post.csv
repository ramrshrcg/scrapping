शीर्षक,विवरण
राष्ट्रपति किन पर्छन् विवादमा ?,"नेपालको संविधानले राष्ट्रपतिलाई मुलुकको राष्ट्राध्यक्षको रूपमा लिएको छ। २०७२ सालयता संख्याका हिसाबमा तीन जना राष्ट्रपतिको भूमिका हेरिसकिएको छ। पहिलो राष्ट्रपति डा रामवरण यादव तुलनात्मक रूपमा कम विषयमा मात्र विवादित हुनु पर्यो। पहिलोभन्दा दोस्रो राष्ट्रपति विद्यादेवी भण्डारी बढी विवादित बनेको देखियो। वर्तमान राष्ट्रपति रामचन्द्र पौडेल त शपथग्रहण गरेलगत्तै विवादित बन्न थालेको अवस्था छ। राष्ट्रपतिहरू विवादित हुनुमा सरकार (मन्त्रिपरिषद्) र विभिन्न राजनीतिक दलहरू नै बढी जिम्मेवार छन्। १ संविधानको पालन र संरक्षण गर्नु राष्ट्रप्रतिको प्रमुख कर्तव्य भएको संविधानमै उल्लेख छ। विडम्बना मान्नुपर्छ, राष्ट्रपतिले संविधानको संरक्षण गर्न नसकेको कारणबाट राष्ट्रपति संस्थाको गरिमा घटेको छ। २ राष्ट्रपतिले संविधानको संरक्षण गर्न नसकेको तथ्य सर्वोच्च अदालतबाट भएको फैसलाबाट प्रमाणित भएको छ। संविधानको संरक्षक त राष्ट्रपतिभन्दा पनि सर्वोच्च अदालत पो रहेछ भन्ने देखियो। ३ राष्ट्रपतिहरू कुनै अमुक दलप्रति विशेष लगाव राख्नाले नै विवादित हुनु परेको हो। मुलुकको राष्ट्राध्यक्षको रूपमा तटस्थ भूमिका निर्वाह गरे विवादित हुनु पर्दैन। ४ राष्ट्रपतिलाई विवादमा ल्याउने काम प्रायः सरकार (मन्त्रिपरिषद्)ले गर्छ। तीनवटै राष्ट्रपतिहरूलाई विवादमा तान्ने काम सरकारबाटै भएको जगजाहेर छ। ५ मन्त्रिपरिषद्को सिफारिसलाई कार्यान्वयन गराउन राष्ट्रपतिलाई बाध्य पारिनु हुँदैन। राष्ट्रपतिलाई गैरसंवैधानिक कार्य गराउन सत्ताधारी दलले जोडबल गर्नु हुँदैन। राष्ट्रपतिको भूमिका कस्तो हुनुपर्छ भन्ने सोचको विकास पनि हुन सकेको छैन। पर्याप्त बहस पनि हुन सकेको छैन। (अर्याल, वरिष्ठ अधिवक्ता हुन् )"
शिक्षामा राजनीति,"शासकले शिक्षकमाथि राजनीतिको झोला भिराएर राज गर्न थालेपछि शिक्षाको गन्तव्य कसरी स्पष्ट हुन्छ ? तपाईं के काम गर्नुहुन्छ ? म मावि तहको स्थायी शिक्षक ! प्रश्नकर्ताले बिल्कुलै बेवास्ताको भाव प्रस्तुत गर्छन्। उनको मस्तिष्कको शब्दकोशका शब्द, पद, पदावली सबै समाप्त हुन्छन्। एकैछिनमा अर्का सरकारी कर्मचारीजस्तै देखिने मानिस उक्त चिया पसलमा आइपुग्छन्। धैर्यको बाँध तोडेर उनी सोध्छन्हजुर सरकारी सेवामा हुनुहुन्छ जस्तो देखिनुहुन्छ ? हो, म मन्त्रालयमा छु। अनि, हजुर कुन पोस्टमा हुनुहुन्छ ? म अहिले त्यहाँ अधिकृत छु। प्रश्नकर्ता आपू बसेको स्थानबाट अलिकति सर्छन्। हातले भाउ लाउँदै भन्छन्, सर बसौं न। अनि, सर दूधवाला चिया कि कफी के लिनुहुन्छ ? के मगाऊँ ? पहिलो कुरा, प्रश्नकर्ताको मथिंगलमा आफ्ना बालबच्चाका गुरुप्रति घृणाको भण्डार छ। दोस्रो कुरा, उनी आफ्नो सन्तानको पढाइलाई कठोर पहाड जत्तिकै महत्त्व दिन्छन् तर उसको गुरुलाई निरीह पेसामा आबद्ध कमजोर पात्रको दर्जा दिन्छन्। शिक्षकहरू समाज, शासक अनि नवपुस्ताको पृथक् चिन्तनका बीचको भयबाट गुज्रिरहन्छन्। कक्षाकोठामा सबै विद्यार्थी असल, गुनी र गुणवान् हुँदैनन्। मुलुक चाहिँ जीविकाको सबाललाई मुख थुनेर, पेट बाँधेर, पीडा बोकेर कक्षामा आदर्शका वाणी सिकाउन अह्राउँछ। आफैं बेखुसी शिक्षकले देशभित्रै सम्भावना छन् भन्ने भाष्यलाई कसरी जबर्जस्ती घोकाउने ? आपूभन्दा कमसल शैक्षिक स्तरको कच्चा अनुभव अर्थात् अल्पज्ञाताले आफ्नो स्वाभिमानलाई नियन्त्रण गरिरहँदा शिक्षक कसरी सन्तुष्ट रहने ? संस्थागत भ्रष्टाचारको चक्रव्यूहमा मुट्ठीभरका शासकहरूले शक्ति दोहन गरिरहँदा शिक्षा अराजक र मार्गच्युत बन्दै गएको भय छ। शासकले शिक्षकमाथि राजनीतिको झोला भिराएर राज गर्न थालेपछि शिक्षाको गन्तव्य कसरी स्पष्ट हुन्छ ? शिक्षण पेसा केवल पेसा नभएर मुलुक निर्माणको प्रमुख जग हो। कुनै पार्टीको झोला बोकेर, नेताको दैलो कुरेर बस्न विवश बनाउने नीति र कानुनका बीचमा च्यापिएर असल शिक्षक बन्न सक्दैन। यो मुलुकको संवेदनशील विषय हो। समस्या कहाँ छ ?: कक्षामा हुनुपर्ने शिक्षक र अस्पतालमा हुनुपर्ने डाक्टरहरू सडकमा हुनुपर्ने बाध्यतालाई राज्यले सिर्जना गरेको हो। मुलुक निषेधको राजनीतिका कारण रचनात्मक चिन्तनमा छैन। शक्तिको दोहन गर्ने पद्धतिले प्रश्रय पाउँदा संस्थागत भ्रष्टाचारको कालो बादल मडारिहेकै देखिन्छ। वस्तुतः साम्प्रदायिक शक्ति विभाजनको परिस्थिति बन्नुमा राज्यको सत्तास्वार्थ, गुट र विभेदमुखी राजनीति दोषी छ। सरकार करको आतंकभित्र जनताको ढाडमा चढेर मानवताको ढोल पिटिरहन्छ। क्रान्ति र सफलताको उद्घोषमा डुक्रिएर महँगीको भारी बोकाउँछ अनि स्वाभिमानी वचन बाँच्न लगाउँछ। जात, धर्म, संस्कृतिलाई ढाल बनाउँदा एकता र भाइचाराका जंगेपिलरमा धमिरा लागिरहेको देखिन्छ। अनि, शिक्षित बेरोजगारका पीडा र सामान्य रोजगारवालाले परिवार धान्नुपर्ने बाध्यताबीचमा सरकार नेपथ्यमा बोल्छ। भीडको शक्तिबाहेक सामाजिक न्यायसमेत सिद्धान्तमा अल्झिएको छ। भूगोल, भौतिक वातावरण, नेपाली समाजको भाइचारा र प्राकृतिक सौन्दर्यमा हामी स्वर्गभित्र रोइरहेका छौं। वितृष्णा, अनियमितता, शक्तिको दुरुपयोग, अत्याचार, परिवारवाद, अवसरवादबाट पीडित जनताले कुण्ठाले भरिएको मुटु बोकेर कतिन्जेल आदर्शको झुटो गीत गाउने ? के देशमा गरिखानेलाई प्रोत्साहन छ ? के मुलुकले विपन्नको चिसो चुल्हो बाल्ने प्रयत्न गरेको छ ? के सरकारी कार्यालय, सरकारी अस्पताल, सरकारी निकायले गुणस्तरीय सेवा दिएका छन् ? के शिक्षा, स्वास्थ्य, वैदेशिक रोजगार आदिका नाउँमा दैनिक रूपमा ठगिइरहेका जनताको पीडालाई नियमन गर्ने व्यावहारिक रणनीति छ ? आज मुलुक विचार र सिद्धान्तका पोका बोकेर सञ्चालित छ तर यथास्थिति र स्वार्थको यथार्थमा विक्षिप्त छ। यहाँ सक्नेले खाने र असक्षमले ठगिने जंगलराज हाबी छ। शक्तिको दुरुपयोग गरेर शिक्षालाई राजनीतिले घाँटी थिचेपछि विद्यालय अनि विश्वविद्यालय राजनीतिको खुलेआम अखडा बनिरहेकै छ। आज हाम्रो देशमा शासक मनोवृत्ति बढ्दै जाँदा अशिक्षितले शिक्षितमाथि कैंची चलाइरहने नीति बनाउनमा लाज मान्दैनन्। कुनै मुलुकलाई बिगार्नु छ भने त्यहाँको शिक्षा र संस्कृतिमा प्रहार गरे पुग्छ। मुलुक यही दुष्चक्रभित्र फसेको प्रतीत हुन थालेको छ। परिणामतः बालकको पहिलो पाठशाला घरले सकारात्मक चिन्तनलाई बोक्न सकेको छैन। शिक्षित जनशक्ति पलायन हुँदासमेत देश दुखिरहेको छैन। शिक्षित बेरोजगारहरूलाई ढाल बनाएर स्थायी प्रक्रिया बाहेकका राहत, करार, निजीलगायत शिक्षकहरूको नियुक्ति प्रक्रियामा खुलेआम मोलमोलाई भइरहेको हुन्छ। स्वयं स्थानीय सरकारद्वारा संस्थागत भ्रष्टाचार बढिरहँदा शैक्षिक समस्यामा राज्यले सुनीति पस्कन सकिरहेको छैन। तात्कालिक परिणाम नदिने शिक्षाप्रतिको दृष्टिकोण नै प्राथमिकता बाहिर छ। असल शिक्षक र राज्य नीति ः कला र विज्ञान अर्थात् ज्ञान र यसको प्रदर्शनमा रमाउनेहरू मात्रै असल शिक्षक बन्छन्। यसर्थ शिक्षक युगानुकूल अध्यावधिक हुनुपर्छ। बालबालिकालाई पढाउनेभन्दा बढी तिनलाई नै पढ्ने हुनुपर्छ। भनिन्छ एउटा असल शिक्षकले बालकलाई पानापाना पढ्न सक्नुपर्छ। अन्य पेसामा ज्ञान ग्रहण गरेर पुग्न सक्छ तर त्यसलाई साँधेर विद्यार्थीमाझ प्रस्तुत गर्न अनि नतिजा दिन सक्ने बन्नु नै शिक्षक हुनु हो। आपूलाई हेरेर शिक्षार्थीले नक्कल गर्ने हुँदा अनुकरणीय नभए शिक्षकमाथि लाञ्छनाको भय रहन्छ। यसर्थ शिक्षक धेरै किसिमका हुन्छन् तर असल र सफल शिक्षकले शिक्षा र समाजलाई एकसाथ सुधार गर्ने खुबी राख्छ। शिक्षकले चेतना र चिन्तनको दीप बाल्न सक्छ। समाजको ऐना बनेर पेसाप्रति बफादार हुँदै गर्दा मुलुकको जग निर्माता बन्ने सौभाग्य उसैका हातमा छ। शिक्षकले नेता, इन्जिनियर, पाइलट, विशिष्ट ओहोदाका व्यक्तित्वहरूलाई कखरा सिकाउँछ। तथापि, अधिकृतले मावि प्रथम श्रेणी अर्थात् सहसचिव सरहका व्यक्तित्वलाई कसरी नियमन गर्लान् ! तिनको शैक्षिक योग्यता र न्यायोचित स्वीकारोक्तिको मान्यताका सन्दर्भमा राज्यले विधान, नीति र कानुनलाई बदलेर भए पनि सामाजिक न्यायलाई स्थापना गर्न सक्नुपर्छ। मुलुकमा राजनीतिक परिवर्तनको एउटा लहड अवश्य चल्यो तर शिक्षाको जग झन्झन् कमजोर बन्दै गयो। विशेषतः २०६२०६३ पश्चात् शिक्षाको परिमाणात्मक उत्पादनार्थ राज्यले विविध नीति र थिति बदल्दै गयो तर गुणात्मक विकासमा रचनात्मक निकास दिनै सकेन। नेतृत्वको मथिंगलमा शिक्षाप्रति हेर्ने दृष्टिकोण कमजोर हुँदा शिक्षालाई सधैं चक्रव्यूहभित्र थुनिएको छ। संविधानतः समाजवादउन्मुख शिक्षाको पहुँच विकासको अर्थ भौतिक सुधारमात्रै होइन। वास्तवमा देशमा शिक्षकका अनेकन् वर्ग निर्माण गरेपछि शैक्षिक जनशक्तिको मन विभाजित बन्यो। एकै विद्यायलमा उही र उसैगरी काम गर्ने शिक्षकहरूको तलबमा समानता छैन। श्रम, सीप र पसिनाको कदर नहुँदा कर्मठ शिक्षकहरूमा निराशा छ। निजी, करार, राहत, अनुदानलगायतका कोटा पद्धतिलाई अन्त्य नगरेसम्म विद्यालयीय शिक्षक नियुक्ति प्रक्रिया अन्योलपूर्ण रहिरहने देखिन्छ। अर्कातिर शिक्षाको जगका रूपमा रहेको बालविकासका शिक्षकमाथि श्रमशोषण भएका सन्दर्भ छन्। अतः सार्वजनिक शिक्षालाई सुधार्न केवल स्थायी प्रक्रियाबाट शिक्षक नियुक्त गर्ने तथा राजनीतिक दुष्प्रभावरहित स्वच्छ निकाय बनाउने नीतिको खाँचो छ।"
"छिपछिपे ज्ञान, टालटुले समाधान","पार्टी कब्जाको होडमा हामी छौं; तर जनता पार्टीबाट टाढाटाढा हुँदैछन्, नेपाली कांग्रेसका नेता अर्जुननरसिंह केसीको यो भनाइ नेपालका सबै दल र नेताहरूले गम्भीर भएर मनन् गर्नुपर्ने अवस्था छ। विधिको शासन भनिएको लोकतन्त्र देशमा हुँदा पनि संवैधानिक आयोगहरूदेखि दलीय नेता हुँदै कर्मचारीतन्त्रसम्म लोकतन्त्रको लिकमा चलेका छैनन्। २०४६ सालमा बहुदलीय शासन व्यवस्था आएपछिका ३४ वर्षसम्म सुशासन नारामा सीमित भएर सायद जनतामा समेत अनुशासन हराउन थालेको छ। देशको विकास हुनुको सट्टा नेता र तिनका आफन्तको मात्रै विकास हुनुले पनि जनताले सीमा नाघ्न थालेका हुन्। सरकारको नेतृत्व गर्न पुग्ने सबै दल कुनै न कुनै कारणले लिक बाहिर पुग्नाले नागरिक बने पनि जनताले आफूलाई लिकभित्र राख्न नसकेको स्पष्ट देखिन्छ। सडकमा हुँदा त आश्वासन बाँड्छन् नै नेताहरू। अनि सरकारमा पुग्नेका आलोचना गरेरै आफ्नो भविष्यको गाँठोसमेत फुकाउँछन्। नेपाललाई स्विट्जरल्यान्ड र सिंगापुर बनाउने नेताहरूको कमी भएन। कति ठाउँमा बाटो खुले खुले, कति सडक कालोपत्रे भए भए, कति ठाउँमा बिजुली बले बले, कति ठाउँमा पुलहरू बने बने, कति ठाउँमा अस्पतालहरू निर्माण गरिए गरिए अनि कति ठाउँमा डाक्टरहरू पुगे पुगे, पत्तो नहुनेगरी काम भएका छन् नेताबाट भाषणमा। यस्ता भाषण र आश्वासनले देश बन्ने भए नेपाल उहिले नै स्विट्जरल्यान्ड र सिंगापुरमात्र होइन, ती देशभन्दा बढी विकसित भइसक्थ्यो। कुरो धेरै हुन्छन्। तर कुरोले काम बन्दैन। नागरिकले नेतालाई दिएको एउटा स्वतन्त्रताले हो देशको विकास नभएको। जे बोले पनि हुने स्वतन्त्रता ! बोलेको पूरा गर्नैपर्ने बाध्यता हुन्थ्यो वा त्यो काम नगरे नागरिकले नांगेझार बनाउन मिल्ने अवस्था हुन्थ्यो भने सायद नेपाल यतिबेलासम्म पुरानै हालतमा हुने थिएन। सडकमा रहँदा देश र देशवासीको भविष्य कोर्ने नेताको कुरा गरिसाध्य छैन। मन्त्रीहरू र प्रधानमन्त्री त देश र नागरिकप्रति पूर्ण इमान्दार हुनुपर्ने हो तर छैनन्। ढाँट र छलछाममा बाँच्न पल्किएका नेताहरू जति बेइमान भए पनि कुनै ऐनकानुनले छुँदैन। विडम्बनाले बेरेको यही वास्तविकताभित्र ४० नाघेका नागरिक त जेनतेन स्वदेशमै घिटिक घिटिक बाँचिरहेछन्। युवा पुस्ताले त सबै नेताका नाडी छामिसकेका छन्। को कति बोल्छ र के गर्छ ? ऊसँग देश हाँक्ने दूरदृष्टि छ छैन ? देश विकासका लागि उसँग बुद्धि, विवेक र इच्छाशक्ति छ छैन ? सबै बुझेर नै पढेलेखेका युवा अध्ययनका नाममा अनि नपढेका वा कम पढेका युवा वैदेशिक रोजगारका नाममा विदेशिइरहेका हुन्। सरकारले न गुणस्तरको शिक्षा न स्वास्थ्य प्रवाह गरिरहेछ। न्यूनतम स्वास्थ्य सेवासमेत मुलुकभर पुयाउन सकेको छैन। न सेवाप्रवाह सहज र पहुँचयोग्य बनाउन सकेको छ। लाजैमर्दो त के छ भने २१औं शताब्दीको सूचनाप्रविधिको यो अत्याधुनिक युगमा पनि दुर्गम बस्तीहरूमा नागरिक राज्यका सेवासुविधाबाट वञ्चित छन् जो सास्तीमात्र झेलिरहेछन्। थिति बसाल्नु पर्ने हो तर बेथितिका चाङ छन्। नागरिकको अवस्था सुधार्नुपर्ने हो तर अव्यवस्थाले राज गरेको मुलुकमा बिग्रिने नै बढी हुन्छ, भइरहेछ। विधिविहीनतामा चलेको देशमा भ्रष्टाचार नमौलाएर हुन्छ चाहिँ के ? परिणाम देखाएर प्रिय हुनुपर्ने नेता केही नगरी लोकप्रिय बन्ने दाउ खोज्छन्। खोज्छन् मात्र होइन, साम, दाम, दण्ड, भेद अपनाएर बन्छन्। चुनावमा बाहेक नागरिकलाई भेट्दैनन्। कामविशेषले वा चुनावमा दिएका आश्वासन पूरा गर्देऊ किनकि तिमी सरकारमा छौं भनेर भेट्न आउँदाधाउँदासमेत समय दिँदैनन्। दिइहाले भने एक कानले सुन्छन् अर्को कानले उडाउँछन्। उनीहरूको मतले जितेर मन्त्री भएको हुँ त्यसैले पनि तिनका न्यूनतम आवश्यकता पूरा गर्दिनुपर्छ भन्ने भाव कतै झल्किँदैन। नागरिकमा नयाँ आशा जगाउने नेता छैनन् भन्न मिल्दैन। अघिल्लो संघीय र स्थानीय सरकारका लागि हुने निर्वाचनताका केही युवानेता उदाएकै हुन्। तीमध्ये अधिकांशले क्रमशः पारा देखाइसके, देखाउँदैछन्। बचेखुचेकालाई सत्ता र शक्तिको मात लागेनछ भने केही होला कि ? समग्र वातावरण धुमिल नेपालमा अधिकांश नागरिक यो अपवादलाई आधार मान्ने पक्षमा देखिँदैनन्। राजनीतिक दलका बैठकहरू र तिनका निष्कर्ष अनि कार्यान्वयन हेर्ने हो भने केवल कर्मकाण्डी लाग्छन्। मनदेखि नागरिकको दल बनाउन सक्ने नेता पार्टीहरूमा नभएको आभास भइरहेछ। जनस्तरमा देखिएको वितृष्णा र निराशालाई नेताहरूले केलाउने चेष्टासम्म गरेनन् । यसरी समग्रता केलाउँदा थाहा हुन्छ नेपालको राजनीति गलत ट्र्याकमा छ। योजना त बन्छन् तर सोअनुसार कार्यान्वयन हुँदैनन्। अरू त अरू पिवान अर्थात् प्राथमिकता नम्बर १ मा पारिएका आयोजनासमेत न समयमा सम्पन्न हुन्छन् न विवादरहित। सही ट्र्याकमा कसरी र कहिले आउने हो, पत्तो छैन। जुन बाटोमा जसरी हिँड्नुपर्ने हो, त्यो छैन। तर कालो बादलमा चाँदीको घेरा भने झैं सास रहुञ्जेल आस मार्न पनि हुँदैन। मलाई विश्वास छ, हाल जुन दलमा जोजो नेता छन् तिनले देश चलाउन नसक्ने होइनन्, विकास गर्न नसक्ने होइनन्। उनीहरूले नचाहेका हुन् वा त्यो तहको बुद्धि दिमागमा नछिरेको हो, नछिराइएको हो। देशलाई यसरी नै लथालिंग नछोड्ने हो भने अब सांसद र मन्त्री बन्न मापदण्ड तोकिनै पर्छ। पाठ्यक्रम पढेर त मानिस पूर्ण हुन्न भने नेपालका अधिकांश नेताको औपचारिक शिक्षा के कति र कुन तहको छ त्यो छर्लंगै छ। पढेरभन्दा परेर जान्नेबुझ्ने हुने र देशका लागि गर्ने सम्भावना पनि बलियो हुन्छ, यत्ति हो गर्नु चाहिँ पयो। चुरो कुरो के भने नेताहरूले सर्वप्रथम आफूलाई चिन्नु र बुझ्नु पयो। खासमा जीवन बुझेमात्र जगत् बुझिन्छ। थुप्रै नेतालाई भ्रम छ, मैले नबुझेको केही छैन, नजानेको केही छैन, गर्न नसक्ने केही छैन। होइन, यो जसले भनिरहेछ, उसँग भ्रमबाहेक केही छैन। जान्नेले त्यसलाई प्रयोग गर्छ र परिणाम दिन्छ। बोल्न त अरूले नै बोलिदिन्छन् फलानोले यसो गयो भनेर। एउटै उदाहरण सबै नेता सञ्चारकर्मीका पछि लाग्थे, काठमाडौं महानगरका प्रमुख बालेन साह लागेनन्। फरक शैलीमा आफूलाई प्रस्तुत गरे, उनका पछि सञ्चारकर्मी लागे। जीवनको गहिराइ बुझ्नेले म होइन, हामी भन्छ। आफू मानसम्मान खोज्दैन, अरूलाई सम्मान दिन्छ। आफ्ना लागि जुटाउँदैन, अरूका लागि खर्चिन्छ। सेवाभावले ओतप्रोत हुन्छ। हरहिसाबले फराकिलो बन्छ, खुम्चिँदैन। भविष्यका लागि दौडन्छ, विगतमा अल्झिबस्दैन। वर्तमानलाई अद्यावधिक राख्छ र सोहीअनुसार चौतर्फी आँखा फिँजारेर काम गर्छ, परिणाम दिन्छ। दुःखभित्र सुख देख्छ। समस्याभित्र समाधान भेट्छ। हरक्षेत्र र हरनागरिकमा सम्भावनाको संसार पाउँछ। एक्लै हिँड्दैन, सबैलाई समेटेर अघि बढ्छ। व्यक्तिदेखि विदेशसम्मको सम्बन्ध सुमधुर बनाउँछ। आजसम्म बिग्रिएककै उनीहरूसँग भएको छिपछिपे ज्ञान र टालटुले समाधानले हो। नेपाली नेताहरूले सबैभन्दा पहिले जीवन र जगत् बुझून्।"
नेकोस खेलकुद महोत्सवको उद्घाटन गरिँदै,"काठमाडौं : शनिबार नेपाल खेलकुद महासंघ समाजवादी नेकोसद्वारा आयोजित खेलकुद महोत्सव उद्घाटन हुँदैछ। महोत्सव पूर्व प्रधानमन्त्री तथा नेकपा एकीकृत समाजवादीका अध्यक्ष माधवकुमार नेपालले गर्ने भएका छन्। नेकोसले पत्रकार सम्मेलनको आयोजना गरी महोत्सवको सम्पूर्ण तयारी पूरा भएको जनाएको छ। असोग १३ गतेदेखि सुरु भएको महोत्सव काठमाडौं, ललितपुर, पोखरा र हेटौंमा जारी रहेको बताइएको छ। महोत्सवमा भलिबल, तेक्वान्दो,बुद्धिचाल, सेपाताक्र, स्केटबोर्ड, एथ्लेटिक्स, कराँते, योग खेल, बी बोईङ र फुलकन्ट्याक्ट कराँते गरी १० खेल समावेश गरिएको नेपाल खेलकुद परिषद्का पूर्व सदस्य सचिव तथा महासंघका अध्यक्ष केशवकुमार विष्टले जानकारी दिए। अध्यक्ष विष्टका अनुसार योग खेल असोज १३ र १४ गते पोखरामा भइसकेको छ। १३ दिनसम्म महोत्सवमा कूल एक हजार ६०० खेलाडी सहभागी हुनेछन्। स्वर्ण, रजत र कास्यपदक जित्ने खेलाडीलाई क्रमशः तीन हजार, दुई हजार र एक हजार रुपैयाँ पुरस्कार प्रदान गरिनेछ। प्रतियोगिता सम्पन्न गर्न करिब दुई करोड खर्च लाग्ने आर्थिक विभागका सदस्य प्रविण केसीले जानकारी दिए।"
नेपाल महिला कबड्डीमा कास्य पदकमै सीमित,"महिला कबड्डीको सेमिफाइनलमा नेपाल भारतसित पराजित भएको छ । भारतसित पराजित भएसँगै नेपाल कास्य पदकमै सीमित भएको हो । केहीबेर अघि सम्पन्न सेमिफाइनल खेलमा भारतले नेपाललाई ६११७ अङ्कले पराजित गरेको हो । काठमाडौं : चीनको हाङझाउमा जारी १९औँ एसियाली खेलकुदमा नेपालले पहिलो पदक प्राप्त गरेको छ । नेपालले महिला कबड्डीतर्फ कास्य पदक प्राप्त गरेको हो । महिला कबड्डीको सेमिफाइनलमा नेपाल भारतसित पराजित भएको छ । भारतसित पराजित भएसँगै नेपाल कास्य पदकमै सीमित भएको हो । केहीबेर अघि सम्पन्न सेमिफाइनल खेलमा भारतले नेपाललाई ६११७ अङ्कले पराजित गरेको हो । नेपाल समूह बीको उपविजेताका रूपमा सेमिफाइनल प्रवेश गरेको हो । यस्तै भारत समूह ए को विजेता बन्दै सेमिफाइनलमा प्रवेश गरेको हो । सेमिफाइनमा प्रवेश गरेसँगै नेपालले जारी एसियाली प्रतियोगितामा कम्तिमा कास्य पदक पक्का गरेको हो । कबड्डीमा सेमिफाइनल पुग्ने चारवटै टोलीले पदक प्राप्त गर्ने प्रावधान छ । महिला कबड्डीतर्फ नेपालले पहिलोपटक एसियाली खेलकुदमा भाग लिएको हो । नेपाल रहेको समूह बी मा इरान र बङ्गलादेश रहेका थिए । इरान समूह बीको विजेताका रूपमा प्रतियोगिताको सेमिफाइनलमा प्रवेश गरेको छ । इरानले अहिले समूह ए को उपविजेता चाइनिज ताइपेईसित प्रतिस्पर्धा गर्दै छ । यसअघि नेपालले पहिलो खेलमा सोमबार बङ्लादेशलाई ३७२४ अङ्कले पराजित गरेको थियो भने दोस्रो खेलमा मङ्गलबार इरानसित १९४३ अङ्कले पराजित भएको थियो । नेपाली टोलीमा मेनुकाकुमारी राजवंशी (कप्तान), मानमती विष्ट, जयन्ती बडु, सुनिता थापा, रबिना चौधरी, अनुजा कुलुङ राई, गङ्गा घिमिरे, नितु गुरुङ, इशा राई, अर्पणा चौधरी, सिर्जना थारु र कलावती पन्त रहेका थिए । टोलीका प्रशिक्षकमा विष्णुदत्त भट्ट रहेका थिए । रासस"
पाकिस्तानले नेदरल्यान्ड्सलाई ८१ रनले हरायो,"काठमाडौं : एक दिवसीय विश्वकप क्रिकेटमा पाकिस्ताजले विजयी सुरुवात गरेको छ। हैदरावादमा भएको खेलमा पाकिस्तानले नेदरल्यान्ड्सलाई ८१ रनले पराजित गरेको हो। टस हारेर ब्याटिङको निम्तो पाएको पाकिस्तानले ४९ ओभरमा अलआउट हुँदै २८६ रन बनाएको थियो। जवाफी ब्याटिङ गरेको नेदरल्यान्ड्स ४१ ओभरमा अलआउट हुँदै २०५ रनमात्र बनाउन सक्यो। नेदरल्यान्ड्सका लागि बस दी लिदीले सर्वाधिक ६७ रन बनाए। त्यस्तै विक्रमजित सिंहले ५२ र लोगन वान बिकले २८ रनमा अविजित रहे। पाकिस्तानलाई जिताउन हरिसले ३ विकेट लिए भने हसन अलीले दुई विकेट लिए। बाँकी सहिन अफ्रिदी, इफ्तीखार अहमद, मोहम्मद नवाज र सदाव खानले एकएक विकेट लिए। त्यसअघि ब्याटिङ गरेको पाकिस्तानका लागि मोहम्मद रिजवान र साउद सकिलले समान ६८६८ रन बनाए। मोहम्म नावाजले ३९ रन बनाउँदै सदाव खानले ३२ रन बनाए। पाकिस्तानलाई अलआउट बनाउन बस दीले ४ विकेट लिए भने कोलिनले दुई विकेट लिए।"
विशालको दुर्लभ कीर्तिमान,"हाङचाओ : चीनको हाङचओमा जारी १९औं एसियाली खेलकुदको भारोत्तोलनमा नेपालका विशालसिंह विष्टले दुर्लभ कीर्तिमान स्थापित गरेका छन्। चियोसन स्पोर्ट्स सेन्टर जिम्न्याजिममा बिहीबार भएको पुरुष ९६ केजी तौलसमूहमा विशालले तीन राष्ट्रिय कीर्तिमानसहित कुनैपनि नेपाली खेलाडीले कुलमा पहिलोपटक ३०१ केजी वजन उठाउने अर्को दुर्लभ कीर्तिमान पनि स्थापित गरेका हुन्। यसअघि कुनै पनि नेपाली भारोत्तोलकले कुनै पनि तौलसमूहमा जम्मामा तीन सय केजीसम्मको भार बहन नगरेको भारोत्तोलन टोलीका व्यवस्थापकसमेत रहेका नेपाल भारोत्तोलन संघका अध्यक्ष रामकृष्ण श्रेष्ठले जानकारी दिए। विशालले स्न्याचमा १३३ केजी, क्लिन एन्ड जर्कमा १६८ केजी र कुलमा ३०१ केजी भार बहन गर्दै आफ्नै नाममा रहेको राष्ट्रिय कीर्तिमानमा सुधार गरेका थिए। स्न्याचमा १२६ केजी, क्लिन एन्ड जर्कमा १६५ केजी र कुलमा २९१ केजीको राष्ट्रिय कीर्तिमान विशालकै नाममा थियो। उनले उक्त कीर्तिमान केही साताअघि साउदी अरेबियाको रियादमा भएको विश्व भारोत्तोलन च्याम्पियनसिपमा बनाएका थिए। स्न्याचमा भने विशालले दोस्रो लिफ्टमा नै १२७ केजी तौल उठाउँदै राष्ट्रिय कीर्तिमान स्थापित गरिसकेका थिए। पहिलो लिफ्टमा विशालले १२१ केजी तौल उचालेका थिए। त्यस्तै क्लिन एन्ड जर्कमा विशालले पहिलो लिफ्टमा १६१ केजी वजन उठाएका थिए। दोस्रो लिफ्टमा विशालले १६८ केजी वजन उचालेर राष्ट्रिय कीर्तिमान रचेपछि तेस्रो लिफ्टमा कीर्तिमान सुधार गर्ने प्रयासमा १७५ केजी तौल लोड गर्न लगाएका थिए। त्यसमा उनी सफल भएनन्। नेपालबाट पाँच खेलाडी सहभागी भारोत्तोलनमा नेपालको अन्तिम दिन शनिबार सागर भण्डारीले चुनौती प्रस्तुत गर्ने छन्। यसअघि विकास भट्ट र शारदा चौधरीले नेपालको चुनौती प्रस्तुत गरिसकेका छन्।"
"पाकिस्तान पराजित, फाइनलमा भारत र अफगानिस्तान भिड्ने",काठमाडौं : एसियन गेम्सको पुरुष क्रिकेटतर्फको फाइनलमा भारत र अफगानिस्तान भिड्ने भएको छ। पाकिस्तानलाई चार विकेटले हराएसँगै अफगानिस्तानले फाइनल यात्रा सुनिश्चित गरेको हो। पाकिस्तानले ११५ रनको दिएको लक्ष्य अफगानिस्तानले १३ बल अगावै ६ विकेटको क्षतिमा पूरा गर्यो। यसअघि टस हारेर ब्याटिङ गरेको पाकिस्तानले १८ ओभरमा अलआउट हुँदै ११५ रन बनाएको थियो। आज विहान भएको खेलमा बंगलादेशलाई ९ विकेटले पराजित गर्दै भारत फाइनल पुगेको थियो। टस हारेर ब्याटिङको निम्तो पाएको बंगलादेशले निर्धारित ओभरको खेलमा ९ विकेट गुमाएर ९७ रन बनाएको थियो। भारतले ९२ ओभरमा उक्त लक्ष्य पूरा गरेको थियो। भारतका लागि रितुराज गाइकवार्डले ४० र तिलक बर्माले ५५ रनको अविजित पारी खेल्दै भारतलाई जित दिलाएका थिए।
गणेश सेमिफाइनल चरणमा,हाङचाओ : १९औं एसियाली खेलकुदअन्तर्गत क्यानोइङमा नेपालका गणेश गुरुङ शुक्रबार हुने सेमिफाइनल चरणका लागि छनोट भएका छन्। दुई चरणको हिट्समा सहभागी भएका गणेश सेमिफाइनल चरणमा पुगेका हुन्। क्यानोइङमा १६ खेलाडी सेमिफाइलमा पुग्ने प्रावधान छ। गणेश पहिलो हिट्समा १६ खेलाडी सहभागी भएकोमा १४औं भएका थिए। पहिलो हिट्सबाट आठ खेलाडी सेमिफाइनल चरणमा पुगेका थिए। दोस्रो हिट्समा नेपालका गणेशसहित आठ खेलाडीले प्रतिस्पर्धा गरेकोमा उनी सातौं भए पनि छनोट हुन सफल भए। दोस्रो हिट्समा खेलेका सबै खेलाडी सेमिफाइनल चरणमा छनोट भएका थिए। सेमिफाइनल चरणमा १६ खेलाडी छनोट भएका छन्। १६ जनामध्ये १० खेलाडी फाइनल चरणमा प्रतिस्पर्धा गर्ने छन्। बाँकी ६ खेलाडी बाहिरिने छन्। यसैगरी कुस्तीमा नेपालकी सुवाङ्गी दुवे पराजित भएकी छन्। लिनान् स्पोर्ट्स कल्चर एन्ड एक्जिबिसन सेन्टरमा भएको महिला ५७ केजीको पहिलो चरणको खेलमा थाइल्यान्डकी श्रृपाराले सुवाङ्गीलाई ८० ले पराजित गरेकी हुन्। पहिलो राउन्डमा श्रृपाराले ८० अंक जोडिन् भने दोस्रोमा दुवैले अंक बटुल्न सकेनन्।
नेपाल र भारत महिला कबड्डीको सेमिफाइनलमा भिड्दै,"महिला कबड्डीतर्फ नेपालले पहिलोपटक एसियाली खेलकुदमा भाग लिएको हो। नेपाल रहेको समूह बी मा इरान र बङ्गलादेश रहेका थिए। इरान समूह बीको विजेताका रूपमा प्रतियोगिताको सेमिफाइनलमा प्रवेश गरेको छ। काठमाडौं : चीनको हाङझाउमा जारी १९औँ एसियाली खेलकुदअन्तर्गत महिला कबड्डीतर्फ नेपाल र भारत अहिले समिफाइनलमा भिड्दै छन्। नेपाल समूह बीको उपविजेताका रूपमा सेमिफाइनल प्रवेश गरेको हो। यस्तै भारत समूह ए को विजेता बन्दै सेमिफाइनलमा प्रवेश गरेको हो। सेमिफाइनमा प्रवेश गरेसँगै नेपालले जारी एसियाली प्रतियोगितामा कम्तिमा कास्य पदक पक्का गरेको छ। कबड्डीमा सेमिफाइनल पुग्ने चारवटै टोलीले पदक प्राप्त गर्ने प्रावधान छ। महिला कबड्डीतर्फ नेपालले पहिलोपटक एसियाली खेलकुदमा भाग लिएको हो। नेपाल रहेको समूह बी मा इरान र बङ्गलादेश रहेका थिए। इरान समूह बीको विजेताका रूपमा प्रतियोगिताको सेमिफाइनलमा प्रवेश गरेको छ। इरानले आजै समूह ए को उपविजेता चाइनिज चाइपेईसित प्रतिस्पर्धा गर्ने छ। यसअघि नेपालले पहिलो खेलमा सोमबार बङ्लादेशलाई ३७२४ अङ्कले पराजित गरेको थियो भने दोस्रो खेलमा मङ्गलबार इरानसित १९४३ अङ्कले पराजित भएको थियो। नेपाली टोलीमा मेनुकाकुमारी राजवंशी (कप्तान), मानमती विष्ट, जयन्ती बडु, सुनिता थापा, रबिना चौधरी, अनुजा कुलुङ राई, गङ्गा घिमिरे, नितु गुरुङ, इशा राई, अर्पणा चौधरी, सिर्जना थारु र कलावती पन्त रहेका छन्। टोलीका प्रशिक्षकमा विष्णुदत्त भट्ट रहेका छन्।"
सेयर धितो कर्जाको सीमा १५ करोड,"काठमाडौं : मार्जिन प्रकृतिको सेयर धितो कर्जाको सीमा हटाउन लगानीकर्ताले दबाब दिँदै आए पनि नेपाल राष्ट्र बैंकले भने १५ करोड रुपैयाँसम्म कर्जा दिने व्यवस्था गरेको छ। यसअघि १२ करोडको सीमा रहेकोमा नयाँ व्यवस्थाले ३ करोड रुपैयाँ थपेको हो। यसअनुसार अब सेयर धितोमा प्रवाह हुने मार्जिन प्रकृतिको कर्जा एक व्यक्तिले अधिकतम १५ करोड रुपैयाँसम्म पाउने भएका छन्। यससँगै, धितोपत्र बजारमा लगानी गर्ने मुख्य उद्देश्यले स्थापना भएका संस्थागत लगानीकर्ताका लागि यस्तो कर्जाको अधिकतम सीमा २० करोड रुपैयाँ कायम गरिएको छ। यसअघि संस्थागत लगानीकर्ताका लागि कुनै व्यवस्था थिएन। राष्ट्र बैंकले बिहीबार एकीकृत निर्देशन २०७९ संशोधन गर्दै सेयर धितो कर्जा सीमा बढाएको हो। सीमा बढेसँगै सेयर धितो कर्जा रकममा केही वृद्धि हुने र सेयर बजारमा केही सकारात्मक इन्डिकेसन देखिने नबिल बैंकका नायब प्रमुख कार्यकारी अधिकृत (डीसीईओ) मनोज ज्ञवालीको अनुमान छ। यससँगै अब घरजग्गा धितो राखी नयाँ कर्जा प्रवाह गर्दा काठमाडौं उपत्यकाभित्र रियल स्टेट कर्जामा धितो सुरक्षणको फेयर मार्केट भ्यालुबीचको अनुपात (लोन टु भ्यालु रेसियो) बढीमा ५० प्रतिशतसम्म मात्र कायम गर्नुपर्ने भएको छ। यसअघि ४० प्रतिशत थियो। यसले रियल स्टेट कर्जा अलि खुकुलो हुँदा घरजग्गा कारोबार चलायमान हुने अपेक्षा गरिएको छ। तर, निजी आवासीय घरकर्जा र नियमानुसार दर्ता भई सञ्चालनमा रहेका नेपाल सरकारबाट स्वीकृति प्राप्त घर निर्माण व्यवसाय कम्पनीपरियोजनालाई आवासीय घर निर्माणका लागि प्रदान गरिने कर्जाको हकमा यस्तो अनुपात बढीमा ६० प्रतिशतसम्म कायम गर्न सकिने व्यवस्था छ। यसमा परियोजनालाई यसपटक थप गरेको छ। यस्तै, व्यक्तिगत कर्जाको सीमा ५० लाख रुपैयाँसम्म प्रवाह गर्दा लोन टु भ्यालु रेसियो ५० प्रतिशत गरिएको छ। हाल काठमाडौंभित्र ३० प्रतिशत र बाहिर ४० प्रतिशत थियो। यसले कतिपय व्यक्तिगत कर्जालाई आंशिक रकम भुक्तान गर्न वा थप धितो दिनुपर्ने प्रेसरबाट राहत मिल्ने अपेक्षा गर्न सकिन्छ। यसैगरी, केन्द्रीय बैंकले अब २५ लाख रुपैयाँभन्दा माथिको व्यक्तिगत हायर पर्चेज र अटो कर्जाको जोखिम भारित सीमा १२५ प्रतिशत तोकेको छ। यसले अब २५ लाख रुपैयाँभन्दा कमको अटो लोन (सवारी कर्जा) सहज र सस्तो हुने देखिन्छ। यस्तै, राष्ट्र बैंकले कर्जा तथा सापटको ब्याजदर निर्धारण गर्दा एउटै प्रकृतिका कर्जा तथा सापटको ब्याजदर अन्तर २ प्रतिशत बिन्दुभन्दा बढीले फरक नपार्न निर्देशन दिएको छ। यसले बंैकको औसत ब्याजदर र स्प्रेड घट्नेछ। बार्गेनिङ गर्न नसक्ने कर्जा ग्राहकलाई राहत हुने देखिन्छ। काउन्टर साइक्लिकल बफर ०५ कायम यससँगै वाणिज्य बैंकहरूले आव २०८०८१ को अन्त्यसम्ममा काउन्टर साइक्लिकल बफर ०५ प्रतिशत कायम गर्नुपर्ने भएको छ। आव २०८००८१ देखि क्यापिटल एडिक्विसी फ्रेमवर्क २०१५ मा व्यवस्था भए बमोजिमको काउन्टर साइक्लिकल बफर कायम गर्नुपर्ने भनिँदै आएको थियो। यसअघि व्यवस्था गर्ने भनिए पनि हटाइएको थियो। यो व्यवस्थाले कर्जाको अनियन्त्रित प्रवाहलाई नियन्त्रण गर्न मद्दत गर्छ। वित्तीय संकटको तीव्र दबाबको सामना गर्न बैंकलाई सक्षम बनाउने उद्देश्यले यो बफरको व्यवस्था गरिएको केन्द्रीय बैंकको भनाइ छ। तर बैंकर ज्ञवाली भन्छन्, यो व्यवस्थाले बैंकिङ व्यापारको क्षमतामा केही संकुचन हुनेछ। काउन्टर साइक्लिकल बफरको दर अर्थतन्त्रमा हुने समग्र कर्जा विस्तार र कुल गार्हस्थ्य उत्पादनको अन्तरको आधारमा निर्धारण गरिने जानकारहरू बताउँछन्। कतिपय युरोपेली बैंकमा पनि यो ०५ प्रतिशत रहेको पाइन्छ भने बेलायतमा ब्रेक्जिटको निर्णयपछि एक प्रतिशत कायम गरिएको छ। असल वर्गको कर्जा सीमा घट्यो अब बैंकले असल कर्जामा १२५ प्रतिशत मात्र कर्जा नोक्सानी व्यवस्था गरे पुग्ने भएको छ। हालसम्म १३० प्रतिशत कर्जा नोक्सानी व्यवस्था गर्नुपर्ने व्यवस्था थियो। यसले बैंकिङ कर्जा नोक्सानी व्यवस्थामा अलिकति बचत हुने बैंकरको भनाइ छ। डीसीईओ ज्ञवाली यो व्यवस्थाले बैंकको २३ अर्ब रुपैयाँ बचत हुने अनुमान गर्छन्। पुनर्संरचना र पुनर्तालिकीकरणमा थप व्यवस्था शिक्षा, स्वास्थ्य क्षेत्र र दैवी प्रकोपवाट प्रभावित परियोजनालाई समेत १० प्रतिशत ब्याज चुक्ता गराई कर्जा पुनर्संरचना र पुनर्तालिकीकरण गर्न पाउने भएका छन्। यसले उक्त क्षेत्रको कर्जालाई खराब कर्जामा वर्गीकरण हुने वा असुली प्रक्रियामा जानुपर्ने स्थितिमा राहत दिने भएको छ। शयस्तै, लघुवित्त वित्तीय संस्थालाई ५० करोड रुपैयाँभन्दा बढी कर्जा प्रवाह गर्दा क्रेडिट रेटिङ गर्न नपर्ने भएको छ। यसले संस्थाको खर्च बचत हुने देखिन्छ।"

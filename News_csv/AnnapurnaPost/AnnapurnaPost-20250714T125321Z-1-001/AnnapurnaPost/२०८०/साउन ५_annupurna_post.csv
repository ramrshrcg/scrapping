शीर्षक,विवरण
नेपालभारत सम्बन्ध,"नेपालभारत सम्बन्ध प्राचीन छ। गौरवपूर्ण अतीतले भरिएको छ। नेपालभारत सम्बन्ध प्राचीन छ। गौरवपूर्ण अतीतले भरिएको छ। अंग्रेजहरूको उपनिवेश हुनुपूर्व भारतीय उपमहाद्वीपमा पनि विभिन्न स्वतन्त्र राज्य थिए। ती राज्यबीच आपसी तीतामीठा, युद्धशान्ति र संघर्षसम्झौतापूर्ण सम्बन्ध रहेको तथ्य इतिहासको कालखण्डमा भेटिन्छ। नेपालको पनि भौगोलिक विशिष्टता तथा समान आर्थिकसामाजिक परिवेशका कारण हिन्दुस्तानका प्रायः सबै राज्यसँग कुनै न कुनै प्रकारको सम्बन्ध थियो। नेपालका शासकहरूमा किराँतबाहेक सबै राजवंशले पुख्र्यौली थलो हिन्दुस्तानका विभिन्न ठाउँमा भएको देखाएका छन्, यद्यपि त्यसमा विश्वस्त हुन सकिने पर्याप्त आधार भने देखिँदैन। पृथ्वीनारायण शाहले नवनेपालको जग सिर्जना गर्न प्रारम्भ गरेको बखतमा भारतमा अंग्रेजको इस्ट इन्डिया कम्पनीले शक्ति सञ्चय गर्दै विस्तारवादी नीति लिँदा दुवै शक्ति प्रतिस्पर्धी देखिए। शाहकै पालादेखि नेपालमा शासकलाई भारत समर्थक यस्तै अनेकौं विशेषण जोडेर नकारात्मक टिप्पणी गर्ने रोग देखिन थालेको हो तर तिनै विरोध गर्नेहरू शासक बन्दा उनीहरूलाई पनि सोही आरोप लाग्ने गरेको छ, यसको निरन्तरता हालसम्म देखिँदै छ। शाहले विजय अभियान सञ्चालन गर्दा गोरखाकाठमाडौं उपत्यकाको संघर्ष चर्कियो। गोर्खालीविरुद्ध लड्न कान्तिपुरका अन्तिम मल्ल राजा जयप्रकाशले इस्ट इन्डिया कम्पनीसँग सैनिक सहयोग मागे। तत्कालीन इसाई पादरीको समेत सिफारिस भएकाले कप्तान किनलकको फौजले गोर्खालीविरुद्ध धाबा बोल्यो तर सफल हुन सकेन। यसकारण जयप्रकाश मल्ललाई भारत समर्थक भन्ने आरोप लाग्यो। तर, तिनै शाहले उपत्यका र पूर्वी नेपाल विजय गरेपछि अंग्रेजसँग नजिक हुने नीति लिए र सोहीबमोजिम कार्य गरे। यस कार्य प्रयोजनका लागि दीनानाथ उपाध्यायलाई पटकपटक दूत बनाई अंग्रेज हाकिमसमक्ष पठाए। दिव्योपदेशमा पृथ्वीनारायणले चीनसँग भने घनिष्टता राख्नू तर हिन्दुस्तानका शासकसँग चनाखो हुनु भनेको प्रसंगबाट उनलाई अंग्रेज विरोधी थिए भन्ने व्याख्या गरियो। यद्यपि त्यसमा पनि सत्यता देखिँदैन। उनीपछि राजा भएका प्रतापसिंह र उनका भाइ बहादुरबीच द्वन्द्व सिर्जना भयो। फलतः बहादुर भारतको बेतियामा निर्वासित जीवन बिताउन बाध्य भए। सतरञ्जाको पासा पल्टिँदा बहादुर शाह बालक राजा रणबहादुरका नायब भई सत्ताका हर्ताकर्ता हुन पुगे। तिनै नायबको पालामा कम्पनी सरकारसँग नेपालको सन् १७९२ मा व्यापारिक सन्धि हुन गयो। पछि दरबारिया षड्यन्त्रकै कारण रणबहादुरले उमेर पुगेपछि हातमा राजपाट लिए। त्यसबेला बहादुर शाह मारिए। रणबहादुरले चीन बादशाह समक्ष पठाएको जाहेरीमा बहादुरलाई अंग्रेज समर्थक (फिरंगीलाई पुठ दिएको) आरोप लगाए। रणबहादुरले पनि बनारसमा निर्वासित जीवन बिताउनु पयो। स्वामी महाराज रणबहादुरले राजगद्दीको उत्तराधिकारी प्रिय कान्तिवतीतर्फका छोरा गिर्वाणयुद्धलाई राजा बनाई निर्गुणानन्द स्वामी भएका थिए। उनैले नेपालमा प्रभाव पुनः जमाउन अंग्रेजको सदाशयता खोजे। तर, पछि उनै महाराजले नेपाल फर्की आफ्नै हातमा हैकम लिँदा दामोदर पाण्डेलगायतलाई अंग्रेजसँग साँठगाँठ गर्न सन् १८०१ को सन्धि गरेको भन्ने आरोप लगाई दण्डित गरे। रणबहादुरको हत्यापश्चात् भीमसेन थापाकै हातमा ३० वर्षसम्म नेपालको शासन सत्ता पुग्यो। त्यसै कालमा नेपालअंग्रेज युद्ध भई सन् १८१६ को सुगौली सन्धि हुन पुग्यो। सुरुमा अंग्रेजविरोधी देखिएका थापाले अन्तिम समयमा अंग्रेजसँग नजिकिने नीति लिए। थापाको पतनपछि बनेको रणजंग पाण्डे नेतृत्वको सरकारले थापालाई अंग्रेज समर्थक भएको भनी कडा प्रतिवाद गर्दै चीन बादशाहलाई अर्जी पठाए। अंग्रेजविरोधी देखाउन रामनगर काण्ड रचे, जुन उनकै लागि प्रत्युत्पादक ठहरियो। सरकारमा बसेर भारतको विरोध गर्नु उनका लागि श्रेयष्कर भएन, जुन परम्परा अद्यापि छँदै छ। जंगबहादुरको उदयपश्चात् शक्तिशाली हुन पुगेको १०४ वर्षे जहानियाँ राणा शासनमा अंग्रेज (भारत)सँग सम्बन्ध विस्तार गर्ने अनेकौं प्रपञ्च भए। देवशमशेरलाई नेपालस्थित अंग्रेजका आवासीय दूतसँग नजिक भएको दोषारोपण गरी पदच्युत गरेका चन्द्रशमशेरले आफूलाई अंग्रेजभक्त देखाउन कुनै कसर बाँकी राखेनन्। २००७ सालको आन्दोलन गराउनमा पनि राणा शासकहरूलाई अंग्रेज वा भारत समर्थक भएको मुद्दाले सर्वाधिक प्राथमिकता पायो। त्यसपछि बनेको सरकारमा भारतको प्रत्यक्ष हस्तक्षेप भएका अनेकौं उदाहरण देखिए। २००७२०१५ मा बनेका सबैजसो प्रधानमन्त्रीले भारतीय समर्थक भएको आरोप खेप्नु पयो। राजा त्रिभुवनले भारत सरकारकै परामर्शमा मातृकाप्रसाद कोइरालालाई धाप मारेको टिप्पणी भयो। यसबीच बनेका सरकार पनि भारतपरस्त भएका समाचार प्रशस्तै आए। २०१७ पछि राजा महेन्द्रलाई भने त्यति बढी भारतीय समर्थकको पगरी गुथ्नु परेन। पञ्चायतकालमा भारतीय विरोध गर्ने नै देशभक्त हुने र राजाको गुणगान गर्ने नै राजभक्त हुने नयाँ संस्कृतिको बिजारोपण भयो। विरोधीहरू सबैलाई भारतीय समर्थक भनेर पञ्चहरू कहिल्यै थाकेनन्। देशमा भएका सानातिना आन्दोलनलाई पनि विदेशीहरूले उक्साएको भन्ने प्रशस्त टीकाटिप्पणी भए। पञ्चायतभित्रै पनि एकथरीलाई भारत समर्थक भन्ने गरियो। जनमत संग्रह (२०३६) मा बहुदल समर्थकहरूलाई पनि भारतीय दलालको संज्ञा दियो। २०४२ को सत्याग्रहमा पनि भारतीय हात रहेको तथा २०४६ सालको आन्दोलनमा भारतीय समर्थन रहेको चर्चा परिचर्चा प्रशस्तै भए। यी र यस्तै भनाइ, आरोपप्रत्यारोप, दोषारोपण, टीकाटिप्पणी तथा चर्चापरिचर्चामा कति सत्यता छछैन भन्नेको तथ्यांक भेटिँदैन। बरु यसलाई मिथ्यांकका रूपमा बढी नै प्रयोग गरियो। २०४७ पछि बनेको नेपाली कांग्रेसको सरकारले त भारतीयको भनेर लाञ्छना खेप्नु पयो। भारतलाई अनेक गाली गरेर कहिल्यै नथाक्ने कम्युनिस्टहरू पनि शासन चलाउन पुगे। स्मरणीय छ, उनीहरूलाई पनि भारतीय समर्थक बनेको आरोप लाग्यो। महाकाली सन्धिकै कारण एमालेबाट माले जन्मियो। यी सबै घटना हेर्दा जोसुकै र जुनसुकै पार्टीले सरकार चलाए पनि भारतमुखी भएको बात लाग्ने चक्रको चक्कर चलिरह्यो। माओवादी सत्तामा आउनुपूर्व उनीहरू पनि भारतविरोधी भाषण गर्न कहिल्यै थाकेनन्। विधिको विधान तिनै माओवादीबाट प्रधानमन्त्री हुन पुगेका पुष्पकमल दाहाल प्रचण्डप्रति टिप्पणी सबै सञ्चारमाध्यममा आइरहेछ। एक समारोहमा उनले भारतीय नागरिक प्रितम सिंह आफूलाई प्रधानमन्त्री बनाउन कयौंपल्ट दिल्ली पुगेको विवादास्पद अभिव्यक्ति दिएपछि त उनको राजीनामा पनि मागियो। सदन नै अवरोध भयो। उनले गेरुवस्त्र लगाई महाकालेश्वर ज्योतिर्लिंग दर्शन गरेको घटनाले पनि सबैको ध्यान आकृष्ट गयो। नेपालमा सरकार चलाउनेहरूलाई भारत समर्थकको आरोप लाग्ने शृंखलाले किन निरन्तरता पायो ? साँच्चै नै सबै भारतमुखी नै हुन् त ? शासकहरू आफ्नो स्वार्थ वा राष्ट्रिय स्वार्थ केका कारण भारतसँग निकट बन्न पुगे ? अति संवेदनशील र गम्भीर सीमा विवादजस्ता मुद्दा, दुईपक्षीय सन्धि परिमार्जन, कूटनीतिक मर्यादाविपरीतका कार्यहरू, जलस्रोत उपयोगमा व्यवधान, सीमा सुरक्षा बलको ज्यादती यस्तै अरू धेरै मुद्दालाई सशक्त ढंगले किन भारतसमक्ष प्रस्तुत गरेनन् ? यो आरोपमा कथ्य के हो ? तथ्य के हो ? भारतले नेपालमा प्रभाव विस्तार गर्न खोजेको उपज हो वा सरकारमा बस्ने आफ्नै स्वार्थका लागि भारतमुखी बन्न पुगेको हो ? भारतसँग नजिक हुनुपर्ने आवश्यकता हो वा बाध्यता ? यस्तै अहम् सवालको जवाफ खोज्नु पर्ने बेला आएको छ।"
ध्यानको मर्म,"ध्यान यस युगमा बहुचर्चित शब्द बनेको छ। यसका विषयमा मानिसका आआफ्ना धारणा छन्। विभिन्न धर्म सम्प्रदायले पनि आआफ्नो मान्यता, सिद्धान्त र विश्वासअनुसार ध्यानको परिभाषा गर्ने गरेका पनि छन्। ल्याटिन शब्द ध्यान बौद्धिक व्यायामभित्र रहेका विधिमध्येको एउटा विधि हो भन्नेहरू पनि छन्। जापानीहरूका झेन र चीनको च्यान शब्दबाट अपभ्रंश हुँदै आएको शब्द ध्यान हो भन्ने पनि गरिन्छ। यसैगरी, वैदिक युगमा ध्यान शब्दले हिन्दु, बौद्ध, र अन्य पूर्वीय धर्महरूको आन्तरिक स्मरणशक्ति वा चिन्तनको विभिन्न अभ्यासलाई बुझाउँथ्यो। मानिस चेतनशील प्राणी हो र यही चेतनशील मनभित्रको कुनै एक विचार वा छविलाई मनभित्र निरन्तर स्थिर गरी सन्तुलनमा राख्ने प्रक्रिया हो ध्यान। मनमा असंख्य कल्पना तथा विचार एकसाथ चल्ने गर्छन्। हामीले सोच्न पनि नचाहेका अनेकौं कुराहरू पनि मन मस्तिष्कमा खेलिरहेका हुन्छन्। ध्यान, जसले अनावश्यक कल्पना तथा विचारलाई मनबाट हटाएर शुद्ध तथा सकारात्मक सोचतर्फ डोर्याउँछ। मानव सभ्यतासँग जोडिँदै आएको ध्यानका सम्बन्धमा विभिन्न सन्त, महात्मा एवं ऋषिमुनिहरूले आआफ्नो विचार राख्दै आएको पाइन्छ: पातञ्जल योग प्रदीपमा लेखिएको छ: तत्र प्रत्यैकतानता ध्यानम्। अर्थात् जहाँ मन लगाइएको छ, त्यसै वृत्तिमा एकनासले मन लगाइरहनु ध्यान हो। यो एकाग्रता मनमा दोस्रो विचार आएर बाँधित नभएसम्म ध्यान मानिन्छ। यस्तै गोरक्षसंहितामा गुरु गोरखनाथले ध्यानको यस्तो व्याख्या गर्नु भएको छ ः स्मृत्यसेव सर्व चिन्तया धातुरेकः प्रपद्यते। यच्चितै निर्मला चिन्ता तद्विध्यानं यचक्षते।। द्विविधं भवति ध्यानं सकलं निष्कलं तथा। चर्याभेदेन सकलं निष्कलं निर्गुणं भवेत्।। अर्थात् ध्यान सगुणसाकार र निर्गुणनिराकार दुई प्रकारको हुन्छ। सगुण ध्यान गर्नाले अष्टसिद्घि प्राप्त हुन्छन् भने निर्गुण ध्यानबाट समाधिको अवस्था प्राप्त हुन्छ। पतञ्जलि भन्नुहुन्छ, प्रत्याहार सिद्ध गरेर नै ध्यानमा प्रवेश गर्न सकिन्छ। प्रत्याहार सिद्ध गर्नु भनेको चित्तका वृत्तिहरू पूर्णरूपले निरोध भई इन्द्रियहरू सांसारिक रसबाट मुक्त भएको अवस्था हो। गोरखनाथ भन्नुहुन्छ, हाँस्दै खेल्दै ध्यान गर, दिनरात ब्रह्ममा विचरण गर। श्रीकृष्ण र अष्टाबक्र भन्नुहुन्छ, निर्विषय चेतनाको अवस्थामा ध्यान घटित हुन्छ। अष्टाबक्र गीताका अनुसार विषयहरूमा जबसम्म रस रहन्छ, तबसम्म ध्यान (मुक्ति) त्यस व्यक्तिसित निरस रहन्छ। विषय वासना, काम, फलाकांक्षा र व्यवसायसित खेलेर ध्यानको गहनतालाई अनुभवमा ल्याउन सकिँदैन। आचार्य श्री पथिक भन्नुहुन्छ, ध्यान भनेको अमनि दशा हो। स्वयं र वस्तु स्थितिप्रतिको जागरुकता हो। यो न त एकाग्रता हो, न धारणा नै। एकाग्रतामा मन एकाग्र हुन्छ भने धारणामा मन एकोहोरो हुन्छ। ध्यानमा मन हराउँछ। ध्यान स्वयं अर्थात्् आफैंतिर फर्कने यात्रा हो। ध्यानमा सबै बाह्य वृत्तिहरू छुट्छन् तर जागरणको सघनता रहिरन्छ। यसैगरी, योग ग्रन्थहरूमा पनि ध्यानको महिमा यसरी लेखिएको पाइन्छ : अश्वमेध सहस्त्राणी वाजपेय शतानि च। एकस्य ध्यान योगस्य तुलांनार्हन्ति षोडशिम्।। अर्थात्, हजारौं अश्वमेध यज्ञ वा सयकडौं वाजपेय यज्ञको फल ध्यान योगको सोलह भाग जति पनि हुँदैन। अर्थात्, इष्टदेवको ध्यान गर्नाले पूजा, पाठ, यज्ञ, दान, तप, गरेको भन्दा १६ गुना बढी फल प्राप्त हुन्छ। हिजोआज ध्यान केन्द्रहरू ठाउँठाउँमा खोलिएका छन्। सबैले आआफ्नै प्रचारप्रसार गर्ने क्रममा एक ध्यान केन्द्रले अर्को सम्प्रदायको ध्यान केन्द्रको विरोध गरिरहेको र आफ्नो ध्यानलाई मात्र ध्यान र अन्यको ध्यानलाई कमसल, नादान इत्यादि भन्ने गरेको पनि पाइन्छ। फरकफरक धर्म सम्प्रदायहरूले आफ्नो मान्यता, सिद्धान्त, विश्वासअनुसार फरकफरक मत, मान्यता राख्दै जाँदा सत्यको परिपूर्ण व्याख्या नहुन सक्छ। जहाँ थुप्रै मतभेदहरू सिर्जना हुन सक्छन्। कलह सिर्जना भई एकआपसमा अस्तित्वको संघर्ष सुरु हुनसक्छ। जुन ध्यानको उद्देश्य हुँदा पनि होइन र न यो ध्यानको परिभाषाभित्रको कुनै धेय नै हो। ध्यानलाई जे जसरी अथ्र्याइए पनि आफूले आफैंलाई नियन्त्रणमा राखेर संयमतापूर्वक लक्ष्य प्राप्त गर्ने तरिकापूर्ण साधनालाई नै ध्यान भन्न सकिन्छ। चलनचल्तीमा मेडिटेसन शब्द छ। जस (ध्यान)को अर्थ र महŒव निकै गहन छ। यसलाई अध्ययनको रूपमा ग्रहण गर्नेहरू पनि छन्। अनुभवले निखार ल्याएर सर्वत्र छाउनेहरू पनि छन्। ध्यानलाई विशुद्ध शारीरिक तथा मानसिक व्यायामको रूपमा ग्रहण गर्दा औचित्यपूर्ण हुन्छ। ध्यानलाई कुनै धर्म तथा सम्प्रदायसँग जोड्नु हुँदैन। ध्यानको अर्थ एकाग्रतामात्र पनि होइन। एकाग्रताले टर्चको स्पटलाइट सरह मात्र काम गरेको हुन्छ र एउटै ठाउँलाई मात्र उज्यालो बनाउँछ। तर ध्यान त्यो बिजुलीको बल्ब हो जसले चारै दिशामा उज्यालो फैलाउन सक्छ। जुन उज्यालोमा लक्ष्य वरिपरि रहेका राम्रानराम्रा र असलखराबलाई नियाल्न पनि सकिन्छ। ध्यानले मानिसको मनलाई एक निश्चित स्थितिमा पुयाउने अभ्यास गराउँछ र त्यो अभ्यासलाई स्वभावमा परिणत गरिदिन्छ। शारीरिक स्तरमा ध्यानको अभ्यासले नयाँ स्नायु पथहरूको विकास गरी मानसिक एवं शारीरिक स्वस्थताका साथमा सकारात्मक मनोभावमा वृद्धि गराउँछ। ध्यान गर्ने तरिका जति नै भए पनि सबैले चित्तलाई शान्त र स्थिर बनाउन सहयोग गर्ने हो। कल्याणकारी मनोभावहरूको विकासका लागि मानिसले आफ्ना तनावहरूको व्यवस्थापन गर्नु जरुरी हुन्छ। त्यसैले आफ्नो चित्तलाई (मन) शान्त गराउने खालको ध्यानबाट अभ्यासको सुरुआत गर्नुपर्छ। हाम्रा मन र मस्तिष्कमा उत्पन्न चेतनापूर्ण विचार र विकारहरूलार्ई सरल रूपमा व्यवस्थित गर्दै सुखानुभूति प्रदान गर्ने एउटा विधि हो ध्यान।"
महिला विश्वकपः स्पेन र स्वीट्जरल्यान्ड विजयी,"मेलबर्न : बिहीबारदेखि अस्ट्रेलिया र न्युजिल्यान्डमा सुरु भएको फिफा महिला विश्वकपअन्तर्गत समूह बीको दोस्रो खेलमा नाइजेरिया र क्यानडाले गोलविहीन बराबरी खेलेका छन्। अस्ट्रेलियाको मेलबर्नस्थित आमी पार्कमा भएको खेलमा दुवै टिमले गोलका लागि केही अवसर सिर्जना गरे पनि सदुपयोग गर्न सकेनन्। नाइजेरियन खेलाडी डेबोराह अबियोडुनले रातो कार्डको सामना गरेपछि अफ्रिकी टिमले इन्जुरी समयमा १० खेलाडीमा सीमित हुनु परेको थियो। बराबरीसँगै नाइजेरिया र क्यानडाले एकएक अंक बाँडेका छन्। यस्तै, समूह एअन्तर्गत न्युजिल्यान्डको डुनेडिनमा भएको खेलमा स्वीट्जरल्यान्डले फिलिपिन्सलाई २० गोलको नतिजामा पराजित गरेको छ। पहिलो पटक विश्वकपमा छनोट भएको फिलिपिन्सविरुद्ध हाबी बनेको स्वीट्जरल्यान्डका लागि रामोना बच्म्यान र सरेना प्युबेलले एकएक गोल गरे। जितसँगै स्वीट्जरल्यान्डले तीन अंक जोडेको छ। बिहीबार सोही समूहको पलिहो खेलमा न्युजिल्यान्डले नर्वेलाई १० को नतिजामा पराजित गरेको थियो। न्युजिल्यान्डकै वेलिङ्टनमा शुक्रबार भएको समूह सीको पहिलो खेलमा स्पेनले कोस्टा रिकालाई ३० को नतिजामा पराजित गरेको छ। कोस्टा रिकाकी भलेरिया डेल काम्पोले २१औं मिनेटमा गरेको आत्मघाति गोलसँगै स्पेनले अग्रता लिएको थियो। त्यसको दुई मिनेट नबित्दै ऐटाना बोनमाटीले स्पेनको अग्रता दोब्बर पारेकी थिइन्। एस्थर गोन्जालेजले २७औं मिनेटमा गरेसँगै स्पेनले सुरआतमै ३० को अग्रता बनाएको थियो। कोस्टा रिकाको रक्षापंक्तिमाथि हाबी बनेको स्पेनले ४६ प्रहार गरे पनि थप गोल गर्न सकेन। जितसँगै स्पेनले तीन अंक जोडेको छ। भोलि शनिबार अमेरिका र भियतनाम, इङ्ल्यान्ड र हाइटी तथा डेनमार्क र चीन आमनेसामने हुँदैछन्।"
सुनको मूल्य तोलामा ८ सय रुपैयाँले घट्यो,काठमाडौं : नेपाली बजारमा सुनको मूल्य तोलामा ८ सय रुपैयाँले घटेको छ। नेपाल सुनचाँदी व्यवसायी महासंघका अनुसार शुक्रबार सुनको मूल्य ८ सय रुपैयाँले घटेर प्रतितोला १ लाख १२ हजार ८ सय रुपैयाँमा कारोबार भइरहेको छ। बिहीबार प्रतितोला सुनको मूल्य १ लाख १३ हजार ६ सय रुपैयाँ पुगेको थियो। यसदिन तेजाबी सुन प्रतितोला १ लाख १२ हजार २५० रुपैयाँ पुगेको छ। सुनको मूल्य घटेसँगै चाँदी पनि घटेको छ। आज चाँदी १५ रुपैयाँले घटेर १४८० रुपैयाँमा कारोबार भइरहेको छ।
दोलखाबाट छुर्पी निर्यात,"दोलखा : निजी सार्वजनिक क्षेत्रको साझेदारीमा सञ्चालित दोलखा दुग्ध लिमिटेडले वार्षिक १ करोड ३७ लाख ३ हजार रुपैयाँ बराबरको छुर्पी निर्यात गर्दै आएको छ। आर्थिक वर्ष २०७७०७८ को भन्दा धेरै छुर्पी निर्यात गरेको छ। आव २०७७०७८ मा ६ हजार १ सय केजी छुर्पी उत्पादन भएबापत ४७ लाख ८० हजार रुपैयाँको छुर्पी निर्यात गरेको थियो। आर्थिक वर्ष २०७८०७९ मा १२ हजार ६ सय ५० केजी छुर्पी निर्यात गरेको हो। भीमेश्वर नगरपालिका ६ चोथाङस्थित दोलखा दुग्ध उद्योगको दैनिक १० हजार लिटर दूध प्रशोधन क्षमता रहेको भएता पनि हाल तीन हजार लिटर दूध प्रशोधन हुँदै आएको कार्यालय प्रशासन प्रमुख प्रदीप शिवाकोटीले बताए। पहिलाको तुलनामा दूधको खपत अलि कम भए पनि उद्योगको उत्पादनले जिल्लामा राम्रो बजार पाइरहेको छ। तर नाफा भने कमाउन नसकेको साझेदारी संस्थाहरूको गुनासो छ। यो आर्थिक वर्ष व्यवस्थापनमा धेरै नै कसरत गरेका छौं उद्योग नाफामा जान्छ, शिवाकोटीले भने।। छुर्पी, चिज, पनिर, घिउ, खुवा, दूध, दही, मोहीलगायतका परिकार उत्पादन गर्दै आएको डेरीले अन्य परिकारहरू बनेर बाँकी रहेको दूधबाट मात्रै छुर्पी बनाउने गरेको छ। यसबाट वार्षिक रूपमा १ करोड ३७ लाख ३ हजार रुपैयाँबराबरको छुर्पीबाट आम्दानी हुन्छ। उद्योगले दैनिक १८ सय लिटर दूध बिक्रीका लागि ३६ डिपोको व्यवस्था गरेको छ। किसानलाई प्रतिफ्याट ६ रुपैयाँ ७० पैसा र प्रति एसएनएफ ४ रुपैयाँ ३० पैसाको दरले दूधको मूल्य दिने गरेको छ। सबै संकलन केन्द्रमा रहेका ११ सय किसानलाई वार्षिक करिब ५ करोड रुपैयाँ भुक्तानी गर्नुपर्ने जनाइएको छ। जिल्लाको भीमेश्वर नगरपालिकामा बोच, मकैबारी, साखिने, सुष्मा, क्षमावती, तामाकोसी गाउँपालिकाको भीरकोट, जफे, हावा, च्यामा, जामुने, कालिञ्चोक गाउँपालिकाको सुनखानी, लापिलाङ, सैलुङको पस्कु, पवटी, भैंसे, काँटाकुटी गौरीशंकरको जुँगुबाट दूध संकलन गर्दै आएको उद्योगले जानकारी दिएको छ। दोलखामा बनेको छुर्पी झापामा रहेको राँके डेरी र हेटौंडामा रहेको गायत्री डेरीमार्फत छिमेकी देश भारत, अमेरिका, जापान, जर्मन, क्यानडा, अस्टेलिया निर्यात हुने गरेको छ। छुर्पीबाहेक कहिलेकाही घिउ पनि निर्यात हुने गरेको छ। २०५६ सालमा स्थापना भएको उद्योगमा सार्वजनिक क्षेत्रको ५० प्रतिशत, डीडीसीको ५१ प्रतिशत, स्थानीय निकायको २० प्रतिशत, सहकारीको १० प्रतिशत, सर्वसाधारणको १५ प्रतिशत र सामुदायिक संघसंस्थाको ५ प्रतिशत गरी करिब २ करोड ५० लाख रुपैयाँ लगानी रहेको शिवाकोटलिे जनाए।"
चितवनमा ३७ प्रतिशत विकास बजेट फ्रिज,"कोष तथा लेखा नियन्त्रक कार्यालयका अनुसार असारमा दुई अर्ब २४ करोड ७५ लाख ९३ हजार भुक्तानी भएको हो। सङ्घतर्फको नौ अर्ब २३ करोड ७५ लाख ५३ हजार रहेको पुँजीगत बजेटमध्ये छ अर्ब ६९ करोड २१ लाख १७ हजार नौ सय ९९ को वित्तीय प्रगति भएको कार्यालयले जानकारी दिएको छ। चितवन : चितवनमा विकास बजेटको ३५ प्रतिशत भुक्तानी असार मसान्तमा मात्रै भएको छ। कोष तथा लेखा नियन्त्रक कार्यालयका अनुसार असारमा दुई अर्ब २४ करोड ७५ लाख ९३ हजार भुक्तानी भएको हो। सङ्घतर्फको नौ अर्ब २३ करोड ७५ लाख ५३ हजार रहेको पुँजीगत बजेटमध्ये छ अर्ब ६९ करोड २१ लाख १७ हजार नौ सय ९९ को वित्तीय प्रगति भएको कार्यालयले जानकारी दिएको छ। चितवनमा आर्थिक वर्ष २०७९८० मा ३७ प्रतिशत विकास बजेट फ्रिज भएको छ। सङ्घीय सरकार र प्रदेश सरकारबाट विनियोजित बजेटमध्येबाट चार अर्ब ८४ करोड ३८ लाख ४१ हजार खर्च हुन नसकेर फिर्ता भएको हो। कार्यालयका अनुसार जिल्लामा सङ्घ र प्रदेश सरकारको पुँजीगत बजेट १३ अर्ब सात करोड २० लाख २८ हजार विनियोजन भएको थियो। त्यसमध्ये नौ अर्ब ३७ करोड सात लाख ५३ हजार मात्रै खर्च भएको कोष तथा लेखा नियन्त्रक कार्यालयका सूचना अधिकारी मुक्तिप्रसाद चापागार्इँले जानकारी दिए। सङ्घीय सरकारबाट चितवनका लागि नौ अर्ब २३ करोड ७५ लाख ५३ हजार पाँच सय १७ पुँजगत बजेट विनियोजन भएको थियो। त्यसमध्ये छ अर्ब ६९ करोड २१ लाख १७ हजार नौ सय ९९ मात्र खर्च हुन सकेको चापागाईँले बताए। यसरी सङ्घको विकास खर्चको वित्तीय प्रगति हेर्दा ७२ प्रतिशत मात्र देखिन्छ। चितवनमा सङ्घ र प्रदेशको कूल बजेट २९ अर्ब ३२ करोड २८ लाख ३५ हजार थियो। २४ अर्ब ४८ करोड ६९ लाख ९४ हजार खर्च भएको छ। यसरी हेर्दा ८३ प्रतिशत वित्तीय प्रगति भएको देखिन्छ। चालुतर्फ खर्च बढी हुँदा समग्रमा वित्तीय प्रगति सन्तोष जनक देखिएको हो। चितवनमा पुँजीगत बजेटभन्दा चालु बजेट बढी थियो। यसको वित्तीय प्रगति पनि राम्रो छ। सङ्घ र प्रदेशको चालु बजेट १६ अर्ब २५ करोड ८१ हजार थियो। सङ्घतर्फ चालु बजेट १४ अर्ब २० करोड चार लाख ६४ हजार पाँच सय ८२ थियो। सङ्घतर्फको चालु खर्च ९५ प्रतिशत छ। १३ अर्ब ४४ करोड ४० लाख ७४ हजार खर्च भएको छ। सङ्घतर्फको चालु खर्च सबैभन्दा बढी विपी कोइराला क्यान्सर अस्पतालको हुन सकेको छैन। अस्पतालमा कार्यकारी नहुँदा वैशाखदेखि त्यहाँका कर्मचारीले तलब पाएका छैनन्। तीन करोड हाराहारीमा अस्पतालको चालुतर्फको रकम फ्रिज भएर फिर्ता भएको छ। प्रदेशतर्फको चालु बजेट दुई अर्ब पाँच करोड तीन लाख थियो। त्यसमध्ये एक अर्ब ६७ करोड २१ लाख खर्च भएको छ। चितवनमा सङ्घतर्फ चालु र पुँजीगत गरी कूल बजेट २३ अर्ब ४३ करोड ८० लाख १४ हजार थियो। त्यसमध्ये २० अर्ब १३ करोड ६१ लाख ९२ हजार खर्च भएको छ। पुँजीगत र चालुतर्फको बजेट हेर्दा वित्तीय प्रगति सन्तोषजनक रहेको चापागाईँले बताए। 'सङ्घको चालु खर्च ९४ प्रतिशत भएको छ, पुँजीगत खर्च ७२ प्रतिशत देखिन्छ, यसरी समग्रमा ८५ दशमलव ९१ प्रतिशत खर्च भएको छ', उनले भने। रासस"
"निजी क्षेत्र व्यापारमा मात्रै केन्द्रित भए, अब उत्पादन क्षेत्रको नेतृत्व गर्नुपर्छ : अर्थमन्त्री महत","काठमाडौं : अर्थमन्त्री डा प्रकाशशरण महतले अहिले निजी क्षेत्र व्यापार क्षेत्रमा बढी केन्द्रित हुँदै गएकाले अब उत्पादन क्षेत्रको नेतृत्व यस क्षेत्रले गर्नुपर्ने बताएका छन्। आज काठमाडौंमा आयोजित नेपाल चार्टर्ड एकाउन्टेन्ट्स संस्थाको नवनिर्वाचित अध्यक्ष तथा उपाध्यक्षको सपथग्रहण कार्यक्रम एवं उत्कृष्ट वित्तीय प्रतिवेदन पुरस्कार वितरण कार्यक्रममा बोल्दै अर्थमन्त्री डा महतले उत्पादन क्षेत्रको नेतृत्व निजी क्षेत्रले गर्नुपर्ने बताएका हुन्। 'पूर्वाधार निर्माण, शिक्षा, स्वास्थ्य लगायतका क्षेत्रमा हुने लगानी र नियमनकारी भूमिका सरकारी क्षेत्रले निर्वाह गर्छ', उनले भने, 'निजी क्षेत्रको भूमिका अब व्यापारमा मात्रै केन्द्रित हुने होइन, कर्पोरेट कल्चरसहितको निजी क्षेत्र आवश्यक छ।' निजी क्षेत्रले आफ्नो काम गर्ने पुरातन शैली परिवर्तन गरी थप व्यावसायिक बनाउन आवश्यक रहेको पनि उनले उल्लेख गरे। पहिले तत्कालीन अर्थमन्त्री डा रामशरण महतले मूल्य अभिवृद्धि कर (भ्याट) लागू परेपछि निजी क्षेत्रले त्यसको विरोध गरे पनि पछि त्यसले व्यवसायमा पारदर्शिता कायम गरेको उनको भनाइ छ। त्यस्तै सरकारले चालु आर्थिक वर्षको बजेटबाट विभिन्न वस्तुमा दिइरहेको भ्याट छुट खारेज गरेकोमा यसले कर प्रणालीमा थप सुधार हुने अर्थमन्त्री डा महतले उल्लेख गरे। बढी भ्याट छुट दिइरहेकोमा अहिले सरकारले त्यसलाई खारेज गरेर कर विस्तारको नीति लिएको उनको भनाइ छ। लेखा परीक्षण व्यवसायीले आफ्नो अधिकारको दुरूपयोग गर्न नहुनेतर्फ पनि अर्थमन्त्री महतले सचेत गराए। मन्त्री महतले लेखापरीक्षण व्यवसाय विधिको शासन र पारदर्शितासँग सोझै जोडिएको हुँदा त्यसको सुनिश्चितताका लागि जिम्मेवार भएर काम गर्न आवश्यक रहेको बताए। अहिले लेखापरीक्षण व्यवसायमा आबद्ध हुनेको सङ्ख्या बढिरहेको र यो शिक्षा लिनेहरूको संख्या बढिरहेकाले नेपाललाई चार्टर्ड एकाउन्टेन्ट उत्पादन गर्ने शैक्षिक केन्द्रका रूपमा विकास गर्न सकिने अर्थमन्त्री डा महतको भनाइ छ।"
बरामद भएको अवैध सुन के हुन्छ?,"काठमाडौं : त्रिभुवन अन्तर्राष्ट्रिय विमानस्थलको भन्सार छलेर अवैधरूपमा नेपाल भित्रिएको ठूलो परिमाणको सुन बुधबार राजस्व अनुसन्धान विभागले बरामद गर्यो। यसरी बरामद भएको सुन गुणस्तर तथा तौल परीक्षणका लागि अहिले नेपाल राष्ट्र बैंक अन्तर्गतको टक्सार महाशाखामा पुर्याइएको छ। यद्यपि टक्सारले यसको परीक्षण प्रक्रिया भने सुरु गरिसकेको छैन। पछिल्ला वर्षका अवैध सुन बरामद भएका घटना पटकपटक दोहोरिएका छन्। भन्सार विभाग, राजस्व अनुसन्धान विभाग, नेपाल प्रहरी लगायतका निकायले अवैध सुन समात्ने गरेका छन्। राजस्व छलेर आएको सुन बरामद भएपछि त्यो स्वतः सरकारको सम्पत्ति हुन जान्छ। तर सरकारले सुन आफैँ राख्ने नभई त्यो नेपाल राष्ट्र बैंकले राख्छ र सुनको मूल्य बराबरको रकम राष्ट्र बैंकले सरकारी खातामा जम्मा गर्छ। गत बुधबार बरामद भएको सुन हाल अनुसन्धानकै क्रममा रहेको र परीक्षणसमेत हुन बाँकी रहेको नेपाल राष्ट्र बैंकले जनाएको छ। 'बरामद गरेर ल्याइएको वस्तु अनुसन्धान प्रक्रियाका लागि सुरक्षित राखिएको छ। राजस्व अनुसन्धान विभागले चिठ्ठी पठाएर प्रक्रिया अगाडि बढाउन भनिसकेपछि मात्रै यसको तौल र गुणस्तरको जाँच्ने प्रक्रिया सुरु हुन्छ', नेपाल राष्ट्र बैंकको टक्सार महाशाखाका निर्देशक थानेश्वर आचार्यले भने। बरामद गरेर ल्याइएको वस्तु प्राविधिक परीक्षण पछि मात्रै कुन धातु, कस्तो गुणस्तरको र कति परिमाणमा छ भन्ने खुल्नेछ। यसको प्राविधिक परीक्षणका लागि पनि निश्चित प्रक्रिया हुने आचार्य बताउनुहुन्छ। 'राजस्व अनुसन्धान विभाग, राष्ट्र बैंकको टक्सार महाशाखा, वित्त व्यवस्थापन विभाग, मुद्रा व्यवस्थापन विभाग लगायतका प्रतिनिधि रहेर त्यसलाई खोलिन्छ', उनले भने, 'बरामद गरेर ल्याइएको वस्तु मोटरसाइकलका पार्ट्सभित्र लुकाइएको भनिएकामा ती केके हुन सबै छुट्याएर त्यसलाई गाल्ने प्रक्रिया सुरु हुन्छ। गालेर ढिक्का बनाइन्छ र त्यसपछि तौल जोखिन्छ। त्यसपछि टक्सार महाशाखाको ल्याबमा सुन होकि होइन भनेर प्राविधिक परीक्षण गरिनेछ। परीक्षण भइसकेपछि कुन गुणस्तर को हो भनेर छुट्याइनेछ।' अनुसन्धान प्रक्रिया टुङ्गिसकेपछि उक्त सुन राष्ट्र बैंकले खरिद गर्नेछ। यसरी सरकारसँग सुन खरिद गर्दा राष्ट्र बैंकले अन्तर्राष्ट्रिय बजार मूल्यभन्दा पाँच प्रतिशत बढी रकम दिने गरेको आचार्यको भनाइ छ। यो मुद्दाको अदालती प्रक्रिया पूरा सकिसकेपछि उक्त सुनको मूल्य बराबरको रकम सरकारको खातामा राजस्वका रुपमा जम्मा हुन्छ भने सुन राष्ट्र बैंकमा सञ्चितीका रुपमा रहन्छ। यस्तो सुनबाट राष्ट्र बैंकले असर्फी बनाउने र बिक्री वितरणसमेत गर्ने गर्छ।"

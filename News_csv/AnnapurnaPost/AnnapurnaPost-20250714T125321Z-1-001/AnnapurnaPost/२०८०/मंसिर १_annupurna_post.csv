शीर्षक,विवरण
विनिर्माणको बोध,"उत्तेजक भाषणबाहेक नेतृत्वसँग देशको विकास गर्ने सोच, योजना, रणनीति के छन् ? विकास र प्रगति हरेक देश तथा जनताको स्वाभाविक आशा हो। यो स्वयंसिद्घ एवं प्राकृतिक नागरिक अधिकारसमेत हो। प्रतिनिधिमूलक प्रजातान्त्रिक व्यवस्थामा जनताका प्रतिनिधि अथवा नेतृत्वले यो अभिभारा पूरा गर्नुपर्छ। नेताहरूले हामी देशलाई सिंगापुर अथवा स्विट्जरल्यान्ड बनाउँछौं भन्दै भाषणबाजी गरेका ध्वनिका तरंग आमनागरिकको कानमा अहिले पनि गुञ्जिरहेको छ। तर नागरिकको आशा, देशको वास्तविक तथा वस्तुगत अवस्था अनि नेताहरूको भाषणचाहिँ हामी नदीका दुई किनारा भन्ने गीत जस्तै छ। मानौं, कहीँ कतै यिनीहरूको भेट हुँदैन। देशको विकास भएको छ कि छैन ? देश बस्न लायक छ कि छैन ? विदेश जानेहरूको लर्को किन बढेको छ ? निकट भविष्यमा देशको अवस्था सहजता अथवा असहजता उन्मुख के हुन्छ ? यी प्रश्नहरूले आम मानसपटल र भविष्यउन्मुख हरेक व्यक्तिलाई पिरोलेको छ। नागरिकमा सरकारप्रति भरोसा छैन। भ्रष्टाचार गरेको छैन भनेर कोही कुनै ओहोदामा बसेको मानिसले भन्छ भने उसप्रति विश्वास जाग्दैन। अहिलेकै नेताबाट देश विकासको आशा रत्नपार्क आसपासमा बसेको ज्योतिषको भविष्यवाणीमाथिको भरोसा जस्तै हो। जसको आफ्नो भविष्य छैन, उनीहरू दस रुपैयाँ लिएर अरूको भविष्य उद्घोष गर्ने आत्मरति खोजिरहेछन्, हामी त्यसमै रमाइरहेछौं। उनीहरू स्वयंको भविष्य सबल भएको भए सार्वजनिक पेटीमा बस्नु नै पर्दैनथ्यो कि ? देशमै बसेर केही गर्नुपर्छ भन्ने विश्वास र संकल्प बोकेको मानिसलाई कुनै काम दिएर सरकारी अफिसमा पठाइदिएपछि बेलुका फर्कंदा ऊ यो देशमा बसेर काम छैन भन्ने सोच निर्माण गरेर आउँछ। सेवाप्रवाह र सेवाग्राही माथिको सरोकारवाला निकाय अनि नियामक व्यक्तिको आचरण तथा सोच नोकरशाही पद्घतिको छ। स्थानीय तहमा जनप्रतिनिधि भएपछि सहज र उच्च गतिमा काम हुन्छन् भन्ने आशा थियो। तर अख्तियारमा परेका भ्रष्टाचारजन्य उजुरीमध्ये सबैभन्दा अधिकचाहिँ स्थानीय तहसँग सम्बन्धित रहेको तथ्यांकले देखाएको छ। अधिकांश स्थानीय तहका जनप्रतिनिधि आफू सहज र स्वार्थ मिल्ने कार्यकारी अधिकृत खोज्न संघसँग साक्षात्कार गरिरहेका समाचार प्रकाशित भएका छन्। यसले पनि भ्रष्टाचारका लागि आफू अनुकूल बाटो खोजेको हो भन्ने स्पष्ट हुन्छ। हालसालै एक विदेशी लेखक हेलेन थोम्पसनले डिसअर्डर ः हार्ड टायम्स फर ट्वान्टीफस्ट सेन्चुरी नामक पुस्तक लेखे। उनका अनुसार भूराजनीतिक असहजता, आर्थिक अधोगति र प्रजातान्त्रिक निष्प्रभावकारिता अहिले कुनै पनि देश असफलता उन्मुख हुने प्रधान आधारहरू हुन्। हाम्रो अवस्थालाई नियाल्दा यी तीनवटै कुरामा हामी अग्रश्रेणीमा नै छौं जस्तो देखिन्छ। चिया गफ र सार्वजनिक खपतका लागि गरिने उत्तेजक भाषणबाहेक नेतृत्वसँग देशको विकास गर्ने सोच, योजना, रणनीति के छन् ? राजनीति हैन, आर्थिक नीति र सबलता प्रमुख हो। पछिल्लो ५० वर्षमा चीन किन उदीयमान शक्ति भयो। युरोप र अमेरिका किन कमजोर हुँदैछन्। यी दुवै धुव्रमा राजनीतिक प्रणाली र परिस्थिति फेरिएको छैन। तर आर्थिक अवस्थामा भीमकाय परिवर्तनहरू आए। अहिले भूराजनीतिभन्दा भूअर्थनीति मुख्य पक्ष हो। निकोलस मुल्दरको पुस्तक द इकोनोमिक वेपनले यसलाई राम्रो गरी विश्लेषण गर्दछ, अहिलेको शक्ति भनेकै आर्थिक शक्ति हो। उत्पादन, आत्मनिर्भरता अनि निर्यातमा हामी अति धेरै जीर्ण भइसक्यौं। तत्काल वा केही दशकसम्म पनि यो अवस्थालाई सन्तुलित गर्न सकिँदैन। सार्वजनिक ऋण २३ खर्बभन्दा बढी भएको तथ्यांक छ। व्यापार घाटा र असन्तुलन ९० प्रतिशतभन्दा बढी छ। प्राचीन इतिहास पल्टाएर हेर्दा भोटसम्म हाम्रो व्यापार नियन्त्रण थियो। भोटमा नेपालमा मुद्रण गरिएका सिक्का चल्थ्यो। रेशमीमार्गमार्फत नेपालले विश्वलाई जोडेको थियो। प्रथम विश्वयुद्घ तथा द्वितीय विश्वयुद्घमा नेपालले बेलायतलाई आर्थिक सहायतासमेत प्रदान गरेको थियो। केही दशक अगाडि हामी लभभग अधिकांश कुरामा आत्मनिर्भर थियौं। आज उच्च व्यापार घाटा भएको अनि विदेशी सहयोग र विप्रेषणप्रधान अर्थचरित्र भएको देशमा परिणत भएका छौं। हामी पैसाले पैसा कमाउने दलाल पँुजीवाद अथवा वित्तीय पँुजीवादको दुष्चक्रमा फसेका छौं। उत्पादनमार्पत सामाथ्र्य बढाउने हैन, पैसा संग्रह र संरक्षण गरेर केवल सट्टापट्टा गर्ने अथवा ओसारपसार गर्नेमा मात्र केन्द्रित छौं। अनुत्पादक क्षेत्रमा पैसा लगानी गर्ने र त्यसैको भाउ बढाएर नाफा लिने आदतमा हाम्रो अर्थतन्त्र नराम्ररी भत्किँदै छ। फलस्वरूप अन्तर्राष्ट्रिय विकासका लागि संयुक्त राष्ट्र एजेन्सीनामक एक संस्थाको पछिल्लो प्रतिवेदनले नेपाल दक्षिण एसियाकै गरिब देश भएको निष्कर्ष सार्वजनिक गर्यो। तर सिंगापुर र स्विट्जरल्यान्ड बनाउने भन्ने नेताहरू कानमा तेल हालेर स्वप्रशंसाको पुलिन्दा बोक्दै दौडिरहेका छन्। जसरी पनि फाइदा अथवा नाफा आफूमा केन्द्रित गर्ने रेन्ट सिकिङ एटिच्युड र अनि पैसाको भण्डार थुपार्ने क्रोनी क्यापिटलिज्म हाम्रा नेताहरूको सामरिक चरित्र बन्यो। तसर्थ आज अधिकांश नेता अधिक धनी, पूर्ण विलासी छन् तर जनता सामान्य दैनिकी चलाउन बिदेसिनुपर्ने अवस्था छ। हाम्रा दुवै छिमेकीले पछिल्लो केही दशकमा अपार आर्थिक प्रगति गरे। चीनले बेल्ट एन्ड रोड इनिसिएटिभ र भारतले एसियाअफ्रिका ग्रोथ करिडोर अनि नर्थसाउथ ट्रेड रिजन जस्ता आक्रमक योजना निर्माण र लागू गरे। एसियाका थुप्रै अरू देश किटन इकोनोमी (सानो अर्थतन्त्र)बाट टाइगर अथवा ड्रागन इकोनोमी (अधिक गतिका वृद्घिदर भएका) अर्थतन्त्र भए। विकास प्रजातन्त्र नै आजको प्रजातन्त्रको प्रमुख शोभा हो। जनतालाई सहज, सरल, गुणस्तरीय जीवनयापनको वातावरण नबन्ने प्रजातन्त्र के काम ? नागरिकलाई प्रजातन्त्र नामका लागि होइन, कामका लागि चाहिएको हो। तर परिणाम के आयो त ? कुनै बेला भारतले नेपालका राष्ट्राध्यक्षलाई आफ्नो स्वतन्त्रता दिवसको विशेष समारोहको प्रमुख अतिथि बोलाउँथ्यो। आज ऊ अमेरिकाको राष्ट्राध्यक्षबोलाउँछ। भर्खरै महŒवपूर्ण जी ट्वान्टी सम्मेलन पनि सम्पन्न गर्यो। हाम्रा सरकार प्रमुखहरू त्यहाँ जाँदा राज्यमन्त्री अथवा सहायकमन्त्री स्वागतमा आउँछन्। देशले आर्थिक हैसियतसँगै राजनीतिक कदसमेत गुमाइरहेको स्पष्ट देखिन्छ। दातृ निकाय र वैदेशिक सहयोगबाहेक कुनै विशेष योजना तथा परियोजना सम्पन्न हुनु त कोरा कल्पना जस्तो भइसक्यो। राजनीतिक परिवर्तनको कुनै कालखण्डमा विदेशी हस्तक्षेप मुर्दावाद भनेर नारा लेख्ने प्रचलन निकै प्रिय थियो। अहिले त यस्तो नारा लेख्ने इनामेल, ब्रस र पेन्टरसमेत विदेशबाट नै ल्याउनुपर्छ। विदेशले पठाएन भने त्यो लेख्न पनि हैसियत हँुदैन। नेताज्यू, देश यहाँभन्दा के बिग्रनु छ र ? अब कति बिग्रिएपछि चाहिँ नेतृत्वको मन बिझ्छ, सोच परिवर्तन हुन्छ ? आफू र परिवारका लागि टन्न संकलन गरेपछि किन र कसका लागि देश बनाउनु पर्यो भन्ने सोच हाबी भएको त हैन, नेताज्यू ?"
अवसर पनि हो छठ,"छठ पर्व नेपाल र भारतका उत्तरीय क्षेत्रमा हिन्दु धर्मावलम्बीले मनाउने एक महŒवपूर्ण पर्व हो। नेपालको विशेष रूपले तराई (मधेस) क्षेत्रमा श्रद्धा एवं भक्तिपूर्वक यो पर्व मनाइने भनिए पनि अहिले छठ नमनाइने सहर कमै होला। तिहार अर्थात् लक्ष्मीपूजाको छैटौं दिन छठ भनिए तापनि यो तिहारसँगै सुरु हुन्छ। भाइटीकाको भोलिपल्ट कार्तिक शुक्ल तृतीयाका दिन व्रतालुहरूले अरबाअरबाइन अर्थात् शुद्ध शाकाहारी खाने गर्छन्। कार्तिक शुक्लचौथीका दिन नहायखाय विधिबाट पर्व सुरु गर्ने र पञ्चमी तिथिका दिन राति एक छाकमात्र अलिनो, विशेष प्रसाद खाएर खरना गर्ने हुन्छ। दिनभरि निराहार व्रत बस्ने महिला तथा पुरुषले निष्ठापूर्वक पवित्र जलाशयमा स्नान गरी बेलुका दूध, चामल र सक्खरको खीर पकाई प्रसादको रूपमा आफूले खाने र व्रत नबस्ने परिवारका सदस्यलाई पनि ख्वाउने चलन छ। जसलाई खरना भनिन्छ। खरनाको साझमा खाएको प्रसाद पछि व्रतालुले भोलिपल्ट दिनभरि निराहार बसेर अस्ताउदो सूर्यलाई अर्घ दिने र पर्सिपल्ट बिहान उदाउँदो सूर्यलाई अर्घ दिएर मात्र खान मिल्ने हुन्छ। त्यसैले पञ्चमीको दिनदेखि सप्तमीसम्म तीन दिन कठोर व्रत हुन्छ। यो पर्वमा सूर्यसँगैे षष्ठी तिथि पारेर माताको आराधना गरिने भएकाले यस पर्वको नाम नै छठ भनिएको हो। खासमा षष्ठी तिथिकै स्मरण मैथिल जनजिब्रोले छठी गर्न थालेकाले सूर्यकी पत्नी मानिने षष्ठीको आराधना सूर्यसँगै गरिएको मैथिल विद्वान्को भनाइ छ। नदीकिनार, पोखरी वा अन्य जलाशयमा षष्ठीमा अस्ताउँदो अनि सप्तमीमा उदाउँदो सूर्यलाई अर्घ दिएर मात्र व्रत सकिन्छ। व्रत सकिएपछि प्रसाद वितरण गरेर जलाशयबाट घर फर्किने हुन्छ। हरेक पर्वको आफ्नै मान्यता र कथाहरू हुन्छन्। पर्वमा अपनाइने विधि र पालना गर्ने नियमहरूले केही सिकाइरहेको हुन्छ। हाम्रा धर्म र संस्कृति धेरै वैज्ञानिक रहेका प्रमाणित हँुदै आएका छन्। छठले सिकाएका तथ्यहरूलाई आधुनिक विज्ञानले प्रमाणित गर्दै आएका देखिन्छन्। मानव स्वास्थ्यमा जनस्वास्थ्य तथा महामारीका अध्ययन गर्नेहरूका लागि डा जोन स्नो नयाँ नाम होइन। उनलाई आधुनिक महामारीका पिता (फादर अफ मोडर्न इपिडिमियोलोजी) का रूपमा लिइन्छ। १९औं शताब्दीमा हैजा महामारीका कारणहरूबारे अनुसन्धान गरेका थिए। उनले अशुद्ध पानीका कारण हैजा फैलिएको कारण पत्ता लगाए र पानीलाई क्लोरिन हालेर सफा गरेर हैजा नियन्त्रण गर्न सहज बनाएका कारण नै आधुनिक महामारी विज्ञानका पिता बन्न सफल भए। उनले परिभाषित गरेको तथ्य अर्थात् पानी फोहोर गरिनु हुन्न भन्ने पक्ष छठमा प्रयोग हँुदै आएका छन्। हाम्रो जलाशय सफा हुनुपर्छ, यहाँ मलमूत्र हुनु हुँदैन। यो पवित्र हुनुपर्छ, यसलाई सफा राख्न सिकाउँदै जलाशयबाट मात्र अर्घ लिने पवित्र पर्व हो छठ। यसले हामीलाई जनस्वास्थ्य बुझ्न र जलाशय अर्थात् पानीका मुहानहरू सफा राख्न प्रेरित गरेको छ। सूर्य अस्ताउने बेलामा खुल्ला ठाउँ अर्थात् जलाशयको किनारमा पुग्नु अनि सूर्य उदय अगाडि पनि खुल्ला ठाउँमा हुनुले स्वास्थ्यमा अनेक फाइदा पुग्छ भन्ने पनि अहिले धेरैले बुझेका छन्। छठको अर्को पक्ष पनि छ। न धनी, न गरिब, न तल्लो जात, न त अछूत सबैको एउटै पूजा स्थल। असमानता र सामाजिक भेदभावरहित एउटै विधि र एकै स्थानमा मनाइने सम्भवतः एकमात्र चाड होला छठ। छठको प्रमुख पूजा भनेको षष्ठी तिथिमा निराहार व्रत बसेर साँझपख पवित्र जलाशयमा गई अस्ताउँदो सूर्यलाई अर्घ अर्थात् सझुका अरख वा सझिँयाघाट र सप्तमीका दिन बिहान उदाउँदो सूर्यलाई अर्घ भोरका अरख दिएर समापन गरिने हो। यो पर्वको मुख्य विधि अर्घ दिनु हो र यो अर्घ दिने काम घरमा नभई खोलानाला, ताल, तलाउ, पोखरी अर्थात् जलाशयमा घाट बनाएर दिने हो। गाउँमा रहेको जलाशय सबैको साझा हो। जसलाई सबै मिलेर सजाइन्छ जुन यसको विशेषता हो। राजनीतिक दल, जात, वर्गमा विभाजित समाजमा सबै मिलेर काम गर्नु आजको चुनौती हो। कोही ठूलो र कोही सानो नभई छठघाटमा सबै बराबरी र समान देखिन्छन्। वर्षभरि आआफ्नो घर र आफन्तहरूको माझमा चाडवाड मनाएका सबैलाई छठले समाज र टोलका सबै साथी घाटमा भेट्ने अनि भलाकुसारी गर्ने अवसर पनि दिएको हुन्छ। समाजमा मेलमिलाप र समानताको यसभन्दा ठूलो उदाहरण के हुन सक्छ ? त्यसैले छठलाई समाजशास्त्रको स्रोतभन्दा फरक नपर्ला। जनस्वास्थ्य र समाजशास्त्र जस्तै सफल जीवनका लागि अर्थ व्यवस्थापन महŒवपूर्ण छ। छठले यो बुझ्न पनि प्रेरित गरेको पाइन्छ। हुन त नेपालमा पटकाहरू प्रतिबन्धित छन्। तर पनि केटाकेटी तिहारदेखि नै पटका, चिरचिरी, चक्र, रकेट बमजस्ता प्रज्वनशील पदार्थहरू पाउँछन् र पट्काउँछन्। आफूले तिहारमा पाएका ती पटका जोगाएर छठघाटमा पट्काउने गर्छन्। समान्य कुरा लागे पनि सानैमा स्रोत व्यवस्थापन सिक्नु अर्थशास्त्रको महŒवपूर्ण सिकाइ हो। यतिमात्र होइन, छठमा चढाइने वा अर्घ दिइने प्रसादहरू बजारका रंगीचंगी मिठाई हँुदैनन्। घरमै घरका सदस्यले पकाएका ठेकुवा, भुसुवाजस्ता खानेकुरा हुन्छन्। बारीमा फलेका फलफूल केरा, नरिबल, भोगटे, मौसम, उखु अन्य जे छन् चढाइन्छ। बारीका साग, तरकारी चढाइने एकमात्र पर्व होला छठ। भान्टा, अदुवा, कागती, बेसार, काँक्रा आदि अर्घ दिने गरिन्छ। झट्ट हेर्दा यो सनमान्य लागे पनि घरेलु उत्पादनलाई महŒव दिनुपर्छ भन्ने सिद्धान्तको प्रतिपादन छठले गरेको छ। हुन त आधुनिकताको प्रभाव छठमा नपरेको होइन। सबै मिलेर बनाउने घाट अहिले टेन्ट हाउसले सजाउन थालेका छन्। तर घाटमा हुने एकरूपता र समानता हराएको छैन। बारीमा फलफूल तथा तरकारी उत्पादन नभएर बजारको भर पर्नु परेको छ। तर घरका उत्पादनले पनि स्थान पाएका छन्। दसैंतिहार पनि नभेटिएका दौतरीसँग छठघाटमा भेट्ने अवसर जुरेको छ। घर अनि अफिसको बन्द कोठामा रुमलिएका व्यस्त व्यक्तित्वहरू घाटको खुल्ला हावामा रमाएका छन्।"
कोहलीले तोडे सचिनको ३ कीर्तिमान,"काठमाडौं : भारतीय ब्याट्सम्यान तथा पूर्वकप्तान विराट कोहलीले एकैपल्ट सचिन तेन्दुलकरको नाममा रहेको ३ कीर्तिमान तोडेका छन्। क्रिकेटका भगवान् पनि भनिने तेन्दुलकरको ३ कीर्तिमान कोहलीले आफ्नो नाममा बनाएका हुन्। भारतमा जारी आईसीसी एकदिवसीय विश्वकप क्रिकेटको सेमिफाइनलमा न्युजिल्यान्डविरुद्ध खेलमा विराटले एकैपल्ट ३ कीर्तिमान राखे। विराटले सबैभन्दा बढी शतक, एकै विश्वकपमा सर्वाधिक रन र एकै विश्वकपमा सर्वाधिक ५० बढी रन बनाउने कीर्तिमान आफ्नो नाममा सारे। बुधबार सम्पन्न खेलमा कोहलीले १ सय १७ रनको इनिङ्स खेले। उनले १ सय १३ बलमा ९ चौका र २ छक्का प्रहार गरे। एकदिवसीय क्रिकेटमा कोहलीको यो कीर्तिमानी ५०औं शतक हो। यसअघि तेन्दुलकरले ४९ शतक प्रहार गरेका थिए। कोहलीले २ सय ७८ इनिङ्समा यो कीर्तिमान बनाएका हुन्। सतकीय इनिङ्ससँगै कोहलीले विश्वकपको एक संस्करणमा सर्वाधिक रन बनाउने तेन्दुलकरको रेकर्ड तोडे। तेन्दुलकरले सन् २००३ को विश्वकपमा ६ सय ७३ रन बनाएका थिए। फाइनल अघि कोहलीले ७ सय ११ रन बनाइसकेका छन्। कोहली एकै विश्वकपमा ५० भन्दा धेरै स्कोर बनाउने ब्याट्सम्यानसमेत बनेका छन्। सन् २००३ को विश्वकपमा सचिनले ७ खेलमा ५० भन्दा बढीको स्कोर गरेका थिए। विश्वकपको यस संस्करणमा कोहलीले ८ पल्ट ५० बढी रन बनाइसकेका छन्।"
उपाधिका लागि भारत र अस्ट्रेलिया भिड्ने,"काठमाडौं : एकदिवसीय क्रिकेट विश्वकप उपाधिका लागि भारत र अस्ट्रेलिया भिड्ने भएका छन्। भारतमा जारी विश्वकपको दोस्रो सेमिफाइनलमा दक्षिण अफ्रिकालाई ३ विकेटले पराजित गर्दै अस्ट्रेलियाले फाइनलमा भारतसँगको भेट पक्का गरेको हो। बुधबार सम्पन्न खेलमा भारतले न्युजिल्यान्डलाई ७० रनले हराएर १२ वर्षपछि फाइनल पुगेको थियो। फाइनल नोभेम्बर १९ तारिखमा अहमदावादस्थित नरेन्द्र मोदी रंगशालामा हुनेछ। विश्वकपको १३औं संस्करणसम्म आइपुग्दा अस्ट्रेलिया सर्वाधिक सफल टोली हो। अस्ट्रेलियाले पाँचपल्ट प्रतियोगिताको उपाधि चुमेको छ। यस्तै भारत दुईपल्ट विजेता रहिसकेको छ। सन् २०११ को विश्वकप जितेयता भारतले शीर्ष २ को यात्रा तय गर्न सकेको थिएन। विश्वकपको अभागी टोली भनिने दक्षिण अफ्रिकाको यात्रा यस संस्करणमा पनि शीर्ष चारमै टुंगियो। बिहीबार सम्पन्न खेलमा सन् २०१५ को विश्वविजेता अस्ट्रेलियालाई दक्षिण अफ्रिकाले दिएको २ सय १३ रनको लक्ष्य भेट्न ४७२ ओभरसम्म संघर्ष गर्नुपर्यो। ७ विकेट गुमाएर लक्ष्य भेट्नुअघि अस्ट्रेलियाका लागि ट्रेभिस हेडले सर्वाधिक ६२ रनको योगदान दिए। उनले ४८ बल खेल्दै ९ चौका र २ छकका प्रहार गरे। यस्तै डेभिड वार्नरले १ चौका र ६ छक्काको मद्दतले २९, स्टिभ स्मिथले ३० रन बनाए। लो स्कोरिङ खेलमा अस्ट्रेलियाको फिनिस सुस्त भएको थियो। अन्तिममा मिचेल स्टार्क र कप्तान प्याट कमिन्स क्रमशः १६ र १४ रनमा अभिजित रहँदै जित दिलाए। दक्षिण अफ्रिकाका लागि गेराल्ड कोइट्जी र टाब्रेइज सम्सीले २२ तथा कगिसो रबाडा, एडेन मारक्रम र केशब महाराजाले ११ विकेट लिए। यसअघि डेभिड मिलरको शतक प्रेरितदक्षिण अफ्रिकाले २१२ रन जोडेको थियो। टिम २ बल बाँकी छँदै अलआउट हुनुअघि मिलरले १ सय १६ बलमा १ सय १ रन बनाए। उनले ८ चौका र ५ छक्का प्रहार गरे। यस्तै हेनरिक क्लासेनले ४ चौका र ६ छक्काको मद्दतमा ४७ रन बनाए। खराब सुरुवातपछि अफ्रिकी टोलीलाई मिलर र क्लासेनले सम्हालेका थिए। कलकत्तास्थित इडेन गार्डेन्समा टस जितेर पहिले ब्याटिङ गरेको दक्षिण अफ्रिकालाई सस्तैमा समेट्ने क्रममा अस्ट्रेलियाका मिचेल स्टार्क र कप्तान पाट कमिन्सले समान ३३ विकेट र जोस हेजलउड र ट्राभिस हेडले २२ विकेट लिए। बुधबार सम्पन्न पहिलो सेमिफाइनलमा भारतले दिएको ३ सय ९८ रनको विशाल लक्ष्य पछ्याउने क्रममा न्युजिल्यान्ड ३ सय २७ रनमा समेटिएको थियो। मुम्बईको बांखडे क्रिकेट रंगशालामा भएको खेलमा मोहमद शमीले कसिलो बलिङ गर्दा किवी टोली ७ बल अगावै अलआउट भयो। शमीले ५७ रन खर्चेर ७ विकेट लिए। न्युजिल्यान्डका लागि डेरिल मिचेलले सर्वाधिक १ सय ३४ रन बनाए। कप्तान केन विलियम्सनले ६९ रन र ग्लेन फिलिप्सले ४१ रन बनाएका थिए। टस जितेर ब्याटिङ गरेको भारतले निर्धारित ओभरको खेलमा ४ विकेट गुमाएर ३ सय ९७ रन बनाएको थियो। भारतका लागि विराट कोहलीले १ सय १७ रनको योगदान दिँदा श्रेयस अयरले १ सय ५ रन बनाए। कप्तान रोहित शर्माले ४७ र सूर्यकुमार यादवले १ रन बनाएर पेभेलियन फर्किँदा शुभम गिल ८० रन तथा केएल राहुल ३९ रनमा अविजित थिए।"
सातौं दक्षिण एसियाली कराँते च्याम्पियनसिप मंसिर १६ गतेदेखि,"काठमाडौं : नेपाल कराँते महासंघको आयोजनामा सातौं दक्षिण एसियाली कराँते च्याम्पियनसिप मंसिर १६ गतेदेखि काठमाडौंमा आयोजना हुने भएको छ। महासंघले शुक्रबार काठमाडौंमा पत्रकार सम्मेलन गदैं प्रतियोगितामा दक्षिण एसियाका ६ राष्ट्रको सहभागिता रहने समेत जनाएको छ। पत्रकार सम्मेलनमा नेपाल कराँते महासंघका अध्यक्ष युवराज लामाले नेपालसहित बंगलादेश, भुटान, भारत, पाकिस्तान र श्रीलंकाले दुई दिने प्रतियोगितामा प्रतिस्पर्धा गर्ने बताए। प्रतिबन्धमा रहेकाले श्रीलंकाको भने एनओसी टिम सहभागी हुने जनाइएको छ। क्याडेट, जुनियर, यु२१ र सिनियरमा गरी ४ विधामा जम्मा ६२ स्वर्णका लागि प्रतिस्पर्धा हुने कराँते महासंघका महासचिव दावा गुरुङले जानकारी दिए। क्याडेटमा १२, जुनियरमा १५, यु२१ मा १६ र सिनियरमा १९ स्पर्धामा खेल हुनेछ। जम्मा ३ सय ५३ खेलाडीको सहभागिता रहने जनाइएको छ। सबै स्पर्धामा भाग लिने नेपालबाट ६८ खेलाडीले चुनौती प्रस्तुत गर्ने छन्। अध्यक्ष लामाले यस प्रकारको प्रतियोगिता २५ वर्षपछि आयोजना गर्न लागेको बताउँदै प्रतियोगिताले कराँतेको गरिमा अझ बढाउन मद्दत पुग्ने विश्वास व्यक्त गरे। एकेएफ र राखेपबाट स्वीकृति पाएको प्रतियोगितालाई विश्व कराँते महासंघ (डब्लुकेएफ) र नेपाल ओलम्पिक कमिटीले पनि मान्यता दिएको कराँते महासंघले जनाएको छ। प्रतियोगिताका खेलहरू त्रिपुरेश्वरस्थित राखेपको कभर्डहलमा हुनेछ। खेल खेलाउन ३ टाटामी (म्याट) प्रयोग गरिने छ। आयोजकका अनुसार प्रतियोगिता सञ्चालन गर्न करिब १ करोड १० लाख रुपैयाँ खर्च हुनेछ। प्रतियोगिता अघि मंसिर १२ गतेदेखि एकेएफ रेफ्री सेमिनार सातदोबाटोस्थित कराँते एकेडेमी हलमा हुने महासंघले जनाएको छ।"
छठका लागि जनकपुरमा मात्रै भारतबाट ४ करोडको केरा ल्याइयो,"धनुषा : छठ पर्वका लागि मधेस प्रदेशको राजधानी जनकपुरमा मात्र ४ करोडको केरा भारतबाट आयात गरिएको छ। छठ पर्वका वर्तालुका लागि केरा अत्यावश्यक मानिन्छ। छठमा सिङ्गै केराको घरी भगवान्लाई अर्घ्यका रुपमा चढाउने परम्परा छ। छठमा केराको माग उच्च हुने र आपूर्ति कम हुँदा हरेक वर्ष आयात गर्नुपर्ने जनकपुर फलफूल तथा तरकारी व्यवसायी समितिका अध्यक्ष विश्वेश्वर यादवले बताए। उनका अनसार केरा उत्पादनका लागि नेपाली भूमि राम्रो मानिए पनि यहाँको उत्पादनले कुनै वर्ष पनि पुग्दैन। स्थानीयस्तरमा मागअनुसार उत्पादन नभएपछि बाहिरबाट केरा मगाउनु परेको अध्यक्ष यादवको भनाइ थियो। 'गत वर्ष पौने दुई करोडभन्दा बढीको केरा जनकपुर भित्र्याइएको थियो', उनले भने, 'यस वर्ष झन्डै ७० ट्रक केरा भित्र्याइएका छन्।' जनकपुरमा गोपाल र वंशीभोग जातका केरा सप्तरी जिल्लाको भारदह, भान्टाबारी तथा इनरुवाबाट भित्र्याइएको छ। मालभोग, मिरिचमान, चिनी चम्पा जातका केरा भारतको आसाम, गोहाटी, बङ्गाल, हाजिपुर, ठाकुरगञ्ज र चम्पारणबाट मगाउने गरिएको समितिका सचिव भुवनेश्वर पूर्वेले जानकारी दिए। छठ पर्वसँगै गत वर्षको तुलनामा यस वर्ष २५ प्रतिशतले केराको भाउ महँगिएको उनले बताए। 'छठ मनाउने सङ्ख्या प्रत्येक वर्ष वृद्धि भएकाले केराको माग पनि बढेको हो। बजारको मागअनुसार गत वर्षको तुलनामा यस वर्ष १५२० ट्रक बढी केरा मगाइएको छ', उनले भने। समितिका अध्यक्ष यादवका अनुसार १० चक्काको ट्रकमा एक हजार दुई सय घरी आउँछ। प्रतिट्रक बराबर जनकपुरसम्म ल्याउँदाको खर्च छ लाख पर्ने उनले जानकारी दिए। बजारमा प्रत्येक केराको घरीलाई पाँच सयदेखि एक हजारसम्ममा बिक्री गरिन्छ। नेपालको हरेक क्षेत्रमा स्थानीय जातका केरा उत्पादन हुन्छन्। नेपालमा मालभोग, झापाली मालभोग, बिलियम हाइब्रिड रोवस्टा, बिलियम हाइब्रिडलगायत जातका केराखेती उत्पादन हुँदै आएको छ। सम्भावना हुँदाहुँदै पनि प्राविधिक समस्याका कारण केराको उत्पादन बढाउन नसकिएको व्यवसायीको भनाइ छ। रासस"
सुनको मूल्य तोलाको १ लाख १५ हजार ५००,काठमाडौं : नेपाली बजारमा आज सुनको मूल्य प्रतितोला १ लाख १५ हजार ५०० रुपैयाँ कायम भएको छ। नेपाल सुनचाँदी व्यवसायी महासंघका अनुसार छापावाल सुन प्रतितोला १ लाख १५ हजार ५०० रुपैयाँमा कारोबार भइरहेको छ। तेजाबी सुन १ लाख १४ हजार ९५० पुगेको हो। आज चाँदी प्रतितोला १ हजार ४५० रुपैयाँमा कारोबार भइरहेको महासंघले जनाएको छ।
कफीको मूल्य बढ्यो,"काठमाडौं : कफीको मूल्य बढेको छ। कफी प्रतिकिलो ५ रुपैयाँदेखि ३५ रुपैयाँसम्म बढेको हो। कफी दिवसका सरकारले आर्थिक वर्ष २०८०८१ का लागि तीन प्रकारका कफीको समर्थन मूल्य तोकेर कार्यान्वयनमा ल्याएको हो। अब वृद्धि भएको मूल्यमा किसानबाट उद्योगी व्यवसायीहरू तथा आम सर्वसाधारणले कफी किन्नुपर्ने छ। सरकारले हरेक वर्ष कफी दिवसमा कफीको न्यूनतम समर्थन मूल्य निर्धारण गर्ने गरेको छ। चालु आर्थिक वर्षमा ए ग्रेडको फ्रेस चेरी कफीलाई प्रतिकिलो १ सय रुपैयाँ मूल्य निर्धारण गरिएको राष्ट्रिय चिया तथा कफी विकास बोर्डले जानकारी दिएको छ। गत आवमा प्रतिकिलो ९५ रुपैयाँ थियो। यससँगैं बी ग्रेडको फ्रेस चेरी कफीलाई प्रतिकिलो ८५ रुपैयाँ राखिएको छ। गत आवमा प्रतिकिलो ८० रुपैयाँ पर्थ्यो। यस्तै, पार्चमेन्ट कफीतर्फ ए ग्रेडको कफी प्रतिकिलो ५ सय रुपैयाँ तोकिएको छ। यो गत वर्षको भन्दा २५ रुपैयाँ बढी हो। गत आवमा प्रतिकिलो ४७५ रुपैयाँ थियो। बी ग्रेडको पार्चमेन्ट कफीको मूल्य प्रतिकिलो ४ सय ५० रुपैयाँ तोकिएको छ। यो गत वर्षभन्दा ३० रुपैयाँ बढी हो। गत आव प्रतिकिलो ४ सय २० थियो। ड्राई चेरी कफीअन्तर्गत ए ग्रेडको प्रतिकिलो २ सय रुपैयाँ तोकिएको छ। यो गत वर्षको भन्दा ३० रुपैयाँ बढी हो। गत आवमा प्रतिकिलो १ सय ७० रुपैयाँ थियो। यससँगै सोही अन्तर्गतको बी ग्रेडको कफी प्रतिकिलो १ सय ५० रुपैयाँ पुगेको छ। यो गत आवको भन्दा ३५ रुपैयाँले बढि हो। गत आवमा प्रतिकिलो १ सय १५ रुपैयाँ मूल्य निर्धारण गरिएको थियो। दिवसका अवसरमा आयोजित कार्यक्रममा कृषि तथा पशुपंछी विकास मन्त्री एवम् बोर्ड अध्यक्ष डा बेदुराम भुसाल नेपालको मध्य पहाडी क्षेत्रका धेरै जिल्लामा गुणस्तरीय कफी उत्पादनको सम्भावना भएको बताए। उक्त क्षेत्रमा सरोकारवालासँग मिलेर बृहत् योजना र स्पष्ट मार्गचित्र निर्माण गर्न आवश्यक रहेको उनले औंल्याए। यससँगै बोर्डका कार्यकारी निर्देशक डा विष्णुप्रसाद भट्टराईले नेपालमा कफीको सुरुवात भएको छोटो समयमा नेपाली कफीले राष्ट्रिय तथा अन्तर्राष्ट्रिय स्तरमा पहिचान बनाउन सफल भएको बताए। उनले भने, कफी उत्पादनका लागि नेपाली भूमि प्रचुर सम्भावनाका रूपमा मानिन्छ। यसको क्षेत्र विस्तार र उत्पादन बढाए राष्ट्रिय तथा अन्तर्राष्ट्रिय बजारमा मागअनुसार निर्यात गरी व्यापार घाटालाई कम गर्न सकिन्छ। नेपालमा कफी खेती विस्तार हुँदै गएको भए तापनि आत्मनिर्भर भने हुन अझै समय लाग्ने देखिन्छ। बोर्डले सार्वजनिक गरेको तथ्यांकअनुसार नेपालबाट आर्थिक वर्ष २०७९८० मा १३ करोड ४ लाख मूल्य बराबरको ७७८९ मेट्रिक टन कफी निर्यात भएको थियो। तर सोही अवधिमा कफी आयात भने ३२ करोड ५८ लाख मूल्य बराबरको ४५० मेट्रिक टन भएको थियो। आव २०७८७९ मा ११ करोड ७० लाख मूल्य बराबरको ६९५ मेट्रिक टन कफी निर्यात हुँदा १२ करोड ७६ लाख मूल्य बराबरको २७९८ मेट्रिक टन आयात भएको बोर्डले जनाएको छ। नेपालमा १९९५ सालमा बर्माबाट कफी ल्याएर गुल्मीको आँपचौरमा खेती सुरु गरिएको थियो। अहिले गुल्मीसँगै अर्घाखाँची, पाल्पा, तनहुँ, काभ्रे, सिन्धुपाल्चोक, कास्की, गोर्खा, स्याङ्जा, पर्वत, बाग्लुङलगायत ४० जिल्लामा कफीको व्यावसायिक खेती हुँदै आएको छ।"

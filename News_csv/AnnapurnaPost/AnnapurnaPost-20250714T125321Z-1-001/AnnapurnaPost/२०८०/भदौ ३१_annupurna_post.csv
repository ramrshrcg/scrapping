शीर्षक,विवरण
विकल्प नबनेका वैकल्पिक पार्टी,"वैकल्पिक राजनीतिका लागि भनेर दाबी गरियो। तर अभियान विफल भयो। जसमा पात्रकै रूपान्तरण हुन सकेन। नेपालको राजनीतिक परिवेशमा विकल्प तथा निर्विकल्प जस्ता शब्दको प्रयोग लामो समयदेखि भएको पाइन्छ। खासगरी ३० वर्षे निर्दलीय पञ्चायती कालमा निर्विकल्प राजनीतिक भाष्यको रूपमा स्थापित गर्ने प्रयास गरियो। राजाले सर्वाेपरि नेतृत्व गरेको निर्दलीय पञ्चायती व्यवस्थाको कुनै विकल्प नरहेको र यसको विकल्पको कुरा गर्नेहरूलाई अराष्ट्रिय तत्त्वको आरोप लाग्ने गथ्र्यो। कडा दण्डसजाय भोग्नु पर्ने अवस्था थियो। मुलुकमा पकड जमाइरहेको निर्विकल्प भनिएको निर्दलीय पञ्चायती व्यवस्था पनि तीन दशकसम्म टिक्न सकेन। यसको विकल्पमा बहुदलीय संसदीय व्यवस्थाको पुनः स्थापना भयो। नेपाली कांग्रेसले बहुमतको सरकार बनाएर पनि पूरा अवधि चलाउन नसकेका, राजनीतिक अस्थिरता र भ्रष्टाचार बढेको आदि कारणले यसको विकल्पका रूपमा नेकपा एमालेतर्फ मतदाताको आकर्षण बढेर गएको थियो। कांग्रेस र एमाले निर्दलीय पञ्चायती व्यवस्थाको विकल्प शक्तिका रूपमा स्थापित भए। तर, यी दुवै दल र नेताहरू पनि खास रूपमा वैकल्पिक हुन सकेनन्। कांग्रेसएमाले दुवै दल अपेक्षित रूपमा लोकतान्त्रिक पनि बन्न सकेनन्। यी दुई प्रमुख दलका संरचनाहरू नोकरशाही (ब्युरोक्रेटिक) प्रकृतिका रहे। आमनागरिकका आंकाक्षा र अभिलाषाको प्रतिनिधित्व गर्न सकेनन्। वास्तवमा सत्ता राजनीति र लिप्सामा केन्द्रित रहे। यसरी राजनीतिक पात्रहरूमा गैरप्रजातान्त्रिक प्रवृत्ति मौलाउँदै गयो। त्यसैले आमजनतामा वितृष्णा बढ्दै गयो। यी सबैका कारण माओवादी हिंसात्मक द्वन्द्वले मलजल पायो। मुलुक पुनः १० वर्षे हिंसात्मक युद्धमा फस्यो। १७ हजार निर्दाेष नेपाली जनता मारिए। धेरै धनजनको नोक्सान भयो। तर, पनि मुलुकको सामाजिक, आर्थिक एवं राजनीतिक संरचनाहरूको रूपान्तरण हुन सकेन। जननिर्वाचित संविधानसभाले गणतान्त्रिक संघीय संविधान लेख्यो र जारी भयो। संघीय नेपालमा दुईपटक आमनिर्वाचन सम्पन्न भए। तीन तहका सरकारहरू क्रियाशील भए। कांग्रेसएमालेलाई पुराना सत्ताका भ्रष्ट प्रतिनिधि संगठनका रूपमा लल्कार्यो माओवादीले। र, आफू नयाँ वैकल्पिक रूपान्तरणकारी शासन व्यवस्था अवलम्बन गर्ने कबोल गर्दै अघि बढ्यो। राज्यको पुनःसंरचना गरी सबै संरचनालाई समावेशी लोकतान्त्रिक र सहभागितामूलक बनाउन सबै शक्ति लगाउने भनी प्रतिबद्ध माओवादी पार्टी तथा यसका नेता कांग्रेसएमालेभन्दा खासै फरक साबित हुन सकेन। आआफ्नो कालखण्डमा वैकल्पिक बन्ने दाबी र अठोटका साथ अगाडि बढेको कांग्रेसएमाले माओवादी केन्द्रका कमजोरीका कारण जनतामा वितृष्णा झागिँदै गयो। यसको प्रतिफल स्वरूप भन्नुपर्छ, मुलुकमा नयाँ वैकल्पिक शक्ति बन्ने अठोट लिएका दलहरू उदय हुन लागे। तर, पुराना राजनीतिक दल कांग्रेस, एमाले र माओवादीलाई झट्का दिने गरी रवि लामिछानेको पहल र नेतृत्वमा एक वर्ष अघिमात्र गठन गरिएको राष्ट्रिय स्वतन्त्र पार्टीले संसदीय निर्वाचनमा २० सिट जित्यो, स्थापनाको छ महिनामै। यो दलले २० वटा सिट जित्नुले यो दलले कांग्रेस, एमाले एवं माओवादीको विकल्प बन्न सक्ने सम्भावना देखाएको छ। वैकल्पिक राजनीति भनेको रूपान्तरणकारी अभियान हो। जसको कुरा गर्दा पहिलो कुरा यसले पात्रको रूपान्तरणको माग गर्छ। पात्र भन्नाले व्यक्ति र संस्था दुवैलाई बुझ्नु पर्छ। व्यक्तिको अर्थ हो, वैकल्पिक दल निर्माणको अभियानमा लागेका नेता एवं कार्यकर्ताको आचरण, व्यवहार र चरित्रमा रूपान्तरण नभइकन रूपान्तरणकारी राजनीतिक योजनाको कार्यान्वयन हुन सक्दैन। यो केवल कोरा नारामा मात्र सीमित हुन्छ। वैकल्पिक राजनीतिका लागि भनेर दाबी गरिए। तर उक्त अभियान विफल हुनुमा पात्रकै आचरणमा रूपान्तरण हुन नसक्नु मुख्य कारण हो। यसको साथै संस्थाको रूपान्तरण पनि आवश्यक हुन्छ। संस्थाको रूपान्तरणको अर्थ हो राजनीतिक दलको संरचनागत रूपान्तरण। वैकल्पिक राजनीतिक संगठन परम्परागत राजनीतिक दलको ढाँचामा होइन कि फरक किसिमले संरचित एवं व्यवस्थित गरिनुपर्छ। वैचारिक मान्यता र दृष्टिकोणको निर्माण प्रक्रिया विकेन्द्रित र सहभागितामूलक हुनुपर्छ। दुर्बोध र दुःसाध्य कोरा राजनीतिक सिद्धान्त र भाष्यको अब खासै अर्थ रहँदैन। देशको प्रशासनिक संरचना पुरानो ढाँचाको छ। कर्मचारी तन्त्रको कार्य पद्घति, संस्कार र संस्कृति पुराना ढाँचाको छ। राजनीतिक दलको विफलताको प्रमुख कारण नै यही हो। वैकल्पिक राजनीतिक दलको संगठन संरचनाबारे कुरा गर्नु सान्दर्भिक हुन्छ। कांग्रेस, एमाले र माओवादीको संगठन संरचना केन्द्रीकृत र भद्दा प्रकृतिको बनाइएको छ। केही नेताको दलमाथिको पकड र हालीमुहाली छ। वैकल्पिक राजनीतिको वकालत गर्ने दलले आफ्नो संगठन संरचना जटिल, प्रक्रियामुखी र केन्द्रीकृत बनाउनु हुँदैन। जटिल तहगत ढाँचा भएको दलमा निर्णय प्रक्रिया जटिल हुन्छ। दलको पदीय सोपानका लागि कार्यकर्ताबीच द्वन्द्व सिर्जना हुन्छ। गुट उपगुट निर्माण हुन्छन्। दलको संरचना भरसक समतलीय प्रकृतिको हुनुपर्छ। पुराना दलहरूले कार्यकर्ता बनाएका छन्। दलका कार्यकर्ता नेताका प्रजाको रूपमा रहेको देखिन्छ। सबै तहका कार्यकर्तालाई कुनै न कुनै बहानामा परोक्ष या प्रत्यक्षमा राज्यका स्रोतमा आश्रित बनाएका छन्। जनतालाई कार्यकर्ता बनाई एक खालको आज्ञाकारी प्रजा बनाउने काम दोहोर्याउनु हुँदैन। देशको प्रशासनिक संरचना पुरानो ढाँचाको छ। नीति नियमको कार्यान्वयनको प्रमुख संयन्त्र देशको नागरिक प्रशासन सञ्चालन गर्ने कर्मचारी तन्त्र हो। तर देशले संघीय लोकतान्त्रिक पद्धति अँगाले पनि देशको प्रशासनिक संरचनामा खासै परिवर्तन भएको छैन। यसको कार्य पद्धति, संस्कार र संस्कृति पुराना ढाँचाको छ। राजनीतिक दलको विफलताको प्रमुख कारण नै यही हो। प्रशासनिक संरचनालाई चुस्त दुरुस्त बनाई कार्य सम्पादन गर्न सक्ने बनाउनेबारे गृहकार्य गरिएको छैन। यसलाई संरचनागत रूपान्तरण गर्न नीतिगत पहल गर्नुभन्दा यही संरचनामा मिलेमतो गरी राज्यको स्रोत साधनको दोहन गर्ने प्रवृत्ति मौलाएको देखिन्छ। नेपालको कर्मचारी संयन्त्रको कमजोर कार्यसम्पादन, संरचनागत कमजोरीका लागि राजनीतिक दलका नेताहरूको यसप्रतिको उपेक्षा भाव जिम्मेवार छ। कर्मचारी संयन्त्रलाई व्यवस्थित, कुशल र प्रभावकारी बनाउन यसको समग्र पुनः संरचना गर्न दलहरूले जरूरी ठानेनन्। वैकल्पिक राजनीतिका कार्यक्रम कार्यान्वयन गर्न वैकल्पिक प्रकृतिको प्रशासनिक एवं व्यवस्थापकीय संरचना अपरिहार्य हुन जान्छ। नागरिकका मौलिक अधिकार कसरी कार्यान्वयन गर्ने भन्ने विषयको स्पष्टता र खाका बारेमा राष्ट्रिय स्वतन्त्र पार्टीलगायत वैकल्पिक राजनीतिका पक्षधर समूहहरूमा स्पष्टता हुनु आवश्यक छ। कुनै स्पष्ट खाका र प्रमाण सहितको पत्यारलाग्दो तयारी बिनाको वैकल्पिक राजनीतिक समूह र साबिकका राजनीतिक दलबिच कुनै खास फरक हुँदैन। बरु उनीहरूले जनतामा धेरै आशा आकांक्षा बढाउँछन् र उत्तिकै निराश पनि बनाउँछन्। एकपटक वरिष्ठ समाजशास्त्री विहारीकृष्ण श्रेष्ठले यस पंक्तिकारसँग भन्नुभएथ्यो निर्दलीय पञ्चायतकालीन मन्त्री जोगमेहर श्रेष्ठ र पशुपतिशमशेर राणाको कार्यसम्पादनमा कुनै फरक देखिएन।  रिजाल नीति अनुसन्धान प्रतिष्ठानमा आबद्ध छन्।"
पुल र गाडीले खोस्यो माझी समुदायको पेसा,"खोला र नदीमा आश्रित समुदाय हो माझी। जतिबेला पुल थिएनन्, बाटो थिएन माझी समुदाय नै थियो खोला र नदी तारिदिने माध्यम। त्यसबापत यात्रीबाट केही शुःल्क लिन्थ्यो र माझी समुदायको रोजीरोटी चल्थ्यो। तर, आज माझी समुदायको त्यो पेसा संकटमा परेको छ। जताततै गाडी र पुल बनेकाले माझीलाई नदीखोला तारिदिन कसैले पनि गुहार्नु पर्दैन। अर्कोतिर, माझी समुदायको जीवोपार्जनको अर्को स्रोत हो माछा। नदी, खोलामा जाल, टांगो बल्छी, छुट्टा खेलेर माछा मार्ने र त्यसबाटै छाक टार्ने गर्छ, माझी समुदायले। अहिले त नदीमा माछा पनि पाउन छोडे। किनभने, द्वन्द्वकालमा नदी खोलामा अनियन्त्रित रूपमा बम हानियो। माछाका वंश नै समाप्त भए। त्यतिबेला सुरक्षाकर्मीले नै बम हानेर ठूलाठूला माछा समाते। सानासाना त्यत्तिकै बगेर गए। अनि, नदीमा माछाको संख्या नै घट्न गयो। आजसम्म पनि त्यसको असर परिरहेको छ। त्यसैकारण पनि माझी समुदायलाई साँझबिहानको छाक टार्नै धौधौ भएको छ। विगतमा माझेनी दिदीबहिनीहरूले चौतारो र डुंगा तार्ने बेला जाँड बेचेर दुई चार पैसा कमाउँथे। आजभोलि त्यसरी बेच्न पाइँदैन। यो समुदाय आर्थिक, शैक्षिक र सामाजिक विकासमा पनि निकै पिछडिएको छ। गरिबीका कारण यो वर्ग शिक्षामा निकै पछाडि छ। रोजगारबाट पनि बन्चित छ। मुलुकमा ठूल्ठूला राजनीतिक परिवर्तन भए। २०६४, २०७०, २०७४, २०७८ मा चुनाव भयो। चुनावका बेला माझीहरूलाई यो गर्दिन्छुत्यो गर्दिन्छु भनेर नेताहरूले आश्वसान बाँडे। मासुभात खुवायो। १ बटुका जाँड, १ गिलास रक्सी र र १ पिलेट मासु खुवाएर नेताहरूले माझीहरूको भोट लियो। तर, चुनाव जितेपछि माझीलाई कसैले पनि हेरेन। (रामबहादुर माझी, माझी जागरण केन्द्रका अध्यक्ष हुन्)"
हरितालिकाको हर्षोल्लास,"बाबुको मुख हेर्ने पर्व कुसेऔंसी सकिनासाथ हिन्दूनारीको पर्व तीज विशेष चहलपहल हुने शास्त्रीय मान्यता छ। तर, केही वर्षदेखि यो परिपाटीमा हेरफेर भएको छ। तीज पर्वलाई हरितालिका विशेष भनिन्छ, जुन यसपालि असोज १ गते छ। सत्ययुगमा पर्वतराज हिमालयकी पुत्री पार्वती शिवलाई जीवनसाथी बनाउने इच्छामा थिइन्। बाबु हिमालयले विष्णुसँग बिहे गर्ने सुनेर खिन्न हुँदा साथीद्वारा हरण गरी अन्यत्र एकान्तस्थलमा गई शिवको प्रार्थना गरेको र सोही कारण सखिभिर्हरिता यस्मात् तेनेयं हरितालिकाको अर्थमा यस दिनलाई हरितालिकाका रूपमा मनाइने गरिएको चर्चा भविष्य पुराणमा वर्णित छ। भाद्रशुक्ल तृतीया तिथिलाई तीज अर्थात् हरितालिका भनिन्छ। हरितालिकाको अघिल्लो रात्रिमा विशेष खाना बनाई महिलाले दर खानुपर्ने हो। विवाहित महिला माइतीघरमा बसेर स्वतन्त्र रूपमा तीजपर्व मनाउनुपर्ने हो। छोरीहरूलाई तीज विशेषमा दाजुभाइले माइतीमा विशेष निम्ता गर्ने चलन उस बेलाकै हो। वर्षभरिका दुःख, कष्ट र असामान्य परिस्थितिलाई समेत बिर्सेर हाँसी, ठट्यौली गर्दै शिवको अनुष्ठान गर्ने पर्व हो यो। यसरी मनाइने पर्व तीजमा रसिला, मीठो र व्यंग्यात्मक गीतहरू गाउने, नृत्य गर्ने पनि चलन छ। तीजका दिन निराहार व्रत बसी महादेवको पूजा आराधना गर्ने चलन छ। साँझ बालुवाको शिवलिंग बनाई महादेवपार्वतीको पूजा गर्ने चलन छ। दीप, कलश, गणेश र बालुवा प्रतिमासहितको शिवलिंगमा उमामहेश्वरको पूजा गर्ने, षोडशोपचार विधिले पूजा सम्पन्न गर्ने, कथाश्रवण गर्ने परम्परा तीजको हो। उक्त दिन रंगीन, सौभाग्यका कपडाहरूले सजिएर, निकै ठाँटिएर नारीहरू देवस्थल खासगरी शिवमन्दिरमा पुगी दर्शनका लागि भीड लाग्ने गर्छन्। पशुपतिनाथ मन्दिर, कुम्भेश्वर आदि क्षेत्रमा त त्यसदिन घुइँचो हुन्छ। तीजको पावन अवसरमा विशेष व्रत बस्नाले पतिको आयु वृद्धि हुने पौराणिक मान्यता छ। कुमारीहरूले यस्तो व्रत गर्दा भावी पति असल हुने विश्वास गरिन्छ। पार्वतीले रातमा तीन अञ्जुली पानी पिएर व्रत सुरु गरेको प्रसंगले तीजको दर खाने चलन चलेको हो। तीजको पूर्णता भने ऋषिपञ्चमीमा सप्तर्षिहरूको पूजा गरेपछि मात्र पूरा हुन्छ। यसपालि मंगल चौथी पनि परेको छ तीजकै भोलिपल्ट असोज २ गते, जसलाई गणेशचतुर्थी भनिन्छ। तीजको समापन भने ऋषिपञ्चमी व्रत गरेपछि मात्रै हुन्छ। सती अरुन्धतीसहित सप्तर्षि कश्यप, अत्रि, भरद्वाज, विश्वामित्र, जमदग्नि, गौतम एवं वशिष्ठ ऋषिहरूको विशेष व्रत उपासाना, दर्शन, पूजन, गरिने हुनाले तीज समापनको दिनलाई ऋषिपञ्चमी भनिएको हो। काठमाडौंको टेकुस्थित सप्तर्षिथानमा सो दिन पाइला राख्ने ठाउँ हुन्न, व्रतालुहरू ओइरिएरै त्यहाँ पुग्छन्, नाच, गान त भव्य नै हुन्छ। प्रकृतिको विधानअनुरूप हुन्छ, नारीधर्म, रजस्वला, रजोवती समय मासिक धर्म ! वर्षाकालमा नदीहरू पनि रजस्वला हुन्छन् भनिएको छ। सिर्जनाको निरन्तरतालाई कायम राख्ने केही निश्चित विधान छन्। केवल स्त्रीहरूलाई प्राप्त सिर्जनाका यी विशेषता नारीको मौलिक गुण पनि हुन्। अघि ब्रह्महत्या दोष देवताका राजा इन्द्रबाट झिकी विभिन्न चार स्थानमा नदीको पहिलो छाल, जमिनको अग्लोे शिखर पर्वत भाग, आगोको पहिलो ज्वाला र स्त्रीको रजस्वलामा राखेपछि अपवित्र भएका यी स्थानमध्ये नारीको रजस्वलाका समय भाँडाकुडा स्पर्श गर्नु नहुने, खाद्यान्न सामग्रीहरूबाट पर रहनुपर्ने र चार दिनमा स्नान गरेपछि मासिकधर्म दोष निवारण हुने कुरा शास्त्रमा विस्तृत वर्णन छ। नारीजातिमा प्रतिमास देखा पर्ने रजोधर्ममा ब्रह्महत्यादोष रहने र त्यसको निवृत्तिको सजिलो उपाय ऋषिहरूको दर्शन, पूजा नै हो भनी शास्त्रले किटान गरेको छ। वैज्ञानिक विचारमा पनि नारी रजस्वलाको रक्त अशुद्धि, विषाक्त किटाणु आदिका कारण विशेष सरसफाइमा ध्यान दिनुपर्ने देखिन्छ। स्त्रीहरूको रजोधर्म दोषको निवारणहेतु ऋषिपञ्चमीको व्रत र सप्तर्षिहरूको पूजा, कथा श्रवण गर्नुपर्ने विषयमा विभिन्न पुराणमा चर्चा पाइन्छ। ऋषि पञ्चमीमा ऋषिहरूको पूजा गर्नुअघि बिहानै नदी जलाशयमा गई विशेष स्नान गर्नुपर्ने हुन्छ। वर्षभरिका अशुद्धिहरू हटाउन ३६५ वटा दत्तिउन लगाउने र पञ्चगव्यले स्नान गर्ने विधान छ। प्रतिदिन विशेष स्नान गर्न असुविधा हुने कारण यसलाई संस्कार गर्दै वर्षभरिकै एकैदिन विशेष स्नान गर्ने परम्पराले मान्यता पाएको छ। काठमाडौंको टेकुक्षेत्रमा सप्तर्षिको स्थान छ। कतिपय महिला त्यहाँ गई सप्तर्षिको पूजा लगाउने, गोदान, पूर्णपात्र गर्ने गर्छन्। नाचगान गर्दै काठमाडौंका विभिन्न स्थानमा पुगी रंगीन उत्सव मनाउँछन्। केही दिदीबहिनी नदीकिनार र मठमन्दिरमा ठूलो उत्साहका साथ ऋषि पञ्चमीको पूजा गर्ने गर्छन्। देवालय मन्दिरहरूमा ठूलो चहलपहल हुने गर्छ। कोही आमादिदीबहिनी घरघरमा बसेरै पनि सामूहिक पूजा र कथा श्रवण गर्ने गर्छन्। ज्ञान, तप, त्याग र विवेकका प्रतीक ऋषिहरूको चिन्तन गर्नाले मानव जीवन सुखद् हुन्छ,। कतिपय अर्थमा मानिसले ऋषिऋण चुक्ता गर्न सकेको हुँदैन। पुरुषहरूले गर्ने तर्पण आदि कार्य, ब्रह्मसूत्रको कार्य नारीबाट यिनै ऋषिहरूको चिन्तन मनन गर्नाले पूर्ण हुन्छ। वायु पुराणले ऋषिहरूको चर्चा गर्दै ऋषि भन्नाले श्रुति (वेद), सत्य, त्याग र तप हो भनी बताएको छ। आदर्श हिन्दूनारी सहनशील छन्। जो तीज विशेषमा वैदिक परम्परालाई निर्वाह गर्दै ऋषि पञ्चमीका दिन बिहानै उत्तरपूर्व फर्की विशेष स्नान गर्दै ऋषिपञ्चमीको व्रत, सप्तर्षिको पूजा गर्ने संकल्प पनि गर्छन्। ऋषिपञ्चमी व्रत गर्ने नारीहरूले यसदिन एकछाक खाने गर्छन्। नरोपीकनै उम्रने अन्न सामा, कागुनो, कन्दमूल (कर्कलो) आदि खाई हविष्यान्न भोजन गर्छन्। महिनावारी भएका वखत अन्जानमा भएका त्रुटिहरूको प्रायश्चित गर्ने एकमात्र सरल साधनका रूपमा रहेको ऋषिपञ्चमी व्रत अनुष्ठानले नारीमा छुट्टै तेज वृद्धि हुने, दीर्घायु, निरोगी र पूर्ण सौभाग्यवती हुने कुरा धर्मशास्त्रहरूले विशद वर्णन गरेका छन्।"
एसिया कपको फाइनलमा श्रीलंका ५० रनमै अलआउट,"काठमाडौं : एसिया कपको फाइनलमा श्रीलंका ५० रनमै अलआउट भएको छ। भारतका बलरहरू हाबी भएपछि श्रीलंका १५२ ओभरमा ५० रन बनाएर आलआउट भएको हो। छ पटकको विजेता श्रीलंकालाई सस्तै रनमा समेट्न भारतका लागि मोहम्मद सिराज नायक बने। ७ ओभर बलिङ गरेका उनले ६ विकेट लिए। त्यस्तै हार्दिक पाण्डेले ३ र जसप्रित बुमराहले १ विकेट लिए। सिराजले चौथो ओभरमा ५ विकेट लिएका थिए।श्रीलंकाले पावर प्लेइङको छैटौं ओभरमै ६ विकेट गुमाएको थियो। छैटौं ओभरको समाप्तिमा उसले १३ रन बनाएर ६ विकेट गुमाएको थियो। श्रीलंकाका कुशल परेरा, सदीरा, चारिथ अशलंका र दसुन शनाका शून्य रनमै आउट भए। श्रीलंकाका लागि कुशल मेन्दासले सर्वाधिक १७ रन बनाएङ्का थिए। दसन हेमन्थाले अविजित १३ रन बनाउँदा अन्यले दोहोरो अंकको रन बनाउन सकेनन्। भारतले जितका लागि ५१ रन बनाउनुपर्ने भएको छ।"
थिक्सेनाको चोटले श्रीलंका दबाबमा,"कोलम्बो : एसिया कप क्रिकेटको फाइनल अघि घरेलु टोली श्रीलंकालाई नमिठो झड्का लागेको छ। भारतसँगको फाइनल खेल अघि महत्वपूर्ण खेलाडी महेश थिक्सेना प्रतियोगिताबाट बाहिरिएपछि श्रीलंका दबाबमा परेको हो। भारत र श्रीलंकाबीच आइतबार कोलोम्बोमा एसिया कपको फाइनल खेल हुँदैछ। चोटका कारण स्पिनर थिक्सेनाले फाइनल खेल गुमाउने भएका हुन्। श्रीलंकाका कप्तान दासुन सनकाले चोटका कारण थिक्सेनाले एसिया कप गुमाउने जानकारी दिएका हुन्। चोटका कारण थिक्सेना एसिया कपबाट बाहिरिएका छन्। तर, विश्वकपमा भने उनी उपलब्ध हुने छन्, कप्तान सनकाले भने। थिक्सेना पाकिस्तानसँगको खेलमा फिल्डिङ गर्ने क्रममा घाइते भएका थिए। उनको दायाँ खुट्टामा चोट लागेको छ। श्रीलंकाका प्रमुख स्पिन अलराउन्डर वानिन्दु हसरंगा पनि टोलीमा छैनन्। आफ्ना प्रमुख दुई हतियार नहुँदा श्रीलंका फाइनल अघि कमजोर देखिएको छ। थिक्सेनाले एसिया कपको पाँच खेलमा आठ विकेट लिएका थिए। उनको प्रेरणामा अरु खेलाडीले पनि उत्कृष्ट प्रदर्शन गर्दै आएका छन्। थिक्सेनाको स्थानमा अलराउन्डर सेहान अर्चाचिगलाई टोलीमा समावेश गरेको श्रीलंका क्रिकेट बोर्डले जनाएको छ। सेहानले गत जुलाईमा जिम्बावेमा भएको आईसीसी विश्वकप छनोटमा वेस्टइन्डिजविरुद्ध डेब्यु गरेका थिए। यस्तै नेदरल्यान्ड्सविरुद्ध ७१ बलमा चार चौकासहित ५७ रनको अर्धशतकीय पालि खेलेका थिए। भारत र पाकिस्तानबीचको राजनीतिक टकरावका कारण श्रीलंकाले पनि एसिया कप आयोजनाको अवसर पाएको हो। अन्डर डगका रुपमा रहेको श्रीलंकाले ११औं फाइनल खेल खेल्न लागेको हो। यस्तै सातौं उपाधि जित्ने अभियानमा श्रीलंका छ। अफगानिस्तानलाई नाटकीय रुपमा पराजित गर्दै श्रीलंकाले सुपर फोरमा स्थान बनाएको थियो। सुपर फोरमा भारतसँग पराजय बेहोर्नुका बाबजुद श्रीलंकाले फाइनल खेल्न लागेको हो।"
श्रीलंकालाई दस विकेटले हराउँदै भारत बन्यो एसिया कप विजेता,"काठमाडौं : श्रीलंकालाई दस विकेटले हराउँदै भारत एसिया कपको विजेता बनेको छ। श्रीलंकाले दिएको ५१ रनको लक्ष्य ६१ ओभरमा पूरा गर्दै भारत आठौंपटक एसिया कपको विजेता बनेको हो। शुभम गिलले २७ र इशान किसनले २३ रन बनाएर भारतलाई जित दिलाए। यसअघि श्रीलंका १५२ ओभरमा अलआउट हुँदै ५० रन बनाएको थियो। छ पटकको विजेता श्रीलंकाको ब्याट धरासायी बनाउँदै भारतका मोहम्मद सिराज नायक बने। ७ ओभर बलिङ गरेका उनले ६ विकेट लिए। त्यस्तै हार्दिक पाण्डेले ३ र जसप्रित बुमराहले १ विकेट लिए। सिराजले चौथो ओभरमा ५ विकेट लिएका थिए।श्रीलंकाले पावर प्लेइङको छैटौं ओभरमै ६ विकेट गुमाएको थियो। छैटौं ओभरको समाप्तिमा उसले १३ रन बनाएर ६ विकेट गुमाएको थियो। श्रीलंकाका कुशल परेरा, सदीरा, चारिथ अशलंका र दसुन शनाका शून्य रनमै आउट भए। श्रीलंकाका लागि कुशल मेन्दासले सर्वाधिक १७ रन बनाएङ्का थिए। दसन हेमन्थाले अविजित १३ रन बनाउँदा अन्यले दोहोरो अंकको रन बनाउन सकेनन्।"
"एसिया कपको फाइनल खेल वर्षाले प्रभावित, श्रीलंकाले भारतविरुद्ध ब्याटिङ गर्ने",काठमाडौं : एसिया कपको फाइनलमा भारत र श्रीलंका भीड्दैछ। कोलम्बोमा श्रीलंकाले टस जितेर भारतविरुद्ध ब्याटिङ गर्दैछ। सुपर फोरमा पाकिस्तान र श्रीलंकालाई हराउँदै भारत फाइनलमा पुगेको थियो भने बंगलादेश र पाकिस्तानलाई हराउँदै श्रीलंकाले फाइनल यात्रा तय गरेको थियो। सुपर फोरकै पहिलो खेलमा श्रीलंका भारतसँग पराजित भएको थियो भने भारत अन्तिम खेलमा बंगलादेशसँग पराजित भएको थियो। भारतले यसअघि सात पटक एसिया कप जितेको छ भने डिफेन्डिङ च्याम्पियन श्रीलंकाले छैटौं पटक एसिया कप जितेको छ। सबैभन्दा धेरैपटक च्याम्पियन बनेको दुई देशबीच रोमाञ्चक खेल हुने अपेक्षा गरिएको छ। यद्यपि वर्षाका कारण निर्धारित समयमा खेल सुरू हुन सकेको छैन।
ओमलाई स्वर्ण,"काठमाडौं : सीतापाइला डोजाङका ओम भण्डारीले ११औं कोरियन एम्बेस्डर खुला अन्तर्राष्ट्रिय तेक्वान्दो प्रतियोगितामा स्वर्ण जितेका छन्। नेपालस्थित दक्षिण कोरियाली दूतावास र नेपाल तेक्वान्दो संघको संयुक्त आयोजनामा जारी प्रतियोगिताको पुरुष जुनियर ६८ केजी तौल समूहमा राहुलकुमार साहलाई पराजित गर्दै ओमले स्वर्ण जितेका हुन्। यस तौल समूहमा नितिश श्रेष्ठ र राजन राईले कांस्यमा चित्त बुझाए। यसैगरी जुनियरतर्फकै पुरुष ५९ केजीमा दीपक दुलाल, अमन माझी, रोनि श्रेष्ठ र आशुतोष केसीले क्रमसः पहिलो, दोस्रो र तेस्रो स्थान हात पारे। जुनियरतर्फकै महिला ५५ केजीमा मनिषा तामाङले स्वर्ण, लक्ष्मी खडायतले रजत तथा सुमिना खड्गी र रीतु राणाले कांस्य जिते। ४९ केजीमा रेश्मा भुजेल पहिलो, सुष्मिता विष्ट दोस्रो तथा रीमा खत्री र आशिकाकुमारी सिंहले तेस्रो स्थान हात पारे। सिनियर महिलाको ५७ केजी तौल समूहमा निलिमा मल्लले पहिलो स्थान हात पारिन्। उनले रेणु लामालाई पराजित गरिन्। सुष्मा श्रेष्ठ र रक्षा धिमालले तेस्रो स्थान हात पारे। सन् २००३ देखि सुरु भएको प्रतियोगिताको अहिलेसम्म १० वटा संस्करण सम्पन्न भइसकेको छ। ११औं संस्करणमा ७११ महिला र १०६७ पुरुष गरी एक हजार सात सय ७८ खेलाडीले प्रतिस्पर्धा गर्ने नेपाल तेक्वान्दो संघले जनाएको छ। प्रतियोगितामा पुम्सेमा २५ र ग्यरोगीमा ३२ गरी ५७ स्वर्ण पदकका लागि प्रतिस्पर्धा हुनेछ। यसअघि नेपाली खेलाडी मात्र सहभागी हुँदै आएकोमा यस पटक भारत र बंगलादेशका खेलाडी पनि सहभागी भएका छन्। प्रतियोगितामा भारतबाट ३५ र बंगलादेशबाट ३३ खेलाडी सहभागी भएका छन्। प्रतियोगिताका उत्कृष्ट खेलाडीलाई कोरियामा हुने विश्व कोरियन एम्बेस्डर प्रतियोगितामा सहभागी गराइने संघले जनाएको छ।"
"४२ अंकले घट्यो सेयर बजार,१३ वटै उपसमूहको सूचक नकारात्मक",काठमाडौं : सेयर कारोबार साताको पहिलो दिन आज नेप्से परिसूचक दोहोरो अंकले घटेको छ। नेप्से परिसचक ४२१४ अंकले घटेर १९६४९१ विन्दुमा पुगेको हो। आज २७८ कम्पनीको ५६ लाख ५९ हजार ४५८ कित्ता सेयर २ अर्ब २८ करोड ४६ लाख ५ हजार ६१० रुपैयाँमा खरिदबिक्री भयो। यसदिन एउटा मात्रै कम्पनीको सेयर सकारात्मक सर्किट लेभलमा कारोबार भयो। शुभम् पावरको सेयर १० प्रतिशतल बढ्यो। कारोबार रकमका आधारमा एनआईसी एसिया बैंक शीर्षस्थानमा रह्यो। सो बैंकको २७ करोड ५४ लाख मूल्य बराबरको सेयर कारोबार भयो। कारोबारमा आएका १३ वटै उपसमूहको सूचक नकारात्मक देखिएका छन्।
नेपालमा ईएसजी एण्ड सस्टेनेबल फाइनान्सिङ कोर्ष सुरु,"काठमाडौ : नेपालमा दिगो वित्त पोषण अर्थात सस्टेनेबल फाइनान्सिङलाई केन्द्रित गर्दै ईएसजी सर्टिफिकेशन कोर्ष सुरु भएको छ। वातावरणीय, सामाजिक र सुशासन (ईएसजीईन्भाईरोमेन्ट सस्टेनेबल गभर्नेन्स)मा आधारित यो कोर्षले वित्तीय र लगानीलाई दिगो बनाउन मद्दत गर्ने छ। नेपाल बैंकर्स संघ र बार्सेलोना स्कुल अफ म्यानेजमेन्टसँगको सहकार्यमा ईएसजी सर्टिफाईड पाठ्यक्रम सञ्चालन गर्न लागिएको हो। नेपाल बैंकर्स संघले ईन्भेष्ट फर ईम्प्याक्ट नेपालको सहकार्यमा आयोजित कार्यक्रममा पोम्पेउ फाब्रा विश्वविद्यालयको बार्सेलोना स्कुल अफ म्यानेजमेन्टद्वारा सञ्चालन गर्ने उक्त कोर्ष सुरुको घोषणा गरेको हो। नेपाल राष्ट्र बैंकका कामु गभर्नर डानिलम ढुंगाना तिम्सिना तथा एफएमओका प्रमुख कार्यकारी अधिकृत मिखेल योङ्गनिलले संयुक्त रुपमा उक्त कोर्ष सार्वजनिक गरेका थिए। पाठ्यक्रम तीनवटा प्रमुख स्तम्भहरू वातावरणीय, सामाजिक र सुशासन (ईएसजी)को ऐतिहासिक विकास र महत्व, नियमनकारी ढाँचा र व्यावहारिक पक्षलाई समेटेर तयार गरिएको संघले बताएको छ। उक्त पाठ्यक्रम नेपालमा सस्टेनेबल फाइनान्सिङ सम्बन्धी ज्ञान, सिप र क्षमता अभिवृद्धि गर्दै दक्ष जनशक्ति उत्पादन गर्न कोषे ढुंगा सावित हुने विश्वास लिइएको छ। उक्त कोर्षको सार्वजनिक गर्दै राष्ट्र बैंकका कामु गभर्नर डा ढुंगाना तिम्सिनाले सस्टेनेबल फाइनान्सिङमा राष्ट्र बैंकले लिएका नीतिगत कदमहरूलाई यसले अझ प्रभावकारी बनाउने बताइन्। नेपालको वित्तीय क्षेत्रलाई दिगो वित्तपोषण (सस्टेनेबल फाइनान्सिङ)उन्मुख बनाउन, यसको वर्तमान अवस्थाको मूल्यांकन तथा यससँग सम्बन्धित विषयलाई समाधान गर्दै अगाडि बढ्ने विषयका बारे जानकारी दिइन्। नेपाल बैंकर्स संघ र ईन्भेष्ट फर ईम्प्याक्ट नेपालद्वारा संयुक्त रुपमा आयोजित मुभिङ टुवार्डस सस्टेईनेवल फाईनान्सीङ ईन नेपाल कार्यक्रममा संघका अध्यक्ष सुनिल केसीले वर्तमान परिवेशमा दिगो वित्तपोषण (सस्टेनेबल फाइनान्सिङ)बाट बैंक तथा वित्तीय संस्थाहरू मात्र नभई हरेक सरोकारवालाहरू दीर्घकालीन रूपमा लाभान्वित हुने बताए। कार्यक्रममा भारतको ईन्भाईरोमेनट म्यानेजमेन्ट सेन्टर (ईएमसी)का प्रबन्ध निर्देशक डा प्रसाद मोदकले नेपालको बैंकहरूमा ईएसजी कार्यान्वयनको वर्तमान अवस्था, प्राप्त उपलब्धीहरू र यसमा सुधार गर्नुपर्ने पक्षहरूलाई समेटेर नेपाल बैंकर्स संघ र आईआईएनको सहयोगमा गरिएको ईएसजी बैंकमार्किङ अध्ययनको सारांश प्रतिवेदन प्रस्तुत गरे। त्यसै गरि सस्टेनेबल फाइनान्सिङसँग सम्बन्धित विविध पक्षलाई समेट्दै यसको अन्तर्राष्ट्रिय अभ्यासको बारे बार्सेलोना स्कुल अफ म्यानेजमेन्टका प्राडा मार्कोस इगुइगुरेनले प्रस्तुति दिए। यस्तै, एफएमओका प्रमुख कार्यकारी अधिकृत मिखेल योङ्गनिलले सस्टेनेबल फाइनान्सिङ का सम्बन्धमा संस्थाले गर्दै आइरहेको कार्यक्रम तथा सहकार्य बारे बताए।"
चाडपर्वमा चिनीको अभाव हुन नदिन आयातमा भन्सार छुट दिन संसदीय समितिको निर्देशन,"काठमाडौं : उद्योग तथा वाणिज्य र श्रम तथा उपभोक्ता हित समितिले चिनी, चामल र गहुँजस्ता अत्यावश्यक बस्तुको अभाव हुन नदिन कर तथा भन्सार छुटको सहमति प्रदान गरिदिन अर्थ मन्त्रालयलाई निर्देशन दिएको छ। बैठकले चाडपर्वमा चिनीको अभाव हुन नदिन वाणिज्य मन्त्रालयबाट माग भएको ५० हजार मेट्रिकटन चिनी मूल्य अभिवृद्धि कर छुट तथा एक प्रतिशत भन्सार महसुल लिने गरी आयातको सहमति उपलब्ध गराउन निर्देशन दिएको हो। यसअघि वाणिज्य मन्त्रालयले ५० हजार मेट्रिकटन चिनी आयातका लागि भन्सार महसुल छुटको सहमति प्रदान गर्न अर्थ मन्त्रालयसँग आग्रह गरेको थियो। तर अर्थ मन्त्रालयले २० हजार मेट्रिकटन चिनी आयातका लागि ५० प्रतिशत मात्र भन्सार महसुल छुट दिने गरी आयातको सहमति प्रदान गरेको वाणिज्य मन्त्रालयका सचिव मधुकुमार मरासिनीले जानकारी दिए। सिंहदरबारमा आइतबार बसेको समिति बैठकले चाडपर्वमा चिनी चामल र गहुजस्ता अत्यावश्यक बस्तुको अभाव हुन नदिन मूल्य अभिवृद्धि कर छुट तथा एक प्रतिशत भन्सार महसुल लिने गरी आयातको सहमति उपलब्ध गराउन निर्देशन दिएको हो। बैठकले नजिकिँदै गरेका चाडपर्वका समयमा चिनी, चामल र गहुँलगायतका अत्यावश्यक वस्तुको अभाव हुन नदिन र मूल्य नियन्त्रण गरी कार्टेलिङ प्रणालीलाई निरुत्साहित गर्दै सहज आपूर्ति व्यवस्था मिलाउन निर्देशन दिएको छ। बैठकले कृत्रिम अभाव, कालोबजारी, गैरकानुनी भण्डारण, अस्वभाविक मूल्यवृद्धिजस्ता अनियमित गतिविधि रोक्न उपभोग्य वस्तुको बजार अनुगमन गर्ने कार्यका लागि पर्याप्तमात्रामा जनशक्ति र स्रोतसाधनको व्यवस्था गरी अनुगमनलाई प्रभावकारी बनाउन उद्योग मन्त्रालयलाई निर्देशन दिएको समितिका सभापति अब्दुल खानले जानकारी दिए। बैठकले मुलुकक बिभिन्न स्थानमा सुपथ मूल्य पसल खोली उपभोक्तालाई सुपथ, सस्तो र गुणस्तरीय उपभोग्य सामान उपलब्ध हुने व्यवस्था मिलाउन पनि उद्योग मन्त्रालयलाई निर्देशन दिएको छ भने दशैं, तिहार तथा छठ पर्वलाई लक्षित गरी हुने कालोबजारी, मूल्यवृद्धि, मिसावट, कृत्रिम अभावलगायत विषयमा समितिले स्थलगत अनुगमन गर्ने निर्णयसमेत गरेको उनले बताए।"
साउनमा मूल्यवृद्धि सात दशमलव ५२ प्रतिशत,"काठमाडौं : चालु आर्थिक वर्षको पहिलो महिना अर्थात साउनमा उपभोक्ता मूल्य सूचकांकमा आधारित मुद्रास्फीति सात दशमलव ५२ प्रतिशत रहेको छ। नेपाल राष्ट्र बैंकले आज सार्वजनिक गरेको चालु आर्थिक वर्षको पहिलो महिनामा आधारित देशको वर्तमान आर्थिक तथा वित्तीय स्थिति प्रतिवेदनअनुसार खाद्य तथा पेय पदार्थ समूहको मूल्यवृद्धि आठ दशमलव ९५ प्रतिशत र गैरखाद्य तथा सेवा समूहको मूल्यवृद्धि छ दशमलव ४२ प्रतिशत बराबर रहेको छ। यो अवधिमा सबैभन्दा धेरै मूल्यवृद्धि हिमाली क्षेत्रमा ११ दशमलव ४६ प्रतिशत बराबर रहेको छ। त्यस्तै, काठमाडौं उपत्यकामा आठ दशमलव ५०, तराईमा छ दशमलव ७० र पहाडमा सात दशमलव ५० प्रतिशत मूल्यवृद्धि देखिएको छ। गत साउन महिनामा आयात एक दशमलव छ प्रतिशतले, निर्यात आठ दशमलव सात प्रतिशतले र कुल वस्तु व्यापार घाटा शून्य दशमलव सात प्रतिशतले घटेको छ। त्यस्तै विप्रेषण आप्रवाह गत वर्षको सोही अवधिको तुलनामा २५ दशमलव आठ प्रतिशतले बढेर एक खर्ब १६ अर्ब दुई करोड पुगेको छ। चालु आर्थिक वर्षको पहिलो महिनामा शोधनान्तर स्थिति ३२ अर्ब ९० करोडले बचतमा रहेको राष्ट्र बैंकले जनाएको छ। त्यस्तै, कूल विदेशी विनिमय सञ्चिति १५ खर्ब ७३ अर्ब १२ करोड बराबर रहेको छ। साउन महिनामा सरकारको खर्च ३५ अर्ब चार करोड र राजस्व परिचालन ७८ अर्ब ८७ करोड रहेको छ। यो अवधिमा विस्तृत मुद्राप्रदाय दुई दशमलव चार प्रतिशतले घटेको छ। वार्षिक विन्दुगत आधारमा भने यस्तो मुद्राप्रदाय १० दशमलव आठ प्रतिशतले बढेको छ। साउनमा बैंक तथा वित्तीय संस्थाको निक्षेप संकलन दुई दशमलव तीन प्रतिशतले घटेको छ भने निजी क्षेत्रमा प्रवाहित कर्जा शून्य दशमलव एक प्रतिशतले घटेको छ। वार्षिक विन्दुगत आधारमा निक्षेपको वृद्धिदर ११ दशमलव नौ प्रतिशत र निजी क्षेत्रमा प्रवाहित कर्जाको वृद्धिदर तीन दशमलव आठ प्रतिशत रहेको छ। रासस"
विद्युत विधेयकमा निजी क्षेत्रको भूमिका बढाउन माग,"काठमाडौं : स्वतन्त्र ऊर्जा उत्पादकहरूको संस्था नेपाल (इप्पान)ले सरकारले संसदमा दर्ता गराएको विद्युत विधेयक २०८० मा निजी क्षेत्रको भूमिका बढाउन माग गरेको छ। विद्युत सम्बन्धी कानुनलाई संशोधन र एकीकरण गर्न बनेको विधेयक २०८०का सम्बन्धमा धारणा सार्वजनिक गर्न आइतबार काठमाडौंमा पत्रकार सम्मेलन गर्दै इप्पानले प्रस्तावित विधेयकमा विद्युत उत्पादनमा निजी क्षेत्रको भूमिकालाई कमजोर पार्ने केही प्रावधान रहेको भन्दै त्यसलाई सच्याउँदै निजी क्षेत्रको भूमिका बढाउन माग गरेको हो। साविक विद्युत् ऐन २०४९ का आधारमा लिएका अनुमतिलाई नयाँ प्रावधान अनुसार नै समय दिने व्यवस्था गर्नुपर्ने, अनुमतिपत्रको अवधि जलासययुक्त जलविद्युत आयोजनाको हकमा ५० वर्ष र अन्य प्रकृतिका जलविद्युत् आयोजनाको हकमा ४५ वर्ष भन्ने संशोधन गरिएकोले साविक विद्युत ऐन, २०४९ अनुसार नै विद्युत उत्पादनको सर्वेक्षण अनुमतिपत्रको ५ वर्ष र विद्युत् उत्पादन अनुमतिपत्रको ५० वर्ष कायम गर्न समेत माग गरेको छ। त्यस्तै निजी क्षेत्र आफैले जलविद्युत आयोजनाको पहिचान तथा विकास गर्न सक्ने भूमिका थप गर्न माग गरिएको इप्पानका अध्यक्ष गणेश कार्कीले बताए। उनले रोयल्टी बढाउने प्रस्तावलाई फिर्ता लिनुपर्ने बताए। कार्कीले जलविद्युतको क्षेत्रमा वित्तीय व्यवस्थापन अप्ठेरो अवस्थामा रहेकामा अन्य धेरै सुझाव दिइएको उल्लेख गरे। इप्पानले प्रस्तावित विधेयकमा सबै तहको सरकारलाई क्षमता अनुसार अधिकार बाँडफाँट गरे जस्तो देखिए पनि सिमाना नदी र राष्ट्रिय ग्रिडमा जोडिने विद्युत आयोजनाका कारण स्थानीय सरकारले कुनै पनि आयोजनाको अधिकार नपाउने सम्भावना रहेको जनाएको छ।"
सुनचाँदीको मूल्य बढ्यो,काठमाडौं : नेपाली बजारमा सुनको मूल्य ५ सय रुपैयाँले बढेको छ। नेपाल सुन चाँदी व्यवसायी महासंघका अनुसार ५ रुपैयाँले बढेर सुन प्रतितोला १ लाख ९२ हजार ३०० रुपैयाँमा कारोबार भइरहेको छ। तेजाबी सुन प्रतितोला १ लाख ११ हजार ७५० रुपैयाँ पुगेको छ। अघिल्लो साताको अन्तिम दिन शुक्रबार छापावाल सुन प्रतितोला १ लाख ११ हजार ८०० रुपैयाँ र तेजावी सुन १ लाख ११ हजार २५० रुपैयाँमा कारोबार भएको थियो सुनको मूल्य बढेसँगै चाँदीको भाउ पनि बढेको छ। आज चाँदी प्रतितोला १४०० सय रुपैयाँमा कारोबार भइरहेको छ। शुक्रबार चाँदी १३९५ रुपैयाँमा कारोबार भएको थियो।
एक महिनामै भित्रियो १ खर्ब १६ अर्ब रेमिट्यान्स,काठमाडौं : चालु आर्थिक वर्षको पहिलो महिनामै हालसम्मकै बढी रेमिट्यान्स नेपाल भित्रिएको छ । साउन महिनामा १ खर्ब १६ अर्ब रुपैयाँ रेमिट्यान्स आएको हो जुन अघिल्लो आर्थिक वर्षको सोही महिनाको भन्दा २५८ प्रतिशत बढी हो । गत आर्थिक वर्षको साउनमा अघिल्लो वर्षको भन्दा २०३ प्रतिशत बढी रेमिट्यान्स आएको थियो । चालु आवको साउनमा अमेरिकी डलरमा हिसाब गर्दा विप्रेषण आप्रवाह २१५ प्रतिशतले वृद्धि भएको हो ।
अर्घाखाँचीमा ६६ करोड बजेट फ्रिज,सन्धिखर्क : अर्घाखाँची जिल्लामा संघीय तथा प्रदेश सरकारबाट प्राप्त भएको पुँजीगत र चालूतर्फको ६५ करोड रुपैयाँभन्दा बढी बजेट फ्रिज भएको छ। आर्थिक वर्ष २०७९०८० मा अर्घाखाँची जिल्लामा संघीय तथा प्रदेश सरकारको पुँजीगत र चालूतर्फको विनियोजित बजेटमध्ये ६५ करोड ९९ लाख ९३ हजार रुपैयाँफ्रिज भएको कोष तथा लेखा नियन्त्रण कार्यालय अर्घाखाँचीका कोष नियन्त्रक राजु पाण्डेले बताए। नियन्त्रण कार्यालय अर्घाखाँचीका अनुसार आर्थिक वर्ष २०७९०८० मा प्रदेश सरकारको पुँजीगत तर्फको १ अर्ब ३३ करोड ६५ लाख ८९ हजार विनियोजित बजेटमध्ये २० करोड ५६ लाख ६२ हजार रुपैयाँ बजेट फ्रिज भएको हो। चालूतर्फ ६५ करोड ५३ लाख २१ हजार रुपैयाँँ विनियोजित बजेटमध्ये १३ करोड २ लाख ७६ हजार रुपैयाँ बजेट फ्रिज भएको छ। यस्तै संघीय सरकारको चालूतर्फको ५ अर्ब ३९ करोड २१ लाख ६५ हजार रुपैयाँँ विनियोजित बजेटमध्ये १८ करोड ५३ लाख ७५ हजार रुपैयाँ बजेट फ्रिज भएको छ।
सिटिजन्स बैंकले ५७९ प्रतिशत नगद लाभांश दिने,"काठमाडौं : सिटिजन्स बैंक इन्टरनेसलले ५७९ प्रतिशत नगद लाभांश दिने भएको छ । आइतबार बिहान बसेको बैंकको सञ्चालक समिति बैठकले २०७९८० को खुद मुनाफामध्ये चुक्तापुँजीबाट नगद लाभांश दिने निर्णय गरेको हो । बैंकको चुक्तापुँजी १४ अर्ब २० करोड ९ लाख छ जसमध्ये नगद लाभांका लागि ८२ करोड २१ लाख छुट्याइएको छ । लाभांश घोषणा गर्नेमध्ये सिटिजन्स पाचौं बैंक हो । यसअघि माछापुच्छ्रे बैंकले कुल १४ प्रतिशत,एभरेस्टले २०५३ प्रतिशत,एनआईसी एशियाले ३०५३ प्रतिशत र सानिमा बैंकले कुल १४७ प्रतिशत लाभांश घोषणा गरिसकेका छन् ।"
पुँजी बजारमा दीर्घकालीन स्थायित्व ल्याउन जोड,"काठमाडौं : सरोकारवालाहरूले नेपालको धितोपत्र बजारमा दीर्घकालीन स्थायित्वमा जोड दिएका छन्। धितोपत्र बजारको नियामक नेपाल धितोपत्र बोर्ड तथा सरोकारवालाहरू बजार, लगानीकर्ता र ब्रोकरहरूले नयाँ औजार तथा विकल्पको अभ्यास र नीतिगत सुधारमार्फत् बजारलार्ई परिपक्व बनाउन सकिने बताएका हुन्। नेपाल आर्थिक पत्रकार संघ (नाफिज)ले आयोजना गरेको आर्थिक मन्दिमा पुँजीबजारः सम्भावना र चुनौती विषयक अन्तरक्रिया कार्यक्रममा बोल्दै नेपाल धितोपत्र बोर्डका अध्यक्ष रमेशकुमार हमालले केही सातामै मार्जिन ट्रेडिङसम्बन्धी नीति आउने बताए। केही दिनमा मै ब्रोकरमार्फत प्रवाह हुने मार्जिन ट्रेडिङ सम्बन्धी नीति कार्यान्वयनमा आउँछ, अध्यक्ष हमालले भने। त्यसका लागि इन्ट्रा डे ट्रेडिङ पनि सञ्चालन हुने जानकारी दिए। धितोपत्र बजारको रिफर्म गर्ने आँट र विज्ञता बोर्ड टिमसँग छ, उनले भने, समग्र अर्थतन्त्रमा देखिएको निराशाले सेयर बजारमा पनि केही कन्फिडेन्टमा कमी देखिएको छ। तर, अर्थतन्त्रका सूचक खराब अवस्थामा नभएको र अझै सुधारउन्मुख भएको छ। सबै सकारात्मक हुनुपर्छ। कन्फीडेन्को कमी छ, त्यसलार्ई बढाउनुपर्छ। बोर्डले हाइड्रोपावर तथा वास्तविक क्षेत्रका कम्पनीमा स्वतन्त्र सञ्चालकहरूको छुट्टै योग्यता तोक्ने पनि उनको भनाइ छ। अध्यक्ष हमालले ब्रोकर कमिसन घटाउने पक्षमा बोर्ड नभएको स्पष्ट पारे। बोर्डले हकप्रद सेयर बारे पनि नयाँ नियम ल्याउने तयारी गरिरहेको छ। साथै सार्वजनिक निष्कासनमा बुक बिल्डिङ विधिमा पनि चाँडै ब्रेक थ्रु हुने विश्वास बोर्डको छ। अध्यक्ष हमालले सार्वजनिक निष्कासनमा १० कित्ते नीतिमा पनि केही पुनरावलोकन गर्ने संकेत गरेका छन्। बोर्डले समग्र बजार र अवस्थाका विश्लेषण र अध्ययन गरेर सुझबुझ पूर्ण निर्णय गर्छ, उनले भने, १० कित्ते नीति पुनरावलोकन गर्नु पर्नेछ। त्यसबारे अध्ययन गर्नेछौं। बजारमा संस्थागत लगानीकर्ताको अभाव भएको बोर्डको निष्कर्ष छ। पछिल्लो समय नेप्से इन्डेक्स र बजार पुँजीकरणलार्ई समयानुकुल रूपमा वैज्ञानिक बनाउनु पर्ने आवाज उठेको छ। साथै, धितोपत्र बोर्डले रियल टाइम निगरानीको आवश्यकता औंल्याएको छ। स्टक ब्रोकर एसोसिएसन अफ नेपालका अध्यक्ष धर्मराज सापकोटा मार्जिन ट्रेडिङअन्तगर्तत रिकभरीमा नीतिगत सहयोग चाहिने आवश्यकता औंल्याउँछन्। यस्तै, अक्सन मार्केट र सेटलमेन्ट ग्यासेन्टी फन्ड जस्ता उपकरण ल्याएर बजारमा स्थायित्व कायम गर्नुपर्ने उनको भनाइ छ। मार्जिङ ट्रेडिङको लागि ऐनमै व्यवस्था गर्नुपर्छ, त्यसो हुँदा सेटलमेन्टमा सहज हुनेछ, सापकोटोले भने। सापकोटाका अनुसार हाइड्रोपावरलगायत वास्तविक क्षेत्रका कम्पनीमा लकइन अवधि सकिएलगत्तै सप्लार्ई चाप बढ्नेछ र त्यस्तो बेलामा मूल्य कम भएको भन्दै लगानीकर्ताले सेयर किन्न थाले फस्नेतर्फ सजग रहन अनुरोध गरे। धितोपत्र ब्रोकर एसोसिएसनका महासचिव कृष्ण गिरी नेप्सेमा नै सूचिकृत कम्पनीको लकिङ डाटा उपलब्ध हुनुपर्ने बताउँछन्। मनिटरी मार्केटको ट्रेजरी बिललगायतका औजारहरू पनि धितोपत्र बजारमा नभएको भन्दै थप उपकरण विस्तारमा जोड उनले दिए। उनले इन्डेक्स फन्ड, सर्ट सेल जस्ता औजार बजारमा चाहिने बताए। सर्ट सेल नभएपनि इन्ट्रा डे ट्रेडिङ जस्ता औजार ल्याउनुपर्ने गिरीको भनाइ छ। नेपाल उद्योग वाणिज्य महासंघका कार्यकारी सदस्यसमेत रहेका सेयर लगानीकर्ता अम्बिकाप्रसाद पौडेल सेयर बजार कति घट्यो र प्रभावित भयो भनेर हेर्नको लागि बढ्दाको इन्डेक्स र बजार पुँजीकरण मात्रै पर्याप्त नहुने बताउँछन्।"
प्री ओपन सेसन : करिब ३ अंकले बढ्यो नेप्से परिसूचक,काठमाडौं : साताको पहिलो सेयर कारोबार दिन नेप्से परिसूचक करिब ३ अंकले बढेको छ। नेप्से २९२ अंकले बढेर २००९९८ विन्दुमा पु्गेको छ। यो समयमा सेन्सेटिभ इण्डेक्स भने स्थिर रह्यो। आज प्री ओपन सेनमा ३५ कम्पनीको १२ हजार ८२८ कित्ता सेयर ६३ लाख १४ हजार ३९२ रुपैयाँमा कारोबार भयो। जसमध्ये २० कम्पनीको मूल्य बढ्यो भने १५ कम्पनीको मूल्य सो समयमा घट्यो। बाँकी २ कम्पनीको मूल्य स्थिर रह्यो।

शीर्षक,विवरण
माछाको आर्थिक सौन्दर्यशास्त्र,"माछा अनेक विशेषता बोकेको उत्कृष्ट प्राणी हो। प्राचीनकालदेखि यसलाई खाद्यवस्तु, आध्यात्मिक, धार्मिक र कलासँग जोडेर हेर्ने गरिएको छ। चित्रकला, काष्ठकला, वास्तुकला र प्रस्तरकलामा यसको प्रयोग भइरहेको देख्न सकिन्छ। घरको ढोका, मन्दिरका टुँडाल, गुम्बाका भित्ता र चित्रमा समेत यसको चित्रण गरिएको हुन्छ। गीतसंगीतको क्षेत्रमा पनि माछा बिम्बको रूपमा प्रयोग भइरहेको छ। नेपाली गीतहरूमा माछा, माछी, मछलीजस्ता शब्दहरू भरिएका प्रशस्त उदाहरण छन्। साधारण अर्थमा जुन कुराले मानिसलाई आकर्षित गरेर लोभ्याउछ, त्यो नै सौन्दर्य हो। माछा पनि सौन्दर्यको एउटा प्रतीक हो। त्यसैले माछालाई जलपरि भन्ने गरिएको हो। माछा जलाशयको रानी हो। माछाको अरू महŒव त छँदैछ, त्यसका अतिरिक्त उसको सौन्दर्यताले मानिसलाई सधैं लोभ्याइरहेकै हुन्छ। खोज र अनुसन्धानबाट प्रमाणित भएका सौन्दर्य प्रजातिका माछामात्र सजावटका लागि उत्पादन र पालन गरिन्छ। यही प्रक्रियाले एउटा आर्थिक रूप लिन्छ। चीनको हङकङ, मलेसिया, इन्डोनेसिया, थाइल्यान्ड, फिलिपिन्स, श्रीलंका र भारतले सौन्दर्य जातका माछाको उत्पादन र निर्यात गर्छन्। यस्ता माछाको उत्पादन, निर्यात र उपयोगले विश्वको आर्थिक उपक्रमलाई सम्बन्धित देश र विश्व अर्थतन्त्रलाई जोडेको हुन्छ। यसरी माछाको सौन्दर्यले अर्थतन्त्रको एउटा पक्षसँग आम मानिसलाई पनि समेटेको हुन्छ। जीविकोपार्जनका लागि माछा बिहान बेलुका हात मुख जोर्ने प्राणी हो। रोजगारीका लागि पेसा व्यवसायको वस्तु र सौखिनहरूका लागि सौन्दर्य तथा सजावटको साधन पनि हो। सार्वजनिक उद्यान, बगैंचा, होटल र घरका कोठाहरूमा सुन्दरभन्दा सुन्दर माछा पालेर सजावट गर्ने काम कला, सोख र पेसा पनि हो। शोभा बढाउन र आनन्द लिन विश्वभर सौन्दर्यवद्र्धक माछाको उत्पादन र उपयोग गर्ने प्रचलन निकै पुरानो भइसकेको छ। यस्ता माछाको पालन र उपयोग प्रगतिशील व्यवसायको रूपमा विकसित भइरहेको छ। नेपालमा पनि सहर, बजार, सार्वजनिक उद्यान, पोखरी, बगैंचा, कार्यालय र घरमा यसको प्रयोग गर्ने चलन बढिरहेको छ। माछाको सौन्दर्यशास्त्र बुझेका पारखीहरूले यसको सजावट गरेर आनन्द लिने गरेको पाइन्छ। मन हल्का पार्न, मनोरञ्जन लिन, तनाव कम गर्न, मनोवैज्ञानिक उपचार गर्न र कुनै स्थान विशेषको सौन्दर्य बढाउन सजावटी माछाको प्रयोग भइरहेको छ। शास्त्रहरूका अनुसार बैठक कोठाको उत्तर पूर्व दिशामा एउटा कालो माछासँग आठवटा रंगीन माछा राख्नाले घरमा सकारात्मक ऊर्जा मिल्छ। सौन्दर्य माछालाई एक्वारियममा राखेर पाल्दा सुन्दरता वृद्धि गरी तनाव र थकानबाट मुक्त हुन सकिन्छ। बौद्ध धर्म संस्कारमा प्रयोग गरिने अष्ट मंगलमा माछाको एउटा महŒवपूर्ण स्थान हुन्छ। बौद्ध धर्मावलम्बीले प्राचीनकालदेखि सुनौलो माछालाई पोखरीहरूमा छाड्ने भाकल गरेर हरेक वर्ष माछा छाड्ने गर्थे। यो प्रचलन बौद्धमार्गीमा आज पर्यन्त छँदैछ। नेवारलगायत कतिपय जनजातिमा माछालाई सगुन, मंगल र शुभ चिह्न मानिन्छ। काष्टकलाको रूपमा घरको मूल ढोकामा कुँदेर बनाइएको एकआपसमा सीधा भई उभिएका दुईवटा माछाको चित्रलाई सबै डरबाट मुक्त र मानिसप्रति देखाइने सहानुभूतिको प्रतीक मानिन्छ। वास्तुशास्त्रले घरमा एक्वारियम बनाएर माछा पाल्नाले शुभ हुने कुरा बताएको छ। ज्योतिषशास्त्रका अनुसार मानिसको हातमा माछाको चिह्न छ भने त्यो अत्यन्तै शुभ र लाभकारक मानिन्छ। हलिबुडकी प्रख्यात अभिनेत्री जेनिफर लोपेजको हातमा माछाको चिह्न छ, जो उनको सफलताको कारक चिह्न हो भन्ने गरिएको छ। किंवदन्तीका अनुसार सपनामा रंगीविरंगी माछा देखेमा मानिसको भविष्य सुखमय हुने र पानीमा पौडिरहेको माछा देखेमा पारिवारिक जीवन सफल हुने मान्यता छ। यति धेरै महŒव बोकेको सौन्दर्य अर्थात् सजावटी माछाको स्वदेशमै पहिचान, प्रजनन, उत्पादन, बिक्री र पालन गर्न सकेमा त्यस्ता माछाको आयातलाई प्रतिस्थापन गर्न टेवा पुग्ने देखिन्छ। यसमा सम्बन्धित सरकारी निकाय र निजी क्षेत्रको भूमिका महŒवपूर्ण छ। नेपालमा डिस्कुस, टाइगरबार्ब, मोली, कोइकार्प, गोल्डफिस, गुप्पी, डेभिल सिचलिड र स्वार्डटेल नामका अनेक विदेशी माछा पाल्ने गरिएको छ। यद्यपि नेपालमा करिब २५ प्रजातिका सौन्दर्य माछाको पहिचान भइसकेको कुरा नेपाल कृषि अनुसन्धान केन्द्रले जनाएको छ। मत्स्य वैज्ञानिक जयदेव विष्ट र रामकुमार श्रेष्ठका अनुसार फगेटा, गडेला, धर्सेगडेला, काब्रे, हिले, भोटी, कतरा, जेब्रा, चुच्चेबाम, रोजीबार्ब, टिक्टोबार्ब, फोक्चा, सिसा र बुदुना नेपालका स्थानीय जातका रैथाने सौन्दर्य माछा हुन। नेपालमा अन्य प्रजातिका सौन्दर्यवद्र्धक माछाको पहिचान भइसकेको छैन। तर कैलालीको घोडाघोडी तालमा पाइएको कोलिसा जातको माछालाई मत्स्य अनुसन्धान केन्द्र पोखराले प्रजनन र उत्पादनका लागि प्रयास गरिरहेको छ। नेपालमा पाइने सौन्दर्य जातका माछाहरूको पहिचान र उत्पादन पर्याप्त रूपमा भएको पाइँदैन। २०५६ सालमा पहिलो पटक केन्द्रीय मत्स्य ह्याचरी, बालाजुले सुन्तला रङको जापानी कोई कार्प माछाको प्रजनन गराएर उत्पादन र वितरण गरेको थियो। मत्स्य अनुसन्धान केन्द्रले गोल्डफिसको संवद्र्धन र उत्पादन गरेको थियो। २०५६ सालदेखि सुरु गरिएको सौन्दर्य माछा उत्पादन र वितरणको काम हाल केन्द्रीय मत्स्य प्रवद्र्धन तथा संरक्षण केन्द्र बालाजुले निरन्तरता दिइरहेको छ। यस केन्द्रले वार्षिक करिब ५० हजार गोटाभन्दा बढी थाई र जापानिज कोई कार्प जातका सौन्दर्य माछाका भुरा उत्पादन गरी बिक्री गर्दै आएको छ। तर यो उत्पादन मागको आधारमा पर्याप्त भने छैन। देशका प्रमुख सहरहरूमा यस्ता माछापालन गर्नेहरूको संख्या दिनदिनै बढिरहेछ। माछा व्यवसायीहरूले पनि मागअनुसार सौन्दर्य माछाको पर्याप्त उत्पादन गर्न सकेमा राम्रो आयस्रोतको माध्यम बन्ने कुरा निश्चित छ। भट्टराई, मत्स्य विज्ञ हुन्।"
एनआरएनएमा श्रमिक साइनो,"अरूले तिरिदिने बाहेक कुनै श्रमिक आफ्नै गोजीबाट निकालेर उत्साहपूर्वक एनआरएनएको सदस्य बन्ने हालत अझै छैन। गैरआवासीय नेपाली संघ (एनआरएनए) ले २० औं वर्षगाँठ मनाइरहेको छ। विदेशमा रहेका नेपालीलाई एउटै छातामा समेट्ने उद्देश्यले यो संस्था सन् २००३ मा स्थापना भएको थियो। यत्तिका वर्षसम्म आइपुग्दा यसप्रति देशविदेशमा आशाभरोसा बढेको छ। लामो दबाब र लबिइङको परिणामतः दोहोरो नागरिकताको कानुन बनिसकेको छ। अदालतको आदेशले मताधिकार बाध्यकारी बनाएको छ, ऐन बन्ने तरखरमा छ। सामाजिक सुरक्षामा गैरआवासीय नेपालीलाई राज्यले जोडेको छ। धितोपत्रमा विदेशबाटै कारोबार सुरु भएको छ। अर्थात्, विश्वव्यापीकरण र डिजिटल प्रविधिले हटाएको भौगोलिक सीमा बाहिर बस्ने नेपालीका हकमा पनि क्रमशः मेटिँदै गएको छ। तर, पनि राष्ट्र, राष्ट्रियता र मातृभूमिको प्रेम सबैभन्दा धेरै कसैले गर्छ भने, संसारमै अब्बल त्यो जाति हो नेपाली। तैपनि, नेपाल र नेपालीमाझ एउटा दृष्टिदोष (?) छ गैरआवासीय नेपाली संघमा आबद्ध भनेका हुनेखानेहरू मात्र हुन्। त्यसलाई झूठो सावित गराउने दायित्व यस संस्थाका अग्रजहरूको हो। त्यसका निम्ति विदेशमा बस्ने, २ वर्ष पूरा गरेका सबै नेपाली यसका उत्तिकै हकदार हुन् भन्ने प्रमाणित गराउन सक्नुपर्छ। व्यवहारमै। सुविधाजनक देशमा व्यवसाय गरिबस्नेदेखि खाडीमलेसियामा पसिना बगाउनेसम्मलाई उत्तिकै स्वागत गर्न यसभित्र कुनैखाले व्यवधान रहनु हुँदैन। आमाबाबुका बिलौना, श्रीमतीश्रीमान्का आँसु अनि बालबच्चाका क्रन्दनलाई छाडी, उज्ज्वल भविष्यका आसमा मन डल्लो पारी दैनिक बिदेसिने ठूलो संख्याका नेपालीका परदेशका भरोसापूर्ण अभिभावक गैरआवासीय नेपाली नै हुन्। त्यो भूमिकामा यो संस्थाले आफूलाई दायित्वआमुख गर्न सक्नुपर्छ। त्यसका केही अप्ठ्यारा र छाती साँघुरो भएका प्रावधान भने छन्। यसलाई प्रस्ट्याउन, एउटा तथ्यांक हेरौं। सबैभन्दा धेरै ४ लाखका हाराहारीमा नेपाली भएका देश हुन् यूएई, साउदी अरब, कतार र मलेसिया। गैरआवासीय नेपाली संघमा यूएईबाट ४ हजार ८ सय ७९, साउदीबाट ३ हजार ८ सय ८२, कतारबाट ८ हजार ९ सय ५१ र मलेसियाबाट ४ हजार ५ सय ५१ सदस्य छन्। जब कि ३ लाखको हाराहारी नेपाली भएको अमेरिकाबाट १३ हजार ६ सय ९२ जना यस संस्थामा जोडिएका छन्। त्यति नै संख्याको अस्ट्रेलियाबाट १५ हजार ३ सय १७ सदस्य छन्। करिब ५० हजार नेपाली संख्या रहेको क्यानडाबाट साउदीको भन्दा धेरै अर्थात् ४ हजार २ सय ९१ ले सदस्यता लिइसकेका छन्। कानुनी झन्झटबाट मुक्ति दिलाएर लगानीका लागि आफ्नै आमाका सन्तानलाई राज्यले आह्वान गर्न अब ढिला गर्नु हुँदैन। यो अवसरलाई अधिकतम सदुपयोग गर्न सके पक्कै देशले मुहार फेर्ने छ। युरोपतर्फ जाऔं। जम्मा ८ हजारको हाराहारी नेपाली रहेको बेल्जियमा एनआरएनका २ हजार ५ सय ७३ सदस्य पुगेका छन्। एक लाख नेपाली रहेको ठानिएको बेलायतमा ४ हजार १ सय ८३ सदस्य छन्। नेपालीको संख्या र एनआरएनएका सदस्यको अनुपात केलाउँदा श्रमका लागि जाने र अन्य देशमा निकै ठूलो खाडल रहेको यो तथ्यांकले देखाउँछ। कमाइ बढी हुने भूगोल गैरआवासीय नेपालीका लागि मलिलो बन्नुको मुख्य कारण सम्भवतः सबैलाई समेट्ने नीति बन्न नसक्नु हो। सदस्यता शुल्क मात्र होइन, गैरआवासीय नेपाली संघमा उम्मेदवार हुनेले गह्रुँगै थैली तिर्नुपर्छ। अघिल्लो चुनावमा अध्यक्षका लागि १० लाख, उपाध्यक्षहरू ७ लाख, महासचिव ६ लाख, सचिव तथा कोषाध्यक्षका लागि ५ लाख रुपैयाँ उम्मेदवार शुल्क तोकिएको थियो। त्यस्तै, सहकोषाध्यक्षका लागि ४ लाख, महिला, युवा र क्षेत्रीय संयोजकका लागि ३ लाख ५० हजार, महिला, युवा र क्षेत्रीय उपसंयोजकका लागि २ लाख ५० हजार र आईसीसी सदस्यहरूका लागि १ लाख रुपैयाँ शुल्क राखिएको थियो। अध्यक्ष र पदाधिकारीलाई छाडौं, सदस्यको उम्मेदवारका लागि तय गरिएको शुल्कसमेत कुनै श्रमिकले तिर्न हम्मे पर्छ। आकर्षक जागिर खाने वा उन्नत व्यवसाय गर्नेका लागि मात्र एनआरएनएका पद बनाइएका हुन् कि भन्ने यसले झल्काउँछ। सम्भवतः यसैलाई ख्याल गरेर एनआरएनएले आगामी महाधिवेशनका लागि उम्मेदवार शुल्क घटाउने निर्णय गरेको छ। महिलाका हकमा अरूलाई भन्दा कम राखिएको यस संस्थाले जनाएको छ। त्यो कम राख्ने नियम श्रमिकका हकमा समेत लागू भए उनीहरूको पनि यहाँभित्र सुनौलो प्रवेश सम्भव हुने थियो। लाग्छ यसलाई गम्भीरतापूर्वक लिइनेछ। सदस्यता शुल्क भने सम्बन्धित राष्ट्रिय समन्वय परिषद्ले तय गर्छन्। हेडक्वाटर ले लिने शुल्कमा केही पृथकता भने अबलम्बन गरिएको छ। तर, एनसीसीले तोकेका शुल्क श्रमिकमैत्री कतै छैन। अरूले तिरिदिएर सदस्यता दिलाउनेबाहेक कुनै श्रमिक आफ्नै गोजीबाट निकालेर उत्साहपूर्वक एनआरएनएको सदस्य बन्ने हालत अझै छैन। एनआरएनएले आफ्नो आकारमा भने व्यापकीकरण गरिरहेको छ। सार्क राष्ट्रबाहेक मात्र राष्ट्रिय समन्वय परिषद् बनाउने यो संस्था ८६ देशमा फैलिइसकेको छ। देशभित्र यसको नामलाई नचिन्ने कमै छन्। गैरआवासीय नेपाली ऐन, २०६४ बाट यो नियमन पनि भइरहेको छ। अर्थात्, सुस्त गतिमा भए पनि राज्यले गैरआवासीय नेपालीलाई सम्बोधन गर्दै गएको छ। देशका नीतिगत विषयमा यो समेटिन थालेको छ। विदेशमा बसेर पनि भरअभर साथसहयोग र लगानीका माध्यमबाट गैरआवासीय नेपाली स्वदेशका भित्रभित्र पहिचित बन्दै गएका छन्। तर, विदेशमा बस्ने सबल र अग्रज नेपालीले देशको चित्र पनि फरक ढंगले नियाल्नुपर्छ। बाहिरिनेको लर्को हेर्दा यहाँभित्र क्रमशः ज्येष्ठ नागरिक मात्र रहने त होइनन् भन्ने छ। कार्यशक्ति बाहिरिँदै जाँदा देश कमजोर हुन्छ। बेरोजगारीको महायाममा नजाऊ भन्न पनि सकिन्न। रोक्ने उपायसमेत गैरआवासीय नेपालीसँगै हुन सक्छ। त्यसका लागि विदेशको कमाइ स्वदेशमा उद्यम र उद्योग चलाउन प्रयोग गर्न सकिन्छ। नागरिकताको अधिकारसँगै विदेशमा रहेका नेपालीमा राष्ट्रप्रतिको दायित्व बढाएको छ। तर, नागरिकताको गाँठो चाँडो फुकाउनुपर्छ। कानुनी झन्झटबाट मुक्ति दिलाएर लगानीका लागि आफ्नै आमाका सन्तानलाई राज्यले आह्वान गर्न अब ढिला गर्नु हुँदैन। यो अवसरलाई अधिकतम सदुपयोग गर्न सके पक्कै देशले मुहार फेर्ने छ। हामीले अब यो राष्ट्र निर्माण गर्नुछ। विदेशमा रहेका नेपालीलाई स्वदेशमा डाक्नुछ। स्वदेशका युवालाई अब यतै राख्नुछ। सरकार त राज्य चलाउने उपक्रम मात्र हो, देश बनाउने जनताले नै हो। ती जनता भनेका देशविदेशमा बस्ने सबै हुन्। एनआरएनए यसको एक महत्वपूर्ण हिस्सा हो। र, यहाँ भन्न खोजिएको हो कि, त्यसमा श्रमिकलाई पनि ठाउँ भए आफैंमा यो सुगन्धित संस्था हुने थियो। किनकि, विदेश नाममा अचेल यस्तो चुम्बक छ, जसबाट नतानिने कमै छन्। दैनिक सरदर ३ हजारको हुल त्रिभुवन अन्तर्राष्ट्रिय विमानस्थलबाट बाहिरिन्छ। वर्षौंदेखि बिदेसिएको ५० लाखभन्दा ठूलो जनसंख्या उतै छ। बाहिर रहेका नेपाली मूलतः ३ किसिमका छन् १ परिबन्दले प्रवास गई श्रम गरेर बसेका। २ विदेशमा पौरख गरेर उतै अडिइरहेका। ३ स्वदेशको शिक्षा गतिलो नहुँदा पढ्न बाहिरिएका। पढ्न गएकालाई एकछिन पढ्नै दिउँ। बाध्यताले श्रम गर्न गएका नेपालीलाई यस्ता संस्थासमुदायमा समेट्ने, तिनको हकहितका लागि बोल्न फोरम दिने र पदहरू दिलाएर साझा संस्था बनाउने दायित्व विदेशमा पौरख गरेका नेपालीको हो।"
मेसीले पेरिस ओलम्पिक खेल्लान् ?,"मेसीलाई ओलम्पिक फुटबल टोलीमा समावेश गर्नुपर्नेमा अर्जेन्टिनाका नागरिकहरूले मात्रै आवाज उठाइरहेका छैनन्, यू२० राष्ट्रिय टोलीका प्रशिक्षक जेभियर मासेरानोले पनि यो आवाजलाई बुलन्द पारिरहेका छन्। ब्युनर्स आयर्स : विश्वकप विजेता टोली अर्जेन्टिनाका कप्तान लियोनल मेसीले सन् २०२४ को पेरिस ओलम्पिक खेल्लान् ? यो प्रश्न अहिले सिंगो अर्जेन्टिनामा जोडतोडले उठेको छ। अर्जेन्टिनालाई ३६ वर्षपछि तेस्रो पटक विश्वकप उपाधि दिलाएका मेसीले अर्को वर्ष फ्रान्सको पेरिसमा हुने ओलम्पिक फुटबलमा पनि स्वर्ण दिलाउन महत्वपूर्ण भूमिका निर्वाह गर्ने अपेक्षा धेरैको छ। मेसीलाई ओलम्पिक फुटबल टोलीमा समावेश गर्नुपर्नेमा अर्जेन्टिनाका नागरिकहरूले मात्रै आवाज उठाइरहेका छैनन्, यू२० राष्ट्रिय टोलीका प्रशिक्षक जेभियर मासेरानोले पनि यो आवाजलाई बुलन्द पारिरहेका छन्। उनले मेसीलाई मात्रै होइन, विश्वकप विजेता टोलीका एन्जल डी मारियालाई पनि ओलम्पिक टोलीमा समावेश गर्नुपर्ने जोड दिइरहेका छन्। सन् २००८ मा चीनको बेइजिङमा भएको ओलम्पिकमा मेसी र डी मारिया सम्मिलित अर्जेन्टिनाको टोलीले स्वर्ण पदक जितेको थियो। जेभियर मासेरानो मेसी र एन्जल डी मारियाका सहकर्मी हुन्। उनी सक्रिय खेलाडी जीवन टुङ्ग्याएर प्रशिक्षण सम्हालिसकेका छन्। अर्जेन्टिनाको एक सञ्चारमाध्यमसँग कुरा गर्दै जेभियर मासेरानोले मेसी र एन्जल डी मारियाजस्ता हस्ती टोलीको हिस्सा भएमा अर्जेन्टिनाले मात्रै नभई सारा विश्वले गर्व गर्ने बताएका छन्। ओलम्पिकमा मेसी र एन्जल डी मारियाले खेल्नु भनेको हाम्रा लागि मात्रै होइन, सारा विश्वकै लागि गर्वको विषय हो। त्यसैले उनीहरूलाई ओलम्पिक टोलीमा समावेश गराउनु पर्छ भनेर मैले जोड दिइरहेको छु, जेभियरले भने, तीन जना सिनियर खेलाडी टोलीमा समावेश गर्न पाउने नियम अनुसार मेसी र डी मारियासँगै पेड्रीलाई पनि सहभागी गराउनु पर्छ भनेर लागिपरेको छु। मेसी पछिल्लो समय अमेरिकामा छन्। फ्रेन्च क्लब पेरिस सेन्ट जर्मेन (पीएसजी)बाट हालसालै उनी अमेरिकाको इन्टर मियामीमा आवद्ध भएका हुन्। उनी सन् २०२६ को विश्वकप खेल्ने कि नखेल्ने भन्ने दोधारमा छन्। एन्जल डी मारिया भने पोर्चुगलमा छन्। उनी बेन्फिकाबाट व्यवसायिक फुटबल खेलिरहेका छन्।"
महँगी चुलियो,"काठमाडौं : दिनप्रतिदिन महँगी चुलिँदै छ। नेपाल राष्ट्र बैंकले आइतबार सार्वजनिक गरेको चालू आर्थिक वर्षको पहिलो महिनामा आधारित देशको वर्तमान आर्थिक तथा वित्तीय स्थिति प्रतिवेदनअनुसार खाद्य तथा पेयपदार्थ समूहको मूल्यवृद्धि ८९५ प्रतिशत र गैरखाद्य तथा सेवा समूहको मूल्यवृद्धि ६४२ प्रतिशत बराबर रहेको छ। यस अवधिमा सबैभन्दा धेरै मूल्यवृद्धि हिमाली क्षेत्रमा ११४६ प्रतिशत बराबर रहेको छ। त्यस्तै, काठमाडौं उपत्यकामा ८५०, तराईमा ६७० र पहाडमा ७५० प्रतिशत मूल्यवृद्धि देखिएको छ। गत साउन महिनामा आयात १६ प्रतिशतले, निर्यात ८७ प्रतिशतले र कुल वस्तु व्यापार घाटा ०७ प्रतिशतले घटेको छ। त्यस्तै विप्रेषण आप्रवाह गत वर्षको सोही अवधिको तुलनामा २५८ प्रतिशतले बढेर १ खर्ब १६ अर्ब २ करोड रुपैयाँ पुगेको छ। चालू आर्थिक वर्षको पहिलो महिनामा शोधनान्तर स्थिति ३२ अर्ब ९० करोड रुपैयाँले बचतमा रहेको राष्ट्र बैंकले जनाएको छ। त्यस्तै, कुल विदेशी विनिमय सञ्चिति १५ खर्ब ७३ अर्ब १२ करोड रुपैयाँ बराबर रहेको छ। साउन महिनामा सरकारको खर्च ३५ अर्ब ४ करोड र राजस्व परिचालन ७८ अर्ब ८७ करोड रुपैयाँ रहेको छ। यो अवधिमा विस्तृत मुद्रा प्रदाय २४ प्रतिशतले घटेको छ। वार्षिक बिन्दुगत आधारमा भने यस्तो मुद्रा प्रदाय १०८ प्रतिशतले बढेको छ। साउनमा बैंक तथा वित्तीय संस्थाको निक्षेप संकलन २३ प्रतिशतले घटेको छ भने निजी क्षेत्रमा प्रवाहित कर्जा ०१ प्रतिशतले घटेको छ। वार्षिक बिन्दुगत आधारमा निक्षेपको वृद्धिदर ११९ प्रतिशत र निजी क्षेत्रमा प्रवाहित कर्जाको वृद्धिदर ३८ प्रतिशत रहेको छ।"
अब सबै नेपाली चालकलाई चाइना पास,"काठमाडौं : रसुवागढी नाकाबाट सामग्री आयात निर्यात गर्दै आएका कन्टेनरका चालकलाई चीन आगमन प्रस्थान अनुमति पत्र (चाइना पास) दिन थालिएको छ। यसअघि रसुवावासीका लागि मात्र उपलब्ध गराउँदै आएको पास अब सबै नेपाली चालकलाई उपलब्ध गराउन थालिएको हो। अध्यागमन कार्यालय टिमुरेका अनुसार पहिलो चरणमा २२ जना चालकलाई पास उपलब्ध गराइएको छ। रसुवा बाहिरका २६ जना चालकले निवेदन दिएका भएतापनि २२ जनालाई पास उपलब्ध गराइएको कार्यालयले जनाएको छ। यो पासको अवधि एक वर्षको हुने छ। रसुवा बाहिरका चालकले पास पाएको भएतापनि चीनबाट अनुमति आइनसकेका कारण केरुङ जान पाएका छैनन्। यसका लागि हामीले समन्वय भइरहेको कार्यालयले जनाएको छ। चिनियाँ पक्षले प्रस्थान अनुमति दिएपछि सामग्री आयात तथा निर्यातमा सहज हुने छ। रसुवागढी नाकाबाट चीन प्रवेश गर्ने अनुमतिपत्रसम्बन्धी कार्यविधि २०७६ अनुसार पास उपलब्ध गराइएको र प्रक्रिया पूरा गरेर आएका सबै नेपाली चालकले पास पाउने छन्। उक्त कार्यविधिमा सवारी चालक प्रवेश अनुमतिपत्र, कामदार प्रवेश अनुमतिपत्र, व्यवसायी प्रवेश अनुमतिपत्र, एकदिने प्रवेश अनुमतिपत्रको व्यवस्था छ। जसमध्ये अहिले सवारी चालक प्रवेश अनुमतिपत्रको कार्यान्वयन गरिएको हो। रोजगारीका लागि प्रचुर सम्भावना रहेकाले केरुङ जानका लागि जिल्लाका करिब १३ हजारले चाइना पास बनाएका छन्। यो २०७२ असोज २८ गतेदेखि २०७७ मंसिर २७ गतेसम्मको तथ्यांक हो। २०७२ असोज २८ गतेअघि जिल्ला प्रशासन कार्यालयबाट पास लिने व्यवस्था थियो। कम खर्चमा धेरै आम्दानी हुने, आवतजावत गर्न सहज र राहदानी बनाउनुपर्ने झन्झट नहुने भएपछि पछिल्लो समय त्यहाँ जानेको संख्या बढेको थियो।"
अर्थतन्त्रका सूचक बलियो बनाउन जोड,"काठमाडौं : मुलुकको पछिल्लो स्थिति हेर्दा अर्थतन्त्रका सूचक बलियो बनाउन जरुरी भएकोमा सरोकारवालाहरूले जोड दिएका छन्। नेपाल चेम्बर अफ कमर्शले मंगलबार आयोजना गरेको एक कार्यक्रममा बोल्दै अध्यक्ष राजेन्द्र मल्लले अब मुलुकको अर्थतन्त्र आन्तरिक रूपमा कमजोर भएकाले कसरी माथि उठाउने भन्नेमा केन्द्रित हुन जरुरी भएको औंल्याए। अर्थविद्हरूले पनि अर्थतन्त्रको विश्लेषण पार्टीको चाहनाअनुसार बोलिदिँदा वास्तविक अर्थतन्त्र बाहिर आउन नसकेकोमा अध्यक्ष मल्लले गुनासो गरे। यसैक्रममा नेपाल आर्थिक पत्रकार समाज (सेजन)को नयाँ कार्यसमितिसँग आर्थिक एजेण्डामा सहकार्य गर्ने प्रतिवद्धता व्यक्त गरे। यससँगै अध्यक्ष मल्लले सरकारले विकसित मुलुकको भन्दापनि छिमेकी मुलुकको अभ्यासलाई हेरेर नीतिगत व्यवस्था गर्नुपर्ने बताए। अमेरिकाको नियम लागू गरेर हुँदैन। बरु भारत र भुटानसँग मिल्दो छ। छिमेकी मुलुकका राम्रा अभ्यासलाई ल्याउन जरुरी छ। अर्थशास्त्री पार्टीका भए। उनीहरूले देशको पक्षमा बोलेनन। यो देखेर हामी रनभुल्लमा पर्छौं, बाटो पहिल्याउन गाह्रो भयो, नेशनल एजेण्डामा सहकार्य गर्न गाह्रो भयो। नेपाल राष्ट्र बैंक पनि बैंक ब्याजदरमा लचक नभएको अध्यक्ष मल्लले बताए। सम्वद्ध संस्थाहरूले पनि कसैलाई काखा, कसैलाइ पाखा लगाउने गरेकोमा उनको गुनासो छ। बैंकहरूले कसैलाई शून्य प्रिमियममा कर्जा दिने र कसैलाई ५ प्रतिशतसम्म लिने गरेकाले विभेदकारी काम गरेको उनले दाबी गरे। बैंकले आफ्ना मान्छेलाई सस्तोमा कर्जा दिने अरूलाई कस्ने काम गरेको छ। यस्को प्रमाण हामीसँग छ, उनले थप्दै भने बैंकको ब्याजदर महंगो हुँदा ससाना व्यवसाय पनि पलायन हुने अवस्थामा पुगेको छ। यसैले अब अर्थतन्त्रलाई कसरी सवल बनाउने भन्नेमा चिन्तित हुने अवस्था छ। यस्तै नेपाल चेम्बर्स अफ कमर्शका वरिष्ठ उपाध्यक्ष कमलेश कुमार अग्रवालले सरकारले कोभिड अघि व्यवस्था गरेका नीतिहरूलाई फेरि नल्याएसम्म मुलुकको अर्थतन्त्र अफ्ठेरोमा पर्ने तर्क गरे। उनले भने, सरकारको राजश्व लक्ष्यभन्दा कम छ। भन्सारमा व्यवसायीहरूलाई कसेको छ। व्यापारी पीडित भएका छन्। सरकारले सानोतिनो सुधारले सुधार गरेर मात्रै हुँदैन मुख्य ठूला सुधार गर्न जरुरी छ। यस्तै चेम्बरका उपाध्यक्ष दीपककुमार मल्होत्रा अहिले मुलुक रेमिट्यान्सले मात्रै धानेको तर वास्तवमा अर्थतन्त्र समस्यामा रहेको औंल्याए। अधिकांश साना तथा मझौला व्यवसाय बन्द भएकोमा उनले चिन्ता व्यक्त गरे। यसैक्रममा उनले कालो बजार ऐन २०३२ परिवर्तन गर्नुपर्नेमा जोड दिए। पछिल्लो समय सबै क्षेत्र आर्थिक रूपमा प्रभावित भएको छ। व्यवसायी अठ्यारोमा परेकाले मिडियामा पनि विज्ञापन प्रभावित भएको छ। यस्तो चेन इफेक्ट भएको छ।"
"सेयर बजारमा दोहोरो अंकको वृद्धि, १ अर्ब १७ करोडको कारोबार","काठमाडौं : सेयर बजार दोहोरो अंकले वृद्धि भएको छ। साताको तेस्रो कारोबार दिन आज (मंगलबार) नेप्से परिसूचक १६२४ अंकले बढेर १९८५४३ विन्दुमा पुगेको हो। यसदिन २७१ कम्पनीको ४३ हजार ३६ लाख ५८३ कित्ता सेयर १ अर्ब १७ करोड ६६ लाख ८० हजार ७५७ रुपैयाँमा खरिदबिक्री भयो। दोहोरो अंकले बढेको बजारमा ३ कम्पनीको मूल्य सकारात्मक सर्किट लेभलमा कारोबार भयो। शुभम् पावरको १० ,थ्री स्टार हाइड्रोपावरको ९९९ र मेन्छियाम हाइड्रो पावरको ९९८ प्रतिशतले सेयर मूल्य बढेको हो। कारोबार रकमका आधारमा रिलायबल नेपाल लाइफ इन्स्योरेन्स शीर्षस्थानमा रह्यो। सो कम्पनीको १० करोड मूल्य बढीमा सेयर कारोबार भयो। कारोबारमा आएका १३ वटा उपसमूहमध्ये ११ को मूल्य बढ्यो भने २ को घट्यो। होटल्स एण्ड टुरिजम र ट्रेडिङ उपसमूहको सूचक नकारात्मक देखिएको छ।"
अर्थतन्त्र भित्रभित्रै खोक्रो,"रेमिट्यान्सका कारण मात्रै देखिन्छ सबल , सरकारको आम्दानी र खर्च दुवै निराशाजनक काठमाडौं : बृहत्तर अर्थतन्त्रका परिसूचकले देशको अर्थतन्त्र निकै सबल अवस्थामा रहेको देखाउँछन्। शोधनान्तर स्थिति बचतमा छ, अर्थात् देशबाट बाहिरिने रकमभन्दा भित्रिने रकम करिब ३३ अर्ब बढी छ। आयातमा कमी आएको छ। अर्कातर्फ सरकारले १ खर्ब ५४ अर्ब २३ करोड रुपैयाँ आम्दानी गरेर १ खर्ब ३१ अर्ब १४ करोड रुपैयाँ खर्च गरेको छ। मासिक रूपमा हेर्दा वैदेशिक रोजगारीमा जानेले इतिहासकै बढी पैसा स्वदेश पठाइदिएका छन्। देशले वस्तु तथा सेवा आयात गर्दा तथा नेपालीहरू विदेश लैजाँदा हुने खर्च सबै रेमिट्यान्सले धानिदिएको छ। जसकारण देशको विदेशी विनिमय सञ्चिति टम्मै छ। सरकार ढुकुटीमा इतिहासकै बढी डलर जम्मा गरेर बसेको छ। अघिल्लो आर्थिक वर्षमा भएको शोधनान्तर घाटा गत आवमै पूर्ति भई बचत हुन थालेको छ। गत वर्ष आम्दानीभन्दा खर्च बढी भए पनि चालु आवको २ महिना बित्दा सो बजेट घाटाको घाउ विस्तारै पुरिन थालेको छ। तर, के अर्थतन्त्र सबल हुनुको अर्थ देशका नागरिकमा पनि आफ्नो स्तर बढेको महसुस भयो भन्नु हो त ? इतिहासमा चर्चित अर्थशास्त्रीहरूले देशको अर्थतन्त्र मोटाउनु र नागरिकले विकासको अनुभूति गर्नु फरक विषय रहेको जिकिर गरेका छन्। बृहत्तर अर्थतन्त्रमा देखिएको सुधारले सूक्ष्म अर्थतन्त्रलाई विरलै समेट्ने गरेको छ। भित्रभित्रै खोक्रो नेपालको वर्तमान आर्थिक परिस्थितिले अर्थतन्त्र सबल बनेको देखाए पनि आमनागरिक, व्यवसायी तथा प्रत्यक्ष र परोक्ष रूपमा सामेल सरोकारवालामा सबलता महसुस नभएको देखिन्छ। बजारमा खाली सटर छ्यापछ्याप्ति देखिन थालेका छन्। यस्तो हुन थालेको ६ महिना बित्न लागिसक्यो। आमनागरिकबाट वस्तुको माग छैन, व्यवसायीहरू पनि लगानी बढाउन कन्फिडेन्ट छैनन्। पैसाको मुभमेन्ट नहुँदा अर्थतन्त्र चलायमान हुन नसकेको हो। ऋणको माग बढ्न सकेको छैन। नयाँ उद्योग स्थापना नहुँदा रोजगारी सिर्जना हुने त कुरै भएन। बैंकहरूसँग लगानीयोग्य रकम पर्याप्त भए पनि ऋणको माग सोचेअनुरूप छैन। उनीहरू ब्याजदर बढाएरै सकेसम्म धेरै बचत जोहो गर्नतर्फ उन्मुख भइरहेका छन्। उद्योगको उत्पादन र उत्पादकत्व पनि जहीँको तहीँ छ। सूक्ष्म अर्थतन्त्र बिरामी परिसके पनि बृहत्तर अर्थतन्त्र रेमिट्यान्सको भरमा थेगिएको छ। अर्कातर्फ अर्थतन्त्रलाई चलायमान बनाउने सेयर र घरजग्गा कारोबार पनि शिथिलता आएको छ। लगानीकर्ताले अर्बौं नोक्सानी बेहोरिरहेका छन्, कोहीकोहीचाहिँ बैंकको ब्याजदर तिरेरै सबल भविष्यको आशामा बसेका छन्। आर्थिक गतिविधिलाई टेवा पुयाउने पर्यटन क्षेत्रमा पनि चहलपहल छैन। अर्थतन्त्रमा शिथिलता आएको प्रमाण कर्जाको किस्ता तिर्न नसकेर कालोसूचीमा पर्नेहरूको संख्या पनि हो। हरेक दिनका पत्रपत्रिका बंैकहरूका ३५ दिने र लिलाम बढाबढका सूचनाहरूले भरिएका छन्। सहकारी, लघुवित्तको बेथिति उदांगिन थालेको छ। सरकारलाई यी परिस्थितिको मतलब नभएको संकेत देखिन्छ। मन्त्रीहरू विदेश दौडाहामा छन्। देशलाई विदेशी मञ्चमा बलियो देखाउने हेतुमा छन्। र, खोक्रोपन लुकाएर राम्रा तथ्यांक प्रस्तुत गरिरहेका छन्। अंग्रेजीमा यस्तो गर्नुलाई सुगरकोटिङ भनिन्छ। नागरिकमा मन्दी छाउँदा सरकारको चिन्ता उति देखिँदैन। बजेट कार्यान्वयन गर्ने तथा परियोजनालाई सम्पन्न गर्नेभन्दा सरकार जोगाउनमै ध्याउन्न छ। दिनानुदिन भ्रष्टाचारी, ठगी, तस्कर, अपराधीका नयाँ घटना सार्वजनिक भइरहेका छन्। र, यस्ता गतिविधि जोडिन्छन् तिनै हाइप्रोफाइल व्यक्तिहरू। नागरिकमा उत्साह छैन भन्ने प्रमाण उच्चशिक्षा र रोजगारीका लागि युवाहरू बिदेसिने होडबाट पनि दिन सकिन्छ। वार्षिक ८ लाख युवा काम र शिक्षाको खोजीमा बिदेसिन थालेका छन्। देशभित्र पनि ठाउँठाउँका सटरमा टुलेट देखिन थालेका छन्। रोजगारदाताले श्रमिकलाई भनेको बेलामा महिना पुग्नेबित्तिकै दिन सकेका छनैन्। भाडा तिर्न नसकेर साना व्यवसायी भागेपछि घरबेटीहरूले काठमाडौं महानगरपालिकालाई गुहारेको घटना सार्वजनिक भएकै धेरै भइसक्यो। उद्योगी व्यवसायीको पीडा उस्तै छ। उच्च ब्याजदर, नगद प्रवाहमा भएको समस्या, उत्पादनमा कमी, लगानीको योजना स्थगन, अर्थतन्त्रको समग्र बजार मागमा कमी आएको छ। सोही कारण अर्थतन्त्र मन्दीमा छ, निजी क्षेत्रको मनोबल घट्दो छ। अनधिकृत व्यापार स्वदेशी उद्योग एवं सरकारका लागि अर्को खतराको कारक बनिरहेको छ। अवैध व्यापारका कारण एकातिर राज्यले राजस्व गुमाइरहेको छ भने अर्कोतिर स्वदेशी उद्योगहरू प्रभावित भइरहेका छन्। रेमिट्यान्सका कारण देखिन्छ सबल नेपाल राष्ट्र बैंकले सार्वजनिक गर्ने देशको वर्तमान आर्थिक तथा वित्तीय स्थितिअनुसार रेमिट्यान्सका कारण विदेशी मुद्राको ढुकुटीबाहेक अन्य पक्ष कमजोर नै छन्। मूल्यवृद्धि आकासिँदो छ, उपभोग घट्नाले आयात र राजस्व दुवै खुम्चिएका छन्। उत्पादन घट्नाले निर्यातमा ह्रास आएको छ। बैंकबाट प्रवाह हुने कर्जा र प्राप्त हुने खुम्चिएको छ। साउनको आयात गत साउनको भन्दा १६ प्रतिशतले र निर्यात ८७ प्रतिशतले घटेको छ। आयात घट्दा व्यापार घाटा ०७ प्रतिशतले घट्नु सकारात्मक पक्ष हो। तर, रेमिट्यान्सले थेगेको उपभोगमुखी अर्थतन्त्रमा आयात घट्नुले उपभोक्ताको माग खुम्चिएको संकेत गर्दछ। यसबीच इतिहासकै बढी रेमिट्यान्स प्राप्त भएको छ। साउन १ खर्ब १६ अर्ब रुपैयाँ रेमिट्यान्स भित्रिनु देशबाट अध्ययन र रोजगारीका नाममा युवाहरू बाहिरिनुको नतिजा हो। रेमिट्यान्स अघिल्लो वर्षको साउनको तुलनामा २५८ प्रतिशत बढी हो। यस अवधिमा चालु खाता १२ अर्ब ९९ करोडले बचतमा रहेको छ भने शोधनान्तर स्थिति (देश भित्रिने र बाहिरिने रकमको अन्तर) ३२ अर्ब ९० करोडले बचतमा छ। इतिहासमै बढी रेमिट्यान्स आउँदा विदेशी विनिमय सञ्चिति १५ खर्ब ७३ अर्ब १२ करोड पुगेको छ। जुन सञ्चितिले १२५ महिनाको वस्तु आयात र १०३ महिनाको वस्तु तथा सेवा आयात धान्न पर्याप्त रहने देखिन्छ। तर, बैंक तथा वित्तीय संस्थाको निक्षेप संकलन १ महिनामा २३ प्रतिशतले घटेको छ र निजी क्षेत्रमा प्रवाहित कर्जा ०१ प्रतिशतले घटेको छ। अर्कातर्फ वार्षिक बिन्दुगत आधारमा उपभोक्ता मूल्य सूचकांकमा आधारित मुद्रास्फीति ७५२ प्रतिशत छ। जबकि चालु आर्थिक वर्ष यस्तो दर ६५ प्रतिशतमा सीमित राख्ने सरकारको लक्ष्य छ। खाद्य तथा पेय पदार्थ समूहअन्तर्गत मरमसला उपसमूहको वार्षिक बिन्दुगत उपभोक्ता मूल्य सूचकांक ४५५६ प्रतिशत, खाद्य तथा खाद्यजन्य पदार्थको १३२० प्रतिशत, दुग्ध पदार्थ तथा अण्डाको १२१९ प्रतिशत, रेष्टुरेन्ट तथा होटलको ११०५ प्रतिशत र तरकारीको १०८० प्रतिशतले बढेको छ। तर, घ्यू तथा तेल उपसमूहको वार्षिक बिन्दुगत मूल्य सूचकांक १५१३ प्रतिशतले घटेको छ। उस्तै थियो बितेको आर्थिक वर्ष आर्थिक वर्ष २०७९८० को वार्षिक तथ्यांकअनुसार रेमिट्यान्स २१ प्रतिशतले बढेको थियो। गत आवमा १२ खर्ब २० अर्ब ५६ लाख रुपैयाँ रेमिट्यान्स नेपाल भित्रिएको थियो। शोधनान्तर स्थिति, विदेशी मुद्राको सञ्चितिको अवस्था अत्यन्त सकारात्मक थियो। वर्षको शोधनान्तर बचत २ खर्ब ९० अर्ब ५२ करोड थियो। सो बचतले अघिल्लो आवमा भएको २ खर्ब ५५ अर्बको घाटा पूर्ति गरिसकेको छ। २०७९ असार मसान्तसम्ममा कुल विदेशी विनिमय सञ्चिति १२ खर्ब ८० करोडमा रहेकामा २०८० असार मसान्तमा बढेर १५ खर्ब ३९ अर्ब ३६ करोड पुगेको थियो। मुद्रास्फीति, चालु खाता घाटा र प्रत्यक्ष वैदेशिक लगानीको अवस्था भने कमजोर थियो। सरकारले गत आर्थिक वर्ष मुद्रास्फीति ७ प्रतिशतमा राख्ने लक्ष्य लिए पनि असार मसान्तमा ७७४ प्रतिशत थियो। आयात १६१ र निर्यात २११ प्रतिशतले घटेको थियो। प्रत्यक्ष वैदेशिक लगानी ५ अर्ब ९६ करोडमा सीमित भयो। सरकारको आम्दानी र खर्च दुवै निराशाजनक चालु आर्थिक वर्षको २ महिना बित्दा जम्मा साढे ७ प्रतिशत बजेट खर्च भएको छ। चालु आवमा १७ खर्ब ५१ अर्ब रुपैयाँ खर्च गर्ने लक्ष्य राखेको सरकारले भदौ मसान्तसम्म १ खर्ब ३१ अर्बमात्र खर्च गर्न सकेको हो जुन लक्ष्यको ७४९ प्रतिशत हो। जसमध्ये चालुतर्फ ११ खर्ब ४२ अर्ब रुपैयाँ खर्च गर्ने लक्ष्य राखिएकामा ७६८ प्रतिशत र पुँजीगततर्फ ३ खर्ब २ अर्ब खर्च गर्ने लक्ष्य राखिएकामा २७ प्रतिशतमात्र खर्च भएको छ। वित्तीय व्यवस्थातर्फ लक्ष्यको साढे ११ प्रतिशत अर्थात् ३५ अर्ब खर्च भइसकेको छ। खर्चमात्र होइन, सरकारले आम्दानी पनि सोचअनुसार गर्न सकेको छैन। २ महिना सकिँदा वार्षिक लक्ष्यको १०४७ प्रतिशत आम्दानी भएको छ। वर्षभर १४ खर्ब ७२ अर्ब रुपैयाँ आम्दानी गर्ने सरकारको लक्ष्यमध्ये हालसम्म १ खर्ब ५४ अर्ब उठेको छ। राजस्वतर्फ लक्ष्यको ९९२ प्रतिशत अर्थात् १ खर्ब ४१ अर्ब संकलन भएको छ जसमध्ये कर राजस्वको प्रगति ९८ प्रतिशत रहँदा गैरकरको प्रगति ११२१ प्रतिशत छ। सरकारले हालसम्म एक रुपैयाँ पनि अनुदान प्राप्त गर्न सकेको छैन। यस अवधिमा १३ अर्ब रुपैयाँ अन्य आम्दानी गरेको छ। निजी क्षेत्रलाई ढाडस दिएर अमेरिका उडेका थिए प्रचण्ड प्रधानमन्त्री पुष्पकमल दाहाल यतिबेला अमेरिका भ्रमणमा छन्। शनिबार अमेरिका उड्नुअघि नै प्रधानमन्त्री दाहालले सरकारले चालु आर्थिक वर्षको बजेटमार्फत अर्थतन्त्रको सवलीकरणका लागि सुधारात्मक कदमको सुरुआत गरेको पनि बताएका थिए। आर्थिक विकासबाट मुलुकलाई समृद्ध हुँदै बलियो राष्ट्रको रूपमा अगाडि बढाउनुपर्ने अहिलेको आवश्यकता रहेको प्रधानमन्त्री दाहालको भनाइ छ। निजी क्षेत्रको सहयोगमा औद्योगीकरण, उत्पादन वृद्धि, स्वदेशी वस्तु तथा सेवाहरूको गुणस्तर वृद्धि तथा निर्यात प्रवद्र्धन गर्दै अर्थतन्त्रको सवलीकरण हुने विश्वास सरकारले लिएको जिकिर उनको छ। निजी क्षेत्रसँगको सहकार्यबाट नै दिगो विकास हासिल गर्न सकिन्छ भन्नेमा म स्पष्ट छु। यसका लागि वर्तमान सरकार निजी क्षेत्रसँग प्रभावकारी रूपमा सहकार्य गर्दै आएको छ र आगामी दिनमा यसलाई थप प्रभावकारी बनाउँदै लगिनेछ, प्रधानमन्त्री दाहालले आशा देखाउँदै भनेका थिए। अर्थतन्त्रको सुधारका लागि सरकार गम्भीर रहेको र सबै पक्षबाट त्यसमा योगदान आवश्यक रहने उनले बताए। अर्थतन्त्रलाई हामीले नै सुधार गर्नुपर्छ। यो काम सरकार एक्लैले गर्न सक्दैन। निजी क्षेत्रलाई समेत सहकार्य गर्न आग्रह गर्दछु, दाहालले भने, सरकार निजी क्षेत्रको साथमा छ। अर्थतन्त्र सुधारका लागि सरकारले सकारात्मक हस्तक्षेप गरेको छ, गर्दछ। कत्ति पनि विचलित नभई अगाडि बढ्न म निजी क्षेत्रलाई आह्वान गर्दछु। यद्यपि अर्थतन्त्रको सुधारका लागि सरकारको एक्लो प्रयास सम्भव नभएको भन्दै उनले सरकारको पहिलो लक्ष्य आर्थिक रूपान्तरण रहेको दाबी गरे। मुद्रास्फीतिको तथ्यांकले बजारको परिवेश झल्किएको देखिँदैन डा रघुवीर विष्ट, अर्थविद् अर्थतन्त्रको बृहत्तर परिसूचकको कुरा गर्दा हामीले बजेट खर्चको पाटो छुटाउनु हुँदैन। अहिलेको समयमा साढे ७ प्रतिशतमात्र बजेट खर्च भएको छ। अर्थात् बजारमा पैसा पुगेको छैन। राजस्व संकलनले राम्रो संकेत देखाए पनि बजारमा पैसा पम्प हुन सकेको छैन। खर्चमध्ये पनि पुँजीगत खर्च ३ प्रतिशतभन्दा कम छ जबकि २ महिना बितिसक्यो। पहिलो त्रैमास सकिँदासम्म २५ प्रतिशत पुँजीगत खर्च भइसक्नुपर्छ। यो गतिमा आवश्यकताअनुसार नपुग्ने देखिन्छ। दोस्रो कुरा कर्जाको माग छैन। यस्तो बेलामा सरकारले अभिभावकत्व ग्रहण गरेर मन्दीको अवधिमा पुँजीगत खर्च बढाउने, आर्थिक क्रियाकलाप गतिशील बनाउने, रोजगारी सिर्जना गर्ने काम गर्नुपर्ने हो। तर, त्यसो हुन सकेन। निर्माण उद्योगले भुक्तानी नै पाएको छैन। त्यसैले सो क्षेत्रमा उत्साह छैन। खुद्रा क्षेत्रमा झनै सुस्तता छाएको छ। नेपाल राष्ट्र बैंकले सार्वजनिक गरेको आर्थिक परिसूचकमा शोधनान्तर स्थिति धनात्मक हुने भइहाल्यो किनभने आयातमा प्रतिबन्ध लगाएर आपूर्ति कटौती गर्ने प्रयास सरकारबाट भएको थियो। शोधनान्तर बचतमा हुँदा विदेशी विनिमय सञ्चिति अत्यधिक बढी छ। राष्ट्र बैंकले सार्वजनिक गरेको मुद्रास्फीतिको तथ्यांकले बजारको परिवेश झल्किएको देखिँदैन। बजारमा दोहोरो अंकको मूल्यवृद्धि देखिन्छ तर राष्ट्र बैंकको तथ्यले यो स्वीकार्दैन। रेमिट्यान्सले गर्दा अधिकांश परिसूचक सकारात्मक देखिन्छन्। यदि सबै कुरा ठीक छन् भने पहिलो त्रैमास मै १० अर्ब आन्तरिक ऋण उठाउनुको तात्पर्य के ? बैंकमा भएको पैसाले लगानी बढाउनुपर्ने, रोजगारी सिर्जना हुनुपर्ने, अर्थतन्त्रमा भाइब्रेसन ल्याउनुपर्ने, माग बढाउनुपर्नेमा हुन सकेको छैन। ३४ महिनाको अवधिमा लाखौं नेपाली बिदेसिएका छन्। यदि सबै कुरा ठीक छ भने मान्छेहरू विदेश जाँदैन थिए। यी कुराले आमनागरिकमा मन्दीको भय छ भन्ने संकेत गर्दछ जसको कारण मन्दीमैत्री वित्त नीति हो। करको नयाँ औजार, जरिवानाका नयाँ व्यवस्थाले नागरिकमा भय सिर्जना गरेको छ। आर्थिक क्रियाकलाप नहुने, करको बोझ थपिने, अर्कातर्फ मूल्यवृद्धि थेग्नै नसक्ने गरी हुने, यही कारण नै मन्दीको कारक हो। उद्योगको उत्पादन लागत बढ्नु, माग कटौती गर्ने प्रयास हुनुले पनि मन्दी निम्त्यायो। जबसम्म मागको पाटोमा बढोत्तरी दिन सकिँदैन, सुस्तता अन्त्य गर्न सकिँदैन। भाइब्रेसन ल्याउनका लागि सरकारले बजेट खर्च बढाउनुको विकल्प छैन। बैंकले लगानीलाई प्रोत्साहन गर्न ब्याजदर घटाउने नीति लिनुपर्छ राजेशकुमार अग्रवाल, अध्यक्ष, नेपाल उद्योग परिसंघ आर्थिक शिथिलताका बीच मन्दीमा रहेको अर्थतन्त्रमा सुधार आउन नसक्दा अहिले ब्यालेन्स सिट रिसेसनको अवस्था निम्तिएको छ, जुन अर्थतन्त्रका लागि निराशाजनक स्थिति हो। नेपाली अर्थतन्त्रमा सायद अहिलेको पुस्ताले पहिलोपटक प्रष्ट अनुभव गर्न सक्ने गरी कन्जम्प्सन डाउनग्रेडको स्थिति सिर्जना भएको छ। यी दुई परिस्थिति एकैपटक आएको हुँदा अब निजी क्षेत्रको मनोबल बढाएर मात्रै छिट्टै अर्थतन्त्रमा सुधार आउन सक्ने हामीले देखेका छैनौं। तत्काल प्रभावकारी कदम नचाल्ने हो भने अर्थतन्त्र छोटो अवधिमै गहिरो मन्दीमा जान्छ। उठ्नै नसक्ने अवस्था आउन सक्छ। अर्थतन्त्रलाई गहिरो मन्दीमा जानबाट रोक्न आर्थिक सुधारका लागि मौद्रिक, वित्तीय, र संरचनात्मक नीतिहरूमा तत्काल सुधार आवश्यक छ। केन्द्रीय बैंकले लगानीलाई प्रोत्साहन गर्न ब्याजदर घटाउने नीति लिनुपर्छ। वित्तीय प्रणालीमा रहेको तरलता बाहिर ल्याउने नीति अनुशरण गर्नुपर्ने आवश्कता छ। वित्तीय नीतिमार्फत माग बढाउन पूर्वाधार परियोजनालगायतका क्षेत्रमा सरकारी खर्च बढाउनुपर्छ। अर्थात् बजेटको प्रभावकारी कार्यान्वयन महत्वपूर्ण छ। आर्थिक मन्दीका कारण बाँच्न संघर्षरत उद्योगहरूलाई लक्षित आर्थिक सहायता, ऋण पुनर्तालिकीकरण, प्रदान गर्ने कार्यक्रम सञ्चालन गर्नुपर्छ। संरचनात्मक सुधारतर्फ नियामक अवरोधहरू हटाउनुपर्छ। आर्थिक वृद्धिलाई प्रोत्साहन गर्न नवप्रवर्तन र उद्यमशीलता प्रोत्साहनसहित प्रतिस्पर्धी व्यवसाय वातावरण प्रबद्र्धन गर्नुपर्ने आवश्यकता छ। वित्तीय प्रणाली र आर्थिक सम्भावनाहरूमा विश्वास पुनस्र्थापित गर्नुपर्छ। अन्तर्राष्ट्रिय सहयोग लिन सक्नुपर्छ। दिगो आर्थिक पुनरुत्थानलाई केन्द्रमा राख्दै आवश्यकताअनुसार नियामकीय निकायले आफ्नो दृष्टिकोण समायोजन गर्न सक्नुपर्छ। विदेशी ऋणदाताको आर्थिक नीति, निर्देशन अक्षरंश लागू गर्दा पनि यो समस्या आएको छ। उनीहरूले दिएका कतिपय आर्थिक नीति निर्देशनहरू पश्चिमा देशहरूमा प्रभावकारी भए तापनि हाम्रा जस्ता मुलुकमा उपयुक्त नहुन सक्छन्। जस्तो कि कतिपय ऋणहरू पश्चिममा मुलुकमा जोखिमयुक्त मानिय तापनि हामी कहाँ कम जोखिमयुक्त हुन सक्छन्। राष्ट्र बैंकको तथ्यांकअनुसार नै नेपालमा कुल ऋण लगानीको ७६ प्रतिशत घर जग्गा धितो राखिएको ऋण भएकाले कम जोखिमयुक्त मानिन्छ। सोही कारणले उनीहरूको निर्देशन हाम्रो परिप्रेक्षमा हाम्रो अवस्था हेरेर मात्रै लागू गरिनुपर्छ।कर्जाको उत्पादनशील क्षेत्रमा विस्तार हुने नीति अबलम्बन गरिनु अपरिहार्य छ। सरकारको नीति आन्तरिक उत्पादनमुखी हुनुपर्छ ।"
नेपालमा पहिलो पटक सूर्यविनायकरत्नपार्क सडकमा द्रुत बस सञ्चालन हुँदै (फोटोफिचर),सडक विभागका अनुसार यो लेनमा दैनिक बिहान ९ बजेदेखि ११ बजे र साँझ ४ बजेदेखि ६ बजेसम्म द्रुत बस सेवा सञ्चालन हुनेछ। काठमाडौं : सरकारले बुधबारबाट सूर्यविनायकरत्नपार्क द्रुत बस सेवा सञ्चालन गर्ने भएको छ। द्रुत बस सञ्चालनका लागि पहिलेका सडक लेनलाई परिवर्तन गरी फरक मार्किङ गरिएको छ। द्रुत बस सेवा सञ्चालन नेपालमा पहिलोपटक गर्न लागिएको हो। असोज ३ गते संविधान दिवसको अवसर पारेर यसको उद्घाटन गर्ने तयारी भएको भौतिक पूर्वाधार तथा यातायात मन्त्रालयले जानकारी दिएको छ। द्रुत बसहरू चल्ने लेनमा दुईदुई सय मिटरमा रेड मार्क गरिएको छ। सडक विभागका अनुसार यो लेनमा दैनिक बिहान ९ बजेदेखि ११ बजे र साँझ ४ बजेदेखि ६ बजेसम्म द्रुत बससेवा सञ्चालन हुनेछ। द्रुत सवारी चलेको समयमा यो मार्ग खाली राखिने र त्यहाँ चल्ने बसहरू एम्बुलेन्ससरह कुनै जाममा बस्नु नपर्ने ट्राफिक प्रहरी कार्यालयले जनाएको छ। सडक विभागले राती र दिउँसो गरी सडकमा मार्किङको काम गरिरहेको छ। यो सडकमा चलाउन लागि यातायात व्यवस्था विभागलाई २५ वटा ठूला बसको व्यवस्थापन गर्ने जिम्मेवारी मन्त्रालयले दिएको छ। सरकारले ट्राफिक व्यवस्थापनका लागि कार्यालय समयलाई ध्यानमा राखी द्रुत बस सेवा चलाउन लागेको हो। त्यसबाहेकको समयमा भने यो लेनमा सबै प्रकारका सवारीसाधन चल्न पाउनेछन्। द्रुत सवारी चलेको समयमा यो मार्ग खाली राखिने र त्यहाँ चल्ने बसहरू एम्बुलेन्स सरह कुनै जाममा बस्नु नपर्ने ट्राफिक प्रहरी कार्यालयले जनाएको छ। संविधान दिवसका दिन परीक्षण गरेर एक सातासम्ममा पूर्ण रूपमा यो सेवा सुरु गर्ने सडक विभागका महानिर्देशक सुशीलबाबु ढकालले जानकारी दिए। अहिले द्रुत सेवा सञ्चालनका लागि तीन मिटरको डेडिकेटेड लेन नै छुट्याइएको छ। तस्बिरहरु : रविन भट्टराई

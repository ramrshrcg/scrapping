शीर्षक,विवरण
एसियाली खेलकुद : चीनलाई हराउँदै भारतले जित्यो कबड्डीमा स्वर्ण,शुक्रबारसम्म भारतले कुल ९५ पदक जितेको थियो । शनिबार बिहान आर्चरीमा भारतले पहिलो दुई पदक जितेको थियो । महिलातर्फ भारतकी ज्योति सुरेखाले स्वर्ण र अदिति स्वामीले कास्य पदक जितिन् । चीनको हाङ्झाउमा जारी एसियाली खेलकुद २०२२ मा भारतले अहिलेसम्म सय पदक जितेको छ । शुक्रबारसम्म भारतले कुल ९५ पदक जितेको थियो । शनिबार बिहान आर्चरीमा भारतले पहिलो दुई पदक जितेको थियो । महिलातर्फ भारतकी ज्योति सुरेखाले स्वर्ण र अदिति स्वामीले कास्य पदक जितिन् । यसपछि पुरुष आर्चरीको फाइनल दुवै भारतीय खेलाडीबीच भयो । ओजस देवताले स्वर्ण र अभिषेक वर्माले रजत पदक जिते । यसपछि स्वर्ण पदकसँगै कबड्डीमा भारतको १०० पदक पूरा भयो। कबड्डीको फाइनलमा चाइनिज ताइपेईलाई हराउँदै भारतले स्वर्ण जितेको हो । बीबीसी
दोस्रो मुन्नी मिश्री स्मृति पुरुष भलिबल कात्तिक ८ देखि,"ढल्केवर : महोत्तरीको गौशालामा दोस्रो मुन्नी मिश्री स्मृति पुरुष भलिबल प्रतियोगिता आयोजना हुने भएको छ। गौशाला नगरपालिका१२ कान्तिबजारस्थित सामुदायिक विकास युवा क्लबको आयोजनामा हुने भलिबल प्रतियोगिता यस क्षेत्रको सर्वाधिक पुरस्कार राशीको रहेको छ। हिन्दूहरूको महान चाड दसैं, दिपावली र छठ पर्वको अवसरमा कात्तिक ८ गतेदेखि दोस्रो मुन्नी मिश्री स्मृति भलिबल प्रतियोगिता हुने आयोजक सामुदायिक विकास युवा क्लबका अध्यक्ष सन्तोष सिंहले जानकारी दिए। विजेतालाई नगद २१ हजार, उप विजेतालाई ११ हजार नगद पुरस्कार प्रदान गरिने अध्यक्ष सिंहले बताए। गत वर्ष प्रथम पुरस्कार ११ हजार र दोस्रो पुरस्कार ५ हजार १ सय थियो। यस वर्ष पुरस्कार राशि बढाइएको उनले बताए। भलिबल संघको नियमअनुसार सञ्चालन हुने खेलमा संघ संस्थालाई सहभागी हुन क्लबले आह्वान गरेको छ।"
काभा पुरुष भलिबल : नेपाली टोलीको बिदाइ,"काठमाडौं : काभा पुरुष भलिबल च्याम्पियनसिपमा प्रतिस्पर्धा गर्न श्रीलंका जाने नेपाली पुरुष भलिबल टोलीलाई शुक्रबार बिदाइ गरिएको छ। राष्ट्रिय खेलकुद परिषद्का निमित्त सदस्यसचिव प्रकाशकुमार कुसारीले शुक्रबार नेपाली टोलीलाई बिदाइ गरेका हुन्। च्याम्पियनसिप असोज २२ देखि २८ गतेसम्म आयोजना हुँदैछ। निमित्त सदस्यसचिव कुसारीले नेपाली खेलाडीको खेलस्तर उच्च रहेको बताउँदै सफलताका लागि शुभकामना दिएका थिए। उनले १९औं एसियाली खेलकुदमा सहभागी भएर आएको नेपाली टोलीको खेलस्तर बढेको बताउँदै प्रतियोगितामा सफलता हात पार्नेमा आफू विश्वस्त रहेको र खेलाडीलाई विमानस्थलमा भव्य स्वागत गर्न आतुर रहेको बताए। उनले राष्ट्रिय खेलकुद परिषद् नेपालको राष्ट्रिय खेल भलिबलको विकासमा सदा दत्तचित्त रहेको बताए। कार्यक्रममा नेपाली भलिबलको खेल स्तर अभिवृद्धि गर्न पुर्याएको योगदानको कदर गर्दै नेपाली टोलीका मुख्य प्रशिक्षक हान अविङलाई प्रशंसापत्रबाट सम्मान गरिएको थियो। अविङ अन्तर्राष्ट्रिय भलिबल महासंघको सहयोगमा नेपाली टोलीको प्रशिक्षणका लागि नेपाल आएका हुन्। कार्यक्रममा नेपाल भलिबल संघका अध्यक्ष जितेन्द्र चन्द, महासचिव रोशन श्रेष्ठलगायत संघका पदाधिकारीको उपस्थिति रहेको थियो।"
गुल्मीमा पुरुष र महिला भलिबल प्रतियोगिता हुने,"गुल्मी : जिल्ला भलिबल संघ गुल्मीको आयोजनामा प्रथम पालिकास्तरीय पुरुष र महिला भलिबल प्रतियोगिता हुने भएको छ। आगामी कात्तिक १५ गतेदेखि १८ गतेसम्म प्रथम गुल्मी भलिबल कप २०८० आयोजना गरिने आयोजकले जनाएको छ। जिल्लामा नयाँ खेलाडी उत्पादन, खेलाडीको विकास र खेलको विस्तारका लागि दसैं र तिहार पर्वको अवसरमा नेपालको राष्ट्रिय खेल भलिबलको आयोजना गरिएको गुल्मी भलिबल संघका महासचिव नारायण आचार्यले जानकारी दिए। चार दिन चल्ने खेलमा जिल्लामा १२ वटा स्थानीय तहका खेलाडी सहभागी हुनेछन्। पुरुष भलिबल खेलमा प्रथम हुनेले नगद ७७ हजार ७ सय ७७ रुपैयाँ कप, मेडल र प्रमाणपत्र पाउने छन्। त्यस्तै द्वितीय ५५ हजार ५ सय ५५ रुपैयाँ, तृतीया ३३ हजार ३ सय ३३ रुपैयाँ र सान्त्वनाले नगद ११ हजार १ सय ११ रुपैयाँ ,कप, मेडल र प्रमाणपत्र पाउने छन्। त्यस्तै महिला भलिबल तर्फ प्रथम हुनेले ३५ हजार रुपैयाँ, द्वितीय हुनेले २५ हजार रुपैयाँ, तृतीय हुनेले १५ हजार रुपैयाँ र सान्त्वनाले हुने नगद १० हजार रुपैयाँ, कप, मेडल र प्रमाणपत्र पाउने आयोजकले जनाएको छ। खेलमा राष्ट्रिय स्तरमा खेलेका खेलाडी सहभागी हुन पाउने छैनन्। शनिबार पत्रकार सम्मेलनमा गुल्मी भलिबल संघका अध्यक्ष राजन कुँवर पछिल्लो समय गाउँ शहरमा देशको राष्ट्रिय खेल भलिबल हराउँदै गएकाले यसको संरक्षण र खेलाडी उत्पादन गर्न भलिबल कपले थप टेवा पुग्ने बताए। कार्यक्रममा आयोजकले पूर्व खेलाडी सम्मान गर्ने भएको छ। भलिबल कपका लागि गुल्मी जिल्लाकै पुरानो तथा अन्तर्राष्ट्रिय भलिबल खेलाडी प्रेम कुँवरले मुख्य प्रायोजक गरेका छन्। हाल उनी अमेरिकामा बसोवास गर्दै आएका छन्।"
नेपाल र लाओसबीचको पहिलो खेल बिहीबार,काठमाडौं : नेपाल र लाओसबीचको खेल असोज २५ गते दशरथ रङ्गशालामा हुने भएको छ। अखिल नेपाल फुटबल सङ्घ (एन्फा)ले फुटबल वर्ल्ड कप२०२६ क्वालिफायर्स एसिया जोन राउण्ड१ अन्तर्गत बिहीबार हुने खेलको तयारी पूरा भएको जनाएको छ। फिफा वरियतामा लाओस १८६औँ र नेपाल १७५ औँ स्थानमा छन्। मुख्य प्रशिक्षक भिन्सेन्जो अल्र्बटो एनेसको प्रशिक्षणमा हाल २५ सदस्यीय नेपाली टोली बन्द प्रशिक्षणमा रहेको एन्फाका प्रवक्ता सुरेश शाहले जानकारी दिए। खेलका लागि टिकटदर साधारण पाराफिटतर्फ रु तीन सय र भिआइपी पाराफिटतर्फ रु पाँच सय कायम गरिएको छ। खेलको टिकट एन्फा आफैँले बिक्री गर्ने छ। सो प्रतियोगिताका लागि रु ७३ लाख ६८ हजार चार सय खर्च हुने अनुमान गरिएको छ।
पारस खड्का भन्छन् : क्रिकेटको विकास र विस्तारका निम्ति सबैको विश्वास लिन्छु,"काठमाडौं : नेपाल क्रिकेट संघका सचिव पारस खड्काले सबैको सोच र विचार केबल नेपाली क्रिकेटको विकासमा हुने बताएका छन् । पूर्वकप्तान समेत रहेका खड्काले नीतिगत तहबाट प्रयास गरी अगाडि बढ्ने बताएका हुन्। उनले नेपाली क्रिकेटको विकास तथा विस्तारका निमित्त काम गर्ने प्रतिबद्धता व्यक्त गरे। नेपाल क्रिकेट संघको सम्पन्न वार्षिक साधारण सभा तथा अधिवेशनबाट निर्वाचित हुनु हुने सम्पूर्ण पदाधिकारी एवं कार्यसमिति सदस्यज्युहरुलाई हार्दिक बधाई तथा शुभकामना व्यक्त गर्दछु। साथै, मलाई विश्वास गरेर नेपाल क्रिकेट संघको निर्वाचित सचिव बन्नका निमित्त मतदान गर्नुहुने सम्पुर्ण मतदाताज्युहरु तथा शुभकामना व्यक्त गर्नुहुने सबै नेपाली क्रिकेट शुभचिन्तकहरुमा हार्दिक आभार तथा कृतज्ञता व्यक्त गर्दछु।उनले भने,नेपाली क्रिकेटले बोकेको सम्भावना, यसको विकास तथा विस्तारका निमित्त नीतिगत तहबाट प्रयास गरी, नवनिर्वाचित कार्यसमितिको विश्वास लिई अघि बढ्ने प्रतिबद्धता व्यक्त गर्दछु। अब हामी सबैको सोच र विचार केबल नेपाल क्रिकेटको विकास हुनेछ भन्ने विश्वास गरेको छु। क्यानको निर्वाचनमा सचिव पदका लागि ८५ मत खसेकोमा खड्का ४८ मत ल्याएर विजयी भएका हुन्। उनका प्रटिद्वन्द्वी प्रशान्तविक्रम मल्लले ३७ मत पाएका थिए।"
अफगानिस्तानमाथि बंगलादेश ६ विकेटले विजयी,"काठमाडौं : एक दिवसीय विश्वकप क्रिकेटअन्तर्गत बंगलादेशले विजयी सुरुवात गरेको छ। भारतको धर्मशालामा भएको खेलमा बंगलादेश ६ विकेटले विजयी भएको हो। अफगानिस्तानले दिएको १५७ रनको लक्ष्य बंगलादेशले ४ विकेटको क्षतिमा ३४४ ओभरमा पूरा गर्यो। बंगलादेशका लागि नजमुल हुसैनले अविजित ५९ रन बनाए। त्यस्तै मेहिदी हसनले ५७ रन, साकिब अली १४ र लिटन दास १३ रन बनाएर पेभेलिएन फर्किएका थिए। यसअघि टस हारेर ब्याटिङको निम्तो पाएको अफगानिस्तानले ३७२ ओभरमा अलआउट हुँदै १५६ रन बनाएको थियो। अफगानिस्तानलाई सस्तैमा आउट गर्न साकिब र मेहिदीले तीन तीन विकेट लिए। अफगानिस्तानका लागि रहमुल्लाह गुर्वाजले सर्वाधिक ४७ रन बनाए। त्यस्तै इब्राहितले २२, अजमतुल्लाहले २२, रहमतले १८ र हसमुल्लाहले १८ रन बनाए। अन्य खेलाडीले दोहोरो अंकको रन जोड्न सकेनन्।"
फूलबारी कपको उपाधि एन्टिभाइरसलाई,"गुलरिया : बर्दियामा सञ्चालन भएको प्रथम फूलबारी कपको उपाधि बारबर्दिया नगरपालिकाको एन्टीभाइरस युवा समाज जमुनियाले चुमेको छ। आयोजक फूलबारी युवा क्लबलाई २१ गोल अन्तरले पराजित गर्दै एन्टीभाइरस विजेता बनेको हो। आयोजक फूलबारी क्लब उपविजेता बनेको छ। बर्दियाको गुलरिया नगरपालिका वडा नम्बर ५ स्थित बालापुरको खेल मैदानमा भएको प्रतिस्पर्धामा १४ वटा टिमको सहभागिता थियो। खेलमा सर्वाधिक गोलकर्ता एफसी ईगल्स युथ क्लबका दिपेन्द्र चुनारा, उत्कृष्ट खेलाडी एन्टिभाइरस युवा क्लबका हिमाल गुरुङ र उत्कृष्ट गोल रक्षक एन्टीभाइरसका विशाल थारू, उदयमान खेलाडी फूलबारी युवा क्लबका अपसान गुरुङ घोषित भए।"
महिला भलिबलमा लगातार हार,"हाङचाओ : १९औं एसियाली खेलकुदअन्तर्गत महिला भलिबलमा नेपाल लगातार पराजित भइरहेको छ। शुक्रबार नवौंदेखि १२औं स्थानसम्मका लागि भएको खेलमा नेपाल हङकङसँग पराजित भएको हो। निकै कमजोर प्रदर्शन गरेको नेपाल हङकङसँग ३० ले पराजित भएको हो। हाङचाओ नर्मल युनिभर्सिटी जिम्न्याजियममा भएको खेलमा नेपाल हङकङसँग २५२२, २५१६, २५१८ ले पराजित भएको हो। पहिलो पटक एसियाली खेलकुदमा सहभागिता जनाएको नेपालको यो चौथो हार हो। समूह चरणमा भियतनाम र दक्षिण कोरियासँग पराजित भएको नेपाल त्यसपछि क्लासिफिकेसन खेलमा भारतसँग पराजित भएको थियो। नेपालले अब ११औं स्थानका लागि मंगोलियासँग शनिबार प्रतिस्पर्धा गर्नेछ। मंगोलिया शुक्रबार भएको खेलमा भारतसँग ३० को सोझो सेटमा पराजित भएको थियो। यसैगरी डान्स स्पोर्ट्सको ब्रेकिङ विधामा नेपालका दीपक लामा पहिलो चरणबाटै बाहिरिएका छन्। शुक्रबार भएको पुरुषतर्फको प्रिसेलेक्समा प्रतिस्पर्धा गरेका उनी पहिलो चरणबाटै बाहिरिएका हुन्। प्रिसेलेक्सनमा कुल २५ खेलाडीले प्रतिस्पर्धा गरेकोमा दीपक २३औं स्थानमा रहेका थिए। दीपकले ताजकिस्तानका दुई खेलाडीलाई पछि पारेका थिए। प्रिसेलेक्सनबाट शीर्ष १६ स्थानमा रहेका खेलाडीहरू अघिल्लो चरणमा प्रवेश गरेका थिए। एसियाली खेलकुदमा नेपालले पहिलो पटक डान्स स्पोर्ट्समा सहभागिता जनाएको हो। दीपकले चीन आउनु अघि बेल्जियममा भएको वल्र्ड डान्स च्याम्पियनसिपमा प्रतिस्पर्धा गरेका थिए। यसैगरी कुस्तीमा नेपालकी सुशिला चन्द पराजित भएकी छन्। लिनान् स्पोर्ट्स कल्चर एन्ड एक्जिबिसन सेन्टरमा भएको महिला ६२ केजीको पहिलो चरणमा भारतकी सोनमले सुशिलालाई १०० ले पराजित गरेकी हुन्। अघिल्लो दिन महिला ५७ केजीको पहिलो चरणमा नेपालकी सुवाङ्गी दुवे थाइल्यान्डकी श्रृपारासँग ८० ले पराजित भएकी थिइन्। शनिबार दुई पुरुष खेलाडीले नेपालको चुनौती प्रस्तुत गर्ने छन्। १२५ केजीमा नेपालका राज यादवले कम्बोडियाका बाली सोउ तथा ७४ केजीमा नेपालका सुरेश चुनाराले तुर्कमेनिस्तानका पर्मन होम्मादोभसँग खेल्ने छन्।"
पथमार्गमा ११ घण्टा,"प्रदेश सरकारले निर्माण गरे पनि संरक्षण अभावमा अलपत्र परेको भन्ज्याङचित्रे गुम्बा पदमार्गमा पहिलोपटक नेपालको राष्ट्रिय झन्डा राख्दै टोली सीमा स्तम्भ छुँदै लामिधुरा उक्लियो। पशुपतिनगरबाट बाटो लाग्ने बेलामा मित्र नगेन्द्र बुढाथोकीले कानमै भने थुम्के पुग्न आठ घण्टा हिँड्नु पर्छ रे ! त्यसबेलासम्ममा इलामको सूर्योदय नगरपालिकाका मेयर रणबहादुर राईको नेतृत्वमा २४ सदस्य टोली सीमावर्ती अग्र्यानिक गाउँको यात्रामा निस्किसकेको थियो। विश्व पर्यटन दिवस २०२३ को अवसरमा इलामको सीमावर्ती पशुपतिनगरबाट सीमा सडक हँुदै पर्यटकीय नगरी सूर्योदय नगरपालिकाको मानेभन्ज्याङचित्रे गुम्बालामिधुराथुम्के यात्रा साँच्चैको अग्र्यानिक यात्राको रूपमा अथ्र्याउँदै थिए होटल एसोसिएसन कोसी प्रदेशका सहकोषाध्यक्ष राजन प्रधान। पशुपतिनगरबाट डेढ घण्टा हिँडेपछि नेपालभारत सीमा मानेभन्ज्याङ पुगियो। पुरातनकालदेखि नेपाल र भारतलाई जोड्ने मानेभन्ज्याङ अहिले मृतप्रायः छ। यतापट्टि मटरकोसा बेच्नेको भीड घटेछ भने भारतीय बजारमा कपडा र खाद्यान्नको व्यापार पनि ओरालो लागेको स्थानीय पेम्बा लामा बताउँछन्। राईको टिम खाना खाँदै गरेको ठाउँमा स्थानीय व्यापारीले कानछेउमै पुगेर सुनाउँदै थिए, कोरोनापछि बजार सुक्यो, बजार उठाउने उपाय खोजिदिनु पर्यो। हत्तपत्त जवाफ नदिने मेयर राई टाउको मात्रै हल्लाइरहेका थिए। भन्ज्याङबाट उकालोलाग्दा अरू दुई घण्टामा हाम्रो टोली एसियामै बौद्ध दर्शनमा आस्था राख्नेहरूको थलो चित्रेथुम्बा पुग्यो। प्रदेश सरकारले निर्माण गरे पनि संरक्षण अभावमा अलपत्र परेको भन्ज्याङचित्रे गुम्बा पदमार्गमा पहिलोपटक नेपालको राष्ट्रिय झन्डा राख्दै टोली सीमा स्तम्भ छुँदै लामिधुरा उक्लियो। दायाँतर्फ भारत र बायाँतर्फ नेपाल राखेर अघि बढेका हामीले हाम्रो भूमिबाटै अरू दुई किलोमिटर पार गर्यौं। त्यहाँ उच्च पहाडी गोठ र अर्गानिक खाजाको मज्जा लिने अवसर मिल्यो। गोठमा भेटिएका इलामे कान्छाको उन्नतिको इतिहास त झनै आनन्दको रहेछ। यस पटक पुग्दा इलामे कान्छा पाँचवटा बाच्छा धपाउँदै थिए। छेउमा आउन पनि मानेनन्। उनले भने, काममा छु हौ, आउन भ्याउँदिनँ। परैबाट उनको फोटो खिचे जगतबहादुर राई उर्फ इलामे कान्छाको। उनी आउँदा बस्ती थिएन। छोराछोरी यतै जन्मिए। उनले पहिले नै सुनाएका थिए, दुःखले यहाँसम्म ल्यायो, अब यही संसार प्यारो लाग्न थालेको छ। इलाम नगरपालिका३ पुवामझुवामा जन्मेका ६२ वर्षीय उनको रजगज अहिले सूर्योदय नगरपालिका१ लामिधुरामा छ। पर्यटकीय सन्दकपुर जाने भारतीय सडकको पेटीमा रहेको गोठ र टिनले बारेको छाप्रोमा भेटिएका इलामेले २५ वर्षअघिको लामिधुरा सम्झँदै भने, पानीसमेत थिएन यो डाँडामा। सन्दकपुर पुग्ने बेसक्याम्प जस्तो लाग्ने लामिधुरामा बास बस्ने जगत्को नाम कसैले इलामे राखिदियो। उनी सुनाउँछन्, बस्न दिए त बाँचुञ्जेल यही बस्ने थिएँ। २५ वर्षअघि आफन्तसँग तीन हजार रुपैयाँ ऋण लिएर चार माउ गाई पाल्न सुरु गरेको उनको बाल्यकाल र जवानी पनि अरुकोमा गोठालो बस्दैमा बित्यो। तीन वर्ष बसेपछि जसविरे ढुंगानाकोमा सरे। त्यहाँ वार्षिक १ सय ५० कमाउन थाले। ढुंगानाको घर छोडेपछि ताकेर लामिधुरा लागे। लामिधुरामा नै उनको जीवनको अर्को पाटो सुरु भयो। गाई पाल्न थाले। उनको कनेक्सन गोठ र गाईमा यति बिघ्न जोडिएको छ, बाहिरी संसारका खासै मतलव पनि छैन। गाई र गोठले नै उनलाई मालिक इलामे बनाएको छ। दुईवटा गाडी, दार्जिलिङमा किनेको फ्ल्याटको उनलाई खासै मोह छैन। भारतीय आर्मीमा जागिर खाने छोरी र सिक्किममा नोकरी गर्ने छोरीले पेटपालो गर्न थालकोमा भने निक्कै सन्तुष्ट छन्। भन्दैथिए, आफूले जस्तो छोराछोरीले रुनु परेको छैन। पहाड चढ्दै गर्दा मिङ्मा शेर्पासँग विवाह गरे। मिङ्मा भाउजूले सुनाइन्, आधा गाई बूढा चराउँथे, आधा म चराउँथे। अहिले इलामे गाई चराउँछन्। मिङ्मा घर समाल्छिन्। इलामेले भने, आमाबाबुले नेपालको नागरिकता बनाइदिएनन्, मेरो त नागरिकता छैन। ६२ को पोयामा हिँड्दै गरेको इलामेलाई अन्तिम श्वास लामिधुरामा गाईसँगै फेर्ने चाहना छ। त्यो सरकारले पूरा हुन दिन्छ कि दिँदैन उनलाई नै थाहा छैन। मिसन थियो पर्यटकीय थुम्के गाउँ पुग्ने। सूर्योदय नगरपालिका१ को थुम्केमा पर्यटकहरू लोपोन्मुख रेड पाण्डा, विभिन्न जातका चरा, वनस्पतिको अध्ययन अवलोकन गर्न हूल बाँधिएर आउँदा रहेछन्। उनीहरूको बसोबासका लागि थुम्केमा आठ घरमा होमस्टेको व्यवस्था छ। कोरोना कहरपछि थुम्केमा तेस्रो मुलुकबाट आउने पर्यटकको चहलपहल बढेको स्थानीय होमस्टे सञ्चालक रविन बुढाथोकी बताउँछन्। उनका अनुसार एउटा होमस्टेमा ६ जनासम्म बस्ने व्यवस्था छ। विदेशीहरूको टिम पनि बेलाबेला आउँछ। स्थानीयवासी थुम्केको खास आकर्षण र पर्यटकको चाहना पनि त्यहाँको रेडपाण्डा नै हो। रहरलाग्दा फाँटहरू, थामी जातिको ऐतिहासिक मुमेथान, देवस्थल, अग्र्यानिक खानेकुराको स्वाद पाइने भएकाले विदेशी पर्यटकको आकर्षण बढेको सूर्योदय १ का वडाध्यक्ष राजकुमार सेरेङ बताउँछन्। सडकको समस्या झेलिरहेको यहाँ सडक निर्माणका लागि नगरपालिकाले बजेट छुट्ट्याउन थालेको सेरेङ सुनाउँछन्।"
आइतबारबाट सुपथ मूल्य पसल : कहाँकहाँ हुँदैछन् सञ्चालन ?,"काठमाडौं : सरकारी स्वामित्वमा सञ्चालित खाद्य व्यवस्था तथा व्यापार कम्पनी लिमिटेडले ४८ स्थानमा सुपथ मूल्य पसल सञ्चालन गर्ने भएको छ। आइतबारदेखि सञ्चालन हुने सुपथ मूल्य पसल कम्पनीले कार्यालय रहेका ४२ जिल्लाका ४८ स्थानमा सञ्चालन गर्ने जनाएको हो। सूपथ मूल्य पसलबाट उपभोक्तालाई ७ देखि १० रुपैयाँसम्म राहत पुग्ने भएको छ। सरकारले चाडपर्वको अवसरमा हरेक वर्ष दशैँ, तिहार र छठ पर्वका बेला सुपथ मूल्य पसल सञ्चालन गर्दै आएको छ। कम्पनीका अनुसार काठमाडौं उपत्यकामा रहेका आठ बिक्री केन्द्र र तीन घुम्ती पसलसमेत गरी जम्मा ३५ स्थानमा बिक्रीस्थल रहने छन्। उपत्यकाबाहिर मोरङ, झापा, ताप्लेजुङ, संखुवासभा, सोलुखुम्बु, दिक्तेल, भोजपुर, ओखलढुंगा, खोटाङ, सिराहा, जनकपुर, पर्सा, काठमाडौं, ललितपुर, भक्तपुर, कास्की, तनहुँ, गोरखा, मनाङ, मुस्ताङ, रुपन्देही, बाँके, दाङ, बर्दिया, रुकुमपूर्व र रुकुमपश्चिम, रोल्पा, सुर्खेत, गुल्मी, दैलेख, डोल्पा, कालीकोट, हुम्ला, जाजरकोट, जुम्ला, मुगु, कैलाली, डडेल्धुरा, बाजुरा, बझाङ, अछाम, दार्चुला, महेन्द्रनगर गरी ४२ जिल्लाका ४८ स्थानमा खाद्य व्यवस्था तथा व्यापार कम्पनीका सहुलियतपूर्ण पसल रहनेछन्। सहुलियत मूल्य पसल सञ्चालनका लागि सरकारले खाद्य व्यवस्था तथा व्यापार कम्पनीलाई दुई करोड ३२ लाख २० हजार बजेट छुट्याएको प्रधानमन्त्री सचिवालयले जनाएको छ। यसैगरी साल्ट ट्रेडिङमार्फत बिक्री हुने सामानमा सहुलियत दिन सरकारले एक करोड रुपैयाँ छुट्याएको छ। साल्ट ट्रेडिङ कर्पोरेसनले चिनी प्रतिकिलो ९७ रुपैयाँमा बेच्नेछ भने बजार मूल्यको तुलनामा नुनमा प्रतिकिलो दुई र तेल तथा चिउरामा प्रतिकिलो सात रुपैयाँ छुट हुनेछ। दुग्ध विकास संस्थानले घिउमा प्रतिकिलो २०, पनिर प्रति दुई सय ग्राममा २० रुपैयाँ छुट दिइने जनाइएको छ।"
मुस्ताङमा पहिलोपल्ट कृषि महोत्सव,"जोमसोम : हिमाली जिल्ला मुस्ताङमा कृषि तथा पर्यटन महोत्सव बिहीबारदेखि सुरु भएको छ। जिल्लाकै कृषि र पर्यटन प्रवद्र्धन र विकास गर्ने उद्देश्यले घरपझोङ गाउँपालिकाले पहिलोपटक कृषि तथा पर्यटन महोत्सव २०८० को आयोजना गरेको हो। महोत्सव शुभारम्भअघि बाजागाजा, विभिन्न धार्मिक तथा सांस्कृतिक झाँकीसहित मुस्ताङको पुथाङ एयरपोर्टदेखि जिल्ला प्रशासन कार्यालय हुँदै जोमसोमबजार परिक्रमा गर्दै घरपझोङ महोत्सव स्थलसम्म र्याली प्रदर्शन गरिएको थियो। महोत्सव सफल पारौं, कृषि र पर्यटन प्रवद्र्धनमा हातेमालो गरौं भन्ने नारासहित निस्किएको र्यालीमा गण्डकी प्रदेशका मुख्यमन्त्री सुरेन्द्रराज पाण्डेको पनि सहभागिता थियो। संघीय तथा प्रदेश सांसद, पूर्वसंघीय तथा प्रदेश सांसदहरू, संविधानसभा सदस्यहरू, विभिन्न संघसंस्था, सुरक्षा निकाय, कर्मचारी, विद्यालयका विद्यार्थी तथा शिक्षक, गुम्बाहरूका लामा, नागरिक समाज, पत्रकार र गाउँ समाजका नागरिकलगायतले महोत्सवको र्यालीमा सहभागिता जनाएका थिए। र्याली घरपझोङ गाउँपालिका कार्यालय प्राङ्गणमा पुगेर टुंगिएको थियो। मुस्ताङकै इतिहासमा पहिलोपटक घरपझोङ गाउँपालिका कृषि तथा पर्यटन महोत्सव सुरु गरिएको हो। महोत्सवको गण्डकी प्रदेशका मुख्यमन्त्री पाण्डेले उद्घाटन गरे। यसैगरी मुख्यमन्त्री पाण्डेले घरपझोङ गाउँपालिकाको नवनिर्मित प्रशासकीय भवन र स्थानीय आपत्कालीन कार्य सञ्चालन केन्द्रको दुई वटा भौतिक संरचना अलगअलग रूपमा उद्घाटन गरे। घरपझोङ गाउँपालिकाले ७ करोड ५९ लाख रुपैयाँ लागतमा संघीय तथा प्रदेश सरकारको साझेदारी चारतले प्रशासकीय भवन निर्माण गरेको हो। यसैगरी, गाउँपालिकाले ४८ लाख रुपैयाँ लागतमा तीनतले आपत्कालीन भवन निर्माण गरेको छ। मुख्यमन्त्री पाण्डेले पर्यटन विकासका लागि मुस्ताङमा केन्द्रित गरी उपल्लो मुस्ताङको किम्लिङमा साहसिक खेल मैदान र वारागुङ मुक्ति क्षेत्र २ मा पर्वतीय खेल पूर्वाधार निर्माण गर्न पहल गरेको बताए। उनले उत्तरी कोरलानाका चाँडै खुल्ला हुने बताए। कोरला नाकाबाट सहज रूपमा हुने व्यापारिक गतिविधिलाई अघि बढाउने बताए। कोरला नाकाको स्थलगत भ्रमण सकेर जोमसोम फर्किएका मुख्यमन्त्री पाण्डेले चीनले आफ्नो क्षेत्रमा ठूल्ठूला भौतिक संरचना निर्माण गरेको र नेपालतर्फ कुनै पूर्वाधार निर्माण नहुँदा लज्जाबोध भएको सुनाए। चौंरी चढेर पर्यटन प्रवर्द्धन गर्दै जनप्रतिनिधि मुस्ताङको घरपझोङ गाउँपालिकाका जनप्रतिनिधिले चौंरी चढेर पर्यटन प्रवद्र्धन सुरु गरेका छन्। तीनदिने कृषि तथा पर्यटन महोत्सवमा सो गाउँपालिकाका अध्यक्ष मोहनसिंह लालचन र उपाध्यक्ष जमुना थकालीले संयुक्त रूपमा चौरीमा चढेर पर्यटन प्रवद्र्धनका लागि योगदान गरे। मुस्ताङमै पहिलोपटक आयोजना गरिएको बृहत् कृषि तथा पर्यटन महोत्सव घरपझोङ गाउँपालिकाले कृषि र पर्यटन प्रवर्द्धन गर्ने उद्देश्यले आयोजना गरेको हो। मुस्ताङमा उत्पादित रैथाने अर्गानिक कृषि उत्पादनको प्रदर्शनी, प्रचारप्रसार र बजारीकरण तथा मुस्ताङ जिल्लाको ऐतिहासिक, धार्मिक, सांस्कृतिक विविधता महोत्सवमार्फत पस्किएर बढीभन्दा बढी पर्यटन भित्र्याउन कृषि तथा पर्यटन महोत्सव आयोजना गरिएको हो। मुस्ताङको पशुपालन व्यवसायतर्फ याकचौरी तथा भेडाच्याङ्ग्रा पालन महत्त्वपूर्ण व्यवसायको रूपमा अपनाउँदै आइरहेको पाइन्छ। पारिस्थितिक प्रणालीमा समेत योगदान दिने हिमाली क्षेत्रको प्रमुख आयआर्जनको स्रोत मानिएका याकचौरी पालनलाई हिमाली संस्कृतिको रूपमा उजागर गर्न खोजिएको हो। महोत्सवमा याकचौरीमा चढेर सयर गरेको प्रतिपर्यटक तीन सय रुपैयाँ शुल्क तोकिएको छ।"
कृषिबाट कमाउने सूत्र हिरासँग सिक्नुस्,"वीरेन्द्रनगर : पछिल्लो समय बेरोजगारी दर बढ्दो छ। कर्णालीमा कमजोर शैक्षिक गुणस्तरबाट ग्रसित युवामाझ रोजगारी नपाउँदा बिदेसिनेको विकल्प छैन। मासिक लाखौं कमाउन सकिने कृषि उद्यमभन्दा धेरैलाई मासिक तलब आउने जागिर नै प्यारो लाग्छ। तर, सुर्खेतको गुर्भाकोट नगरपालिका१४ गुमीका हिराबहादुर मगरको सोच भिन्न छ। उनी कर्णालीकै एक उदाहरणीय युवाका रूपमा परिचित छन्। उनले गुमीमा गरेको ड्रागन र फूलखेतीले वार्षिक करोडौंको आम्दानीमात्रै गरेको छैन, कृषि उद्यमबाट पनि सफल हुन सकिन्छ भन्ने नमुना प्रस्तुत गरेको छ। पेसाले स्वास्थ्यकर्मी रहेका हिराले झन्डै ८५ हजारको जागिर छोडेर गुमीमा एक बिघा अर्थात् १३ रोपनी जमिनमा ड्रागन फ्रुट खेती र ३० कट्टा जमिनमा सयपत्री र मखमली फूलखेती गरेर बसेका छन्। मेडिकल क्षेत्रमा हेल्थ असिस्टेन्ट (एचए) पढेका हिराबहादुर घर्तीमगर झन्डै सात वर्ष काठमाडौं बसेर निजी क्षेत्रमा जागिर गर्थे। त्यसपछि उनी ब्रिटिस गोर्खा वेलफेयर ट्रस्टमा स्थायी जागिरे बने। जहाँ उनको तलब मासिक ८५ हजार रुपैयाँ थियो। उनका लागि यो निकै राम्रो आम्दानी हो। तर उनी यसमा सन्तुष्ट हुन सकेनन्। चार वर्षसम्म त्यहाँ काम गरेका उनले ड्रागन र फूलखेती गरेर गाउँमै कृषि कर्म गर्ने उद्देश्यले झन्डै लाखको जागिर छोडे। उनी अहिले कर्णाली प्रदेशकै अगुवा कृषक हुन्। हिराले भने, मलाई जागिर छाड्दा धेरैले गाली पनि गरेका थिए। त्यस्तो राम्रो जागिर छोडेर गाउँमा के गर्छ यसले भन्थे। तर अहिले मेरो ड्रागन फ्रुटको फर्म र फूलखेती हेरेर सबैले स्याबासी दिन्छन्। पहिले सुरुवात गर्दा गाली गर्ने गरेकाले पनि अहिले प्रशंसा गर्छन्। गुमी गाउँमा रहेको उनको लोभलाग्दो यो खेतीले प्रश्न गर्नेहरू सबैले एकमुष्ट जवाफ पाएका छन्। युवा रोजगारीका लागि मातृभूमि छोडेर विदेश पलायन हुने क्रम बढ्दो छ। स्वदेशमा केही हुँदैन, गर्ने वातावरण नै छैन भन्ने हल्ला धेरै नै छ। उनले भने, स्वदेशमै केही गर्ने सोच बनाउने हो भने धेरै अवसर हामी वरिपरि छन्। युवाहरूले आफू वरिपरि रहेका अवसरहरूलाई छोप्न सक्नुपर्छ। सफलताको लागि तीन चिज आवश्यक हुन्छ लगनशीलता, धैर्य र सकारात्मक सोच। कर्म गर्न तयार भए जुनसुकै उद्यमबाट पनि सफल बन्न सकिने उनी बताउँछन्। सुविधायुक्त जागिर छाडेर ड्रागन फ्रुट र फूलखेतीमा रमाएका गुमीका हिराबहादुर मगरले लगाएको ड्रागन फ्रुट । तस्बिर : बिस्नप्रसाद न्यौपाने २०४७ सालमा सुर्खेतको गुमीमा जन्मिएका हिराबहादुरले गाउँकै आनन्द मावि गुमीमा कक्षा ७ सम्म अध्ययन गरे। बुवा भारतीय सेनामा भएकाले उनलाई पढ्न खासै समस्या थिएन। उनी थप अध्ययनका लागि २०६४ सालमा सुर्खेतको सदरमुकाम वीरेन्द्रनगरस्थित जन माविमा पढ्न आए। उनले त्यहीँबाटै माध्यमिक शिक्षा परीक्षा पास गरे। त्यसपछि २०६९ सालमा नेपाल पोलिटेक्निक इन्स्टिच्युट भरतपुर चितवनबाट हेल्थ असिस्टेन्ट (एचए) पढे। परिवारमा दुई दिदी, एक दाइ र एक भाइ रहेका उनी माहिलो छोरा हुन्। दाजुभाइहरू सबै अलगअलग बस्छन्। उनी २०६१ मा कक्षा ७ मा अध्ययनरत रहँदा भारतीय सेनामा कार्यरत उनका बुवालाई गुमाउनु पर्यो। त्यसको दुई वर्षपछि २०६३ सालमा आमालाई पनि घरमै गोमन सर्पले टोकेर अल्पायुमै उनको मृत्यु भयो। दुई वर्षको अवधिमा बुवा र आमालाई गुमाएका उनले बुवा गुमाउँदा आधा संसार अनि आमालाई समेत गुमाउँदा पूरै संसार अन्धकार भएको महसुस गरे। बुवा भारतीय सेनामा कार्यरत रहेको हुनाले बुवाआमाको मृत्युपछि भारत सरकारले नाबालक छोराछोरीलाई दिने पारिवारिक पेन्सनले २५ वर्षको उमेरसम्म आफू र भाइको अध्ययन खर्च टारे। बुवाआमापछि आफ्नो र भाइको सम्पूर्ण रेखदेख दिदी र भिनाजुले गरेको उनले बताए। आमा बिरामी हुँदा आमालाई उपचारका लागि तत्कालीन क्षेत्रीय अस्पताल (हाल प्रदेश अस्पताल) कालागाउँमा रहँदा आमाले स्वास्थ्यकर्मीलाई देखाउँदै मेरो छोरा कहिले धेरै पढेर उहाँहरूले जस्तै मलाई उपचार गरेको देख्न पाइएला भन्नुभयो। आमाको त्यही वचनका कारण मैले स्वास्थ्य क्षेत्र नै रोजेर एचए पढेँ, उनले भने। आफ्नो आमाबुवालाई उपचार गर्ने अवसर नपाए पनि सम्पूर्ण आमाबुवाहरूलाई सेवा गर्ने अवसर विभिन्न ठाउँमा पाएको उनले बताए। काठमाडौंमा सात ब्वर्ष वीर अस्पताललगायत अन्य अस्पतालहरूमा, गोर्खा वेलफेयर ट्रस्ट नेपालमा आबद्ध रही पूर्वी नेपालका जिल्लाहरू ताप्लेजुङ, पाँचथर, दमक र धरान पछि पोस्टिङ भएर कर्णाली प्रदेश र सुदूरपश्चिम प्रदेशका सबै जिल्लाहरूमा स्वास्थ्य सेवा दिने अवसर प्राप्त गरे। जागिर छाडेर खेतीपातीमै रमाए हिरा सुरुमा एक बिघा जग्गामा ९ सय १४ वटा खम्बा बनाएर रातो र सेतो ड्रागन फ्रुट रोपे अहिले यसबाट हुने आम्दानीले परिवार पनि सन्तुष्ट छन् त्यहीबेला खालि समयमा युट्युबमा ड्रागन फ्रुटबारे भिडियो हेर्दैगर्दा आफूलाई पनि यसको खेती गर्ने योजना बनाएको उनी बताउँछन्। मनमा सोच आएपछि उनले नेपालमा कोरोना महामारी आउनुभन्दा अगावै खेती सुरु गरे। सुरुमा १५ लाखबाट सुरु गरेको खेती अहिले एक बिघा क्षेत्रफलमा लगाउँदा १ करोड २० लाख लगानी पुगिसकेको छ। गुर्भाकोटलाई ड्रागन फ्रुटको हब बनाउने योजना उनीसँग छ। हाल उनी ड्रागन फ्रुट उत्पादक किसान संघ सुर्खेतको अध्यक्षसमेत रहेका छन्। कर्णाली प्रदेशलाई ड्रागन फ्रुट, मखमली र सयपत्री फूलमा आत्मनिर्भर बनाउने अभियानमा रहेका उनी आफैंले मात्र एक बिघा जमिनमा ड्रागन फ्रुट र १ बिघा ७ कट्ठा क्षेत्रफल जमिनमा फूलखेती गरिरहेका छन्। उनले गरेको फूलखेतीबाट यस वर्षको दसैं र दीपावलीमा कर्णालीका लागि भारतबाट फूल आयात गर्नै नपर्ने भएको उनी बताउँछन्। उनी यसलाई बढाएर कर्णाली प्रदेशका १० वटै जिल्लामा कर्णालीमै उत्पादन भएको सयपत्री र मखमली फूल बजारमा पर्याप्त वितरण गर्ने योजनामा छन्। उनी सबैलाई स्वदेशी उत्पादन प्रयोग गर्न, स्थानीयस्तरमा रोजगारी सिर्जना गर्न अपिलसमेत गर्छन्। हालसालै उनले नेपाल सरकारबाट आर्थिक वर्ष २०७९०८० मा प्रदान गरिने राष्ट्रिय युवा प्रतिभा सम्मान पुरस्कार (कृषितर्फ) प्रथम स्थानमा छनोट भई सम्मानित पनि भए। जागिर छाडेर खेतीपातीमै रमाए हरेक समय खेतीपातीमा रमाउने हिराले युवाहरूको कर्मशील हातहरू देशकै उन्नति र प्रगतिका निम्ति खियाउनु पर्ने बताउँछन्। हाम्रो क्षेत्रका लागि ड्रागन फ्रुट नयाँ खेती भयो। यसबाट भविष्यमा राम्रै आम्दानी हुने देखेर परिवारसँग सल्लाह गरी जागिर छोड्ने निर्णयमा उनले राजी गराएँ। सुरुमा त परिवार नै मान्न तयार थिएनन्। नमानी नमानी सुरुवात गरे। अहिले यसबाट हुने आम्दानीले परिवार पनि सन्तुष्ट छन्। उनले पहिलो वर्ष ५ लाख, दोस्रो वर्ष १० लाख कमाए। अब यो वर्षदेखि त वार्षिक २० लाख बढी आम्दानी हुने उनी बताउँछन्। हिराले भने, मेरो ड्रागन फर्ममा अहिले १ हजार २ सय पिलरमा ५ हजार बिरुवा छन्। जसबाट वार्षिक एक पिलरबाट ३० देखि ५० किलो फल लाग्छ। एक वर्षमा ६ महिनामा ८ पटकसम्म फल टिप्नुपर्छ। प्रतिकिलो ५ सयका दरले ड्रागन बिक्री वितरण भइरहेको छ। ड्रागनको बेर्ना पनि उत्पादन गर्दै आएका छौं। पहिलो वर्ष ५ सय बेर्ना, दोस्रो वर्ष ३ हजार ५ सय बेर्ना बिक्री गरियो। आगामी वर्षदेखि ३० हजार बेर्ना बिक्री गर्ने लक्ष्य छ। कर्णालीमा माग भए लाखौं बेर्ना उत्पादन गरेर वितरण गर्न सकिने योजना पनि छ। उनले सुरुमा एक बिघा जग्गामा ९ सय १४ वटा खम्बा बनाएर रातो र सेतो ड्रागन फ्रुट रोपे। १० महिना खेती र कार्यालय दुवैमा समय दिए। बिरुवा हुर्किँदै गएपछि बारी आकर्षक देखिन थाल्यो। उनको मन जागिरमा भन्दा आफ्नो ड्रागन फ्रुट खेतीमा आकर्षित भयो। उनले भने, जब बारीमा ड्रागनले ढपक्क ढाकेर सुन्दर देखियो, तब मैले पनि त्यसमा लगानी बढाएँ। हालसम्म १ करोड २० लाख पुगेको छ। चालू आर्थिक वर्षमा नै लगानी पनि डेढ करोड पुग्ने अनुमान छ। उनको फर्ममा प्रत्यक्ष २० जनाले रोजगारी पाएका छन्। अप्रत्यक्ष रूपमा झन्डै एक सयभन्दा बढी कार्यरत छन्। फर्म आसपासको केही जग्गा बाँकी छ। बाँकी रहेको जग्गामा पनि पूर्वाधार तयार गरेर ड्रागन फ्रुट नै लगाउने उनको योजना छ। हिराका अनुसार उनले जागिरबाट २० लाख रुपैयाँ बचत गरेका थिए। जागिरबाट राजीनामा दिने निर्णय गरेपछि उनले बैंकमा ऋणको प्रक्रिया अघि बढाए। ड्रागन फ्रुटका बिरुवा रोपेकै एक बिघा जग्गा धितो राखेर ७० लाख रुपैयाँ ऋण लिए। यो रकम पूर्वाधार र नर्सरी बनाउन खर्च भयो। झन्डै तीन वर्षपहिले उनकी श्रीमती डीभी परेर अमेरिका गइन्। यसले पनि उनलाई खेतीमा गरिएको लगानी बढाउन थप प्रेरणा दियो। उनले भने, अहिले व्यवसाय बढाउने काममै लगानी भइरहेको छ। अहिले नै मेरो आम्दानी ह्वात्तै बढ्दैन। राम्रो कमाइ हुने भनेको आउँदो वर्ष पछि हो। त्यसपछिका दुईतीन वर्षभित्रमा लगानी पूरै उठ्छ। पहिलो र दोस्रो खेपमा खासै राम्रो नफले पनि तेस्रो लटबाट बढ्दै गएको छ। त्यति आकर्षक जागिर छोडेर यहाँ यति धेरै लगानी गर्दा पनि मलाई कुनै पछुतो छैन। उनले भने, मैले मेरो रोजगारी छाडेर गाउँका अरु २० जनालाई रोजगारी दिने काम गरेको छु। परिवारको पनि राम्रो साथ मिलेको छ। कर्णालीको सुक्खा र पाखो बारीमा सबै युवाहरूले ड्रागन फ्रुटकै खेती गरून् भन्ने उनलाई लागेको छ। यसबाट राम्रो आम्दानी हुनुका साथै स्वास्थ्यका लागि पनि यो निकै उपयोगी छ। उत्कृष्ट र फाइदाजनक फल स्वास्थ्यका लागि ड्रागन फ्रुट धेरै राम्रो मानिन्छ। फल खानु त छँदैछ। बिरुवा र कोपिलाको तरकारी र अचार बनाएर खाँदा पनि स्वास्थ्यलाई असाध्यै राम्रो हुन्छ। उनी भन्छन्, ड्रागन फ्रुटमात्र नभएर आफ्नो जग्गामा अनुकूल हुने जुनसुकै खेती गरेर स्वरोजगार बन्न सकिन्छ। थोरै आँट, मेहनत र धैर्यले नेपाली माटोमा हिरा नै फल्छ भन्ने उनको विश्वास छ। युवाहरूलाई कृषि पेसामा आकर्षित गर्न र कर्णालीमा रहेको बाँझो जमिनमा खेती गर्न युवाहरूलाई प्रेरणा दिन आफू कृषि पेसामा लागेको हिराको भनाइ छ। के हो ड्रागन र कसरी गर्ने खेती ? ड्रागन एक प्रकारको सिउडी प्रजातिको बिरुवा हो। यसको वैज्ञानिक नाम हाइलोसेरेअस अनडाटस हो। यसको स्तम्भ कमजोर भएकाले सपोर्टको आवश्यकता पर्छ। यसको लहरा ड्रागनको जिब्रो जस्तो हुने हुँदा यसलाई ड्रागन फल भनिएको हो। यसको फल यसो हेर्दा प्याजको गानोजस्तो एक दुई पत्र भएको बोक्राभित्रको गुदी बास्नादार रातो तथा कुनैकुनै जातको भने सेतो, बैजनी तथा पहेँलो पनि हुन्छ। यसको खेतीको लागि निकासयुक्त प्रशस्त मात्रामा प्रांगारिक पदार्थ भएको बलौटे दोमट माटो उपयुक्त मानिन्छ। माटोको पीएच मान ५३ देखि ६७ सम्म राम्रो मानिन्छ। यो एक प्रकारको उष्ण प्रदेशीय हावापानीमा हुर्कने बिरुवा हो। यो प्रजातिको बिरुवा वर्षभरि एकनासले पानी पर्ने क्षेत्रमा राम्रोसँग हुर्कने गर्छ। समुद्र सतहबाट १०० देखि ८०० मिटर उचाइसम्मको क्षेत्रमा यसको व्यावसायिक रूपमा खेती गर्न सकिन्छ। पूर्ण रूपमा सूर्यको प्रकाश पर्ने ठाउँ यसको लागि उपयुक्त मानिन्छ। यसको एउटा बिरुवाको मूल्य १ सय ५० रुपैयाँ पर्छ। हरेक वर्ष फागुनमा रोप्ने, अर्काे फागुन अर्थात् १ वर्षमा फल दिन सुरु हुन्छ। एक पटक रोपेको बिरुवा २० देखि ३० वर्षसम्म फलिरहन्छ। सिँचाइका लागि धेरै पानी नचाहिने हुनाले सुक्खा ठाउँमा पनि खेती गर्न मिल्छ।"
नयाँ नोट सटही घटस्थापना आसपासमा,"काठमाडौं : नेपाल राष्ट्र बैंकले यसवर्ष चाडपर्व लक्षित नयाँ तथा सुकिलो नोट सटही घटस्थापनाको दिन नजिक पारेर सुरु गर्ने तयारी गरेको छ। यस वर्ष पनि गतवर्ष जस्तै चाडपर्वका लागि सबै दरका गरेर प्रतिव्यक्ति साढे १८ हजार हाराहारीमा नोट सटही गरिने मुद्रा व्यवस्थापन विभागका कार्यकारी निर्देशक नरेश शाक्यले जानकारी दिए। कार्यकारी निर्देशक शाक्यका अनुसार सर्वसाधारणले रु ५, रु १०, रु २०, रु ५० र रु १०० दरका एकएक पाकेट गरी प्रतिव्यक्ति अधिकतम १८ हजार ५ सय रुपैयाँका नयाँ तथा सफा नोट सटही गर्न पाउने छन्। करिब १० अर्ब रुपैयाँबराबरको नयाँ नोट सटही हुने लक्ष्यस्वरूप तयारी भइरहेको उनले जानकारी दिए। सम्भवतः घटस्थापनाको भोलिपल्ट अर्थात् असोज २९ गतेबाट आम सर्वसाधारणलार्ई सुकिलो तथा नयाँ नोट सटही सुरु गर्ने तयारी छ। यसबारे आइतबार, सोमबारतिर अन्तिम टुंगो लाग्छ, उनले अन्नपूर्णलार्ई भने। गत वर्षको तुलनामा यसवर्ष सटही खुलाउनमा ढिलाइ हुने देखिएको छ। गत वर्ष भने असोज १० गते घटस्थापना आउनु ८१० दिनअघिबाटै नयाँ नोट दिन सुरु गरिएको थियो। जबकि गत वर्ष सरकारी स्वामित्वका बैंकहरूले भदौ ३० देखि सर्वसाधारणलार्ई र अन्य केही निजी बैंकहरूले असोज २ गतेदेखि सर्वसाधारणमा सटही खुला गरेका थिए। नेपाल राष्ट्र बैंकले असोज १९ गतेदेखि रुपैयाँ २० दरको ९ लाख ९९ हजार ९ सय ९९ थान नयाँ नोट प्रचलनमा ल्याएको छ। केन्द्रीय बैंकले शुक्रबार सूचना प्रकाशन गर्दै सो नोट चलनचल्तीमा ल्याएकोबारे सर्वसाधारणका लागि जानकारी दिएको हो। केन्द्रीय बैंकले २० रुपैयाँ दरको नोट साबिककै आकार तथा रङमा प्रचलनमा ल्याएकोे छ।"
बेसी झर्न थाले भेडीगोठ,"लेकमा जाडो सुरु हुन थालेको र चाडबाड नजिकिएसँगै भेडीगोड बेसी तिर सारिएको हो । ढोरपाटन : गत जेठमा लेक चढेका भेडीगोठ धमाधम बेसी झर्न थालेका छन् । लेकबाट भेडीगोठ बेसी झर्न थालेपछि बागलुङको निसीखोला, तमानखोला र ढोरपाटनलगायतका क्षेत्र भेडाबाख्राका बथानले भरिएका छन् । लेकमा जाडो सुरु हुन थालेको र चाडबाड नजिकिएसँगै भेडीगोड बेसी तिर सारिएको हो । जेठ पहिलो सातादेखिनै लेक उक्लिएका भेडीगोठ असोज पहिलो सातादेखि बेसी झर्न सुरु गरेका हुन् । बर्खामा बेसीमा घाँस अभाव हुने र लेकमा प्रशस्त पाइने हुँदा भेडी गोठाले हरेक वर्ष लेकबेसी गर्ने गर्छन् । पश्चिम बागलुङको माथिल्लो क्षेत्रका अधिकांश किसानका लागि लेकबेसी गर्नु परम्परानै हो । एकै परिवारले दुई सयदेखि एक हजारसम्म भेडा पाल्दै आएका छन् । गोठालाहरु हप्तौँको यात्रा गरी बुकी चढ्ने र बेसी झर्ने गर्छन् । बेसीमा भन्दा बुकीमा भेडाबाख्राका लागि चरन क्षेत्र र पोषिलो घाँस पर्याप्त पाइन्छ । यतिबेला तिलाचन, रिग, पातीहाल्ने, सोलेडाँडा, भर्कोबाङलगायतका क्षेत्रमा भेडाका बथान भेटिन्छन् । यो समय भेडाबाख्रा बिक्री गर्ने सिजन भएको हुँदा गोठालाहरु बेसी झरेर बजार तिर लाग्ने गर्छन् । बेसी झरेका गोठालेहरु अब केही दिनमै मुख्यमुख्य सहरसम्म हप्तौँ दिन हिँडेर भेडाबाख्रा बेच्न जान्छन् । यहाँबाट भेडा बिक्रीका लागि केही बुर्तिबाङ, खर्बाङ, गुल्मीको वामी, रिडी, पाल्पा हुँदै बुटवलसम्म र कोही गलकोट, बागलुङ, पर्वतको कुश्मा हुँदै पोखरासम्म जाने तयारीमा छन् । गत बैशाखमा परेको बेमौसमी हिमपातले भेडा मर्दा यसवर्ष ठूलो नोक्सानी बेहोर्नु परेको निसीखोलाका प्रेमबहादुर बुढा मगरले बताए। चैतको अन्तिम साता लेकमा भेडा लिएर गएको भन्दै लेकमा पुगेको केही दिनमै लगातार एक सातासम्म परेको वर्षा र हिमपातले आफ्ना १७ वटा भेडा मरेको बताए। चिसोले भेडाहरु मर्दा एक सातामै रु साढे तीन लाखको नोक्सानी भएको र यसवर्ष थोरै मात्र भेडा बिक्री गर्ने योजना रहेको उनको भनाइ छ । 'चाडपर्व नजिकिएको र लेकमा चिसो बढ्दै गएकाले गोठ बेसी झारेका हौँ, अरुले पनि झार्दै छन्, अबको एक सातासम्म सबै भेडीगोठ तल झरिसक्छन्', उनले भने, 'भेडाले धेरै चिसो खटाउन सक्दैनन्, वैशाखमा हिउँले धेरै मरे, फेरि पनि मर्लान् भन्ने डरले अल्ली छिटो झारेको हुँ ।' भेडापालक बलबहादुर घर्ती मगरले यसवर्ष भेडा बेसी झर्ने समयमा वर्षा हुँदा समस्या भएको बताए। असोज ११ मा बेसी झर्न सुरु गरे पनि लगातार परेको पानीका कारण असोज १७ गते मात्रै यहाँ आइपुगेको उनको भनाइ छ । करिब चार हजार सात सय मिटरको उचाइमा अवस्थित बुकीमा ह्वात्तै चिसो बढेको उनले बताए। अहिले आफ्ना रैथाने जातका ७० बोका तथा बाख्रा र करिब एक सय भेडा रहेको घर्ती मगरको भनाइ छ । स्थानीय कुलबहादुर विकले पछिल्लो समय भेडापालन गर्नेको सङ्ख्या कम हुँदै गएको बताए। आफूहरुले धेरै भेडाबाख्रा पाल्न नसक्ने र युवा पुस्ताले यसतर्फ चसो नदिँदा भेडागोठालेको सङ्ख्या घट्दै गएको बताए। ६७ वर्षीय विकले पहिले आफूले आठ सयसम्म भेडापालेको अनुभव सुनाउँदै अहिले एक सय पचासको हाराहारीमा मात्रै भेडा पालेको बताए। दुई छोरा र एउटी छोरी भए पनि उनीहरुले भेडापालनमा चासो नदिएको उनको भनाइ छ । रासस"

शीर्षक,विवरण
भावी महालेखापरीक्षक कस्तो हुनुपर्छ ?,"वार्षिक प्रतिवेदनमार्फत प्रणालीमा भएको बेथिति र विसंगति उजागर गर्ने निकाय हो, महालेखापरीक्षकको कार्यालय। विसं २०१६ सालमा स्थापित महालेखापरीक्षकको कार्यालय नेपालको सर्वोच्च लेखा परीक्षण संस्था हो। सार्वजनिक अड्डाको अन्तिम लेखा परीक्षणको जिम्मेवारी पाएको महालेखाले सरकारी कार्यालयले लेखा कानुनबमोजिम नियमितता, मितव्ययिता, कार्यदक्षता, प्रभावकारिता र औचित्यता पालना गरे, नगरेको निक्र्योल गर्छ। यसबाहेक लेखासम्बन्धी कागजपत्र जुनसुकै बखत हेर्न पाउने अधिकार महालेखापरीक्षकसँग हुन्छ। यसकारण महालेखा बेथिति केलाउने मात्र होइन सरकारी प्रणालीको खबरदारी गर्ने निकाय पनि हो। राष्ट्रपतिलाई बुझाउने वार्षिक प्रतिवेदनमा बेरुजु, सरकारी रकम हिनामिना, अनियमितता, करछलीलगायत विषय केलाएर तहल्का मच्चाउने यो संवैधानिक आयोग साढे दुई महिनादेखि नेतृत्वविहीन छ। निवर्तमान महालेखापरीक्षक टंकमणि शर्मा दंगाल ६ वर्षे कार्यकारी पूरा गरी जेठ ८ गते बिदा भएका थिए। संवैधानिक परिषद्को सिफारिसमा राष्ट्रपतिले ६ वर्षका लागि महालेखापरीक्षकको नियुक्त गर्ने व्यवस्था छ। संवैधानिक निकायको प्रमुख पद रिक्त भएको एक महिनाअघि नै भावी प्रमुख नियुक्त गरिसक्नुपर्ने हो। तर, तीन महिना बित्नै लाग्दा पनि यो कार्यालयको नेतृत्व कसैलाई सुम्पन सकिएको छैन। कारण हो, संवैधानिक परिषद्मा सत्तापक्षको बहुमत नहुनु। परिषद्मा प्रधानमन्त्री, प्रधानन्यायाधीश, प्रतिनिधिसभाका सभामुख तथा उपसभामुख, राष्ट्रियसभाका अध्यक्ष र प्रमुख प्रतिपक्षी दलका नेता सदस्य हुन्छन्। जो कोही व्यक्ति महालेखापरीक्षक बन्न पाउँदैन। उसको मुख्य योग्यता हो २० वर्ष लेखा परीक्षणको काम गरेको हुनुपर्ने। व्यवस्थापन, वाणिज्यशास्त्र वा लेखा विषयमा स्नातक उत्तीर्ण गरी वा चार्टर्ड एकाउन्टेन्ट परीक्षा उत्तीर्ण गरी लेखा परीक्षणसम्बन्धी २० वर्ष काम गरेको व्यक्ति महालेखापरीक्षक बन्न योग्य व्यक्ति हो। तथापि नेपाल सरकारको सचिव भइसकेको व्यक्तिलाई २० वर्षको लेखापरीक्षण अनुभव चाहिँदैन। उतिबेला प्रधानमन्त्री तथा मन्त्रिपरिषद्को कार्यालयका सचिव शर्मा नियुक्तिका लागि सिफारिस भएका थिए। प्रधानमन्त्री तथा मन्त्रिपरिषद्को कार्यालयको सचिव रहनुअघि उनी सार्वजनिक खरिद अनुगमन कार्यालय र सामान्य प्रशासन मन्त्रालयको सचिव रहिसकेका थिए भने सहसचिव रहँदा आन्तरिक राजस्व विभाग, भन्सार विभाग, राजस्व अनुसन्धान विभागजस्ता निकायको नेतृत्व गरेका थिए। नेपालको संविधान, २०७२ को भाग २२ मा महालेखापरीक्षकबारे व्यवस्था छ। यो पदको प्रतिस्पर्धी कुनै राजनीतिक दलको सदस्य हुनु हुँदैन भने ४५ वर्ष उमेर पूरा भएको र उच्च नैतिक चरित्र भएको हुनुपर्नेछ। नेपालका पहिलो महालेखापरीक्षक चन्द्रबहादुर थापा हुन्। प्रहरी प्रमुख, नेपाली सेनाको जर्नेल, गृहसचिव, मुख्यसचिव भइसकेका व्यक्ति हुन्। त्यसपछि पनि आफ्नो क्षेत्रमा स्वच्छ छवि बनाएका र सबैले पत्याइएका व्यक्ति महालेखापरीक्षक बनेका छन्। विसं २०१६ सालमा महालेखापरीक्षकको कार्यालय स्थापना भएसँगै यो अड्डाको नेतृत्व थापालाई दिइएको थियो। उनले २०१६ असार १५ देखि ६ वर्ष नेतृत्व गरे। थापाको कार्यकाल सकिएको भोलिपल्टैदेखि कार्यभार सम्हालेका दोस्रो महालेखापरीक्षक प्रेमनरसिंह प्रधानले पनि ६ वर्ष कार्यालय चलाए। त्यसपछि कार्यालय ११ महिना नेतृत्वविहीन बन्यो। सरदार भीमबहादुर पाण्डे २०२९ जेठ ८ गते तेस्रो महालेखापरीक्षकको बने। उनले पनि पूरै ६ वर्ष काम गरेपछि कार्यालय २२ दिन नेतृत्वविहीन बन्यो। चौथो महालेखापरीक्षक रामप्रसाद जोशीले २०३५ असार १८ देखि ६ वर्ष काम गरे। देशको पाँचौं महालेखापरीक्षक नरकान्त अधिकारी २०४१ साउन १ गते नियुक्त हुनुअघि कार्यालय आधा महिना नेतृत्वविहीन रह्यो। प्रजातन्त्रको पुनर्बहालीपछि महालेखापरीक्षक बनेका मधुसूदन ढकालले १ वर्ष २२ दिन काम गर्न पाए। देशका सातौं महालेखापरीक्षक विमलराज बस्नेतले २०४८ साउन २३ देखि २०५४ साउन २२ गतेसम्म काम गरे। त्यसपछि महालेखा ८ दिन नेतृत्वविहीन बन्यो। र, नेतृत्वमा आए, विष्णुबहादुर केसी। उनले २०६० साउन ३० गतेसम्म नेतृत्व सम्हाले। केसी बिदा भएको १२ दिनपछि आएका गेहेन्द्रनाथ अधिकारीले उमेर हदका कारण ४० महिनामात्र काम गर्न पाए। २०६३ पुस १६ देखि २०७० वैशाख २४ सम्म महालेखा इतिहासकै लामो अवधि नेतृत्वविहीन रह्यो। २०७० वैशाख २५ गतेदेखि महालेखा सम्हाल्न आएका भानुप्रताप आचार्य उमेर हदका कारण २०७३ असार ८ गते नै पदबाट बिदा भएका थिए। महालेखापरीक्षकको उमेर ६५ वर्ष कटेपछि सो पद रिक्त हुने संवैधानिक व्यवस्था छ। राजा शासनमा समेत आफ्नो समाकालमा काबिल ठहरिएका व्यक्ति महालेखापरीक्षक नियुक्त भएकाले आजको आवश्यकता त्यस्तै व्यक्तिको छ। जानकारहरू पनि मुख्य सचिव, सचिव, राजदूत तथा लेखापरीक्षणको क्षेत्रमा दक्खल राख्ने व्यक्ति नै भावी महालेखापरीक्षक हुनुपर्ने तर्क राख्छन्। इमानदार, क्षमतावान्, आँटिलो, विवेकशील, निर्देशन दिन सक्ने, सार्वजनिक रूपमा स्वीकार्य र पेसागत दक्षता भएको व्यक्ति महालेखापरीक्षक हुनुपर्छ। सो व्यक्ति कुनै पनि आरोप नलागेको स्वच्छ हुनुपर्छ। भ्रष्टाचारमा नमुछिएको, कसैको पक्ष वा विपक्षमा निर्णय नगरेको हुनुपर्छ। सबै सरकारी संयन्त्रमा एकैपल्ट नजर लगाउनुपर्ने भएकाले लेखापरीक्षणमा अत्यधिक दक्खल राख्ने हुनुपर्छ। महालेखा परीक्षाको प्रतिवेदनमार्फत ठूलाठूला काण्ड, अनियमितता, करछलीका विषय सार्वजनिक गरिने भएकाले ऊ कोहीसँग नडराउने आँटिलो पनि हुनुपर्छ। महालेखापरीक्षक पद खाली रहेको तीन महिना बित्न लागे पनि यो पद रिक्त भएको घटना पहिलो होइन। यद्यपि गत आर्थिक वर्षको लेखापरीक्षण गर्न टोली खटाउनुपर्ने भएकाले समय घर्किन लागेको छ। सार्वजनिक रूपमा स्वीकार्य र जवाफदेही महालेखापरीक्षको खोजी सरकारले थालिसकेको छ। सार्वजनिक रूपमा उसले केही गर्ला भन्ने विश्वास बनाएको मान्छे यथाशक्य चाँडो नियुक्त गर्नु आजको आवश्यकता हो।"
यस्तै हो कानुनी राज्य ?,"सर्वोच्च अदालतलाई असाधारण अधिकार छ। असाधारण क्षेत्रअन्तर्गतको रिटमा सर्वोच्चले आदेश दिएको हो। अति भएपछि अदालतले त्यस किसिमको निर्देशनात्मक आदेश दिन सक्छ। अदालतबाट भएको फैसला वा आदेशको पालना गर्नु सम्बन्धित सबैको कर्तव्य हो। पालना नगर्ने वा अदालतको अवहेलना गर्ने कुनै पनि व्यक्तिलाई अदालतले अवहेलनामा कारबाही गर्न सक्छ। न्यायालयप्रतिको आशा र विश्वास राखेर नै सेवाग्राहीहरू मुद्दा लिएर जान्छन्। विगत पाँच वर्षयता सर्वोच्च अदालतमा विभिन्न परिस्थितिहरू सिर्जना भए। अहिले पनि न्यायाधीशहरू पर्याप्त छैनन्। यीलगायत अन्य विभिन्न कारणले पनि मुद्दाको सुनुवा इमा ढिलाइ भइरहेको छ। जस्तै, अख्तियारले ललिता निवास जग्गा प्रकरणमा पूर्वप्रधानमन्त्रीद्वय माधवकुमार नेपाल र डा बाबुराम भट्टराईलाई मुद्दा नचलाउने निर्णय गरेको विरुद्ध परेको मुद्दा लामो समयदेखि टुंगिएको छैन। साढे तीन वर्षदेखि विचाराधीन रहेको यो मुद्दा शीघ्र सुनुवाइ नहुनुका अनेक कारण हुन सक्छन्। ललिता निवास प्रकरणमा सर्वोच्च अदालतले हालै गरेको आदेशपछि तत्कालीन प्रधानमन्त्रीद्वय नेपाल र डा भट्टराई पनि अनुसन्धानको दायरामा तानिएका छन्। आश्चर्य लाग्दो के छ भने प्रधानमन्त्री पुष्पकमल दाहालले अदालतको आदेश आफूलाई मन नपरेको जनाउँदै अप्रसन्नता व्यक्त गरेका छन्। कार्यकारी अधिकार भएको प्रधानमन्त्रीले सम्पादकहरूसँग मंगलबारको भेटघाटमा सार्वजनिक गरेको अभिव्यक्ति आपत्तिजनक छ। प्रधानमन्त्रीले सम्पादकहरूलाई बोलाएर अप्रसन्नता व्यक्त गर्नु कानुनी राजको उपहास हो। प्रधानमन्त्रीलाई अनुकूल हुने गरी फैसला गर्दैन भने कस्तो अदालत ? भन्ने किसिमबाट प्रकारान्तरले प्रश्न उठाएको देखिन्छ। यस्तो अभिव्यक्तिले कानुनी राजलाई बललाई पुग्छ त ? प्रधानमन्त्री दाहाल स्वयंले विचार गर्नुपर्छ। प्रधानमन्त्रीको बोली र भाषा चानचुने किसिमको छैन। अदालतका आदेश, फैसलालाई परिपालना गर्नुपर्छ। भाँजो हाल्ने होइन। प्रधानमन्त्रीको अनुकूल मात्र फैसला गर्ने हो भने त स्वतन्त्र न्यायालय कसरी भयो ? प्रधानमन्त्रीलाई चित्त बुझ्ने गरी फैसला मात्र गर्ने हो भने न्यायालयको आवश्यकता किन पर्यो र ? सबै निर्णय प्रधानमन्त्रीले गरे भइहाल्यो नि ! प्रधानमन्त्री दाहालको अभिव्यक्तिले मुलुकमा अराजकता निम्तने जोखिम बढाएको छ। प्रधानमन्त्री स्वयंले नै अदालतलाई हेप्न खोेजेको संकेत देखिन्छ। प्रधानन्त्रीले अदालतलाई तर्साउने वा भाँजो हाल्ने किसिमबाट अघि बढ्ने हो भने न्यायालय कसरी सक्षम र निष्पक्ष हुन्छ ? सर्वोच्च अदालतलाई असाधारण अधिकार छ। असाधारण क्षेत्रअन्तर्गतको रिटमा सर्वोच्चले आदेश दिएको हो। अति भएपछि अदालतले त्यस किसिमको निर्देशनात्मक आदेश दिन सक्छ। ललिता निवास जग्गा हिनामिनामा साना कर्मचारीमाथि अनुसन्धान भइरहेको छ। जनमानससमा साना माछा मात्र समातियो भन्ने आक्रोश छ। फेरि, सर्वोच्चले पूर्वप्रधानन्त्रीद्वयलाई अनुसन्धान गर्न पो भनेको हो। अदालतले अपराधि घोषित गरेर थुनिहाल्न भनेको त होइन नि ! राजनीतिक दलका नेताहरूको आचरण शुद्ध छैन। कुनै न कुनै रूपमा भ्रष्टाचारमा संलग्न छन्। अर्को दलको नेताविरुद्ध छानबिन गर्दा आफू तिर पनि कुनै न कुनै बेलातिर फर्कन्छ कि भन्ने भय छ। (वरिष्ठ अधिवक्ता अर्याल ट्रान्सपरेन्सी इन्टरनेसनल नेपालका पूर्वअध्यक्ष हुन्।) यो पनि पढ्नुहोस ललिता निवास जग्गा प्रकरण : मन्त्रिपरिषदबाट निर्णय गराउनेहरूमाथि पनि अनुसन्धान गर्न सर्वोच्चको आदेश ललिता निवास प्रकरणमा माधव नेपाल र बाबुराम भट्टराईको कहाँ थियो संलग्नता? ललिता निवास : पूर्वप्रधानमन्त्रीद्वय नेपाल र भट्टराईले केके गरेका थिए निर्णय ? सर्वाेच्चको सर्वोच्च कदम पूर्वप्रधानमन्त्रीद्वय नेपाल र भट्टराईलाई तत्काल पक्राउ गरी बयान लेऊ : एमाले ललिता निवास प्रकरण छानविनमा सहयोग गर्छुः पूर्वप्रधानमन्त्री भट्टराई प्रधानमन्त्रीले भने माधव नेपाल र बाबुराम भट्टराईमाथि अनुसन्धान गर्न अदालतले आदेश दिनु आश्चर्यजनक पूर्वप्रधानमन्त्रीद्वयलाई तानिएकामा प्रधानमन्त्री अदालतप्रति अप्रसन्न"
राजनेता र राजनीतिका नेता,"सबै नेतामा स्टेट्सम्यान (राजनेता) मा हुनुपर्ने गुण हुँदैनन् । एउटा राजनीतिक नेताले आउने निर्वाचनलाई विचार गर्छ भने एउटा स्टेट्सम्यान (राजनेता) ले आगामी पुस्तालाई। जेम्स् फ्रिम्यान क्लार्क (सन् १८१०१८८८) जेम्स् फ्रिम्यान क्लार्क १९औं शताब्दीका एक जना लेखक, विचारक, धर्मका अध्येता र पालक हुन्। स्टेट्सम्यान र राजनीतिक नेताबीचको भिन्नताका बारेमा उनका व्यक्त विचारलाई उद्धरण गरी यो लेख तयार पारिएको छ। जसबाट नेपालको वर्तमान राजनीतिक अवस्थालाई तुलनात्मक विवेचना गर्न मद्दत मिलोस् भन्ने उद्देश्य राखिएको छ। स्टेट्सम्यान (राजनेता) र राजनीतिक नेतामा शाब्दिक अर्थको हिसाबले उत्ति साह्रो अन्तर छैन। तर पनि राजनीतिक सोचको दायरा, दृष्टिकोण, लक्ष्य, राष्ट्र र राष्ट्रियताको सन्दर्भमा दूरगामी प्रभाव पार्ने कुराहरूले राजनेता र राजनीतिक नेतामा केही भिन्नता अवश्य छन। गुण र दोष सबै मानिसमा हुन्छन्। सर्वगुण सम्पन्न कोही पनि हुँदैनन्। जस्तोसुकै खराब आचरण भएका मानिसमा पनि केही न केही राम्रो गुण भएकै हुन्छ। उसमा रहेका अवगुणहरूलाई शुद्धीकरण गरी सुधार गर्न सके तिनलाई पनि गुणी बनाउन सकिन्छ। तर खराब मानिसमा पनि आफूलाई सुधार्ने, शुद्धीकरण गर्ने सकारात्मक सोच भने हुनैपर्छ। आफूमा रहेका नराम्रा गुणहरूलाई फाल्न सक्नुपर्छ। गुणी हुने संकल्प गर्नैपर्छ। राजनीतिमा असफल मानिस नेता बन्ने कुरै भएन। कुनै पार्टी वा दलको शीर्ष नेता बन्न लामो र महत्त्वपूर्ण समयको योगदान चाहिन्छ, त्याग तपस्या चाहिन्छ। कुनै एक दलको नेता हुँदैमा ऊ स्टेट्सम्यान (राजनेता) हुनुपर्छ नै भन्ने होइन। सबै नेतामा स्टेट्सम्यान (राजनेता) मा हुनुपर्ने गुण हुनै पर्छ भन्ने पनि छैन। तर एउटा सभ्य सुसंस्कृत देशका नेतामा उच्चकोटीको राष्ट्र प्रेमको भावना भएमा त्यस देशको मुहार अवश्य फेरिन्छ भन्ने विश्वास त्यस देशका जनतामा हुनु स्वाभाविक हुन्छ। दूरदृष्टि भएका वा भविष्य द्रष्टा नेताले राष्ट्र र जनताको लागि दूरगामी प्रभाव पार्ने योजना तथा कार्यक्रम बनाउँछ। अरू सामान्य नेताहरूले दुई, चार वर्षको लागि मात्र सोच्ने गर्छन्। स्टेट्सम्यान (राजनेता)हरू राजनीतिक मूल्य मान्यता र आस्थाप्रति दृढ हुन्छन्, सत्यवादी र यथार्थवादी हुन्छन्। सत्यको पक्षमा अविचलित रहन्छन्। झुटको सहारा लिँदैनन्। जनतालाई अल्मल्याई भोटको राजनीति गर्दैनन्। राष्ट्र र जनताप्रति उत्तरदायी भई राष्ट्रिय हितमा ध्यान दिने राष्ट्रवादी हुन्छन्। आफ्नो स्वाभिमानबाट एक इन्च पनि डग्मगाउँदैनन्। देश र जनताको उन्नति, प्रगति र समृद्धिको लागि स्पष्ट दृष्टिकोण, लक्ष्य र कार्ययोजना बनाउँछन्। सम्भावित बाधाअड्चन, समस्या, प्रकोपहरूको पूर्वानुमान गर्न सक्ने क्षमता र त्यसको पूर्वतयारी र निराकरणका उपायहरू तत्काल निकाल्ने क्षमता राख्दछन्। न कि घटना घटेको धेरै समयसम्म पनि कुनै प्रतिक्रियाविहीन बनेर बस्नु परोस्। उनीहरू प्रभावशाली वक्ता हुन्छन्, तार्किक र बौद्धिक क्षमताले भरिएका हुन्छन्। जसले आफ्नो विचारलाई सर्वसम्मत र सर्वस्वीकार्य गराउन सक्छन्। आफ्नो वचनमा अडिग रहन्छन्, छिनछिनमा कुरा फेर्ने गर्दैनन्। स्वच्छ र सुसंस्कृत राजनीतिलाई महत्त्व दिने हुन्छन्। निश्चित समयको लागि नेतृत्वदायी भूमिका निर्वाह गर्छन् र समयमै निवृत्त हुन्छन्। कुनै पार्टी वा दलको शीर्ष नेता बन्न लामो र महत्तवपूर्ण समयको योगदान चाहिन्छ, त्याग तपस्या चाहिन्छ। आफ्नो आचरण शुद्ध छ भने कसैसँग कोही डराउनु पर्दैन। आफू कमजोर भए कुनै न कुनै, कसै न कसैको सहारा लिनुपर्ने हुन्छ। संसार यति मतलवी भइसक्यो कि बिना मतलव कोही कसैको सहयोग गर्दै गर्दैन। सहयोगको बदलामा कुनै न कुनै रूपमा मूल्य चुकाउनुपर्ने हुन्छ। चाहे त्यो कुनै व्यक्ति होस् वा राष्ट्र ! मद्दत गर्नेले सहयोगको बदलामा केही न केही खोजी हाल्छन्। सद्भावभित्र पनि केही न केही स्वार्थ अवश्य लुकेका हुन्छन्। अनि कमजोर हरहमेशा ठगिन्छन्। लुटिन्छन्। आजको संसार यति बजारमुखी र व्यापारी भइसकेको छ कि हरेक कुरा आर्थिक लाभसित जोडेर हेरिन्छ। यतिसम्म कि मानवीय सहयोग पनि फाइदासित जोडेर हेरिन थालिएका छन्। कतिपय धनी राष्ट्रहरूले अल्पविकसित र गरिब मूलुकहरूलाई दिने सहयोगका पछाडि पनि त्यस्ता धेरै राष्ट्रिय अन्तर्राष्ट्रिय स्वार्थ लुकेका हुन्छन्। अब राजनीतिक नेताका आचरण र गुणको बारेमा पनि केही कुरा गरौं। राजनीतिक नेताहरू शक्ति र धनका लागि राजनीति गर्छन्। आफ्नो पद र दलको लाभमा बढी केन्द्रित हुन्छन्। दृष्टिकोण, लक्ष्य र कार्यक्रमहरू अल्पकालीन हुन्छन्, केवल चुनाव केन्द्रित हुन्छन्। बोल्न एकदम सिपालु हुन्छन्, प्रभावकारी भाषण गर्छन्। राजनीतिसम्बन्धी उति साह्रो ज्ञान नभएका जनतालाई समेत विश्वासमा लिन सक्ने क्षमता राख्छन्। राजनैतिक विचार र आस्थामा साह्रै लचकदार हुन्छन्। परिआएको बेला परिवर्तन गर्न सक्छन्। अन्तर्राष्ट्रिय राजनैतिक धारणा पनि शक्ति केन्द्रित र निर्देशित हुन्छन्। यिनीहरू व्यक्तिगत लाभ र राजनैतिक हितका लागि जुनसुकै हदसम्म जान सक्ने हुन्छन्। राजनैतिक लाभ प्राप्तिका लागि झुट बोल्न कुनै संकोच मान्दैनन् र नकारात्मक सन्देश प्रवाह गर्ने खुबी राख्दछन्। यिनीहरू पद र प्रतिष्ठा सजिलै छोड्न चाहँदैनन्। जति सक्यो बढी नेतृत्वमा बसी रहन मन पराउँछन्। यी राजनैतिक नेताका बारेमा रहेका विश्वव्यापी धारणाहरू नेपालको परिप्रेक्ष्यमा पनि उत्तिकै सान्दर्भिक छन्। हिजोआज सबै राजनैतिक दलका नेताहरू राष्ट्रिय महत्त्वका एजेन्डाहरूलाई पन्छाएर आगामी २०८४ को आमचुनाव केन्द्रित कार्यक्रमहरू बनाउन व्यस्त भइसकेका छन्। अब उनीहरू दीर्घकालीन होइन अल्पकालीन लक्ष्य लिएर अघि बढ्ने छन्। अल्पकालीन विकासका योजनाहरू पनि पस्किनेछन्। जुन योजनाहरूको पूर्ण रूपमा कार्यान्वयन नै नभई भत्किनेछन्, अनि फेरि अर्को चुनावका लागि त्यही एजेन्डा ल्याइनेछन्। दोहोर्याईतेहर्याई ! गरिब देशको सीमित आर्थिक स्रोत पनि बिनाकारण पानीमा बगाइन्छन् ! राष्ट्र र जनताको सम्पत्ति उपलब्धिहीन कार्यमा खर्च भइरहन्छन्। यो अदूरदर्शिताको ज्वलन्त नमुना हो यसमा थप टिप्पणी गरिरहनु परेन। स्टेट्सम्यान र राजनीतिज्ञको बारेमा विश्वेश्वरप्रसाद कोइरालाले भनेका छन, संस्कृत र नेपालीमा स्टेट्सम्यान र पोलिटिसियनको ठीक अर्थ लाग्ने शब्द छैन। स्टेट्सम्यानले २०२५ वर्षपछिको मेरो देशलाई के बनाउँछु भनेर सोचेको हुन्छ, पोलिटिसियनले म कसरी सत्तामा जान पाउँछु भन्ने मात्र सोचेको हुन्छ। भन्नु भएको छ (राजा, राष्ट्रियता र राजनीति विश्वेश्वरप्रसाद कोइराला, पृ १४२, गणेशराज शर्माद्वारा संकलित तथा सम्पादित २०६३) त्यस्तै केही दिनअघि राजनीतिज्ञ सूर्यराज आचार्यले पनि सामाजिक सञ्जालमा सार्वजनिक गर्नु भएको एउटा भिडियोमा भन्नु भएको छ, घतलाग्दो कुरा ! पोलिटिसियन र लिडर फरक कुरा हुन्। पोलिटिसियनको चासो अगाडिको चुनावमा हुन्छ। लिडरको चासो नयाँ पुस्ताको भविष्यमा हुन्छ। नेपाल मजदुर किसान पार्टीका अध्यक्ष नारायणमान बिजुक्छेले लेख्नुभएको सय वर्षपछिको भक्तपुर (२०५९) पुस्तक पढ्ने अवसर पाएको थिएँ। यो पुस्तक सांकेतिक रूपमा भक्तपुरको विकासलाई कल्पना गरेर लेखिएको भए पनि नेपाल राष्ट्रकै विकासको योजना बनाउन उपयुक्त रहेको महसुस गरेँ। पुस्तकमा ५० वर्षपछिको नेपालको पनि परिकल्पना गरिएको छ। उहाँले उक्त पुस्तकमा ५० वर्ष पहिलेको भक्तपुरको अवस्थालाई सविस्तार चित्रण गर्नुभएको छ भने सय वर्षपछि भक्तपुरलाई कहाँ पुर्याउने भन्ने योजनासहित भक्तपुरको विकास र समृद्धिको सुन्दर परिकल्पना गर्नु भएको छ। उहाँले नेताहरू कस्तो हुनुपर्छ भन्ने प्रसंगमा एक ठाउँमा नेताहरू दूरदर्शी र योजनाबद्ध आर्थिक विकासका पक्षपाती हुनुपर्छ, त्यस्तो विकासको निम्ति २०२५ वर्ष नै पर्याप्त छ। भन्नु भएको छ (पृ६)। उहाँको त्यस पुस्तक पढ्ने जोसुकै उहाँको दूरदर्शिताबाट प्रभावित भएकै हुनुपर्छ। भक्तपुर सहरका पुरातात्विक सम्पदाहरूको जगेर्ना गर्ने, कला संस्कृतिको समुचित संरक्षण गर्ने, विज्ञान र प्रविधिको आधुनिक चमत्कारहरूलाई पनि उत्तिकै महत्त्व दिएर विकासको गतिमा प्रतिस्पर्धी क्षमता बढाउँदै लाने, शिक्षाको क्षेत्रमा अभूतपूर्व प्रगति गरी अन्तर्राष्ट्रिय अध्ययन अनुसन्धानको केन्द्र्रको रूपमा स्थापित गर्ने, अन्तर्राष्ट्रिय रूपमा पर्यटनको आकर्षक केन्द्र बनाउनेजस्ता सोच जनतामा सिञ्चन गर्ने सामथ्र्य राख्नुभएको छ, उहाँले यस पुस्तकको माध्यमबाट। एक नेताले सय वर्षपछिको परिकल्पना गरी आफ्नो देशलाई विकासको मार्गदर्शन दिन सक्नु उनको प्रभावशाली र दूरदर्शी नेतृत्वको प्रतिविम्ब हो। करिब २०२५ वर्षपहिले व्यक्त उहाँका विचारहरूमध्ये कला, संस्कृति, र सम्पदाहरूको संरक्षण, शिक्षा, स्वास्थ्य र सरसफाइको क्षेत्रको विकासमा भक्तपुरले धेरै लामो छलांग मारिसकेको छ। देशका विभिन्न स्थानीय निकायका पदाधिकारीहरूको टोलीहरूले भक्तपुरमा गर्दै आएको अध्ययन भ्रमणहरू यसका ज्वलन्त उदाहरण हुन्।"
आईटीएफका पदक विजेता खेलाडीलाई विराटनगरमा सम्मान,"विराटनगर : भारतमा सम्पन्न ७ औं दक्षिण एसियाली आईटीएफ तेक्वान्दो प्रतियोगिताका पदक विजेता खेलाडीलाई बिहीबार विराटनगरमा सम्मान गरिएको छ। नेपाल इन्टरनेशनल तेक्वान्दो महासंघ कोसी प्रदेशले एक कार्यक्रमको आयोजना गरेर पदक जित्ने खेलाडीलाई सम्मान गरेको हो। प्रतियोगितामा कोसी प्रदेशबाट १० खेलाडी सहभागी भएका थिए। खेलाडीहरूले ७ स्वर्ण, ६ रजत र ६ कास्य गरी १९ वटा पदक जितेका थिए। मोरङकी कुसुम राजवंशीले २ स्वर्ण, सविना मगरले १ स्वर्ण र १ रजत, सोमबहादुर राजवंशीले १ स्वर्ण र १ रजत, केरिषा आचार्यले १ स्वर्ण र २ रजत, नितेश खवासले २ कास्य पदक जितेका हुन्। त्यस्तै झापाका रोशन मगरले १ स्वर्ण र १ कास्य, श्यामप्रसाद बास्कोटाले १ कास्य, भोजपुरका वीरबहादुर तमाङले १ कास्य, सजिना तमाङले १ स्वर्ण, १ रजत र १ कास्य तथा पाँचथरका आलोक राईले १ रजत पदक जितेका थिए। भारतको हैदरावादमा अगस्त ४ देखि ६ तारेखसम्म सञ्चालित प्रतियो नेपालबाट ४५ जना खेलाडीले प्रतिनिधित्व गरेका थिए। जसमा १० जना कोसी प्रदेशका थिए। खेलाडीहरूलाई कोसी प्रदेश खेलकुद विकास बोर्डका सदस्य सचिव हंशराज वाग्लेले बोर्ड सधैं खेल र खेलाडीको विकासमा सक्रिय रहेको उल्लेख गरे। उनले आफू सदस्यसचिव भएपछि प्रदेशमा खेलकुदलाई चलायनमान बनाउँदै प्रदेशभर खेलकुदका विभिन्न प्रतियोगिता आयोजना गरिएको जानकारी दिए। खेलकुद बोर्डले राष्ट्रिय तथा अन्तर्राष्ट्रिय प्रतियोगितामा पदक विजेता खेलाडीलाई नगदसहित सम्मान गर्नुका साथै उनीहरूको स्वास्थ्य बिमासमेत गर्दै आएको र आगामीमा दिनमा पनि यसलाई निरन्तरता दिने वाग्लेले बताए। सदस्यसचिव हंसराज वाग्लेसहित आईटीएफ तेक्वान्दो महासंघका केन्द्रीय अध्यक्ष प्रवीणकुमार कार्की, विराटनगर महानगरपालिकाका वडाध्यक्षहरू जितेन थापा, बासु बस्नेत, तीर्थेन्द्र न्यौपाने, श्याम घिमिरे, सूर्यनारायण महतो, तेक्वान्दो संघका केन्द्रीय सदस्य चतुरलाल चौधरी, तेक्वान्दो संघका प्रदेश सचिव नवीन तामाङ र कोषाध्यक्ष ओमकुमार श्रेष्ठलगायतले खेलाडीलाई सम्मान गरेका हुन्।"
"श्रम शक्तिको निर्यात होइन, स्वदेशमै उपयोग गर्ने नीतिमा जान ढिलाई भइसक्यो : वर्षमान पुन","काठमाडौं : पूर्वअर्थमन्त्री वर्षमान पुन अनन्तले श्रम शक्तिको निर्यात नभई श्रम शक्तिको स्वदेशमै उपयोग गर्ने नीतिमा जान ढिलाई भइसकेको बताएका छन्। उनले देशमै अवसर सिर्जना गरी योग्य श्रमशक्ति पलायनको चक्रलाई रोक्नुपर्ने बताएका हुन्। माओवादी केन्द्रका उपमहासचिव पुनले औद्योगीकरणमार्फत रोजगारी सिर्जना गरेर कामका लागि युवा विदेशिने क्रम रोक्नुपर्ने बताए। औद्योगिकीकरणमार्फत उत्पादन बढाउने र रोजगारी सिर्जना गर्ने कार्यक्रममा जोड दिनुपर्छ। बुधबार मुलुकको आर्थिक विकासको मोडल र विकास कार्यक्रममा पुनले भने,श्रम शक्तिको निर्यात होइन, श्रमशक्तिको स्वदेशमै उपयोग गर्ने नीतिमा जान ढिलाई भइसकेको छ। पुनले कमजोर व्यवस्थापन, सुशासनको अभाव, उपयुक्त नीति र अनुगमनको अभावमा धरासायी बन्दै गएका सार्वजनिक संस्थान बचाउन सरकारको ध्यान जानुपर्ने उल्लेख गरे। पुनले नेपालमा केही पनि हुँदैन भन्ने गलत भाष्य स्थापित हुन खोजेको भन्दै गरे के हुँदैन भन्ने आत्मविश्वास जगाउन जरुरी रहेको बताए। आफू अर्थमन्त्री भएका बेला समस्याग्रस्त अवस्थामा रहेका सरकारी स्वामित्वका नेपाल बैंक, कृषि विकास बैंक र बाणिज्य बैंकलाई बचाउन भूमिका खेलेको स्मरण उनले गरे। हिजो सरकारमा हुँदा पनि हामीले सस्तो लोकप्रियताका लागि धेरै हल्लाखल्ला नगरी धरासायी भएका सरकारी स्वामित्वका तीनवटा बैंकको पुँजीवृद्धि गरी निजी क्षेत्रका बैंकसँगै प्रतिस्पर्धी बनाएको र वायुसेवा निगम जोगाएको अनुभव छ, पुनले भने, अहिले पनि कमजोर व्यवस्थापनमा चलेका सार्वजनिक संस्थानहरुलाई बचाउन केही न केही नयाँ नीतिमा हामी जानैपर्छ। उनले स्वदेशमै पर्याप्त रोगजारीको अवसर वृद्धि नगरी समाजवादमा जान सम्भव नरहेको स्पष्ट गरे।"
"उडानसम्बन्धी नियम प्राधिकरणले सच्यायो, अब अतिरिक्त समयमा पनि उडान भर्ने","काठमाडौं : नेपाल नागरिक उड्डयन प्राधिकरणले हवाई उडानसम्बन्धी यसअघि गरेको निर्णय सच्चाएको छ। प्राधिकरणले हवाई सुरक्षालाई मध्यनजर गर्दै दिउँसो १२ पछि पहाडी क्षेत्रमा उडान गर्न नपाउने निर्णय गरेको थियो। यसअघि भएका सबै निर्णय खारेज भएको र नयाँ व्यवस्था लागु भएको प्राधिकरणका सहप्रवक्ता ज्ञानेन्द्र भुलले जानकारी दिए। यो नियम आन्तरिक वायुयान सञ्चालन गर्ने वायुसेवा तथा हेलिकोप्टरको हकमा लागू हुनेछ। यसअघिको निर्णयबाट प्राधिकरणा पछि हटेको हो। प्राधिकरणले बिहीबार निकालेको विज्ञप्तिमा अतिरिक्त समयमा उडान सञ्चालन गर्नुपूर्व गन्तव्य, हवाई मार्ग र वैकल्पिक विमानस्थलमा भएको मौसमको भीएमसी(भीजीबीलीटी एण्ड डिस्टेन्स फ्रम क्लाउड मिनिमा) कायम भएको सुनिश्चितता पछि प्रमुख चालक र डिस्प्याचरको लिखित घोषणापछि उडान अनुमति दिने उल्लेख छ। भीएमसी भनेको मौसम सफा भएनभएको जानकारी हो। प्राधिकरणका महानिर्देशक प्रदीप अधिकारीले हवाई व्यवसाय नै जोखिममा पार्ने गरी उडान सम्बन्धी नयाँ नियम ल्याएका थिए। उक्त नियमको चौतर्फी विरोध भएपछि उनी सो निर्णयबाट पछि हटेका हुन्। यसअघिको निर्णयले पहाडी जिल्लामा बिरामीहरूको उद्धार नहुँदा उनीहरूको ज्यानै जोखिममा पर्ने अवस्था थियो। बुधबार कर्णाली प्रदेशका सरोकारवालाहरूले पर्यटन मन्त्री सुदन किराँती र महानिर्देशक अधिकारीसँग सघन छलफल गरेका थिए। उक्त छलफलमा महानिर्देशक अधिकारीको चर्को आलोचना भएको थियो। कर्णालीवासीको समस्या सुनेपछि मन्त्री किराँतीले तीन दिनभित्रमा समाधान गर्ने प्रतिबद्धता जनाएका थिए। उनले आफ्नो प्रतिबद्धता अनुसार तत्काल पुरानो नियम खारेज गर्न महानिर्देशक अधिकारीलाई निर्देशन दिएका थिए। मन्त्रीको निर्देशनपछि महानिर्देशक अधिकारी आफ्नो पुरानो निर्णय सच्चाउन तयार भएका हुन्। त्यसअघि कर्णालीका सरोकारवालाहरूले प्रधानमन्त्री पुष्पकमल दाहाललाई भेटेर गुनासो गरेका थिए। नियमित उडानको माग गर्दै नेकपा एमालेले कर्णाली प्रदेशसभा समेत अवरुद्ध गरेको थियो। यसअघि प्राधिकरणले हवाइ सुरक्षाको कारण देखाउँदै आउँदो सेप्टेम्बरसम्म पहाडी जिल्लाका अतिरिक्त उडानहरू बन्द गरेको थियो। साथै हेलिकप्टरहरूलाई पनि उद्धार उडान, सामान ढुवानी लगायतको उडानमा रोक लगाएको थियो।"
युवा उद्यम लक्षित नीति कार्यान्वयन भएन,"काठमाडौं : रामेछापमा करिब १ सय २२ रोपनी जग्गा भाडामा लिएर चार जनाको युवा समूहले कृषि उद्यम थालनी गरेका छन्। एग्रो एण्ड रिसर्च सेन्टर खोलेर कृषिका विविध क्षेत्रमा यो समूहले काम गर्दै आएको छ। जसमध्येको केही युवा बेलायतका विश्वविद्यालयमा अध्ययन गरेर नेपालमा केही न केही गर्ने हुटहुटीले नयाँ सोच तथा प्रविधि प्रयोग गरेका छन्। उक्त समूह मध्येका एक लक्ष्मण केसी युवासँग उद्यम गर्ने नयाँ सोच भए पनि लगानीमा मुख्य समस्या भएको गुनासो गर्छन्। युवा उद्यमी केसीले भने, बैंकबाट ५ वर्षका लागि कर्जा लिइयो भने पनि सुरुदेखि नै किस्ता र ब्याज तिर्नुपर्छ जबकी हामीले गरेको लगानीको प्रतिफल अर्थात् उत्पादन ५ वर्षपछि मात्रै हुनसक्छ। यस्तो लगानीलाई कसरी व्यवहारिक बनाउने ? सहुलियतपूर्ण कर्जा बिना धितो भने पनि दिइँदैन। वास्तवमा विश्वसनियता प्रणाली लागू भएन। यसमा नेपाल राष्ट्र बैंकले वाच डगको भूमिका निर्वाह गर्नुपर्ने तर्फ पनि उनले ध्यानाकर्षण गराए। राष्ट्र निर्माण मञ्च नेपालले बुधबार आयोजना गरेको उद्दमशील युवा सिर्जनशील युवा विषयक अन्तरक्रिया तथा उद्यमशीलता प्रेरणा सम्मेलनमा युवा उद्यमी केसीले केन्द्रीय बैंकले सहुलीयतपूर्ण कर्जा दुरुपयोग गर्नेलाई कडाइ गरेर सदुपयोग गर्ने युवालाई सहज वातावरण मिलाइदिन पनि अनुरोध गरे। बजेटले स्टार्टअप व्यवसायका लागि नीतिगत व्यवस्था गरे पनि अझै कार्यान्वयनमा नआएको भन्दै उनले अर्थमन्त्रीको ध्यानाकर्षण गराए। गोरखाकी अर्की युवा उद्यमी रिता परियार सरकारले विशेष गरेर ग्रामीण महिलाहरूका लागि प्राथमिकता दिन अनुरोध गरिन्। ग्रामीण क्षेत्रका महिलाहरूलाई उद्यमशीलतामा स्वावलम्बन बनाउन जरुरी भएको औंल्याउँछिन्। उक्त सम्मेलन आयोजनाका संयोजक भुपेन्द्रजंग शाही सरकारले युवाहरूको ऊर्जा र उनीहरूलाई स्वरोजगारका लागि हौसला दिन सरकार समक्ष अनुरोध गरे। अहिले स्टार्टअप नेपाल कार्यक्रम लगायत विभिन्न पहलहरू सुरु भएकाले स्टार्टअपहरूलाई आर्थिक सहयोग प्रदान गरी उद्यमशीलता र नवप्रवर्तनलाई प्रवर्द्धन गर्न जरुरी भएको उनको भनाइ छ। यस्तै थुप्रै युवाहरूले उद्यमशीलता बन्न चाहे पनि भोग्नु परेका समस्याहरू राखे। उनीहरूको जिज्ञासालाई सम्बोधन गर्दै अर्थमन्त्री डा प्रकाशशरण महतले नेपालको अहिलेको आवश्यकता उद्यमशीलता प्रवर्द्धन भएको बताए। यस पटकको बजेटले पनि युवा उद्यमलाई सहजीकरण गर्न उनीहरूकै सुझावबाट व्यवस्था गरिएको बताए। पूर्व अर्थमन्त्री डा युवराज खतिवडा सरकारले उद्यमका लागि वित्तीय व्यवस्था, बीमामा सुविधा लगायतका वातावरण तय गरिदिएकोमा यसलाई युवाले ती सुविधालाई हासिल गरेर उद्यम गर्ने आँट राख्नुपर्ने बताए। यस्तै राष्ट्रिय वाणिज्य बैंकका प्रमुख कार्यकारी अधिकृत किरणकुमार श्रेष्ठले बैंकले २०७५ सालदेखि बैंकिङ क्षेत्रबाट युवा लक्षित ब्याज अनुदानमा सहुलीयतपूर्ण कर्जा प्रवाह गरिरहेको र यसबाट थुप्रैले लाभ समेत लिएको बताए। नेपालमा उद्यमशीलताको अवसर र चुनौती विषयक छलफलमा बोल्दै नविल बैंकका नायब प्रमुख कार्यकारी अधिकृत मनोज ज्ञवालीले युवा उद्यमका लागि बैंकहरूले युवा उद्यमीलाई सहजीकरण गर्न सहुलीयतपूर्ण कर्जा दिएर साथ दिने बताए। तर उद्यम दीर्घकालीन रूपमा टिकाउ हुन्छ हुँदैन भनेर सम्भाव्यता अध्ययन गरेर राम्रो व्यावसायिक परियोजना भएकालाई कर्जा दिन बैंकहरू पछि नपर्ने उनको तर्क छ।"
पीपीए खुलाउने प्रतिवेदन : निजी क्षेत्र असन्तुष्ट,"काठमाडौं : नेपाल विद्युत् प्राधिकरणकोे पीपीए खुलाउने प्रतिवेदनप्रति निजी क्षेत्र असन्तुष्ट देखिएको छ। प्रतिवेदनले सरकारी आयोजनालाई अघि बढाउन प्राथमिकतामा राखेको स्वतन्त्र ऊर्जा उत्पादकको संस्था, नेपाल (इप्पान) को भनाइ छ। प्राधिकरणले पछिल्लो ६ महिनामा करिब एक हजार मेगावाट नदी प्रवाहमा आधारित (आरओआर) को विद्युत् खरिद सम्झौता (पीपीए) गरेको छ। गत माघबाट सरकारले थप १५ सय मेगावाटको आरओआर आयोजनाको पीपीए खुलाएकोमा विवरण पुगेका र प्रतिमेगावाट ६ लाख रुपैयाँका दरले बैंक ग्यारेन्टी ल्याएका आयोजनाको पीपीए भइरहेको छ। सञ्चालन अनुमति लिएर आयोजना थुप्रिएपछि सरकारले पीपीए गर्ने सम्बन्धमा नीतिगत व्यवस्थासम्बन्धी प्रतिवेदन २०८० मार्फत थप ३५ प्रतिशत आयोजनाको पीपीए खुलाउन सिफारिस गरेको थियो। तर, यो प्रतिवेदनले सरकारी आयोजनालाई अघि बढाउने भएको इप्पानले जनाएको छ। उक्त प्रतिवेदनअनुसार ३५ प्रतिशत अर्थात् ३ हजार ९ सय ३७ मेगावाट आयोजनाको पीपीए हुनेछ।यसमा आरओआरको २३ सय ६२ मेगावाट र पीआरओआरको १५ सय ७५ मेगावाटको थप पीपीए हुुनेछ। प्राधिकरण, सहायक कम्पनी र विद्युत् उत्पादन कम्पनीको गरी करिब ४७ सय मेगावाट पीपीएको पर्खाइमा रहेको इप्पानका उपमहासचिव प्रकाश दुलाल बताउँछन्। सरकारी आयोजनाले नै उक्त प्रतिवेदनले सिफारिस गरेको कोटा पुग्ने देखिन्छ। निजी प्रवद्र्धकको हकमा १० मेगावाटभन्दा तलका आयोजनाको पीपीए गर्ने र १० मेगावाटभन्दा ठूला आयोजनाको हकमा विद्युत् व्यापार गर्न सक्ने नसक्ने र बजार हेरेर पीपीए गर्ने भनेको छ।"
संकट समाधान गर्नुपर्ने भन्दै सेयर लगानीकर्ताले गराए धितोपत्र बोर्डको ध्यानाकर्षण,"काठमाडौं : पुँजी बजारमा अहिले देखिएको संकट समाधान गर्नुपर्ने भन्दै सेयर लगानीकर्ताहरुले नेपाल धितोपत्र बोर्डको ध्यानाकर्षण गराएका छन् । लगानीकर्ता तिलक कोइरालाको नेतृत्वमा सेबोन पुगेको टोलीले सेयरबजारमा गम्भीर प्रकारका संकट आउदा पनि सेवोन, नेप्से र अर्थमन्त्रालयले गर्नुपर्ने कुनै काम नगरेको भन्दै बोर्डको ध्यानाकर्षण गराएका हुन् । सेयर बजारमा आपुर्तिको मात्र ओईरो लागेर माग पक्ष अति कमजोर हुँदै गएकाले ५६ लाख लगानीकर्ताहरुको लगानी अति जोखिममा परेकाले ध्यानाकर्षण गराइएको कोइरालाले बताए। राष्ट्र बैंकले सेयर धितो कर्जामा लगाएको सिमा तत्काल हटाउँन, बैंक तथा बित्तीय संस्थाहरुलाई अल्पकालीन लगानीमा लगाएको बन्देज खारेज गरी संस्थागत लगानीकर्ताहरुको हस्तक्षेप गराउन पनि ध्यानाकर्षण गराइएको उनले जानकारी दिए। अंकित मूल्यमा आउने आईपीओमा ५० प्रतिशत आम सर्वसाधारणलाई, १० प्रतिशत विदेशमा बस्ने नेपालीलाई र ४० प्रतिशत कानूनी ब्यक्ति अर्थात कम्पनीको रुपमा दर्ता भएका लगानीकर्तालाई वितरण हुने गरी संस्थागत लगानीकर्ताको सहभागिता अनिवार्य गर्न गराउन पनि उनीहरुले ध्यानाकर्षण गराएका छन् ।"
हवाई सेवा संकुचनमा कर्णालीको आक्रोश,"बिरामी भए वा केही ढुवानी गर्नुपरे कर्णालीको विकल्प हवाई सेवा नै हो । तर, सरकारले १२ बजेपछि कर्णालीलगायत दुर्गममा उडान अनुमति नदिने निर्णय गरेपछि यसको बढी मारमा कर्णालीवासी परेका छन् । जहाज नजाँदा समयमा उपचार नपाएर ४ बालबालिकाले त ज्यानै गुमाउनु पर्यो । कर्णालीवासी भन्छन्, हामीलाई भूगोलले मात्रै होइन, सरकारले पनि ठग्यो । वीरेन्द्रनगर : कर्णालीलाई भूगोलले मात्रै होइन, सरकारले पनि ठग्यो। हवाई उडान नहुँदा मेरै गृहजिल्ला हुम्लामा ४ जनाको ज्यान गएको खबरले स्तब्ध छु, कर्णाली प्रदेश सरकारका पूर्वमुख्यमन्त्री एवं कांग्रेस संसदीय दलका नेता जीवनबहादुर शाही भन्छन्। नागरिक उड्डयन प्राधिकरणले पछिल्लो समय गरेको निर्णयले कर्णालीसहित दुर्गमका नागरिकलाई सेवा होइन दुःख दिएको उनी बताउँछन्। उनीसहित अहिले कर्णालीवासीको एउटै स्वर छ, सरकार हाम्रो दुःख बुझेको यहीँ हो ? नागरिकले दुःख पाएपछि कर्णाली प्रदेश सरकारले नागरिक उड्डयन प्राधिकरणलाई १२ बजेपछि हवाई उडान अनुमति नदिने निर्णयउपर पुनर्विचार गरी मौसम अनुकूलतामा नियमित उडान गर्ने व्यवस्था मिलाउन पत्र लेखेको छ। प्रदेश सरकारको उद्योग, पर्यटन, वन तथा वातावरण मन्त्रालयले नागरिक उड्डयन प्राधिकरणको नयाँ नियमले कर्णालीका जनताको दैनिक जीवनयापन कष्टकर बन्ने भन्दै उक्त निर्णयउपर पुनर्विचार गर्न अनुरोध गरेको हो। म काठमाडौं आउनुको मुख्य काममध्ये एक हवाई सेवा नियमित बनाउन पनि हो। यस विषयमा मैले प्रधानमन्त्री र संस्कृति, पर्यटन तथा नागरिक उड्डयनमन्त्रीको गम्भीर ध्यानाकर्षण गराएको छु। राजकुमार शर्मा, मुख्यमन्त्री, कर्णाली प्रदेश उद्योग, पर्यटन, वन तथा वातावरण मन्त्रालयका सचिव डा विनोदप्रसाद देवकोटाले हस्ताक्षर गरेको पत्रमा भनिएको छ, प्रस्तुत विषयमा कर्णाली प्रदेशका अधिकांश हिमाली तथा पहाडी दुर्गम जिल्लाहरूमा भरपर्दो सडक सजाल नभएको र वर्षाको समयमा सडक अबरुद्ध भइरहने तथा यातायातको प्रमुख साधन हवाई उडान नै भएकाले यस प्रदेशमा अत्यावश्यक तथा आकस्मिक खाद्यान्न ढुवानी, स्वास्थ्य सेवा प्रवाह, प्राकृतिक प्रकोपबाट पीडित जनताको उद्धारलगायतका सेवा उपलब्ध गर्न कठिनाइ पर्नुका साथै पर्यटन व्यवसायमा समेत प्रतिकूल प्रभाव पर्नेछ। पत्रमा अघि भनिएको छ, प्राधिकरणको २०८० साउन १२ को निर्णयअनुसार अप्रेसन आवरको समयभन्दा अघिपछि विशेष गरी जुलाई, अगष्ट र सेप्टेम्बरसम्मको अवधिमा अत्तिरिक्त समयमा उडान सञ्चालन गर्न अनुमति नदिने भन्ने बुझिन आएकाले यस कार्यबाट कर्णाली प्रदेशका जनताको दैनिक जीवनयापनमा समेत कष्टकर हुने भएकाले उक्त निर्णयउपर पुनर्विचार गरी यस प्रदेशका जिल्लाहरूमा मौसमको अनुकूलता हेरी हवाई उडान सञ्चालन नियमित गर्नका लागि शीघ्र आवश्यक व्यवस्था मिलाई दिनुहुन सादर अनुरोध छ। उक्त पत्र कर्णाली प्रदेश सरकारको मुख्यमन्त्री तथा मन्त्रिपरिषद्को कार्यालय र संघीय सरकारको प्रधानमन्त्री तथा मन्त्रिपरिषद्को कार्यालयलाई बोदार्थ गरी पठाएको छ। समस्या सुझाउन मुख्यमन्त्री काठमाडौंमा कर्णालीमा हवाई सेवा नियमित बनाउन पहल गर्न कर्णाली प्रदेशका मुख्यमन्त्री राजकुमार शर्मा काठमाडौं गएका छन्। उनले नागरिक उड्डयन प्राधिकरणको निर्णयले कर्णाली मारमा परेको भन्दै निर्णय सच्याउन पहल गर्न काठमाडांै गएको बताए। अन्नपूर्ण पोस्ट्सँग कुरा गर्दै मुख्यमन्त्री शर्माले भने, म काठमाडौं आउनुको मुख्य काममध्ये एक हवाई सेवा नियमित बनाउन पनि हो। हवाई सेवा नियमित नहुँदा हुम्लामा ४ बालबालिकाको ज्यान गएको कुरा पनि समचारमार्फत सुने। यो दुःखद् हो। यस विषयमा सबै पक्षहरू गम्भीर बन्नुपर्ने अवस्था आएको छ। यस विषयमा मैले संघीय सरकारका प्रधानमन्त्री पुष्पकमल दाहाल प्रचण्ड र संस्कृति, पर्यटन तथा नागरिक उड्डयनमन्त्री सुदन किरातीको गम्भीर ध्यानाकर्षण गराएको छु। नागरिक उड्डयन प्राधिकरणमा पनि कुरा गरेको छु। उनले कर्णालीवासीको जीवन रक्षासँग जोडिएको विषय भएकाले यसमा सबै पक्षले सहयोग गर्नुपर्ने बताए। उनले भने, हवाई सेवा समय हेरेर होइन, मौसम हरेर सञ्चालन हुनुपर्छ। कर्णालीका लागि १२ बजेपछि उडान अनुमति नदिने कुरा न्यायोचित होइन। कर्णालीका सबैजसो जिल्लाहरूमा प्राय १२ बजेपछि मौसम सफा हुन्छ। मौसम नै अनुकूल भएमा उडान नहुनु त्यो प्राविधिक कुरा हो। तर, मौसम अनुकूल हुँदा पनि १२ बजेपछि उडान अनुमति नदिने कुरा यो ठीक होइन। उनले प्राधिकरणले यो निर्णयका सन्दर्भमा पुनर्विचार गर्नै पर्ने बताए। प्रतिबन्ध हटाउन नसकेको भन्दै संसद् अवरुद्ध कर्णाली प्रदेशसभाको मंगलबार बसेको बैठक नेकपा एमालेले अवरुद्ध गर्यो। प्रदेशसभाको प्रमुख प्रतिपक्षी दल एमालेले हिमाली जिल्लामा लगाइएको हवाई उडानमाथिको प्रतिबन्ध हटाउन प्रदेश सरकारले उचित पहल लिन नसकेको भन्दै संसद् बैठक अवरुद्ध गरेको थियो। त्यसै सन्दर्भमा बुधबार प्रदेश सरकारका आर्थिक मामिला तथा योजनामन्त्री बेदराज सिंह र प्रतिपक्ष दलका नेता यमलाल कँडेलबीच भेटवार्ता भयो। कर्णालीलाई भूगोलले मात्रै होइन, सरकारले पनि ठग्यो। नागरिक उड्डयन प्राधिकरणले पछिल्लो समय गरेको निर्णयले कर्णालीसहित दुर्गमका नागरिकलाई सेवा होइन दुःख दिएको छ। जीवनबहादुर शाही, पूर्वमुख्यमन्त्री, कर्णाली प्रदेश नेपाल नागरिक उड्डयन प्राधिकरण (क्यान) ले कर्णालीका हिमाली जिल्लामा दिउँसो १२ बजेपछि हवाई उडान रोक्ने निर्णय गरेपछि हिमाली जिल्लामा हवाई सेवा प्रभावित भएको छ। जसका कारण ती जिल्लामा हुने दुर्घटनाका घाइते, बिरामी र गर्भवतीको उद्धारमा समस्या भएको छ। यस विषयमा सरकार गम्भीर नभएको एमालेको आरोप छ। प्रदेश सरकारका आर्थिक मामिला तथा योजनामन्त्री सिंहले भने, जनताको हितको एजेन्डा राखेर संसद्को प्रतिपक्ष दलले बैठक अबरुद्ध गरेकाले प्रदेश सरकारका मुख्यमन्त्री र सत्ता साझेदार दल नेपाली कांग्रेसका संसदीय दलका नेता जीवनबहादुर शाहीसँग समन्वय गरी प्रमुख प्रतिपक्ष दलका नेता यामलाल कँडेलसँग भेट्न उहाँकै निवास पुगे। उहाँसँग त्यस विषयमा संघन छलफल पनि भयो। कर्णालीमा नियमित हवाई सेवालगायत समसामयिक विषयमा छलफल भएको छ। उहाँले जनताका जनजीविकाका सवालहरू एमालेले उठाएकाले ती सवाल सम्बोधन गर्न सरकार गम्भीर ढंगले लागोस भन्ने उद्येश्य रहेको बताउनुभयो। उनले थपे, सरकारका तर्फबाट भएका कामहरू जानकारी भएपछि उहाँ निकै सकारात्मक बन्नुभएको छ। मन्त्री सिंहले नागरिक उड्डयनले कर्णालीका जनताको हितविपरीतको नियम खारेजका लागि पहल भइरहेको बताए। भने, सरकारका तर्फबाट उद्योग, पर्यटन, वन तथा वातावरण मन्त्रालय र प्रदेश सरकारका मुख्यमन्त्रीज्यू आफैं काठमाडांै नै जानुभएको छ। यो सवाल सरकारले पनि गम्भीर ढंगले लिएको छ। जनसरोकारका विषयमा प्रदेश सरकारले आवश्यक पहल लिँदै आएको छ। हामी सरकारमा बसेका जनताकै हितमा काम गर्नका लागि हो। त्यस कारण हवाई सेवालाई सहज बनाउन हामी ठोष निर्णयमा पुग्ने छौं। प्राधिकरणले निर्णय सच्याउनुपर्छ कर्णाली प्रदेश सरकारका पूर्वमुख्यमन्त्री एवं कांग्रेस संसदीय दलका नेता जीवनबहादुर शाहीले नागरिक उड्डयन प्राधिकरणले आफ्नो नियम सच्याउनै पर्ने बताए। उनले मानवीय जीउधनको सुरक्षा गर्ने दायित्वबाट राज्य बिमुख हुन नमिल्नै भन्दै नागरिकको हितविपरीतको निर्णयबाट प्राधिकरणपछि हटेर निर्णय सच्याउनुपर्ने बताए। जहाज आउँछ कि भनेर बुधबार हुम्ला विमानस्थलमा खार्पुनाथ५ खर्पेलगाउँकी सुत्केरी दिफकली सार्कीलाई लिएर पुगेका स्थानीय। उनले भने, नेपाली कांग्रेस कर्णाली प्रदेश सरकारको सत्ता साझेदार दल हो। दलको तर्फबाट सरकारलाई आवश्यक सुझाव पनि दिएका छौं। मैले व्यक्तिगत रूपमा पनि सम्बन्धित निकायहरूमा पहल गरिरहेको छु। हवाई उडान नहुँदा मेरै गृहजिल्ला हुम्लामा चार जनाको ज्यान गएको खबरले स्तब्ध छु। केही दिनयता कर्णालीका हिमाली जिल्लामा हुने हवाई उडान ठप्प भएका छन्। नेपालगञ्जबाट दैनिक उडान हुने डोल्पाको जुफाल विमानस्थल, हुम्लाको सिमकोट, मुगुको ताल्चा, जुम्लाको खलंगा र बाजुराको कोल्टीमा पनि उडान बन्द भएको छ। यसबाट नागरिकहरूलाई पर्न गएको असुविधाका लागि हामी चिन्तित छौं। अब मौसममा पनि सुधार भएको छ। प्राधिकरणको निर्णय पनि पुनर्विचार हुनेमा आशावादी छौं। प्रधानमन्त्रीको ध्यानाकर्षण कर्णाली पर्यटन उद्यमी समाजले दिउँसो १२ बजेपछि कर्णालीमा हवाई उडान हुन नदिने नागरिक उड्डयन प्राधिकरणको निर्णयलाई सच्याउन माग गर्दै प्रधानमन्त्री पुष्पकमल दाहालको ध्यानाकर्षण गराएको छ। समाजले अनुकूल मौसम हुँदा पनि दिउँसो १२ बजेपछि कर्णालीमा हवाई उडान हुन नदिने निर्णय गरिएको भन्दै सो निर्णय तत्काल सच्याउन नागरिक उड्डयन प्राधिकरणसँग मागसहित प्रधानमन्त्री दाहालको ध्यानाकर्षण गराएको हो। प्राधिकरणको सो निर्णयले कर्णालीका आमजनता, विद्यार्थी, कर्मचारी, पर्यटक तथा दैनिक उपभोग्य सामग्रीको ओसारपसारमा समस्या भएको कर्णाली पर्यटन उद्यमी समाजका अध्यक्ष देवीकृष्ण रोकायाले बताए। उनले भने, मौसम अनुकूल भएको बेलामा दिनभर उडान गर्न दिनुपर्छ। प्राधिकरणको १२ बजेपछि उडान गर्न नदिने निर्णय सच्याउनुपर्छ। त्यसैगरी हवाई टिकटमा १३ प्रतिशत भ्याट तिर्नुपर्ने व्यवस्था हटाउन पनि समाजले माग गरेको छ। कर्णालीका नागरिकहरूको हवाई सेवाबाहेक अरू विकल्प नभएको भन्दै कर्णाली पर्यटन उद्यमी समाजका सचिव मनराज सिम्खाडाले बिरामी, शव, खाद्यान्न सामग्रीमा समेत भ्याट तिर्नुपर्ने बाध्यतालाई हटाउन सरकार समक्ष माग गरिएको बताए। यस्तै भारतीय पर्यटकहरूलाई नेपाली बाटो हुम्लाको हिल्सा हुँदै मानसरोबरसम्म जान दिनका लागि चीन सरकारसँग कूटनीतिक पहल गर्न सरकारसँग माग गरिएको छ। कर्णालीका हिमालहरू पहिचान गरी पर्यटकहरूलाई आरोहणका लागि खुला गर्नुपर्ने समाजले माग गरेको छ। प्रधानमन्त्री पुष्पकमल दाहाललाई भेटेर नागरिक उड्डयन प्राधिकरणको निर्णय तत्काल सच्याउन माग गर्दै कर्णालीका प्रतिनिधिसभाका सांसद डोल्पामा एक महिनापछि बुधबार उडान मौसममा आएको सुधारसँगै एक महिनापछि डोल्पाको जुफाल विमानस्थलमा बुधबार उडान भएको छ। लगातारको वर्षातका कारण नेपालगन्जडोल्पा आउने जहाजको आकाशे मार्ग अवरुद्ध हुँदा झन्डै एक महिना हवाई सेवा बन्द भएको थियो। तर, बुधबार मौसम सफा भएपछि २६ दिनपछि नेपालगञ्ज डोल्पा उडान भएको हो। मौसममा अनुकूल भएपछि बुधबार नेपालगन्जबाट डोल्पाका लागि तारा एयरलाइन्सको जहाजले एउटा उडान भरेको हो। तारा एयरलाइन्सको नेपालगन्ज डोल्पाको टिकट लिनु भएकी डोल्पा त्रिपुरासुन्दरी नगरपालिका१ त्रिपुरा कोटकी देवकी उपाध्यायले बुधबार बल्लबल्ल आकाश खुलेपछि २६ दिन नेपालगञ्ज रोकिएर डोल्पामा आउन पाएकोमा खुसी व्यक्त गरिन्। नेपाल नागरिक उड्डयन प्राधिकरण जुफाल डोल्पाका प्रमुख अमितकुमार चौरसियाले मौसममा सुधार आएपछि उडान भएको तर प्राधिकरणले बिहान ६ बजेपछि दिउँसो १२ बजेसम्म मात्र उडान गरिने गरी बनाएको मापदण्डमा फेरबदल नभएको बताए। प्राधिकरणले देशभर भएको वर्षा र प्रतिकूल मौसमका कारण देशभरका २९ वटा विमानस्थलमा हवाई उडानमा कडाइ गरेको थियो। झन्डै एक महिनासम्म हवाई उडान नहुँदा बिरामी अशक्त र अत्यावश्क काममा नेपालगन्ज झर्नुपर्ने कर्मचारी सर्वसाधारणलाई सास्ती भएको थियो। हुम्लाबाट हेलिकप्टरद्वारा सुत्केरीको उद्धार हुम्लाको खार्पुनाथ५ खर्पेलगाउँकी सुत्केरी दिफकली सार्कीलाई सेनाको हेलिकप्टरले उद्दार गरेको छ। साउन १६ गते सुत्केरी भएकी ४० वर्षीया दिफकलीको रक्तअल्पतासँगै रगतमा संक्रमण भएर गम्भीर बिरामी भएपछि प्रादेशिक अस्पताल सुर्खेतमा रिफर गरे पनि जहाज नआउँदा ५ दिनपछि मंगलबार सेनाको हेलिकप्टरले उद्दार गरेको हो। उनलाई राष्ट्रपति महिला उत्थान कार्यक्रमअन्तर्गत सेनाको हेलिकप्टरले उद्दार गरी प्रादेश अस्पताल सुर्खेतमा ल्याएको छ। थप उपचारका लागि सुविधासम्पन्न अस्पताल जानुपर्ने भए पनि पाँच दिनदेखि जहाज नआएपछि सार्कीलाई सेनाको हेलिकोप्टरमार्फत सुर्खेत लगिएको जिल्ला अस्पताल हुम्लाकी सिनियर अनमी सरिता बोहराले बताइन्। व्यवसायीलाई आतंकित परेर सरकार साहूजी बन्न खोज्यो नेकपा एमाले अध्यक्ष केपी शर्मा ओलीले सरकारले व्यवसायीहरूलाई विभिन्न बहानामा आतंकित पारेको बताएका छन्। काठमाडौंमा आयोजित कार्यक्रममा उनले उद्यमीव्यवसायीलाई आतंकित पारेर सरकार साहूजी बन्न खोजेको आरोप लगाएका हुन्। सरकारले आफू अनुकूलका व्यवसायीलाई पोसेको उनले आरोपसमेत लगाए। सिम्रिक एयरको हेलिकप्टर उडानमा प्रतिबन्ध लगाएकोप्रति अध्यक्ष ओली आक्रोशित बने। उद्यमी व्यवसायीहरूको डिलिङमा पनि सरकार लागेको हामीले देखेका छौं। कसलाई असहयोग गर्ने, कसलाई तर्साउने। सिम्रिकको हेलकप्टरले ४७ लाख बाँकी नतिरेको भन्दै उडान बन्द गरिदियो सरकारले। कति बाँकी छ, तिर्छु भनेर जाँदा एक लाख बाँकी रहेछ। एउटा हेलिकप्टर कम्पनी पहिल्यै बन्द गरिहाल्यो। भरे खोज्दै जाँदा एक लाख रहेछ। त्यो त उद्यमी व्यवसायीलाई तर्साउने आतंकित पार्ने बहानामात्र हो, ओलीले भने। सरकारले यस्ता खाले हर्कत देखाएर गैरजिम्मेवार बनेको उनको भनाइ छ। सरकारले कसैलाई पनि आरोप लगाएर हतकडी लगाउनसक्ने भयो। यस्तो गैरजिम्मेवार सरकार बन्नसक्छ भने जनताले के अपेक्षा गर्ने ?, उनले प्रश्न गरे। आर्थिक मन्दीको बेला सरकारले उद्यमी व्यवसायीलाई सहयोग गर्नुपर्नेमा उल्टै आतंकित पारेकोप्रति उनले दुखेसो पोखे। उद्योग बन्द हुँदैछ। सरकारलाई मतलब छैन। व्यवसाय ठप्प छ। ऋणको व्यवस्था गर्दै वा त्यसलाई कसरी सहज बनाउन सकिन्थ्यो। तर, सरकारको वास्तै छैन यी कुरामा, उनले भने। ३ दिनभित्र समाधान गर्छु पर्यटन तथा नागरिक उड्डयनमन्त्री सुदन किरातीले कर्णालीमा जहाज र हेलिकप्टरमाथि लगाइएको प्रतिबन्ध हटाउन आफू तयार रहेको बताएका छन्। कर्णाली प्रदेशका प्रतिनिधिको डेलिगेसनमा उनले कर्णालीलगायत दुर्गम क्षेत्रमा देखिएको समस्या ३ दिनभित्र समाधान गर्ने प्रतिबद्धता जनाए। नेपाल नागरिक उड्डयन प्राधिकरणले साढे १२ बजेपछि नियमित यात्रु चार्टर उडान र कार्गो उडानमा बन्देज लगाएपछि कर्णाली क्षेत्रमा हवाई सेवा ठप्प भएको छ। प्राधिकरणका महानिर्देशक प्रदीप अधिकारीले निहित स्वार्थ राखेर हवाई उडानमा नयाँ नियम ल्याएपछि उनको चौतर्फी आलोचना भइरहेको छ। बुधबार सिंहदरबारस्थित मन्त्रालयमा मन्त्री किरातीलाई भेटेर कर्णालीवासीले प्राधिकरणको नयाँ नियमको कडा आलोचनासमेत गरेका थिए। पूर्वमन्त्री मोहन बानियाँले प्राधिकरणको नेतृत्वले सनकको भरमा लगाएको नयाँ नियम खारेज नगरे कडा आन्दोलन गर्ने चेतावनी दिए। सडक यातायातसमेत नपुगेको कर्णालीमा जहाज र हेलिकप्टरलाई समेत हतोत्साही गर्ने गरी नियम ल्याइएको छ। सडक नि नहुने, हवाई सेवा नि नहुने भएपछि त्यहाँका जनता भोकभोकै बस्ने ? उपचार नपाएरै मर्नुपर्ने ?, बानियाँले प्रश्न गरे। त्यस्तै माओवादी नेतृ भीमा केसी बन्जाराले प्राधिकरण नेतृत्वले कर्णालीमाथि दमन गरेको आरोप लगाइन्। जनताको हितलाई केन्द्रमा राखेर समस्याको तुरुन्त समाधान गर्ने मन्त्री किरातीलाई आग्रह गरिन्। प्राधिकरणले सडक नपुगेको दुर्गम ठाउँमा हेलिकप्टरले सामान झुन्ड्याएर गर्ने कार्गो सिलिङ फ्लाइटमा समेत रोक लगाएको छ। यसको प्रभाव विकास निर्माणमा पनि परेको कर्णालीवासीको गुनासो छ। माओवादी केन्द्र कर्णाली प्रदेशका पर्यटन विभाग प्रमुख मनराज सिम्खडाले महानिर्देशक प्रदीप अधिकारीले कर्णालीलगायत दुर्गम क्षेत्रको विकासमाथि धावा बोल्नुका साथै कर्णालीवासीको जीवनमाथि खेलवाड गरेको बताए। कर्णालीको जहाज र हेलिकप्टरमाथि लगाइएको प्रतिबन्ध तुरुन्तै फुकुवा गरियोस्, नत्र त्यसको जिम्मेवारी डीजी अधिकारीले लिनुपर्नेछ, आक्रोशित सिम्खडाले भने। प्राधिकरणले कहिलेकाहीँ हेलिकप्टरहरूले सुरक्षाकर्मीको समन्वय र निगरानीमा दुर्गम ठाउँमा उडान र रात्रि विश्राम गर्ने गरेकोमा अहिले बास बस्नका लागि एयरपोर्टमै पुग्नुपर्ने बाध्यात्मक व्यवस्था पनि गरेको छ। यसले गर्दा दुर्गमका सेवाग्राहीलाई थप आर्थिक भार परेको उनको भनाइ छ। कर्णालीवासीले आक्रोश पोख्दै गर्दा महानिर्देशक अधिकारी भने निरीह बनेका थिए। कार्यक्रममा जुम्लाकी सांसद छिरिङ लामा, प्रदेश सांसद कलबहादुर हमाल, पूर्वमन्त्रीहरू मोहन बानियाँ, छक्कबहादुर लामा, दल रावल, कर्णाली पर्यटन उद्यमी समाजका अध्यक्ष देवीकृष्ण रोकायालगायत सहभागी थिए। यो पनि पढ्नुहोस हवाई सेवा सञ्चालन नहुँदा हुम्लामा बालकको ज्यान गयो हवाइ प्रतिबन्ध हटाउन माग गर्दै एमालेद्वारा संसद अवरुद्ध प्राधिकरण जहाजमा रोक लगाउने, बिरामीले सित्तैमा ज्यान फाल्नुपर्ने हवाई उडानमा लगाइएको प्रतिबन्ध हटाउन प्रधानमन्त्रीको ध्यानाकर्षण"
आठ अंकले बढेर बन्द भयो सेयर बजार,"काठमाडौं : सेयर साताको अन्तिम कारोबार दिन बिहीबार सेयर बजार सामान्य अंकले बढेर बन्द भएको छ। आज नेप्से परिसूचक ८०१ अंकले बढेर २०३३१३ विन्दुमा पुगेको हो। आज २७१ कम्पनीको ४० लाख ९ हजार २६३ कित्ता सेयर १ अर्ब ५४ करोड १३ लाख ६७ हजार ३९८ रुपैयाँमा खरिदबिक्री भयो। बुधबार नेप्से परिसूचक २०३१ अंकले घटेर २०१५१२ विन्दुमा अडिएको थियो। सो दिन १ अर्ब ६७ करोड ९९ लाख ८० हजार ६२३ रुपैयाँमा खरिदबिक्री भएको थियो। त्यसअघि आइतबारबाहेक सोमबार,मंगलबार पनि नेप्से परिसूचक ओरालो लागेको थियो। नेप्से सामान्य अंकले बढेपनि कारोबार रकम भने बुधबारको तुलनामा घटेको छ। आज एउटा कम्पनीको मूल्य सकारात्मक सर्किट लेभलमा कारोबार भयो। सिद्धार्थ इन्भेस्टमेन्ट ग्रोथको सेयर मूल्य १० प्रतिशतले बढेको हो। यसैगरी लिवर्टी इनर्जी कम्पनीको मूल्य ९७४ प्रतिशतले बढ्दा अपर स्यांगी हाइड्रोपावरको मूल्य ६१७ प्रतिशतले बढेको हो। कारोबार रकमका आधारमा सोल्टी होटल शीर्षस्थानमा रह्यो। सो कम्पनीको १३ करोड बढी मूल्यको सेयर कारोबार भयो। आईएमई लाइफ इन्स्योरेन्सको ७ करोड र घोराही सिमेन्टको ५ करोड बढीको सेयर कारोबार भयो। कारोबारमा आएका १३ उपसमूहमध्ये १२ को मूल्य बढ्यो भने १ को मात्रै घट्यो। यसदिन १३५ कम्पनीको मूल्य ७८ को घट्यो। १२ कम्पनीको मूल्य भने स्थिर रह्यो।"

शीर्षक,विवरण
सत्तामा संकटको राजनीति,"नेकपा माओवादी केन्द्रका अध्यक्ष पुष्पकमल दाहाल तेस्रोपटक मुलुकको प्रधानमन्त्री पदमा नियुक्त भएको एक वर्ष पूरा भइसकेको छ। उनले आफ्नो सरकारले वर्षभरिमा गरेका काम, उपलब्धि, कमजोरी आदिबारे जानकारी गराउन जनतासामु झुल्किए। प्रधानमन्त्रीको हैसियतमा दाहालले मूलतः तीन तथ्य स्वीकार गरेका छन्। पहिलो, सरकार सफल नभएको कुरा स्पष्ट स्वीकारेका छन्। दोस्रो, केही राम्रो काम गरेको (उनको दृष्टिकोणमा) भएता पनि जनतामा आशा, भरोसा जगाउन नसकेको स्वीकारेका छन्। तेस्रो, यो वर्ष खास उपलब्धिमूलक काम गर्न नसकेको र अब कार्यशैली, टिम आदि बदलेर भए पनि राम्रो गर्ने प्रतिबद्धता व्यक्त गरेका छन्। यद्यपि उनी नेतृत्वको सरकार सफल बन्न नसक्नाका कारण, अप्ठ्यारा, जटिलता के के हुन् ? उनले बताउन नचाहेको वा ज्ञात नभएको के हो भन्नेबारे उनले प्रष्ट्याउने हिम्मत गरेको पाइएन। आम निर्वाचन २०७९ पश्चात् बनेको दाहाल नेतृत्वको गठबन्धन सरकार असफल बन्नुका मुख्य कारण खोतल्ने जमर्को लेखमा छ। गत वर्ष सम्पन्न संघीय संसद् प्रतिनिधिसभा सदस्यको निर्वाचनमा प्रधानमन्त्री दाहालको दल माओवादी केन्द्र कमजोर तेस्रो दलमा उपस्थित बन्यो। कांग्रेस नेतृत्वको माओवादी, माधव नेपाल समूह र केही साना दलहरू सहितको गठबन्धन निर्माण गरी चुनाव लडेका थिए। चुनावको परिणामअनुसार नेपाली कांग्रेस पहिलो, नेकपा एमाले दोस्रो र माओवादी केन्द्र तेस्रो दल बने। स्मरणीय के छ भने पहिलो कांग्रेस र दोस्रो बनेको एमालेको सिट संख्यामा खास ठूलो अन्तर छैन। तर संसद्मा तेस्रो बन्न पुगेको माओवादीको संसद्मा कमजोर उपस्थिति रह्यो। यस्तो अवस्थामा माओवादीले सरकारको नेतृत्व गर्ने महत्त्वाकांक्षा राख्नु संसदीय मान्यता, परम्परा र नैतिक हिसाबले जायज हुँदैनथ्यो। २ सय ७५ सदस्यीय प्रतिनिधिसभामा माओवादीको सांसद संख्या जम्मा ३२ छ। कांग्रेससहितको गठबन्धनबाट प्रधानमन्त्री पद प्राप्त गर्ने सम्भावना नदेखेपछि दाहाल एमाले अध्यक्ष केपी ओलीको पुरानो धोका (दाहाल र उनको दलले लगाउने गरेको आरोप) र तिक्तता बिर्संदै एमालेको शरणमा पुगे। उनै ओली, रविको राष्ट्रिय स्वतन्त्र पार्टी, राप्रपा, डा सीके राउत नेतृत्वको जनमत पार्टी आदिको सहारामा दाहाल प्रधानमन्त्री बनेका थिए। संघीय (केन्द्रीय) देखि प्रदेशसम्म माओवादी र एमालेका नयाँ गठबन्धन बमोजिमका सरकार गठन भए। सहमतिअनुसार एमालेका देवराज घिमिरे प्रतिनिधिसभाको सभामुखमा निर्वाचित भए। जब प्रधानमन्त्री दाहालले संविधानबमोजिम ३० दिनभित्र संसद्मा विश्वासको मत सिद्ध गर्नुपर्ने समय आयो, तब पुनः कांग्रेस र माओवादी एक ठाउँमा आए भने एमाले सत्ताबाट बाहिरिन बाध्य भयो। अतः कांग्रेसले राष्ट्रपति पद हात पार्यो भने हाल प्रधानमन्त्रीमा पालो कुर्दै बसेको छ। प्रदेश सरकारसमेत कांग्रेस, माओवादी, जसपाको भागबन्डामा गठन भएका छन्। यसरी गठबन्धन परिवर्तन गर्नुको बाध्यता वा खास कारण भने दाहालले अझै बताएका छैनन्। दाहालको सत्ता, शक्ति र सम्पत्तिप्रतिको अतिमोहको चपेटामा मुलुक संकट भोग्न अभिशप्त छ। सत्ता र शक्ति मोहको पराकाष्ठा ः संसदीय लोकतन्त्रमा जनताको सार्वभौमसत्ताको प्रयोग संसद्ले गर्छ। विधायकहरू नागरिक (जनता होइन) का प्रतिनिधि हुन्। विगत लामो समयदेखि नै नेपालको लोकतन्त्र र संसदीय प्रणाली दलपतिको अधिनायकत्वमा बन्धक बन्ने गरेका छन्। सधैं सत्ता र शक्तिबिना बाँच्नै नसक्ने स्वभावका जसपालगायतका मधेसवादी अर्थात् क्षेत्रीय तथा केही विशेष समुदाय प्रेरित दलको जातिवादी र भ्रष्ट चरित्र एवं व्यवहारसमेत देखिएको हो। ती दलका दलपतिहरूको एकल जातिवादी, पुरुषवादी र गैरलोकतान्त्रिक उपस्थितिसमेत मुलुकको समुन्नतिका निम्ति घातक नै हुन्। आम निर्वाचनमा कुनै दलको एकल बहुमत प्राप्त नभएपछि उनीहरू सत्ताका निम्ति आदर्श, मूल्य, मान्यता र नैतिकता बेचेरै भए पनि सत्तामा पुग्ने दाउमा लागे। दाहाललाई जसरी भए पनि सत्ता नेतृत्व किन चाहिन्छ ? तेस्रो दलको हैसियत प्राप्त भएपछि प्रधानमन्त्रीका निम्ति मरिहत्ते गरिरहनु लज्जास्पद हो। उनको यो पटकको प्रधानमन्त्री कार्यकालको सबैभन्दा चिन्ताको विषय हो, सत्तामा कसरी टिकिरहने भन्ने। एक सरकार प्रमुखको दिमागमा हरबखत सत्ता टिकाउने चिन्ता रहिरहन्छ भने देश र जनताको निम्ति काम गर्ने कुनै सम्भवना नै रहँदैन। यत्तिको कमजोर धरातलमा उभिएको दाहाल सरकार जति दिन सत्तामा रहन्छ, मुलुक र जनताको निम्ति अभिशाप नै हुन्छ। दलहरूको सत्ताभोगी, भ्रष्टाचारी, स्वार्थी र अक्षम भूमिकाका कारण निराशा ह्वात्तै बढेर गएको छ। बेरोजगारी, अभाव, आफ्नै देशमा केही गर्छु भन्ने सम्भावनाहरूको अत्येष्टि, निराशा, भविष्यको अनिश्चय आदिका कारण नागरिक देश छाडेर बाहिरिन बाध्य छन्। केवल युवा बेचेर प्राप्त हुने रेमिट्यान्सका भरमा सत्ता कति दिन टिकाउने ? पहिलो ठूलो दल नेपाली कांग्रेसले सरकारको नेतृत्व लिने हिम्मत गर्नुपर्छ। कांग्रेस नेतृत्वमा सरकार बने पनि उही पाँच पटक प्रधानमन्त्री बनेका, वृद्ध, परिक्षित र असफल सभापति शेरबहादुर देउवा बन्ने हुन्। उनी आउँदैमा नया आशा कसरी जगाउन सकिन्छ र ? सबाल उठ्ने गर्छ। प्रश्न स्वाभाविक हो नै। पहिलो कुरा नागरिकले उही देउवाको दल कांग्रेसलाई सबै भन्दा ठूलो दल बनाएका हुन्। कुनै पनि दलको एकल बहुमत प्राप्त नभएको अवस्थामा जनमतको भर्डिक्ट अनुसार पहिलो दलको नेतृत्वमा अन्य दल सहभागी भई सरकार सञ्चालन गर्नु लोकतन्त्रको मान्यता, संसदीय परम्परा र जनमतको कदर गर्नुमात्रै होइन, स्वाभाविक प्रक्रियासमेत हो। दोस्रो सत्य योभन्दा बलियो सरकार बन्दा विदेशी हस्तक्षेप, स्वार्थ, सरकारद्वारा मुलुकका लागि लिइने निर्णयहरू गर्दा सरकार बलियो गरी उभिन सक्छ। कसैले सरकार हल्लाउने धम्की दिएर आफ्नो स्वार्थ पूरा गर्ने सम्भावना हाल बढी छ। बलियो सरकार बनेको अवस्थामा त्यस्तो जोखिम न्यून रहन्छ। संविधानबमोजिमका नागरिक हक कार्यान्वयन गर्न, संसद्लाई प्रभावकारी ढंगले अगाडि बढाउन, देश र जनतामा आशा तथा भरोसा जगाउन, रोजगारीका सम्भावना पत्ता लगाउन, साना उद्योग तथा व्यवसायीको जीवनस्तर उकास्ने प्रयास गर्न दाहाल सरकार अक्षम देखियो। नेपाल बस्न लायक मुलुक बनाउन पूर्वाधार तयार पार्न, शान्ति सुरक्षा, न्याय, लोकतन्त्र, स्वतन्त्रता आदि महत्त्वपूर्ण कार्य गर्न पनि सकेन। यस्तो अवस्थामा, भावुक भएर, युवा पलायन भए भन्दै आँसु खसालेर, दिलमा छ तर सकिनँ भन्दै बिलौना गरेर हुँदैन। कार्यकारी प्रमुखको भावना, इमान्दारिता भएर मात्रै पुग्दैन, योजना, दृढता, स्वार्थरहित योग्यता हुनु आवश्यक छ।"
तीनपोखरी कप फुटबलको उपाधि एपीएफ पकलीलाई,खाँदबारी : प्रथम तीनपोखरी कप आमन्त्रित फुटबल प्रतियोगिताको उपाधि एपीएफ पकलीले हात पारेको छ। सङ्खुवासभाको खाँदबारी नगरपालिकाको खाँदबारी रंगशालामा भएको प्रतियोगितामा सित्तलपाटी फुटबल क्लबलाई २१ गोल अन्तरले पछि पार्दै एपीएफ विजयी भएको हो। उपाधि सँगै एपीएफले नगद २ लाख २२ हजार २ सय २२ रुपैयाँ र ट्रफी प्राप्त गरेको छ। उपविजेता सित्तपाटीले १ लाख ११ हजार १ सय ११ रुपैयाँमा चित्त बुझाएको छ। सेमिफाइनल लिष्ट भङ्साबारी फुटबल क्लब र इटहरी फुटबल क्लबले प्रति टिम २७ हजार ७ सय ७७ रुपैयाँ प्राप्त गरेका छन्। भङ्साबारीलाई एपीएफ र इटहरीलाई सित्तलपाटीले हराएको थियो। तीनपोखरी समाज विकास क्लबले माघे संक्रान्तीका अवसरमा फुटबल प्रतियोगिता आयोजना गरेको हो। बिहीबारबाट सुरु भएको प्रतियोगितामा १२ टिमको सहभागिता रहेको थियो।
प्रधानमन्त्री कप : त्रिभुवन आर्मी क्लबको विजयी सुरुवात,काठमाडौं : प्रधानमन्त्री कप एकदिवसीय राष्ट्रिय प्रतियोगितामा त्रिभुवन आर्मी क्लबले विजयी सुरुवात गरेको छ। टियु क्रिकेट मैदानमा सोमबार मधेश प्रदेशलाई १ सय २६ रनले पराजित गर्दै आर्मी क्लबले विजयी सुरुवात गरेको छ। जितको लागि ३ सय २१ रनको लक्ष्य पछ्याएको मधेश ४८४ ओभर खेल्दा १ सय ९४ रनमा अल आउट भयो। मधेशका लागि पवन सरार्फले सर्वाधिक ६५ रन बनाए। त्यसअघि टियु टस हारेर पहिला ब्याटिङको निम्तो पाएको आर्मीले निर्धारित ५० ओभरमा अलआउट हुँदै ३ सय २० रन बनाएको थियो। आर्मीका लागि विनोद भण्डारीले १ सय १३ रनको शतकीय इनिङ खेले। त्यस्तै कोशी प्रदेशलाई ६ विकेटले पराजित गर्दै नेपाल एपीएफ क्लब लगातार दोश्रो जित हात पारेको छ। मुलपानी क्रिकेट मैदानमा जितको लागि १ सय ३६ रनको सामान्य लक्ष्य पछ्याएको एपीएफले १९१ ओभरमा ४ विकेट गुमाउँदै पूरा गर्यो। एपीएफको जितमा कप्तान रोहित पौडेलले ८० रनको इनिङ खेले। त्यसअघि टस हारेर पहिला ब्याटिङको निम्तो पाएको कोशी ४४३ ओभरमा १ सय ३५ रनमा अल आउट भएको थियो। कोशीको लागि फिर्दोस अन्सारीले सर्वाधिक ५५ रनको योगदान दिए। एपीएफका रोहित पौडेलले ३ विकेट लिए। त्यस्तै सोमबार नै भैरहवास्थीत सिद्धार्थ रंगशालामा भएको खेलमा लुम्बिनी प्रदेशलाई ५ विकेटले हराउँदै सुदूरपश्चिम प्रदेशले विजयी सुरुवात गर्यो। जितको लागि १ सय ५९ रनको विजयी लक्ष्य पछ्याएको सुदूरले २९३ ओभरमा ५ विकेट गुमाउँदै पूरा गर्यो। त्यसअघि सिद्धार्थ रंगशाला भैरहवामा टस हारेर पहिला ब्याटिङ गरेको लुम्बिनी ४८४ ओभरमा १ सय ५८ रनमा अल आउट भएको थियो। पहिलो पटक राउण्ड रोविन लिग फम्र्याटमा सुरु प्रतियोगीतामा ७ प्रदेश र ३ विभागीय टिम सहभागी छन्। लिगको शीर्ष दुई टोलीले फाइनल खेल्नेछन्।
पेट्रोलियम पदार्थको मूल्य घट्यो,"काठमाडौं : पेट्रोलियम पदार्थको मूल्य घटेको छ। नेपाल आयल निगमले सोमबार पेट्रोल, डिजेल र मट्टितेलमा ११ रुपैयाँ मूल्य घटाएको हो। भारतीय आयल कर्पोरेसनबाट सोमबार प्राप्त नयाँ खरिद मूल्यअनुसार निगम सञ्चालक समितिले मूल्य घटाउने निर्णय गरेको हो। नयाँ मूल्य अनुसार काठमाडौंमा पेट्रोलको मूल्य प्रतिलिटर १६६ र डिजेलको मूल्य १५६ रुपैयाँ कायम भएको छ। नयाँ मूल्य राति १२ बजेदेखि लागू हुने छ।"
स्याउ बगैंचा व्यवस्थापनमा किसान,"जोमसोम : हिउँदयाम लागेसँगै हिमाली जिल्ला मुस्ताङका राताम्मे स्याउ बगैंचाहरू पात झरेर उजाड बनेका छन्। भदौदेखि कात्तिकसम्म यहाँको बगैंचाबाट स्याउ टिपिसकेपछि बगैंचाका स्याउ बोट उजाड बनेका हुन्। स्याउ मुस्ताङ जिल्लाको मुख्य फलफूल बाली हो। कृषि र पर्यटनको प्रचुर सम्भावना रहेको मुस्ताङमा यहाँका अधिकांशका किसान स्याउ खेतीमा आत्मनिर्भर छन्। स्याउ खेतीबाट मुस्ताङले बर्सेनि आधा अर्ब रुपैयाँभन्दा बढी आम्दानी गर्छ। व्यावसायिक तथा जीविकोपार्जनका रूपमा मुख्य आम्दानी स्रोतको रूपमा स्थापित मुस्ताङका किसानले झन्डै आधा शताब्दीदेखि निरन्तर स्याउ खेतीलाई पछ्याइरहेका छन्। बर्सेनि हिउँदयामको पुस र माघ महिनामा स्याउ बगैंचा व्यवस्थापन तथा काँटछाँट गर्ने र त्यसपछि आंशिक रूपमा स्याउको व्यवस्थापन गर्ने गरिन्छ। भदौदेखि कात्तिक महिनासम्म मुस्ताङका बगैंचामा लोभलाग्दो लटरम्म स्याउ फल्छन्। अन्य खेतीको तुलनामा कम झन्झटिलो मानिने स्याउ खेतीले मुस्ताङको आर्थिक स्थितिलाई माथि उकास्न महत्त्वपूर्ण योगदान दिएको छ। पछिल्लो समय कृषिअन्तर्गत स्याउ खेतीतर्फ स्थानीयको आकर्षणसमेत बढ्दै गएको छ। करोडौं रुपैयाँको स्याउ फल्ने स्याउ बगैंचामा मुस्ताङका किसान अहिले बगैंचा व्यवस्थापन गर्न तल्लीन छन्। अक्सर स्याउ बोटबाट स्याउ पोस्ट हार्भेस्ट गरिसकेको केही हप्तामै स्याउ बगैंचाहरू पात झरेर नांगो हुन्छ। स्याउको उत्पादन, संकलन तथा बजारीकरण गरिसकेपछि हिउँदयामको चिसो मौसममा स्याउ बगैंचा व्यवस्थापन सुरु हुन्छ। स्याउको भरपर्दो र समुचित ढंगले बगैंचा व्यवस्थापन गर्न सके किसानले गुणस्तरीय उत्पादन र राम्रो आम्दानी लिन सक्छन्। मुस्ताङको पाँच स्थानीय तहमा अहिले स्याउ बगैंचा व्यवस्थापन कार्य सुरु गर्न थालिएको छ। यद्यपि उपल्लो मुस्ताङमा अत्यधिक चिसोका कारण स्थानीय बेंसी झर्ने परम्पराले फागुनको १५ गतेसम्म बगैंचा व्यवस्थापन हुन्छ। पुस महिना लागेसँगै मुस्ताङका किसानले उजाडिएका स्याउ बगैंचामा गोडमेल गर्ने, सिँचाइ गर्ने, मलजल गर्ने, रोग किरा आदिको प्रकोप नियन्त्रणका लागि विषादी छर्किने र हाँगाबिगाको काँटछाँट गर्ने लगायतका काम गर्न भ्याइनभ्याइ छ। बर्सेनि मुस्ताङका किसानलाई कृषि ज्ञान केन्द्र मुस्ताङ, शीतोष्ण बागवानी विकास केन्द्र मार्फा र सम्बन्धित स्थानीय तहहरूले प्राविधिकको व्यवस्था गरी स्याउ बगैंचा व्यवस्थापन सम्बन्धित तालिम र फिल्डमै पुगेर किसानले स्याउ खेती गर्ने तरिका सिकाउने गर्छन्। यी कार्यालयबाट स्याउ बगैंचा व्यवस्थापनका लागि विषादी छर्किने र काँटछाँट गर्ने तरिका सिकाउने गर्छन्। स्याउ बोटमा पालुवा र कोपिला पलाउनुअगावै स्याउको हाँगाबिगा काँटछाँट गर्नुपर्ने हुन्छ। स्याउ बगंैचाको बोटलाई फर्मल इन्फेक्सनका कारण बोटमा कटिङको घाउ नबढोस् र प्रकोप नियन्त्रण होस् भन्ने उद्देश्यले स्याउको अनाधिकृत हाँगा काँटछाँट गर्नुपर्ने कृषि ज्ञान केन्द्र मुस्ताङका कार्यालय प्रमुख प्रकाश बस्ताकोटीले जानकारी दिए। स्याउ कटिङ गर्दा हावा र घाम स्याउको सबै हाँगा र पातसम्म सर्कुलर हुन्छ, विभिन्न स्याउमा लाग्ने रोग संक्रमणलाई प्रतिरोध गर्छ, कार्यालय प्रमुख बस्ताकोटीले भने, स्याउ बगैंचा व्यवस्थापनको मुख्य काम हाँगा काँटछाँट हो, यसले स्याउको निश्चित आकार बनाउन टेवा पुग्छ। उनले प्राविधिकको सिकाइअनुसार गरिएको स्याउ बगैंचा व्यवस्थापनले उत्पादन र गुणस्तर कायम गर्न महŒवपूर्ण योगदान पुग्ने बताए। स्याउ बगैंचा व्यवस्थापन गर्दा कृषकले स्याउ बोटमा प्रकोप नियन्त्रण गर्न बोरो पेस्ट र बोरो मिक्चर छर्किने गर्छन्। यसो गर्दा स्याउ बोटमा संक्रमण नियन्त्रण गर्छ। पुस महिना सुरु भएसँगै किसानहरू स्याउ बगैंचा व्यवस्थापनमा जुटेको घरपझोङ४ जोमसोमका किसान अजित थकालीले जानकारी दिए। स्याउ बगैंचाको व्यवस्थापनमा राम्रोसँग गर्न सके उत्पादन र गुणस्तरसमेत वृद्धि हुन्छ, स्याउको बगैंचा व्यवस्थापन गर्ने मुख्य समय पनि यही याममा गर्नुपर्छ, किसान थकालीले थपे, स्याउका लागि आवश्यक उपकरण र विषादीहरू अनुदान मिल्छ, हामीले बगैंचाको राम्रो हेरचार गर्न सके राम्रो आम्दानी लिन सक्छौं। उनले स्याउको जथाभावी हाँगाबिँगा काँटछाँट गर्दा उत्पादन र गुणस्तर दुबैमा ह्रास आउने उल्लेख गरे। बर्सेनि स्याउ बगैंचा व्यवस्थापन गर्दा यहाँका किसानले स्याउका नयाँ बिरुवा लगाउने र स्याउ बिरुवामा अन्य जातका स्याउ बिरुवालाई जोडेर ग्राफ्टिङ गर्ने गरिन्छ। यसरी स्याउ बिरुवालाई ग्राफ्टिङ गर्दा स्याउ बोटमा फरकफरक जातका स्याउ फल्छन्। अक्सर स्याउ बगैंचा व्यवस्थापनको समयमा एक पटक हिमपात भयो भने स्याउ बगैंचा सप्रिने हुन्छ। हिमपातले स्याउ बगैंचाभित्र जमिनको भित्री तहसम्म सिञ्चित गर्ने र हिउँले स्याउ बोटमा लाग्ने प्रकोप नियन्त्रण गर्नसमेत मद्दत गर्छ। स्याउ बगैंचा व्यवस्थापन गरेपछि चैत्र र वैशाख महिनामा स्याउ बोटमा फूल फुल्ने समय परागसेचन आवश्यकता पर्छ। स्याउका लागि अनुकूल हावापानी र उचित बगैंचा व्यवस्थापनको संयोजनले मात्रै स्याउको उत्पादकत्व वृद्धि र स्याउको गुणस्तर राम्रो हुन्छ। मुस्ताङमा पछिल्लो समय १४ सय ९५ हेक्टरमा स्याउ खेती विस्तार भइसकेको छ। जसमध्ये ५ सय ८५ हेक्टरमा लगाइएको स्याउले उत्पादन दिने गरेको कृषि ज्ञान केन्द्र मुस्ताङले जनाएको छ। मुस्ताङमा मुख्य गरी उन्तत जातका रेड डेलिसियस, रोयल डेलिसियस, गोल्डेन डेलिसियस र रिचारेड डेलिसियस स्याउ उत्पादन हुन्छ। यस्तै उच्च घनत्व प्रविधिमा आधारित (हाईब्रिड) जातका गाला, फुजी, किङरोट, जोनाप्रिन्स, गोल्डेन डेलिसियस र रेड डेलिसियस स्याउ उत्पादन हुने गरेको ज्ञान केन्द्र मुस्ताङको भनाइ छ। आर्थिक वर्ष २०८००८१ मा मुस्ताङमा स्याउबाट ४ हजार ९ सय ७५ टन स्याउ उत्पादन भएको थियो। यसको अघिल्लो वर्ष ५ सय ८० हेक्टरमा लगाइएको स्याउ बोटबाट ६ हजार ५ सय ९६ टन स्याउ उत्पादन भएको थियो। गत ववर्षको तुलनामा यस वर्ष स्याउको फूल फुल्ने समय चैत्रवैशाख महिनामा मौसम फेरबदलका कारण स्याउ बोटमा परागसेचन (पोलिनेसन) हुन नपाएपछि स्याउ उत्पादन १ हजार ६ सय २१ टन स्याउ कम फलेको थियो।"
कुन बैंकको कति घट्यो ब्याजदर ?,"काठमाडौं : बैंक तथा वित्तीय संस्थामा अधिक लगानीयोग्य पुँजी (तरलता) भएपछि बैंकहरूले पछिल्ला हरेक महिना निक्षेपको ब्याजदर घटाउँदै आएका छन्। माघ लागेसँगै वाणिज्य बैंकहरूको निक्षेपको ब्याजदर साबिकको भन्दा अझै औसत ०८२ प्रतिशत बिन्दुले घटेको छ। बैंकहरूले सूचना प्रकाशन गरेअनुसार बैंकहरूको माघको ब्याजदर पुस महिनाको भन्दा कम छ। विगत महिनादेखि नै ब्याजदर घट्ने क्रम जारी रहेकाले सेयर बजारमा पनि उछाल आएको नेपाल स्टक एक्सचेन्ज (नेप्से) को तथ्यांकले साबित गरेको छ। ब्याजदर घट्ने खबरले लगानीकर्ता उत्साहित भएर कारोबार गरेको देखिन्छ। नेपाल राष्ट्र बैंकले गत मंसिर २२ गते आर्थिक वर्ष २०८००८१ को मौद्रिक नीतिको पहिलो त्रैमासिक समीक्षा गर्दै बैंक दर, नीतिगत दरलाई साबिकको तुलनामा घटाएपछिका महिनामा ब्याजदर घटाउन दबाब पनि परेको हो। फलस्वरूप वाणिज्य बैंकले सार्वजनिक गरेको माघ महिनाका लागि निक्षेपको नयाँ ब्याजदर एकल अंकमा कायम भएको छ। यद्यपि गत पुसमा पनि एकल अंकमै झरेको थियो। जब कि यसअघि गत असोजमा निक्षेपको ब्याजदर दोहोरो अंकमा अर्थात् औसत १०२६ प्रतिशतसम्म थियो। यसपछिका महिनामा क्रमशः घट्दै गएको छ। बैंकहरूको माघ महिनामा घटेर व्यक्तिगत निक्षेपको अधिकतम औसत ब्याजदर ८१७ प्रतिशतमा सीमित भएको छ। जबकि पुस महिनामा औसत ब्याजदर ८९९ प्रतिशत थियो। यससँगै, बैंकहरूले संस्थापक निक्षेपको ब्याजदर पनि औसत ६१२ प्रतिशतमा कायम गरेका छन्। सबै बैंकको ब्याजदर एकल अंकमा सञ्चालनमा रहेका २० वाणिज्य बैंकहरूले माघ महिनाका लागि ब्याजदर घटाएर एकल अंकमा कायम राखेका छन्। बैंकहरूले सार्वजनिक गरेको तथ्यांकअनुसार व्यक्तिगत निक्षेपको अधिकतम ब्याजदर सबैभन्दा बढी सिटिजन्सको ९१५ प्रतिशत, एनएमबी बैंकको ९ प्रतिशर तर नेपाल इन्भेस्टमेन्ट मेगाको ८६ प्रतिशत रहेको छ। यसपछि क्रमशः नेपाल एसबीआईको ८२५, हिमालयन ८१५, सानिमा ८१५ र कुमारी ८११ प्रतिशत ब्याजदर निर्धारण गरिएको छ। यसपछि ग्लोबल आईएमई, नबिल, प्राइम र सिद्धार्थ बैंकको ८१ प्रतिशत रहेको छ। यसबाहेक राष्ट्रिय वाणिज्य र स्ट्यान्डर्ड चार्टर्डको ८०७ प्रतिशत छ। एनआईसी एसिया र प्रभु बैंकको ८०६ प्रतिशत कायम गरिएको छ। यसबाहेक एभरेस्ट, लक्ष्मी सनराइज, माछापुच्छ्रे र नेपाल बैंकको ८ प्रतिशत कायम गरिएको छ। वाणिज्य बैंकमध्ये सबैभन्दा कम निक्षेपको ब्याजदर कृषि विकास बैंकको ७२६ प्रतिशतमात्रै निर्धारण गरिएको छ। संस्थापक निक्षेप औसत ६१२ वाणिज्य बैंकहरूले माघ महिनाका लागि संस्थालाई दिने मुद्दती निक्षेपको अधिकतम ब्याजदर औसत ६१२ प्रतिशत कायम गरेका छन्। जसमा सबैभन्दा बढी भने एनएमबी बैंकले अधिकतम ७ प्रतिशत तोकेको छ। यसपछि ७ प्रतिशतभन्दा कम र ६ प्रतिशत माथि ब्याज निर्धारण गर्ने बैंकमा क्रमशः सिटिजन्स, नेपाल इन्भेस्टमेन्ट मेगा, नेपाल एसबीआई, हिमालयन, सानिमा, कुमारी, ग्लोबल आईएमई, नबिल, प्राइम, सिद्धार्थ, राष्ट्रिय वाणिज्य, एनआईसी एसिया र प्रभु बेंक रहेका छन्। यसबाहेकका एभरेस्ट, लक्ष्मी सनराइज, माछापुच्छ्रे र नेपाल बैंकले ६ प्रतिशत संस्थागत निक्षेपको ब्याजदर तोकेका छन्। यसबाहेक सबैभन्दा कम ब्याज तोक्नेमा कृषि विकास बैंकले ५७६ प्रतिशत र स्ट्यान्डर्ड चार्टर्ड बेंकले ५२५ प्रतिशत निर्धारण गरेका छन्। ब्याजदर निर्धारणको नीतिगत व्यवस्था बैंकहरूले ब्याजदर घटाउने भन्दैमा ह्वारह्वार्ती घटाउन वा बढाउन मिल्दैन। यसका लागि राष्ट्र बैंकले तोकेको परिधिभित्र रहनुपर्ने हुन्छ। केन्द्रीय बैंकका अनुसार ब्याजदर घटाउँदा पनि अघिल्लो महिनाको औसतमा बढीमा १० प्रतिशतले मात्र परिवर्तन गर्न पाइन्छ। उदाहरणका लागि यदि ब्याजदर घटाउने भएमा अधिकतम औसत ८५ प्रतिशतमा १० प्रतिशत कम गरी कायम हुने ७६५ प्रतिशतसम्म मात्र वाणिज्य बैंकले अधिकतम ब्याजदर निर्धारण गर्न सक्नेछन्। यसैगरी यदि अघिल्लो महिना न्यूनतम ब्याजदरको औसत ५५ प्रतिशत भएमा बढीमा १० प्रतिशतले मात्र कम गरी कायम हुने ४९५ प्रतिशतसम्म मात्र वाणिज्य बैंकले न्यूनतम ब्याजदर निर्धारण गर्न सक्नेछन्। बैंकमा लगानीयोग्य पुँजी पर्याप्त छ। बैंकहरूलाई कर्जा निक्षेपको अनुपात (सीडी रेसियो) ९० प्रतिशत अधिकतम तोकिएको छ। तर बैंकहरूको सीडी रेसियो ८०१० प्रतिशत रहेकोले कुसन ९९० प्रतिशत छ। बैंकहरूले १ सय रुपैयाँ लिँदा ९० रुपैयाँसम्म लगानी गर्न पाउँछन्। तर बैंकसँग यतिबेला अतिरिक्त पैसा छ। दिनप्रतिदिन निक्षेप बढेको छ तर कर्जाको माग कम भएको र त्रैमासको अन्तिम महिना बैंकहरूले खासै थप नयाँ कर्जा पनि दिन चाहँदैनन्। यस अवधिमा सकभर साँवा तथा ब्याज, किस्ता उठाउनमा अर्थात् रिकभरीमै व्यस्त हुने भएकाले पनि नयाँ कर्जा प्रवाह हुन नसकेको बैंकरहरू बताउँछन्। यसै क्रममा नेपाल बैंकर्स संघका अध्यक्ष सुनील केसीका अनुसार बैंकमा तरलता अधिक छ। सुरुमा सबैले ब्याजदर महँगो भएकाले कर्जा गएन भने तर पछिल्ला महिनामा कर्जाको ब्याजदर पनि क्रमशः घटिरहेको छ तर कर्जाको माग खासै नभएको उनको भनाइ छ। वास्तवमा पैसाको फ्लो तल्लो तहसम्म नपुगेकाले पनि बजार केही प्रभावित भएको उनको अनुमान छ। यसैले सरकारले विकास खर्चमा बढी जोड दिनसमेत उनले सुझाए। घटेको ब्याजदरले लगानीकर्तामा उत्साह महिनैपिच्छे निक्षेपको ब्याजदर घट्दा कर्जाको ब्याजदर पनि घट्ने भएपछि ऋणीहरूलाई सहज हुने भएको छ। अझै आधार दर पनि एकल अंकमा आइसकेको छ। साथै, बैंकले निक्षेप र कर्जाको ब्याजदर अन्तर (स्प्रेड दर) पनि ४ प्रतिशतभन्दा बढी गर्न नपाइने कार्यान्वयनमा आएको छ। यी सबै कारणले अब कर्जाको ब्याजदर घट्ने एनएमबी बैंकका प्रमुख कार्यकारी अधिकृत (सीईओ) समेत रहेका केसी बताउँछन्। बैंकमा पैसा बचतमा राख्ने निक्षेपकर्ताका लागि यो खुसीको खबर नहोला तर बैंकबाट कर्जा लिनेका लागि यो खुसीको खबर हो। निक्षेपको ब्याजदर घटिरहँदा लागत पनि कम हुन्छ। यसले अन्ततः कर्जाको ब्याजदर घटाउन मद्दत गर्छ। कात्तिक, मंसिर र पुस यी ३ महिनाको औसत सबै गणना गर्दा अब आधार दर पनि घट्छ। उक्त तीन महिनामा घटेको ब्याजदर पुस मसान्तको दोस्रा त्रैमासिक वित्तीय विवरणको आधार दरमा देखिन्छ। यसपछि ऋणको घटेको ब्याजदरअनुसार कर्जा प्रवाह हुन्छ। यसैकारणले सेयर बजारमा उत्साह छाएको अनुमान गर्न सकिन्छ। सेयर धितो राखेर मार्जिन प्रकृतिको कर्जामा घटेको ब्याजदरले प्रोत्साहन मिल्नेछ।"
"बजेट अर्धवार्षिक समीक्षा : सरकारको आम्दानीभन्दा खर्च बढी, ४८ अर्ब ४६ करोड ५७ लाख घाटा","काठमाडौं : आर्थिक वर्ष २०८०८१ को अर्धवार्षिक समीक्षा अवधिमा सरकारको आम्दानीभन्दा खर्च बढी भएको देखिएको छ । पुस मसान्तसम्ममा मुलुकले रु ४८ अर्ब ४६ करोड ५७ लाख बराबर बजेट घाटा व्यहोरेको छ । महालेखा नियन्त्रक कार्यालयको तथ्याङ्कअनुसार बजेटको अर्धवार्षिक समीक्षा अवधिमा वार्षिक लक्ष्यको ३५ दशमलब १९ प्रतिशत आम्दानी र ३२ दशमलब ३५ प्रतिशत खर्च भएको छ । चालु आवका लागि सरकारले कूल रु १४ खर्ब ७२ अर्ब ४८ करोड ४७ लाख बराबर राजश्व उठाउने लक्ष्य लिएको छ । कार्यालयको तथ्याङ्कअनुसार पुस मसान्तसम्ममा रु पाँच खर्ब १८ अर्ब १५ करोड ५६ लाख बराबर राजश्व असुली भएको छ । यो वार्षिक लक्ष्यको ३५ दशमलव १९ प्रतिशत बराबर हो । छ महिनामा कर राजश्वतर्फ ३३ दशमलव ९८ प्रतिशत अर्थात् रु चार खर्ब ४३ अर्ब ५५ करोड २० लाख उठेको छ । गैरकरतर्फ वार्षिक लक्ष्यको ४५ दशमलव २३ प्रतिशत अर्थात् रु ५२ अर्ब ९४ करोड ७८ लाख बराबर असुली भएको छ । चालु आवका लागि कूल रु ४९ अर्ब ९४ करोड ३० लाख बराबर वैदेशिक अनुदान लिने लक्ष्य राखिएकामा हालसम्म पाँच दशमलव ५२ प्रतिशत अर्थात् दुई अर्ब ७५ करोड ८० लाख रुपैयाँ बराबर वैदेशिक अनुदान लिइएको छ । चालु आवका लागि कूल रु १७ खर्ब ५१ अर्ब ३१ करोड २१ लाख बराबरको वार्षिक बजेट रहेकामा पुस मसान्तसम्ममा रु पाँच खर्ब ६६ अर्ब ६२ करोड १३ लाख खर्च भएको छ । यो वार्षिक लक्ष्यको ३२ दशमलव ३५ प्रतिशत बराबर हो । चालुगत शीर्षकमा कूल रु ११ खर्ब ४१ अर्ब ७८ करोड ४१ लाख बराबर बजेट छुट्याइएकामा ३८ दशमलव ३१ प्रतिशत अर्थात् रु चार खर्ब ३७ अर्ब ३८ करोड १२ लाख खर्च भएको छ । चालु शीर्षकमा हालसम्म भएको खर्च वार्षिक लक्ष्यको ३८ दशमलव ३१ प्रतिशत हो । त्यसैगरी, पुँजीगत खर्च शीर्षकमा रु तीन खर्ब दुई अर्ब सात करोड ४४ लाख बराबर छुट्याइएकामा १६ दशमलव तीन प्रतिशत अर्थात् रु ४९ अर्ब २३ करोड ५८ लाख बराबर खर्च भएको छ । वित्तीय व्यवस्थामा रु तीन खर्ब सात अर्ब ४५ करोड ३६ लाख बराबर बजेट विनियोजन भएकामा २६ दशमलव दुई प्रतिशत अर्थात् रु ८० अर्ब ४३ लाख बराबर खर्च भएको छ । रासस"
"माई मेलामा ठेकेदारले मच्चाए लुट, तोकेकोभन्दा बढी पार्किङ शुल्क उठाए","झापा : झापाको माई मेलामा हरेक वर्ष पार्किङ शुल्क असुल्ने मै विवाद हुन्छ। धार्मिक मेलाको नाममा ठेकेदारले सवारीसाधनबाट मनपरी पार्किङ शुल्क असुल्दा कनकाई नगरपालिकाले रकम नै तोकेर सूचना आव्हान गर्ने कार्यको सुरुवात गरेको हो। नगरपालिकाले यस वर्ष पनि सूचना निकाल्दा कुन सवारीसाधनबाट कति रकम असुल्ने भनी रकम नै तोकेर सूचना निकालेको थियो। तर, मेला ठेकेदारले यस वर्ष पनि नगरपालिकाको नियमको धज्जी उडाउँदै आफूखुसी रकम असुलेको पाइएको छ। नगरपालिकाले न्यूनतम १० लाख रुपैयाँ तोकेर पुस ६ गते प्रथम पटक माई मेला सञ्चालनको शिलबन्दी दरभाउ पत्र सम्बन्धी सूचना निकालेको थियो। प्रथम पटकमा ठेक्का नलागेपछि नगरपालिकाले पुस २३ गते पुनः दोस्रो पटक सूचना निकालेको थियो। त्यस सूचनामा सवारीसाधनबाट असुल्ने पार्किङ शुल्कको दररेट कायम गरिएको थियो। जसमा साइकल २० रुपैयाँ, मोटरसाइकल ५० रुपैयाँ, कार, जिप, भ्यान लगायत साना सवारीलाई १०० रुपैयाँ र ठूला सवारीसाधन बस, ट्रक बापत २०० रुपैयाँ लिने गरी दररेट सूचना उल्लेख छ। तर मेला ठेकेदारले कनकाई धार्मिक रमाइलो माई मेला २०८० उल्लेख गरिएको रसिदमा एक सयदेखि तीन सय रुपैयाँसम्म रकम असुलेको परेको छ। स्कुटर तथा मोटरसाइकल बापत रसिद नम्बर २७१२ बाट १०० रुपैयाँ र रसिद नम्बर १२२० बाट कार, भ्यान जिप लगायत साना सवारीको ३०० रुपैयाँ लिएको रसिद फेला परेको छ। मोटरसाइकलमा तोकिएको भन्दा ५० र साना सवारीमा १०० रुपैयाँ बढी शुल्क मेला ठेकेदारले उठाएको रहेछ। सूचनाको ८ नम्बर बुँदा प्रस्ट भनिएको छ कि नगरपालिकाको उपलब्ध गराएको दररेटको अधीनमा रही रकम असुल गर्नु पर्नेछ। ठेकेदारले तोकेको भन्दा फरक रकम लिएको रसिद भेट्टाएपछि अहिले पार्किङ शुल्क बारे चौतर्फी आलोचना भइरहेको छ। स्थानीय रोशन प्रसाईँले फेसबुकमा लेखेका छन्, लुट्ने नि सीमा हुन्छ नि, सिँधै डबल। त्यो फाल्टु ५० चाहिँ कुन कोषमा जाने हो कोनि ? स्थानीय सरकार के भन्छ को नि ? यो त एउटा स्थानीयले पोखेको आक्रोशको नमुना हो। पार्किङ शुल्कको नाममा ठेकेदारले लुट मच्चाउँदा समेत स्थानीय सरकार मौन देखिएको मेलामा गएका भक्तजनहरुको गुनासो छ। नगरपालिकाले १० लाख रुपैयाँमा नघट्ने गरी सूचना प्रकाशित गरेपनि भ्याटसहित अनुमानित २४ लाख रुपैयाँमा छाया भरत कन्स्ट्रक्सन प्रालिले मेलाको ठेक्का लिएको कनकाई नगरपालिका प्रमुख प्रशासकीय अधिकृत लक्ष्मीप्रसाद खरेलले जानकारी दिए। पालिकाले तोकिएको दररेटभन्दा बढी रकम लिएमा कम्पनीलाई कारबाही गरिने उनले बताए। कारबाही गर्ने विभाग फरक भएकोले कस्तो कारबाही हुन्छ भन्ने विषयमा ज्ञान नभएको उनको भनाई छ। त्यस्तै झापाका प्रमुख जिल्ला अधिकारी बन्धुप्रसाद बास्तोलाले मेलामा बढी रकम असुलेको बारेमा नगरपालिकासँग जानकारी लिने बताए। नगरपालिकाले तोकिएको दररेटभन्दा बढी रकम लिनु गलत हो, उनले भने। माघे सङ्क्रान्तिका दिन पूर्वको प्रसिद्ध धार्मिकस्थल कनकाई नदी किनारमा हरेक वर्ष माई मेला लाग्छ। यस वर्षपनि मेलामा भक्तजनहरूको घुइँचो लागेको थियो। सोमबार बिहानैदेखि कनकाई नदी किनारमा पूजापाठ गर्ने भक्तजनहरूको भीड लागेको थियो। मकर सङ्क्रान्तिका दिन सूर्य उत्तरायण भएका बेला गरिने स्नान, दान, जपतप, तीर्थ, व्रतलाई उत्तम मानिएको छ। त्यसैले कनकाई नदीमा नुहाएर पूजा अर्चना गरे चिताएको मनकामना पूरा हुने धार्मिक विश्वास रहेको छ। माई मेलामा झापासहित मोरङ, सुनसरी, धनकुटा, इलाम, पाँचथर, ताप्लेजुङ लगायत छिमेकी राष्ट्र भारतबाट पनि भक्तजनहरू आएको जनाइएको छ।"
सुकुम्बासीको जग्गामा हुकुम्बासीको पुर्जा,"(भंगहा) महोत्तरी : महोत्तरीको भंगहा नगरपालिका४ मा एउटा बस्ती छ। जसको नाम हो, थारुटोल बनरा। जहाँ १२ सय गरिब तथा दलित बस्छन्। त्यहाँ बसेको कम्तिमा पाँच पुस्ता भयो। तर, २५ वर्षअघि सुकुम्बासी समस्या समाधान आयोगका पदाधिकारीले चलखेल गरेर पूरा बस्ती नै भूमाफियाका नाममा पारिदिए। ती गरिबले खनजोत गरेको करिब ४५ बिघा अर्कैका नाममा पुर्याइदिए। बसोबास गरेको जग्गाको लालपुर्जा पाउन भूमिहीन सुकुम्बासीहरू २५ वर्षदेखि आन्दोलन गर्दै आएका छन्। तर, मागको सम्बोधन भएको छैन। जो पलपल मरेर बाँचिरहेका छन् खरपत्तारले छाएको फुसको छाप्रो। भन्नलाई दुई कोठाको घर। तर, कति खेर लड्छ ? त्यसको छैन भर। एउटा कोठाको छानो लडिसकेको। अर्को खस्नलाई तयार छ। त्यही छाप्रोमा जीवन काट्छन् ४० वर्षीय भरत मुसहरको पाँचजनाको परिवार। पुस्तौनी गरिबको जंजिरमा बाँधिएका छन् भरत मुसहरको परिवार। २५ वर्षदेखि थातथलो गुमेको चिन्ताले उनलाई चिथोरिरहेको छ। भरत भन्छन्, हाम्रो यहाँ पुस्तौंदेखिको बसोबास छ। सुकुम्बासी हामी छौं। हाम्रो जग्गाको अर्कैले लालपुर्जा बनाइसकेको छ। उठीबासको चिन्ता बस्तीका ५५ वर्षीय जागेश्वर सरदार उठीबासको चिन्ताले पिरोलिएका छन्। १ कठ्ठा जग्गा छ। जहाँ उनको पुख्र्यौली बास छ। टायलले छाएको घर छ। तर, त्यो जग्गाको लालपुर्जा अरुले कसरी आफ्नो नाममा बनायो ? उनी छक्क पर्छन्। पुस्तौंदेखि बस्दै आएकाले लालपुर्जा पाएकाहरूलाई थारुटोल बनराबासीले चिन्दैनन्। जागेश्वर भन्छन्, अब हामी के भनौं ? कसलाई भनौं ? कहाँ जाउँ ? कसैले हाम्रो कुरो सुन्दैन। उठीबासको चिन्ताले बस्तीका ४० वर्षीय श्याम सरदारको निद्र्रा हराएको छ। जीवनमा उनले कहिले सोचेका थिएनन् कि आफूबसेको जग्गाको अरुका नाममा लालपुर्जा बन्छ भनेर। तर, उनले नसोचेकै भयो। उनी भन्छन्, मेरो घर त मेरो आफ्नै जमिनमा छ। तर, हामी बसेको जमिन अरूले आफ्नो नाममा गराइसकेको छ। दशकौं अघि बस्तीका जीतन राम चमारका पुर्खाले थारुटोल बनरामा जंगल फडानी गरेर बसोबास गरे। तर, अहिले त्यो ६ कठ्ठा जग्गाको लालपुर्जा अरूको नाममा परेको छ। हामी जमानादेखि बसिरहेका छौं, घर देखाउँदै उनी भन्छन्, अनि लालपुर्जा अरूको नाममा कसरी बन्छ ? बस्तीका अर्का बासिन्दा रामधारी सिंह बेचैन छन्। उनको पीडा दर्दनाक छ। थारुटोल बनरामा बसेको बर्सौं भयो। एक बिघा जग्गा छ, ऐलानी। जहाँ तीनवटा घर छन्। खेतबारी छन्। तर, जग्गाको स्वामित्व अर्कैको नाममा छ। रामधारीका छिमेकी गौरीशंकर सिंह ७३ वर्षका भए। थारुटोलमा उनी बसेको दशकौं भयो। भोगचलन गर्दै आएको १० कठ्ठा जग्गाको स्वामित्व पाएका छैनन्। उनको परिवार बसेको जग्गा पनि अरूले नै पास गराएका छन्। दलालहरू गाउँमा आउँछन्। जग्गा हाम्रो भयो। उठ भन्छन्। हामी भन्छौं, तेरो खेत कसरी भयो ? हामी त। पुर्खौंदेखि बसेका छौं, उनी सुनाउँछन्, एकपटक त बैंकको हाकिम पनि आए हाम्रो जग्गा हेर्न। लालपुर्जा हुनेहरूले बैंकमा राखेर कर्जा खान खोजिरहेका छन्। अभियन्ताको आपत्ति हकभोग नरहेको बाहिरका व्यक्तिहरूको नाममा जग्गाको लालपुर्जा वितरण गरिएको पीडितहरूका पक्षमा अभियान चलाइरहेका संघर्ष दाहाल सुनाउँछन्। हेपिएका र सताइएका सुकुम्बासीले काठमाडौं आएर न्याय नपाए पनि टाठाबाठाले गिज्याइरहेका छन्, उनी भन्छन्, जनप्रतिनिधिहरू सबका सब मै चुप तैं चुपको नाटक मञ्चनमा छन्। सबै जानकार छन् तर समाधान छैन महोत्तरीका सहायक प्रमुख जिल्ला अधिकारी उपेन्द्र न्यौपाने थारुटोल बनरामा सुकुम्बासीको नाममा गैरसुकुम्बासीहरूले लालपुर्जा बनाएको प्रशासनमा उजुरी परेकोे बताउँछन्। उनी भन्छन्, जग्गा जोत्ने र बस्नेहरूको नाममा लालपुर्जा नबनेर अर्कै व्यक्तिको नाममा जग्गाहरू दर्ता भएको उजुरी आएको छ। भंगहा नगरपालिका४ का अध्यक्ष गणेश महतो सुकुम्बासी आयोगबाट सुकुम्बासीहरूले भोगचलन गर्दै आएको हिनामिना भएको पुष्टि भएको बताउँछन्। कुनकुन व्यक्तिको नाममा जग्गा पास भएको छ। आयोगलाई थाहा होला। २०५४ सालमा थारुटोल बनराको कित्ताकाट गरेर यहाँको जग्गाको लालपुर्जा वितरण गरिएको थियो, वडाध्यक्ष महतो भन्छन्, यहाँ बसोबास गर्नेहरूको नाममा जग्गा भएन। अरूको नाममा कसरी जग्गा पास भयो। सुन्दै अच्चमित छु। सरकारबाट त्यसको खोजी हुनै पर्छ। कसले खाए सुकुम्बासीको जग्गा ? सुकुम्बासी आयोगका तत्कालीन अध्यक्ष विश्वनाथ लाल कर्णले प्रक्रिया पुर्याएर जग्गा बाँडिएको दावी गरे। उनका अनुसार, आयोगको बोर्डमा तत्कालीन सीडीयो, मालपोत, नापी, भूमिसुधारका, वन, भौतिक अवासको प्रतिनिधिसहितको बोर्डले जग्गा वितरण गरेको थियो। स्थानीय नेताहरूले पनि सुकुम्बासीको नाममा सरकारी जग्गाको लालपुर्जा बनाएको उनले खुलासा गरे। तर, ककसले लालपुर्जा बनाए ? बताउँन चाहेनन्। भंगहा नगरपालिका मेयर सञ्जीवकुमार साहले पनि सुकुम्बासीका नाममा गैरसुकुम्बासीले जग्गा लिएको पाइएको बताए। वितरण भएको लालपूर्जा खारेज गर्ने अधिकार हामीसँग छैन, मेयर साह भन्छन्, जग्गाको विषय हाम्रोे कार्यक्षेत्रभन्दा बाहिरको हो। जग्गा हिनमिनाको विषयमा सरकारले आयोग गठन गर्नुपर्छ। हामी त्यसलाई सघाउँछौं। आश्वासन पाए, तर केही भएन पीडितहरू ऋण खोजेर भदौमा काठमाडौं आए। उपप्रधान तथा गृहमन्त्री नारायणकाजी श्रेष्ठलाई भेटे। बिन्ति बिसाए। समस्या समाधानका लागि गृहमन्त्रीले एक साताभित्र छानबिन टोली गठन गर्ने आश्वासन दिए। उनीहरू घर फर्किए। ५ महिना भयो, त्यो पूरा भएन। स्थानीय वीरबहादुर सिंह छक्किएको बताउँदै फेरि काठमाडौं जाने बताउँछन्। कसको नाममा कति जग्गा सारियो ? गौरी शंकर, वीरगञ्ज, १५ कठ्ठा शेष नारायण झा, महोत्तरी, एकडारा, १ बिघा शत्रुधनप्रसाद कायस्थ, रघुनाथपुर, महोत्तरी, १ बिघा दीपेन्द्रप्रसाद साह, पिगौना, १० कठ्ठा भिखारी मण्डल, १५ कठ्ठा जितेन्द्र ठाकुर, बथनाहा १५ कठ्ठा रितादेवी कायस्थ, १५ कठ्ठा कामेश्वर चौधरी, भंगहा १० कठ्ठा हरिप्रसाद श्रेष्ठ, भोजपुर, टक्सार १ बिघा"
२४ करोड कित्ता आईपीओ जारी गर्दै प्राधिकरण,"काठमाडौं : नेपाल विद्युत् प्राधिकरणले ६० अर्ब रुपैयाँ बराबरको साधारण सेयर (आईपीओ) बिक्री गर्ने भएको छ। प्राधिकरणले संस्थाको वित्तीय पुनर्संरचना गरी नेपाल विद्युत् प्राधिकरण ऐन, २०४१ बमोजिम संस्थाको सेयर सर्वसाधारणमा बिक्री गर्ने भएको हो। सेयर बिक्रीका लागि अर्थ मन्त्रालयले सहमति प्रदान गरिसकेको छ। अर्थको सहमतिपछि ऊर्जा जलस्रोत तथा सिँचाइ मन्त्रालयले आवश्यक प्रस्ताव मन्त्रिपरिषद्मा पेस गर्ने तयारी गरेको छ। प्राधिकरण सञ्चालक समितिको गत मंसिर २५ गते बसेको बैठकले आवश्यक निर्णय गरेको छ। सञ्चालक समितिले अर्थ मन्त्रालयबाट अधिकृत पुँजी ३ खर्ब रुपैयाँ कायम गर्न सहमति भएकाले ऊर्जा मन्त्रालयमार्फत मन्त्रिपरिषद्समक्ष स्वीकृतिका लागि अनुरोध गर्ने निर्णय गरेको छ। प्राधिकरणले अधिकृत पुँजीको १० प्रतिशतसम्म सर्वसाधारणलाई सेयर जारी गर्न ऊर्जा मन्त्रालयमार्फत मन्त्रिपरिषद्मा स्वीकृतिका लागि अनुरोध गर्ने निर्णय गरेकामा सो निर्णय यही पुस १९ गते प्राधिकरणका कार्यकारी निर्देशक कुलमान घिसिङले ऊर्जा मन्त्रालयमा पेस गरिसकेका छन्। सार्वजनिक संस्थालाई थप सबल बनाउने उद्देश्यका साथ प्राधिकरणको आईपीओ जारी गर्न लागिएको हो। सरकारले संस्थालाई आम नागरिकको बनाउने उद्देश्यका साथ यस्तो तयारी गरेको हो। शक्तिबहादुर बस्नेत, ऊर्जा जलस्रोत तथा सिँचाइमन्त्री प्राधिकरण ऐन २०४१ को दफा (५) मा सर्वसाधारणलाई सेयर जारी गर्न सकिने व्यवस्था रहेको छ। सोहीअनुसार प्राधिकरणको सेयर जारी गर्ने प्रस्ताव गरिएको हो। अधिकृत पुँजी ३ खर्ब पुयाउने गरी अर्थ मन्त्रालयबाट सहमति प्राप्त भएकाले उक्त पुँजीको १० प्रतिशत सेयर सर्वसाधारणलाई जारी गर्ने स्वीकृतिका लागि कार्यकारी निर्देशक घिसिङले सञ्चालक समितिसमक्ष प्रस्ताव गरेका थिए। विद्युत् उत्पादन, प्रसारण र वितरणलाई सक्षम, भरपर्दो र सर्वसुलभ गरी विद्युत् आपूर्तिको समुचित व्यवस्था गर्न सरकारको पूर्ण स्वामित्वमा प्राधिकरण स्थापना गरिएको हो। प्राधिकरणले देशभित्र विद्युत् उत्पादन, प्रसारण र वितरणका अतिरिक्त आन्तरिक तथा सीमापार विद्युत् व्यापार पनि गरिरहेको छ। प्राधिकरणले स्वदेशी तथा विदेशी लगानीकर्ताहरूले निर्माण गर्ने जलविद्युत् आयोजनाहरूसँग दीर्घकालीन विद्युत् खरिद सम्झौता (पीपीए) गरिहेको छ। क्रेडिट रेटिङको नतिजाले त्यस्ता आयोजनाको रकम भुक्तानी गर्न प्राधिकरणसँग उच्चस्तरको वित्तीय क्षमता रहेकाले लगानी जोखिम नरहेको दखिन्छ। आईपीओ जारी गर्ने कारणः विद्युत् उत्पादनतर्फका आयोजनाहरू निर्माण र विद्युत् आपूर्तिलाई थप भरपर्दो, गुणस्तरीय तथा सुरक्षित बनाउन प्रणाली सुधार तथा विस्तार गर्न। सार्वजनिक निकायमध्ये प्राधिकरणले डबल ए प्लस क्रेटिड रेटिङ पाएकाले संस्थामा वित्तीय दायित्व बहन गर्न सक्ने उच्च तहको सुरक्षित क्षमता देखिएको छ। क्रेडिट रेटिङबाट संस्थाको वित्तीय स्वास्थ्य राम्रो देखिएको छ। ऋण तिर्न सक्ने क्षमता देखिएको छ। आन्तरिक माग धान्न हिउँदका केही महिनामा हुने विद्युत् आयात प्रतिस्थापन छिट्टै हुँदै छ । कुलमान घिसिङ, कार्यकारी निर्देशक, नेविप्रा"
विश्वका घुम्नै पर्ने एक नम्बरमा काठमाडौं,"काठमाडौं : विश्व पर्यटकका लागि घुम्नै पर्ने गन्तव्यको पहिलो स्थानमा परेको छ काठमाडौं। ट्रिप एडभाइजरले उत्कृष्ट प्राकृतिक गन्तव्य को पहिलो नम्बरमा हालै काठमाडौंलाई घोषणा गरेको हो। ट्रिप एडभाइजर विश्वको सबैभन्दा ठूलो ट्राभल गाइडेन्स प्लेटफर्म हो। जहाँ १ अर्बभन्दा बढी समीक्षक र ८० लाखभन्दा बढी व्यवसायीहरूको सुझाव संकलन हुन्छ। ट्रिप एड्भाइजरको साइट प्रयोग गरी विश्वका पर्यटकले कहाँ जाने, कहाँ बस्ने, के गर्ने, कहाँ खाने भनेर पत्ता लगाउने गर्छन्। यसले विश्वका पर्यटकलाई घुम्न जान मार्गदर्शनको काम पनि गर्छ। एडभाइजरले सन् २०२४ का लागि सात वर्गमा उत्कृष्ट गन्तव्य घोषणा गरेको छ। जसमा खाना गन्तव्य, उत्कृष्ट गन्तव्य, प्राकृतिक गन्तव्य, ट्रेन्डिङ गन्तव्य, संस्कृतिक गन्तव्य, हनिमुन गन्तव्य र दिगो गन्तव्य छन्। उत्कृष्ट गन्तव्यमा पनि नेपाल २४ नम्बरमा परेको छ। न्युयोर्क टाइम्सको २०२४ मा घुम्नै पर्ने सूचीमा नेपालको मुस्ताङ पनि परेको छ। अन्तर्राष्ट्रिय जगतबाट नै सन् २०२४ मा घुम्नै पर्ने सूचीमा नेपालका गन्तव्य सूचीकृत हुनु पर्यटन क्षेत्रका लागि सुखद र महत्वपूर्ण भएको सरोकारवालाहरूको भनाइ छ। विश्वमा यात्रा सहजीकरणका लागि अब्बल मानिएको ट्राभल गाइडेन्स प्लेटफर्म ट्रिप एडभाइजर ले घुम्नै पर्ने प्राकृतिक गन्तव्यमा पहिलो नम्बरमा काठमाडौंलाई राखेको हो। प्राकृतिक गन्तव्य मनपराउने पर्यटकहरूका लागि काठमाडौं उत्कृष्ट गन्तव्य हुने एडभाइजरको सुझाव छ। कोभिड महामारीपछि नेपालको पर्यटन क्षेत्र सुधारिँदै गएको अवस्थामा उत्कृष्ट गन्तव्यमा पर्नु सुखद भएको नेपाल पर्यटन बोर्डका निर्देशक एवं प्रवक्ता मणिराज लामिछाने बताउँछन्। विश्वमा लाखौंले हेर्ने र सुझाव लिने गरेको यस एडभाइजरको उत्कृष्ट गन्तव्यमा पर्दा विश्वमा नेपालको प्रचार भएको उनले बताए। ट्रिप एडभाइजरले सन् २०२४ का लागि अन्तर्राष्ट्रिय जगतबाट परिचय पाउनु र सूचीकृत हुनु सकारात्मक भएको पर्यटन व्यवसायीहरूले बताएका छन्। होटल संघ नेपाल (हान)का अध्यक्ष विनायक शाहले एडभाइजरले गरेको प्रचारले मुलुकमा पर्यटक भित्र्याउन फाइदा पुग्ने बताए। मुलुकमा धेरैभन्दा धेरै पर्यटक आउन इच्छुक भइरहेका बेला एडभाइजरको घोषणाले थप टेवा दिने उनको भनाइ छ। विश्वमा नेपाल प्राकृतिक गन्तव्यकै रूपमा चिनिने भएकाले यसले केही मद्दत अवश्य नै गर्ने नेपाल एसोसिएसन अफ टुर एन्ड ट्राभल एजेन्ट्स(नाटा)का अध्यक्ष रमेश थापा बताउँछन्। नेपालको पर्यटनमा अहिलेसम्म भएको प्रगति भनेको नै प्राकृतिक रूपमा नै आकर्षण हुनु नै हो, उनले भने। सन् २०२३ मा नेपालमा आउने पर्यटकको संख्या १० लाख नाघेको छ। सरकारले बजेटमार्फत सन् २०२३ मा १० लाख पर्यटक भिœयाउने लक्ष्य लिएको थियो। सन् २०२४ मा अहिलेको दोब्बर पर्यटक नेपाल भिœयाउने सरकारले उद्घोष गरेको छ। सन् २०२४ को सरकारी लक्ष्य हासिल गर्न यस्ता अन्तर्राष्ट्रिय प्रचारप्रसारले मद्दत मिल्ने बोर्डका निर्देशक लामिछाने बताउँछन्। यसले बढीभन्दा बढी पर्यटक नेपाल आउने माहोल बन्ने उनको बुझाइ छ। यति हुँदाहुँदै पनि पर्यटन पूर्वाधारमा नेपालले काम गर्न जरुरी रहेको व्यवसायीहरू बताउँछन्। २०२३ मा १० लाख पर्यटक नेपाल आए भनेर मात्रै घोषणा गर्न नहुने नाटा अध्यक्ष थापा बताउँछन। गैरआवासीय नेपाली (एनआरएनए) को सम्मेलनमा कति आए ? काम गर्न कति आए ? कतिले नेपाललाई ट्रान्जिट बनाए ? कति पर्यटक घुम्नका लागि आए ? कति पर्वतारोहण गर्न आए ? लगायतका वास्तविक तथ्यांक संकलनमा ध्यान दिन जरुरी रहेको नाटाका अध्यक्ष थापा बताउँछन्। पर्यटकको आवश्यकता अनुसारको विकास र सुविधा दिन सके दिगो पर्यटनमा टेवा पुग्ने उनको भनाइ छ। यस्तै हानका अध्यक्ष शाह पर्यटक बढाउन हवाई सञ्जाल बढाउन जरुरी रहेको बताउँछन्। त्रिभुवन अन्तर्राष्ट्रिय विमानस्थल पूर्णक्षमतामा चलिरहेकाले थप पर्यटक भिœयाउन गौतमबुद्ध र पोखरा अन्तर्राष्ट्रिय विमानस्थल चलाउन पहल गर्नुपर्ने शाह बताउँछन्। अन्तर्राष्ट्रिय विमानस्थलको विकल्प दिने बेला आइसकेको उनको भनाइ छ। होटललगायत अन्य पूर्वाधारमा ३०३५ लाख पर्यटकलाई सेवा दिन तयार भइसक्दा सञ्जाल विस्तार नहुँदा लक्षित पर्यटक भिœयाउन नसकिने शाहले प्रस्ट्याए। कान्तिपुर होलिडेका सञ्चालक दामोदर ढकाल पनि सरकारले पर्यटन प्रबद्र्धनको वातावरण तयार गर्न नसकेको बताउँछन्। निजी क्षेत्रसँग सहकार्य गरेर अघि बढ्न जरुरी रहेको उनको भनाइ छ। यता, नेपाल नागरिक उड्डयन प्राधिकरण अन्तर्राष्ट्रिय वायुसेवा कम्पनीहरूसँगै नेपाली वायुसेवा कम्पनीहरूले पनि जहाज तथा उडान संख्या बढाउनुपर्नेमा जोड दिन्छ। नेपाली वायुसेवा कम्पनीहरूले पनि नयाँनयाँ क्षेत्रमा उडान विस्तार गर्न सके पर्यटक आवागमनमा भूमिका खेल्ने प्राधिकरणका सहायक प्रवक्ता ज्ञानेन्द्र भुल बताउँछन्। सरकारले बजेटबाट नै घोषणा गरेको पर्यटन दशक सन् २०२३२०३२ तयारीको चरणमा छ। देशैभरि बहुपक्षीय पूर्वाधारको विकास गर्ने, पर्यटन क्षेत्रको पुनरुत्थान गर्दै सन् २०२४ सम्ममा पर्यटन आगमनलाई २०१९ को पूर्ववत् अवस्थामा पुर्याउने, तत्पश्चात् पर्यटन आगमन प्रतिवर्ष १५ प्रतिशतको वृद्धि गरी सन् २०३२ सम्ममा संख्या ३५ लाख पुर्याउने र आगामी १० वर्षभित्र पर्यटन क्षेत्रमा थप १० लाख नयाँ रोजगारी सिर्जना गर्ने लक्ष्य लिइएको छ। यसका साथै प्रतिपर्यटक प्रतिदिन खर्च ४८ डलरबाट १२५ पुर्याउनुका साथै देशको कुल गार्हस्थ्य उत्पादनमा पर्यटनको योगदानलाई १० प्रतिशतसम्म पुर्याउने लक्ष्य छ।"

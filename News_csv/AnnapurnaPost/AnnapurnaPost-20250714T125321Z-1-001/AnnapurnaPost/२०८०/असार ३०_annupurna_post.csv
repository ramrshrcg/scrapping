शीर्षक,विवरण
एसीसी इमर्जिङ एसिया कप : नेपाल पराजित,"काठमाडौं : श्रीलंकामा जारी एसीसी इमर्जिङ टिम्स एसिया कप क्रिकेट प्रतियोगितामा नेपाल पराजित भएको छ। शुक्रबार भएको खेलमा नेपालले पाकिस्तानको ए टोलीलाई चार विकेटको नतिजा सुम्पिएका हो। कोलम्बो क्रिकेट क्लबको मैदानमा नेपालले दिएको एक सय ८० रनको लक्ष्य पाकिस्तानले ३२५ ओभरमा ६ विकेट गुमाएर पूरा गरेको थियो। पाकिस्तानलाई जित दिलाउन तैयव ताहिरले अर्धशतकीय पालि खेलेका थिए। उनले ६७ बलमा ६ चौकाको सहयोगमा ५१ रन बनाए। यस्तै ओमिर युसुफले ३६, कमरान गुलामले ३१, सैम अयुबले २४ र हसिबुल्लाह खानले १२ रन बनाए। नेपालका ललित राजवंशीले तीन विकेट लिए। यस्तै पवन सर्राफले दुई तथा कुशल मल्लले एक विकेट हात पारे। यसअघि टस जितेर पहिले ब्याटिङ गरेको नेपालले ३७ ओभरमा अलआउट हुँदै एक सय ७९ रनको योगफल खडा गरेको थियो। नेपालका सोमपाल कामीले अर्धशतकीय पालि खेलेका थिए। लामो समय क्रिजमा डटेका सोमपालले एक सय एक बलमा दुई छक्का र नौ चौकाको सहयोगमा ७५ रन बनाए। नवौं विकेटका लागि सोमपाल र प्रतिश जिसीले ७० बलमा ५८ रनको साझेदारी गरेका थिए। प्रतिशले २४ बलमा दुई छक्का र एक चौकाको मद्दतमा २६ रन बनाए। १५४ ओभरमा ७२ रनमा आठ विकेट गुमाइसकेको नेपाललाई सोमपाल र प्रतिशले सम्मानजनक योगफलसम्म डोयाएका थिए। यस्तै १०औं विकेटका लागि सोमपाल र ललितनारायण राजवंशीले ५८ बलमा ४९ रनको साझेदारी गरेका थिए। ललित एक रनमा अविजित रहे। यस्तै अर्जुन साउद र कुशल मल्लले समान १७ रन बनाउँदा गुलन झाले १३ र आसिफ शेखले १२ रन बनाए। पाकिस्तानका सेहनवाज दहानीले पाँच विकेट लिए। यस्तै मोहमद वासिम जुनियरले चार तया मुबासिर खानले एक विकेट हात पारे। जितसँगै पाकिस्तान समूह बीको अंक तालिकाको दोस्रो शीर्ष स्थानमा उक्लिएको छ। शुक्रबार नै संयुक्त अरब इमिरेट्स (यूएई) पराजित गरेको भारतको ए टोली शीर्ष स्थानमा छ। नेपाल तेस्रो र यूएई चौथो स्थानमा छन्। नेपालले सोमबार भारतको ए टोलीसँग खेल्नेछ। यस्तै समूह चरणको अन्तिम खेलमा बुधबार यूएईको सामना गर्नेछ। प्रतियोगितामा ६ टोली सहभागी छन्। सहभागी टोलीलाई दुई समूहमा विभाजन गरिएको छ। हरेक समूहका शीर्ष दुई टोलीले सेमिफाइनलमा स्थान बनाउने छन्।"
पुलिसका दुवै टोली फाइनलमा,"काठमाडौं : विभागीय टोली नेपाल पुलिस क्लबका महिला तथा पुरुष टोली सातौं प्रधानमन्त्री कप राष्ट्रिय क्लब लिग भलिबल प्रतियोगिताको फाइनलमा प्रवेश गरेका छन्। त्रिपुरेश्वरस्थित राष्ट्रिय खेलकुद परिषद्को कभर्डहलमा शुक्रबार भएको महिलातर्फको लिगको अन्तिम खेलमा पुलिसले न्यु डायमन्ड स्पोर्ट्स क्लबलाई ३० को सोझो सेटमा पराजित गयो। एकतर्फी खेलमा पुलिसले न्यु डायमन्डलाई २५२०, २५१४, २५१७ ले पराजित गरेको हो। प्रतियोगिताका पाँच वटै खेल जित्दै पुलिस १५ अंकका साथ शीर्ष स्थानमा रह्यो। पुलिसले उपाधिका लागि अर्को विभागीय टोली एपीएफको सामना गर्नेछ। ११ अंकसहित दोस्रो स्थानमा रहँदै एपीएफले फाइनलमा स्थान बनाएको हो। शुक्रबार नै भएको महिलातर्फको अर्को खेलमा आर्मीले गण्डकी प्रदेशलाई २५१८, २५१२, २५१५ ले हरायो। नेपाल भलिबल संघको आयोजनामा जारी प्रतियोगिताको पुरुषतर्फको खेलमा पुलिसले अर्को विभागीय टोली एपीएफलाई ३० को सोझो सेटमा हरायो। पुलिसले एपीएफलाई २५२२, २५१३, २५१५ ले स्तब्ध पारेको हो। पुलिसले उपाधिका लागि हेल्प नेपाल स्पोर्ट्स क्लबसँग प्रतिस्पर्धा गर्नेछ। शुक्रबार भएको खेलमा हेल्प नेपालले विभागीय टोली आर्मीलाई २९२७, २१२५, २५२२, ३९३७ ले पराजित गर्दै फाइनलमा स्थान बनाएको हो। पुरुषतर्फकै अर्को खेलमा गण्डकी प्रदेशले र दँवाली मिलन क्लबलाई हरायो। गण्डकीले दँवालीलाई २५२१, २५१५, २५१६ ले पाखा लगायो।"
"विराटनगरमा हाफ म्याराथुन, सरोज र अंशुलाई उपाधि","विराटनगर : विराटनगरमा शनिबार आयोजित मदन भण्डारी स्मृति माध्यमिक विद्यालय स्तरीय खुला क्यापिटल हाफ म्याराथुनको उपाधि सरोज सिंह र अंशु मण्डलले हात पारेका छन्। नेपाल खेलकुद महासंघ मोरङले आयोजना गरेको प्रतियोगिताको छात्रतर्फ झापाको दमक बहुमुखी क्याम्पसका सरोज प्रथम भए। निर्धारित दूरी १६ मिनेट २५ सेकेण्डमा पार गर्दै उनले उपाधि रक्षा गरेका हुन्। छात्रातर्फ विराटनगरको आदर्श माविकी अंशुले उपाधि हात पारिन्। उनले निर्धारित दूरी १८ मिनेट ५० सेकेण्डमा पार गरिन्। त्यस्तै, छात्रतर्फ सुनसरीको धरान हिमालय मेघाका किरण लिम्बू द्वितीय, सिद्धार्थ पब्लिक हाइ स्कुलका प्रसान तामाङ तृतीय, अमर यादव चौथो र नवीन तामाङ पाँचौं भएका छन्। छात्रातर्फ विराटनगरकै आदर्श स्कुलकी अमृता राजवंशी द्वितीय, सुस्मिता बस्नेत तृतीय, अञ्जली मुखिया चौथो र अन्जु खवास पाँचौं भए। विजेता छात्रछात्रामध्ये प्रथम हुनेलाई १५ हजार नगद पुरस्कार प्रदान गरिएको नेपाल खेलकुद महासंघ मोरङका अध्यक्ष मनोज खड्काले बताए। उनका अनुसार द्वितीय, तृतीय, चौथो र पाँचौ हुनेले क्रमशः १० हजार, ५ हजार, ३ हजार र २ हजार रुपैयाँका साथै ट्रफी प्राप्त गरेका छन्। मदन भण्डारीको ७२ औं जन्म जयन्तीको अवसरमा आयोजित प्रतियोगितामा १ सय ५० जनाभन्दा बढी विद्यार्थीको सहभागिता रहेको खड्काले बताए। खेलाडीलाई मदन भण्डारी फाउण्डेसनका अध्यक्ष गुरु बराल, नेपाल खेलकुद महासंघका केन्द्रीय अध्यक्ष पर्शुराम बस्नेत, केन्द्रीय सदस्य सन्तोषी श्रेष्ठ, युवा व्यवसायी मनोजविक्रम शाह लगायतले पुरस्कार हस्तान्तरण गरे।"
कृषि र पशुपालनमा आत्मनिर्भर बन्दै,"उदयपुर : कृषि ज्ञान केन्द्र र भेटेरिनरी अस्पताल तथा पशु सेवा विज्ञ केन्द्र उदयपुरले चालु आर्थिक वर्षमा सञ्चालन गरेका किसान लक्षित कार्यक्रम सन्तोषजनक पाइएको छ। दुवै कार्यालयले अनुदानमा आधारित सञ्चालित कार्यक्रमको कोसी प्रदेशसभा सदस्य नारायणबहादुर बुर्जामगर र गितादेवी रेग्मीको नेतृत्वमा गएको अनुगमन टोलीले यस्तो निष्कर्ष निकालेको हो। टोलीले बेलका नगनरपालिका२ भागलपुरस्थित धानवाली प्रवर्द्धन कार्यक्रम, कृषि बजार संकलन केन्द्र, माछा फर्म, बोयर बाख्रा फर्ममा अनुगमन गरेको थियो। कार्यालयले ५० प्रतिशत अनुदानमा औजार सामाग्री (थ्रेसर, रोडाबेटर, पम्पिसेट, रिफर मेसिन, विद्युतीय तार, झार गोड्ने मेसिन) धानको बीउ (हल्दिनाथ, कालो मंनसुली), बोयर बोका, माछा पालनका लागि पोखरी निर्माणमा सहयोग उपलब्ध गराएको कार्यालय प्रमुख योगेन्द्र यादवले बताए। त्यसैगरी प्रदेश सरकारले बेलका नपा १ मा उपलब्ध गराएको जानकी दुग्ध डेरी फर्मको चिलिमभ्याट, चौदण्डिगढी नगरपालिका३ आमसालस्थित एलिजा बंगुर फर्म लगायतका व्यक्तिहरूको बंगुर फर्म, बिरेन्द्रचौकस्थित सात कठ्ठा जग्गामा लगाइएको ड्रागन खेती, माछापालन फर्मको अनुगमन गरिएको छ। त्यस्तै मुख्यराजमार्ग लक्षित त्रियुगा नगरपालिका ३ स्थित खड्गबहादुर सिंह ठकुरीले सञ्चालन गरेको दिया कृषि तथा पशुपालन फर्मलाई तरकारी उत्पादनमा उपलब्ध गराइएको मिनिटेलर, स्प्रे, डिजिटल तराजु, क्रेट लगायत सामाग्री प्रयोग भए नभएको अनुगमन गरिएको छ। कृषि कार्यक्रमको अनुगमन गर्दै प्रदेससभा सदस्य बुर्जा मगरले सञ्चालित कार्यक्रम सन्तोषजनक रहेको बताएका छन्। उनले आगामी दिनमा अझ प्रतिफल निस्कने गरी कार्यक्रम सञ्चालन गर्न सम्बन्धित कार्यालय र किसानहरूलाई आग्रह गरे। प्रदेससभा सदस्य रेग्मीले किसानको जीवनस्तर उकास्ने गरी कार्यक्रम सञ्चालन भएको बताइन्। उनले आगामी दिनमा पनि कार्यक्रमलाई निरन्तरता दिँदै कृषिको दिगोपना दिन आग्रह गरिन्। अनुगमन टोलीमा सम्बन्धित जिल्लास्थित सरोकारवाला निकायका प्रमुख एवंम प्रतिनिधिहरूको उपस्थिति रहेको थियो। टोलीले उदयपुर जिल्ला कृषि र पशुपालनका क्षेत्रमा आत्मनिर्भरतर्फ अग्रसर भएको बताए। उनीहरूले अनुदान मागेर ठगी खानेभन्दा पनि कृषि पेसालाई निरन्तरता दिने खालका लक्षित समुदायलाई कार्यक्रम दिन सके मात्र प्रतिफल निस्कने बताए।"
कामदार रोकेकामा अध्यागमनव्यवसायी जुहारी,"अध्यागमन कार्यालयले भने कुबेत जान लागेका नागरिकको भिसा नक्कली भएको दाबी गर्दै आएको छ। काठमाडौं : वैदेशिक रोजगारीको सिलसिलामा श्रम गरेर कुबेत जान लागेका १ सय ३८ कामदारलाई त्रिभुवन अन्तर्राष्ट्रिय विमानस्थलमा रहेको अध्यागमन कार्यालयले फिर्ता गरिदिएपछि व्यवसायी र अध्यागमनबीच जुहारी चलेको छ। अध्यागमनले अनावश्यक रूपमा दुःख दिएको भन्दै वैदेशिक रोजगार व्यवसायी संघले आक्रोश व्यक्त गरेको छ। संघले शुक्रबार पत्रकार सम्मेलन नै गरेर व्यवसायीले गलत गरे जेल हाल्न अध्यागमनलाई खुल्ला चुनौती दिएको छ। आर्थिक चलखेल गर्नका लागि अनावश्यक दुःख दिएको आरोप संघले लगाएको छ। संघका अध्यक्ष राजेन्द्र भण्डारीले अध्यागमनले दुःख दिएपछि हारगुहार गर्दै श्रम मन्त्रालयदेखि गृह मन्त्रालयसम्म धाएको बताए। उनले व्यवसायीले कानुनअनुसार काम गरेको र गल्ती भेटिए व्यवसायीलाई जेल हाल्नसमेत चुनौती दिए। उनले भने हामीले सबै प्रक्रिया पुर्याएर वैदेशिक रोजगारीको भिसामा कुबेत पठाउन लागेका नागरिकलाई अध्यागमनले रोक्यो। हामीलाई न्याय चाहियो। उनले अध्यागमनको मनलाग्दी प्रक्रिया रोक्न र फिर्ता भएका नागरिकको क्षतिपूर्तिको माग गर्दै गृहदेखि श्रम मन्त्रालयसम्मलाई गुहारेको बताए। अध्यागमनको विरोधमा उत्रिएका व्यवसायीले आफ्नो गुनासो मन्त्रालयले सम्बोधन गर्नेमा ढुक्क भएको धारणा राख्दै यदि सम्बोधन नभए कठोर कदम चाल्न बाध्य हुने पनि उनले चेतावनी दिए। भण्डारीले मेनपावर कम्पनीको गल्ती देखिएको भए देखाउन खुल्ला चुनौती दिँदै मेनपावर कम्पनीको गल्ती नदेखिँदा पनि शंका लागेको भरमा कामदारलाई रोक्ने काम गरिनु गलत भएको जनाउँदै अध्यागमनका कर्मचारीसँग क्षतिपूर्ति माग्ने बताए। संघका अध्यक्ष भण्डारीले श्रम स्वीकृति लिएर गएका श्रमिकलाई अन्यायपूर्ण तरिकाले कुबेत जान रोकिएको भन्दै त्यसबाट मेनपावर व्यवसायीले ठूलो क्षति बेहोर्नु परेको बताए। कुबेत जान लागेका कामदारहरूलाई कम्पनीहरूले प्रतिटिकट ६० हजार रुपैयाँ तिरेको तर श्रमिक रोकिएपछि जहाज श्रमिक नबोकी कुबेत गएकाले त्यो पैसा अध्यागमन वा कर्मचारीले भर्पांइ दिनुपर्ने मेनपावर व्यवसायीको माग रहेको छ। उक्त पत्रकार सम्मेलनमा संघका महासचिव मेघनाथ भुर्तेलले भिसा र टिकट प्रमाणित गरेर पठाउँदा पनि श्रमिकहरूलाई एयरपोर्टमा अनावश्यक दुःख दिने र रोक्ने काम गरिएकोमा गम्भीर आपत्ति जनाउँदै त्यस्ता कर्मचारीलाई तत्काल कारबाही गर्दै पीडित कामदारहरूलाई क्षतिपूर्ति दिनुपर्ने माग गरे। भिसा र हवाई टिकटबाहेकका अनावश्यक कागजातको परीक्षण गर्ने, कामदारलाई दुव्र्यवहारका साथ उडान अनुमति नदिई फर्काउँदा कतिपय कामदारको भिसा समाप्त भई रोजगार नै गुम्न सक्ने भण्डारीले बताए। पत्रकार सम्मेलनमा महिला पुनस्र्थापना केन्द्र (ओरेक)की निमित्त कार्यकारी निर्देशक सुनीता मैनालीले वैदेशिक रोजगारीमा जाने श्रमिकहरूलाई सरकारले रोकेर संविधानमा पाएको अधिकार खोस्ने काम गरेको बताइन्। उनले लामो प्रक्रिया अपनाएर सरकारी निकायले नै दिएको श्रम स्वीकृति लिएर विमानस्थल जाँदा सरकारको अर्काे निकायले रोक्नु र सरकारी निकायहरूबीच समन्वय नहुँदा श्रमिकहरूले दुःख पाउनु गलत भएको बताइन्। श्रम गरेर प्रक्रिया पुर्याई वैदेशिक रोजगारीमा हिँडेका नागरिकलाई पटकपटक दुःख दिएपछि संघले बिहीबार कानुनी उपचारसँगै क्षतिपूर्तिको माग गर्दै श्रम र गृह मन्त्रालय धाएको थियो। बिहीबार गुनासो लिएर पुगेको टोलीसँग श्रम, रोजगार तथा सामाजिक सुरक्षा मन्त्री शरदसिंह भण्डारीले यो समस्या श्रमको नभई गृह मन्त्रालयको भएको हुँदा यसको समाधानका लागि गृह मन्त्रालयले तदारुकता देखाउनुपर्ने र त्यसको लागि आफूले पनि पहल गर्ने प्रतिबद्धता जनाएको संघका अध्यक्ष भण्डारीले बताए। बिहीबार नै गृहमन्त्री नारायणकाजी श्रेष्ठलाई भेट्न पुगेको व्यवसायीको टोलीले फिर्ता भएका नागरिकको क्षतिपूर्ति अध्यागमन कार्यालयले भर्नुपर्ने माग राखेको थियो। बिहीबार नै गृह मन्त्रालयको पहलमा वैदेशिक रोजगार विभागका प्रमुख, श्रम कार्यालय प्रमुख, अध्यागमन विभाग प्रमुख, अध्यागमन कार्यालयका प्रमुख, व्यवसायी र गृह मन्त्रालयका पदाधिकारीबीच बैठक बसेको थियो। बैठकमा कुबेत जान रोक लगाउनुको कारण माग व्यवसायीले गरेपछि यसको छानबिनका लागि गृह मन्त्रालयको संयोजकत्वमा छानबिन समिति बनाउने निर्णय भएको अध्यक्ष भण्डारीले जानकारी दिए। विमानस्थलबाट फर्काइएकाको संख्या मंगलबार बेलुकी  ३७ बुधबार बेलुकी  ८७ बिहीबार बिहान  १४ कुबेत हिँडेका नागरिकलाई फिर्ता गरिएपछि क्षतिपूर्तिको माग राखेका व्यवसायीलाई थामथुम पार्न छानबिन समिति गठन गरिने भनिए पनि शुक्रबारसम्म कुनै छानबिन समिति बन्न नसकेको वैदेशिक रोजगार विभागका सूचना अधिकारी गुरुदत्त सुवेदीले बताए। उनले भने हिजो छानबिन समिति बनाएर प्रक्रिया थाल्ने सहमति भए पनि यस विषयमा अहिलेसम्म विभागलाई कुनै जानकारी छैन। त्यस्तै गृह मन्त्रालयका सूचना अधिकारी उमाकान्त अधिकारीले पनि समितिको विषयमा कुनै जानकारी नभएको बताए। उता नेपाल वैदेशिक रोजगार व्यवसायी संघका अध्यक्ष राजेन्द्र भण्डारीले पनि यस विषयमा कुनै पहल नभएको धारणा राखे। उनले भने, हामीले यसको छिटो समाधान चाहिरहेका छौं। सरकारले एयरपोर्टमा अलपत्र नागरिकको समस्या छिटो सुनुदिनु पर्यो। उता अध्यागमन कार्यालयले भने कुबेत जान लागेका नागरिकको भिसा नक्कली भएको दाबी गर्दै आएको छ। अध्यागमन कार्यालयका सूचना अधिकारी झंकनाथ ढकालले अन्नपूर्ण पोस्ट्सँग कुराकानी गर्दै भने, भिसा नक्कली भएका कारण उनीहरूलाई रोकिएको हो। उनले अध्यागमन कार्यालयको मनसाय नागरिकलाई दुःख नदिने रहेको बताउँदै नागरिकले बोकेका कागजपत्र नक्कली भएको दाबी गरे। उनले भने, अध्यागमनलाई शंका लागेर रोकेको हो। हाम्रो बुझाइ भिसा नक्कली छ भन्ने हो, बाँकी छानबिन समिति बनेपछि निष्कर्ष निस्किएला। श्रम कार्यालय ताहाचलले भने श्रम गरेको डकुमेन्ट कुनै नक्कली नभएको दाबी गरेको छ। ताहाचल कार्यालय प्रमुख पार्वती अर्यालले सम्पूर्ण कागजपत्र चेकजाँच गरेपछि मात्रै श्रम गरेको दाबी गरिन्।"
अन्धकारमा लुलाङ,"बेनी : पहिरोले लघुजलविद्युत् परियोजना बगाएपछि म्याग्दीको धवलागिरि गाउँपालिका२ लुलाङमा अन्धकार भएको छ। मरेनीको फेदीमा रहेको ३५ किलोवाट क्षमताको दरखोला दोस्रो लघुजलविद्युत् परियोजनाको विद्युत्गृह बिहीबार बिहान १० बजे पहिरोले बगाएपछि लुलाङमा विद्युत् आपूर्ति रोकिएको छ। परियोजना बगाउँदा लुलाङ, खोरिया, लमसुङ र मरेनीका ३ सय ७० घरधुरी अन्धकार बनेका धवलागिरि गाउँपालिका२ का वडाध्यक्ष अकप्रसाद बिकले बताए। नहरबाट आएको पानी संकलन हुने ट्यांकी भरिएर बग्दा खसेको पहिरोले विद्युत्गृह र पेनस्टक पाइप बगाएको छ, उनले भने पेनस्टक पाइप, विद्युत्गृह र उपकरणहरू पहिरोले खोलामा पुर्याएको छ। २०७८ भदौमा बाढीले बगाएको परियोजना मर्मत गरेर ६ महिनापछि पुनः सञ्चालन गरिएको थियो। लमसुङमा रहेको परियोजना २०७२ मा जुगेपानी पहिरोले बगाएपछि मरेनीको फेदीमा स्थानान्तरण गरिएको थियो। दरखोला दोस्रो लघुजलविद्युत् योसहित तेस्रो पटक पहिरोको चपेटामा परेको हो। केन्द्रीय प्रसारण लाइन नपुगेको लुलाङका बासिन्दा विद्युत् सुविधाका लागि लघुजलविद्युत् परियोजनामा निर्भर छन्। परियोजना बन्द हुँदा लुलाङका बासिन्दाको जनजीवन प्रभावित भएको छ। उज्यालोका लागि टुकीको भर पर्नुपर्ने, वडा कार्यालय, स्वास्थ्य संस्थाको सेवा प्रभावित, मोबाइल चार्ज गर्न, ल्यापटप, कम्प्युटर चलाउन समस्या भएको छ। विद्यार्थीलाई पढ्न र स्थानीयवासीलाई घरायसी काम गर्न समस्या भएको छ। पछिल्लो पटक परियोजना मर्मत गर्न गाउँपालिकाले १२ लाख रुपैयाँ र स्थानीय पूर्वाधार विकास कार्यक्रममार्फत १० लाख रुपैयाँ खर्च भएको थियो।"
एमसीसी कार्यान्वयनको अवस्था बुझेर फर्के लू,"काठमाडौं : अमेरिकी सहायक विदेशमन्त्री डोनाल्ड लू अमेरिकी अनुदान सहायता परियोजना (एमसीसी)को नेपालमा कार्यान्वयनको अवस्था बुझेर फिर्ता भएका छन्। आगामी भदौबाट एमसीसी कार्यान्वयनमा जाँदैछ। शुक्रबार एकदिने नेपाल भ्रमणमा आएका लूले प्रधानमन्त्री पुष्पकमल दाहाल प्रचण्ड, परराष्ट्रमन्त्री एनपी साउद, कांग्रेस सभापति शेरबहादुर देउवा र एमाले अध्यक्ष केपी शर्मा ओलीसँग भेटेर एमसीसी कार्यान्वयनको विषयमा नेपालको तयारी अवस्थाबारे चासो राखेका थिए। नेपाल आइपुगेलगत्तै लूले सुरुमा कांग्रेस सभापति देउवासँग भेट गरेका थिए। देउवा प्रधानमन्त्री भएका बेला संसद्बाट एमसीसी अनुमोदन भएको थियो। देउवा सचिवालयका अनुसार लूले एमसीसी कार्यान्वयनमा नेपालको तयारी के कस्तो छ ? भनेर जिज्ञासा राखेका थिए। जवाफमा देउवाले सदनबाट पास भइसकेको विषय कार्यान्वयनमा लैजान कुनै समस्या नहुने बताएका थिए। देउवापछि लूले परराष्ट्रमन्त्री साउदसँग भेटवार्ता गरेका थिए। लूले एमसीसी कार्यान्वयनमा सरकारको तयारी कस्तो छ ? भन्दै परराष्ट्रमन्त्री साउदसँग चासो राखेका थिए। जवाफमा मन्त्री साउदले नेपाल तयारीमै रहेको र एमसीसी कार्यान्वयनमा कुनै समस्या नहुने बताएको परराष्ट्र मन्त्रालयका एक उच्च अधिकारीले बताए। लूले एमाले अध्यक्ष ओलीलाई पनि एमसीसी लन्च हुन लागेकोमा धन्यवाद दिएका थिए। एमाले विदेश विभाग प्रमुख डा राजन भट्टराईका अनुसार लूले एमसीसीका योजना समयमै सम्पन्न हुन भनेर शुभकामना दिएका थिए। त्यसपछि साँझ प्रधानमन्त्री प्रचण्डलाई भेट्न बालुवाटार पुगेका लूले प्रधानमन्त्रीसँग पनि एमसीसी कार्यान्वयन जानुपूर्व प्रधानमन्त्री र सिंगो नेपाललाई बधाई भनेका थिए। लूको भनाइ उद्धृत गर्दै बालुवाटार स्रोतले भन्यो, डोनाल्डजीले एमसीसी कार्यान्वयनको मुखमा छौं। नेपालबाट तयारी अवश्य राम्रो छ। यो नेपालको हितमा छ। हाम्रो सहकार्य सदैव रहनेछ भनेका थिए। जवाफमा प्रधानमन्त्रीले एमसीसी कार्यान्वयनमा नेपाल तयार छ,भनेका थिए ।"
कामपाको २५ अर्ब ५४ करोड ७८ लाख बजेट पारित,"महानगरको १३औँ नगरसभाको पहिलो बैठक असार ६ गते बसेको थियो। महानगरपालिकाले ल्याएको २५ अर्ब ५४ करोड ७८ लाख २० हजार बजेटमा चालुतर्फ आठ अर्ब ६१ करोड ५३ लाख २८ हजार र पूँजीगततर्फ १६ अर्ब ९३ करोड २४ लाख ९२ हजार विनियोजन गरिएको छ। काठमाडौं : काठमाडौं महानगरपालिकाले आगामी आर्थिक वर्ष २०८०८१ का लागि नगरसभामा पेश गरेको बजेट बिहीबार सर्वसम्मतले पारित भएको छ। कामपा उपप्रमुख सुनिता डङ्गोलले यही असार १० गते आगामी आवका लागि २५ अर्ब ५४ करोड ७८ लाख २० हजारको बजेट नगरसभामा प्रस्तुत गरेकी थिइन्। आज बसेको नगरसभाको पाँचौँ बैठकमा कामपा प्रमुख बालेन्द्र शाहले बजेटलाई निर्णयार्थ पेश गर्दा पारित भएको हो। महानगरको १३औँ नगरसभाको पहिलो बैठक असार ६ गते बसेको थियो। महानगरपालिकाले ल्याएको २५ अर्ब ५४ करोड ७८ लाख २० हजार बजेटमा चालुतर्फ आठ अर्ब ६१ करोड ५३ लाख २८ हजार र पूँजीगततर्फ १६ अर्ब ९३ करोड २४ लाख ९२ हजार विनियोजन गरिएको छ। यही असार २१ गते बजेट पारित गर्न बोलाएको बैठकमा नेपाली कांग्रेसबाट निर्वाचित जनप्रतिनिधिले पर्याप्त छलफल नभएको र एकलौटी ढङ्गले बजेट विनियोजन गरेको भन्दै विरोध गरेपछि २६ गतेसम्म सारिएको थियो। असार २६ देखि सुरु भएको बजेटमाथिको छलफल आज सकाएर नगरसभाबाट पारित भएको हो। चालु अवाको भन्दा आगामी आवका लागि कामपाले करिब १४ करोडले बढी बजेट ल्याएको छ। आगामी आवमा बजेटमा स्वास्थ्य, शिक्षा र पूर्वाधारलाई प्राथमिकताका साथ विनियोजन गरिएको छ। पूर्वाधारमा सबैभन्दा धेरै सात अर्ब ३४ करोड बजेट विनियोजन गरिएको छ। शिक्षामा एक अर्ब ३२ करोड र स्वास्थ्यमा ९२ करोड ६६ लाख बजेट विनियोजन गरिएको छ। चालु आवमा जस्तै भौतिक पूर्वाधार विकास, फोहरमैला व्यवस्थापन, लैङ्गिक समानता र सामाजिक समावेशीकरण, भाषा, संस्कृति तथा सम्पदा संरक्षण र प्रवर्द्धन जस्ता विषयले बजेटमा स्थान पाएका छन्। आगामी आर्थिक वर्षका लागि कामपालाई सङ्घीय सरकारबाट दुई अर्ब १४ करोड ३१ लाख प्राप्त भएको छ। महानगर गौरवको योजनाका लागि तीन अर्ब ८० करोड विनियोजन गरिएको छ। महानगर स्वर्णिम योजनाअन्तर्गत २५ विषयगत क्षेत्रका योजनाका लागि दुई अर्ब विनियोजन गरिएको उपप्रमुख सुनिता डङ्गोलले जानकारी दिइन्। वडाबाट प्राप्त योजनालाई प्राथमिकता प्राप्त योजनामा राखी त्यसका लागि एक अर्ब ७६ करोड विनियोजन गरिएको छ।"
कालीमाटी बजारमा किसानलाई ५० प्रतिशत कोटा छुट्ट्याउन माग,"काठमाडौं : कालीमाटी तरकारी तथा फलफूल बजारमा पुराना व्यवसायीको सिन्डिकेट तोड्नुपर्ने किसान सम्बद्ध संगठनहरूले दबाब दिएका छन्। नेपाल सरकारको स्वामित्वमा सञ्चालनमा रहेको कालीमाटी तरकारी तथा फलफूल बजारका स्टल तथा सटरहरू बिनाप्रतिस्पर्धा पुरानै व्यापारीहरूलाई नवीकरण गर्ने गरी कालीमाटी बजार विकास समितिले गरेको निर्णयप्रति राष्ट्रिय किसान सञ्जालले विरोध जनाएको छ। विकास समितिको यो निर्णय आपत्तिजनक रहेको राष्ट्रिय किसान सज्जालको ठम्याइँ छ। सञ्जालका अनुसार कालीमाटी बजारका सटरहरू बिनाप्रतिस्पर्धा भाडामा दिने सम्झौता नवीकरण गरिएमा सञ्जालले यसका विरुद्धमा आन्दोलन गर्ने व्यहोरासमेत जानकारी गराइसकेको थियो। समितिले भने प्रतिस्पर्धाको आधारमा नभई नियमित भाडा बुझाएको, दर्ता नवीकरण गरेको र बजार व्यवस्थापन समितिले भनेको मानेको आधारमा दिँदै आएको सञ्जालले बताएको छ। सञ्जालले शुक्रबार पत्रकार सम्मेलनमार्फत समितिले किसानका आवाजलाई उपेक्षा गर्ने र लत्याउने काम गरेको औंल्याएको छ। समितिले गरेको काम अवैज्ञानिक र अपारदर्शी निर्णय भएको भन्दै राष्ट्रिय किसान सञ्जालले असार २९ गतेको मितिदेखि एक हप्ताभित्र सच्याउन आग्रह गरेको छ। यससँगै प्रतिस्पर्धामार्फत् बजारका स्टल तथा सटरहरू भाडामा उपलब्ध गराउन र किसानका लागि ५० प्रतिशत कोटा छुट्ट्याउन माग गर्दै बजार विकास समितिलाई पटकपटक किसान सज्जालले ध्यानाकर्षण गराउँदै आएको बताएको छ। यद्यपि स्टल वितरण तथा सञ्चालन कार्यविधि, २०७६ अनुसार वर्गीकरण गरिएको स्टललाई समितिले प्रतिशत निर्धारण (थोक कारोबारका लागि खुल्लातर्फ ९१ प्रतिशत, सहकारी संघ वा संस्था र कृषक समूहका लागि ९ प्रतिशत) कोटा छुट्ट्याएको छ। तर, यो कोटाको दुरुपयोग भएको सञ्जालको दाबी छ। यसैक्रममा राष्ट्रिय किसान आयोगका अध्यक्ष डा प्रेमप्रसाद दंगाल बजारका स्टल तथा सटरहरू भाडामा उपलब्ध गराउन र किसानका लागि ९ प्रतिशत कोटा किसानलाई छुट्ट्याए पनि त्यसमा किसान १ जना पनि नभएको बताउँछन्। डा दंगाल भन्छन्, किसानका लागि छुट्ट्याएको क्षेत्रमा विशुद्ध व्यापारी, व्यवसायी छन्। कोटाको दुरुपयोग भयो। किसानलाई ९ होइन ५० प्रतिशत कोटा छुट्ट्याइनु पर्छ। किसान परिचयपत्रको आधारमा किसानको कोटा उपभोग गर्न दिनुपर्छ। कालीमाटी बजारको मात्रै नभई संघीय सरकार, प्रदेश र स्थानीय सरकारद्वारा राज्यको संयन्त्रमार्फत सञ्चालन गर्ने सबै तरकारी, फलफूलजस्ता कृषि बजार खुला प्रतिस्पर्धाका आधारमा गरिनु पर्नेमा उनले जोड दिए। यसो गरेमात्रै वैज्ञानिक, पारदर्शी, लोकतान्त्रिक र सुशासनयुक्त हुने उनको भनाइ छ। यस्तै, राष्ट्रिय कृषक समूह महासंघ नेपालका अध्यक्ष नवराज बस्नेत कालीमाटी तरकारी तथा फलफूल बजारको सिन्डिकेट तोड्न धेरै जटिल भएकाले थुप्रै अभ्यासहरू गर्नुपर्ने देखिएको बताउँछन्। समिति गठनदेखि नै समस्या भएको उनको ठहर छ। समितिमा ३ जना सरकारका प्रतिनिधि, ६ जना किसानका नामबाट छिरेका व्यवसायी गरेर ९ जनाको समिति छ। त्यो समितिको बैठकमा ती ६ जनाले जे भन्यो त्यही हुन्छ। उही कार्यविधिमा रहेर समिति गठन हुने हो भने किसानमैत्री हुँदैन।, अध्यक्ष बस्नेतले भने, कार्यविधिअनुसार ९ प्रतिशत किसान व्यवसायी र कृषि सहकारीलाई कोटा छ तर एउटा सटरमा पनि तीनले उपभोग गर्न पाइरहेको स्थिति छैन। कार्यविधिलाई कार्यान्वयन गर्न जरुरी छ।"

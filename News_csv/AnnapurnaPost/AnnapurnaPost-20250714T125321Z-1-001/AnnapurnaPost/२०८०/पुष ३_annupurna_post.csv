शीर्षक,विवरण
"सम्बन्ध स्थानीय, सन्देश राष्ट्रिय","नेपालमै उन्नत जीवन बाँच्न सकिन्छ भन्ने आत्मविश्वास जगाउन एमालेको समृद्धिका लागि संकल्प यात्रा सफल देखिन्छ। नेकपा एमालेको जारी समृद्धिका लागि संकल्प यात्रा अहिले देशमा चर्चाको शिखरमा छ। सुदूरपश्चिम बैतडीको झुलाघाटमा एमाले अध्यक्ष केपी शर्मा ओलीबाट उद्घाटन भएको यात्रा पूर्वी नेपालको पाँचथरस्थित चिवाभन्ज्याङ पुगी समापन भइसकेको छ। पछिल्लो समयमा राजनीतिक दलप्रति आमनागरिकको चासो कम हुँदै गएको भाष्य बनेका बेला एमालेले गरेको संकल्प यात्रा आममनोवैज्ञानिक चुनौती थियो। पुष्पलाल मध्यपहाडी लोकमार्ग आसपासका बासिन्दाको चासोको विषय बन्छ कि बन्दैन भन्ने सबैको मनमा प्रश्न थियो। १ हजार ८ सय ७९ किलोमिटर लामो यात्रामा राजनीतिक विषय कम, विकास निर्माण र समाज रूपान्तरणका विषयमा धेरै केन्द्रित थियो। नेपालको इतिहासमा एमालेबाट भएको यस्तो यात्रा पहिलो हो। प्रायः आरोपप्रत्यारोपमा चलिरहने नेपाली राजनीतिमा यो यात्राले नेपालको राजनीतिक विकास, समृद्धि, सुशासन र सामाजिक सद्भावको नयाँ कोर्स थपेको छ। नेपालको राजनीतिले छिचोल्न नसकेका र केन्द्रभागमा राख्न नसकेका दलीय विकास अनि समृद्धिका मुद्दा यो यात्राले छिचोल्न सकेको छ। चुनावदेखि चुनावसम्म, नेतादेखि कार्यकर्तासम्म हुने नेपालको राजनीतिलाई यसले नयाँपन दिएको छ। यात्राले आमनागरिकमा समृद्धिका लागि रसायनको काम गर्ने देखिन्छ। राजनीतिक अस्थिरताका कारण आत्मविश्वास गुमाउँदै गरेका नागरिकमा यो यात्रा गुमेको आत्मविश्वाससमेत फर्काउन सफल भएको छ। यात्रामा अध्यक्ष ओलीको सक्रियतामा भएका नागरिकसँगको भेटघाट, छलफलदेखि सबै दलका नेतासँगको संवादले दल र जनताको बीचको दूरी कम भएको छ। चुनावदेखि चुनावसम्म, नेतादेखि कार्यकर्तासम्म हुने नेपालको पुरानो राजनीतिलाई संकल्प यात्राले नयाँपन दिएको छ। जसले आमनागरिकमा समृद्धिका लागि रसायनको काम गर्ने देखिन्छ। हालका प्रधानमन्त्री पुष्पकमल दाहालको नेतृत्वमा सञ्चालित १० वर्षे सशस्त्र द्वन्द्वका कारण पहाडी लोकमार्ग आसपास सबैभन्दा धेरै प्रभावित क्षेत्र हो। जहाँका नागरिकका द्वन्द्वका घाउ अझै ताजै छन्। तत्कालीन सशस्त्र द्वन्द्वका कारण भौतिक संरचनामात्र होइनन्, यो क्षेत्रका धेरै चेलीका सिन्दूर पनि पुछिए। धेरै बालबालिका टुहुरा भए। सशस्त्र द्वन्द्वका कारण नै सामाजिक रूपमा विक्षिप्त भएको यो क्षेत्र राजनीतिक रूपले पनि खण्डित छ। फरक दलमा आस्था राखेकै कारण धेरै नागरिकले ज्यान गुमाउनु परेको थियो। प्राकृतिक सम्भाव्यताका दृष्टिले अथाह सम्भावना बोकेको मध्य पहाडी भूभाग राजनीतिक उथलपुथलका कारण तीन दशकयता गरिब मात्र बस्ने भूभागको रूपमा परिचित छ। पछिल्लो समयमा गाउँ छाड्ने र धेरै पैसा कमाए थातथलो नै छाड्ने गरेका छन्। प्राकृतिक स्रोत र सम्भावनाका हिसाबले समृद्धिको मुहान बन्नपर्ने क्षेत्र सशस्त्र द्वन्द्व र राजनीति अस्थिस्ताका कारण नागरिकका निम्ति यो क्षेत्र अरुचिको विषय बनेको छ। महाकाली, सेती, कर्णाली, भेरी, राप्ती, गण्डकी, नारायणी र कोशीजस्ता जलाधार भएका नदी यही मध्यपहाडी क्षेत्रकै आँगनबाट यात्रा गर्छन्। विकसित देशमा यस्ता नदी भएका भए यी बहुपयोगी हुन्थे सायद। देश समृद्धिका प्रमुख आधार यी नदी हुन्थे होलान्। लाखौं नागरिकलाई यी नदीले रोजगारी दिएका हुन्थे होलान्। तिनै नदीमा काम गर्न आउन विदेशी नागरिक लालायित हुन्थे होलान्। तर नेपालमा भने यी नदी वर्षात्मा बाढीपहिरोका कारक र हिउँदमा कहिलेकाहीँ माछा मार्ने कामका लागि मात्र उपयोगमा आउने गरेका छन्। यी भीमकाय विशाल नदी शदियौंदेखि राज्य व्यवस्थाको नपुंसकता गिज्याउँदै अविरल यात्रामा छन्। विडम्बना, यी नदीहरूलाई चिता जलाउने घाटबाहेक केही भएनन्। नेपालको राजनीति परिवर्तन गर्न जनतालाई बलिदान दिने संस्कार सिकायौं तर प्राप्त उपलब्धिलाई दिगो बनाउने आधार देशको समृद्धि हो भन्ने सिकाएनौं। खाडी मुलुकको समृद्धिको आधार तेल खानी हुन् भन्यौं। स्विट्जरल्यान्ड समृद्धिको आधार पर्यटन व्यवसाय हो भन्यौं। जापानको समृद्धिको आधार प्रविधि हो भन्यौं। सबै देशका समृद्धिका आधार भन्यौं तर नेपालको समृद्धिको आधार के हो ? कहिल्यै भनेनौं। जे भन्यौं त्यो पनि व्यवहारमा लागू गरेनौं। परिणामस्वरूप आजका नेपाली युवा हामीले भनेकै देशमा गएर निजी जीवनको समृद्धिको आधार खोज्न गए र उतै रमाउन थाले। कुनैबेला हिमाल केही हुँदैन भन्दै पहाडतिर बसाइँसराइ गर्ने चलन थियो। आज सहरमा केही हुँदैन भन्दै नेपालमा केही गर्न सकिँदैन भन्दैछन्। वर्तमान नेपालीको आम मनोविज्ञान अध्ययन गर्दा विदेश जान नसक्ने मात्र नेपाल बस्ने सक्ने भन्ने देखिन्छ। हालका प्रधानमन्त्री पुष्पकमल दाहालको नेतृत्वमा सञ्चालित १० वर्षे सशस्त्र द्वन्द्वका कारण पहाडी लोकमार्ग आसपास सबैभन्दा धेरै प्रभावित क्षेत्र हो। जहाँका नागरिकका द्वन्द्वका घाउ अझै ताजै छन्। नेपालमा केही गर्न सकिन्छ, नेपालकै माटोमा मेहनत गरे उन्नत जीवन बाँच्न सकिन्छ भन्ने आत्मविश्वास जगाउन नेकपा एमालेले सञ्चालन गरेको समृद्धिका लागि संकल्प यात्रा यो क्षेत्रका बासिन्दाका निम्ति ओखती हुने देखिन्छ। यात्राका क्रममा भएका संवाद, छलफल र अन्तक्र्रियामा स्थानीय नागरिकले खुलेर भाग लिएका छन्। यो संकल्प यात्राले स्थानीय जनताका समस्या के हुन् र समाधानका उपाय के हुन्, सबैमा दोहोरो संवाद गरेको छ। जनताका आमसमस्या र विकासका निम्ति बाधक तत्त्वसँग जानकार राजनीतिक दलले मात्र जनताका सबालको नेतृत्व गर्न सक्छ भन्ने मान्यता यो यात्राले स्थापित गरेको छ। आम नागरिकमा आत्मविश्वास जगाउँदै जनजनसँग जोडिँदै अगाडि बढेको यात्राले समग्र यो क्षेत्रको अध्ययन गर्न सफल भएको छ। नागरिकदेखि नागरिकसम्म र गाउँदेखि गाउँहुँदै आधारभूत समाजको जगबाट फक्रिएमात्र नेतृत्वले अवसर पाउँदा जनताप्रति जवाफदेही हुन्छ। आलोचना र गालीले स्थापित भएको नेतृत्व क्षणिकका निम्ति चर्चा परिचर्चाको विषय त बन्ला तर जनताका समस्याको नेतृत्व गर्न सक्दैन भन्ने कुरा यो यात्राले स्पष्ट पारेको छ। वास्तवमा यो यात्राको क्रममा आमजनताको सहभागिताले नेपालको दलीय राजनीतिप्रति आकर्षण पैदा गरेको छ। समृद्धिका लागि संकल्प यात्रामा एमाले पार्टीपंक्तिको उपस्थिति मात्र थिएन, त्यसमा अन्य दलका आस्था राख्ने नेता, कार्यकर्ता र जनताले समेत यो यात्राको स्वागत गरेका थिए। छलफलमा पनि सहभागी भएका थिए। यो यात्रामा देखिएको जनताको सहभागिताले एमालेका अध्यक्ष केपी ओलीलाई सिंगो देशको नेतामा स्थापित गरेको छ भने एमालेलाई समृद्धिको एजेन्डा बोक्ने पार्टी बनाएको छ।"
अर्थतन्त्रमा अबको बाटो,"अर्थतन्त्रको ट्रकमा हामी सबै छौं। अब सबै नजागे दुर्घटनाको क्षति उत्तिकै भोग्नुपर्छ। जागे देशमा विकास हुन्छ, हामी समृद्ध बन्छौं, बन्छौं। चल्तीको भनाइ छ, सम्पत्ति नभएर गरिब भइँदैन, भएको सम्पत्ति नचिनेर गरिब भइन्छ। अहिले मुलुकको अवस्था ठ्याक्कै यस्तै छ। भूगोलमा अन्य मुलुकभन्दा सानो छ। अझै दुई ठूला मुलुकको बीचमा रहेपछि त आकार सानो देखिन्छ नै। त्यसमा पनि आर्थिक र समृद्धिको पाटोबाट हेर्दा पनि चेपुवामै छ नेपाल। यो त, अन्य मुलुकसँग तुलना गर्दाको दुःख हो। तर, एक पटक मुलुकभित्रै आँखा डुलाउँ त, सम्भावनाका बाटा कति छन् ? विश्वले चिन्ने हिमाल हाम्रै मुलुकमा छ। पानी र नदीमा धनी मुलुकमा नै दाँजिन्छ। अनि, चिसो हिमालदेखि गर्मी भूभाग हाम्रै देशमा छ। खोज्दै जाँदा नदीमा सुन भेटिन्छ, र पूजा गर्ने शालिग्राम पनि। संस्कार संस्कृतिको व्याख्या त नेपालीले मात्रै होइन, विदेशीले पनि गरिरहेका छन्। कोही विदेशी त भन्छन्, नेपालीको मुस्कान नै अमूल्य छ। पैसाको कुरा पर छाडौं। यी त भए केही क्षण गम्दा नै पाइने नेपालका गर्वलाग्दा विषय। तर, बुझ्नुपर्ने कुरा के छ भने भएका चिज चिन्न सकिएन भने समृद्धि आउँदैन। त्यसैले त भनिएको हो कस्तुरी मृग आफ्नै बिनाबाट निस्किएको सुगन्ध कहाँबाट आयो भन्दै जंगलजंगल डुल्छ, तड्पिन्छ। हामी अहिले यस्तै अवस्थामा छौं। समृद्धि मुलुकभित्रैबाट पाइन्छ भन्ने भाषणमात्रै भए, काम भएनन्। अझै पनि बाहिरी मुलुकबाट आउने पेट्रोलियम पदार्थ, सवारी र मुलुकमा सर्वसाधारणले सबैभन्दा धेरै प्रयोग गर्ने वस्तुमा कर लगाएर अर्थ (राजस्व) संकलन गरिरहेका छौं। निर्यातभन्दा आयातमा रमाइरहेका छौं। किसानका दुःख सुन्दैनौं, बिचौललियालाई किसान देख्छौं। र त मुलुक सिँगार्नेकर्मीहरू बाहिरी देश पलायन भइरहेछन्। त्रिभुवन अन्तर्राष्ट्रिय विमानस्थल युवाका लागि मुलुकमा टेक्ने अन्तिम पाइला बन्दैछ। बिदेसिनु रहर नभई बाध्यता उनीहरूको हो। अब गर्ने के त ? प्रश्न सबैको छ। जवाफ केही देश हाँक्छौं भन्नेहरूको भाषणमा भेटिन छाडेका छन्। यति त जनताले पनि थाहा पाइसके। तर, अर्थतन्त्र उक्सन सकेन भन्ने चिन्ता मुख्य कुरो हो। पछिल्लो समय अर्थतन्त्रको चुक्कुल कहाँ फुस्कियो सबैको खोजीको विषय बनेको छ। तर, जुनै मुलुकमा पनि अर्थतन्त्र बलियो बनाउन सही नीति आवश्यक पर्छ र दोस्रोमा त्यसको कार्यान्वयन पक्ष मुख्य पाटो बन्छ। अहिले हामी यसमा नै चुकेका छौं। नीति तथा कार्यक्रम बनाउँदादेखि बजेट सार्वजनिक गर्दासम्म अर्थतन्त्रलाई मजबुत रूपमा उक्लने बाटो तयार पार्नुपर्छ। अघिल्ला वर्षमा चिप्लिएका अर्थतन्त्रका बुँदा र सफल नबनेका पाटोलाई त्यसै समय सँगाल्नुपर्छ। र, विज्ञको सुझाव र मुलुकको आवश्यकतालाई एकै ठाउँ राखेर मजबुत आर्थिक नीति खडा गर्नुपर्छ। अनि मात्रै अर्थतन्त्रमा बजारिएको मुलुक तंग्रन्छ र बौरिएर समृद्धिमा अघि बढ्छ। नत्र, अवस्था झनै दयनीय बन्दै जान्छ। जनता गरिबबाट झनै गरिब बन्छन्, भोकमरी र पलायन बढ्दै जान्छ। सपना विपना बन्न सपना देख्न जरुरी नै हुन्छ। कि आफैं जान्नु, कि भनेको मान्नु भन्ने उखान नै छ। गर्न जानिएन भने कि सिक्नुपर्छ, कि सुझाव लिनुपर्छ। मुलुकभित्रै अर्थिक क्षेत्र बुझेका विज्ञ छन्। विश्वका विभिन्न देशमा पुगेर अनुभव लिँदै नेपालको अवस्थामा के गर्न सकिन्छ भनेर अध्ययन गरेर फर्किएकाहरू छन्। अर्थ मजबुत बनाउने सूत्र खर्लप्प खाएर त्यसको बल कता लगाउँ भनेर पाखुरा सुर्किएकाहरू छन्। शैक्षिक बेरोजगारहरू काम देऊ भनेर आन्दोलन गरिरहेका छन् सडक र सामाजिक सञ्जालमा। कामका बाँझा विषय श्रमिक पर्खिरहेछन्। अनि अब के चाहियो ? त्यही काम लगाउने र आफैं खटिने सफल नेतृत्व र आयोजना होइन र ? हो अहिलेलाई यति मात्रै गरेर हेरौं त नतिजा कस्तो आउँछ। म त भन्छु यसो गरे मुलुकले कोल्टे फेर्छ। अहिलेका अभावका दिन इतिहास बन्छन्। अनि उदाहरणीय मुलुक भनेर विश्वले चिन्छ। नेपालका जनताले होइन, यहाँको उत्पादन र ज्ञान विश्वले किन्छ। श्रम बेच्न विश्वका श्रमिक नेपाल आउँछन् र आज विदेशमा पसिना बगाइरहेकाहरू यहाँका उद्यमी र मालिक बन्छन्। सरकारको नेतृत्व तहमा बसेकाको जय जयकार हुन्छ, सडकमा सुरक्षा उनीहरूलाई सुरक्षाकर्मीले होइन, जनता आफैंले दिनेछन्। अनि यति भएपछि के चाहियो र ? अझै पनि गर्ने समय भीरको टुप्पोमा पुगेको छैन, डाँडामाथिको जून बनेको छैन। अर्थतन्त्रमा देखिएको संकुचन मन्दी या आर्थिक शिथिलता केले गर्दा हो ? समीक्षा गरौं। समस्या केलाऔं र समाधानको गियर बढाऔं। इतिहासको कालखण्डमा विश्वबजारमा धेरै मन्दीका धर्सा देखापरेका थिए। सन् १९३० को ग्रेट डिप्रेसनलाई मुख्य उदाहरणका रूपमा विश्वले लिन्छ। जसपछि विश्व अर्थव्यवस्था सुधार्न धेरै सिद्धान्त प्रतिपादन र मेहेनत गरिएका थिए। हामी पनि अहिले यसकै एउटा झिल्कोको चोटमा छौं। मन्दीका लागि केनेसियन एउटा धारणा छ कुनै विनाशकारी घटनाले अर्थतन्त्रलाई मन्दी ल्याउने कुनै संकेत नदिँदासम्म अर्थतन्त्रले सामान्य सन्तुलनमा काम गर्छ। मन्दीका रूपमा आउने बाहिरी झट्काले उत्पादक र उपभोक्ता उपर समान डर पैदा गर्छ। यो धारणाले अहिले पनि काम गरिरहेको छ। हाम्रा अघि चुनौती मात्रै छैनन्, अर्थतन्त्र सुधार्ने सैयौं ढोका खुलिरहेका छन्। तिनै ढोकातर्फ हेरौं र अघि बढौं। नागरिक अझै पनि आशाको नजरले हेरिरहेका छन्। विज्ञ चुप नबसौं। नीतिनिर्माता अल्छि नबनौं। अर्थतन्त्रको ट्रकमा हामी सबै छौं। अब सबै नजागे दुर्घटनाको क्षति उत्तिकै भोग्नुपर्छ। जागे देशमा विकास हुन्छ, हामी समृद्ध बन्छौं, बन्छौं।"
मूल्यांकनको उपयुक्त समय चिन्नुपर्छ,"देशको बाह्य स्थिति सबल स्थितिमा भएको, राजनीतिमा केही हदसम्म स्थायित्व छाएको, नीतिगत सुधार भइरहेको तथा अन्य परिसूचकमा डिफल्ट छैन। प्रत्यक्ष वैदेशिक लगानी एप्रभुल, रेकर्डिङ तथा रिप्याट्रिएसनको प्रक्रिया पनि सजिलो छ। राजस्व स्रोतले खर्च धान्न गाह्रो परेको चिन्ताजनक स्थिति रहे पनि रेमिट्यान्स र वैदेशिक अनुदानको मात्रा सन्तोषजनक छ। कुल गार्हस्थ्य उत्पादनको अनुपातमा सार्वजनिक ऋण पनि कमै छ। बृहत्तर अर्थतन्त्रको परिसूचक सन्तोषजनक छ। संरचनागत व्यवस्था राम्रो देखिन्छ। बैंकिङ प्रणालीमा जोखिम छैन। सार्वजनिक वित्ततर्फ सामाजिक सुरक्षा र बहुवर्षीय परियोजनामा समस्या देखिए पनि सुधारको नीति अवलम्बन गरिएको छ। राजस्व आधार विस्तार भएको छ। मूल्य अभिवृद्धि कर, आयकर, अन्तःशुल्क तथा भन्सार शुल्क बलियो स्रोत बनेका छन्। यसबाहेक अन्य स्रोत पनि थपिने क्रममा छन्। बाह्य क्षेत्रतर्फ १३ महिनाको आयात गर्न सक्ने विदेशी विनिमय सञ्चिति छ। हाम्रो सञ्चिति उपभोक्ता मागका लागि आवश्यक हो। ऋणको सावाँब्याज भुक्तानी कमै गर्नु परेको छ। भविष्यमा भुक्तानी बढाउनुपर्ने स्थिति भए पनि चुनौती छैन। सुशासनको गुणस्तर मूल्यांकन गर्ने व्यक्तिसंस्थामा भर पर्छ। सबै विषय हेर्दा अहिले डेब्यु रेटिङ गराउनु उपयुक्त बेला हो। डेब्यु रेटिङ त राम्रै भएको बेस हुन्छ। विगतलै प्रक्रियालाई निरन्तरता दिने हो भने रेटिङको काम ३४ महिनामै सकिन्छ। रेटिङ एजेन्सीसँग स्ट्यान्डर्ड पारामिटर हुन्छन्। साधारणतया ट्रिपल ए र बीको बीचमा रेटिङ हुन्छ। ट्रिपल सीभन्दा तललाई स्पेकुलेटिभ भनिन्छ। नेपालको रेट्रिङ बीको मध्य स्थानमा आउने सम्भावना छ। स्थिति अनुकूल भएकाले नेपालको मूल्यांकन इन्भेस्टमेन्ट ग्रेड (लगानी गर्न योग्य)मै आउँछ। (भट्टराई, रेटिङ विज्ञ हुन्)"
संखुवासभामा मुख्यमन्त्री कप राष्ट्रिय पुरुष भलिबल प्रतियोगिता हुने,"संखुवासभा : संखुवासभामा मुख्यमन्त्री कप राष्ट्रिय पुरुष भलिबल प्रतियोगिता सञ्चालन हुने भएको छ। कोशी प्रदेश खेलकुद विकास बोर्ड कोशी प्रदेशको आयोजना फागुन १५ देखि १९ प्रतियोगिता हुने जिल्ला भलिबल संघ संखुवासभाका अध्यक्ष मेदिनी घिमिरेले जानकारी दिए। प्रतियोगिताको आवश्यक खर्च व्यवस्थापन र प्रतियोगिता सञ्चालनका बारेमा मंगलबार सदरमुकाम खाँदबारीमा सरोकारवालाहरूसँग जिल्ला भलिबल संघ संखुवासभाले छलफल गरेको छ। जिल्ला भलिबल संघ संखुवासभाले संयोजन हुन लागेको प्रतियोगितामा सातवटा प्रदेशका एकएक प्रदेश टिम, नेपाल आर्मी, एपीएफ र नेपाल प्रहरी टिमसहितको १० टिमको सहभागिता रहने छ। खाँदबारीमा हुने प्रतियोगिताको प्रथम पुरस्कार नगद ३ लाख, द्वितीय पुरस्कार १ लाख ५० हजार, तृतीय पुरस्कार ५० हजार र चौथो पुरस्कार ३० हजार रुपैयाँका साथमा ट्रफी, मेडल, प्रमाणपत्र प्रदान गरिने अध्यक्ष घिमिरेले बताए। त्यसैगरी सर्वोत्कृष्ट पुरस्कार नगद २५ हजार र उत्कृष्ट ५ विधाले ५० हजार रुपैयाँ प्राप्त गर्ने छन्। नेपालको राष्ट्रिय खेलः भलिबल भन्ने नाराका साथ सञ्चालन हुने लागेको प्रतियोगितामा ४२ लाख खर्च हुने जनाइएको छ। प्रतियोगिता सञ्चालनका लागि कोशी प्रदेश सरकारले नगद २० लाख रुपैयाँ सहयोग गर्ने संघका अध्यक्ष घिमिरे जानकारी गराए। बाँकी रकम स्थानीय पालिका, संघसंस्था र विभिन्न दाताहरूसँग सहयोग संकलन गर्ने लक्ष्य रहेको जिल्ला भलिबल संघले जनाएको छ।"
राष्ट्रपति रनिङ शिल्ड पुतलीबजारको उपाधी रोशनीलाई,"स्याङ्जा : पुतलीबजार नगरपालिका स्तरीय छैटौँ राष्ट्रपति रनिङ शिल्ड खेलकुद प्रतियोगिताको उपाधि रोशनी अंग्रजी आवासीय माध्यमिक विद्यालयले हात पारको छ । पुतलीबजार नगरपालिका १ मालेबगर खेल मैदानमा भएको प्रतियोगितामा रोशनीले १२ स्वर्ण,३ रजत र १ कांस्य पदक जिल्दै उपाधि आफ्नो हात पार्न सफल भएको हो। उपाधीसँगै विद्यालयले रनिङ शिल्डसहित,कप,मेडल र प्रमाण पत्र पाएको छ। यसैगरी, प्रतियोगितामा कोल्मा बराहचौर माविले ३ स्वर्ण, २ रजत र २ कांस्य पदक जितेको छ। भूतपूर्व सैनिक आवासीय माविले २ स्वर्ण, २ रजत र २ कांस्य पदक जित्दै तेस्रो बनेको छ। मातृभूमि माविले एक स्वर्ण, ४ रजत र एक कांस्य पदक जित्दै सान्त्वना हात पारेको छ। प्रतियोगितामा नगरपालिका भित्रका २४ विद्यालयका ६ सय ९१ खेलाडी सहभागी थिए। नगरप्रमुख तुलसीराम रेग्मी र उपप्रमुख देवी अर्यालले उपाधी विजेता एवं अन्य पुरस्कृत सहभागीलाई पुरस्कार वितरण गरे।"
रघुगंगाले जित्यो राष्ट्रपति रनिङ शिल्ड,"बेनी : रघुगंगा गाउँपालिका स्तरीय चौथो राष्ट्रपति रनिङ शिल्ड खेलकुद प्रतियोगिताको उपाधि पिल्लेको रघुगंगा माविले जितेको छ। झिँमा मंगलबार सम्पन्न प्रतियोगितामा १२ वटा स्वर्ण र ४ वटा कास्य पदकसहित रघुगंगा माविले लगातार चौथो पटक उपाधि जितेको हो। रघुगंगा गाउँपालिका३ मा रहेको रघुगंगा माविले गत वर्ष लगातार तेस्रो पटक प्रतियोगिता जितेर रनिङ शिल्डलाई आफ्नो बनाएको थियो। यसैगरी ७ वटा स्वर्ण, ४४ वटा रजत र कास्य पदक जितेको रघुगंगा गाउँपालिका२ मा रहेको मुक्तिधाम मावि उपविजेता बनेको छ। तीन वटा स्वर्ण, पाँचपाँच वटा रजत र कास्य पदक जितेको वडा नम्बर ६ पाखापानीको अमर मावि तृतीय भएको छ। तीन दिनसम्म सञ्चालन भएको प्रतियोगितामा ११ वटा विद्यालय सहभागी भएका थिए। एथलेटिक्स र भलिबल विधाका खेलमा विद्यार्थीहरूबीच प्रतिस्पर्धा भएको थियो। विजेतालाई रनिङ शिल्ड, ट्रफी, मेडल र प्रमाणपत्रसहित नगद ५० हजार रुपैयाँ प्रदान गरिएको छ। दोस्रो र तेस्रो हुने विद्यालयलाई क्रमशः नगद ३० हजार र २० हजारको साथमा ट्रफी, मेडल र प्रमाणपत्रद्वारा पुरस्कृत गरिएको छ।"
सेयर लकिङ खुल्ने सूचना १२ पटक !,"नेपाल धितोपत्र बोर्डले नेपाल स्टक एक्सचेन्ज (नेप्से)मा सूचीकृत कम्पनीलाई संस्थापक तथा अन्य समूहको सेयरको बिक्री बन्देज (लकइन्) अवधिसम्बन्धी व्यवस्थाको बारेमा सर्वसाधारण लगानीकर्तालाई जानकारी गराउन धितोपत्रसम्बन्धी ऐन, २०६३ को दफा ८७ बमोजिम कम्पनीलाई निर्देशन दिएको छ। बोर्डले जुन कार्य गर्नु भनी ऐनलाई टेकेर निर्देशन दियो यो कुरा धितोपत्र दर्ता तथा निष्कासन नियमावली, २०७३ को अनुसूची १४ मार्फत लागू गर्न सकिने विषय हो। बोर्डले सबै सूचीकृत कम्पनीलाई भने पनि खासगरी यो निर्देशन जलविद्युत् प्रवर्द्धक कम्पनीप्रति लक्षित छ। जुन समूहप्रति लक्षित गरेर यो निर्देशन जारी गर्यो यसले अन्य धेरैवटा मूल्य संवेदनशील जानकारी सार्वजनिक गराउन बाध्य पार्दैन। बोर्डको निर्देशन नेपाल धितोपत्र बोर्डले सूचीकृत कम्पनी, नेप्से र केन्द्रीय निक्षेपक (सीडीएस) लाई दुईबुँदे निर्देश दिएको छ। निर्देशनमा (१) सम्पूर्ण सूचीकृत कम्पनीले संस्थापक समूह तथा अन्य समूह (स्थानीय समूह) को सेयरको बिक्री गर्ने नपाइने गरी तोकिएको लकइन् अवधि समाप्त हुनुभन्दा कम्तीमा ३० दिनअगाडि लगानीकर्ता एवम् सम्बन्धित सबै सरोकारवालाको जानकारीको लागि लकइन्मा रहेको कुल सेयर संख्या, लकइन् अवधि समाप्त हुने मितिसमेत स्पष्ट रूपमा खुलाई सार्वजनिक सूचना प्रकाशन गर्नुपर्ने, सोको जानकारी बोर्ड, नेप्से र सीडीएस एन्ड क्लियरिङ लिमिटेडलाई उपलब्ध गराउनुपर्ने साथै सो सूचना तथा जानकारी सार्वजनिक भएको मितिदेखि लकइन् अवधि समाप्त भएपछिको एक हप्तासम्म सबैले सहजै देख्न सक्नेगरी सम्बन्धित संस्थाले आफ्नो वेवसाइटमा समेत राख्नुपर्ने र (२) सम्बन्धित सूचीकृत संस्थाबाट लकइन् अवधि समाप्त सम्बन्धी सूचना तथा जानकारी प्राप्त भएपश्चात् नेप्से र सीडीएस एन्ड क्लियरिङ लिले सो सूचना तथा जानकारी जारी भएको मितिदेखि लकइन् अवधि समाप्त भएपछिको एक हप्तासम्म सबैले सहजै देख्न सक्नेगरी वेवसाइटमा राख्नुपर्ने उल्लेख छ। सार्वजनिक हुनुपर्ने विषय धितोपत्र दर्ता तथा निष्कासन नियमावली, २०७३ को नियम २६(१) मा ऐन तथा यस नियमावलीबमोजिम धितोपत्र दर्ता गरेका संगठित संस्थाले अनुसूचीमा तोकिएको ढाँचामा त्रैमासिक अवधि समाप्त भएको ३० दिनभित्र वित्तीय विवरण बोर्डमा पेस गर्नुपर्ने र राष्ट्रियस्तरको दैनिक पत्रिकामा समेत प्रकाशन गर्नुपर्ने व्यवस्था छ। त्रैमासिक वित्तीय विवरणको ढाँचा अनुसूची १४ मा दिइएको छ। त्रैमासिक वित्तीय विवरणमा खुलाउनुपर्ने विषय (१) वित्तीय विवरण, (२) व्यवस्थापकीय विश्लेषण (३), कानुनी कारबाहीसम्बन्धी विवरण, (४) संगठित संस्थाको सेयर कारोबारसम्बन्धी विश्लेषण, (५) समस्या तथा चुनौती, (६) संस्थागत सुशासन (७) र सत्यतथ्य सम्बन्धमा अध्यक्षकार्यकारी प्रमुखको उद्घोषण छन्। त्रैमासिक प्रतिवेदनमा सार्वजनिक हुनुपर्ने विवरणमध्ये वित्तीय विवरणबाहेक अन्य कुरा खासै उल्लेखनीय किसिमका छैनन्। उदाहरणका लागि जलविद्युत् प्रवर्द्धक कम्पनीको कुनै त्रैमासिकमा विद्युत् बिक्री आम्दानी बढेको देखिन सक्छ। आम्दानी के कारणले बढ्यो भन्ने कतैबाट खुल्ने आधार भेटिन्न। यस्तो कुरा लगानीकर्ताले थाहा पाउनुपर्छ र थाहा पाउनको लागि यससम्बन्धी विवरण सार्वजनिक हुनुपर्छ। कम्पनी आफैंले यस्ता विवरण सार्वजनिक नगर्ने हुँदा बोर्डले कानुनमै व्यवस्था गरेर सार्वजनिक गर्न लगाउनुपर्छ। जलविद्युत् कम्पनीका हकमा (१) उत्पादन अनुमतिपत्र प्राप्त र अवधि समाप्त हुने मिति, (२) विद्युत् खरिदबिक्री सम्झौता भएको मिति र बहाल रहने अवधि, (३) व्यावसायिक उत्पादन भएको मिति, (४) तोकिएको मितिभन्दा ढिलो व्यावसायिक उत्पादन भएको भए कति वर्ष ढिलो भयो ? (५) ४ नं उल्लेखित उत्पादन ढिलाइ भएका कारण कतिवटा मूल्य वृद्धि गुम्यो, (६) हरेक त्रैमासिकको हरेक महिना र अघिल्लो वर्षको सोही अवधिको उत्पादित विद्युत् शक्ति (युनिट) को विवरण, (७) हालसम्मको उत्पादित शक्ति (युनिट) को विवरण, (८) विद्युत् प्रवर्द्धक कम्पनीले विद्युत्को व्यावसायिक उत्पादन गरेको १० वर्षसम्म आयकरमा पूरै र त्यसपछि पाँच वर्षसम्म आधा छुट पाउँछन् यस्तो पूर्ण वा आधा कति वटा गयो कति बाँकी छ ?, (९) संस्थापक, कर्मचारी, स्थानीय र वैदेशिक रोजगारीमा गएकाले धारण गरेको सेयरको लकइन् अवधि कहिलेसम्म हो र (१०) उत्पादित कति विद्युत् प्रसारण प्रणालीमा आएको विच्छेदका कारण पठाउन सकिएन भन्ने जस्ता विवरण हरेक त्रैमासिक प्रतिवेदनमा सार्वजनिक हुनुपर्छ। माथि ६ नं मा उल्लेखित विवरण सार्वजनिक हुँदा लगानीकर्ताले चालू र अघिल्लो त्रैमासको विद्युत् युनिटलाई तुलना गरी घटेको वा बढेको जानकारी लिन सक्छन्। यसबाट मूल्यवृद्धि भएर बढेको हो वा विद्युत् उत्पादन बढेर आम्दानी बढेको हो सोको यथार्थ जानकारी लिन सक्छन्। यस्ता विवरण लगानीकर्ताको लागि अत्यावश्यक कुरा हुन्। यहाँ उल्लेखित विवरण नेप्सेमा सूचीकृत वाराही हाइड्रोपावर पब्लिक लिमिटेडले आर्थिक वर्ष २०८००८१ को प्रथम त्रैमासिक प्रतिवेदनमा सार्वजनिक गरेर सुरुआत गरिसकेको छ। वाराहीले लगानीकर्ताप्रतिको उत्तरदायी बन्दै बोर्डको निर्देशन आउनुअघि नै पूरा गरिसकेको छ। व्यावसायिक उत्पादन भई नसकेकोको अवस्थामा त्रैमासिक रूपमा प्रगति विवरण पनि सार्वजनिक गर्न लगाउनुपर्छ। निर्माणाधीन आयोजनाको त्रैमासिक विवरणमा सिभिल (बाटो, विद्युत् गृह, आवास भवन), हाइड्रोमेकानिकल (पेनस्टक, टर्वाइन) र इलेक्ट्रोमेकानिकल (जेनेरेटरलगायत) निर्माण तथा जडानतर्फ के कति प्रगति भयो त्यसको वास्तविक र आगामी त्रैमासिकमा के कति कार्य सम्पन्न गरिने लक्ष्य राखिएको छ भन्ने कुरा सार्वजनिक गराउनुपर्छ। त्यस्तै निश्चित दूरीसम्म आयोजना प्रवर्द्धकले नै प्रसारण लाइन निर्माण गरी विद्युत् पुर्याउनुपर्ने पनि हुन्छ। यस्ता आयोजनाको हकमा प्रसारण लाइनका के कति संरचना बने, आगामी त्रैमासिकमा के कति कार्य सम्पन्न हुन्छन् भन्ने विवरण पनि सार्वजनिक हुनु अत्यन्तै जरुरी छ। अहिले प्रकाशन भइरहेको त्रैमासिक विवरणमा हाल आयोजना निर्माणको चरणमा छ भन्ने एक वाक्यमात्र हुन्छ। सेयर बजारमा सूचीकृत कम्पनीलाई यति एउटा वाक्यमात्र लेख्न लगाएर बोर्डले लगानीकर्ताप्रति न्याय गरेको ठहरिन्न। बोर्डको मुख्य कार्य भनेको सूचीकृत कम्पनीलाई मूल्यमा असर पार्न सक्ने सबै प्रकारका सूचना यथासमयमा सार्वजनिक गराउन लगाउनु हो। नियमावलीको नियम २६(५) सँग सम्बन्धित अनुसूची १६ मा उल्लेखित २५ वटा घटना वा परिस्थिति कुनै पनि बेला घट्न सक्ने किसिमका हुन्। यसको सम्बन्ध त्रैमासिक प्रतिवेदनसँग छैन। नेप्सेमा सूचीकृत कुनै कुनै जलविद्युत् आयोजनाको निश्चित वर्ष पूरा भएपछि विद्युत् बिक्री दरमा पुनरावलोकन हुन्छ त्यस्ता कम्पनीलाई सो को सार्वजनिक गर्न लगाउनुपर्छ। निर्देशन कि अनुसूचीमा व्यवस्था धितोपत्र बोर्डले सार्वजनिक गरेको निर्देशनमा यस्तो निर्देशन दिनुको औचित्य पुष्टि गर्दै सूचीकृत संस्थाको संस्थापक तथा अन्य समूहको सेयरको लकइन् अवधिसम्बन्धी व्यवस्थालाई प्रभावकारी रूपमा कार्यान्वयन गर्न, सर्वसाधारण लगानीकर्तालाई जानकारी प्राप्त हुने व्यवस्था गर्न तथा धितोपत्र बजारमा हुने कारोबारलाई थप व्यवस्थित तथा पारदर्शी बनाउन आवश्यक देखिएको भने पनि यो निर्देशनले त्यस्तो कुनै विशेष कुरा गरेको छैन। किनभने लकइन् अवधि कुनै ठूलो जानकारी हैन, किनभने यस्ता विवरण खोज्ने जाँगर गर्ने हो भने आईपीओ बाँडफाँड भएको मिति सहजै भेटिन्छ र सोही दिनबाट तीन वर्ष हुन्छ। यति भेटेपछि लकइन् कहिले खुल्ने रहेछ थाहा भइहाल्छ। योसँगै जोडिएर आउने अन्य धेरै कुरा थिए, जुन बोर्डको निर्देशनमा परेकै छैन। कम्पनीलाई सही सूचना सम्प्रेषण गर्न लगाएर साँच्चै बजारमा हुने कारोबारलाई थप व्यवस्थित बनाउन खोजेकै भए धितोपत्र दर्ता तथा निष्कासन नियमावली, २०७३ को त्रैमासिक प्रतिवेदनसम्बन्धी अनुसूची १४ संशोधन गरेर उहिले यस्ता विषय समावेश गरिसक्ने थियो। यसो गरेको भए यस्ता र अन्य आवश्यक जानकारी वर्षमा चार पटक र तीन वर्षमा १२ पटक सार्वजनिक हुने थियो। यस्तो व्यवस्था गर्नासाथ सर्वसाधारण लगानीकर्तालाई तीनतीन महिनामा जानकारी प्राप्त हुने थियो। यस्तो कार्यले बोर्डले भने जस्तो धितोपत्र बजारमा हुने कारोबारलाई थप व्यवस्थित तथा पारदर्शी बनाउन पनि सकिन्थ्यो। बोर्डले यसरी १२ पटक सार्वजनिक हुने बाटो छोडेर लकइन् खुल्नु एक महिनाअघि सार्वजनिक सूचना प्रकाशन गर्न लगाउने कार्य काँक्रो चोरलाई मुड्की सास्ती भने जस्तो भएको छ।  दाहाल, कर्पोरेट र धितोपत्र कानुनका अध्येताअधिवक्ता हुन्।"
"सेयर बजारमा उछाल,४५९८ अंकले बढ्यो नेप्से","काठमाडौं : सेयर बजार बढ्नेक्रम जारी छ। सेयर कारोबारको तेस्रो दिन मंगलबार नेप्से परिसूचक ४५९८ अंकले वृद्धि भएर २१०६४८ विन्दुमा पुगेको छ। यो वृद्धिदर २२३ प्रतिशत हो। यसअघि साताको पहिलो कारोबार दिन आइतबार नेप्से २८ अंक र दोस्रो दिन सोमबार ३८१४ अंकले बढेको थियो। सेन्सेटिभ इण्डेक्स ७०५ अंकले बढेर ३९७६९ विन्दुमा कायम भएको छ। यसदिन ३१३ स्क्रिप्टको १ करोड ६४ लाख ५७ हजार १३८ कित्ता सेयर ५ अर्ब ९८ करोड ४६ लाख ९९ हजार १७५ रुपैयाँमा खरिदबिक्री भए। कारोबार रकम भने सोमबारको तुलनामा कम हो। सोमबार ६ अर्ब ८६ करोड ८१ लाख ७७ हजार ५६५ रुपैयाँको सेयर कारोबार भएको थियो। आज करिब एक दर्जन कम्पनीको मूल्य सकारात्मक सर्किट लेभलमा कारोबार भयो। बोटलर्स नेपाल,मेरो माइक्रोफाइनान्स वित्तीय संस्था,उन्नति सहकारी लघुवित्त,शिवम् सिमेन्ट,नेपाल रिपब्लिक मिडिया,घोराही सिमेन्ट,हाथवे इन्भेस्टमेन्ट,मिड सोल हाइड्रोपावर,सोनापुर मिनरल्सलगायत ११ कम्पनीको मूल्य सकारात्मक सर्किट लेभलमा कारोबार भएको हो। यसदिन सिद्धार्थ इन्भेस्टमेन्ट ग्रोथको लगानीकर्ताले भने गुमाए। सो कम्पनीको सेयर ७२७ प्रतिशतले घट्दा माथिल्लो मैलुङ खोला जलविद्युतको ४९०,प्रभु बैंक डिवेन्चर २०८७को ३८३,सानिमा डिवेन्चर २०८७को ३७८ र पिपुल्स पावरको ३१९ प्रतिशतले सेयर मूल्य घट्यो। ३७ करोड बढी मूल्यको कारोबार गरी शिवम् सिमेन्ट शीर्षस्थानमा रह्यो। यसैगरी सोल्टी होटलको २८ करोड,सोनापुर मिनरल्सको १६ करोड,हाथवेको १४ करोड र ग्रोथ सिमेन्टको १३ करोड बढीको सेयर कारोबार भयो। १३ वटै उपसमूहका सूचकमा हरियाली छाएको छ। होटल्स एन्ड टुरिजम उपसमूहको सूचक भने सर्वाधिक ६९४ प्रतिशतले बढ्यो। आज १८३ स्क्रिप्टको मूल्य बढ्दा ५३ वटाको घट्यो भने ७ को मूल्य स्थिर रह्यो।"
प्री ओपन सेसनमा नेप्से परिसूचक ४५६ अंकले वृद्धि,काठमाडौं : प्री ओपन सेसनमा नेप्से परिसूचक साढे चार अंकले बढेको छ। साताको तेस्रो कारोबार दिन मंगलबार प्री ओपन सेसनमा नेप्से परिसूचक ४५६ अंकले बढेर २०६५०६ विन्दुमा कायम भएको छ। यो समयमा ५५ स्क्रिप्टको १० हजार ६८३ कित्ता सेयर ३८ लाख १८ हजार ८२२ रुपैयाँमा खरिदबिक्री भए। कारोबारमा आएका स्क्रिप्टमध्ये ३६ वटाको मूल्य बढ्यो भने १३ को घट्यो। ४ स्क्रिप्टको मूल्य भने यो समयमा स्थिर रह्यो।
हतारमा हुँदैछ देशको सार्वभौम मूल्यांकन,"तेस्रो लगानी सम्मेनलको तयारीमा नेपाल जुटेको छ। मुलुकको अवस्था हेरेर मात्रै लगानीकर्ता आउने हुन्। त्यसैले अवस्था देखाउने साख मूल्यांकन प्रस्ट हुनुपर्छ। हालसम्म यस्तो मूल्यांकन भएकै छैन। तर, अहिले हतारहतारमा यसलाई टुंग्याउन लागिएको छ। विज्ञ भन्छन्, यो हतार भएन र ? काठमाडौं : नेपाल तेस्रो लगानी सम्मेलनको तयारीमा जुटेको छ। सम्मेलन आगामी वैशाख ९ र १० गते आयोजना गर्ने तय पनि भइसकेको छ। सोहीअनुसार राष्ट्रिय तथा अन्तर्राष्ट्रिय द्विपक्षीय तथा बहुपक्षीय दाता र लगानीकर्तालाई धमाधम निम्तो गर्न लागिएको छ। २०७३ साल फागुन र २०७५ साल चैतमा भव्यताका साथ लगानी सम्मेलन आयोजना भयो। यसपल्ट नेपाललाई लगानीको गन्तव्यका रूपमा चिनाउने ध्येयमा सरकार छ। देशको साख मूल्यांकनबिनै दुईवटा लगानी सम्मेलन आयोजना गरेको सरकारले तेस्रो लगानी सम्मेलन गर्नुपूर्व हतारहतारमा कन्ट्री रेटिङ टुंग्याउने तयारी गरेको छ। कन्ट्री रेटिङ वा सोभरेन रेटिङको अर्थ हुन्छ, देशको सार्वभौम मूल्यांकन अर्थात् साख मूल्यांकन। कुनै देशमा वैदेशिक लगानी गर्न र प्रतिफल फिर्ता लैजान कति सहज छ भन्ने सूचक हो, साख मूल्यांकन। रेटिङले देशको वास्तविक अवस्थाको चित्रण गर्न सहयोग पुर्याउने विज्ञ बताउँछन्। रेटिङले मुलुकमा लगानी गर्दा जोखिमसँगै देशको साख र जोखिमको स्तर निर्धारणसमेत गर्छ। नेपालको कन्ट्री रेटिङ नभएकाले हालसम्म डुइङ बिजनेसको रिपोर्टअनुसार देशको लगानीको वातावरण हेर्नु परेको छ। नेपालको साख मूल्यांकन गर्ने काम पाँच वर्षदेखिको तयारी हो। रेटिङ गर्ने कुरा उठेकै १५ वर्ष नाघिसक्यो। तर, डेब्यु (पहिलो) रेटिङमा हच्किँदा न त विदेशी लगानीकर्ताले नेपालको लगानी वातावरण अड्कल गर्न सकेका छन् न त देशले अन्तर्राष्ट्रिय मञ्चमा लगानीको वातावरण बनेको प्रमाणसहित दाबी गर्न नै। यसअघि पनि उठेको थियो मूल्यांकनको कुरा साख मूल्यांकनको काम आव २०७५०७६ (माघ)देखि अघि बढेको थियो। तत्कालीन अर्थमन्त्री युवराज खतिवडाले बजेट वक्तव्यमै देशको रेटिङ गराउने उल्लेख गरेका थिए। २०७६ को दोस्रो त्रैमासभित्रै नेपालको रेटिङ आइसक्नुपर्ने पूर्वतालिका पनि थियो। तर, हालसम्म ऐना मानिएको डुइङ बिजनेस रिपोर्टमा नेपालको पाँच स्थान घटुवा भएपछि सरकार हच्किएको थियो। २०७६ को पुसमा अमेरिकी कम्पनी फिच रेटिङ इन्कलाई रेटिङको जिम्मा दिइयो। अर्थमन्त्री युवराज खतिवडाले राजस्व सचिव लालशंकर घिमिरेको संयोजकत्वमा गठित रेटिङ ओभरसाइट कमिटीको निर्णय अनुमोदन गरेपछि यो जिम्मा फिचले पाएको थियो। घिमिरेको संयोजकत्वमा गठित समितिमा तत्कालीन अर्थ मन्त्रालयका आर्थिक कार्य विश्लेषण महाशाखा प्रमुख उत्तरकुमार कार्की, राष्ट्र बैंकका डेपुटी गभर्नर चिन्तामणि शिवाकोटी, नेपाल धितोपत्र बोर्डका अध्यक्ष रेवतबहादुर कार्की र बिमा प्राधिकरणका अध्यक्ष चिरञ्जीवी चापागाईं सदस्य थिए। फिचको अमेरिकाको न्युयोर्क र बेलायतको लन्डन दुवैतिर केन्द्रीय कार्यालय छ। उसले अस्ट्रेलिया, क्यानडा, रुस, ब्राजिल, फ्रान्सलगायत ३० देश र त्यहाँका विभिन्न कम्पनीको क्रेडिट रेटिङ गरिसकेको छ। कम्पनीले कामअघि बढाइरहेकै बेलामा विश्वव्यापी महामारीको रूपमा कोभिड१९ रोग फैलियो। फिचले रेटिङको जिम्मा पाएको तीन महिना पनि बितेको थिएन। तर, कम्पनीले आफूसँग उपलब्ध र अन्तर्राष्ट्रिय विकास साझेदारसँग भएको तथ्यांकका आधारमा काम जारी राखेकै थियो। तर, कोभिडका कारण रेटिङ कम्पनीका प्रतिनिधि नेपाल आउन पाएनन्। यद्यपि कोभिड परिस्थिति हट्ने आकलन गर्दै तत्कालीन अर्थमन्त्री युवराज खतिवडाले आर्थिक वर्ष २०७७०७८ को बजेटमा ६ महिनाभित्र नेपालको क्रेडिट रेटिङ पूरा हुने उल्लेख गरेका थिए। रेटिङको जिम्मेवारी पाएको फिचले पनि सरकारको योजनाअनुसार सो आवको ६ महिनाभित्र (२०७७ पुस मसान्तभित्र) नेपालको रेटिङ गरिसक्ने कार्ययोजना तयार पारेको थियो। तर, अर्थमन्त्री फेरिएपछि काम रोकियो। अर्थतन्त्रको बागडोर सम्हाल्न पुगेका एमालेकै अर्थमन्त्री विष्णु पौडेलले रेटिङको काम रोके। कोभिडका कारण अर्थतन्त्रसँगै समस्त आर्थिक परिसूचक नकारात्मक बनेपछि रेटिङ काम रोकिएको थियो। दुई वर्ष कोरोनाले खायो। देशको अर्थतन्त्र खुम्चियो। आर्थिक वृद्धिदर ऋणात्मक भयो। कोरोना पूर्ववत् स्थितिमा आइपुग्न थप तीन वर्ष संघर्ष गर्नु परेको छ। यसरी आधाजस्तो काम भइसकेर पनि नेपाल पहिलोपल्ट आफ्नो साख मूल्यांकन गर्न चुकेको थियो। त्यसयता साख मूल्यांकन सरकारको प्राथमिकतामा परेन। कोरोनाकालपछि जसोतसो तंग्रिएको अर्थतन्त्र २०७८ पुसदेखि थप दबाबमा पर्यो। आन्तरिकदेखि बाह्य क्षेत्रमा संकट छायो। कर्जा प्रवाह सुस्तायो, चालू खाता घाटा बढ्यो, विदेशी विनिमय सञ्चिति घटेर मात्र ६ महिनाको आयात थेग्ने स्थितिमा पुग्यो। यो समस्या समाधान गर्ने सुरमा विलासितासहित केही वस्तुको आयातमा प्रतिबन्ध लगाउने सरकारको निर्णयले राजस्व संकलनमा संकुचन आएर देश खर्च पनि धान्न नसक्ने अवस्थामा पुग्यो। यसरी सोभरेन रेटिङका लागि आँट गर्न सक्ने परिस्थिति बनेको थिएन। उचित समय हो ? जानकारहरू अहिले देशको डेब्यु रेटिङ गर्ने उचित बेला भएको बताउँछन्। रेटिङका जानकार तथा वित्तीय विश्लेषक अनलराज भट्टराई देशको बाह्य स्थिति सबल स्थितिमा भएको, राजनीतिमा केही हदसम्म स्थायित्व छाएको, नीतिगत सुधार भइरहेको तथा अन्य परिसूचकमा डिफल्ट नभएका बेला रेटिङ गराउनु उपयुक्त रहेको बताउँछन्। रेटिङका लागि कोसिस गर्दा हुन्छ, डेब्यु रेटिङ त राम्रै भएको बेस, भट्टराईले भने। उनका अनुसार सरकारी तवरबाट प्रत्यक्ष वैदेशिक लगानी एप्रभुल, रेकर्डिङ तथा रिप्याट्रिएसनको प्रक्रिया सजिलो छ। आर्थिक विकासका लागि आवश्यक विदेशी ऋण तथा लगानी भिœयाउने क्रममा सोभरेन रेटिङलाई जोखिम मापनको औजार मानिन्छ। २०७६ को दोस्रो त्रैमासभित्रै नेपालको रेटिङ आइसक्नुपर्ने पूर्वतालिका पनि थियो। तर, हालसम्म ऐना मानिएको डुइङ बिजनेस रिपोर्टमा नेपालको पाँच स्थान घटुवा भएपछि सरकार हच्किएको थियो। रेटिङको जिम्मेवारी पाएको फिचले पनि सरकारको योजनाअनुसार २०७७ पुस मसान्तभित्र नेपालको रेटिङ गरिसक्ने कार्ययोजना तयार पारेको थियो। तर, अर्थमन्त्री फेरिएपछि काम रोकियो। राजस्व स्रोतले खर्च धान्न गाह्रो परेको चिन्ताजनक स्थिति रहे पनि रेमिट्यान्स र वैदेशिक अनुदानको मात्रा सन्तोषजनक छ। कुल गार्हस्थ्य उत्पादनको अनुपातमा सार्वजनिक ऋण पनि कमै मानिने भट्टराईको तर्क छ। विगतकै प्रक्रियालाई निरन्तरता दिने हो भने रेटिङको काम तीनचार महिनामै सकिन्छ, उनले थपे, रेटिङ एजेन्सीसँग स्ट्यान्डर्ड पारामिटर हुन्छन्, समय लाग्दैन। उनले स्थिति अनुकूल भएकाले नेपालको मूल्यांकन इन्भेस्टमेन्ट ग्रेड (लगानी गर्न योग्य)मै आउने तर्क गरे। सबै पारामिटर सन्तुलित छ। जोखिमलाई सजिलै कम गर्ने क्षमता नेपालको अर्थतन्त्र रहेकाले सकारात्मक नतिजा आउने देखिन्छ, भट्टराईले भने, इन्भेस्टमेन्ट ग्रेडमा पर्छौं। अर्थात् लगानी गर्न उपयुक्त हुने क्याटेगोरीमा पर्छौं। लगानीविज्ञ राधेश पन्त कुनै पनि देशको सार्वभौम रेटिङ के आउनेभन्दा पनि कति सुधार गर्न सक्ने भन्नेले बढी महत्त्वराख्ने बताउँछन्। अहिले नेपालको रेटिङ नराम्रो नआउँला तर भविष्यमा रेटिङ सुधार गर्नुपर्छ, पन्त भन्छन्, सोभरेन रेटिङको आफ्नै महत्त्वहुन्छ, केही वर्षपछि रेटिङमा सुधार आयो भने महत्त्वझन् बढ्छ। उनका अनुसार नेपालको मूल्यांकन गर्ने उचित समय हो किनकि सरकारी नीति राम्रो छ, लगानी गर्न चाहनेलाई प्रोत्साहन नै गरिएको छ र देश लोकतान्त्रिक मुलुक हो। नीति राम्रो भएर पनि कार्यान्वयन पक्ष फितलो छ, हाम्रो कमजोरी त्यही हो, उनले थपे। कस्ता छन् अर्थतन्त्रका परिसूचक ? अर्थतन्त्रको वर्तमान परिसूचकले भने सोभरेन रेटिङका लागि उपयुक्त समय आएको विज्ञको तर्कलाई समर्थन गर्छन्। बृहत्तर अर्थतन्त्रमा आन्तरिकदेखि बाह्य क्षेत्र सन्तुलित देखिन्छन्। चालू आर्थिक वर्षको चार महिना बित्दा देशको शोधनान्तर स्थिति (ब्यालेन्स अफ पेमेन्ट अर्थात् देश भित्रिने र बाहिरिने रकमबीचको अन्तर) १ खर्ब ४७ अर्ब ११ करोडले बचतमा छ। जसकारण कुल विदेशी विनिमय सञ्चिति बढेर १६ खर्ब ९६ अर्ब ७८ करोड र अमेरिकी डलरमा १२ अर्ब ७५ करोड पुगेको छ। यो सञ्चितिले १३६ महिनाको वस्तु र ११३ महिनाको वस्तु तथा सेवा आयात धान्न पर्याप्त छ। बैंक तथा वित्तीय संस्थाको निक्षेप संकलन अघिल्लो वर्षभन्दा १४३ प्रतिशतले बढेको छ भने निजी क्षेत्रमा प्रवाहित कर्जा ४४ प्रतिशतले बढेको छ। मुद्रास्फीति ५३८ प्रतिशत रहेको छ। आयात ३८ प्रतिशतले घटेर तथा निर्यात ७७ प्रतिशतले घटेर कुल व्यापार घाटा ३३ प्रतिशतले घटेको छ। यही अवधिमा रेमिट्यान्स २६४ प्रतिशतले बढेर ४ खर्ब ७७ अर्ब रुपैयाँ प्राप्त भएको छ। नेपाल सरकारको खर्च भने आम्दानीभन्दा १ खर्ब २१ अर्ब रुपैयाँ बढी छ। यस अवधिमा ३ खर्ब ५५ अर्ब ६३ करोड रुपैयाँ बजेट खर्च हुँदा सरकारले जम्मा २ खर्ब ७६ अर्ब ६४ करोड रुपैयाँमात्र राजस्व संकलन गर्न सकेको छ। अर्थ मन्त्रालयको तथ्यअनुसार असोजसम्म सरकारले गत वर्षको यही अवधिभन्दा पाँच प्रतिशत बढी राजस्व संकलन गरेको छ भने खर्च ०९ प्रतिशत बढी छ। वार्षिक बिन्दुगत उपभोक्ता मुद्रास्फीतिमा केही सुधार भएको छ। चालू खाता र शोधनान्तर स्थिति दुवै बचतमा रहेका छन्। कुल वस्तु आयात सिमान्त दरले वृद्धि भए तापनि सञ्चिति पर्याप्तता सूचकांक पर्याप्त छ। पर्यटन आगमनमा उल्लेख्य वृद्धि भएको छ। चालू आर्थिक वर्षको असोज महिनासम्म सरकारले कुल साढे ५१ अर्ब रुपैयाँ सार्वजनिक ऋणको सावाँ र १६ अर्ब १६ करोड रुपैयाँ ब्याज तिरेको छ। असोजसम्म सरकारको कुल तिर्न बाँकी सार्वजनिक क्रण रु २३ खर्ब ५४ अर्ब ५९ करोड पुगेको छ जुन देशको कुल गार्हस्थ्य उत्पादनको ४३७ प्रतिशत हो। जोखिम मापनको औजार आर्थिक विकासका लागि आवश्यक विदेशी ऋण तथा लगानी भिœयाउने क्रममा सोभरेन रेटिङलाई जोखिम मापनको औजार मानिन्छ। विशेषगरी विदेशी नागरिक वा संस्थाले देशको सार्वभौम मूल्यांकन हेरेर सरकारले जारी गर्ने बोन्ड तथा इक्विटीमा लगानी गर्छन्। खासमा वैदेशिक लगानी बढाउन र संस्थागत विदेशी लगानीकर्तालाई नेपालको धितोपत्रमा कारोबार गर्न सक्ने तथा बाह्य बजारमा ऋणपत्र वा अन्य धितोपत्रमार्फत ऋण लिने वातावरण बनाउन पनि रेटिङको आवश्यकता रहन्छ। तर, प्रत्यक्ष वैदेशिक लगानीका लागि पनि जोखिम मापनको औजार साख मूल्यांकन नै हो। अन्तर्राष्ट्रिय स्तरमा मुडिज, फिच र स्ट्यान्डर्ड एन्ड पुअर्स रेटिङले सोभरेन रेटिङ गर्दै आएका छन्। तीनै कम्पनी अमेरिकी हुन्। यसबाहेक क्षेत्रीय रेटिङ एजेन्सी पनि छन्। नेपालको आफ्नो सोभरेन रेटिङ नहुँदा हालसम्म भएका लगानीकर्ता आफ्नो लगानीमा कतिको जोखिम छ ? भन्ने अड्कल लगाउन सकेका छैनन्। अर्कातर्फ रिस्क फ्याक्टर मूल्यांकन गरेर यहाँबाट प्रतिफल लैजान सहज हुन्छ कि हुन्न ? भन्ने जानकार भइरहेका छैनन्। नेपालमा लगानी गरेको पैसाको प्रतिफल डिपाट्रिएसन गर्नुपर्दा सहजअसहज के छ ? भन्ने पनि अनुमान हुँदैन। रेटिङले ऋण फिर्ता हुन सक्ने नसक्ने, कानुनी अवस्था तथा परिवर्तनशीलताको जानकारी दिन्छ। नेपालले गरेका दुईवटा लगानी सम्मेलनमार्फत १४ खर्बको प्रतिबद्धता आएका थिए। तीमध्ये धेरै प्रतिबद्धतामै सीमित भए। नेपालमा अहिलेसम्म भएका लगानी पनि रेटिङ नहेरेरै भइरहेको छ। युनिलिभर, एनसेल, होङ्सी सिमेन्टका लागि रेटिङ चाहिएको थिएन। विदेशी लगानी तथा प्रविधि हस्तान्तरण ऐन (फिट्टा)कै आधारमा बोन्ड इस्यु गर्नुपर्दा रेटिङ चाहिन्छ। अर्कातर्फ बोन्ड इस्यु गर्न नेपाल आफैं कति तयार छ ? भन्ने प्रश्न पनि छँदै छ। इक्विटी फाइनान्सिङ वा डेट फाइनान्सिङका लागि नेपाल अझै नन् रेटेड कन्ट्री भएकाले लगानीकर्ताले प्रतिफलको ग्यारेन्टी नमान्ने जानकार बताउँछन्। एसियाली विकास बैंकले नेपाली मुद्रामा ऋणपत्र (बोन्ड) जारी गर्ने तयारी गरेको छ। नेपालको पूर्वाधार तथा प्राथमिकता प्राप्त क्षेत्रमा लगानी गर्न अन्तर्राष्ट्रिय समुदायबाट पुँजी संकलन गर्ने तयारी एडीबीको हो। यो प्रयोजनका लागि पनि नेपालको रेटिङ आवश्यक छ। एकातिर लगानी सम्मेलन र अर्कातिर अन्तर्राष्ट्रिय संस्थाले नेपाली मुद्रामा ऋणपत्र जारी गर्न पनि रेटिङ चाहिने भएकाले सरकार हतारहतारमा देशको साख मूल्यांकनका लागि जुटेको छ। हतारमा किन ? अर्थमन्त्री डा प्रकाशशरण महत वैशाखमा लगानी सम्मेलन हुनुअघि देशको साखमापन हुने बताउँछन्। एक साताअघि समसामयिक विषयमा पत्रकार सम्मेलन गर्दै महतले वैशाखअघि नै यो सक्ने बताएका थिए। यति छोटो अवधिमा रेटिङ प्रक्रिया सक्न सम्भव छ ? नयाँ रेटिङका लागि प्रक्रियागत समय लाग्छ। प्रक्रिया पूरा गर्न ६ देखि ८ महिना लाग्छ तर अधिकांश काम यसअघि नै सकिएकाले दुई महिनामै प्रक्रिया सकिने जानकारको दाबी छ। रेटिङको काम फिचले नै गर्ने र तीन महिनामै प्रतिवेदन दिइसक्ने प्रतिबद्धता जनाएको अर्थ मन्त्रालय स्रोतको दाबी छ। रेटिङ प्रयोजनकै लागि अर्थमन्त्री महतले गत सेप्टेम्बरमा फिचका प्रतिनिधिसँग वार्ता गरेका थिए। अन्तर्राष्ट्रिय मुद्रा कोष र विश्व बैंक समूहको वार्षिक वैठकमा सहभागी हुन मोरक्को पुगेका बेलामा महतले उनीहरूसँग साइडलाइन भेट गरेका हुन्। लगत्तै बेलायत पुगेर उनले नेपालले कन्ट्री रेटिङको काम सुरु गरिसकेको बताएका थिए। नयाँ प्रक्रिया थाल्दा समय लाग्ने भएकाले सन् २०१९ मा आधा काम गरेको फिचलाई बाँकी काम दिने गरी अर्थले आवश्यक व्यवस्था गर्न लागेको छ। चालू आर्थिक वर्षको बजेट वक्तव्यको बुँदा नं ८१ मा देशको मूल्यांकन गर्ने उल्लेख थियो। दक्षिण एसियाली मुलुकमध्ये नेपाल, भुटान र अफगानिस्तानले रेटिङ गराएका छैनन्।"
आर्थिक क्षेत्र सुधार हुँदै गएको छ : अर्थमन्त्री महत,"हेटौंडा : अर्थमन्त्री एवम् नेपाली कांग्रेसका प्रवक्ता डा प्रकाशशरण महतले देशको आर्थिक क्षेत्रमा सुधार हुँदै गएकाले अब ढुक्क भएर आर्थिक गतिविधि गर्न आग्रह गरेका छन्। कांग्रेस मकवानपुरको आज हेटौंडामा आयोजित जिल्ला सम्मेलनलाई सम्बोधन गर्दै महतले आर्थिक क्षेत्र विस्तारै सुध्रिँदै गएको र अर्थतन्त्र उकालो लागिरहेको भन्दै अब चिन्तामुक्त भएर आर्थिक गतिविधि गर्न आह्वान गरे। उनले वित्तीय क्षेत्रमा अनुशासन र मौद्रित नीति लागु भइसकेको र अब आर्थिक वृद्धि हुने भन्दै देशमा उद्योग व्यवसाय फस्टाउने विश्वास व्यक्त गरे। हेटौंडामा रहेको औद्योगिक क्षेत्रलाई उद्योग वाणिज्य र निजी क्षेत्रसँगको सहकार्यमा अघि बढाउने र हेटौंडा सिमेन्ट उद्योगलाई व्यवस्थित गर्न चाँडै निचोड निकाल्ने उनले बताए। देशमा कुनै पनि काम गर्न सहज छैन भन्ने खालको मानसिकता त्यागेर यहाँ नै काम गरौँ। अब लगानी गर्न डराउनुपर्ने अवस्था छैन, उनले भने, हामीले अर्थतन्त्र सुधारको क्षेत्रमा उल्लेख्य काम गरेका छौँ।' जग्गा कारोबारमा सुधार आएको र सेयर मार्केट बढेको, पर्यटन क्षेत्रमा सुधार आएको, रेमिटेन्स वृद्धि भइरहेको, उद्योगमैत्री कामहरू सरकारले अगाडि बढाएको उनले बताए। उनले वर्तमान गठबन्धन बाध्यात्मक भएको पनि बताए। कार्यकर्ताहरूमा कांग्रेस एक्लै निर्वाचनमा गए हुन्थ्यो भन्ने हुन्छ। तर, कुनै पनि दलले एक्लै सरकार सञ्चालन गर्न सक्ने अवस्था छैन। त्यसकारण गठबन्धन बाध्यता हो। आगामी निर्वाचनमा एक्लै सरकारमा जानसक्ने गरी तयारी गरौँ, उनले भने। जिल्ला सभापति बुद्ध लामाको अध्यक्षतामा भएको कार्यक्रममा बागमती प्रदेश सभापति इन्द्रबहादुर बानियाँ लगायतका नेताहरूले सम्बोधन गरेका थिए। सम्मेलनमा मकवानपुर जिल्लाको दुई संघीय निर्वाचन क्षेत्र, ४ वटा प्रदेश, १० वटा पालिका, १०२ वटा वडाबाट गरी करिब २ हजार प्रतिनिधि उपस्थित छन्। यो सम्मेलनले मकवानपुरमा पार्टीको संगठन विस्तारका लागि आगामी कार्ययोजना, रणनीति र एजेन्डाका विषयमा छलफल गरी मार्ग निर्देशन गर्ने कांग्रेस मकवानपुरले जनाएको छ।"
झुलाघाट बजार सुनसान,"बैतडी : भारतसँग सिमाना जोडिएको एकमात्रै झुलाघाट बजारमा २०६१ सालदेखि व्यापार गर्दै आएका कम्मानसिंह ऐरी आजभोलि बिहान ढिलोगरी पसल खोल्छन्। एक समय बिहानै ६ नबज्दै पसल खोलेर व्यापारमा व्यस्त हुने ऐरीलाई आजभोलिका दिनमा घाम तापेरै दिन जान्छ। मान्छेहरूको आउजाउनै छैन, के गर्ने पसल खोलेर पनि, बजार निकै सुस्त छ, निरास हँदै ऐरीले भने। कोरोना संकटदेखि सुस्ताएको झुलाघाट बजार उक्सन नै सकेको छैन। लामो समयसम्मको लकडाउनका कारण यहाँका व्यापारी पलायन हँदै गएको व्यापारी ऐरीको भनाइ छ। कोरोनाकालको लामो समयसम्म रहेको लकडाउनपछि झुलाघाटमा व्यापार निकै घटेको अर्का व्यापारी प्रकाशसिंह धामी बताउँछन्। लकडाउनपछि यहाँका करिब ८० प्रतिशत व्यापारी फर्किएनन्, मानिसको आउजाउ पनि छैन, उनले भने। भारतीय बजारबाट आयात हुने सानो परिमाणको सामानमा पनि कर निर्धारण गरेदेखि चहलपहल घटेको उनी सुनाउँछन्। कुनै समय सुदूरपश्चिम र मध्यपश्चिमका पहाडी जिल्लाको सीमा बजारको रूपमा झुलाघाट बजारमा निकै चहलपहल हुने गरेको थियो। नेपाली उत्पादन पनि निर्यात हुने गरेको थियो। तर कोरोनाकालपछि यहाँको बजार निकै सुस्ताएको छ। यहाँका अधिकांश व्यापारी पलायन भइसकेका छन्। कोरोनाकालदेखि पहिलेको समयमा करिब ७५ भन्दा बढी व्यवसायी पसलहरू रहेको झुलाघाटमा २५ पनि नरहेको महाकाली भन्सार कार्यालय झुलाघाटले जनाएको छ। सरकारले बेलाबेला झुलाघाटमा मोटरेबल पुल निर्माणको कुरा उठान गरेको छ। अपेक्षाअनुसार कुनै गतिविधि नभई रहँदा यहाँको व्यवसायी निराश छन्।झुलाघाट बजारमात्रै नभई सुदूरपश्चिमकै आर्थिक समृिद्धसँग जोड्नको लागि झुलाघाटमा पुल निर्माण गर्न आवश्यक रहेको सरोकारवाला निकायको भनाइ छ।"
चोभारको मञ्जुश्री पार्कमा जिपलाइन,"काठमाडौं : काठमाडौंको चोभारस्थित मञ्जुश्री पार्कमा क्यानोपी जिपलाइन सञ्चालनमा आएको छ। तीन चरण गरेर खेल्न पाइने जिपलाइनको कुल लम्बाइ करिब चार सय मिटर छ। सबै चरणको जिपलाइन खेल्न करिब १० मिनेट लाग्छ। जिपलाइन खेल्दा गरिने अनुभूतिअनुसार पहिलो चरणलाई एड्भेन्चर, दोस्रोलाई डेयर डेभिल्स र तेस्रोलाई द फन नामकरण गरिएको छ। नायिका वर्षा राउतले शनिबार जिपलाइन उद्घाटन गरेकी छन्। उनले तीन चरणको जिपलाइनमा अन्यत्रभन्दा फरक र रोचक अनुभव लिएको बताइन्। जिपलाइनका क्रममा मञ्जुश्रीले काटेको चोभारको आकर्षक गल्छी, जलविनायक मन्दिर, चोभारको गुम्बा, नवनिर्मित सुक्खा बन्दरगाह, चम्पादेवी र चन्द्रागिरि डाँडा, काठमाडौं तथा ललितपुरका सुन्दर दृश्यावलोकन गर्न सकिनेछ। जेबी एड्भेन्चरले पर्यटन विभाग र स्थानीय तहसँग स्वीकृति लिएपश्चात् जिपलाइन सञ्चालनमा ल्याउन ल्याएको कम्पनीका निर्देशक पञ्चलाल महर्जनले जानकारी दिए। दैनिक तीन सयदेखि ३ सय ५० जनासम्मले जिपलाइन खेल्न सक्छन्। जिपलाइन हरेक दिन बिहान १० बजेदेखि साँझ ५ः३० बजेसम्म सञ्चालन हुने उनको भनाइ छ। कम्पनीले जिपलाइनको पूरै प्याकेज केही समयका लागि १२ सय रुपैयाँ प्रतिव्यक्ति उपलब्ध गराउनेछ। तर पूरै नगरेर एक स्टेपमात्रै जिपलाइन गर्ने हो भने ५ सय रुपैयाँ प्रतिव्यक्ति तिर्नुपर्नेछ। विद्यार्थी (परिचयपत्रसहित) र कीर्तिपुर नगरपालिका ६ का स्थानीयले सबैखाले जिपलाइनमा २५ प्रतिशत छुट पाउनेछन्। कम्पनीले चोभारमा एडभेन्चर हब नै बनाउने गरी परियोजना विकास गर्दैछ। जिपलाइन पनि सोहीअन्तर्गतको परियोजना भएको महर्जन बताउँछन्। कम्पनीले चोभारमा ग्लास ब्रिजमा बन्जी र स्विङ, स्काई साइक्लिङलगायत अन्य एड्भेन्चरसँगै होटल तथा बिग सिनेमाको निर्माण छिट्टै सुरु गर्ने महर्जनले बताए।"
सातौं बागलुङ महोत्सव पुस ११ देखि,"बागलुङ : बागलुङमा सातौं बागलुङ महोत्सव २०८० हुने भएको छ। पर्यटन, कृषि, कला संस्कृति, उद्योग र व्यापार, समुन्नत बागलुङ निर्माणको आधार भन्ने नाराका साथ बागलुङ उद्योग वाणिज्य संघले आगामी पुस ११ गतेदेखि २२ गतेसम्म महोत्सवको आयोजना गर्न लागेको हो। महोत्सवलाई गण्डकी प्रदेशस्तरीय पर्यटन, कृषि तथा औद्योगिक व्यापार मेला स्तरमा विकास गर्न लागिएको संघका अध्यक्ष नरेश कँडेलले जानकारी दिए। उनले पछिल्लो समय बागलुङको व्यापार सुस्ताउँदै गएकाले बजारलाई चलायमान बनाउने उद्देश्यले महोत्सवको आयोजना गरिएको बताए। महोत्सवमा व्यावसायिक १ सय २०, प्रवद्र्धनात्मक स्टल ३० र मेडइन बागलुङ स्टल रहने बताए। व्यवसायको लागि १ सय २० स्टल रहनेछन्। महोत्सवमा अंग्रेजी नयाँ वर्ष पर्ने भएकाले धेरै पर्यटकलाई बागलुङ भिœयाउने लक्ष्य रहेको अध्यक्ष कँडेलको भनाइ छ। महोत्सवमा खुल्ला राष्ट्रिय दोहोरी तथा लाइभ दोहोरी गीत प्रतियोगिता, पालिकास्तरीय खुल्ला पुरुष भलिबल प्रतियोगिता, खुल्ला महिला भलिबल प्रतियोगिता, खुल्ला भजन प्रतियोगिता, युवा उद्यमी सम्मेलन, विभिन्न झाँकी प्रदर्शनी र राष्ट्रिय कलाकारको सांगीतिक प्रस्तुतिसहित लाइभ डिजे कन्सर्ट हुने जनाइएको छ। मेलाको उद्घाटन पुस ११ गते राष्ट्रपति रामचन्द्र पौडेलले गर्ने बागलुङ उद्योग वाणिज्य संघले जनाएको छ।"
कहिले आउँछ मेलम्चीको पानी ?,"काठमाडौं : काठमाडौं उपत्यकावासी मेलम्चीको खानेपानी नपाएको भन्दै आन्दोलनमा उत्रिएका छन्। मेलम्ची खानेपानी आयोजनाले अस्थायी संरचनाबाट वितरण गर्दै आएकोमा गत असारबाट पानी नपठाएको उनीहरूको गुनासो हो। पानी नपाएको भन्दै काठमाडौं उपत्यका संघर्ष समितिले शन्तिपूर्ण दबाबमूलक र्याली निकालेको छ। समितिले पुस २ गतेबाट दबाबमूलक आन्दोलनका कार्यक्रम सुरु गरेको बताएको छ। उपत्यकामा करिब ३२ लाख मेलम्ची खानेपानीका उपभोक्ता रहेको बताइएको छ। मेलम्ची खानेपानीको चलखेल बन्द गर भन्ने नारासहित समितिले पानी शीघ्र काठमाडौं उपत्यकामा ल्याउने प्रयोजनको लागि दबाबमूलक र्याली गरेको हो। समितिले पुस २ गते कोटेश्वर चोकदेखि तीनकुने हुदेै मीनभवनसम्म दबाबमूलक र्याली गरेको समितिका संयोजक गोविन्दराज पन्तले बताए। पुस १ गते पनि समितिले माइकिङ र्याली गरेको थियो। गत असारबाट मेलम्चीको पानी धारामा नआएको पन्तले बताए। हिउँदयाममा उपत्यकामा खानेपानीको अभाव नै हुने गरेको छ। वर्षायाममा बन्द हुने मेलम्ची वर्षा सक्किएलगत्तै वितरण हुँदै आएको थियो। तर, पुस लागिसक्दा पानी नपाएपछि उपत्यकावासी आन्दोलित भएको संयोजक पन्तले बताए। यो सुरुवाती आन्दोलन भएको भन्दै उनले यही शुक्रबारसम्म सरकारले ध्यान नदिए थप कार्यक्रमसहित सडक आन्दोलनमा जाने बताए। राष्ट्रिय गौरवको आयोजनामा राष्ट्रको बेवास्ता, मनसुन सकिएको धेरै समय बित्दा पनि पानी उपत्यकामा ल्याउन तत्परता नदेखाउनु, मेलम्ची विकास समिति, खानेपानी मन्त्रालय र आयोजनाको मुहानमा धर्ना दिँदासमेत बेवास्ता गरिनु, आयोजनाको मुहानमा प्राविधिकभन्दा पनि व्यवस्थापकीय समस्या देखिएकोमा हालसम्म त्यसको समाधानको पहल नगरिनु, स्थानीयवासीको अवरोध नहुँदा पनि त्यसैलाई बहाना बनाउनुलगायतका विविध कारणहरू देखाउँदै संघर्ष समिति आन्दोलनमा गएको हो। मेलम्ची बोर्ड के भन्छ ? प्राविधिक कारणले नै मेलम्चीको पानी उपलब्ध गराउन नसकिएको मेलम्ची खानेपानी विकास समितिका प्रवक्ता राजेन्द्रप्रसाद पन्तले बताए। २०८० को असोजमा मेलम्चीमा आएको बाढीले पहुँच मार्ग बगाएको र मुख्य बाँधदेखि अस्थायी संरचनासम्मको सुरुङमा लेदो पसेको छ। मुख्यबाँधदेखि अस्थायी संरचनासम्मको २ सय १० मिटरको डाइभर्सन सुरुङमा लेदो पसेको छ। अम्बाथानमा रहेको मुख्य बाँधसम्मको पहुँच मार्ग निर्माण भए पनि मुहानमा थुप्रिएको लेदो हटाउने काम भएको छैन। मुख्य बाँधदेखि अम्बाथान अडिटसम्म नै सफाइ गर्नु पर्नेछ। गत असोजमा मेलम्चीमा आएको बाढीले पहुँच मार्ग बगाएको छ। मुख्य बाँधदेखि अस्थायी संरचनासम्मको सुरुङमा लेदो पसेको छ। मेलम्ची बोर्ड भन्छ, त्यसैले पानी आएको छैन। २०७८ को असारमा आएजस्तै नै बाढी आयो २०८० को असोजमा। बाढीका कारण पहिलाको जस्तै नै अवस्थामा आयोजना पुगेको छ। असोजपछि पहुँचमार्ग भने हेलम्बु गाउँपालिकाको सहयोगमा निर्माण गरिएको छ, भन्दै प्रवक्ता पन्तले अस्थायी संरचना पसेको बाढीको लेदो हटाउने सम्बन्धमा काम भइरहेको जानकारी दिए। मेलम्ची निर्माणको ठेक्का पाएको चिनियाँ ठेकेदार कम्पनी सिनो हाइड्रोलाई नै काम गर्न भनिएको छ। तर, ठेकेदार कम्पनीले पनि नमानेको बताइन्छ। मन्त्रिपरिषद्ले नै ठेकेदार कम्पनीलाई काम गराउने गरी भेरिएसन (थप लागत) लाई पारित गर्नुपर्छ। तर, यस पटक भेरिएसन पारित भएको छैन। २०७८ को असारमा आएको बाढीपछि काम गर्नका लागि मन्त्रिपरिषद्बाट नै भेरिएसन पारित गरी सिनो हाइड्रोले काम गरेको थियो। यसपटक पनि सिनो हाइड्रो मनाउने काम भइरहेको पन्त बताउँछन्। सिनो हाइड्रो यही डिसेम्बर ३१ मा मेलम्चीसँगको सम्झौता सकिँदै छ। यो बीचमा कम्पनीबाट काम गराउन सकिन्छ कि भनेर सिनो हाइड्रोलाई अनुरोध गरिएको हो। अब नयाँ कम्पनीबाट काम गराउनका लागि बोलपत्रको मूल्यांकनको काम अन्तिम चरणमा पुगेको समितिका प्रवक्ताले जानकारी दिए। यस पटकको बाढीपछिको मुहान सफाइ तथा पहुँचमार्ग निर्माणका लागि करिब १२ करोड लाग्ने अनुमान गरिएको छ। रकम अभावभन्दा पनि प्राविधिक कारणले पानी पठाउन नसकिएको समिति बताउँछ। काठमाडौंवासीलाई पानी कहिले पठाउन सकिन्छ भन्ने सम्बन्धमा समितिसँग पनि उत्तर छैन। सिनो हाइड्रोले नै काम गरे छिट्टै पानी आउने तर अर्को ठेक्का लगाएर गर्ने हो भने अस्थायी संरचनाबाट पनि मेलम्चीको पानी अनिश्चित जस्तै देखिन्छ। आयोजनाबाट पानी पठाए उपत्यकाको घरघरमा पानी पुर्याउन पाइपमा कुनै खराबी नभएको आयोजना कार्यान्वयन निर्देशनलायका सूचना अधिकारी इन्जिनियर चन्द्रकुमार श्रेष्ठले बताए। मुख्यबाँध नै सार्ने एडीबीको सुझावमा सरकार आफैंले अध्ययन गर्ने बाढीका कारण अनिश्चित बन्दै गएको मेलम्चीको मुख्य बाँध नै सार्न मुख्य दातृ निकाय एसियाली विकास बैंक (एडीबी)ले सुझाव दिएको छ। तर, यसलाई नै अन्तिम नमानी सरकारले आफैंले पनि अध्ययन गर्ने तयारी गरेको छ। यसअघि पनि दातृ निकायको अध्ययनको भर परेर मेलम्चीलाई गौरवको आयोजनाको रूपमा अघि बढाइएको थियो। अब पनि दातृ निकायको मात्र भर पर्नु भन्दै आपंैले पनि अध्ययन गर्ने सरकारले तयारी गरेको समितिका प्रवक्ता पन्तले बताए। दुई दशक लामो समयावधि र ६० अर्बभन्दा बढी खर्च भएको आयोजना हो मेलम्ची। मेलम्चीको मुहानदेखि सुन्दरीजल सुरुङमार्गसम्म करिब ३० अर्ब र सुन्दरीजलदेखि उपत्यकाको घरघरसम्म पुर्याउन ३० अर्ब गरी करिब ६० अर्बको लागत मेलम्चीमा गरिएको छ। दैनिक १७ करोड लिटर पानी उपत्यकामा ल्याउने संरचना हो यो। यस आयोजनाले पहिलो चरणमा मेलम्ची नदी डाइभर्सन गरी दैनिक १७ करोड लि पानी पथान्तरण गर्ने र दोस्रो चरणको कार्यक्रमअन्तर्गत याङ्ग्री र लार्के नदीबाट दैनिक थप १७१७ करोड लिटर थप ३४ करोड लिटरसमेत गरी जम्मा ५१ करोड लिटर पानी थप दुई वटा सुरुङ मार्ग निर्माण गरी प्रथम चरणको सोही २६ किमि लामो सुरुङ मार्गबाट काठमाडौं उपत्यकामा वितरण गर्ने र थप ३४ करोड लिटरको पानी प्रशोधन केन्द्र निर्माण गरिने लक्ष्य रहेको छ। लामो समयपछि २०७७ चैत्र २० गतेदेखि दुई महिना अस्थायी रूपमा काठमाडौंमा पानी पुर्याएको आयोजनामा २०७८ को असार १ गते बाढी पस्यो र बन्द हुन पुग्यो। त्यसयता मेलम्ची आयोजनाको भविष्य के हुने भन्नेमा अनिश्चित छ। बाढीले आयोजनामा २ अर्बको क्षतिसँगै आयोजनाको भविष्य नै अनिश्चित बनाइदियो। उक्त बाढी आएको ९ महिनापछि अस्थायी संरचनाबाट उपत्यकामा पानी पठाइयो। बाढीको जोखिमको मूल्यांकन गर्दै २०७९ जेठबाट मंसिरसम्म आयोजना बन्द गराइयो। वर्षा सक्किएसँगै मंसिरबाट नै उपत्यकामा फेरि पानी छोडियो। करिब ७ महिनापछि २०८० असारबाट बन्द गरिएको मेलम्चीको पानी अहिलेसम्म पठाइएको छैन।"
"विदेशी पाहुना,थारू गाउँमा","चितवन : खरले छाएको अनि खडाइले बारेको सानो घर। विकसित देशबाट आएका पर्यटकको आकर्षणको केन्द्र। परम्परागत जीवनशैली र रहनसहनले पर्यटकको मन जितेको छ। विदेशी पर्यटक पैदल हिँडेर थारू गाउँ चाहार्छन्। आँगनमा खेलेका केटाकेटी, गोठमा बाँधेका पशु चौपाया, खेतीकिसानीको फोटो खिच्न व्यस्त हुन्छन्। पश्चिम चितवनको पटिहानी आउने पर्यटकका लागि पहिलो दिनको कार्यक्रम हुन्छ थारू गाउँ घुमाइ। थारू गाउँ घुम्दा पर्यटक निकै दंग देखिन्छन्। विदेशी पर्यटक गाउँमा देख्दा स्थानीय पनि रमाउँछन्। पर्यटक पुग्दा गाउँलेहरू खुसी हुन्छन्। मौलिक जातजाति र समुदायको संस्कृतिले पर्यटक लोभिने गर्छन्। थारूको घरमा उनीहरू बढी रमाउँछन्। विकास भएको ठाउँमा यस्तो घर हुँदैन, उनीहरूको देशमा परम्परागत रहनसहन हँुदैन। पर्यटकलाई हामीले दिउँसोको समयमा गाउँ घुमाउँछौ। विदेशीले गाउँको रहनसहन प्रस्ट बुझ्छन्। उनीहरू निकै चासो लिएर सोधपुछ पनि गर्छन्।, नेचर गाइड हीरामणि महतोले भने, थारू जातिको बसोबास, औलो रोगमा थारू जाति कसरी बाँचे भनेर सोध्छन्। हामीले खानेकुराको कारण यो जाति बाँचेको भन्छौं। थारू जातिका बारे जानकारी पाएपछि उनीहरू दंग पर्छन्। पर्यटकहरू थारूको उत्पत्तिको इतिहास, संस्कृति, रहनसहनका बारेमा जानकारी लिन्छन्। मुख्य रूपमा थारू जातिको विषयमा बताइछ। निकै अनौठोलाग्दो घर अनि बसाइ देख्दा रमाइलो लाग्छ, फान्सेली नागरिक माक्सिनमले भनिन्, हामी हिमाल, जंगल घुम्न आएका। तर यहाँको गाउँले जीवन हेर्दा फरक अनुभूति भयो। चितवनका होटल आएका पर्यटकलाई पहिलो दिनमा थारू गाउँ घुमाइन्छ। विदेशी परम्परागत बसाइ हेर्न रुचाउँछन्। आदिवासी थारू जातिको बसोबासको इतिहास पर्यटकका लागि मुख्य चासोको विषय हो। नेचर गाइड नन्दु महतोले भने, पर्यटक रमाउन थालेपछि थारू जातिको रहनसहनलाई हामीले प्याकेजमा समेटेका हौं। चितवन आउने पर्यटकहरू थारूको कला संस्कृति, रीतिरिवाजसँग सम्बन्ध राख्ने गरेको भरतपुर महानगरपालिका२३ का वडाध्यक्ष एवं पर्यटन व्यवसायी विष्णुराज महतोले सुनाए। चितवनमा पुराताŒिवक चिजलाई थारूहरूले महŒव दिएर जोगाएको हुनाले पनि थारू गाउँ विदेशी पर्यटकको रोजाइमा परेको हो, उनले भने, पर्यटकले त्यसलाई खोजीको विषय बनाएर आउने गरेका छन्। पर्यटक आउन थालेपछि थारू महिलाले ह्यान्डिक्राफ्ट बनाएर बिक्रीका लागि राख्न थालेका छन्। स्थानीयहरू हातेसामग्री बनाउन थालेका छन्। पर्यटकलाई बेच्न मनग्ये आम्दानी हुन थालेको छ।"

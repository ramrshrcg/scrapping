शीर्षक,विवरण
"देशमै बसौं, देशै बनाऔं","स्वदेशमा रोजगारीको अवसर सिर्जना गर्न र प्राकृतिक स्रोतको उपयोग गर्न सरकार थप संवेदनशील हुने कि ? नेपाली युवाको विदेश प्रस्थानको कहालिलाग्दो लर्को देख्दा लाग्छ यो देशमा अनिष्ट त हुँदै छैन ? सामान्य मानिसले पनि सजिलै आंकलन गर्न सक्छ कि अब यो देशमा कुशल र उत्पादनशील मानव साधनको टड्कारो अभाव खट्किएको होला। या बुढापाका तथा बालबच्चा सहाराविहीन हुँदैछन्। प्रस्थान बिन्दुमा बिदेसिने र बिदाइ गर्नेहरूको भक्कानिएको दृश्यले मन कटक्क बनाउँछ। श्रम मन्त्रालयका अनुसार २०७८०७९ सम्ममा १५० देशमा रोजगारीका लागि नेपाली बिदेसिएका छन्। ८० प्रतिशतभन्दा बढी नेपाली गल्फको अपरेसन काउन्सिल (जीसीसी) देशहरू (बहराइन, कुबेत, ओमन, कतार, साउदी अरेबिया र युनाइटेड अरब इमिरेट्स) जान्छन्। अर्को प्रमुख गन्तव्य राष्ट्र मलेसिया हो। हाल मध्य तथा पूर्वी युरोपका देशहरू पनि प्रमुख गन्तव्य बन्दै गएका छन्। पश्चिम युरोप तथा अमेरिकातर्फ पनि बिदेसिने क्रम बढ्दो छ। २०६५०६६ देखि २०७८०७९ को बीचमा विदेशमा काम गर्न चाहने ४७ लाख नेपालीलाई श्रम स्वीकृति दिइएको थियो। २०७६०७७ र २०७८०७९ को बीचमा ११ लाख मानिसको लागि श्रम स्वीकृति जारी गरिएको थियो। २०७८०७९ मा जारी गरिएको श्रम स्वीकृतिअनुसार लगभग १० प्रतिशत महिलाको हिस्सा रहेको पाइन्छ। प्रतिवर्ष ५ लाखदेखि ६ लाख श्रमिकले श्रम स्वीकृति लिन्छन्। खुल्ला सिमानाका कारण गर्दा छिमेकी मुलुक भारतमा रोजगारीका लागि बिदेसिने नेपालीको यकिन तथ्यांक छैन। त्यहाँ लाखौंको संख्यामा नेपाली कामदार छन्। २०७८०७९ (सन् २०२१०२२) मा २ लाख ८० हजार ७ सय ३७ नेपाली मजदुरीका लागि बिदेसिएका थिए। समस्या, बिदेसिएका नेपाली कामदारहरूको पेसागत सुरक्षा तथा स्वास्थ्य समस्याको रूपमा रहँदै आएको छ। चर्को ब्याजदरमा कर्जा लिएर तथा घरबारी नै बेचेरे वैदेशिक रोजगारीमा गएका नेपालीले गन्तव्य राष्ट्रमा रोजगार नपाएर अलपत्र परेको र केही उपाय नलागेपछि बाध्य भएर स्वदेश फर्कनु पर्ने दुःखद् स्थिति भोग्नु परेको तीतो पदार्थ छ। प्रवासी कामदारहरूले काममा शोषण, रोजगारी करारमा जालसाँजी, घरेलु हिंसा र दुव्र्यवहारको दयनीय अवस्थाहरू भोग्नु परेको छ। अर्कोतिर बिरामी हुँदा औषधि उपचारको व्यवस्था छैन। २०७८०७९ मा ३९ महिलासहित १ हजार ३ सय ९५ कामदारहरूको वैदेशिक रोजगारीका सिलसिलामा मृत्यु भएको थियो। यसका अतिरिक्त उल्लेख्य संख्यामा कामदारहरू सामान्यदेखि सख्त घाइते तथा बिरामी अवस्थामा स्वदेश फर्कन्छन्। त्यसरी नै प्रतिकूल कार्य वातावरण, सामाजिक सुरक्षाको अभाव, बलजफ्ती अतिरिक्त समय श्रम गर्नुपर्ने, सांस्कृतिक तथा भाषागत अज्ञानता आदि टड्कारो समस्याको रूपमा सामना गर्नु परेको छ। मानव तस्करीको समस्या त्यत्तिकै भयानक छ। युवाहरू देशभित्र बसिरहेमा बेरोजगारको कारण उनीहरूमा असन्तुष्टि र निराशा बढ्न जान्छ, जसले गर्दा मुलुकको अवस्था तथा व्यवस्थाको नै विरुद्ध आन्दोलन वा विद्रोह हुन सक्छ। यसले गर्दा सत्ताधारीहरू अप्ठ्यारोमा पर्न सक्नेछन्। बिदेसिने नेपाली कामदार आर्थिक दृष्टिकोणले सबैभन्दा उत्पादनशील उमेरसमूह १८ देखि ४४ वर्षका छन्। तिनको आधा २५ देखि ३४ वर्षका छन्। मानव संसाधन भनेको उत्पादनको साधनहरूको पनि सजीव साधन हो, जसले अन्य सम्पूर्ण निर्जीव साधनहरूको परिचालन गर्छ। त्यस्तो सबैभन्दा महत्त्वपूर्ण साधनको अभाव खड्किँदै जाने र परनिर्भर बालक, वृद्धवृद्धा अशक्त र अनुत्पादनशील जनसंख्या देशमा रहने हो भने देशको चौतर्फी विकास र समृद्धि कसरी हुन सक्छ ? त्यसप्रति राज्य सरकार गम्भीर कहिले हुने ? बिदेसिने जनशक्तिका लागि स्वदेशमा रोजगारीको अवसर सिर्जना गर्न र प्राकृतिक स्रोतको उपयोग गर्न सरकार थप संवेदनशील हुने कि ? बिदेसिन चाहने जनशक्तिले पनि बाध्यात्मक तथा अपवादबाहेक देखासिकी र लहडको आधारमा बिदेसिनुबाट मुक्त भई आफ्नो परिवारजन र मातृभूमिको सेवालाई प्राथमिकता दिने कि ? मजदुरीका साथै अध्ययनका लागि विदेश जाने युवाहरूको संख्या त्यत्तिकै डरलाग्दो छ। शिक्षा मन्त्रालयको तथ्यांकअनुसार २०७९०८० मा १ लाख १० हजार २ सय १७ विद्यार्थी बिदेसिएका थिए। २०८००८१ को असोज १४ सम्ममा २७ हजार विद्यार्थी बिदेसिएका छन्। चालू आव को साउन र भदौ महिनामा क्रमशः १० हजार र १२ हजार विद्यार्थीले एनओसी लिएका छन्। विद्यार्थीसँगै बिदेसिएको रकमको हिस्सा पनि ठूलो छ। नेपाल राष्ट्र बैंकको अनुसार २०७८०७९ मा ६७ अर्ब ७० करोड र २०७९०८० मा १ खर्ब ४२ करोड रुपैयाँ बिदेसिएको छ। यसरी विद्यार्थी पलायन हुनुको मुख्य कारणहरूमा देशभित्र रोजगारीको अभाव हुनु र आफ्नो देशको शिक्षाप्रति विद्यार्थीको भरोसा र विश्वास नहुनु हो। शासक वर्गले युवाको वैदेशिक पलायनलाई नकारात्मक दृष्टिकोणले नहेरेको भन्ने कुनै आधार छैन। बरु फाइदाको रूपमा बुझेको देखिन्छ। प्रमुख फाइदा के हो भने उनीहरूले युवाको अभावमा सजिलो र लामो समयसम्म राज्यभोग गर्न पाउनेछन्। किनभने ती युवाहरू देशभित्र बसिरहेमा बेरोजगारको कारण उनीहरूमा असन्तुष्टि र निराशा बढ्न जान्छ, जसले गर्दा मुुलुकको अवस्था तथा व्यवस्थाको नै विरुद्ध आन्दोलन वा विद्रोह हुन सक्छ। यसले गर्दा सत्ताधारीहरू अप्ठ्यारोमा पर्न सक्नेछन्। अर्कोतिर खस्किँदो र कमजोर अर्थव्यवस्था भोग्नु परिरहेको परिप्रक्ष्यमा ती युवाहरूले राष्ट्रको लागि रेमिट्यान्सको रूपमा योगदान पुर्याउँछन्। शिक्षित युवाहरू देशको महत्त्वपूर्ण र दीर्घकालीन जनशक्ति हुन, जसले देशका सबै जल, जमिन, जंगललगायतका स्रोत र साधनहरूको परिचालन गर्न सक्छन्। यही स्रोतहरूका पर्याप्त उपयोग गर्न नसकेर देश गरिब भएको हो। त्यसैले अब आफ्नो स्रोतको सदुपयोग गरौं। बाँझा जमिनको सही ढंगले प्रयोग गर्न सके मात्र पनि देश आत्मनिर्भर हुन सक्छ। सचेत नागरिकको अर्को दायित्व देशमा भ्रष्टाचार, अन्याय, अपराध एवं अराजकताको विरुद्ध आवाज बुलन्द गर्नु र सुशासन र सामाजिक न्याय स्थापना गर्न कम्मर कसेर लाग्नु पनि हो। अन्यथा भएमा देश अगाडि बढ्न सक्दैन। तपाईंहरूका वृद्धवृद्धा, आमाबुवा तथा बालबच्चा मात्र होइन यो देश तपाईं युवाहरूमा निर्भर छ। तपाईंको खेतबारी उर्वर बनाउनु हुन्छ कि उजाड, तपाईंको हातमा छ। अब देश दुःखाउनु हुँदैन।"
सकारात्मक पनि समाचार छन्,"पत्रकारिता अर्थात् राज्यको चौथो अंग। आजको अत्याधुनिक विश्वको अनिवार्य आवश्यक्ता। हामी यति ठूलो विश्व ब्राह्माण्डका विभिन्न कुना काप्चामा छरिएका भए पनि एक अर्कामा यति नजिक छौं कि मानौं विश्व नै साँगुरिएको हो। यस्तो हुनुको एउटै कारण हो सञ्चारमाध्यम। हामी सञ्चारमाध्यम बिनाको मानव समाज अब कल्पना गर्न सक्दैनौं। सञ्चार क्षेत्रको आवश्यकता र महत्वका सम्बन्धमा सबै समान रूपमा अवगत छौं। तर, यस क्षेत्रले देखाएको नकारात्मक प्रवृत्तिका केही छैनन् त ? आचार्य रजनीश अर्थात् ओशो यस शताब्दीका अग्रपंक्तिका दार्शनिकमध्ये एक हुन्। तार्किक शक्ति र प्रभावशाली ओशोले पत्रकारिता कस्तो देखे र कस्तो हुनुपर्छ भन्ने मान्यता राख्थे ? त्यो हाम्रा लागि उपयोगी देखिन्छ। पत्रिकारिता एउटा सामान्य पेसा मात्र होइन। यसको मानव जीवनप्रति धेरै ठूलो जिम्मेवारी छ। पत्रकारितालाई सरकारले पूर्णस्वतन्त्रता दिनुपर्छ। पत्रकारिता सँगसँगै सञ्चारमाध्यमका अन्य साधनहरू रेडियो, टेलिभिजन लगायतका माध्यमहरू पनि त्यतिकै स्वतन्त्र हुनुपर्छ। जनतालाई सतापक्षको दमनबाट जोगाउनका लागि साञ्चारमाध्यमलाई सरकारले नै स्वतन्त्र छोड्नुपर्छ। किनभने सरकारसँग उसको नियन्त्रणमा राज्यका सबै संयन्त्र सञ्चालित हुन्छन्। तसर्थ सञ्चारमाध्यमलाई स्वतन्त्र छोड्नु राज्यको दायित्य हो। यदि सञ्चारमाध्यम पनि स्वतन्त्र भएन भने जनताको हितको पक्षमा कसले लडाइँ गर्छ ?जनताको पक्षमा सरकारसँग कसले वकालत गर्छ ? स्वतन्त्र सञ्चारमाध्यम सर्वोत्कृष्ट विश्वविद्यालय हो जसले उपयोगी अनेकौं सूचना लिएर दुनियाँका घरघरमा पुग्छ। दुनियाँका कुनै पनि मानिस घरैमा बसीबसी उपयोगी कुराहरू थाहा पाइरहन सक्छन्। आजको परिवर्तित आधुनिक युगमा त यसको महत्व झन् धेरै छ। तर, आजको युगको सञ्चारमाध्यमले आफ्नो अस्तित्व र मर्यादालाई बचाउन सकेको छैन। ज्यादै सम्मानित र गरिमामय यस पेसालाई मुनाफा आर्जनको वा दुनियाँमा भ्रम फैलाउन दुरुपयोग गर्न थालिइको छ। तर, यो ज्यादै नरमाइलो र एकदमै दुःखको कुरा हो। पत्रकारितालाई त्यति सामान्य व्यवसाय वा उद्योगका रूपमा लिनु गलत हो। दुनियाँमा मुनाफाका लागि अनेकौं पेसा अपनाउन सकिन्छ। कमसेकम जनताप्रतिको उत्तरदायित्वलाई सम्झेर कसैले पनि पत्रकारितालाई मुनाफा आर्जन गर्न प्रयोग गर्नुहुँदैन। पत्रकारिता गर्नेले मुनाफालाई त्याग्न सक्नुपर्छ। कसैले पनि पत्रकारितालाई मुनाफा आर्जनका लागि बद्नाम र भ्रष्ट नगरौं। पत्रकारिता सामाजिक क्रान्तिको एक अंग हो। पत्रकारिताको उत्तरदायित्व दुनियाँलाई मानव हिततर्फ प्रेरित गर्नु हो। मुनाफा आर्जनभन्दा जिम्बेवारी निर्वाहतर्फ उन्मुख भएमा यसले सामाजिक विकृतिका बिरुद्ध लड्न सक्छ। दुनियाँलाई सचेत र शिक्षित गर्न सक्छ। विकृतिका बिरुद्ध लड्नु र जागरण ल्याउनु दुनियाँभरिका त्रासदीपूर्ण समाचारहरू सम्प्रेषण गर्नु होइन। सञ्चारमाध्यमहरूमा नकारात्मक र उत्तेजना फैलाउने खालका समाचार दिइनु हुन्न। पत्रकारितामा राजनीतिक गतिविधि र सरकारका गतिविधिलाई पनि महत्व त दिइनुपर्छ। यस दुनियाँका अर्बाैं मानिसमा त्यस्ता अप्रिय घटना त नगण्य व्यक्तिले मात्र गरेका हुन्छन्। तर, हामी तिनै सीमित व्यक्तिले गरेका अपराधका समाचारहरू प्रकाशित गरेर रमाइरहेछौं। दुनियाँका अर्बाैं मानिसले गरेका राम्रा कामका विषयका समाचारहरूलाई पन्छाइरहेछौं। सञ्चारमाध्यममा अप्रिय वा अपराधका समाचार जस्तै हत्या, दुर्घटना, आत्महत्या, चोरीठगी आदिलाई अलिकति पनि स्थान दिइनु राम्रो होइन। त्यस्ता घटनाका समाचार दिँदा कसैलाई कुनै ज्ञानप्राप्त वा लाभ हुँदैन। कसैले कुनै अपराध गर्छ भने त्यसबाट पीडितलाई सहयोग र अपराधीलाई कारबाही गर्न प्रहरी र अदालतजस्ता राज्यका निकायहरूले कानुनले तोकेको व्यवस्थाअनुसार कारबाही गरेर त्यहीँ टुंग्याइनुपर्छ। अपराध, हिंसा, दुर्घटना आदिका समाचारहरू सञ्चारमाध्यमहरूमा आइरहँदा मानिसमा एकातिर निराशा बढाउने र अर्कातिर त्यसप्रति आकर्षण बढाउन पनि सक्छ। हामीले हिंसा र अपराधका घटनामा तिनका कथाविधि वा उदाहरण पनि सिकाइरहेका हुन्छौं, त्यसबाट अपराध गर्नेहरूलाई नै प्रेरित र सिकाउने गर्छ। त्यस्ता समाचारले मानिसलाई राम्रा काममा आत्मबल बढाउनेभन्दा पनि यस दुनियाँमा नराम्रो काम गरेर भए पनि नाम त चर्चामा आउने रहेछ भन्ने भ्रम सिर्जना गर्न सक्छ। तसर्थ त्यस्ता हिंसाका र अपराधका समाचार नदिए केही फरक पर्दैन। यस संसरमा अर्बाैं मानिसमा दिनहुँ राम्रो, सकारात्मक प्रेरणा दिने, सिर्जनात्मक काम गर्नेहरू छैनन् त ? त्यस्तो होइन, छन्। अर्बाैं मानिसहरू राम्रा, प्रेरणादायी र सकारात्मक काम गरिरहेकै छन्। मानव जाति र विश्वकै हितका लागि अर्बौं मानिस दिनहुँ लाखौं लाख राम्रा काम गरेर सफलताको उदाहरण बनिरहेकै छन्। सञ्चारमाध्यमको काम दुनियाँलाई संसारमा जताततै खराब नै खराब मात्र भइरहेको छ भने जस्तो भ्रम छरेर त्रसित गर्ने पनि त होइन नि ! दुनियाँमा फूलफुलिरहेको छ। काँडामा पनि गुलाफ फुलेको छ, हिलोमा पनि कमल फुलेकै छ तर फूलभन्दा काँडाको मात्र चर्चा र प्रचार किन ? दुनियाँलाई फूलैफूलको बीचमा पुर्याउनु, फूलको दृश्य देखाउनु, मायाको कथा, हाँसो र खुसी देखाउनु सञ्चारकर्मीको दायित्व होइन र ? खराब घटना दुनियाँले थाहा पाउनै पर्ने समाचार होइनन्। राम्रा कामको उदाहरण र सकारात्मक सन्देश जाने राम्रा समाचार दुनियाँलाई दिनुपर्छ भन्ने भावना र मान्यता स्थापित गरौं। आज पनि बगैंचामा फूल फुल्न छोडेको छैन। नदीमा झर्ना झरिरहेको छ। संसारका अर्बाैं मानिस एकआपसमा प्रेम साटासाट र एक अर्कोलाई दुःख मर्कामा सयोग गरिरहेकै छन्। दुनियाँमा युद्ध, हत्या, हिंसा, आत्महत्याजस्ता अनेक अपराध गर्नेभन्दा एकआपसमा प्रेम, सद्भाव र विश्वास गर्नेहरू नै धेरै छन्। त्यसअर्थमा सञ्चारकर्मीले पनि आफ्नो प्राथमिकता र कर्तव्य बुझ्न प्रयास गरौं। आजको सञ्चारमाध्यमहरूमा सकारात्मक सोच र मान्यताविपरीतका नकारात्मक समाचारलाई ज्यादा स्थान दिइएको पाइन्छ। राजनीतिक गतिविधिका सामान्य समाचार र अपराधका घटनाका समाचार दिनुसट्टा सकारात्मक र समाजपयोगी समाचार मात्र दिऊँ। समाजको राम्रो काम गर्नेको तस्बिर छापौं।"
सरकारले नै चुरे सिध्याउँदै छ,"सरकारले चुरेको माटो, बालुवा, गिट्टी र ढुंगा देशबाहिर पठाउन सदनमा विधेयक पेस गरेको छ। यसले स्वर्गजस्तो तराई मरुभूमीकरण बनाउँछ। देख्दादेख्दै तराईको जंगल समाप्त भयो। अहिले चुरेको जंगलमा आक्रमण जारी छ। सरकारले चुरेको माटो, बालुवा, गिट्टी र ढुंगा देशबाहिर पठाउन सदनमा विधेयक पेस गरेको छ। यसले स्वर्गजस्तो तराई मरुभूमीकरण बनाउँछ। यसको नेतृत्व सरकारले आफैं गर्नु दुर्भाग्य हो। १ संरक्षणभन्दा मास्ने कानुनको हतारो चुरे संरक्षणका लागि छुट्टै कानुन बनाउनुपर्नेमा सरकारले चुरेको माटो, बालुवा, गिट्टी र ढुंगा निकासीका लागि कानुन बनाउन लागि परेको छ। यसले चुरेको जल भण्डार र मधेसको अन्नको भकारीलाई संकटग्रस्त बनाउँछ। तराईको जीवनै नष्ट हुन्छ। देशको कुल भूमिको १२७८ प्रतिशत चुरे क्षेत्रमा पर्छ। चुरे र तराईसहितको ३० प्रतिशत चुरेले ओगटेको क्षेत्रमा मुलुकको ६० प्रतिशत जनसंख्या बसोबास गर्छ। चुरेसँग तराईवासीको मात्र होइन, सिंगै देशकै जीवन र भविष्य जोडिएको छ। अहिले पनि चुरे दोहन जारी छ। अब कानुन बनाएरै सरकारले देशबाहिर नदीजन्य वस्तु निर्यात गर्ने भनिरहेको छ। यसो भयो भने १०१५ वर्षमै चुरे बर्बाद हुन्छ। त्यो बेला कुनै कानुन बनाएर त्यो परिस्थितिको पुनःभरण गर्न सकिँदैन। २ चुरे बिक्री गर्न तस्करलाई भिसा चुरे संरक्षणमा सरकारको ध्यान छैन। बरु उल्टै कानुन बनाएर यसलाई बिक्री गरेर मास्नतिर जोडबल गरिरहेको छ। कानुनको बलमा चुरियाको पहाड खनेर बाहिर पठाउन सरकारले माफियालाई पासपोर्ट र भिसा दिन लागेको छ। यसले चुरे क्षेत्र १० वर्षमै समाप्त हुन्छ। जसरी तराईको जंगल समाप्त भयो, त्यसरी नै अब चुरे क्षेत्र पनि सकिन्छ। राजनीतिक पार्टीहरूले पनि क्रसर उद्योगीलाई संरक्षण दिएका छन्। क्रसरवालाहरूसँग पैसा लिएर चुनावमा टिकट दिन्छन्। अबैध रूपमा खोला खनेको पैसाले चुनावमा टिकटदेखि भोट पनि किन्छन्। वडा अध्यक्षदेखि गाउँपालिका, नगरपालिका, प्रदेशदेखि केन्द्र सरकारसम्म क्रसर उद्योगवालाले जितेका छन्। पैसाका बलमा मन्त्री खान्छन्। अनि आफैं पक्षमा कानुन बनाउँछन्। कति जनप्रतिनिधि त सत्ताको बलमा खोला खन्छन्। ३ अवैध क्रसरलाई उन्मुक्ति निर्दोषहरूमाथि कानुन लगाएर फसाइन्छ। तर, प्रकृति मासेर अपराध गर्नेहरूले उन्मुक्ति दिइएको छ। राजमार्गमै हजारौं क्रसर उद्योग छन्। ७० प्रतिशतभन्दा बढी त अबैध नै छन्। गत वर्ष गृह मन्त्रालयले अबैधभन्दै बन्द गरायो। फेरि खोलिए। किन बन्द भए ? किन सञ्चालन गर्न दिइयो ? कसैले थाहा पनि पाएनन्। देशभरिका नदीनाला क्रसर व्यवसायीको मुठ्ठीमा छन्। विशेष गरी तराईका ३६ जिल्लामा पर्ने चुरे क्षेत्र र पहाडी क्षेत्रका नदी किनारमा क्रसरहरू सञ्चालित छन्। जथाभावी बालुवा, ढुंगा, गिट्टी, रोडा उत्खननप्रशोधनका लागि सरकारले मापदण्ड बनाउँछ। उसले आफैं लागू गर्दैैन। अदालतले लागू गर्न आदेश दिन्छ। सरकारले त्यसले अपहेलना गर्छ। सरकारका निकायहरू पनि क्रसरवालाहरूसँग मिलेका छन्। ४ फगत तराईको समस्या ठान्ने प्रवृत्ति चुरे संरक्षण राष्ट्रिय समस्या हो। यो तराईको मात्रै मुद्दा हुँदै होइन्। तराई मरुभूमीकरण भयो भने त्यसको तातो हावाले सर्वोच्च शिखर हिमाल पनि पग्लिन्छ। विदेशी आए भने सरकारले हिमालका कालापत्थर देखाउन हिमालमै लान्छ। तर, चुरेलाई जोगाउनेतिर सरकारको ध्यानै छैन। तराईसँग सरकारको कुनै माया छैन। कृषिसँग माटोको अनि माटोसँग पानीको सम्बन्ध जोडिएको हुन्छ। माटो र पानी भए मात्रै अन्न फल्छ। पानीको मूल स्रोत नै चुरे हो। चुरे खनेर लगियो भने पानी कहाँबाट आउँछ ? अनि खेतमा अन्न कसरी फल्छ ? चुरे संरक्षण गर्ने वैज्ञानिक कारण छ। चुरे बाँच्यो भने मात्रै तराई बाँच्छ। उर्बर भूमिमा अन्न फल्छ। चुरेमा पानीको कमी आइसक्यो। यसै वर्ष खडेरी लाग्यो। धान खेती भएन। ०३५ सालमा ३५ फिटमा जनकपुरमा पानी आउँथ्यो। अहिले साढे चार सय फिटमा पुग्यो। यसको मुख्य कारण चुरेको अनियन्त्रित दोहन नै हो। अन्नभण्डार मधेसले ०३५ सालतिर विदेशीलाई धान बिक्री गथ्र्यो। तर, यसपालि धान रोपाइँ भने जस्तो भएन। चुरे नासिँदै गएकाले लामो खडेरी लाग्यो। पिउने पानीको हाहाकार भयो। पानीको मुहान र नदी पनि सुके। राष्ट्रिय कृषि गणना२०७८ ले मधेसमा ७ लाख ३८ हजार ३ सय ४० कृषक परिवार छन्। तीमध्ये ४३ प्रतिशत परिवारलाई आफ्नै उत्पादनले वर्षभरि खान पुग्दैन। चुरेको क्षयीकरणले उर्बर भूमिको कटाइ, डुबान र भोकमरीको समस्या बर्सेनि बढ्दै गएको छ। यो समस्यालाई तराईको समस्या भनेर उपेक्षा गर्दै आएको छ। ५ राजनीतिक दलहरूको उपेक्षा कुर्सीका लागि राजनीतिक दलहरू मिल्छन्। तर, देशको मेरुदण्ड मानिने चुरे संरक्षणमा राजनीतिक दलहरू मौन बस्छन्। सदनमा कहिले पनि दलहरू चुरे संरक्षणलाई प्रमुख एजेन्डा बनाउँदैनन्। बरु, चुरे मासेर राजमार्ग, विमानस्थल बनाउन तँछाडमछाड गर्छन्। विकास पनि चाहिन्छ। तर, हाम्रो राष्ट्रलाई बचाउँदै, समाजलाई जोड्दै, पर्यावरण जोगाउँदै विकासका अवधारणा ल्याउनुपर्छ। स्वार्थ समूहले चुरे संरक्षणसम्बन्धी कानुन बन्न दिएको छैन। जनता, जल, जमिन, जंगल र जनावरलाई बचाउनुपर्छ। यो हाम्रो देशको अमूल्य निधि हुन्। जैविक विविधता नष्ट भयो भने फर्काउन सक्दैनौं। रुपैयाँले हामी प्रकृति किन्न सक्दैनौं। जनप्रतिनिधिहरू समाज र देशप्रति इमान्दार बनून्। चुरेको गम्भीरतालाई लिएर राष्ट्रपतिले चुरे बचाउन भूमिका खेल्नुपर्छ। उहाँले चुरे बचाउन सरकारलाई कन्भिन्स गर्नुपर्छ। प्रधानमन्त्रीलाई बोलाएर चुरे संरक्षणका लागि कानुन बनाउनु लगाउनुपर्छ। प्रकृतिको संरक्षणमा सबै गम्भीर बन्नुको विकल्प छैन। ( डा यादव पूर्वराष्ट्रपति हुन्।)"
नेपाल सुपर लिगमा धनगढीको रोमाञ्चक जित,काठमाडौं : राजधानीमा जारी नेपाल सुपर लिग फुटबल प्रतियोगितामा साविक उपविजेता धनगढी एफसीले वीरगञ्ज युनाइटेड एएफसीलाई पराजित गर्दै विजयी सुरुवात गरेको छ। त्रिपुरेश्वरस्थित दशरथ रंगशाला मैदानमा भरखरै सम्पन्न खेलमा धनगढीले वीरगञ्जमाथि २१ को जित निकालेको हो। धनगढीका लागि फोडे फोफानाले खेलको दोस्रो मिनेटमै अग्रता दिलाएका थिए। त्यसपछि वीरगञ्जका लागि हान्स क्वाफीले खेलको पहिलो हाफको अन्तिम समयमा पेनाल्टीमा गोल गर्दै खेललाई एकएक गोलको बराबरीमा ल्याए। फलु डियाग्नेले ह्याण्डबल गरेपछि वीरगञ्जले पेनाल्टी पाएको थियो। त्यसपछि खेलको ८९औँ मिनेटमा कृतिश रत्न छुन्जुको पासमा अहमद हिजाजीले गोल गर्दै धनगढीको जित पक्का गरे। जितसँगै धनगढीले प्रतियोगितमा तीन अंक जोडेको छ। भोलि झापा एफसी र स्पोर्टिङ मेची इलामबीच खेल हुनेछ।
मेयरले खेलाडीलाई डेढ घण्टा कुराएपछि नेपालगन्ज म्याराथन विवादमा,"प्रमुख अतिथिलाई कुर्नुपरेपछि खेलाडीले कीर्तिमान बनाउन सकेनन्। नेपालगन्ज : नवौ संस्करणको नेपालगन्ज म्याराथनमा नयाँ कीर्तिमान बनाउने खेलाडीलाई आयोजकले लन्डन म्याराथनमा सहभागी गराउने अफर गरेको थियो। राम्रो गरे दुई जनासम्म खेलाडी लैजाने भन्दै प्रचार गरिएको थियो। धावकहरूका अनुसार नेपालगन्जको वीपी चोकबाट रत्नराजमार्गको चिल्लो कालोपत्रे रुटमा कोहलपुर चौराहादेखि उत्तरमा चार किलोमिटर बानियाभारसम्मको ४२१९५ किलोमिटरको दूरी नेपालमै म्याराथनको सबैभन्दा राम्रो रुट हो। खेलाडीमा उत्साह पनि थियो। लन्डन जानका लागि आयोजकले खेलाडीलाई कम्तीमा पनि दुई घण्टा २० मिनेटमा म्याराथन पूरा गर्नुपर्ने सर्कुलर गरेको थियो। एपीएफ क्लबका गोपीचन्द्र पार्कीले २ घण्टा २१ मिनेट ३८ सेकेन्डमा म्याराथन पूरा गर्दै उपाधि जिते। जबकी पार्की छैठौ संस्करणका पनि विजेता हुन्। उनले साविक विजेता आर्मीका खड्गबहादुर खड्काभन्दा छिटो दौड पूरा त गरे। तर, उनले आफ्नै कीर्तिमान तोड्न सकेनन्। तीन वर्ष अघि उनले २ घण्टा १८ मिनेट ५९ सेकेन्डमा यो दूरी पूरा गरेका थिए। पार्की मात्रै होइन, कुनै पनि खेलाडीले आयोजकले राखेकोजस्तो कीर्तिमान बनाउन सकेनन्। ६ : ३० बजे हामीलाई डाकिएको थियो। ८ बजे म्याराथन सुरु भयो। ७ बजे नै म्याराथन सुरु हुँदा २ घण्टा १८ वा १९ सेकेन्डमा मैले दूरी पूरा गर्न सक्थें। फर्कने बेलामा धेरै गर्मी भयो, विजेता पार्कीले गुनासो गरे, हामी वार्मअप गरेर बसिसकेका थियौं। कुरेर बस्दाबस्दा हाम्रो उर्जा नै सकियो। त्यसैले लक्ष्य अनुसार दौड्न सकेनौं। आयोजकको ठूलो कमजोरी रह्यो। आर्मीका खड्कबहादुर खड्काले आफ्नो विगतको कीर्तिमान भंग गरे। तर, दोस्रोमा चित्त बुझाउनु पर्यो। खड्काले २ घण्टा २२ मिनेट एक सेकेन्डमा दूरी पार गरेका थिए। गत वर्ष उनले २ घण्टा २० मिनेट २८ सेकेन्डमा दूरी पार गरेका थिए। नवौं म्याराथनमा तेस्रो भएका एपीएफका किरणसिंह बोगटी पनि सातौ संस्करणका च्याम्पियन हुन्। बोगटीले २ घण्टा २५ मिनेट ४३ सेकेन्डमा दुरी पार गरेका थिए। जबकी उनले विजेता हुँदा २ घण्टा २९ मिनेट ४१ सेकेन्डमा दूरी पूरा गरेका थिए। उनले ब्यक्तिगत कीर्तिमान भने सुधार गरेका छन्। सुरुमा त अधिकांश खेलाडी २ घण्टा १८ सेकेन्डकै रेञ्जमा दौडेका थिए। म पनि त्यही लयमा थिएँ। फर्कने बेलामा गर्मी भयो। लक्ष्य अनुसार दौडन कसैले पनि सकेनन्। तेस्रो हुने पक्कापक्की जस्तो देखेपछि मैले पनि जोडबल गरिनँ। एसोसियसन अफ इन्टरनेसनल म्याराथन एन्ड डिस्टेन्स रेस (एम्स) बाट मान्यता पाएको नेपालगन्ज म्याराथनका लागि शनिबार बिहान ६ : ३० बजे नै खेलाडीलाई वीपी चोकमा डाकिएको थियो। खेलाडी पनि पुगेका थिए। ७ : ५९ मा मात्र म्याराथन आरम्भ भयो। अर्थात खेलाडीलाई डेढ घण्टा सडकमा उभ्याएर दौड सुरु भयो। विजेताले म्याराथन पूरा गर्दा पनि झन्डै १० : ३० बजिसकेको थियो। नेपालगन्जमा गर्मी चर्किसकेको थियो। धावक बोगटी बढी गर्मी हुने स्थानमा चाँडै म्याराथन सुरु गर्नुपर्ने बताउँछन्। उनले माल्दिभ्समा आफूले बिहान ३ बजे र ४ बजे नै म्याराथनमा दौडेको अनुभव सुनाए। नेपालगन्जको मौसम अनुसार त बिहान कम्तीमा पनि ६ : ३० बजे नै म्याराथन सुरु भइसक्नु पर्ने हो। यसपटक निकै ढिलो सुरु भयो, उनले भने। नेपालगन्ज म्याराथनका रेस डाइरेक्टर चन्द्र गुरुङले खेलाडीलाई कुराएर ढिलो म्याराथन सुरु भएको स्वीकारे। हामी प्राविधिकहरू त बिहान ४ बजे नै वीपी चोक पुगिसकेका थियौं। ६ : ३० बजे खेलाडीलाई बोलाएर वार्मअप गराएर ७ बजे सुरु गर्ने तयारी थियो। प्रमुख अतिथिलाई कुर्दाकुर्दै ढिलो सुरु भयो। कुनै पनि खेलाडीले कीर्तिमान बनाउन सकेनन्, उनले यथार्थ दर्शाउँदै भने, वार्मअप गरेका खेलाडीले समयमै दौडन नपाउँदा नतिजामा केही तलमाथि त हुन्छ नै। प्रमुख अतिथि नेपालगन्ज उपमहानगरपालिका मेयर प्रशान्त विष्ट थिए। ढिलोगरी मेयर विष्ट र अभिनेता राजेश हमालले कार्यक्रम उद्घाटन गरेका हुन्। यद्यपी अभिनेता हमाल भने समयमै पुगेका थिए। उनले अन्तर्राष्ट्रिय रूपमा त खेलाडीलाई एक मिनेट पनि कुराउन नमिल्ने जिकिर गरे। अन्तर्राष्ट्रिय प्रतियोगिताहरूमा यसरी एक डेढ घण्टा कुराएर म्याराथन सुरु गर्दा मुद्दा नै दायर हुने गरेको र क्षतिपूर्ति दाबी गरेको खेलाडीहरू बताउँछन्।"
अन्तर्राष्ट्रिय माउन्टेन क्रसकन्ट्री : टिम इभेन्टमा पोखरा पहिलो,"पोखरा : नेपाली र चिनियाँ खेलाडीबीच पोखरामा भएको क्रसक्रन्ट्रीअन्तर्गत ४० किलोमिटरको अन्तर्राष्ट्रिय माउन्टेन क्रसकन्ट्रीमा टिम पोखरा पहिलो भएको छ। पोखराको फेवाताल किनार बाराहीघाट नजिकबाट सुरु भएको दौड, साइक्लिङ र डुंगा दौड प्रतिस्पर्धामा पोखराका सुमन कुलुङ, इन्द्रकला नेम्वाङ र रमेश लिम्बू सम्मिलित टोली पहिलो भएका हुन्। २२ किलोमिटर दौड, १७ मिलोमिटर साइक्लिङ र एक किलोमिटर डुंगा दौडको निर्धारित दूरी सुमन कुलुङ र रमेश लिम्बूले ३ घण्टा ४२ मिनेट ४९ सेकेन्डमा पार गरे भने इन्द्रकलाले ३ घण्टा ४२ मिनेट ५० सेकेण्डमा पूरा गरिन्। तीन जनाको टिममा कम्तीमा एक जना महिला अनिवार्य गरिएको थियो। नेपाल ट्रायथलन संघको टोली दोस्रो भयो। ट्रायथलनका वसन्त थारुले ३ घण्टा ५२ मिनेट ३१ सेकेन्ड, मुकेश थारुले ३ घण्टा ५२ मिनेट ४१ सेकन्ड र शेरेबी महर्जनले ३ घण्टा ५२ मिनेट ४६ सेकेन्डमा दूरी पूरा गरे। त्रिभुवन आर्मी क्लबका श्रीकाश राई, तिलक सुनार, केशरी थापा मगरको टिम तेस्रो भयो। ३८ किलोमिटर दौडमा नेपाल आर्मीका होमबहादुर श्रेष्ठ पहिलो, आर्मीकै बेदबहादुर सुनार दोस्रो र तीर्थ तामाङ तेस्रो भए। महिलातर्फको प्रतिस्पर्धामा जुम्लाकी मञ्जु रावत पहिलो, ओखलढुंगाकी पदमाकुमारी सुनार दोस्रो र चीनकी झेङ जुन्युले तेस्रो स्थान हात पारिन्। प्रतियोगितामा सहभागी हुन चिनियाँ खेलाडीसहितको ९५ जनाको टोली बिहीबार जहाज चार्टर गरेर चीनको कुनमिङबाट पोखरा आएका थिए। नेपालका लागि चिनियाँ राजदूतावास काठमाडौं, पोखरा महानगरपालिका र नेपाल पर्यटन बोर्डको आयोजनामा मैत्रीपूर्ण दौड प्रतियोगिता आयोजना भएको हो। ४० किलोमिटर क्रसकन्ट्रीमा पहिलो हुनेले तीन लाख ६० हजार, दोस्रोले दुई लाख ८८ हजार र तेस्रो हुनेले तीन लाख १६ हजार रुपैयाँ पाए। व्यक्तिगत स्पर्धाका विजेताले क्रमशः एक लाख ४४ हजार, एक लाख आठ हजार र ५४ हजार रुपैयाँ पुरस्कार पाए।"
"नेप्सेमा उच्च अंकको वृद्धि, दुई अर्ब बढीको कारोबार","काठमाडौं : धितोपत्र बजारमा सेयर कारोबार मापक नेप्से परिसूचक आज भने उच्च अंकले बढेको छ। नेपाल स्टक एक्सचेञ्जका अनुसार आज नेप्से परिसूचक ४७ दशमलब ७५ अंकले उकालो लागेर एक हजार नौ सय सात दशमलब ९५ मा पुगेको छ। त्यस्तै ठूला कम्पनीको सेयर कारोबार मापन गर्ने सेन्सेटिभ परिसूचक सात दशमलब ८३ अंकले उकालो लागेर तीन सय ६४ दशमलब ८१ म पुगेको छ। नेप्सेका अनुसार कूल ६५ लाख ३० हजार छ सय ४३ कित्ता सेयर दुई अर्ब एक करोड १७ लाख ६३ हजार तीन सय ५८ मूल्यमा कारोबार भएको छ। नेप्सेका अनुसार कारोबारका आधारमा सोनापुर मिनरल्स शीर्ष स्थानमा छ। सो कम्पनीको ११ करोड ६६ लाख ६७ हजार दुई सय ६० बराबरको कारोबार भएको छ। रिलायबल नेपाल लाइफ इन्स्योरेन्स रु सात करोड ५६ लाख ९४ हजार पाँच सय २१, नबिल बैंक रु सात करोड ३७ लाख १२ हजार दुई सय ८० ,सिटिजन लाइफ इन्स्योरेन्स रु छ करोड ३४ लाख ८६ हजार तीन सय छ र आइएमई लाइफ इन्स्योरेन्स रु पाँच करोड ९८ लाख ८३ हजार पाँच सय २४ बराबरको कारोबार भई शीर्ष पाँच भित्र पर्न सफल भएका छन्। छ्याङ्दी हाइड्रोपावर, भगवती हाइड्रोपावर,विजय लघुवित्तको शेयर मूल्यमा १० प्रतिशतले वृद्धि भई सकारात्मक सर्किट लागेको छ। स्वरोजगार लघुवित्त नौ दशमलब ८९ र रावा इनर्जी डेभलपमेन्ट लिमिटेडका लगानीकर्ताले नौ दशमलब ८८ प्रतिशतले कमाएका छन्। त्यस्तै इन्फिनिटी लघुवित्त दुई दशमलब ४७,एनएमबी सुलभ इन्भेक्ष्टमेन्ट फण्ड दोस्रो,आशा लघुवित्त दुई दशमलब ४४,आत्मनिर्भर लघुवित्त दुई दशमलब ३९ र नबिल डिवेञ्चरका लगानीकर्ताले एक दशमलब ९९ प्रतिशतले गुमाएका छन्।"
एनआईसी एसिया ग्रोथ फन्ड २ मा कति ?,काठमाडौं : एनआईसी एसिया क्यापिटलले म्युचुअल फन्ड योजनामा हालसम्म ३९ हजार ८३ जनाको आवेदन परेको छ। एनआईसी एसिया ग्रोथ फन्ड २ मा ५७ करोड ७९ लाख २८ हजार ३ सय रुपैयाँबराबरको ५ करोड ७७ लाख ९२ हजार ८ सय ३० इकाइ माग भएको हो। म्युचुअल फन्डको एक अर्ब रुपैयाँबराबरको १० करोड इकाइ निष्कासन भएकामा ८ अर्ब ५० करोडका लागि सर्वसाधारणले आवेदन दिन पाउनेछन्। यो बन्दमुखी योजनामा मंसिर ७ गतेसम्म पर्याप्त आवेदन नपरेका कारण आवेदन अवधि मंसिर १८ गतेसम्म लम्ब्याइएको छ।
वेयर हाउजिङको आईपीओमा आवेदन आजदेखि,"काठमाडौं : नेपाल वेयर हाउजिङ कम्पनीको आईपीओमा सर्वसाधारणले आजदेखि आवेदन दिन पाउने भएका छन्। नेपाल वेयर हाउजिङले कम्पनीले सर्वसाधारणलाई छुट्ट्याएको १३ लाख ७५ हजार कित्ता सेयरमध्ये १० प्रतिशत अर्थात् १ लाख ३७ हजार ५ सय कित्ता सेयर वैदेशिक रोजगारीमा रहेकालाई बिक्री गरिसकेको छ। कम्पनीले २७ हजार ५ सय कित्ता सेयर कर्मचारीका लागि तथा ६८ हजार ७ सय ५० कित्ता सेयर म्युचुअल फन्डका लागि छुट्ट्याएर बाँकी रहेको ११ लाख ४१ हजार २ सय ५० कित्ता सेयरमा सर्वसाधारणले आवेदन दिन पाउने भएका हुन्। कम्पनीको आईपीओमा सर्वसाधारणले मंसिर १३ गतेसम्म आवेदन दिन पाउनेछन्। यदि सो अवधिमा सब्स्क्राइब नभएको खण्डमा आवेदन दिने अवधि मंसिर २४ सम्म बढाइनेछ । आईपीओमा सर्वसाधारणले न्यूनतम १० कित्तादेखि अधिकतम ५० हजार कित्तासम्म आवेदन दिन पाउनेछन्। नेपाल वेयर हाउजिङको आईपीओ निष्कासन तथा बिक्री प्रबन्धक हिमालयन क्यापिटल हो। कम्पनीलाई इन्फोमेरिक्स क्रेडिट रेटिङले आईआरएन डबल बी माइनस (आइएस) रेटिङ प्रदान गरेको छ। यो रेटिङअनुसार कम्पनीको वित्तीय दायित्व पूरा गर्ने क्षमतामा मध्यम जोखिम रहेको बुझाउँछ। नेपाल वेयर हाउजिङ कम्पनीले कोशी प्रदेश, मधेस प्रदेश र लुम्बिनी प्रदेशमा ५५ हजार मेट्रिकटन क्षमताका भण्डारण गृह सञ्चालन गर्दै आएको छ। कम्पनीले किसान, व्यापारी, मिलर र व्यापारीको अन्न भण्डारण आवश्यकता पूरा गर्दै आएको छ। कम्पनीको विवरणपत्रअनुसार असार मसान्तसम्म कम्पनीको प्रतिसेयर आम्दानी ८८७ रुपैयाँ ऋणात्मक छ।"
सौर्य र नवीकरण ऊर्जामा दुबईको छलाङ,"दुबई : पृथ्वीमा दिनानुदिन बढ्दै गइरहेको तापक्रम र जलवायु परिवर्तनको असरले अति प्रभावित हुने मुलुकमध्ये यूएई पनि एक हो । सन् १९९० देखि सन् २०२२ सम्मको अवधिमा औसत एक दशमलव २७ डिग्रीले यूएईको तापक्रम बढिरहेको तथ्यांकले देखाएको छ । यसलाई नियन्त्रण गर्न नसकिए सन् २०७० सम्म यूएईलगायत मध्यपूर्वको औसत तापक्रम ३५ डिग्रीभन्दा बढी हुने र त्यसले मध्यपूर्वको मानव जीवनलाई प्रभावित पार्न सक्ने निष्कर्षसहित यूएईले उत्सर्जन उत्पादनमा कमी ल्याई जलवायु परिवर्तनको असरलाई कम गर्न विभिन्न उपायहरू चाल्न सुरु गरेको हो । यूएईले सन् २०३० सम्म उत्सर्जन आधा कम गर्ने र सन् २०५० सम्म शून्य उत्सर्जन मुलुकमा दर्ज गर्ने प्रतिबद्धतासहित सन् २०१६ मा पेरिस सम्झौतामा हस्ताक्षर गरेको थियो । यसपालिको कोप२८ सम्मेलनमा विशेषगरी यूएईले जलवायु परिवर्तनको असर न्यूनीकरण गर्न महत्वपूर्ण एजेन्डाहरू छलफलका लागि अघि सार्नेछ । स्वच्छ ऊर्जा उत्पादनको मोडालिटी, विकसित देशहरूमा भएको कार्बन उच्च उत्सर्जनको कारण जलवायु परिवर्तनले प्रभावित मुलुकहरूलाई दिइने क्षतिपूर्ति (लस एन्ड ड्यामेज प्याकेज), नवीकरण ऊर्जा र आर्थिक स्रोतको उपायहरूका बारेमा सम्मेलनमा महत्वपूर्ण निर्णयहरू हुने अपेक्षा गरिएको छ । सामुद्रिक किनाराको उचाइ वृद्धि, उच्चआद्रतामा वृद्धि, खडेरी र सुक्खायाम र मरुभूमिमा चल्ने बालुवासहितको आँधीबेहरीको मारमा मध्यपूर्वका देशहरू परेका छन् । जलवायु परिवर्तनको कारणले थप वृद्धि हुने भन्दै यसलाई कम गर्ने रणनीतिसहित यूएईले यो सम्मेलनको आयोजना गरेको हो । सम्मेलन क्षेत्रमा प्लास्टिकजन्य उत्पादनलाई प्रतिस्थापन गर्दै कागज र अन्य प्राकृतिक निर्मित सामान मात्रै प्रयोगमा ल्याइनेछ । स्वच्छ ऊर्जा उत्पादन गर्ने रणनीतिअनुसार नै यूएई सरकारले अबुधाबीमा १ सय मेगावाट क्षमताको साम्स सौर्य ऊर्जा केन्द्रको स्थापना गरेको छ । त्यसैगरी अबुधाबी मै रहेको मस्दार सिटी संसारकै एकमात्र पर्यवरणीय सहरका रूपमा विकास गरेको छ । जसमा ११ मेगावाट सौर्य ऊर्जाबाट उत्पादन गरिएको छ । यसैगरी सन् २०२० मा यूएई सरकारले २ गिगावाट क्षमताको दाफ्रा सोलार प्रोजेक्टको घोषणा गरेको छ । २० किलोमिटर वर्ग क्षेत्रफलभित्र बन्ने उक्त प्रोजेक्ट निर्माणको क्रममा छ । यसबाट संसारको सबैभन्दा सस्तो मूल्यमा बिजुली उत्पादन हुनेछ । जसको मूल्य माइनस ४ दसमलव ९७ दिराम अर्थात् १ सय ९३ रुपैयाँ प्रतिकिलोवाट ऋणात्मक हुनेछ । यसैगरी दुबई स्वच्छ ऊर्जा उत्पादन केन्द्रले सन् २०३० सम्म २५ प्रतिशत र सन् २०५० सम्म ७५ प्रतिशतभन्दा बढी उत्पादन सौर्य ऊर्जा र ऊर्जा नवीकरण प्रविधिबाट गरिने जनाएको छ । दुबईले पनि ५ गिगावाट क्षमताको मोहम्मद बिन रसिद सौर्य ऊर्जा उत्पादन केन्द्रको घोषणा गरिसकेको छ । यसैगरी दुबई र अबुधाबीले सहरबाट उत्पादन हुने फोहोरलाई प्रयोग गरी ऊर्जा उत्पादन गरिरहेका छन् । यूएईले बिजुली गाडीको प्रबद्र्धनमा पनि जोड दिन थालेको छ । यूएईको कार बजारको एक प्रतिशतभन्दा धेरै बिजुली कारले ओगटेको छ । आजकल यूएईको बाटोभरी यत्रतत्र बिजुली कार दौडिएको देख्न सकिन्छ भने सार्वजनिक ट्याक्सीसमेत सौर्य ऊर्जाबाट सञ्चालित प्रयोगमा ल्याउन थालिएका छन् । यूएईले संसारभरमा हालसम्म ५० बिलियन डलर क्लिन इनर्जी प्रोजेक्टमा खर्च गरिसकेको छ भने सन् २०३० सम्म थप ५० बिलियन डलर खर्च गर्ने प्रतिबद्धता जनाएको छ । यूएईले गत अगस्त महिनामा अमेरिकासँगको साझेदारीमा थप १०० बिलियन डलर क्लिन इनर्जी प्रोजेक्टमा खर्च गर्ने सम्झौता पनि गरेको छ । सौर्य ऊर्जा र ऊर्जा नवीकरण प्रविधिमा यूएईले गरेको छलाङलाई संसारभरले आश्चर्यजनक ढंगले हेरेको पाइन्छ । सम्भवत यूएई कोप२८ दुबईमा आयोजना गरेर कार्बन उत्सर्जन घटाउन आफूले गरेको अनुकरणीय कार्यलाई विश्वसामु प्रदर्शन गर्न चाहन्छ । कोप२८ सम्मेलन (संयुक्त राष्ट्र जलवायु परिवर्तन फ्रेमवर्क सम्मेलन) नोभेम्बर ३० तारिख अर्थात् मंसिर १४ गतेबाट दुबईमा सुरु हुँदैछ । १३ दिनसम्म चल्ने सम्मेलनमा विश्वका ५० भन्दा बढी राष्ट्र प्रमुखहरूसहित झन्डै १ सय ९५ देशका प्रतिनिधिहरूले भाग लिनेछन् । प्रधानमन्त्री पुष्पकमल दाहाल प्रचण्ड सहित वनमन्त्री शक्ति बस्नेत नोभेम्बर २९ तारिक यूएई आउने कार्यतालिका छ । प्रधानमन्त्री दाहालले नोभेम्बर ३० तारिख यूएईमा रहेका नेपाली कामदार तथा व्यवसायीहरूसँग छलफल गर्ने कार्यक्रम रहेको अबुधाबी दूतावासले जनाएको छ । त्यस्तै भारतीय प्रधानमन्त्री नरेन्द्र मोदी नोभेम्बर ३० तारिख यूएई आइपुग्ने छन् । डिसेम्बर १ मा उनले सभालाई सम्बोधन गर्ने कार्यक्रम रहेको छ । चीनले भने राष्ट्रपति सि चिङफिङका विशेष दूतका रूपमा दीन छुछियाङलाई पठाउने भएको छ । उनी चिनियाँ कम्युनिस्ट पार्टीका पोलिटब्युरो सदस्य हुन् । उत्सर्जनका कारण हुने जलवायु परिवर्तनले पृथ्वीलाई पारेको असर र त्यसको न्यूनीकरणका बारेमा सम्मेलनमा छलफल हुनेछ । सन् २०२१ मा दुबईका राजा यूएईका उपरास्ट्रपति तथा प्रधानमन्त्री मोहम्मद बिन रसिद अल मक्तुमले सम्मेलनको घोषणा गरेका थिए । सम्मेलन दुबईको एक्स्पो सिटीमा हुनेछ । यही स्थानमा गत वर्ष दुबई एक्स्पो सम्पन्न भएको थियो । कार्यक्रम स्थललाई ग्रीन जोन र ब्लु जोन गरी दुई भागमा बाँडिएको छ । ब्लु जोनमा विश्वभरबाट आएका सरकारी प्रतिनिधिहरू, सरकार प्रमुखहरू, राष्ट्रध्यक्षहरूले सभा सम्मेलन गर्नेछन् भने ग्रीनजोन सर्वसाधारणलाई खुला गरिनेछ । यो पनि पढ्नुहोस कोप२८ : पुरानै एजेन्डाको निरन्तरता"
"कृषिमा पायोनियर मुक्तिनाथ, अर्काे वर्ष लाभांश","नेपाल स्टक एक्सचेन्ज (नेप्से) को सूचीकृत कम्पनीको सूचीमा कृषि समूहको कम्पनी थपिँदैछ। मंसिर ८ देखि आईपीओ निष्कासन खुला गरेको मुक्तिनाथ कृषि कम्पनी धितोपत्र बजारमा कारोबार हुने पहिलो कृषि कम्पनी बन्नेछ। प्रस्तुत छ, सोही कम्पनीका सञ्चालक समिति अध्यक्ष भरतराज ढकालसँग अन्नपूर्ण पोस्ट्का लागि ममता थापाले गरेको कुराकानी। मुक्तिनाथ कृषि कम्पनीले स्थापनाको छोटो अवधिमै आईपीओ जारी गरेको छ। यो उपलब्धि हासिल कसरी हुन सक्यो ? कम्पनी स्थापना भएको पाँच वर्ष भएको छ। मुक्तिनाथ विकास बैंकको पृष्ठभूमिबाट मुक्तिनाथ कृषि कम्पनी स्थापना भएको हो। देशको अर्थतन्त्रमा मुख्य हिस्सा रहेको कृषि क्षेत्रमा संस्थागत रूपमा निजी क्षेत्रको अपेक्षित लगानी आकर्षण नभइरहेको परिप्रेक्ष्यमा मुक्तिनाथ विकास बैंकको प्रमुख लगानीसहित विभिन्न व्यावसायिक क्षेत्रमा आबद्ध व्यक्तिहरूको लगानीमा पब्लिक कम्पनीको रूपमा मुक्तिनाथ कृषि कम्पनी २०७५ साल भदौ १४ गते स्थापना भएको हो। नेपालमा कृषिमा अथाह सम्भावना देखेरै कम्पनी खोल्यौं। तर यहाँ ठूलो समस्या देख्यौं। कम्पनीको दुई वर्ष अध्ययन अनुसन्धानमै बित्यो। यसपछिका तीन वर्ष कम्पनीलाई व्यावसायिक रूपमा सक्षम बनायौं। सुरुमा किसानलाई आवश्यक पर्ने उत्पादन र उत्पादकत्व वृद्धि गर्न गुणस्तरीय सामान किसानलाई वितरण गर्न कस्ता संरचना बनाउने भन्नेमा केन्द्रित भयौं। किसानलाई कस्ता तालिम दिनुपर्छ ? उत्पादनलाई कसरी बजारीकरण गर्ने ? भन्ने विषयमा केही समय सोचविचार गर्यौं। हालसम्म सातै प्रदेशमा कम्पनीको प्रादेशिक कार्यालय छन्। सय जना कर्मचारीहरू कार्यरत छन्। नेपालको कृषि क्षेत्रमा काम गर्न संस्थागत रूपमा निजी क्षेत्रको पहिलो पब्लिक मुक्तिनाथ हो। कम्पनीले कस्ता काम गर्छ ? हामीले कृषि उत्पादनदेखि वितरणसम्मका सम्पूर्ण काम गरेका छौं। हामी आफैं कृषिजन्य वस्तु उत्पादन गर्दैनौं। उत्पादन गर्ने किसानलाई पुँजी अभाव भए बैंकसँगको समन्वयमा पुँजी निर्माण गर्ने, प्रविधि वा तालिम उपलब्ध गर्ने, गुणस्तरीय उत्पादनका सामान वा व्यावसायिक योजना आवश्यक परेमा र उत्पादनलाई बजारसँग जोड्ने काम कम्पनीले गर्छ। हामीसँग संस्थागत कृषिको संस्थागत मूल्य शृंखला व्यवस्थापनमार्फत कृषकसँग र उपभोक्तासँग काम गर्ने भिजन छ। मुक्तिनाथ सार्वजनिक सेयर निष्कासन गर्ने, स्टेक होल्डरसँग सरोकार राख्ने, जिम्मेवार र पारदर्शी हुने संस्था हो। भोलिका दिनमा विभिन्न राष्ट्रिय तथा अन्तर्राष्ट्रिय स्तरका संघसंस्थासँग मिलेर देशव्यापी खाद्य साक्षरतालाई अघि बढाउने योजना कम्पनीको छ। यो कम्पनीको सेयरधनी बन्दा लगानीकर्ताले के पाउँछन् ? हावापानी, भूवनोट र माटोले नेपालमा कृषिको प्रबल सम्भावना भए पनि हामीले काम गर्न सकिरहेका छैनौं। यस्तो अवस्थामा मुक्तिनाथ पहिलो पायोनियर पब्लिक कम्पनीको रूपमा आएको छ। हामी सरकार, सहकारी, निजी क्षेत्रसँग मिलेर काम गर्नेछौं। पहिला आन्तरिक खपत पूरा गरेर अन्तरर्राष्ट्रिय बजारसम्म लैजाने योजना भएकाले मुक्तिनाथ ठूलो सम्भावना भएको संस्था हो। सोही कारण कम्पनीको सेयर भ्यालु कल्पना गरेभन्दा पनि बढी हुने पक्का छ। मुक्तिनाथ कृषि कम्पनीले पाँच वर्षसम्ममा समस्या पहिचान गरिसकेको छ। अब कसरी काम गर्दा हामी सफल हुन्छौं ? भनेर स्पष्ट योजना बनाएको छ। कम्पनीको २ वर्ष अध्ययन अनुसन्धानमै बित्यो। यसपछिका ३ वर्ष कम्पनीलाई व्यावसायिक रूपमा सक्षम बनायौं। पूर्णरूपमा सबै काम गरिसकेको नभए पनि दीर्घकालमा किसानसँग मात्रै नभएर उपभोक्तासम्म पुग्छौं। खाद्यको स्रोत कृषि भएकाले यसलाई नेपालमा संस्थागत गर्न जरुरी छ। मुक्तिनाथ पहिलो पायोनियर पब्लिक कम्पनीको रूपमा आएको छ। भोलिका दिनमा मुक्तिनाथ नेपालका अन्य निजी क्षेत्रका कम्पनीभन्दा माथिल्लो स्तरमा पुग्छ। आईपीओ आवेदकको संख्याले पनि कम्पनीको छवि राम्रो देखाएको छ। कम्पनीको उपस्थिति सातै प्रदेशमा भइसकेको छ। अर्का वर्ष लाभांश वितरण गर्नेछ। भोलिका दिनमा मुक्तिनाथजस्ता सयौं कम्पनी आउनुपर्छ र बढी सम्भावना भएको कृषि क्षेत्रलाई अगाडि बढाउनुपर्छ। भोलिका दिनमा मुक्तिनाथ नेपालका अन्य निजी क्षेत्रका कम्पनीभन्दा माथिल्लो स्तरमा पुग्छ। पब्लिक कम्पनी भएकाले भोलि मुक्तिनाथका लाखौं सेयरधनी हुनेछन्। आम लगानीकर्ता सेयरधनीका नाताले राम्रो लाभ लिन सक्छन् भन्ने प्रारम्भिक अनुमान छ। कम्पनीप्रति सर्वसाधारणको बुझाइ कस्तो पाउनु भएको छ ? अहिले सेयरबजारप्रति धारणा फरक छन्। नकारात्मक र सकारात्मक दुवै छन्। अझै एक वर्षअघि आईपीओ जारी गरेको भए हालको भन्दा बढी आकर्षण रहन्थ्यो। यसै वर्ष धेरै संस्थाहरूले आईपीओ निष्कासन गरेका छन्। यतिबेला समग्र अर्थतन्त्र र आम जनमानसमा मन्दीको मानसिकता छ। अलि अप्ठेरो परिस्थितिमा पनि कम्पनीले सर्वसाधारण माझ जाने निर्णय गरेको छ। यस्तो विषम परिस्थितिमा पनि आकर्षण देखिनुले हामीलाई सकारात्मक ऊर्जा दिएको छ। कम्पनीको अधिकृत पुँजी एक अर्ब रुपैयाँ छ। संस्थापकबाट ५६ करोड जम्मा भइसकेको छ। आईपीओ निष्कासनपछि कुल चुक्ता पुँजी ७० करोड हुनेछ। यसपछि कम्पनीमा संस्थापक र साधारण सेयरधनीको सेयर हिस्सा अनुपात ८०ः२० प्रतिशत हुनेछ। धितोपत्र निष्कासनबाट प्राप्त पुँजीको उपयोग कसरी हुन्छ ? हामीले अनुसन्धानमा विशेष काम गर्नु पर्नेछ। अहिले स्याङ्जामा ३५ रोपनी जग्गामा पहाडका लागि हुनेगरी अध्ययन गरिरहेका छौं। भोलिका दिनमा उद्योगहरू पनि स्थापना गर्नुपर्ने हुन्छ। यसैले उद्योग संरचना र अनुसन्धानमा उपयोग गर्ने योजना बनाइएको छ। प्रायःजसो कृषिजन्य उपजहरू छिटो नास हुने प्रकृतिका हुने तथा उपभोक्ताहरूको दैनिक मागहरू मूल्य अभिवृद्धि गरिएका खाद्यान्नहरूमा पनि उल्लेख्य मात्रामा रहेको छ। उद्योगहरूको स्थापना गर्नुपूर्व तथा उत्पादन सुरु भएपश्चात् उत्पादनको परीक्षण, गुणस्तर निर्धारण, नियमित विकास र सुधारको लागि अनुसन्धान फार्म र परीक्षण ल्याबको स्थापना गर्नुपर्ने हुन्छ। हामी किसानलाई तालिम, विभिन्न व्यावसायिक योजना र गुणस्तरीय उत्पादनका सामग्री दिन्छौं। यससँगै किसानको उत्पादनको बिक्री सुनिश्चितता दिन्छौं। तपाईंहरू उत्पादन गर्नुस्, हामी किनिदिन्छौं भन्ने अवस्थामा जाँदैछौं। यस्तो सुनिश्चितता गर्न हामीसँग पनि उद्योग, कोल्डस्टोर हुनुपर्छ। यसका लागि जग्गा चाहिन्छ। विभिन्न ठाउँमा उद्योगका लागि कम्पनीको थप १० वटा सहायक कम्पनीहरू छन्। मुक्तिनाथ फुड, हर्बल बैंक आदि ती कम्पनी हुन्। संस्थापक सेयरधनी को को हुन् ? मुक्तिनाथ कृषि कम्पनीमा ९ संस्थाव्यक्ति संस्थापक (प्रमोटर) सेयरधनी छौं। संस्थापक लगानीकर्ता धेरै भएकाले यो पहिल्य नै पब्लिकमा गए जस्तो देखिन्छ। मुख्य लगानी मुक्तिनाथ विकास बैंकको २२ प्रतिशत छ। यसपछि मेरो डेढ लाख, तुलसीराम ढकालको १ लाख ४० हजार, सीताराम काफ्लेको ७८ हजार, शिखा मास्केको २० हजार कित्ता सेयर छ। कम्पनीमा धेरै संख्यामा साना लगानीकर्ता हुनुहुन्छ ? कम्पनीको अहिलेसम्मको वित्तीय अवस्था कस्तो छ ? स्थापनाको दुई वर्ष अध्ययन, अनुसन्धानमा बढी केन्द्रित भएकाले व्यावसायिक काम भएन। त्यतिबेला पुँजीको ब्याज आम्दानी मात्रै भयो। लगत्तै कोभिड महामारीका बेलामा एक वर्ष ठूलो नोक्सानी व्यहोर्नु पर्यो। रासायनिक मल खरिद प्रक्रियामा जाँदा एलसी खोलेपछि पनि सप्लायरले सामान दिएन। एकातिर सप्लायरलाई हामीले केही गर्न सकेनौं, अर्कातिर सरकारले हाम्रो १० करोडबराबरको बैंक ग्यारेन्टी जफत गर्यो। सो आर्थिक वर्षमा नोक्सानी व्यहोर्नु परे पनि आव २०७९०८० मा १ करोड ७२ लाख हाराहारीमा नाफा गरेका छौं। यो वर्ष नै सातै प्रदेशमा कार्यालय खोलेर द्रुतगतिमा सबै सेवा दिइरहेका छौं। अर्को वर्षदेखि सेयरधनीले थोरै भए पनि प्रतिफल पाउने परिस्थिति बन्नेछ। कम्पनीमार्फत कृषिमा ठूलो परिवर्तन हुन्छ भन्ने विश्वास छ। रेटिङले कम्पनीको स्थिति कस्तो देखाएको छ ? कम्पनीको क्रेडिट रेटिङ सामान्य अवस्थामा छ। जोखिम लगानी गर्न नहुने भन्ने छैन। इक्रा नेपालले २०७९ माघ ६ गते पठाएको रेटिङको आधारमा कम्पनीको वित्तीय दायित्व वहन क्षमतामा मध्यम जोखिम देखिएको छ। हामी नेप्सेमै कृषि समूहको नयाँ र पहिलो कम्पनी हुने भएका छौं। हालसम्म जीडीपीमा सबैभन्दा बढी योगदान गर्ने कृषि सूचीकरण भएको थिएन। जोखिमको व्यवस्थापन कसरी भइरहेको छ ? अहिलेसम्म रासायनिक मल खरिदमा बाहेक जस्तो ठूलो भार बेहोर्नु परेको छैन। हाम्रा लागि मल सिकाइ बनेको छ। अन्य जोखिम सामान्य छन्। कृषिका समस्या समाधान गर्न सरकारले के गर्नुपर्छ ? जुन क्षेत्रमा निजी क्षेत्र प्रवेश गरेको छ, त्यो राम्रो भएको छ। यसर्थ, कृषिमा हामी पब्लिक कम्पनी भएर प्रवेश गरेका छौं। यो कम्पनीमा आउन लगानीकर्तालाई स्वागत गर्दर्छौं। प्रायः व्यवसायमा एकलौटी गरौं भन्ने हुन्छ। तर, हामीले ठूलो सम्भावना देखेकाले एक्लै गर्न सम्भव नहुने मान्छौं। टिमवर्क जरुरी भएकोले संस्थागत लगानी यो क्षेत्रमा चाहिएको हो। कृषिले मुलुकको अर्थतन्त्रसँगै अहिलेको बेरोजगारको समस्या समाधान गर्न सहयोग गर्नेछ। कृषिसम्बन्धी सबै समस्या समाधान गर्न कृषि तथा पशुपन्छी मन्त्रालयले प्राविधिक सहयोग दिने र यसको नीति निर्देशनहरू प्रधानमन्त्रीकै मातहतमा एकीकृत कृषि विकास प्राधिकरण स्थापना गर्नुपर्छ। सुरुमा त कृषिमा संस्थागत निजी कम्पनीहरू प्रवेश हुनुपर्छ। प्राधिकरणले निजी क्षेत्रका यस्ता कम्पनीहरूलाई नियमन गर्नुपर्छ। बैंक तथा वित्तीय क्षेत्रजस्तै कृषि क्षेत्रलाई पनि नियमन गर्नुपर्छ। सरकार, बैंक वित्तीय संस्थाबाट विगतमा कृषिमा थुप्रै अनुदान र लगानी भए तर कृषिमा सुधार भएन। यसैले यसमा वित्तीय सेवाभन्दा पनि गैरवित्तीय सेवाको ठूलो खाडल छ। यो पूरा गर्न नेपालमा सरकार, निजी क्षेत्र र सहकारी मिलेर काम गर्नुपर्छ। हामी किसानसँग मात्रै काम गरेर साध्य हुँदैन। यसमा बढी चासो स्थानीय सरकारको हुनुपर्छ। स्थानीय सरकारले कृषिलाई प्राथमिकता नदिएसम्म यो क्षेत्रले सोचेजस्तो परिणाम ल्याउन सक्दैन।  प्रस्तुति : ममता थापा"
बजेट कार्यान्वयनमा शंका गर्न आवश्यक छैन : मुख्यमन्त्री कार्की,"विराटनगर : कोशी प्रदेशका मुख्यमन्त्री केदार कार्कीले प्रतिस्थापन विधेयकमार्फत ल्याइएको बजेट कार्यान्वयनमा शंका गर्न आवश्यक नरहेको बताएका छन्। आर्थिक मामिला तथा योजना मन्त्रालयमा आइतबार सञ्चारकर्मीसँग अन्तर्क्रिया गर्दै उनले बजेट पूर्णरूपमा कार्यान्वयन हुने दाबी गरेका हुन्। बजेटले भौतिक र मानवीय विकासलाई जोड दिएको कार्कीको भनाइ छ। समुन्नत प्रदेशका लागि हामीले पाइला चालिसकेका छौं,उनले भने, विधेयक पास भएको भोलिपल्टदेखि बजेट कार्यान्वयनमा जान्छ। व्यक्तिगत स्वार्थ केन्द्रित भएर बजेटलाई कनिका छरेजस्तो गर्न नहुने कार्कीले बताए। उनले भने, अब योजना आयोगले तय गरेका कामहरु प्राथमिकता र योजनाबद्ध तबरले अघि बढ्नेछन्। आर्थिक मामिला तथा योजना मन्त्रीको समेत जिम्मेवारीमा रहेका मुख्यमन्त्री कार्कीले आर्थिक वर्ष २०८००८१ को बजेटसम्बन्धी अध्यादेश प्रतिस्थापन गर्ने विधेयक शनिबार प्रदेशसभामा पेस गरेका थिए। कार्कीले अध्यादेशमा भन्दा ५० करोड आकार वृद्धि गर्दै विधेयक पेस गरेका छन्। उनले चालु आर्थिक वर्षका लागि ३६ अर्ब ७४ करोड ३५ लाख १० हजार बराबरको बजेट पेस गरेका हुन्। विधेयकमा पुँजीगततर्फ २० अर्ब ३८ करोड १५ लाख ८२ हजार, चालुतर्फ १२ अर्ब ६८ करोड १० लाख ८३ हजार, वित्तीय व्यवस्थातर्फ १ करोड र स्थानीय तहमा वित्तीय हस्तान्तरणतर्फ ३ अर्ब ६६ करोड ७३ लाख ४५ हजार विनियोजन गरिएको छ। विधेयकमार्फत सरकारले १० वर्षमुनिका बालबालिकाको उपचारमा निःशुल्क विशेषज्ञ सेवा प्रदान गर्ने, इटहरीमा प्रदेशस्तरीय जलन अस्पताल निर्माण गर्ने, निजी क्षेत्रसँगको सहकार्य गर्दै निजी डेरीमा रहेको घिउ र पाउडर दूध निर्यातमा अनुदान दिने, प्रदेशका पहाडी र हिमाली क्षेत्रको भौगोलिक कठिनाइलाई ध्यानमा राखेर वैकल्पिक यातायातका रूपमा तुइन निर्माण गर्ने योजनालाई समावेश गरेको छ। यसैगरी हात्तीमैत्री जंगल र कोरिडोर निर्माण गर्ने, पर्यटकीयस्थलको प्रवर्द्धन गर्ने, तमोर नदीको पानी सुरुङ खनेर धरान ल्याउन अध्ययन गर्ने, विराटनगरको संक्रामक रोग तथा सघन उपचार केन्द्रलाई शैलजा आचार्य हृदयरोग उपचार केन्द्रको रुपमा सञ्चालन गर्ने, भूमिहीन तथा सुकुम्बासीले घडेरी खरिद गर्न लिएको ऋणको ब्याज मिनाहा गर्नेलगायतका व्यवस्था विधेयकमा छन्।"
कोप२८ : पुरानै एजेन्डाको निरन्तरता,"काठमाडौं : विश्व जलवायु सम्मेलनमा पुरानै मुद्दा उठाउने तयारी सरकारको छ। दुबईमा हुने यस वर्षको कोपमा नेपाल सरकारले विगतको झैं जलवायु वित्त, हानिनोक्सानी, अनुकूलन, पर्वतीय मुद्दा, प्रविधि र क्षमता अभिवृद्धि, न्यूनीकरण, कार्बन व्यापार, ग्लोबल स्टक टेक, पारदर्शिता, बालबालिका, युवा र लैंगिक मुद्दा अघि सारेको छ। तर, फरक के छ भने यसपल्ट आफ्ना मुद्दालाई स्थापित गर्ने र सशक्त रूपमा प्रस्तुत हुने दाबी सरकारले गरिरहेको छ। प्रधानमन्त्री पुष्पकमल दाहाल प्रचण्डले पनि यसपल्ट पहिलाका जस्तै मुद्दाहरू उठाउने बताएका छन्। राष्ट्रिय जलवायु सम्मेलनलाई सम्बोधन गर्दै प्रचण्डले आफ्ना मुद्दालाई १ सय ६० भन्दा बढी देशका राष्ट्रसरकार प्रमुखका अगाडि सशक्त ढंगले राख्ने तयारी भएको बताएका छन्। इजिप्टमा गतवर्ष भएको कोप२७ मा पनि नेपालले हानिनोक्सानी, अनुकूलन, जलवायु वित्त, पर्वतीय मुद्दा, न्यूनीकरण लगायतका विषय प्रमुख मुद्दा बनाएको थियो। गरिब देशहरूले जलवायुका कारण भोग्ने समस्याको क्षतिपूर्ति पाउनुपर्ने अडान नेपालको थियो। यो माग सम्बोधन गर्न नयाँ कोषको स्थापना पनि भएको थियो। उक्त कोषमार्फत प्रत्येक वर्ष ५ सय अर्ब डलर वित्त प्रवाह गर्ने प्रतिबद्धता धनी देशहरूको छ। जलवायु परिवर्तनबाट सबैभन्दा बढी पर्वतीय क्षेत्र प्रभावित भएकाले नेपालको सुझावलाई प्राथमिकताका साथ हेरिएको थियो। यस वर्षमा पनि माहोल उस्तै रहेको प्रधानमन्त्री प्रचण्डले बताइसकेका छन्। संयुक्त राष्ट्र संघका महासचिव एन्टेनियो गुटेरेसको भ्रमणका क्रममा पर्वतीय क्षेत्रमा पारेको प्रभाव संसारले देखिसकेको प्रचण्डको भनाइ छ। महासचिव गुटेरेसले विश्वव्यापी जलवायु संकटले नेपाललाई कडा प्रहार गरेको भिडियो सन्देश खुम्बु र अन्नपूर्ण क्षेत्रबाट प्रवाह गरेका थिए। कसरी तय हुन्छन् विश्व जलवायु सम्मेलनका एजेन्डा ? कोपमा कस्ता विषयलाई प्रमुख मुद्दा बनाउने र छलफलमा ल्याउने भन्ने विषयमा पहिले नै निर्णय हुने गरेको संयुक्त राष्ट्रसंघअन्तर्गतको अतिकम विकसित राष्ट्रका अध्यक्षका सल्लाहकार मञ्जित ढकाल बताउँछन्। कुन वर्ष के छलफल गर्ने ? भन्ने विषय पहिला नै तय हुन्छ। अधिकांश एजेन्डा पहिला नै तय भएका हुन्छन्, ढकालले भने, त्यसभित्र हाम्रा कुरा कसरी प्रवेश गराउने भन्नेमा मिहिनेत चाहिन्छ। त्यस्ता मुद्दालाई कोपको आधिकारिक मानिन्छ। ढकालका अनुसार यसपटकको कोपमा प्रमुख पाँच एजेन्डामाथि छलफल हुनेछ भने ग्लोबल स्टेक टक अर्थात् पेरिस सहमति, २०१५ को मूल्यांकन हुनेछ। पेरिस एग्रिमेन्ट जलवायु अनुकूलन, कार्बन न्यूनीकरण र जलवायु वित्त प्रवाह गर्ने अन्तर्राष्ट्रिय सन्धि हो। यस वर्षदेखि सुरु हुने अर्को संस्करणको ग्लोबल स्टेक टक प्रत्येक पाँच वर्षमा दोहोरिने छ। पेरिस सहमति कार्यान्वयनको मूल्यांकनका साथै आगामी बाटो कस्तो हुनेछ ? जलवायु वित्त प्रवाह भएनभएको विषयदेखि कहाँ कस्तो खाडल छ ? त्यसलाई कसरी सम्बोधन गर्ने ? भन्ने विषयमा पनि छलफल हुनेछ। नेपाल भने सजिलो तरिकाले क्षतिपूर्ति माग्छौं भन्ने विषयमा मात्रै लागेको छ। २४ सदस्यीय संयुक्त राष्ट्रसंघ ट्रान्जिसनल कमिटीमार्फत हानिनोक्सानी कोष कस्तो हुन्छ ? र, कसरी परिचालित हुन्छ ? भन्ने विषयमा मस्यौदा तयार भइसकेको छ। त्यसैले ती कोषबाट कसरी लाभान्वित हुने भन्ने विषयमा सरकारले काम गर्नुपर्ने ढकाल बताउँछन्।धनी देशहरूले प्रतिबद्धता गरेअनुरूप जलवायु वित्त प्रवाह नभएको जानकारको दाबी छ। ग्लोबल स्टकमा जलवायु फाइनान्सिङको विषयमा चर्चा हुनेछ। नेपालले भने आफूले पाउनुपर्ने पैसा नपाएको जानकारको भनाइ छ। कोप सम्मेलनमा सहभागिता जनाउँदै आएका एक अभियन्ता पेरिस सहमति २०१५ मा नेपालले क्षतिको कुरा नउठाउने भन्ने विषयमा सहमति जनाएको बताउँछन्। प्रधानमन्त्रीको भाषण सुन्दा नेपाल अत्यधिक सशक्त भएर पुराना सहमतिलाई तोडेर कडा रूपमा प्रस्तुत हुन्छ भन्ने सुनिन्छ, उनले भने, यसले दस्तावेज अध्ययन नगरेको ठहर्छ। जलवायु परिवर्तनलाई न्यूनीकरण गर्न नेपाल आफैंले गर्न सक्ने कामसमेत अगाडि बढाएको छैन। पेट्रोलियम पाइपलाइन निर्माण, चार्जिङ स्टेसन निर्माण हुन सकेको छैन भने पेट्रोलियम करबाट उठेको अर्बौं रुपैयाँ सदुपयोग हुन सकेको छैन। जलवायु वार्ताले निरन्तरता नपाउँदा र कर्मचारी हेरफेर चाँडो भइरहँदा नेपालको प्रणाली कोप जाने बेलामा मात्रै तात्छन् भन्ने आरोप लाग्ने गरेको छ। कुन वर्ष के छलफल गर्ने ? भन्ने विषय पहिला नै तय हुन्छन्। नेपाल भने सजिलो तरिकाले क्षतिपूर्ति माग्छौं भन्ने विषयमा मात्रै लागेको छ। मञ्जित ढकाल, संयुक्त राष्ट्रसंघ अन्तर्गतको अतिकम विकसित राष्ट्रका अध्यक्षका सल्लाहकार जलवायु सम्मेलनमा प्रधानमन्त्री लगायत सबैले नेपालको अधिकार भएकाले सहयोग माग्नुपर्ने कुरा गरे पनि नेपालले आफ्नो तर्फबाट गर्नुपर्ने कामहरू भएका छैनन्। डा रिजनभक्त कायस्थ, काठमाडौं विश्वविद्यालय, जलवायु जोखिम अनुसन्धान केन्द्रका हिमनदी तथा क्रायोस्फियर विज्ञ सधैं पर्वतीय मुद्दा प्राथमिकतामा परेको छ। त्यहाँ बसोबास गर्ने आदिवासी, महिला, जनजाति, बालबालिका तथा स्थानीय जोखिममा परेको विषयलाई विश्वव्यापी मञ्चमा स्थापित गर्नुपर्ने बेला भएको छ। भारती पाठक, पूर्वअध्यक्ष सामुदायिक वन उपभोक्ता महासंघ प्रधानमन्त्री स्वयम् भाषणमा जलवायु परिवर्तनको कुरा गर्दै अर्कोतर्फ औंला देखाउने र नेपाल आफ्नो भूमिका नै नरहेको जस्तो देखाउने गरेका छन्। भनेको अरुलाई भन्ने र गाली गर्ने मात्र र नेपालको भूमिका केही छैन भने जस्तो भयो। तयारी खै ? काठमाडौं विश्वविद्यालय जलवायु जोखिम अनुसन्धान केन्द्रका हिमनदी तथा क्रायोस्फियर विज्ञ डा रिजनभक्त कायस्थ भन्छन्, जलवायु सम्मेलनमा प्रधानमन्त्रीलगायत सबैले नेपालको अधिकार भएकाले सहयोग माग्नुपर्ने कुरा गरे पनि नेपालले आफ्नो तर्फबाट गर्नुपर्ने कामहरू भएका छैनन्। जलवायुका नाममा आएका आर्थिक तथा प्राविधिक सहयोगबाट के गर्नुपर्छ, त्यस विषयलाई जोड दिएर कसरी उपयोग गर्ने भन्ने विषय महत्वपूर्ण हुने कायस्थको भनाइ छ। नेपालमा २१, चीनमा २५ र भारतमा एउटासहित ४७ वटा हिमताल अति जोखिम रहेको विवरण पनि अद्यावधिक नभएको उदाहरण दिँदै कायस्थले दुईतीन वर्षदेखि एउटा हिमनदी र जलवायुसम्बन्धी अति विशिष्ट अध्ययन केन्द्र स्थापनाका लागि आवाज उठाएको तर सुनुवाइ नभएको बताए। तथ्यांकको अभाव रहेकामा जोड दिँदै उनले अहिले तथ्यांकका लागि समस्या रहेको बताए। पहिला हिउँ पर्ने ठाउँमा अहिले पानी पर्न थालेको छ। त्यसले विपत्ति ल्याउँछ। कागबेनीमा भएको घटना त्यसैको परिणाम हो, कायस्थले भने, त्यहाँ पहिला पानी पर्दैनथ्यो, अहिले पानी पर्न थाल्यो तर कति पानी पर्यो हामीलाई थाहा छैन। त्यस्ता क्षेत्रमा मौसमी केन्द्रहरू स्थापना हुुनुपर्छ। सन् २०११ मा भएको एउटा अध्ययनअनुसार च्छोरोल्पा, इम्ला, ठुलाकी जस्ता हिमताल बिस्फोट भए सय किलोमिटर तलसम्म असर पुर्याउन सक्ने अनुमान छ। ५० हजारभन्दा बढी व्यक्तिलाई प्रत्यक्ष रूपमा असर पर्ने इसिमोडको प्रतिवेदनमा उल्लेख छ।त्यसैले पनि यस्ता महत्वपूर्ण मञ्चमा हिमालको मुद्दालाई महत्वका साथ उठाउनुपर्ने उनी बताउँछन्। सामुदायिक वन उपभोक्ता महासंघ नेपाल (फेकोफन) का पूर्वअध्यक्ष भारती पाठकले जलवायु एजेन्डाको कुरा गर्दा प्रायः उस्तै देखिने बताइन्। यस्ता एजेन्डामा स्थानीय समुदायका आवाज समावेश नभएकोमा उनको गुनासो। सधैं पर्वतीय मुद्दा प्राथमिकतामा परेको छ। त्यहाँ बसोबास गर्ने आदिवासी, महिला, जनजाति, बालबालिका तथा स्थानीय जोखिममा परेको विषयमा विश्वव्यापी मञ्चमा एउटा पोजिसन स्थापित गर्नुपर्ने बेला भएको छ, उनको सुझाव छ। जलवायु संकट समाधानका लागि समस्यासँग जुध्न अन्तर्राष्ट्रिय स्तरको सहकार्य प्रस्तुत गर्नुपर्ने हुने भन्दै उनले नेपालले जलवायुको कुरा अधिकारसँग जोडेर आर्थिक सहयोग माग्ने विषय जायज रहेको बताइन्। कोप२८ सम्मेलनको आयोजनास्थल दुबई एक्स्पो सिटी। जहाँ गत वर्ष दुबई एक्स्पो भएको थियो। कार्यक्रम स्थललाई ग्रीनजोन र ब्लूजोन गरी दुई भागमा बाँडिएको छ। तस्बिर : मेघराज सापकोटा नेपालले प्राकृतिक स्रोतको संरक्षण गरेको छ। कार्बन उत्सर्जनमा विकसित देशहरूको भूमिका फरक भने छ। अनुकूलनको विषयमा भूमिका खेल्न महिला, बालबालिका, जनजाति, आदिवासी, दलित स्थानीय समुदाय बढी प्रभावित छन्। नेपालको थोरै योगदान भए पनि अनुकूलनका लक्ष्य निर्धारण गर्ने, कार्बन उत्सर्जन न्यूनीकरणमा काम गर्नेलगायत क्षति कति भयो त्यसका लागि छुट्टै कोषहरू खडा गर्ने विषयलाई नेपालको तर्फबाट अडान राख्नुपर्ने पाठकको सुझाव छ। कार्यान्वयनको कुरा गर्दा विश्वव्यापी तहमा एउटा कुरा भए पनि राष्ट्रिय नीतिहरू स्पष्ट नहुँदा कोष भित्र्याउने विषय जटिल भएको उनले बताइन्। जलवायुको नाममा जति स्रोत आउँछ, सरकारको च्यानलमा प्रत्यक्ष आउँछ। अर्थ मन्त्रालयले कडाइ गर्दा त्यो सबैले देख्ने बन्न सकेको छैन, पाठकले थपिन्, अपांगता भएका, आदिवासी, महिला सबैको नाममा आएको पैसा माथि नै हराउँछ। आएको स्रोत सदुपयोग हुनुपर्नेमा जोड दिँदै उनले सरकारी नीतिका कारण लक्षित वर्गमा नपुगेको दाबी गरिन्। समुदायले वन जोगाइदिनुपर्ने तर उनीहरूले काम गर्न ऋण लिनुपर्ने। कोपजस्ता विषयको तयारी स्थानीय तहसम्म पुगेको छैन, उनले भनिन्। कोपमा सहभागी हुँदा पनि सरकारी र नागरिक समाजको समूह आआफ्नै तरिकाले बसेका हुन्छन्। तर, अन्य देशमा सहकार्य गर्ने, एकअर्काको कुरा सुन्ने चलन रहेको भन्दै पाठक भन्छिन्, राष्ट्रिय तहमा नीति बनाउँदा पनि को जाने ? फर्केर आएपछि के भयो ? भन्ने सन्देशसमेत स्थानीय तहसम्म पुर्याउनुपर्छ। तर, समीक्षा हुँदैन, जानकारी दिइँदैन। यो पनि पढ्नुहोस सौर्य र नवीकरण ऊर्जामा दुबईको छलाङ"
काठमाडौं महानगरले पहिलो चौमासिकमा संकलन गर्यो २ अर्ब ९३ लाख राजस्व,"काठमाडौं : काठमाडौं महानगरपालिकाले चालु आर्थिक वर्षको पहिलो चौमासिकमा लक्ष्यको २७११ प्रतिशत राजस्व संकलन गरेको छ। १० अर्ब ८० करोड ७८ लाख २० हजार वार्षिक लक्ष्यमा कार्तिकसम्ममा २ अर्ब ९२ लाख ९६ हजार ९ हजार ७२९ रुपैयाँ राजस्व संकलन भएको राजस्व विभागका प्रमुख ध्रुवकुमार काफ्लेले जानकारी दिए। गएको वर्ष यस अवधिमा २६४९ प्रतिशत राजस्व उठेको थियो। त्यो वर्ष १० अर्व ४१ करोड ९५ लाख ४९ हजार रुपैयाँ लक्ष्य राखेकोमा २ अर्ब ७५ करोड ९८ लाख ६४ हजार ५६५ रुपैयाँ संकलन भएको थियो। महानगरले प्रशासनिक सेवा शुल्कमा लक्ष्यको सबैभन्दा धेरै १४७ प्रतिशत रकम संकलन भएको छ। १ अर्ब ५० करोड लक्ष्य राखिएको सम्पत्ति करमा ४१ करोड ८६ लाख ९३ हजार ५५४ रुपैयाँ (२७९१) राजस्व संकलन भएको छ। गएको वर्ष यस शीर्षकमा १ अर्ब लक्ष्य राखिएको थियो। पहिलो चौमासिकमा ५२ करोड ४७ लाख ८० हजार ८४ रुपैयाँ (५२४८) प्रतिशत राजस्व उठेको थियो। यस वर्ष २ अर्ब ६६ करोड लक्ष्य राखिएको घर बहाल करमा ८१ करोड ९२ लाख ५१ हजार ८३७ रुपैयाँ (३०८०) राजस्व संकलन भएको छ। राजस्व विभागका प्रमुख काफ्लेका अनुसार यस वर्ष १ अर्व २० करोड लक्ष्य राखिएको घरजग्गा रजिष्ट्रेसन दस्तुरमा १० करोड ९२ लाख ५५ हजार ९९१ रुपैयाँ (९१०) राजस्व संकलन भएको छ। यस वर्ष ससर्त अनुदान चालुतर्फ १ अर्ब ४२ करोड ६७ लाख ४६ हजार रुपैयाँ र ससर्त अनुदान पुँजीगततर्फ २९ करोड ५० लाख रुपैयाँ लक्ष्य राखिएको छ। यी शीर्षकमा क्रमशः ३५ करोड ६६ लाख ११ हजार ५ सय रुपैयाँ (२४९९) र ७३ लाख ७५ हजार रुपैयाँ (२५००) प्राप्त भएको छ। गएको वर्ष यी शीर्षकमध्ये चालुतर्फ १ अर्ब २८ करोड ९६ लाख ६ हजार रुपैयाँ र पुँजीगतर्फ २४ करोड १० लाख रुपैयाँ लक्ष्य राखिएको थियो। सरकारबाट यी दुवै शीर्षकमा एकमुष्ट ४० करोड १० लाख ११ हजार ५५० रुपैयाँ प्राप्त भयो। यसकारण गएको वर्ष हामीले चालु र पुँजीगत छुट््याउन सकेनौँ। राजस्व विभागका प्रमुख काफ्लेले यसवर्षदेखि छुट्याएर पठाउन थालिएको जानकारी गराए। पर्यटन शुल्क १० करोड लक्ष्य राखिएकोमा ५ करोड ९१ लाख ११ हजार ५ सय (५९११), २ करोड ५० लाख रुपैयाँ बेरुजु फस्र्योट गर्ने लक्ष्य राखिएकोमा १ करोड ३४ लाख ७८ हजार ९९७ रुपैयाँ (५३९२), अन्य बिक्रीबाट ५० लाख रुपैयाँ आम्दानी गर्ने लक्ष्य राखिएकोमा ५० लाख ९६ हजार ५ सय रुपैयाँ (१०१९३) राजस्व संकलन भएको छ। नाता प्रमाणित दस्तुरमा ३५४८, प्रशासनिक दण्ड जरिवाना र जफतमा ३७८८, व्यवसाय रजिष्ट्रेसन दस्तुरमा ३०७२ लक्ष्य प्राप्त भएको छ। यी शीर्षकमा क्रमशः ५० लाख रुपैयाँ, २ करोड रुपैयाँ र ७१ करोड रुपैयाँ प्राप्त हुने लक्ष्य राखिएको थियो भने १७ लाख ७४ हजार रुपैयाँ, ७५ लाख ७६ हजार ४३ रुपैयाँ र २१ करोड ८१ लाख ४५ हजार २२९ रुपैयाँ प्राप्त भएको छ। बाँडफाँडबाट प्राप्त हुने बिज्ञापन करबाट लक्ष्यको ४९५ अर्थात् ३९ लाख ५७ हजार १८७ रुपैयाँ प्राप्त भएको छ। यस शीर्षकमा गएको आर्थिक वर्ष र चालु आर्थिक वर्षमा एउटै अङ्क (८ करोड रुपैयाँ) लक्ष्य राखिएको छ। यससँगै महानगरपालिकाले पार्किङ्क शुल्क, नक्सापास दस्तुर, शिफारिस, न्यायिक दस्तुर, व्यक्तिगत आन्तरिक अनुदान, बाँडफाँडतर्फ बन रोयल्टी, वित्तीय निकायबाट प्राप्त हुने व्याज, समानीकरण अनुदानलगायत शीर्षकबाट आय प्राप्त गर्छ।"

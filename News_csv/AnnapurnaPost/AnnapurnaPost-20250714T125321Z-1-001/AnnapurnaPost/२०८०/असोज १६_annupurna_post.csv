शीर्षक,विवरण
द्रुत बस सेवा सिकाइका रूपमा हो,"राजधानीमा अहिले द्रुत बस सेवा सञ्चालन भइरहेको छ। सुधारिएको बस सेवा अर्थात् बस र्यापिड ट्रान्जिटका सम्बन्धमा धेरै छलफल भए। लगानी बोर्ड नेपालले अध्ययन पनि गरेको थियो। तर, कार्यान्वयनमा जान सकेको थिएन। यहाँ सडक बनाउने कामबाहेक सार्वजनिक यातायातमा सरकारले लगानी पनि गर्दैन भने व्यवस्थापनमा पनि खासै काम गर्न नसकेको देखिन्छ। सार्वजनिक यातायात व्यवस्थापनका लागि थप अध्ययन गरी वैज्ञानिक ढंगले अघि जान सकिन्थ्यो। तर, थप अध्ययनभन्दा पनि सरकारले सुधारिएको बस अर्थात् द्रुत बस सेवालाई कार्यान्वयनमा नै लगेको देखिन्छ। यसभित्र गर्नुपर्ने धेरै कामहरू छन्। १यसलाई पाइलट(नमुना) परियोजनाको रूपमा भौतिक पूर्वाधार तथा यातायात मन्त्रालयले अघि बढाएको देखिन्छ। नमुना परीक्षणको अवधीमा नै यसका चुनौती अवसरका साथै सबल तथा दुर्बल पक्षका सम्बन्धमा जानकारी पाउने र थप व्यवस्थित गर्दै लैजान सकिन्छ। २ यस क्षेत्रका व्यवसायीसँग कुरा गर्दा द्रुत बससेवालाई पूर्णकालीन रूपमा सञ्चालन गर्दै डेडिकेटेड लेन अनुशासन पालना गरे यो सफल हुने भन्ने बुझिन्छ। यात्रुहरूले भने द्रुत बस सेवा चलेर खासै परिवर्तनको महसुस नगरेको बताएका छन्। ३ सरकारले यसलाई नै सिकाइको रूपमा लिएर सुधार गर्नुपर्ने देखिन्छ। सरकारले पनि द्रुत बस सेवालाई प्रभावकारी बनाउनका लागि कार्यदल पनि गठन गरेको छ। यसले सरकार सकारात्मक रहेको देखिन्छ। ४ नमुना परियोजना भएकाले यसले सफल वा असफल हुन्छ भनेर मूल्यांकन गर्न मिलिहाल्छ जस्तो लाग्दैन। किनभने यसको तयारी पनि पुगेको छैन भने पर्याप्त अध्ययन पनि भएको छैन। यही परियोजना अध्ययनपछि मात्रै सरकारले द्रुत बस सेवा कसरी चलाउनुपर्ने रहेछ भन्ने सिकाइ पाउँछ। ५ अहिले अवधारणाको मात्र विकास भएको छ, आवश्यकता अनुसारको लगानी भएको छैन। समय अनुसार विकास गर्नुपर्छ। (इन्जिनियर गजुरेल यातायातविद् पनि हुन्) यो पनि पढ्नुहोस नेपालमा पहिलो पटक सूर्यविनायकरत्नपार्क सडकमा द्रुत बस सञ्चालन हुँदै (फोटोफिचर) द्रुत बस, तर अल्झनबल्झन"
चलिरहोस् विकास बहस,"नेपाल किन बनेन ? भन्ने सम्बन्धमा बडेबडे नीतिनिर्माता, नेता र राष्ट्रसेवकहरूका धीर गम्भीर विचारहरूको विद्युतीय, छापा, अनलाइन सञ्चारमाध्यमबाट सेवन गर्न पाइएकै छ। तर अजीर्ण भोजनं विषम् अर्थात् अपच भएको बेला खाना खानु विषसमान हुन्छ भनेजस्तै अकिंचनजस्ता ठीकैठीकै बौद्धिक क्षमता भएका, लाभको पदमा नरहेकाहरूले यस्ता गरिष्ट विचारहरू अनियन्त्रित रूपमा सेवन गर्दा अपच भइ स्वास्थ्यमै तलमाथि पर्न जान सक्ने पनि देखिन्छ। त्यसो भइहाले राज्यले आफ्नै खर्चमा विदेश लगी उपचार गरिदिने सम्भावना भएन। स्वदेशमै समेत निःशुल्क उपचार गरिदिने सम्भावना नभएको अनि कर तिर्नु एकमात्र दायित्व भएको वर्गको व्यक्ति हुँदा त्यस्ता सुविचारहरू सेवन गर्न जति लालायित भए पनि मनै मारेर मुख बार्नु पर्ने अवस्था छ। समाजवादी र पुँजीवादीको फ्युजनमा सबै सरसुविधा पनि विकासकै लक्षणहरू हुन् शायद। अनि यस सहरका सडकहरूमा ओहोरदोहोर गर्दा जे जति मात्रामा सित्तैमा धुलो, धुवाँ खान पाइन्छ, त्यो सबै अकिंचनजस्ता करदातालाई विकासको बोनसको रूपमा प्राप्त भएको होला, होइन ? तर एउटा हाइसन्चो पनि दिएको छ, यस राज्यप्रणालीले अकिंचनजस्ता ओल्डफ्यासन्डहरूलाई। उकालोओरालो गरेर जसोतसो आई ह्याब अराइब्ड भन्ने अवस्थामा नपुगेकै भए पनि देश र समाजको चिन्ता गरिरहन पाउने वातावरण भने बनाइदिएको छ। अझ चिन्ता गर्ने विषयहरूको कहिल्यै कुनै कमी नहोस् भनेर विशेषगरी यस संघीय, लोकतान्त्रिक, धर्मनिरपेक्ष गणतन्त्रका तीन प्रमुख दलका नव श्री ३ हरू हरेक दिन लोकमाझ विषयवस्तु पस्किन्छन्। ती कहिले युद्ध सरदारको रूपमा प्रस्तुत हुन्छन् अनि देशको भूखण्डमा सल्किएको साम्प्रदायिक हिंसा अन्त्य गर्न शान्तिपूर्ण उपायको खोजी गर्नुको साटो आगोमा पेट्रोल खन्याउन खोज्छन्। कहिले आफैं न्यायाधीश, आफैं निर्णायक मण्डली अनि आफैं जल्लाद बनेर प्रियपात्रहरूलाई अक्षम्य अपराधका घटनामा समेत उन्मुक्ति दिन्छन्। कहिले तिनका नानाथरी भ्रातृ संगठनहरूले नौरंगी माग राखेर आन्दोलन गर्छन्। आमनागरिकको जीवन ठप्प पार्छन्। श्री ३ हरू भ्रष्टाचारका फायलहरू सुविधानुसार खोल्छन्। सुविधानुसार बन्द गर्छन्। प्रियपात्रहरूलाई उन्मुक्ति दिन अनि आँखाको कसिंगर भएकाहरूलाई तह लगाउन पारंगत छन् ती। लोकगरिबी, भ्रष्टाचार, सगरमाथाको चुचुरोतर्फ उन्मुख मूल्यवृद्धिले झन्झन् आक्रान्त हुँदै गइरहेको गणतन्त्रमा नेता र तिनका प्रियजनहरूका, आसेपासेहरूका सोखहरू राजषी ठाँटबाँट, इमेल्डा मार्कोस, तानाशाहहरूको जीवनशैली बिर्साउने खालका छन्। के हामीले खोजेको मूर्खको स्वर्ग (फुल्स प्याराडाइज), केरा गणतन्त्र (बनाना रिपब्लिक) यही होइन र ? वी गेट ह्वाट वी डिजर्भ होइन र ? श्रीसम्पत्तिका पूजक हौं हामी, चरणका दास भइसकेका छौं हामी। सदा कुनै दैवी नायकको, तारणहारको पर्खाइमा छौं। गणतन्त्रका राजा ठानेकाहरू अलोकप्रिय भइसकेको परिप्रेक्ष्यमा, पारिपट्टिका कुनै दिव्यपुरुषले हाम्रो उद्धार गर्छन् कि भन्ने झिनो आशा भने बाँकी छ। चरम हतासामा हामीले यो संकट सागर आफैं पौडेर तर्न सक्छौं भन्ने विश्वाससमेत गुमाएर आर्तपुकार गरिरहेका छौं। आर्तपुकार सुनेर पारिबाट आइरहेछन् स्वनामधन्य बाबाहरू, गुरुहरू। तिनले जतिसुकै होच्याउन् हामीलाई, जति निर्मम प्रहार गरुन् स्वदेशविरूद्ध, हामीलाई छुँदैन किनभने ती उदाउँदो विश्वशक्तिका दूतहरू हुन्। ऊ रिसायो भने खाइपाई आएको त खोसिन्छ खोसिन्छ थप विपद् पनि आइलाग्छन् कि भन्ने भयले हामी वीर जातिलाई छोपेको छ। टोलटोलका आलिसान महलहरूमार्फत, सडकमा गुडिरहेका टेस्ला, मर्सेडिज बेन्ज, हमरलगायतका कारका साथै डुक्याटी, क्रसफायर, हार्ले डेविडसन, केटिएमजस्ता महँगा बाइकमार्फत जुन समृद्ध नेपाल, सुखी नेपालीका झलकहरू फ्रिमा देख्न पाइरहेको छ नेपाली लोकले त्यसको स्रोत के हो ? त्यो सुख, त्यो समृद्धिको पाइपलाइन कहाँबाट सुरु भएर कहाँ पुगेर टुंगिएको छ ? राजनीतिमार्फत लोक र देशको सेवा गरेकै भरमा अमेरिकीयुरोपेली मापदण्डको जीवन बाँच्न सक्ने अवस्था छ सरकारी कर्मचारीलाई तलब खुवाउनसमेत हम्मे परिरहेको हाम्रोजस्तो विशिष्ट परिस्थितिमा ? आफ्नो अवस्था त न्याउली चरी के भन्छ आधा सञ्चो आधा बिसञ्चो बोलको गीतले प्रतिविम्बित गरेकै छ। कति बिल गेट्स, एलन मस्क, जेफ बेजोस्, मुकेश अम्बानी, आनन्द महिन्द्राजस्ता पात्रहरू छन् अवस्था हालत बनाइएको यस देशमा ? यहाँनेर स्पष्ट पारुँ अकिंचन कर छलेर, अपराधको राजनीतीकरण र राजनीतिको अपराधीकरण गरेर, खैरा क्षेत्रहरूमा खेलेर, राज्यप्रणालीमा रहेका छिद्रहरूबाट फाइदा उठाएर समृद्धिको शिखरमा पुगेका पात्रहरूको कुरा गर्नु नै छैन। स्वार्थको द्वन्द्वमा पौडेर समृद्धिको तर मार्ने नवधनाढ्यहरूको पनि कुरा गरिरहेको छैन। हुन त ठूलाठूला पापकर्महरू नगरी छ्यालब्याल हुने गरी धनार्जन गर्न सकिन्न भनिएको छ (ग्रेट वेल्थ इन्वल्वस ग्रेट सिन्स)। सरकारी सेवामा यस्ता कर्मचारी पनि थिए (अझै पनि होलान्) जो सरुवा भइगएको जिल्लामा टेकेको केही काल बित्नेबित्तिकै जग्गाजमिन जोडिहाल्थे। त्यस्ता पुरुषार्थीहरू कर्मचारीवृत्तमा पृथ्वीनारायण शाहका नामले चिनिन्थे भन्ने अकिंचनले सुनेको हो। के राजनीतिक नेतृत्वको आशीर्वादबिना यस्तो पौरखी कर्म गर्न सके होलान् त राष्ट्रसेवकहरूले ? अनि त्यस्ता प्रचण्ड प्रतापी भूपति कर्मचारीहरू र नेताहरू मिलेपछि ललिता निवास काण्ड मञ्चन हुनु कुन अचम्मको कुरा भयो ? त्यसै पनि नेपाली समाजलाई सत्ता, शक्ति, धनदौलतबाहेक केही चाहिँदैन क्यार ! ती सबै जसरी आर्जन गरिएको होस् के मतलव ? बेलाबेला हुने सामाजिक, धार्मिक, आध्यात्मिक जमघटहरूमा समेत तिनै पुरुषार्थीहरूका विरोचित कर्महरूको चर्चा हुन्छ, महिमामण्डन हुन्छ, इमान्दारहरूको, स्वाभिमानीहरूको मानमर्दन गर्न कुनै कसर बाँकी राखिन्न। अचम्म त के भने हाम्रा जस्ता राजनीतिज्ञ र राष्ट्रसेवकहरू हुँदा पनि यो एक थान देश जसोतसो जीवित छ। अनि अकिंचनजस्ता रेबल विदआउट ए कज जस्ता लाग्ने पात्रहरू कथा लेख्नकै लागि नै भए पनि आजसम्म जिउँदै छौं। यो कम्ता सुखद आश्चर्य होइन। रह्यो नेपालको विकास किन भएन भन्ने यक्ष प्रश्न। बिम्बमा भन्नुपर्दा सडकका खाल्डाहरू र टोलका महलहरू, लोकको बिजोग अवस्था र विदेशीखासगरी स्विस ब्यांकमा बढ्दै गएको केही नेपालीको ब्यांक ब्यालेन्सबीच नन्सेन्स कोरिलेसन देख्नेका लागि नेपालको अविकास रकेट साइन्सभन्दा पनि दुरुह विषय हो। बुद्धिविलास जारी रहोस्, ज्योतिर्लिंगको आदिअन्त्य पत्ता लगाउन ब्रह्मा र विष्णुले गरेको शत्प्रयास जारी रहोस्, आइएम एन्जोइंग दिस एक्ससाइज थोरोली।"
दलितलाई न्याय दिने संविधान खोइ ?,"अहिलेसम्म दलितमाथि भएको हत्या, हिंसा, बलात्कार र विभेदका घटनाहरूले न्याय पाएको उदाहरण खासै छैन। नयाँ संविधान घोषणा भएको आठ वर्ष पूरा भएको छ। संविधानको धारा ४० ले दलितसम्बन्धी सबै अधिकार सुनिश्चित गरेको छ। तर, यो व्यवस्था सबैभन्दा बढी अन्याय दलितमाथि गरेको छ। र संविधानले पनि न्याय दिन सकेको छैन। यो कुराको पुष्टि हालसम्मका विभिन्न घटना र सरकारी तथ्यांकहरूले नै गरेको छ। दलित समुदायले रत्तिभर यो व्यवस्था र संविधानको प्रत्याभूति गर्न सकेको छैन। अहिलेसम्म दलितमाथि भएको हत्या, हिंसा, बलात्कार र विभेदका घटनाहरूले न्याय पाएको उदाहरण खासै छैन। राज्यकै संरक्षणमा घटेका घटना पनि छन्। कानुनकै आडमा अधिकांश पीडकले उन्मुक्ति पाएका छन्। सामन्तीहरूले यो व्यवस्था र कानुनको गलत प्रयोग गरेर निर्दाेष दलितहरूलाई अनाहकमा फसाउने र जेलसम्म पुर्याउने धेरै घटना छन्। यो कसको व्यवस्था र संविधान हो ? यो व्यवस्था र संविधानका अपूर्णताहरू कसले पूरा गर्ने हो ? यो संविधान दिवस आउँदा दलितहरूले कसरी मनाउने हो ? यसको जवाफ कसले दिन्छ ? नयाँ संविधान निर्माणपछि पहिलोपटक २०७४ मा तीन चरणमा भएको तीनै तहको निर्वाचनमा दलित समुदायको जुन उपस्थिति थियो, २०८० को दोस्रो निर्वाचनमा त्यो उपस्थिति छैन। दिनानुदिन घट्दो क्रममा छ। २०७३०७४ को निर्वाचन आयोगको ऐन र अध्यादेश, राजनीतिक दलसम्बन्धी ऐन, प्रतिनिधिसभा सदस्य ऐन तथा नियमावली, प्रदेशसभा सदस्य निर्वाचन ऐन, राष्ट्रियसभा सदस्य निर्वाचन अध्यादेश, प्रतिनिधिसभा र प्रदेशसभा सदस्य समानुपातिक निर्वाचन निर्देशिका, स्थानीय तह निर्वाचन ऐनले सबैखाले व्यवस्था गरेको छ। २०७२ को संविधानको प्रस्तावनाको धारा ४, ३८(४), ४०(१) र ४२ ले राज्यको निर्देशक सिद्धान्तको आधारमा समावेशितालाई राम्रोसँग अवलम्बन गरेको छ। तर, यो व्यवस्था कार्यान्वयनमा भने देखावटी कि त कागजी मात्र सावित भएको छ। अहिले ७ सय ५३ स्थानीय तहमा कमसेकम १ सय २ प्रमुख उपप्रमुख दलित समुदायको उपस्थिति हुनुपर्ने थियो। २ सय ७५ प्रतिनिधिसभामा ३९ जना दलित प्रतिनिधि हुनुपर्ने थियो। ५९ राष्ट्रियसभा सदस्यमा ८ जना दलित प्रतिनिधित्व हुनुपर्नेमा १ जना कमै छन्। ५ सय ५० प्रदेशसभामा ७१ जना हुनुपर्नेमा ७६ जनाको उपस्थिति छ। यसअघि २०७४ को स्थानीय तहको प्रमुख उपप्रमुखमा ३४ जना, ६ हजार सात सय ४३ वडामा १ हजार ९ सय ७६ जना, २०७३ को बाध्यकारी स्थानीय तह निर्वाचन ऐनले गरेको दलित महिला वडा सदस्यको अनिवार्य व्यवस्थाले ६ हजार ५ सय दलित महिला वडा सदस्य हुनुपर्नेमा २ हजार ७४ जनाको मात्र उपस्थिति थियो। प्रदेशसभामा ३४ जना, संघीय संसद्मा १९ जना र राष्ट्रियसभामा ७ जनाको उपस्थिति थियो। यो संख्या दिनानुदिन बढ्नुपर्ने हो कि घट्नुपर्ने? तीनै तहको सरकारको कर्मचारी भर्नामा समेत मनपर्दी छ। आसेपासेलाई पाल्ने थलो बनाएको छ। नामको परीक्षण लिने कामको सबै सेटिङ प्रणालीद्वारा आफ्नो मान्छे भर्ती गर्ने भर्ती केन्द्रको रूपमा स्थापित छन्। सक्षम, कमजोर, गरिब र दिनहीन मानिस सधैं अपमानित र अपहेलित छन्। लोकसेवा आयोगले समेत समावेशी क्लस्टरलाई दिनानुदिन कमजोर पार्दै लगेको छ। क्लस्टरलाई टुक्राटुक्रा पारेर समावेशी सिद्धान्तलाई समेत अपमान गरिरहेछन्। यसलाई संरक्षण गर्न बनेका मानवअधिकार आयोग, राष्ट्रिय दलित आयोग, मधेसी आयोग, समावेशी आयोग, मुस्लिम आयोग, थारू आयोगहरू मूकदर्शक र निरीह सावित भएको छ। उनीहरूले समेत आफ्नो औचित्य सावित गर्न सकिरहेका छैनन्। राज्यकै संरक्षणमा घटेका घटना पनि छन्। दिनानुदिन बढ्दो क्रममा छ। कानुनकै आडमा अधिकांश पीडकले उन्मुक्ति पाएका छन्। यी विषयमा किन कोही बोल्दैन ? कैयौं नेताहरू दल र सरकारको झोले सावित भएका छन्। यतिसम्म कि कतिपय जनप्रतिनिधिसमेत उनीहरूकै मतियार बनेका छन्। बिनारसको ललिपपमा भुलेका छन्। खासमा न्याय र अधिकार पीडितले पाउने हो कि पीडकले ? व्यवस्था र संविधानले खासमा कसको सेवा गर्नुपर्ने हो ? यहाँ देखिएको सेवा कसको पक्षमा छन् ? सवाल यसै गम्भीर छ। यसो हेर्दा संविधानमा अनेक अधिकार छन्। तर, व्यवहारमा भने जताततै अत्याचार छन्। लकडाउनमा, यसअघि र पछि दलितमाथि राज्य र समाजकै अगाडि अहिलेसम्म भएका दमन, शोषण, विभेद र उत्पीडन तथा जघन्य हत्या, हिंसा र बलात्कारका घटनाहरूले समेत न्याय पाएको इतिहास छैन। नवराज विक, शम्भु सदा, विजय राम, त्रिभुवन राम, निरजन राम, सम्झना विक, शुकदेव खंग, रोशन राम, राजेश सदाहरूको परिवारले अझै पनि न्याय पाएको छैन। न्यायालयको ढोका चहार्दै उनीहरूको जीवनसमेत लथालिंग भएका छन्। संविधान र व्यवस्थाको हविगत यस्तै छ। माक्र्सवाद, लेलिनवाद, माओवाद र समाजवादको माला जप्ने राजनीतिक दल र उनका विचारहरूसमेत दलित अधिकार र न्यायको सबालमा स्खलित छन्। दलितको नेतृत्व र पहुँचको सबाल, राजनीतिक, वैचारिक र सैद्धान्तिक रूपमा पहुँचको सबाल निकै परको सबाल हो। जातीय छुवाछूत, अमानवीय व्यवहार, राज्यको सबै क्षेत्रमा पहुँचबाट टाढाको सबाल हो। यसमा आकाश र जमिनको फरक छ। दलितको नाममा दलाली गर्नेहरूकै दुनियाँ सावित भएको छ। यतिबेला दलितको अवस्था यिनै कारण र कारकले दिन दुई गुणा र रात चार गुणाको दरले बेहालको अवस्थामा छ। उनीहरू अझै पनि लोकतान्त्रिक व्यवस्थाभित्र दमन, शोषण, विभेद र उत्पीडन भोग्न विवश छन्। अहिलेसम्म न्यायको प्रत्याभूतको एउटा पनि उदाहरण राज्य र सरकारसँग छैन। उनीहरूको आफ्नो राज्य न सरकार छ। न्याय न कानुन छ। न त छ संविधान। त्यसैले अपूर्ण संविधानलाई पूर्ण गर्न र दलित गरिबमैत्री बनाउन संशोधन गरौं। सकिन्छ भने पुनर्लेखनको दिशामा अगाडि बढाऔं। राज्यको पुनर्संरचना गरी हरेक तह र निकायमा समाजिक, आर्थिक र राजनीतिक रुपमा क्षतिपूर्तिसहित विशेष अधिकारको ग्यारेन्टी गरौं। जसले मात्र दलित समुदायलाई न्याय गर्नेछ। र, मानव जातिको दर्जा पाउनेछन्। अरू सरह यो समाजमा बाँच्ने हकअधिकारको ग्यारेन्टी हुनेछ। र, यो देश र समाजमा अपनत्वको बोध गर्नेछन्।"
"नेपाललाई तेस्रो सफलता, सन्दीप लामिछानेले लिए विकेट",काठमाडौं : लेग स्पिनर सन्दीप लामिछानेले नेपाललाई लगातार तेस्रो सफलता दिलाएका छन्। चीनमा जारी १९ औँ एसियाली खेलकुद प्रतियोगिताको पुरुष क्रिकेटमा नेपालले भारतको तेस्रो विकेट लिएको हो। ५ रन बनाएका जितेश शर्माको व्यक्तिगत स्कोरमा लामिछानेले आफ्नो बलिङमा आफैँले क्याच गरेका हुन्। यस अगाडि सोमपाल कामी र दीपेन्द्रसिंह ऐरीले पनि एकएक विकेट लिएका थिए। यता भारतले १५५ ओभरमा १४८ रन बनाएको छ। भारतीय बायाँ हाते युवा ब्याटर यशस्वी जैसवालले शतक प्रहार गरेका छन्।
"हामी निराश भइहाल्ने अवस्था छैन, पदक आउँछ","खेल र समयको हिसाबले हामी मध्यभागमा आइसकेका छौं। अहिलेसम्म पदक प्राप्त भएको छैन। नेपालको आशा मरिसकेको छ कि बाँकी नै छ ? खेलमा हारजित दुवै हुन्छ। अहिलेसम्म नेपालको प्रदर्शन हेर्ने हो भने मिश्रित रहेको छ। कतिपय खेलमा अपेक्षा गरेभन्दा कमजोर प्रदर्शन पनि भयो। कति खेलमा धेरै राम्रो प्रदर्शन पनि गर्यौं। तर, एसियाली खेलकुदअघि भएका राष्ट्रिय तथा अन्तर्राष्ट्रिय प्रतियोगिताको प्रदर्शन र एसियाली खेलकुदको प्रदर्शन हेर्ने हो भने नेपालले राम्रो प्रदर्शन गरिरहेको छ। पहिलेभन्दा राम्रो सुधार गरेको छ। हामी मध्यभागमा मात्रै आएको र नेपालको खेल अझै बाँकी रहेकाले आशा गरौं नेपालले पक्कै पदक ल्याउने छ। यसको मतलब हामी निराश भइहाल्ने अवस्था छैन ? एसियाली खेलकुद ओलम्पिकपछिको सबैभन्दा ठूलो प्रतियोगिता हो। जहाँ ओलम्पिक र वल्र्ड च्याम्पियनसिपमा सहभागी खेलाडीले प्रतिस्पर्धा गरिरहेका छन्। यो सुखद् पक्ष हो। तर, हामीले कत्तिको तयारी गरेर यहाँ आयौं भन्ने प्रश्न पनि महत्वपूर्ण हुन्छ। रातारातको तयारीले मात्रै पदक जित्न सकिँदैन। १८औं एसियाली खेलकुदपछि हामीले कत्तिको तयारी गर्यौं भन्ने प्रश्न महत्वपूर्ण हुन्छ। १८औं एसियाली खेलकुद सकिएलगत्तै हामीले १९औं संस्करणका लागि तयारी गर्न पाएका थियौं ? अवश्य पनि पाएनौं। म सदस्यसचिव भएर आएपछि एक महिनाको अवधिमा २३ वटा खेलको चरणबद्ध छनोट गरेर टिम निर्माण गरिएको थियो। त्यसले निरन्तरता पाउँदै अहिले हामी एसियाली खेलकुदमा प्रतिस्पर्धा गरिरहेका छौं। परिणाममा हेर्ने हो भने त हामीले अझै पदक जित्न सकेका छैनौं। तर, पछिल्लो एकडेढ वर्षको तयारीले मात्रै यहाँ आएका हांै भन्ने कुरा बिर्सनु हुँदैन। एसियाली खेलकुदमा एकडेढ वर्षको तयारीले मात्रै पुग्छ त ? भन्ने प्रश्नलाई हामी सबैले मनन गर्नु जरुरी छ। हाम्रो तयारी र काम गर्ने तौरतरिकामा पनि व्यापक हेरफेर गर्नु जरुरी छ। हाम्रा अगाडि अर्को एसियाली खेलकुद आउन तीन वर्ष मात्रै बाँकी छ। त्यसैले यो एसियाली खेलकुद नसकिँदै २०औं एसियाली खेलकुदको तयारी कसरी गर्ने भन्ने सवाल पनि तेर्सिसकेको छ। अर्को कुरा खेलकुदमा सरकारको लगानी पनि निकै कम छ। देशको कुल बजेटको एक प्रतिशत पनि खेलकुदले पाउन सकेको अवस्था छैन। यो अवस्थाबाट हामीले एसियाका पावरहाउस राष्ट्रसँग कसरी प्रतिस्पर्धा गरिरहेका छौं भन्ने कुरा पनि सबैले सोच्नु पर्छ। चीन, जापान, दक्षिण कोरियालगायतका मुलुकले एउटा खेलाडीमा गरेको लगानी जति पनि हामीले समग्र खेलकुदमा लगानी गर्न सकिरहेका छैनौं। यो तीतो यथार्थ हामी सबैका सामु छ। त्यसैले अब खेलकुदमा रणनीतिक लगानी आवश्यक छ। हाम्रा काम गर्ने शैलीमा पनि आमूल रूपमा परिवर्तन गर्न जरुरी छ। हामी एसियाली खेलकुदमा किन पदक आएन भनेर कराइरहेका छौं। खेलकुदमा कत्तिको लगानी थियो। हाम्रा खेलाडीले कस्तो अवस्था पार गरेर यहाँ आएका थिए भन्ने कुरा कसैले पनि उठाइरहेका छैनन्। हामीले हाम्रो धरातल बिर्सिने हो भने आगामी दिनमा अझै विकराल अवस्था नआउला भन्न सकिन्न। तपाईंले आफ्नो प्रतिरक्षाका लागि अपर्याप्त बजेट र तयारीको कुरा गरिरहनु भएको छ। समग्रमा हेर्ने भनेको त पदक नै हो नि होइन ? भारतमा भएको पहिलो एसियाली खेलकुदबाट यात्रा थालेको नेपालले १०औं संस्करणमा पुगेर मात्रै पदक जितेको थियो। पहिलोदेखि नवौंसम्म हामी खाली हात नै फर्किएका थियौं। जुन खेलले सर्वाधिक पदक दिलाए, ती खेल यस संस्करणमा मात्रै होइन, पहिलेदेखि नै पदकविहीन भइरहेका छन्। त्यसैले मैले के भन्न खोजेको भने उत्कृष्ट पाँचभित्र पर्न सक्नु पनि हाम्रा लागि ठूलो उपलब्धि हो। यति भन्दाभन्दै हामीले पदकको आशा मारेका छैनौं। बाँकी खेलमा उत्कृष्ट प्रदर्शन गर्ने लक्ष्यसहित टोलीलाई मैदान उतार्छौं। रातारातको तयारीले मात्रै पदक जित्न सकिँदैन। १८औं एसियाली खेलकुदपछि हामीले कत्तिाको तयारी गर्यौं भन्ने प्रश्न महत्वपूर्ण हुन्छ। चीन, जापान, दक्षिण कोरियालगायतका मुलुकले एउटा खेलाडीमा गरेको लगानी जति पनि हामीले समग्र खेलकुदमा लगानी गर्न सकिरहेका छैनौं। पछिल्लो एकडेढ वर्षको तयारीले मात्रै यहाँ आएका हौं भन्ने कुरा बिर्सनु हुँदैन। नेपालले पदक नजितेमा त्यो आलोचनाको सामना गर्न तयार हुनुहुन्छ ? आलोचना, आत्मालोचना भन्ने प्रक्रिया गतिशील संगठन र व्यक्तिका लागि आवश्यक हुन्छ। मैले १८औं संस्करण सकिएलगत्तै तयारी गर्न पाएँ कि पाइनँ। १९औं एसियाली खेलकुदको मुखमै आएर पछिल्लो एकडेढ वर्षमा मात्रै समय पाएँ भन्ने महत्वपूर्ण हुन्छ। मैले जति समय पाएको थिएँ। त्यो समयलाई राम्रोसँग सदुपयोग गरेको छु। यसो भनिरहँदा महत्वपूर्ण पक्ष भनेको बजेट हो। हाम्रा लागि छुट्याएको १० करोड बजेट पनि अर्थ मन्त्रालयले गत माघमा रोक्का गरिदियो। यसले हामीलाई धेरै समस्या भयो। बजेटको समस्याका बाबजुद पनि हामीले तयारी भने छाडेनौं। त्यसकै प्रतिफल नेपालले विभिन्न खेलमा उत्कृष्ट प्रदर्शन गर्न सफल भएको छ। धेरै खेलमा पदकको नजिक पनि पुगेको छ। पदकका सन्दर्भमा भन्ने हो भने हिजोदेखिकै परम्परागत प्रशिक्षणको तयारीका कारण अहिले यो अवस्था आएको हो। लगानी नै नगरी प्रतिफल खोज्नु कत्तिको उपयुक्त हुन्छ ? त्यसैले अब खेलकुदमा लगानी बढाउनुपर्छ। यसो भयो भने मात्रै आगामी संस्करणमा पदकका लागि अहिलेजस्तो तड्पिनु पर्दैन। जहाँसम्म नेपालको तयारीको सन्दर्भ छ, मैले पाएको समयको पूर्णरूपमा सदुपयोग गरेको छु। तर, त्यो समय अत्यन्त कम थियो।हामीसँग बजेट पर्याप्त थिएन। तयारीको समय पनि कम थियो भनिरहँदा २९ वटा खेलमा किन सहभागी भयौं भन्ने प्रश्न पनि त उठ्न सक्छ नि होइन ? राष्ट्रिय खेलकुदपछि हाम्रा खेलाडीले खेल्ने प्रतियोगिता कुन हो ? विभिन्न कारणले दक्षिण एसियाली खेलकुद आयोजना हुन सकेको छैन। दक्षिण एसियाली राष्ट्रको आर्थिक स्थिति, देशहरूबीचको राजनीतिक सम्बन्ध र आन्तरिक परिस्थितिका कारण दक्षिण एसियाली खेलकुद समयमै भइराखेको छैन। त्यसैले राष्ट्रिय प्रतियोगितामा खेलेका उत्कृष्ट खेलाडीले खेल्ने प्रतियोगिता नै एसियाली खेलकुद हो। हामी एकातिर खेलाडी पलायनको विषय उठाइरहेका छौं भने अर्कोतिर एउटै प्रतियोगितामा किन यति धेरै सहभागिता हुनुपर्यो भनेर पनि प्रश्न पनि गरिरहेका छौं। खेलाडीले खेल्ने वातावरण नभएपछि उनीहरूले पलायनको बाटो रोजेका हुन्। उनीहरूलाई रोक्ने एउटा ठूलो प्लेटफर्म एसियाली खेलकुद हो। एसियाली खेलकुद भनेको खेलाडीको पनि ड्रिम प्रतियोगिता हो। उसको सपनाको प्रतियोगिता हो। त्यसैले धेरै खेल भयो, खेलाडी धेरै ल्याइयो भनेर म मान्दिनँ। बु्रनाइजस्तो सम्पन्न राष्ट्रले थोरै मात्र खेलाडी सहभागी गराइराख्दा हामीले चाहिँ २५३ जना ल्याउनु पर्ने आवश्यक थियो त ? पदकको सम्भावना भएका खेलको वैदेशिक प्रशिक्षण पनि गरेकै हौं। विदेशी प्रशिक्षक पनि ल्याएकै हौं। यति गर्दागर्दै पनि पदक जित्न सकिरहेका छैनौं।अबको महत्वपूर्ण प्रश्न भनेको उमेर समूहदेखि अर्थात् जगबाटै खेलाडी उत्पादन गर्न, प्रतियोगिताबाट छानिएका खेलाडीलाई नियमित रूपमा प्रशिक्षणमा राख्न र विभिन्न अन्तर्राष्ट्रिय प्रतियोगितामा सहभागिता गराउन सकेनौं भने त्यसको केही महत्व हुँदैन। हामीले ग्रासरुटदेखि नै प्रतियोगिता गर्ने, उनीहरूलाई वैदेशिक प्रतियोगिता र प्रशिक्षणमा सहभागिता गराउने काम गर्नुपर्छ। हामीले जति कुरा गरे पनि अन्तिममा ठोकिने अर्थमै हो। खेलकुदमा अप्रर्याप्त बजेट नभएका कारण हामीले नियमित रूपमा प्रशिक्षणलगायतका कार्यक्रम सञ्चालन गर्न सकिरहेका छैनौं। विदेशी प्रशिक्षक ल्याउन र विदेशमा प्रशिक्षण गराउन पनि पाइराखेका छैनौं। एउटा एसियाली खेलकुददेखि अर्को एसियाली खेलकुद आउन चार वर्षको समय लाग्छ। अझ यसपटक त पाँच वर्षको समय थियो। पाँच वर्षको समयमध्ये हामीले डेढ वर्ष मात्रै प्रशिक्षण गर्न पाएका छौं। १८औं एसियाली खेलकुदपछि १३औं दक्षिण एसियाली खेलकुद प्रतियोगिता आयोजना भयो। त्यसपछि कोरोना सुरु भयो र हाम्रो सम्पूर्ण खेलकुद ठप्प भयो। अरू देशले कोरोना कालमा झन् कडा प्रशिक्षण गरे। त्यही प्रशिक्षणले खेलाडीहरू खारिए। तर, हाम्रो अवस्था फरक भयो। झन्डै तीन वर्षको समयमा केही एकाधबाहेक अरू खेलको तालिम र प्रशिक्षण ठप्प भयो। समग्र खेलकुद नै मृत अवस्थामा पुग्यो। त्यसैको नकारात्मक असर अहिले हामीले भोगिरहेका छौं। त्यो समयमा तत्कालीन नेतृत्वले यो कुरा बुझेको भए पदकका लागि यसरी तड्पिनु पर्ने अवस्था आउने थिएन। एसियाली खेलकुदमा सहभागी खेललाई लिएर पनि धेरै चर्चा भएको छ। यसलाई कसरी हेर्नु भएको छ ? हिजोका दिनमा जुन खेलले पदक ल्याइरहेका थिए, ती खेलको हालत अहिले कस्तो भएको छ, त्यो कुरा तपाईंहरूलाई थाहै छ। पुराना खेललाई पनि एकैपटक छोड्नु हुँदैन र सम्भावना भएका खेललाई पनि प्राथमिकतामा राख्नुपर्छ भनेर नै १९औं एसियाली खेलकुदमा २९ खेल समावेश गरिएको हो। रग्बीमा धेरै गोल खायो भनेर अहिले प्रश्न उठाउने काम भएको छ। खेलको नियम नै नबुझेर पनि उनीहरूले प्रश्न उठाउने काम गरिरहेका छन्। रग्बीमा एक स्कोर भनेको सात अंक हुन्छ। एक ट्राईको पाँच अंक र एक कन्भर्जनको दुई अंक हुन्छ। फुटबलमा जस्तो एक गोलको एक अंक रग्बीमा हुँदैन। यहाँ त नियम नै नबुझिकन प्रश्न उठाउने काम भइरहेको छ। प्रस्तुति : विष्णु थापा"
भारतले नेपाललाई दियो २०३ रनको लक्ष्य,"काठमाडौं : भारतले नेपाललाई २०३ रनको लक्ष्य दिएको छ। चीनमा जारी १९ औँ एसियाली खेलकुद प्रतियोगिताको पुरुष क्रिकेटको क्वाटरफाइनलमा भारतले नेपाललाई २०३ रनको लक्ष्य दिएको हो। टस जितेर ब्याटिङ थालेको भारतले निर्धारित २० ओभरमा ४ विकेट गुमाएर २०२ रन जोडेको छ। नेपालका दीपेन्द्रसिंह ऐरीले २, सन्दीप लामिछाने र सोमपाल कामीले समान ११ विकेट हात पारे। नेपालविरुद्ध आक्रमक ब्याटिङ गरेका जैसवाल १ सय रनमा क्याचआउट भएका थिए। उनले ४९ बलमा उनले ७ छक्का र ८ चौका प्रहार गरेका थिए। त्यस्तै रिङ्कु सिंहले १५ बलमा अविजित ३७ रन बनाए। अन्तिम ओभरमा उनले विस्फोटक ब्याटिङ गरेका थिए। रितुराज गैकवार्ड र शिवम दुबेले २५२५ रन बनाए भने तिलक बर्मा २ र जितेश शर्मा ५ रनमा पेभेलियन फर्किए।"
कबड्डीमा पदकको आशा,"हाङचाओ : चीनको हाङचओमा जारी १९औं एसियाली खेलकुदको १०औं दिन नेपालले कबड्डीमा पदकको आशा जगाएको छ। सोमबार भएको महिला कबड्डीमा बंगलादेशलाई ३७२४ ले पराजित गरेसँगै नेपालको पदक जित्ने सम्भावना बलियो बनेको हो। सात टोली सहभागी महिला कबड्डीमा साविक विजेता इरानसँगै नेपाल र बंगलादेश समूह बीमा छन्। यस्तै समूह ए मा दक्षिण कोरिया, भारत, चाइनिज ताइपेई र थाइल्यान्ड छन्। अन्तिम चारमा पराजित हुने दुवै टोलीले पदक पाउने ब्यवस्था रहेकाले नेपालले कम्तीमा कांस्य पदक पक्का गर्ने विश्वास गरिएको छ। लगातार स्वर्ण जित्ने अभियानमा रहेको इरान समूहमा बलियो टोली भएकाले बंगलादेशलाई पराजित गरेमा नेपाल समूह उपविजेताका रुपमा सेमिफाइनलमा पुग्ने छ। चियोसन गुवाली स्पोर्ट्स सेन्टरमा सोमबार भएको समूह बी को पहिलो खेलमा नेपालले अर्को दक्षिण एसियाली राष्ट्र बंगलादेशलाई ३७२४ ले पराजित गरेको हो। पहिलो हाफमा २११६ को अग्रता लिएको नेपालले दोस्रो हाफमा १६८ ले एकपक्षीय जित निकालेको थियो। नेपालले समूहको अर्को खेल मंगलबार इरानसँग खेल्नेछ। बंगलादेशलाई पराजित गर्नासाथ नेपाली खेलाडीले कोर्टमै खुसीयाली मनाएका थिए। उनीहरूले राष्ट्रिय झन्डा बोकेर कोर्टको चारैतिर घुमेका थिए। सन् २०१९ मा नेपालमै सम्पन्न १३औं दक्षिण एसियाली खेलकुदमा नेपालले बंगलादेशलाई ३६२५ ले पराजित गरेको थियो। नेपालले उक्त संस्करणमा फाइनलमा भारतसँग पराजित हुँदै रजत पदकमा सीमित बनेको थियो। मेनुका राजवंशीको कप्तानीमा रहेको नेपाली महिला कबड्डी टोलीले हाङचाओ आउनुअघि भारतमा एक महिना बैदेशिक प्रशिक्षण गरेको थियो। नेपाली टोलीमा अनुजा राई, जयन्ती बडु, गंगा घिमिरे, रबिना चौधरी, अर्पणा चौधरी, सिर्जनाकुमारी थारु, कलावती पन्त, इशा राई, सुनिता थापा, नीतु गुरुङ र मनमति विष्ट छन्।"
भारतसँग पराजित भएसँगै क्वार्टरफाइनलबाटै बाहिरियो नेपाल,"काठमाडौं : चीनमा जारी एसियाली खेलकुद प्रतियोगिताको पुरुष क्रिकेटमा नेपाल क्वार्टर फाइनलबाटै बाहिरिएको छ। भारतसँग २३ रनले पराजित भएसँगै नेपाल बाहिरिएको हो। मंगलबार बिहान सम्पन्न खेलमा भारतले दिएको २०३ रनको लक्ष्य पछ्याउने क्रममा नेपालले ९ विकेट क्षतिमा १७९ रनमात्र बनाउन सक्यो। पूरै २० ओभर खेल्ने क्रममा नेपालका लागि ब्याटिङतर्फ दिपेन्द्र सिंह ऐरीले १५ बल खेल्दै सर्वाधिक ३२ रन बनाए। कुशल मल्ल र सन्दीप जोराले २९२९ रन बनाए। ओपनर कुशल भुर्तेलले २८ रन बनाउँदा करण केसी १८ रनमा अविजित रहे। भारतका लागि आवेश खान र रवी विश्नोईले ३३ विकेट लिए। यस्तै अर्शदीप सिंह २ विकेट लिँदा साई किशोरले १ विकेट लिए। यसअघि भारतले २० ओभर खेल्दै ४ विकेट क्षतीमा २०२ रन बनाएको थियो। टस जितेर ब्याटिङ थालेको भारतका लागि यशस्वी जैसवालले ४९ बलमा सतक प्रहार गरे। त्यस्तै रिङ्कु सिंहले १५ बलमा अविजित ३७ रन बनाएका थिए भने रितुराज गाइक्वाड र शिवम दुबेले २५२५ रन बनाए भने तिलक बर्मा २ र जितेश शर्मा ५ रनमा पेभेलियन फर्किएका थिए। नेपालका दीपेन्द्रसिंह ऐरीले २, सन्दीप लामिछाने र सोमपाल कामीले समान ११ विकेट लिएका थिए। नेपालले आश लाग्दो ब्याटिङ गरेपनि पराजित भएको हो।"
एसियाली खेलकुद : नेपालले भारतसँग टस हार्यो,"काठमाडौं : चीनमा जारी १९ औं एसियाली खेलकुद (एसियाड)को क्वाटर फाइनलमा आज नेपालको राष्ट्रिय क्रिकेट टिमले भारतसँग प्रतिस्पर्धा गर्दैछ। समूह चरणको खेलमा मंगोलिया र माल्दिभ्सलाई हराउँदै क्वार्टरफाइनल पुगेको नेपालले आज भारतसँग प्रतिस्पर्धा गर्न लागेको हो। पहिलो क्वाटरफाइनल खेलमा भारतसँग नेपालले टस हारेको छ। झेजिङ युनिर्भसिटी अफ टेक्नोलोजी क्रिकेट फिल्डमा भएको टसमा भारतका कप्तान ऋतुराज गायकवाडले टस जितेर पहिला ब्याटिङ गर्ने निर्णय लिएका छन् । क्वार्टरफाइनलको लक्की ड्रबाट नेपाल भारतसँग परेको हो। आजको भारतलाई जितेमा नेपाल सेमिफाइनल प्रवेश गर्नेछ। नेपालले एसिया कपमा पनि भारतसँग खेलेको थियो। भारत विश्वकपको तयारीमा रहेकाले एसियाली खेलकुदमा दोस्रो श्रेणीको युवा टीमलाई पठाएको छ। यसैगरी अन्य क्वार्टरफाइनलमा बंगलादेश र मलेसिया, पाकिस्तान र हङकङ, श्रीलंका र अफगानिस्तानबीच खेल हुनेछ। समूह चरणको खेलमा नेपालले मंगोलियाविरुद्ध २७३ रनको कीर्तिमानी जित र माल्दिभ्सविरुद्ध १३८ रनको शानदार जित निकालेको थियो। नेपालले निर्धारित २० ओभरमा ३ विकेटको क्षतिमा ३१४ रनको योगफल खडा गरेको थियो। मंगोलिया १३१ ओभरमा ४१ रनमा समेटिएको थियो। टीट्वेन्टी क्रिकेटमा कुनै पनि टोलीले तीन सयको आँकडा पूरा गरेको यो पहिलो पटक थियो।"
भारोत्तोलनमा सारदा पाँचौं,"हाङचाओ : भारोत्तोलनअन्तर्गत समूह बी को महिला ६४ केजीमा नेपालकी सारदा चौधरीले स्न्याचमा ७० र क्लिन एन्ड जर्कमा ८८ केजी गरी जम्मा १५८ केजी भार बहन गरेकी छन्। आफ्नो समूहमा सारदा पाँचौं स्थानमा रहिन्। स्न्याचमा सारदाले पहिलो लिफ्टमा ७० केजी र तेस्रो लिफ्टमा ७४ केजी उचाल्ने प्रयास गरेपनि सफल हुन सकिनन्। सारदाले क्लिन एन्ड जर्कमा उठाएको ८८ केजी पहिलो लिफ्टमा हो। सारदाले क्लिन एन्ड जर्ककै दोस्रो र तेस्रो लिफ्टमा समान ९४९४ केजी भार बहन गर्ने प्रयास गरेकी थिइन्। यसैसँगै भारतोलनमा नेपाली महिला खेलाडीको यात्रामा पूर्णविराम लागेको छ। यसअघि टिकामाया गुरुङले प्रतिस्पर्धा गरेका थिइन्। पुरुष खेलाडी विशालसिंह विष्ट, विकास भट्ट र सागर भण्डारीले चुनौती प्रस्तुत गर्न बाँकी छ। यसैगरी महिला भलिबलमा नेपाल दक्षिण कोरियासँग ३० को सोझो सेटमा पराजित भएको छ। हाङचाओ नर्मल युनिभर्सिटी कान्चिन जिम्न्याजिममा एक घण्टा १२ मिनेट चलेको खेलमा दक्षिण कोरियाले नेपाललाई २५२१, २५१४, २५११ ले पराजित गरेको हो। समूह सी को पहिलो खेलमा नेपाल भियतनामसँग २५४, २५१६, २५१३ ले सिधा सेटमा पराजित भएको थियो। लगातार दुई हारसँगै नेपाल प्रतियोगिताबाट बाहिरिएको छ। नेपालले क्लासिफिकेसन म्याच भने खेल्न बाँकी छ। एसियाडको महिला भलिबलमा नेपालले पहिलो पटक सहभागिता जनाएको हो।"
एसियाड क्रिकेट : नेपालको प्लेइङ ११ मा एक खेलाडी परिवर्तन,"काठमाडौं : चीनमा जारी १९ औं एसियाली खेलकुद (एसियाड) अन्तर्गत क्रिकेटको पहिलो क्वाटरफाइनलमा भारतले ब्याटिङ गर्ने भएको छ। नेपालले टस हारेपछि पहिला फिल्डिङ गर्न लागेको हो। झेजिङ युनिर्भसिटी अफ टेक्नोलोजी क्रिकेट फिल्डमा भएको टसमा भारतका कप्तान ऋतुराज गायकवाडले टस जितेर पहिला ब्याटिङ गर्ने निर्णय लिएका छन् । नेपालले करण केसी प्लेइङ ११ मा ल्याएको छ भने विनोद भण्डारी बेन्चमा बसेका छन् ।क्वार्टरफाइनलको लक्की ड्रबाट नेपाल भारतसँग परेको हो। आजको भारतलाई जितेमा नेपाल सेमिफाइनल प्रवेश गर्नेछ। नेपालले एसिया कपमा पनि भारतसँग खेलेको थियो। भारत विश्वकपको तयारीमा रहेकाले एसियाली खेलकुदमा दोस्रो श्रेणीको युवा टीमलाई पठाएको छ। भारत सिधैं क्वाटरफाइनल खेलेको हो । समूह चरणको खेलमा नेपालले मंगोलियाविरुद्ध २७३ रनको कीर्तिमानी जित र माल्दिभ्सविरुद्ध १३८ रनको शानदार जित निकालेको थियो। नेपालको प्लेइङ११ : रोहित पौडेल (कप्तान), आसिफ शेख (विकेटकिपर), कुशल भुर्तेल, कुशल मल्ल, दीपेन्द्रसिंह ऐरी, सन्दीप जोरा, गुलशन झा, सोमपाल कामी, सन्दीप लामिछाने, करण केसी, र अभिनाश बोहरा। भारतको प्लेइङ  ११ : ऋतुराज गायकवाड (कप्तान), यशस्वी जैसवाल, तिलक बर्मा, शिवम दुबे, रिंकु सिंह, जितेश शर्मा, वासिन्टन सुन्दर, साई किशोर, रवि विश्रोई, आवेश खान र अर्शदीप सिंह ।"
"द्रुत बस, तर अल्झनबल्झन","काठमाडौं : सरकारको नमुना परियोजना (पाइलट प्रोजेक्ट)का रूपमा रहेको द्रुत बस सेवा सञ्चालनमा आएको करिब दुई साता भयो। तर, ट्राफिक व्यवस्थापन हुन नसक्दा द्रुत बस सेवा प्रभावकारी बन्न सकिरहेको छैन। तोकिएका २५ वटा बसले दैनिक बिहान ९ देखि ११ र बेलुका ४ देखि ६ बजेसम्म द्रुत बस सेवा सञ्चालन गर्दै आइरहेका छन्। यातायात व्यवसायी महासंघको समन्वयमा र काभ्रे बस प्राइभेट लिमिटेडसँगको सहकार्यमा २५ बसले द्रुत बस सेवा दिइरहेका छन्। द्रुत सेवा सञ्चालनका लागि तीन मिटरको डेडिकेटेड लेन नै छुट्याइएको छ। ३३ महिना पालो फेरिने गरी अहिलेलाई ती २५ बसले द्रुत सेवा दिइरहेको यातायात व्यवस्था विभागले जानकारी दिएको छ। सरकारले ट्राफिक व्यवस्थापनका लागि कार्यालय समयलाई ध्यानमा राखी द्रुत बस सेवा सञ्चालनमा ल्याएको हो। त्यसबाहेकको समयमा भने यो लेनमा सबै प्रकारका सवारीसाधन चल्न पाउनेछन्। पहिलो चरणमा सरकारले भक्तपुरको सूर्यविनायकरत्नपार्क सडकखण्डमा एक लेनमा यो बस सेवा सञ्चालनमा ल्याएको हो। भक्तपुरको सूर्यविनायकदेखि रत्नपार्कसम्मको १३ किलोमिटरको दूरी ४५ मिनेटमा पूरा गर्ने समयतालिका तोकिएको छ। १९ स्टपमा मात्र बस यात्रु चढाउन र ओराल्न रोकिने छन्। अन्य सार्वजनिक यातायातले यो दूरी तय गर्न डेढ घण्टासम्म लगाउने गरेका छन्। यस्ता बसले ट्राफिक लाइट वा ट्राफिक प्रहरीले रोकेको जाममा रोकिनुपर्दैन भने फरक लेनबाट यात्रु बोकेर गन्तव्यमा पुग्ने हो। लेन मार्किङ, बस स्टप, ट्राफिक लाइट, सञ्चालनको समयसीमा, रुट व्यवस्थापन, समयतालिका, भाडादर निर्धारण हुँदा पनि प्रभावकारी व्यवस्थापन हुन नसकेको सवारी चालक तथा यात्रुहरूको गुनासो छ। द्रुत बस चल्ने लेनमा अन्य सवारी पनि चल्ने कारण अव्यवस्थित भएको हो। भौतिक पूर्वाधार तथा यातायात मन्त्रालयअन्तर्गतका सडक विभाग, यातायात व्यवस्था विभाग र ट्राफिक प्रहरीको समन्वयमा यही असोज ४ गतेबाट द्रुत बस बस सेवा सञ्चालन भइरहेको छ। असोज ३ गते भौतिकमन्त्री प्रकाश ज्वालाले द्रुत बस सेवाको उद्घाटन गरेका थिए। सुरुमा करिब २ महिनासम्म यस परियोजनाको कार्यान्वयन हेरि स्थायित्वतिर लगिने सरकारको योजना हो। सुरुको २ दिनसम्म व्यवस्थित रूपमा सञ्चालन भएको द्रुत बस अहिले भने अव्यवस्थित भएको द्रुत बस सेवाका चालक हर्क सूर्यवंशी बताउँछन््। सुरुका २ दिन ४५ मिनेटमा नै तोकिएको दूरी पार गरे पनि अहिले भने १ घन्टा बढी समय लाग्ने गरेको उनी बताउँछन्। यात्रुहरूको संख्या राम्रो भए पनि बाटो जाममा बस्नु परेको काभ्रे बससेवा समितिका प्रतिनिधि सुमन थापा बताउँछन्। सरकारले द्रुत लेनमा अरू सवारी चल्न दिन नहुने उनको भनाइ छ। बिहान र साँझको समयमा सवारी चाप बढी हुने भएकाले द्रुत बस व्यवस्थापनमा समस्या आएको काठमाडौं उपत्यका ट्राफिक प्रहरी कार्यालयका प्रवक्ता एवं प्रहरी वरिष्ठ उपरीक्षक राजेन्द्रप्रसाद भट्ट बताउँछन्। भने, लेन छुट्टाउने काम भएको छ। द्रुत बस सेवा कार्यान्वयनका लागि बाटैभरी ट्राफिक बस्न सक्दैनन्। लेनको अनुशासन कायम गर्नका लागि अन्य चालकहरूलाई जानकारी दिने काम भएको छ। प्रवक्ता भट्टले यस बस सेवा सञ्चालनको प्रारम्भिक चरण भएकाले प्रचारप्रसार हुन समय लाग्ने बताए। यातायात व्यवसायी, चालक, मजदुरहरूसँग समन्वय गरेर उक्त डेडिकेटेड लेनमा अन्य सवारी नचलाउन अनुरोध गरिएको उनी सुनाउँछन्। ट्राफिक प्रहरी कारबाहीको चरणमा भने नगएको उनले बताए। उपत्यकाको ट्राफिक जाम कम गर्न, स्टेसनहरूमा धेरै समय नरोकिने, गन्तव्यमा छिटो पुर्याउने उद्देश्यले सरकारले द्रुत बस सेवा सञ्चालनमा ल्याएको हो। तर, कुनै अध्ययन बिना नै सरकारले यो योजना कार्यान्वयनमा ल्याएको यातायात विद् इन्जिनियर आशिष गजुरेल बताउँछन्। अध्ययन गर्दा समय लाग्ने भएकाले सरकारले पाइलट(नमुना) परियोजनाका रूपमा द्रुत बसलाई सीधै कार्यान्वयनमा लगेको हो। सरकारले सार्वजनिक यातायात व्यवस्थापनका लागि अध्ययनको रूपमा यो परियोजना अघि बढाएको गजुरेलको बुझाइ छ। यही क्रममा नै यस परियोजनाको सबल तथा दुर्बल पक्ष, चुनौती, अवसरका बारेमा अध्ययन हुन्छ र त्यसलाई नै सुधार गर्दै जाने सरकारको योजना हो, उनी थप्छन्। नेपालका लागि यो सिकाइ भएको यातायात व्यवस्था विभागका महानिर्देशक उद्धवप्रसाद रिजाल बताउँछन्। सवारीको चाप बढ्ने समयमा एकातिर खाली राखेर अर्कोतिर जाममा राख्नुपर्ने हुँदा सुरुमा समस्या आउने उनको भनाइ छ। साइकल, मोटर साइकलदेखि सबै सवारीसाधन नै द्रुत रुटबाट नै गुडिरहेका छन्, तोकिएको समयमा त अन्य सवारी चल्न नपाउने हो भन्ने हो तर हुन सकेको छैन, उनी भन्छन्। समस्याका सम्बन्धमा सरोकारवाला निकायहरूसँग छलफल भइरहेको भन्दै रिजालले द्रुत लेनलाई डोरीले बाँधेर छुट्टाउने सम्बन्धमा काम अघि बढाउने जानकारी दिए। यो परियोजना सुरु गर्दा नै पूर्णकालीन रूपमा सञ्चालनमा ल्याउन सकिँदैन भन्ने नै अवधारणा भएको सडक विभागका महानिर्देशक सुशील बाबु ढकाल बताउँछन्। सिमितताको बीचमा नै सरकारले द्रुत बस सेवालाई अघि बढाएको उनले जानकारी दिए। कालान्तरमा हामी मास ट्रान्सपोटेसनमा जाने हुँदा त्यसका बारेमा जानकारी गराउन यो परियोजना अघि बढाइएको हो। छोटो समयमा तयारीमा सञ्चालनमा आएको हुँदा व्यावहारिक समस्या देखिएका छन्, उनले भने। समस्या हुँदाहुँदै पनि यो लेनमा हिँड्ने गाडी अरूभन्दा छिट्टै गन्तव्यमा पुग्छन् भन्दै ढकालले यात्रु लगायत सरोकारवालाहरूलाई प्रचारप्रसार गर्न जरुरी भएको बताए। द्रुत बस सेवा सञ्चालनका लागि यातायात व्यवस्था विभागले कार्ययोजना (एक्सन प्लान) तयार पारी २४ असारमा भौतिक पूर्वाधार तथा यातायात मन्त्रालयलाई बुझाएको थियो। त्यसपछि साउन ४ गते बसेको भौतिकमन्त्री स्तरीय बैठकले ३ असोजदेखि द्रुत बस सेवा सञ्चालन गर्ने निर्णय गरेको थियो। उक्त सेवा संचालनका लागि यातायात व्यवस्था विभाग, सडक विभाग, ट्राफिक प्रहरीलाई कार्य विभाजन गरिएको थियो। तोकिएको जिम्मेवारीअनुसार सम्बद्ध निकायहरूले डेडिकेटेड लेनमा मार्किङ गर्ने, ट्राफिक लाइट राख्ने, चिह्नहरू राख्ने, डिभाइडरको व्यवस्था गर्नेलगायतका काम गरेका छन्। द्रुत बस सेवा सञ्चालन तथा व्यवस्थापनमा सरोकारवाला निकायहरूबाट नै गुनासो आएपछि सरकारले यसमा थप अध्ययन गर्ने भौतिक मन्त्रालयका सचिव केशव शर्मा बताउँछन्। सरोकारवाला निकायसँगको आइतबार भएको छलफलमा पनि द्रुत बस सेवा सञ्चालनका व्यावहारिक कठिनाइका सम्बन्धमा विषय उठेका छन्, द्रुत लेनमा अन्य सवारी जान रोक्नु नै चुनौती भएको बताइएको छ, शर्माले भने। छलफल अघि बढेको हुँदा यी समस्याहरू समाधान हुँदै जाने शर्मा बताउँछन्। द्रुत सेवालाई प्रभावकारी बनाउनका लागि बस संख्या थप्ने, समयतालिका बढाउने, एम्बुलेन्स तथा शैक्षिक बस सेवालाई पनि त्यही लेनबाट सञ्चालन गरी व्यस्त बनाउँदै लैजाने तयारी भएको यातायात व्यवस्था विभागका महानिर्देशक रिजालले जानकारी दिए। दीर्घकालीन रूपमा डेडिकेटेड रुट बनाएर सार्वजनिक यातायात सबैलाई यसैबाट सञ्चालन गर्ने योजना रहेको पनि उनले सुनाए। २५ वटा बसले जान आउन गरेर २६ किलोमिटर बाटो ओगटेर बसेको हुँदा यसको क्षमताअनुसार सेवा बढाउन पहल गरिने सडक विभागका महानिर्देशक ढकाल बताउँछन्। यसका साथै १९ बस स्टपले मात्र यो सेवालाई प्रभावारी नबनाउने हुँदा स्टप थप्ने र स्टपबाहेक अन्य स्थानमा नरोकिने गरी नै यो सेवालाई अघि लैजाने तयारी भइरहेको पनि उनले सुनाए। आवश्यक पूर्वाधार निर्माणमा सडक विभागले समन्वय गर्ने पनि उनले बताए।"
"प्रधानमन्त्री प्रचण्ड र एमसीसीकी सीईओ अल्ब्राइटबीच भेट, परियोजनाबारे छलफल",काठमाडौं : अमेरिकी सहयोग परियोजना मिलेनियम च्यालेन्ज कर्पोरेसन (एमसीसी) की प्रमुख कार्यकारी अधिकृत एलिस पी अल्ब्राइटले प्रधानमन्त्री पुष्पकमल दाहाल प्रचण्डलाई भेट गरेकी छन्। आइतबार साँझ काठमाडौं आइपुगेको अल्ब्राइटको टोलीले आज प्रधानमन्त्री प्रचण्डलाई भेट गरेका हुन्। प्रचण्ड र अलब्राइटबी एमसीसी परियोजना र नेपालअमेरिका सहयोगका विविध क्षेत्रमा छलफल भएको प्रधानमन्त्री कार्यालयले जनाएको छ। एमसीसी कार्यान्वयनको औपचारिक सुरुवात भएको एक महिनापछि अलब्राइटको नेतृत्वमा अमेरिकी प्रतिनिधिमण्डल काठमाडौं आएको हो। गत भदौ १३ गते एमसीसी कार्यान्वयनको औपचारिक सुरुवात भएको थियो। अलब्राइटले एमसीसीमा भएका प्रगति र समस्याहरूको बारेमा बुझ्ने तथा एमसीसी परियोजनाको केही क्षेत्रको अवलोकन पनि गर्ने कार्यक्रम तय भएको छ। एमसीसीको ठेक्का प्रक्रियामा विवाद भइरहेको समयमा उनी नेपाल आएकी हुन्। ५० करोड डलर अमेरिकी सहायता रहेको एमसीसीपरियोजनाले २२ करोड डलरमा ४०० केभी विद्युत प्रसारणलाइन बनाउने भनेर ठेक्का आह्वान गरेको छ। ३१५ किलोमिटर विद्युत प्रसारणलाइन बनाउन बोलपत्र आह्वान गरे पनि ठेकेदार छनोट गर्न सकेको छैन। एमसीए (मिलेनियम च्यालेन्ज एकाउन्ट)नेपालले दिएको अनुमानित दरभन्दा निकै बढीका प्रस्ताव आएपछि सरकारी अधिकारीहरु यो प्रक्रिया नै रद्द गरेर पुनः बोलपत्र आह्वान गर्नुपर्ने बताइरहेका छन्। एमसीएले गरेको लागत अनुमानभन्दा धेरै महंगा प्रस्ताव स्वीकृत गर्दा बजेट बढाउनुपर्ने र समयपनि लम्बिने संकेत देखिएको छ।
सुनको मूल्य एकैदिन १३ सयले घट्यो,काठमाडौं : नेपाली बजारमा सुनको मूल्य घट्नेक्रम जारी छ। तोलामा १३ सय रुपैयाँले घटेर आज छापावाल सुनको मूल्य प्रतितोला १ लाख ६ हजार ६ सय रुपैयाँ पुगेको हो। सोमबार प्रतितोला सुन १ लाख ७ हजार ९ सय रुपैयाँमा कारोबार भएको थियो। यस्तै यसदिन तेजाबी सुन प्रतितोला १ लाख ६ हजार ७ सय रुपैयाँ कायम भएको छ। सुनको मूल्य घटेसँगै चाँदी पनि घटेको छ। चाँदीको मूल्य १३ सय १० रुपैयाँ कायम भएको नेपाल सुनचाँदी व्यवसायी महासंघले जनाएको छ। नेपाली बजारमा असोज ८ गतेदेखि सुनको मूल्य निरन्तर ओरालो लागेको हो। अन्तर्राष्ट्रिय बजारमा सुनको मूल्य घटेकाले त्यसको प्रभाव नेपाली बजारमा परेको महासंघले जनाएको छ।
मिर्मिरेले पायो एफपीओ जारी गर्ने अनुमति,काठमाडौं : मिर्मिरे लघुवित्त वित्तीय संस्थाले फर्दर पब्लिक अफरिङ (एफपीओ) जारी गर्ने अनुमति पाएको छ । नेपाल धितोपत्र बोर्डले लघुवित्तलाई १ लाख २३ हजार ८ सय १६ कित्ता एफपीओ जारी गर्ने अनुमति दिएको हो । प्रतिकित्ता १ सय रुपैयाँ पर्ने सेयर निष्काशन तथा विक्री प्रबन्धक नेपाल एसबीआई मर्चेन्ट बैंकिङ हो ।
उद्योगीले ट्रंक लाइन बक्यौता नतिर्ने,"बुटवल : नेपाल विद्युत् प्राधिकरणले बुटवलभैरहवा औद्योगिक करिडोरमा सञ्चालित उद्योगका ट्रंक लाइनको भुक्तानी गर्न ताकेता गरे पनि उद्योगीहरूले भने नतिर्ने जनाएका छन्। उद्योगीलाई प्राधिकरणले कारबाही गर्ने भन्दै आतंकित गराएको भन्दै रूपन्देही उद्योग संघले आपत्ति जनाएको छ। संघले आइतबार पत्रकार सम्मेलन गरी नेपाल विद्युत् प्राधिकरणको भैरहवा वितरण केन्द्र, नया मिल वितरण केन्द्र र बुटवल वितरण केन्द्रले बक्यौता महसुल बुझाउन भन्दै उद्योगीलाई धम्कीपूर्ण पत्र काटेको जनाएको छ। संघका अध्यक्ष माधव पौडेलले बक्यौता रकम तथा सो उपरको जरिबाना असोज मसान्तसम्म नबुझाएमा नियमानुसार कारबाही हुने पत्र काटेर उद्योगीलाई आतंकित बनाएको जनाए। उद्योगीका अनुसार, बुटवलभैरहवा औद्योगिक कोरिडोरमा सञ्चालित उद्योगले ३३ केभी औद्योगिक विद्युत् प्रसारण लाइनको विद्युत् उद्योग व्यवसाय सञ्चालन गर्दै बिलको महसुल भुक्तानी गर्दै आएको बताएका छन्। तर, प्राधिकरणले २०७२ भदौदेखि २०७६ मंसिरसम्म ट्रंक लाइन खपत गरेको भनी सो अवधिको बिल दरमा ६६६७ प्रतिशत वृद्धि गरी महसुल भुक्तानी गर्न पत्र काटेको थियो। प्राधिकरणको यो निर्णयपछि उद्योगी र प्राधिकरणबीच निरन्तर विवाद हुँदै आएको छ। ट्रंक लाइनले व्यवसायीलाई अन्याय गरेको उद्योग संघ जनाएको छ। सरकारले २०७७ साउन १९ गते विद्युत् नियमन आयोगलाई यस विवादको निरूपणका लागि निर्देशन दिइसकेको छ। आयोगबाट यो विवाद निरूपणका बारेमा विचाराधीन रहेका बेला प्राधिकरणले पत्र काटेर तर्साएको संघका पूर्वअध्यक्ष बाबुराम बोहराले बताए ।"
के हो राष्ट्रिय पेमेन्ट गेटवे ? जसमा अख्तियारले मुद्दा चलायो,"नेसनल पेमेन्ट गेटवे एकद्वार भुक्तानी प्रणाली हो। यसले रियल टाइममा नै भुक्तानी गर्ने काम गर्छ। काठमाडौं : राष्ट्रिय पेमेन्ट गेटवे प्रणालीमा भ्रष्टाचार गरेको आरोपमा बहालवाला सचिवसहित ९ जनाविरुद्ध मुद्दा दायर भएको छ। अख्तियार दुरुपयोग अनुसन्धान आयोगले उद्योग तथा वाणिज्य मन्त्रालयका सचिव मधुकुमार मरासिनीसहित ९ जनाविरुद्ध भ्रष्टाचार मुद्दा दायर गरेको हो। यो मुद्दामा तत्कालीन विज्ञान तथा प्रविधि मन्त्रालयका सचिव तथा राष्ट्रिय सूचना प्रविधि केन्द्रका तत्कालीन अध्यक्ष सञ्जय शर्मा पनि परेका छन्। राष्ट्रिय सूचना प्रविधि केन्द्रका तत्कालीन कार्यकारी निर्देशकसमेतको मिलेमतो र योजनामा छ वर्षअघि खरिद गरिएको नेसनल पेमेन्ट गेटबे हालसम्म प्रयोगमा आउन नसकेको, आवश्यक पूर्वाधार नै तयार नपारी अस्वाभाविक लागत तयार गरी स्वीकृत गरे गराएर २५ करोडमा खरिद गरी गराई सरकारको सम्पत्ति गैरकानुनी तवरले हानिनोक्सानी तथा रकमको दुरुपयोग गरेको पाइएको छ, मुद्दामा भनिएको छ। आयोगले केन्द्रका तत्कालीन कार्यकारी निर्देशक प्रणिता उपाध्याय, केन्द्रका तत्कालीन उपकार्यकारी निर्देशक तथा हाल नेपाल टेलिकमका प्रबन्ध निर्देशक सुनील पौडेल, उपनिर्देशक सफल श्रेष्ठविरुद्ध पनि भ्रष्टाचार अभियोगमा मुद्दा दायर गरेको छ। आयोगले उद्योग वाणिज्य तथा आपूर्ति मन्त्रालयका सचिव मधुकुमार मरासिनी, केन्द्रका तत्कालीन सहायक निर्देशक रमेशप्रसाद पोखरेल, लेखा अधिकृत निमबहादुर वली र रामबहादुर बुढा, कम्प्युटर इञ्जिनियर रामशरण गायक समेतको मिलेमतोमा नेसनल पेमेन्ट गेटबे खरिदमा भ्रष्टाचार गरेको दाबी गरेको छ। पूर्वसचिव शर्मा, टेलिकमका प्रबन्ध निर्देशक पौडेल, बुढा, पोखरेल र सचिव मरासिनीलगायतलाई २३ करोड २७ लाख ५८ हजार ७७ बराबर, केन्द्रका उपनिर्देशक सफल श्रेष्ठविरुद्ध १७ लाख ९९ हजार ७ सय र लेखा अधिकृत निमबहादुर वलीविरुद्ध ८९ लाख ७७ हजार ३ सय ९७ बराबरको बिगो दाबी गरेको अख्तियार प्रवक्ता एवं सहसचिव भोला दाहालले जानकारी दिए। उनका अनुसार तत्कालीन अध्यक्ष शर्मा, कार्यकारी निर्देशक उपाध्यय र टेलिकमका महाप्रबन्धक पौडेलविरुद्ध थप ३ वर्ष कैद सजायको समेत माग गरिएको छ। यस्तै श्रेष्ठविरुद्ध ४ वर्षसम्मको कैद तथा लेखा अधिकृत वलिविरुद्ध ८ वर्षसम्मको कैद सजायको माग गरिएको छ। माग्दै नमागेको बजेट विनियोजन गर्थे मरासिनी अर्थ मन्त्रालयको बजेट तथा कार्यक्रम महाशाखाका तत्कालीन महाशाखा प्रमुख मरासिनीले माग्दै नमागेको बजेट नेसनल पेमेन्ट गेटवे खरिदमा विनियोजन गरेका थिए। केन्द्रका तत्कालीन अध्यक्ष शर्मा, तत्कालीन कार्यकारी निर्देशक उपाध्याय, टेलिकमका पौडेलसहितको मिलेमतो तथा योजनामा अर्थ मन्त्रालयका बजेट तथा कार्यक्रम महाशाखाका तत्कालीन महाशाखा प्रमुख मरासिनीले नीति तथा कार्यक्रममा समावेश नभएको तथा राष्ट्रिय सूचना प्रविधि केन्द्रले बजेट नै माग नगरेको नेसनल पेमेन्ट गेटवे खरिदका लागि २५ करोड बजेट निकासी गरिदिएका थिए। तत्कालीन सचिव सुवेदी र कम्प्युटर अधिकृत श्रेष्ठ साक्षी तत्कालीन अर्थसचिव शान्तराज सुवेदी र कम्प्युटर अधिकृत ठेकु श्रेष्ठलाई बयान लिएर पनि मुद्दा हालिएको छैन। तत्कालीन अर्थसचिव सुवेदीले बयानमा नेशसन पेमेन्ट गेटवे(एनपीजी) बजेट विनियोजनको विषयमा आफूसँग छलफल नै नभएको बताएका छन्। उनले बजेट निर्माणको पूर्ण जिम्मेवारी बजेट तथा कार्यक्रम महाशाखाको रहेकोमा द्विविधा भएमा मात्र सचिवमन्त्रीकोमा छलफलका लागि पेस हुँदा एनपीजीको बजेट विनियोजनमा मरासिनीको भूमिका तथा संलग्नता स्पष्ट पारेर अनुसन्धानमा सहयोग गरेको भन्दै मुद्दा हालिएको छैन। शंकित श्रेष्ठले बयानमा आफू प्राविधिक कर्मचारी भएको तथा मरासिनीको निर्देशननियन्त्रणमा बजेट सिलिङभन्दा बाहिर गई मन्त्रालयगत बजेट सूचना प्रणाली कार्यान्वयन एलएमबीआईएस)मा प्रविष्ट गरेको बेहोरा खुलाई मरासिनीको प्रस्तुत कसुरजन्य कार्यमा संलग्न रहेको पुष्टि हुने बयान दिएका थिए। यसरी ठेकु श्रेष्ठले पनि उन्मुक्ति पाए। तत्कालीन सचिव सुवेदी र ठेकु श्रेष्ठको हकमा सजायको मागदाबीमा पूर्णरूपमा छुटदिई सरकारी साक्षीको रूपमा पेस गर्ने गरी आयोगबाट निर्णय भएको बेहोरा अनुरोध छ, आरोप पत्रमा उल्लेख छ। अनुसन्धानको क्रममा बयान लिइएका नेपाल राष्ट्र बैंकका तत्कालीन डेपुटी गभर्नर शिवराज श्रेष्ठ, कार्यकारी निर्देशक देवकुमार ढकाल, उपनिर्देशक कृष्णप्रसाद शर्मा, निर्देशक सुभाष चन्द्र घिमिरे, सहायक निर्देशक शिव रेग्मीलाई हकमा भ्रष्टाचारजन्य कसुर अपराधमा मुद्दा चलाउन प्रमाणको अभाव रहेकोले आरोप पत्रमा उल्लेख छ। उनीहरूविरुद्ध थप प्रमाण प्राप्त भएको बखत मुद्दा चलाउन सकिने अख्तियारको भनाइ छ। त्यस्तै अर्थ मन्त्रालयका तत्कालीन राजस्व सचिव तथा विद्युतीय भुक्तानी प्रणालीको कार्यान्वयनका लागि गठित केन्द्रीय संवन्य समितिका संयोजक शिशिरकुमार ढुंगाना, अर्थ मन्त्रालयका बजेट तथा कार्यक्रम महाशाखाका तत्कालीन उपसचिव डमरुप्रसाद पराजुली र शाखा अधिकृत सुमित गुप्ता, महालेखा नियन्त्रक कार्यालयका कम्प्युटर इन्जिनियर कृष्ण शर्मा (सुतिहार) को हकमा भ्रष्टाचारजन्य कसुर अपराधमा मुद्दा चलाउन प्रमाणको अभाव रहेकाले थप प्रमाण प्राप्त भएको बखत भ्रष्टाचार निवारण ऐनबमोजिम हुने नै हुँदा हाल केही गरी राख्नु परेन भनी आयोगबाट निर्णय भएको बेहोरा अनुरोध छ, विशेषमा दर्ता गरिएको आरोपत्रमा उल्लेख छ। आर्थिक वष २०७४७५ मा २४ करोड ७५ लाख २२ हजार ८ सय ४६ लागत अनुमान भएको नेसनल पेमेन्ट गेटवे सञ्चालन तथा प्रचलनमा ल्याउन सुरुवाती चरणको समेत कार्य गर्न थप बजेट २ अर्ब ९५ करोड ५० लाख बजेट आवश्यक रहेको भनी स्रोत सुनिश्चितताका लागि खरिद गरेको ५ वर्षपश्चात राष्ट्रिय सूचना प्रविधि केन्द्रले सञ्चार तथा सूचना प्रविधि मन्त्रालयमार्फत अर्थ मन्त्रालयमा पत्राचार भएको देखिन्छ। अर्थ मन्त्रालयले उक्त रकम स्रोत सुनिश्चितता दिन सक्ने अवस्था नरहेको भन्ने जानकारी सञ्चार तथा सूचना प्रविधि मन्त्रालयलाई दिएपश्चात् सञ्चार तथा सूचना प्रविधि मन्त्रालयको सचिवको संयोजकत्वमा एक निर्देशक समिति गठन भएको थियो। समिति गठन भएपछि सुरुवाती चरणको कार्यसमेत गर्ने प्रयोजनका लागि भनी नेसनल पेमेन्ट गेटवेको स्थापना र सञ्चालनार्थ आयोजना सम्पन्न गर्न समय ३ वर्षका लागि ८१ करोड १७ लाख स्रोत सुनिश्चिता उपलब्ध गराउन पत्राचार भएको थियो। अर्थ मन्त्रालयबाट स्रोत सुनिश्चितता सहमति दिए तापनि २०७९ पुस १४ मा अर्थ मन्त्रीस्तरीय निर्णयबाट सहमति स्थगन भएको थियो। महालेखाले के भनेको थियो ? महालेखा परीक्षकको कार्यालयले नेसनल पेमेन्ट गेटवे खरिद गरेर प्रयोविहीन भएको विषयमा पटकपटक निर्देश गरेको छ। महालेखाको ५७आंै वार्षिक प्रतिवेदन २०७७ मा समयमा काम सम्पन्न नहुँदा सरकारी लगानी प्रयोगविहीन अवस्थामा रहेको, परामर्शको खर्चमा वृद्धि हुने अवस्था देखिएको उल्लेख गरेको थियो। त्यस्तै ५८औं प्रतिवेदन २०७८ र ५९औं प्रतिवेदन २०७९ मा यो पेमेन्ट गेटवे प्रणालीको अनियमितताको विषय उठाइएको छ। ६०औं प्रतिवेदनमा त पेमेन्ट गेटवे प्रणाली सञ्चालनका लागि नेपाल राष्ट्र बैंकसँगको समन्वयमा परियोजना अगाडि बढाए तापनि सम्झौता गरेको ५ वर्ष बितिसकेको र सम्झौता अंकको ९३८६ प्रतिशत भुक्तानी भइसकेको अवस्थामा समेत गेटवे प्रयोगमा नआएको उल्लेख गर्दै पेमेन्ट गेटवे सञ्चालनका लागि कानुनी व्यवस्था नभएकाले उक्त प्रणाली सञ्चालनमा ल्याउन नसकेको जनाइएको छ। प्रतिवेदनमा खरिद गएको उपकरण पनि प्रयोगविहीन रहेको अवस्थाको उल्लेख छ। के हो नेसनल पेमेन्ट गेटवे ? नेसनल पेमेन्ट गेटवे अनलाइन भुक्तानीको एक महत्वपूर्ण पूर्वाधार हो। हाल ईकमर्सका विभिन्न अनलाइन साइटले बजारमा कारोबार गरिरहेका छन्। त्यस्तै बैंक तथा वित्तीय संस्थाहरूले पनि विभिन्न पद्धति अपनाएर तथा अनलाइन पेमेन्ट सेवा प्रदायक कम्पनीहरूसँगको समन्वयमा काम गरिरहेका छन्। यसलाई एकै ठाउँमा ल्याई धेरै निकायसँग भर पर्नु नपर्ने गरी सरकारसँग सम्बन्धित भुक्तानीहरू सहज र सरलीकृत एवं भरपर्दो र विश्वासिलो बनाउन नेसनल पेमेन्ट गेटवेको अवधारणा आएको हो। यो एउटा एकद्वार भुक्तानी प्रणाली हो। यसले रियल टाइममा नै भुक्तानी गर्ने काम गर्छ। सबै प्रकारका विद्युतीय भुक्तानीहरूलाई एकीकृत रूपमा एक ठाउँमा ल्याएर गरिने कारोबार नै नेसनल पेमेन्ट गेटवे हो। यो स्वीचको रुट भएर गरिने कारोबार हो। सुरुको चरणमा एटीएम कार्ड, तथा वालेटहरू समेटिनेछ भने पछि विस्तारै सबै प्रकारका विद्युतीय भुक्तानीलाई समेट्नेछ। यसबाट वास्तविक आम्दानी खर्चको जानकारीसमेत तत्काल थाहा पाउन सकिन्छ। अहिले बनेको सिस्टमबाट १ सेकेन्डमा १ हजारवटा कारोबार गर्न सकिन्छ। नेसनल पेमेन्ट गेटवेअन्तर्गत कार्ड, क्रेडिट ट्रान्सफर, डेबिट ट्रान्सफर, कमर्स, वालेट, इचेक, बिल पेमेन्टलगायतका कारोबारलाई एकीकृत रूपमा सरलीकृत गर्ने उद्देश्य थियो। नेसनल पेमेन्ट गेटवेमा मोबाइल सेवा प्रदायक, कमर्सियल बैंक, सरकारी निकाय आबद्ध हुनेछन्। यसमा राष्ट्र बैंकले अनुगमन र सुपरीवेक्षणको काम गर्ने र राष्ट्रिय सूचना केन्द्रले गोपनियता, सुरक्षालगायतका प्राविधिक पक्ष हेर्ने गुरुयोजना थियो। यो गेटवे सञ्चालनमा आएपछि सर्वसाधारणले भौतिक झन्झट बेहोर्नु पर्ने छैन भन्ने थियो। तर, यो सञ्चालनमा नै आएन। यो पनि पढ्नुहोस पशुपति क्षेत्र विकास कोषका सदस्यसचिव थापा र पूर्वसदस्य सचिव ढकालविरुद्ध भ्रष्टाचार मुद्दा सचिव मधुकुमार मरासिनीसहित ९ जनाविरुद्ध २३ करोडको भ्रष्टाचार मुद्दा"
"लगानीकर्ता सप्ताह सुरु, च्याटबटको उद्घाटन","ललितपुर : विश्व लगानीकर्ता सप्ताह को उद्घाटन अर्थमन्त्री डा प्रकाशशरण महतले गरेका छन्। धितोपत्र बजारको नियामक निकाय नेपाल धितोपत्र बोर्डको नेतृत्वमा मनाइने सप्ताह ललितपुरस्थित होटल हिमालयमा एक कार्यक्रम गरी उद्घाटन गरिएको हो। सो क्रममा अर्थमन्त्री महतले पुँजीबजारलाई थप स्वस्थ बनाउन आवश्यक रहेको बताए। लगानीकर्तालाई पुँजीबजारसम्बन्धी शिक्षा बढाउने र नेपाल धितोपत्र बोर्ड तथा नेपाल राष्ट्र बैंकले नियामकीय भूमिका बढाउनुपर्नेमा जोड दिए। नेपाल धितोपत्र बोर्डका अध्यक्ष रमेशकुमार हमालले नेपालमा वित्तीय साक्षारता क्षेत्रमै न्यून २० प्रतिशतभन्दा कम रहेको बताउँदै यसलाई बढाउन सबै निकाय र पक्षले भूमिका खेल्न जरुरी रहेको औंल्याए। धितोपत्र बजारमा लगानीका नयाँनयाँ औजार विकास भएको दाबी गर्दै उनले भने, सूचना प्रविधि क्षेत्रको क्रान्तिले नयाँ अवसरसँगै चुनौती पनि आएको छ। त्यसमा हामीले आफूलाई पनि तयार राख्नुपर्छ। लगानीकर्ता सप्ताहको सुरुवात गर्ने क्रममा बोर्डले सोमबारदेखि लगानीकर्ता शिक्षा र गुनासो सुनुवाइका लागि आर्टिफिसियल इन्टेलिजेन्समा आधारित च्याटबट सञ्चालनमा ल्याएको छ। अर्थमन्त्री महतले च्याटबोट सुरु हुनु भनेको सेयर बजारका विषयमा जिज्ञासा, जानकारी र गुनासोलाई तत्काल सम्बोधन सक्ने सहज प्लेटफर्मको प्रारम्भ हुनु रहेको जिकिर गरे। सोमबार सुरु भएको लगानीकर्ता सप्ताहका रूपमा एक सातासम्म विभिन्न कार्यक्रम गरी मनाउने योजना रहेको छ। नेपालमा धितोपत्र बोर्डले धितोपत्र नियमनकर्ताहरूको अन्तर्राष्ट्रिय संगठन (आईओएससीओ)को आह्वानमा नेपालमा विधि कार्यक्रम गरी लगानीकर्ता सप्ताह मनाएको हो। आईओएससीओले २०२३ मा विश्व लगानीकर्ता सप्ताह अक्टोबर २ देखि ८ सम्म मनाउन आह्वान गरेका थियो जसअनुसार बोर्डले लगानीकर्ताको शिक्षा तथा सचेतना अभिवृद्धि गरी लगानीकर्तालाई सशक्तीकरण गर्ने उद्देश्यले देशव्यापी रूपमा असोज २१ सम्म मनाउने योजना बनाएको छ। सप्ताहमा धितोपत्र बजारमा लगानी गर्ने लगानीकर्ताहरूलाई लगानी शिक्षा, सचेतनालगायत बजार विकास तथा सुधारका विविध पक्षका सम्बन्धमा देशव्यापीरूपमा लगानीकर्ताहरूको शिक्षा तथा सचेतना अभिवृद्धि हुनेछ। लगानीकर्ताको सशक्तीकरण गर्ने उद्देश्यले आईओएससीओले सन् २०१७ देखि विश्व लगानीकर्ता सप्ताह मनाउँदै आएको छ। धितोपत्रमा लगानी गर्ने लगानीकर्ताको हक हित सुरक्षण गर्ने मुख्य उद्देश्य लिएको बोर्डले यस प्रयोजनका लागि धितोपत्र बजारसम्बन्धी सूचना तथा गतिविधिहरू सर्वसाधारणमा प्रवाह गर्दै बजारसम्बन्धी शिक्षा तथा सचेतना अभिवृद्धि गर्न यो सप्ताह महŒवपूर्ण छ। सेयर बजारका विविध विषयमा केन्द्रित रही मनाइने विश्व लगानीकर्ता सप्ताह २०२३ मा बोर्डको अगुवाइमा नेप्से, सीडीएससी, मर्चेन्ट बैंकर एसोसियसन, स्टक ब्रोकर एसोसिएसन, क्रेडिट रेटिङ संस्था, स्टक डिलर तथा पीईभीसी कोष व्यवस्थापकसमेतको सहभागिता रहनेछ। विश्व लगानीकर्ता सप्ताह सञ्चालनबाट धितोपत्र तथा वस्तु विनिमय बजारसम्बन्धी सूचना, गतिविधि तथा महहŒवका बारेमा आम लगानीकर्ताहरूमा व्यापक सञ्चार भई उनीहरूमा यस बजार प्रवेश गर्न उत्साही हुने, वित्तीय साक्षरतामा अभिवृद्धि भई लगानीकर्ताले सुसूचित निर्णय लिन सक्ने र यसबाट पुँजीबजारमा स्थिरता अभिवृद्धि हुन सहयोग पुग्ने विश्वास बोर्डले जनाएको छ।"
वाणिज्य बैंकको सेयर मूल्य सधैं किन घटी ?,"काठमाडौं : नेपाल स्टक एक्सचेन्ज (नेप्से)मा सूचीकृत भएका विभिन्न समूहगत सेयरमध्ये वाणिज्य बैंकहरूको सेयर तुलनात्मक रूपमा भाउ नै पाउँदैनन्। लघुवित्त, जलस्रोत, बिमा कम्पनीलगायतको प्रतिसेयर मूल्य उच्च भइरहँदा वाणिज्य बैंकको मूल्य भने खासै बढेको देखिँदैन। सोमबारको नेप्सेको तथ्यांकलाई आधार मान्दा प्रतिकित्ता सेयर मूल्य डेढ सयदेखि मुस्किलले अधिकतम साढे ७ सय रुपैयाँ हाराहारीमा मात्रै छ। कतिपय बैंकको अंकित मूल्य एक सयको दोब्बर अर्थात दुई सय रुपैयाँ पनि छैन। जबकि कतिपय बिमा कम्पनीको प्रतिकित्ता हजार रुपैयाँ माथि छ भने लघुवित्तको प्रतिकित्ता सेयरको पाँच हजार आसपाससम्म छ। नेप्सेको सोमबारको कारोबार दिनको अन्तिम मूल्यअनुसार कुमारी बैंकको प्रतिकित्ता सेयर मूल्य १ सय ५६, प्रभुको १ सय ५९२, नेपाल इन्भेस्टमेन्ट मेगाको १ सय ७४९, प्राइम कमर्सियलको १ सय ७९ रुपैयाँ रहेको छ। त्यसैगरी, लक्ष्मी सन्राइजको १ सय ८३६, हिमालयनको २ सय ०१, माछापुच्छ्रे २ सय १२, सिद्धार्थको २ सय ५५ र सानिमा बैंकको २ सय ७४ रुपैयाँ छ। यस्तै एनआईसी एसिया, नबिल, स्ट्यान्डर्ड चार्टर्ड, एभरेस्ट बैंकको प्रतिकित्ता ५ सयदेखि साढे ७ सय रुपैयाँ हाराहारीमा छ। वाणिज्य बैंकको सेयर मूल्यमा छिटोछिटो उतारचढाव देखिँदैन। तर कुनै समय स्ट्यान्डर्ड चार्टर्डको दोस्रो बजारमा सेयर मूल्य उच्च अर्थात् प्रतिसेयर ८९ हजार रुपैयाँसम्म पुगेको थियो। त्यतिबेला स्ट्यान्डर्ड चार्टर्ड बैंकको सामान्य सेयर बेचेर लगानीकर्ताले घर बनाए, गाडी किनेका थिए। पछिल्लो समय वाणिज्य बैंकको सेयर मूल्य यसरी उच्च हुन सकेन र आकर्षण पनि घटेको सेयर विज्ञहरू औंल्याउँछन्। वाणिज्य बैंकहरूले प्रायः दोहोरो अंकमै आकर्षक लाभांश तुलनात्मक रूपमा राम्रो दिँदै आएका छन्। साथै वाणिज्य बैंकहरू नेपाल राष्ट्र बैंकको निगरानीमा रहने पारदर्शी काम गर्ने संस्था पनि हुन्। तर पछिल्लो गतिविधि हेर्दा न त यसको सेयर मूल्य माथि जान्छ न त लगानीकर्ताको आकर्षण बढेको छ। जबकि कुल सेयर बजारमा बैंक तथा वित्तीय संस्थाले ७० प्रतिशत ओगटेको छ। यसमा वाणिज्य बैंकहरूको पुँजी अधिक छ। पुँजीमा बलियो बैंकको रूपमा रहेको वाणिज्य बैंकको प्रतिसेयर मूल्य बढ्दैन तर सामान्य लघुवित्तको प्रतिसेयर चाहिँ यत्ति धेरै उच्च हुनु भनेको चलखेल गरेरै भएको राष्ट्र बैंकका पूर्वगभर्नर डा चिरञ्जीवी नेपालले औंल्याए। पूर्वगभर्नर डा नेपाल भन्छन्, अहिलेको स्थितिमा यत्ति ठूला वाणिज्य बैंकको प्रतिकित्ताको मूल्य २ सय, ३ सय ४ सय, ५ सय हाराहारीमा मात्रै छ। तर एउटा थोरै पुँजी भएको लघुवित्तको एक कित्ता सेयरको मूल्य ४५ हजार रुपैयाँसम्म हुनु अझै शंकास्पद हो। मलाई हिजो पनि लाग्थ्यो अहिले पनि शंकास्पद नै लाग्छ। वाणिज्य बैंकहरूको स्टक दोस्रो बजारमा आकर्षण ५७ वर्षअघिको जस्तो हुन नसकेको बताउँछन् सेयर विज्ञ देव गुरागाईं। अहिले नयाँ कम्पनीहरू पनि थपिँदै आए। पछिल्लो सात वर्षको अवधिमा राष्ट्र बैंकले वाणिज्य बैंकहरूको पुँजीवृद्धि योजना कम्तीमा आठ अर्ब रुपैयाँ चुक्ता पुँजी पुयाउनु पर्ने व्यवस्था ल्यायो। यसपछि अझै ठूलो आकारको संस्था बनाउन मर्जर तथा प्राप्ति नीति लियो। उक्त नीति कार्यान्वयन भएपछि वाणिज्य बैंकको पुँजी न्यूनतम १० अर्ब रुपैयाँदेखि ३५ अर्ब रुपैयाँसम्म पुग्यो। ठूलो पुँजी भएको कम्पनीमा आपूर्ति धेरै हुन्छ तर मागलाई पूरा गर्न सकिँदैन। थोरै पुँजी भएको कम्पनीमा धेरै माग सिर्जना गर्न सक्ने भएकाले आपूर्ति कम हुन्छ। यसो हुँदा उच्च मूल्य भइरहने हुँदा लगानीकर्ताको आकर्षण त्यस्ता साना कम्पनीमा अधिक देखिएको हो। सेयर विज्ञ गुरागाईं भन्छन्, बैंकको पुँजी बढ्नु भनेको सेयरधनीको हातमा धेरै कित्ता सेयर पर्नु हो। उदाहरणको लागि कुनै जमानामा राम भन्ने व्यक्तिको एक सय कित्तामात्रै सेयर थियो तर एक्कासि १०औं हजार कित्ता सेयर भइदियो। अब उस्ले बिक्री गर्न खोज्छ किन्दैन। यसले बजारमा आपूर्ति बढ्छ माग कम हुन्छ। अहिलेको स्थिति हेर्दा विगत दुई वर्षयता सेयर बजार ओरालो वियरिस्ट लागेको छ। अर्का सेयर विज्ञ कृष्ण गिरी साना कम्पनीमा पुँजीगत लाभ धेरै हुने भएकाले धेरै लगानीकर्ता आकर्षित भएको बताउँछन्। उनका अनुसार मुख्यतया वाणिज्य बैंकमा माग कम तर आपूर्ति धेरै भएकाले गर्दा सेयर मूल्य कम भएको हो। कुनै एउटा करोडौं रुपैयाँ चुक्ता पुँजीकोे जलविद्युत् कम्पनी छ र अर्को अर्बौं रुपैयाँ चुक्ता पुँजीको बैंक छ। यी दुवै दोस्रो बजारमा सूचीकृत भएर कारोबार भइरहेका छन्। अब यसमा ठूला लगानीकर्ताले अर्बौं रुपैयाँको पुँजी भएको बैंकको सेयर खरिदमा धेरै लागत लाग्ने भएकाले कम पुँजी भएको कम्पनीको सेयर खरिद गर्छन्। यस्ता साना कम्पनी दोस्रो बजारमा सूचीकृत हुनासाथ सस्तोमा खरिद गरेर होल्ड गर्छन्। थोरै थोरै जति कित्ता आउँछ खाँदै मूल्य बढाउँदै जान्छन्। सेयर मूल्य माथि लगेर आफूले खरिद गरेका सबै सेयरहरू बिक्रीमा राख्छन्, उनले थप्दै भने, तर यही काम बैंकको सेयर खरिद गर्न सक्दैनन्। बैंकको हकमा धेरै पुँजीको सेयर भएकाले कति कित्तासम्म होल्ड गरेर खाने भनेर सक्दैनन्। लगानीकर्ताको प्राथमिकतामा पुँजीगत लाभ सामान्यतया दोस्रो सेयर बजारमा लगानीकर्ताले छोटो समयमै किनेको मूल्यभन्दा उच्च भएपछि बेच्नेको अन्तर अर्थात् यसबीच हुने पुँजीगत लाभलाई हेर्ने गर्छन्। यस्तो लाभ वाणिज्य बैंकको सेयर कारोबारमा न्यून छ। सेयर विज्ञ गुरागाईंका अनुसार विगत दुई वर्षको प्रवृत्ति हेर्दा सेयर किनेर एक साता, १५ दिन, एक महिनामा राख्ने र यसबीच जुनको बढी मूल्य बढ्छ त्यसमै आकर्षण देखिएको छ। उनी भन्छन्, वाणिज्य बैंकले जतिसुकै आकर्षक लाभांश दिए पनि यसको लाभ लिन एक वर्ष कुर्नुपर्छ। तर लगानीकर्ताले दोस्रो बजारमा सकभर छिटो नाफा हुनासाथ बेच्न आतुर हुने प्रवृत्ति छ। थोरै पुँजीका कम्पनीमा चलखेलले ठूला कम्पनीको सेयर मूल्य कमथोरै पुँजीका कम्पनीमा चलखेल हुने लगानीकर्ता स्विकार गर्छन्। चलखेल धेरै प्रकारले गर्ने गरेको बताउँदै सेयर गुरागाईं भन्छन्, सेयरलाई पम्प गरिन्छ, डम्प गरिन्छ, कहिलेकाहीँ टाठाबाठाबाट लगानीकर्तालाई आश्वासन दिइन्छ। मूल्यलाई अलिकति उच्च राखिन्छ र किन्नलाई आकर्षण गरिन्छ, उनले अन्नपूर्णसँग भने, यस्तो सबै मुलुकमा गरिन्छ। तर, कतिपयमा नियमनकारी निकाय अलि बढी कडा हुँदा, दण्ड सजाय हुँदा तर्सिने हुन्छ। यस्ता चलखेल सबै देशमा हुने भए पनि नेपालमा अलि बढी छ। अझ दुई वर्षअघिसम्म केही ठूला लगानी गर्ने व्यक्तिले मनग्य लाभ लिएकै हुन्। सो अवधिमा ठूलो नयाँ जमात आयो। त्यतिबेला ठूला बाठा लगानीकर्ताले त्यो नयाँ जमातको मनोविज्ञानमा खेल्न जाने। जसले बढेको सेयर बजारमा एकैपटक बिक्री गरेर नाफा कमाए। ठूलो पैसा तिनै व्यक्तिको कब्जामा छ। यस्तै कारणले वाणिज्य बैंकहरूको सेयरमा उच्च मूल्य आउन नसकेको उनले बताए। वास्तवमा लगानीकर्ताको भन्दा ट्रेडर (व्यापारी) को जमात हाबी भयो। व्यापारीले जहिले पनि पुँजीगत लाभ मात्रै हेर्ने हुँदा लाभांशतिर हेर्दैनन्। लगानीकर्ताले भने लाभांश हेर्ने गर्छन्। , सेयर विज्ञ गुरागाईंले बताए। सेयरमा दीर्घकालीन लगानीलाई राम्रो मानिन्छ। तर अहिलेका लगानीकर्ताको प्रवृत्ति हेर्दा दीर्घकालीनभन्दा अल्पकालमै बढी पुँजीगत लाभ हासिल गरी हालौं न त भन्ने मनोविज्ञान बढी हाबी भएको देखिन्छ। सोचेअनुसार मूल्य नबढ्दा हतोत्साहित हुने स्थिति छ। यसकारण वाणिज्य बैंकको पुँजी बढ्यो जसले सेयर मूल्यमा दबाब दियो। राष्ट्र बैंकले बैंकको पुँजीवृद्धि गर्न र संख्या घटाएर बलियो बनाउने नीति अनुरूप बैंक तथा वित्तीय संस्था एकआपसमा गाभ्ने गाभिने (मर्जर) तथा प्राप्ति (एक्विजिसन) सम्बन्धी विनियमावली, २०७३ जारी भएको थियो। अहिलेसम्म आइपुग्दा उक्त विनियमावलीकोे चौथो संशोधन २०७५ अनुसार कार्यान्वयन भइरहेको छ। मर्जर तथा प्राप्तिसम्बन्धी विनियमावली लागू भएसँगै यसको कडाइका साथ कार्यान्वयन भयो। यसपछि बल्ल बैंकहरू एकआपसमा मर्जर, प्राप्ति गर्न बाध्य भए। यसमा बाध्य हुनुको मुख्य कारण थियो केन्द्रीय बैंकले तोकेको चुक्ता पुँजीको सीमा। यसपछि हालसम्मको अन्तराललाई हेर्दा वाणिज्य बैंकहरू मर्जर तथा प्राप्तिपछि अधिक पुँजीका बैंक बने। कुनै बेला वाणिज्य बैंक मात्रै ३२ वटा थिए। हालसम्म वाणिज्य बैंकको संख्या घटेर २० मा सीमित भएको छ। वाणिज्य बैंकको पुँजी ठूलो हुँदा प्रतिसेयर आम्दानी (ईपीएस) मा ह्रास आउँदै मर्जर तथा प्राप्तिपछि बैंकहरू घट्दा पुँजीको आकार बढ्यो। जसले गर्दा पहिलाको भन्दा प्रतिसेयर आम्दानी (ईपीएस)मा ठूलो ह्रास आउँदै गएको देखिन्छ। बैंकको खुद नाफा हेर्दा अर्बको क्लबमा देखिन्छ। तर बैंकहरूको लगानीको तुलनामा अहिले देखिएका नाफा कम छन्। कतिपय वाणिज्य बैंकको पुँजी नै ५६ अर्ब रुपैयाँ हाराहारीमा छ। तर, यसको तुलनामा बैंकले पछिल्लो समय अर्बको आकारमा कमाएको नाफा कम हुँदा प्रतिसेयर आम्दानीमा दबाब परेको छ। अधिकांश बैंकको ईपीएस घटेको छ। प्रतिसेयर आम्दानी (अर्निङ पर सेयर) भनेको कम्पनीको नाफा मूल्यांकन गर्ने एक मुख्य सूचक हो। राष्ट्र बैंकको नीतिले धेरै कस्दा बैंकको सेयर मूल्य प्रभावित नियामक निकाय राष्ट्र बैंकले बढी अंकुश लगाउने, राम्ररी अध्ययन नगरी नीतिहरू छिटो परिवर्तन गरिदिँदा पनि वाणिज्य बैंकको सेयर कारोबारमा आकर्षण कम भएको सेयर विज्ञहरू टिप्पणी गर्छन्। सेयर विज्ञ दुर्गानन्द झा पनि बैंकहरू मर्ज भएरै ठूलो आकारमा बनेसँगै राष्ट्र बैंकले धेरै नीतिगत कडाइ गर्दा वाणिज्य बैंकको सेयर मूल्य बढ्न प्रभावित भएको तर्क गर्छन्।"
सेयर बजारमा १७५६ अंकको गिरावट,"काठमाडौं : अघिल्लो दिन सामान्य सुधार आएको सेयर बजार फेरि घटेको छ । साताको तेस्रो दिन सेयर बजार परिसूचक १७५६ अंकले घटेर १९५८७२ विन्दुमा पुगेको हो । दुईदिन घटेर सोमबार सामान्य अंकले बढेको नेप्सेले सुधारको आशा देखाएको थियो तर, सो खुसी दोस्रो दिन पनि टिक्न सकेन। कारोबारमा आएका १८७ स्क्रिप्टको मुल्य घट्दा नेप्सेमा ०८८ प्रतिशतको गिरावट देखियो । ४४ स्क्रिप्टको मूल्य बढ्दा २ वटाको भने स्थिर रहे । नेप्से घट्दा सेन्सिटिभ इन्डेक्स ३६६ अंकले घटेर ३७४३९ अंकमा कायम भयो । कारोबार सुरु भएदेखि नै ओरालो लागेको नेप्सेले अन्तिममा सुधारको प्रयास गरेपनि हरियो बन्ने सकेन । नेप्से घटेको दिन कारोबार रकममा पनि भारी गिरावट आएको छ । दिनभर ३९ लाख ६५ हजार कित्ता सेयर १ अर्ब १९ करोड ९१ लाख १ हजार रुपैयाँमा किनबेच भए । कूल २ सय ८१ स्क्रिप्टका सो संख्याको सेयर ५५ हजार कारोबारमार्फत् किनबेच हुन सम्भव रह्यो । सोमबार ५७ लाख ७६ हजार ८९६ कित्ता सेयर १ अर्ब ७३ करोड ७३ लाख १४ हजार ९२ रुपैयाँमा खरिदबिक्री भएका थिए। नेप्से घटेको बजार कूल पुँजीकरण २९ खर्ब ८६ अर्ब ६३ करोड रुपैयाँ कायम भएको छ । लगानीकर्ताको कुल सम्पत्ति अघिल्लो दिनको तुलनामा २७ अर्बले घटेको हो । बजारमा मूल्य बढेका ४४ कम्पनीमध्ये समता घरेलु लघुवित्तको सेयर मूल्य सर्वाधिक ७९१ प्रतिशतले बढ्दा घलेम्दी होटलको सेयर भाउ ७८१ प्रतिशतले सुधार आयो । यस्तै हिमालयन लघुवित्तका सेयरधनीले ६२२ प्रतिशत कमाए । गुमाउनेमा सामुदायिक लघुवित्तका सेयरधनी अगाडि रहे । कम्पनीको मूल्य ७५४ प्रतिशतले घट्दा सिद्धार्थ इन्भेस्टमेन्ट ग्रोथको मूल्य ७०८ प्रतिशतले घटेको छ । बजार घटेको दिन कारोबार रकमका आधारमा सिटिजन्स लाइफ इन्स्योरेन्स शीर्षस्थानमा रह्यो । कम्पनीको १ लाख २५ हजार ४५१ कित्ता सेयर सर्वाधिक ५ करोड ५९ लाख रुपैयाँमा किनबेच हुँदा एनआईसी एसिया बैंकको पनि ५ करोडभन्दा बढीको सेयर कारोबार भएको छ । कारोबार रकमका आधारमा रिलायबल लाइफ, शिभम् सिमेन्ट र सन नेपाल लाइफ शीर्ष ५मा परे । सेयर बजार घटेको दिन समूहगत उपसूचक सबै ऋणात्मक देखिए । सबैभन्दा बढी ट्रेडिङ समूहको उपसूचकमा सर्वाधिक १४७ प्रतिशतको गिरावट आयो । विकास बैंक, वित्त, होटल तथा पर्यटन, जलविद्युत् र अन्य समूहको उपसूचकमा पनि १ प्रतिशतभन्दा बढीले गिरावट आयो ।"

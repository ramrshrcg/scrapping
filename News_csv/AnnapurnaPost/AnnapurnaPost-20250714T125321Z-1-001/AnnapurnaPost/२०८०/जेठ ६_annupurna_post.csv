शीर्षक,विवरण
रोजगारी र उचित ज्यालाजस्ता विषय समेटिएन,"अहिले अनुचित लाभ लिने, घुस खाने प्रवृत्ति निरूपण गर्छौं, घटाउँछौं भन्नुपर्थ्यो। मालपोत र नापीको कारोबार, सवारी लाइसेन्स, पासपोर्ट, नागरिकतालगायतका प्रत्यक्ष जनसम्पर्क हुने कामहरूलाई अनलाइनमार्फत सहजीकरण गर्ने भनेको भए यसबाट भ्रष्टाचार नहुने भनेर जनताको विश्वास बढ्थ्यो। सुशासन प्रत्याभूत हुन्थ्यो। अहिलेका समस्याहरूलाई नीति तथा कार्यक्रमले समेटेको छैन। नेपाली जनताको आम्दानी स्तर कसरी बढाउने, नेपालमै मानिसहरूलाई कसरी रोक्ने, नेपालमै विकास सम्भव छ भन्ने विश्वास सिर्जना गरेर अगाडि जान अहिले कस्तो चुनौती छ भन्ने कुरालाई हल गर्न आवश्यक छ। आयातमा आधारित अर्थ व्यवस्थालाई विस्थापन गरेर नेपालको उत्पादनमा आधारित नेपाली कच्चा पदार्थको बिक्रीमा आधारित अर्थव्यवस्था कसरी सिर्जना गर्ने भन्ने प्रश्न छ। वैदेशिक र आन्तरिक ऋणको बढ्दो स्थिति छ। आन्तरिक ऋणको बढी ब्याजदरले क्रमशः प्रभाव पारिरहेको छ। विकराल रूपमा रहेको बेरोजगारी समस्यालाई कसरी निराकरण गर्ने भन्ने चुनौती छ। रोजगारी विस्तार गर्ने तर कसरी ? ज्यालादर विस्तार, वृद्धि नगर्ने हो भने कोही पनि स्वदेश नबस्ने अवस्था आएको छ। निजी क्षेत्रले न्यूनतम १५ हजार हाराहारीमा तलब दिन्छ, तर यो आजको अवस्थामा बाँच्नका लागि ज्यादै न्यून हो। यसले गर्दा स्वदेशमै रोजगारी गरेर टिक्न सक्ने अवस्थामा कोही छैनन्। यस्ता आधारभूत प्रश्न देशकै चोटिला समस्या हुन्। यसलाई समाधान गर्न योयो काम गर्छौं भनेर उधिन्ने काम भएको छैन। यस्ता समस्याको अल्पकालीन, मध्यकालीन र दीर्घकालीन समाधानका उपाय अपनाएर यति अवधिमा लक्ष्य पूरा गर्छौं भन्ने ढंगले नीति तथा कार्यक्रम आउनुपर्थ्यो। तत्कालकै अवस्थामा यसवर्ष राजस्वले नै चालू खर्च धानेन। करिब ४० अर्ब अपुग छ। त्यसैले अर्को वर्ष कसरी राजस्व वृद्धि गर्छौं र कसरी पुँजीगत खर्च बढाउने योजना पूरा गर्छौं, निर्माण क्षेत्रमा कसरी पुँजी सिर्जना गर्नेलगायतका समस्या समाधान हुन जरुरी छ। यससँगै १२ कक्षाको अध्ययनपछि बिदेसिने गरेकालाई नेपालमै रोक्न गुणस्तरीय शिक्षा र जनशक्तिलाई रोक्न स्वदेशमै अवसरको योजना कसरी ल्याउने भन्ने कुरा आजका मुख्य समस्या हुन्। सरकारले तीन वर्षभित्रमा सम्पूर्ण कारोबार राष्ट्रिय परिचयपत्रमार्फत गर्ने भनेको छ। यो सराहनीय छ। यसले बैंक खाता, लालपुर्जा, पासवर्डलगायतलाई परिचयपत्रसँग लिंक गर्ने भनिएको छ। यसले सबै मानिसका आर्थिक र सम्पत्ति खरिद तथा कारोबारलगायतलाई एउटै डकुमेन्टमा ल्याउने काम पारदर्शिताका लागि राम्रो हो। तर, यससँगै थप ५७ वटा काम गर्नुपर्थ्यो। नियन्त्रण गर्ने हिसाबले यो ठीक होला, तर जनतालाई सुविधा दिने हिसाबले पहिला घोषणा गर्नुपर्थ्यो। त्यो भनेको हामी कर तिर्नका लागि कर्यालय जानु नपर्ने, सफ्टवेयरबाट कार्ड स्वाइप गरेर कर तिर्ने नीति बनाउँछौं भन्नुपर्थ्यो। अहिले अनुचित लाभ लिने, घुस खाने प्रवृत्ति निरूपण गर्छौं, घटाउँछौं भन्नुपर्थ्यो। मालपोत र नापीको कारोबार, सवारी लाइसेन्स, पासपोर्ट, नागरिकतालगायतका प्रत्यक्ष जनसम्पर्क हुने कामहरूलाई अनलाइनमार्फत सहजीकरण गर्ने भनेको भए यसबाट भ्रष्टाचार नहुने भनेर जनताको विश्वास बढ्थ्यो। सुशासन प्रत्याभूत हुन्थ्यो। साथै, अपराध नियन्त्रण गर्न सहरी क्षेत्रमा क्यामरा राख्नेलगायतको सुरक्षा प्रबन्ध गर्ने व्यवस्था ल्याउनुपर्थ्यो। यस्तो आएन। (पाण्डे पूर्वअर्थमन्त्री हुन्।)"
अन्तर्राष्ट्रिय तेक्वान्दो प्रतियोगितामा मधेस प्रदेश प्रथम,"वीरगन्ज : बाराको निजगढमा आयोजित प्रथम गढीमाई अन्तर्राष्ट्रिय तेक्वान्दो प्रतियोगितामा मधेस प्रदेश प्रथम भएको छ। मधेस प्रदेशको पर्यटन र तेक्वान्दो खेलको विकासमा टेवा पुर्याउने उद्देश्यले जेठ ४ देखि सुरु भई शनिबार सकिएको प्रतियोगितामा ६ स्वर्ण, ३ रजत र ५ कास्य पदक सहित मधेस प्रदेश प्रथम भएको हो। मधेस प्रदेशका लागि स्वर्ण पदक जित्नेहरूमा पुरुषतर्फ ४० केजी तौल समुहमा नदिम हुसेन, ४३ केजीमा सिद्धार्थ प्रजापति, ५४ किलोमा अफताब आलम, ६३ किलोमा प्रदिप तिवारी र निश्चज धामी तथा महिला तर्फ ४९ किलोमा मनिषा वाइबा रहेका छन्। प्रतियोगितामा ४ स्वर्ण, ३ रजत र २ कास्य पदक सहित कोशी प्रदेश दोश्रो भएको छ। कोशी प्रदेशका लागि स्वर्ण पदक जित्नेहरूमा पुरुष तर्फ ५१ किलोमा शिव खड्का, महिलातर्फ ५७ किलोमा प्रज्ञा परियार, ६३ किलोमा अन्जीला खड्का र खुशी गौतम रहेका छन्। प्रतियोगितामा लुम्बिनी प्रदेश ३ स्वर्ण, २ रजत र २ कास्य पदकसहित तेश्रो भएको छ। लुम्बिनीका लागि पुरुषतर्फ ४८ केजीमा जस्मीन चौधरी, ५८ केजीमा नवराज बस्नेत र महिला ४६ केजीमा रूपा बुढाथोकीले स्वर्ण पदक जितेका हुन्। यस्तै प्रतियोगितामा बंगलादेशले दुई स्वर्ण र दुई रजत पदक जितेर चौथो स्थान हासिल गरेको छ। नेपाल तेक्वान्दो संघ मधेस प्रदेशले आयोजना गरेको तीन दिने प्रतियोगितामा नेपालका ७ वटै प्रदेश सहित भारत र बंगलादेशका खेलाडीहरूले भाग लिएका थिए। प्रतियोगिताको मुख्य निर्णायकमा राष्ट्रिय खेलकुद परिषद (राखेप)का तालिम तथा प्रशिक्षण विभागका उपनिर्देशक टार्जन सुब्बा तथा निर्णायकहरूमा अन्तर्राष्ट्रिय निर्णायक रवीन्द्र मल्ल, नारायण बुढाथोकी, कुमार लामा घिसिङ, बब्लु शिवाकोटी, नविना बुढाथोकी मगर लगायत थिए।"
दुई वर्षभित्र कीर्तिपुर र मूलपानी रंगशाला स्तरोन्नति,"काठमाडौं : सरकारले कीर्तिपुरको त्रिभुवन विश्वविद्यालय क्रिकेट रंगशाला र मूलपानी रंगशालाको स्तरोन्नति गरी दुई वर्षभित्र अन्तर्राष्ट्रिय प्रतियोगिता सञ्चालन गर्ने घोषणा गरेको छ। आर्थिक वर्ष २०८००८१ को नीति तथा कार्यक्रम प्रस्तुत गर्दै राष्ट्रपति रामचन्द्र पौडेलले दुवै क्रिकेट मैदानको स्तरोन्नति गरी दुई वर्षभित्र अन्तर्राष्ट्रिय प्रतियोगिता सञ्चालन गर्ने घोषणा गरेका हुन्। आगामी दुई वर्षभित्र काठमाडौंको कीर्तिपुर र मूलपानी क्रिकेट रंगशालाको स्तरोन्नति सम्पन्न गरी अन्तर्राष्ट्रिय स्तरको प्रतियोगिता सञ्चालन हुने व्यवस्था गरिनेछ, शुक्रबार संघीय संसद्को संयुक्त बैठकमा नीति तथा कार्यक्रम प्रस्तुत गर्दै राष्ट्रपति पौडेलले भने, चितवनको भरतपुर, कैलालीको फाप्ला, बैतडीको दशरथ चन्द र मोरङको विराटनगर क्रिकेट रंगशालाको पूर्वाधार निर्माण काम अघि बढाइनेछ। यसैगरी खेलकुद पूर्वाधारहरूको दिगो व्यवस्थापनका लागि स्थानीय तथा प्रदेश सरकारको सहभागिता बढाउँदै लैजाने र खेलकुद पर्यटनको विकास र विस्तार हुने किसिमका खेलकुद पूर्वाधारहरू सार्वजनिकनिजी साझेदारीमा निर्माण गर्न प्रोत्साहन गरिने सरकारको नीति तथा कार्यक्रममा उल्लेख गरिएको छ। खेलकुदलाई राष्ट्रको पहिचान, गौरव र प्रतिष्ठा बढाउने माध्यमका रूपमा विकास गर्दै राष्ट्रिय तथा अन्तर्राष्ट्रिय स्तरका खेलकुद प्रतियोगिता आयोजना गर्न जोड दिइने र अन्तर्राष्ट्रिय स्तरका खेलकुद प्रतियोगितामा पदक हासिल गर्ने खेलाडीलाई प्रोत्साहन एवं पुरस्कृत गरिने राष्ट्रपति पौडेलले नीति तथा कार्यक्रममा उल्लेख गरेका छन्। यसैगरी हरेक विद्यालयमा खेल शिक्षकको व्यवस्था, वार्षिक खेलकुद क्यालेन्डर निर्माण र अन्तरपालिका तथा प्रदेशस्तरीय प्रतियोगिताको आयोजना गरिने कार्यक्रममा उल्लेख छ। यस्तै एक वडा एक खेल मैदान, एक पालिका एक कभर्डहलको निर्माण गरिने कार्यक्रममा उल्लेख छ।"
विराटबर्जु म्याराथनको उपाधि सेनाका रावतलाई,"विराटनगर : नेपाली सेनाका खेलाडी नरेन्द्रसिंह रावतले शनिबार सम्पन्न विराटबर्जु हाफ म्याराथन दौडको उपाधि जितेका छन्। निर्धारित २३ किलोमिटरको दूरी १ घण्टा १७ मिनेट २८ सेकेन्डमा पार गर्दै रावतले उपाधि रक्षा गरेका हुन्। उपाधिमाथि कब्जा जमाएका उनले १ लाख रुपैयाँ पुरस्कार प्राप्त गरेका छन्। हाफ म्याराथनमा सुशीलकुमार शाही द्वितीय र मोहनदेव जोशी तृतीय भएका छन्। शाही र जोशी दुवै जना नेपाली सेनाका खेलाडी हुन्। तर, जोशीले भने आफ्नो गृहजिल्ला बैतडीबाट प्रतियोगितामा सहभागिता जनाएका थिए। निर्धारित दूरी शाहीले १ घण्टा १८ मिनेट र जोशीले १ घण्टा १८ मिनेट ३३ सेकेन्डमा पार गरेको प्रतियोगिता आयोजक समितिका सदस्य किरण गिरीले जानकारी दिए। उनका अनुसार शाहीले ७५ हजार र जोशीले ५० हजार रुपैयाँ पुरस्कार प्राप्त गरेका छन्। प्रतियोगितामा सेनाकै होमलाल श्रेष्ठ चौथो र श्रीकाश राई पाँचौं तथा सशस्त्र प्रहरी बलका किरणसिंह बोगटीले छैठौं स्थान हासिल गरेका छन्। श्रेष्ठले १ घण्टा १९ मिनेट ३९ सेकेन्ड, राईले १ घण्टा ३९ मिनेट ५१ सेकेन्ड र बोगटीले १ घण्टा २० मिनेट ५ सेकेन्टमा निर्धारित दूरी पार गरेका थिए। उनीहरूलाई सान्त्वना पुरस्कारवापत जनही १५ हजार रुपैयाँ प्रदान गरिएको गिरीले बताए। विराटनगर महानगरपालिका१८ भेडियारीस्थित ऐतिहासिक विराट राजाको दरबारदेखि सुनसरीको पर्यटकीयस्थल बर्जु तालसम्म दौडको आयोजना गरिएको थियो। खेलका माध्यमबाट पर्यटन प्रवर्द्धन गर्ने उदेश्यले कोसी प्रदेशको वन, पर्यटन तथा वातावरण मन्त्रालयले खेलकुद पर्यटन प्रवर्द्धन, विराटबर्जु हाफ म्याराथन नारा दिएर प्रतियोगिताको आयोजना गरेको हो। प्रतियोगितामा ५४ जना पुरुष खेलाडीको सहभागिता रहेको थियो। विराट राजाको दरबार सङ्ग्रहालय भेडियारीबाट सुरु भएको हाफ म्याराथन दौड विराटनगर भन्सार कार्यालय, कोसी लोकमार्ग, रोडशेष चोक, बसपार्क, जनआन्दोलन चोक, भट्टी चोक, केशलिया रोड, भीमपुर चोक, रामगञ्ज रोड, गोपी चोक, शुक्रबारे, चिमडी हुँदै बर्जु तालको उत्तर गेटमा पुगेर समापन भएको थियो। त्यस्तै, महिलातर्फको ५ किलोमिटर दौडमा नेपाल प्रहरीकी रेखा विष्ट प्रथम भएकी छन्। निर्धारित दूरी १९ मिनेट ४ सेकेन्डमा पूरा गरेकी उनले २५ हजार रुपैयाँ पुरस्कार प्राप्त गरिन्। प्रतियोगितामा द्वितीय भएकी सशस्त्र प्रहरी बलकी सीमा थारु चौधरीले २० हजार तथा तृतीय भएकी नेपाल प्रहरीकी बिर्सना कुमालले १५ हजार रुपैयाँ पुरस्कार प्राप्त गरेका छन्। निर्धारित दूरी चौधरीले १९ मिनेट ११ सेकेन्ड र कुमालले १९ मिनेट ३५ सेकेन्डमा पार गरेका थिए। दौडमा विराटनगरकी अंशु मण्डल सान्त्वना भइन्। निर्धारित दूरी २० मिनेट १६ सेकेन्डमा पार गरेकी उनले पुरस्कार स्वरूप १० हजार रुपैयाँ पाइन्। महिलातर्फको दौडमा १९ जनाको सहभागिता रहेको थियो। प्रतियोगितामा १० र ११ वर्षका जुही राई र जुनी राईले पनि सहभागिता जनाएका थिए। भोजपुरका उनीहरू एकैपरिवारका दिदीबहिनी हुन्। दुवै जनाले प्रोत्साहनवापत ५५ हजार रुपैयाँ पुरस्कार पनि पाएका छन्। प्रतियोगिताका विजेता खेलाडीलाई कोसी प्रदेशका वन, पर्यटन तथा वातावरण मन्त्री जीवन आचार्यले पुरस्कार वितरण गरे। मन्त्री आचार्य प्रतियोगिता समापनपछि आयोजित पुरस्कार वितरण कार्यक्रमका प्रमुख अतिथी थिए। पुरस्कार वितरण समारोहलाई सम्बोधन गर्दै उनले खेलका माध्यमबाट पर्यटन प्रवर्द्धन गर्ने उदेश्यले प्रदेश सरकारले पहिलोपटक हाफ म्याराथनको आयोजना गरेको जानकारी दिए। यस क्षेत्रमा स्वदेशी तथा विदेशी पर्यटकको आवागमन वृद्वि गर्न आवश्यक पूर्वाधार निर्माण गरिने प्रतिवद्धता आचार्यले जनाएका छन्। विराट राजाको दरवार एवं बर्जु तालमा थप लगानी गर्नका लागि संघीय सरकारबाट समेत सहयोग प्राप्त हुने अपेक्षा गरिएको छ, उनले भने, पर्यटनका माध्यमबाट विदेशी मुद्रा आर्जन गर्न भारतीयका साथै अन्य विदेशी पर्यटकलाई आकर्षित गर्ने योजना सरकारले ल्याउने छ। पुरस्कार वितरण समारोहमा कोसी प्रदेशका प्रदेशसभा सदस्यहरू अमृत अर्याल, रामदेव यादव, मन्त्रालयका सचिव डा सञ्जीवकुमार राई, बर्जु गाउँपालिकाका अध्यक्ष जीवछकुमार रायलगायत सहभागी थिए। उनीहरूले मुलुकको समृद्विका लागि विराट राजाको दरबार क्षेत्र र बर्जु ताललगायतका पर्यटकीय क्षेत्रको विकास आवश्यक रहेको धारणा राखे।"
इङ्लिस प्रिमियर लिगः घरमै हार्यो टोटनहम,लन्डन : ब्रायन बेउमोको दुई गोलप्रेरित ब्रेन्टफोर्डले इङ्लिस प्रिमियर लिगमा शनिबार टोटनहमलाई १३ गोलको नतिजामा पराजित गरेको छ। टोटनहमको मैदानमा भएको खेलको आठौं मिनेटमा ह्यारी केनले गोल गर्दै घरेलु टिमलाई अग्रता दिलाएका थिए। पहिलो हाफमा १० ले पछि परेको ब्रेन्टफोर्डले दोस्रो हाफमा उत्कृष्ट पुनरागमन गर्यो। बेउमोले ५०औं मिनेटमा बराबरी गोल फर्काएका थिए। त्यसको १२ मिनेट नबित्दै बेउमोले व्यक्तिगत दोस्रो गोल गर्दै भ्रमणकारी ब्रेन्टफोर्डलाई १२ को अग्रता दिलाएका थिए। निर्धारित ९० मिनेटको खेल सकिन दुई मिनेट बाँकी रहँदा योएन विसाले गोल गर्दै ब्रेन्टफोडका लागि १३ को जित सुनिश्चित गरे। जितसँगै ३७ खेलबाट ५६ अंक जोडेको ब्रेन्टफोर्ड नवौं स्थानमा उक्लिएको छ। समान खेलबाट ५७ अंक जोडेको टोटनहम आठौं स्थानमा छ।
सातदोबाटोसँग हार्यो थ्री स्टार,काठमाडौं : विलियम ओपोकुको दुई गोलप्रेरित सातदोबाटो युथ क्लबले सहिद स्मारक ए डिभिजन लिगमा शनिबार थ्री स्टार क्लबलाई ०२ गोलको नतिजामा पराजित गरेको छ। त्रिपुरेश्वरस्थित दशरथ रंगशालामा भएको खेलको २४औं मिनेटमा गोल गर्दै ओपोकुले सातदोबाटोलाई अग्रता दिलाएका थिए। पहिलो हाफमा १० ले पछि परेको थ्री स्टारले दोस्रो हाफको सुरुआतमै पुनः गोल खायो। ओपोकुले नै ४७औं मिनेटमा फ्रिकिकमार्फत सोझै गोल गर्दै सातदोबाटोको अग्रता दोब्बर पारे। जितसँगै १९ खेलबाट २९ अंक जोडेको सातदोबाटो लिग तालिकाको चौथो स्थानमा उक्लिएको छ। समान खेलबाट २६ अंक जोडेको थ्री स्टार पाँचौं स्थानमा झरेको छ। शीर्ष स्थानको चर्च ब्वाइज युनाइटेडको १९ चरण सकिँदा ३६ अंक छ। दोस्रो स्थानको जावलाखेल युथ क्लबको ३२ र तेस्रो स्थानको मछिन्द्रको ३१ अंक छ। रेलिगेसन जोनमा रहेका फ्रेन्ड्स क्लब र एफसी खुमलटारको क्रमशः २१ र १८ अंक छ।
"नीति प्रगतिशील, पारा पुरानै","नीति तथा कार्यक्रममा २० प्रतिशतसम्म महँगो भए पनि स्वदेशी वस्तु नै प्रयोग गर्नुपर्ने घोषणा गरिएको हो। काठमाडौं : सरकारले पुरानै शैलीमा अर्थतन्त्र सुधारको उद्धोष गर्दै आगामी आर्थिक वर्षको नीति तथा कार्यक्रम सार्वजनिक गरेको छ। राष्ट्रपति रामचन्द्र पौडेलले सार्वजनिक गरेको नीति तथा कार्यक्रममा सरकारले संविधान र संघीयताको प्रभावकारी कार्यान्वयनमार्फत आर्थिक समृद्धि हासिल गर्ने उल्लेख छ। अर्थतन्त्रको संरचनात्मक सुधार, सार्वजनिक खर्चमा मितव्ययिता, पुँजीगत खर्च वृद्धि, गुणस्तरीय पूर्वाधार निर्माण, शासकीय व्यवस्था र सेवा प्रवाहमा सुधार, भ्रष्टाचार नियन्त्रण, उत्पादन र रोजगारी वृद्धि, हरित अर्थतन्त्रको विकास, पर्यावरणीय सन्तुलन, आर्थिकसामाजिक विभेदको अन्त्य, गरिबी निवारण सरकारको प्रमुख नीतिगत प्राथमिकता रहने नीति तथा कार्यक्रममा उल्लेख छ। संविधान कार्यान्वयनको सात वर्षमा आर्थिकसामाजिक रूपान्तरणमा तीव्रता आउनुका साथै विकास निर्माणले गति लिन थालेको भए पनि कोभिड१९, डेंगीलगायतका विभिन्न प्राकृतिक तथा मानवीय प्रकोपले नेपाली अर्थतन्त्रमा अनपेक्षित दबाब पैदा भएको सरकारको ठहर छ। र, यसो हुँदा समष्टिगत आर्थिक स्थायित्व र वित्त व्यवस्थापनमा पनि चुनौती सिर्जना भएको बताइएको छ। रूसयुक्रेन युद्धलगायत विभिन्न अन्तर्राष्ट्रिय घटनाले नेपाली अर्थतन्त्रको बाह्य क्षेत्रमा चाप सिर्जना हुनुका साथै आपूर्ति शृंखलासमेत प्रभावित हुन पुग्यो,नीति तथा कार्यक्रममा भनिएको छ, यस पृष्ठभूमिमा अर्थतन्त्रको बाह्य क्षेत्र र औद्योगिक वातावरणमा सुधार गर्दै लगानी र उत्पादन वृद्धि गरी अर्थतन्त्रको सुदृढीकरणमा सम्पूर्ण प्रयास केन्द्रित गर्नुपर्ने भएको छ। नीति तथा कार्यक्रममा अर्थतन्त्रको विद्यमान समस्या समाधान गर्न सरकार प्रतिबद्ध रहेको उल्लेख भए पनि समस्या सम्बोधन गर्न कस्तो कार्यक्रम ल्याउने भन्ने किटान गरिएको छैन। यस्ता समस्यालाई समाधानको सट्टा विस्तारै सम्बोधन गर्ने नीति तथा कार्यक्रमको उद्धोष छ। नीति तथा कार्यक्रममा भनिएको छ, अर्थतन्त्रको समग्र मागमा आएको ह्रास, तरलताको संकुचन, उच्च ब्याजदर, मूल्यवृद्धि, न्यून पुँजीगत खर्च, घट्दो राजस्व परिचालन तथा बाह्य क्षेत्र सन्तुलनमा परेको चापलाई सम्बोधन गरिनेछ। समस्यालाई समाधान गर्नुपर्ने बेला सम्बोधन गर्ने उद्धोष गरेको नीति तथा कार्यक्रमको केन्द्रबिन्दुमा आर्थिक विकास र स्थायित्व छ। जसका लागि वित्तीय, मौद्रिक तथा अन्य विषय क्षेत्रगत नीति तथा कार्यक्रमहरूको सामञ्जस्यपूर्ण तरिकाले कार्यान्वयन गरिने भएको छ। सरकारको नीति तथा कार्यक्रमले तीन तहका सरकारबीच कार्यात्मक अन्तरसम्बन्ध सुदृढ गरी काममा रहेको दोहोरोपना अन्त्य गर्ने लक्ष्य लिएको छ। राष्ट्रपति पौडेलले राष्ट्रिय प्रतिबद्धता पूरा गर्ने कार्यक्रममा तीनै तहका सरकारको अपनत्व कायम गरिने बताए। यसैगरी निजी क्षेत्र अर्थतन्त्रको विकासमा मुख्य साझेदार हुने उनको भनाइ छ। सरकार र निजी क्षेत्रको बलियो साझेदारीबाट उत्पादन तथा उत्पादकत्व अभिवृद्धि र रोजगारी सिर्जनामार्फत मुलुकलाई आर्थिक रूपमा सबल बनाउने उद्धोषण नीति तथा कार्यक्रममार्फत गरिएको छ। सरकारले राजस्व प्रशासनलाई थप सुदृढ र चुस्त बनाउने नारालाई यसपालिको नीति तथा कार्यक्रममा पनि सामेल गरेको छ। यस कामका लागि विद्यमान कर प्रणालीमा पुनरावलोकन र राजस्वको दायरा विस्तार गरिने भएको छ। सबै प्रकारका आर्थिक क्रियाकलापलाई औपचारिक प्रणालीमा आबद्ध गर्दा यो उपलब्धि हासिल हुने सरकारको तर्क छ। यस्तै, राजस्व चुहावट, न्यून बिजकीकरण, हुन्डी, अवैध कारोबारमा लगानी तथा राष्ट्रिय पुँजी पलायनलाई कडाइका साथ नियन्त्रण गर्ने योजना सरकारले अघि सारेको छ। यता वित्तीय क्षेत्रलाई सम्बोधन गर्न सरकारले प्रदेश तथा स्थानीय तहमा निष्क्रिय रकम रहने र त्यसबाट बजारमा तरलता संकुचन हुने अवस्था आउन नदिने व्यवस्था गर्ने अठोट गरेको छ। दिगो र हरित अर्थतन्त्रको आधार तयार गरी वित्तीय स्थायित्व कायम गर्ने राष्ट्रपति पौडेलले बैंक तथा वित्तीय संस्थाका बचतकर्ताको हित संरक्षण गरिने, वित्तीय क्षेत्रको लगानीलाई उत्पादनशील क्षेत्रमा केन्द्रित गरिने बताए। नीति तथा कार्यक्रममा प्राथमिकता प्राप्त क्षेत्र र विपन्न वर्गमा प्रवाह हुँदै आएको कर्जालाई थप उत्पादनमूलक बनाइने तथा लघुवित्तलाई व्यवस्थित गर्न प्रभावकारी नियमन र सुपरिवेक्षणको व्यवस्था गरिने पनि उल्लेख छ। सरकारले राष्ट्रिय सहकारी नीतिमा परिमार्जन गर्ने भएको छ। सहकारी संघसंस्थाको अनुगमन र नियमन, संस्थागत सुशासन, प्राप्ति तथा एकीकरण र बचत तथा लगानीको सदुपयोग र सुरक्षा गर्न आवश्यक व्यवस्था मिलाउने पनि भएको छ। नीति तथा कार्यक्रममार्फत सरकारले पुँजी बजारलाई नयाँ आशा दिएको छ। सेयर बजारको विकास र विस्तारको लागि संरचनागत सुधार गर्ने, पुँजी बजारमा गैरआवासीय नेपालीहरूलाई लगानी खुला गर्ने, वैदेशिक रोजगारीमा जाने युवाहरूलाई सरकारी ऋणपत्रका साथै निजी क्षेत्रका आयोजनाको प्राथमिक सेयरमा लगानी गर्न प्रेरित गर्ने राष्ट्रपति पौडेलको उद्धोष छ। पुँजीबजारमा विदेशी लगानीकर्तालाई प्रवेश गराउने विषय अघिल्लो वर्षदेखिकै योजना हो। यस्तै देशभर बिमाको पहुँच विस्तार गर्ने नीतिले निरन्तरता पाएको छ। सरकारले अल्पविकसित मुलुकबाट स्तरोन्नति भएपछि प्राप्त हुने अवसरको उपयोग र चुनौतीको सम्बोधन गर्न रणनीतिक योजना तर्जुमा गरी कार्यान्वयनमा ल्याउने पनि भएको छ। यता अन्तर्राष्ट्रिय विकास सहायताहरू राष्ट्रिय गौरवका, रणनीतिक, रूपान्तरणकारी र उच्च प्रतिफलयुक्त आयोजनाहरूको सञ्चालनमा परिचालित हुने भएका छन्। सार्वजनिक ऋणको अधिकतम प्रतिफल प्राप्त हुने गरी उपयोग गर्न ऋणको आयोजनागत विनियोजन गरिने भएको छ। वैदेशिक लगानी आकर्षणका लागि सरकारले ग्रिन बोन्ड, पूर्वाधार बोन्ड एवं अन्तर्राष्ट्रिय समुदायबाट प्राप्त हुने सहुलियतपूर्ण ऋण परिचालन गर्ने भएको छ। संघीय संसद्का दुवै सदनको संयुक्त बैठकमा शुक्रबार नीति तथा कार्यक्रम सार्वजनिक गर्दै राष्ट्रपति रामचन्द्र पौडेल। तस्बिर : अशोक दुलाल सरकारले असान्दर्भिक, कार्यमा दोहोरोपन भएका र उद्देश्यअनुसार सञ्चालन हुन नसकेका सरकारी कार्यालय, सार्वजनिक संस्था, विकास समिति तथा कोषहरूलाई एकआपसमा गाभ्ने वा खारेज गर्ने भएको छ। यस्तै बन्द तथा रुग्ण सार्वजनिक संस्थानलाई पुनर्संरचना, पुनरुत्थान गरिने भएको छ। यसैगरी, सामाजिक र आर्थिक रूपान्तरणको दीर्घकालीन सोचसहितको समतामूलक एवं समाजवादउन्मुख अर्थतन्त्र निर्माण गर्ने ढाँचामा १६औं आवधिक योजना तर्जुमा गर्ने उद्धोष राष्ट्रपति पौडेलले नीति तथा कार्यक्रममार्फत गरेका छन्। तर, धेरैजसो पुरानै कार्यक्रमको निरन्तरता सार्वजनिक खर्चको विनियोजन दक्षता तथा कार्यान्वयन क्षमतामा सुधार गरिने विषय सरकारले नीति तथा कार्यक्रममा निरन्तरता दिएको छ। यस्तै, तीनै तहको सरकारको बजेट निर्माणदेखि कार्यान्वयन प्रक्रियासम्मको पुनरावलोकन गरी पुँजीगत खर्च वृद्धि गरिने विषय पनि यस वर्षको नीति तथा कार्यक्रममा निरन्तरता दिइएको छ। सरकारी खर्चमा मितव्ययिता कायम गरिने, विनियोजन जवाफदेहितालाई कडाइका साथ लागू गरिने, आर्थिक प्रशासनलाई थप पारदर्शी, नतिजामुखी र सूचना प्रविधिमा आधारित बनाइनेजस्ता थुप्रै पुराना सैद्धान्तिक विषय आगामी आवको नीति तथा कार्यक्रममा परेका छन्। सार्वजनिक खरिद अनुगमन कार्यालयमार्फत सरकारी खरिद प्रक्रिया थप पारदर्शी एवं व्यवस्थित बनाइने कार्यक्रमले यस वर्ष पनि निरन्तरता पाए पनि विद्युतीय खरिद प्रणालीलाई क्रमशः अनिवार्य बनाउँदै लगिने विषय भने नयाँ छ। यस्तै वित्तीय संघीयताको प्रभावकारी कार्यान्वयन गरिने विषय पनि पुनः समेटिएका छन्। युवासँग सरकार, हुने छैनन् बेरोजगार सरकारले नीति तथा कार्यक्रममार्फत आगामी दुई वर्षमा पाँच लाख रोजगारी सिर्जना गर्ने लक्ष्य लिएको छ। नीति तथा कार्यक्रममा युवासँग सरकार, हुने छैनन् बेरोजगार को नारा पनि समेटेको छ। निजी क्षेत्रको सहकार्यमा राष्ट्रिय सीप विकास र रोजगार कार्यक्रममार्फत सरकारले पाँच लाख रोजगारीको लक्ष्य हासिल गर्ने भएको हो। स्वचालित ज्याला प्रणाली लागू गरिने सरकारले स्वचालित ज्याला प्रणाली लागू गर्ने नीति लिएको छ। सरकारी र निजी प्रतिष्ठानमा अनिवार्य श्रम अडिट गर्नुपर्ने व्यवस्था पनि गरिने भएको छ। राष्ट्रिय परिचयपत्र लिन थप कसिलो बनाइने सरकारले राष्ट्रिय परिचयपत्र लिन थप कसिलो व्यवस्था बनाउने घोषणा गरेको छ। नीति तथा कार्यक्रममा बैंक खाता खोल्न, सवारी लाइसेन्स लिन, लालपुर्जा जारी गर्दा र स्थायी लेखा नम्बर लिँदा अनिवार्य रूपमा राष्ट्रिय परिचयपत्र नम्बर चाहिने व्यवस्था हुने भएको हो। यो कार्य आगामी तीन वर्षभित्र लागू हुनेछ। नवप्रवर्तन आविष्कार कोष स्थापना गरिने सरकारले नवप्रवर्तन, अनुसन्धान, आविष्कार र विज्ञान शिक्षाको विस्तारलाई प्रोत्साहन गर्न नवप्रवर्तन आविष्कार कोष स्थापना गर्ने घोषणा गरेको छ। संसद्को यसै अधिवेशनमा नवप्रवर्तन, अनुसन्धान र आविष्कारसम्बन्धी कोष सञ्चालन गरिने विषय पेस गरिने नीति तथा कार्यक्रममा उल्लेख छ। यससँगै वैशाख १८ गते सरकार र राष्ट्रिय आविष्कार केन्द्रका संस्थापक महावीर पुनबीच भएको सातबुँदे सहमतिको पहिलो बुँदा कार्यान्वयन हुने भएको हो। एकीकृत राष्ट्रिय गुरुयोजना तयार गर्ने सडक, रेल, जलमार्ग र हवाई क्षेत्र समट्ने गरी एकीकृत राष्ट्रिय गुरुयोजना तयार गरिने भएको छ। नीति तथा कार्यक्रममा सरकारले संघ र प्रदेशबीच कार्य क्षेत्र स्पष्ट हुने गरी यातायात नीति बनाउने घोषणा पनि गरेको छ। व्यापारिक तथा रणनीतिक सडकहरूलाई स्तरोन्नति गर्ने र हुम्लालाई राष्ट्रिय सडक सञ्जालमा जोड्नेलगायतका घोषणा पनि नीति तथा कार्यक्रमले गरेको छ। पूर्वपश्चिम राजमार्गको विस्तारलाई निरन्तरता दिने र निर्माणाधीन राष्ट्रिय राजमार्गहरू पाँच वर्षभित्र सम्पन्न गर्ने घोषणा पनि गरिएको छ। खेर जाने बिजुली सहुलियत दरमा उद्योगलाई सरकारले स्पिल (खेर जाने) बिजुली सस्तो दरमा उद्योगहरूलाई दिने घोषणा गरेको छ। सरकारको नीति तथा कार्यक्रम प्रस्तुत गर्दै राष्ट्रपति रामचन्द्र पौडेलले यस्तो घोषणा गरेका हुन्। आन्तरिक खपत र निर्यातबाट बचेको बिजुली सहुलियत दरमा उद्योगहरूलाई उपलब्ध गराइनेछ, नीति तथा कार्यक्रममा भनिएको छ, यस्तो बिजुलीले उद्योगहरूलाई प्रतिस्पर्धी क्षमतामा उत्पादन गर्न मद्दत पुग्नेछ। सरकारले काठमाडौं उपत्यकासहितका नदी किनारका भूमिहीनलाई स्थानान्तरण गर्ने घोषणा गरेको छ। सर्वसाधारणलाई वर्षामा मासिक ५० युनिट र हिउँदमा ३० युनिटसम्म खपत गर्नेलाई निःशुल्क बिजुली दिने घोषणा गरिएको छ। विद्युत् खपत बढाउने सरकारले यस्तो योजना ल्याएको हो। नीति तथा कार्यक्रममा दुई वर्षभित्र सबै नागरिकको घरमा विद्युत् सेवा पुर्याउने घोषणा गरिएको छ। विपन्न नागरिकको घरमा निःशुल्क बिजुली मिटर जोड्ने घोषणा पनि भएको छ। खाना पकाउने ग्यासलाई विद्युत्बाट प्रतिस्थापन गर्ने, हाइड्रोजन इन्धनको उत्पादन सम्भाव्यताको अध्ययन गर्ने लगायतका घोषणा भएको छ। निजगढ विमानस्थल निर्माणको प्रक्रिया अगाडि बढाउने सरकारले बाराको निजगढ अन्तर्राष्ट्रिय विमानस्थल निर्माणको प्रक्रिया अगाडि बढाउने घोषणा गरेको छ। सर्वोच्च अदालतले रोक्न आदेश दिएको अवस्थामा सरकारले यस्तो घोषणा गरेको हो। राष्ट्रपति रामचन्द्र पौडेलले प्रादेशिक विमानस्थलको अध्ययन गरी निर्माण कार्य अगाडि बढाउनेसमेत बताए। हवाई सेवालाई सुरक्षित बनाउन सुरक्षा मापदण्ड कडाइका साथ लागू गरिने उनले बताए। उनले आन्तरिक तथा अन्तर्राष्ट्रिय विमानस्थलका टर्मिनल भवनको स्तरोन्नति गर्ने समेत बताए। निर्माण सम्पन्न भएका विमानस्थललाई पूर्ण क्षमतामा उपयोगमा ल्याउने उनको भनाइ छ। यस्तै नेपाल वायुसेवा निगमको पुनर्संरचना पनि हुने भएको छ। प्रतिलिपि अधिकार ऐन स्रष्टामैत्री बनाउने सरकारले प्रतिलिपि अधिकार ऐन, २०५९ लाई स्रष्टामैत्री हुने गरी परिमार्जन गर्ने भएको छ। समाज रूपान्तरणका लागि संघर्ष गर्ने व्यक्ति तथा घटनासँग सम्बन्धित फिल्म, वृत्तचित्र तथा स्वदेशी फिल्म निर्माणलाई प्रवद्र्धन गर्ने सरकारको नीति छ। काभ्रेको बनेपामा अत्याधुनिक इन्डोर स्टुडियोको निर्माणलाई तीव्रता दिने पनि नीति तथा कार्यक्रममा उल्लेख छ। सरकारले नेपाल टेलिभिजन र रेडियो नेपाललाई गाभेर एकीकृत प्रसारण सेवाको विस्तार गर्ने घोषणा गरेको छ। राष्ट्रपति पौडलेले आगामी आर्थिक वर्षभित्रै दुई संस्था गाभेर एकीकृत कारोबार गर्ने जानकारी दिए। त्यस्तै, सरकारी निकायबाट सञ्चालित प्रणालीमा अन्तर आबद्धता कायम गरेर सेवा प्रवाह गर्ने नीति सरकारले लिएको छ। स्वदेशी वस्तु किन्नुपर्ने सरकारले आगामी बजेटमार्फत स्वदेशी वस्तु उत्पादनको नीति लिने भएको छ। नीति तथा कार्यक्रममा २० प्रतिशतसम्म महँगो भए पनि स्वदेशी वस्तु नै प्रयोग गर्नुपर्ने घोषणा गरिएको हो। उद्योगमा निर्वाध विद्युत् प्रवाह गर्ने, स्वदेशी वस्तु प्रयोग गर्नका लागि मेक इन् नेपाल र मेड इन् नेपाललाई सहयोग गर्ने, तिलगंगा आँखा हस्पिटलबाट उत्पादित लेन्स विश्व बजारमा प्रवद्र्धन गरिनेलगायतका विषय नीति तथा कार्यक्रममा उल्लेख छ। नदी किनारका भूमिहीनलाई स्थानान्तरण गर्ने सरकारले काठमाडौं उपत्यकासहितका नदी किनारका भूमिहीनलाई स्थानान्तरण गर्ने घोषणा गरेको छ। नीति तथा कार्यक्रम प्रस्तुत गर्दै राष्ट्रपति रामचन्द्र पौडेलले वास्तविक भूमिहीन र विपन्नलाई स्थानान्तरण गरी नदी किनारका अतिक्रमित भूमिलाई खालि गराउने घोषणा गरेको छ। यस्तै मुलुकका ठूला सहरको फोहोरमैलाको दिगो व्यवस्थापनको लागि नीतिगत र संस्थागत व्यवस्था गर्ने घोषणा सरकारले आगामी आर्थिक वर्षको नीति तथा कार्यक्रममा गरेको छ। स्थानीय तहलाई फोहोरमैला व्यवस्थापन र बहुउदेशीय उपयोगलाई आवश्यक प्राविधिक सहयोग गर्ने घोषणा पनि सरकारले गरेको छ। सरकारी कार्यालयमा विद्युतीय सवारीमात्र आगामी आर्थिक वर्षदेखि सरकारी कार्यालयमा विद्युतीय सवारी खरिदको नीति लिने भएको छ। सहरमा विद्युतीय यातायात सञ्चालनको व्यवस्था गर्ने, ग्यास डिजेल तथा पेट्रोलबाट चल्ने सवारीलाई विद्युतीय सवारीमा रूपान्तरण गर्ने प्रविधिलाई सहुलियतसहित प्राथमिकता दिनेलगायतका विषय नीति तथा कार्यक्रमार्फत अघि सारिएका छन्। ठूला सहरमा मेट्रो अध्ययन, नदीमा जलमार्ग सरकारले ठूला सहरहरूमा मेट्रो र मोनो रेलको अध्ययन गर्ने पुनः घोषणा गरेको छ। प्रदेश तथा स्थानीय तहको समन्वयमा मेट्रो, मोनो र ट्राम निर्माण तथा सञ्जालको अध्ययन गरिने भएको छ। सरकारले कोसी, गण्डकी, कर्णाली, भेरीलगायत प्रमुख नदीमा जलमार्ग विकासको लागि आवश्यक योजना निर्माण गर्ने भएको छ। कृषि क्षेत्रको उत्पादन र उत्पादकत्व वृद्धि गरी आत्मनिर्भर बनाइने कृषि क्षेत्रको उत्पादन र उत्पादकत्व वृद्धि गरी आत्मनिर्भरता हासिल गरिने भएको छ। तीनै तहका सरकारबीचको समन्वयमा सामूहिक तथा करार खेतीलाई प्रोत्साहन गर्दै उत्पादित वस्तुको बजारीकरण गरिनेछ रैथाने बाली, बिउबिजन, नश्ल र कृषि तथा पशुपन्छीजन्य जैविक विविधता संरक्षणमा स्थानीय तह र समुदायलाई प्रोत्साहन गरिने भएको हो। खाद्यान्न भण्डारगृहको क्षमता अभिवृद्धि गरी न्यूनतम परिमाणको खाद्यान्न मौज्दात राख्ने व्यवस्था गरिने भनेको छ। दुर्गम तथा हिमाली क्षेत्रमा खाद्यान्न र आयोडिनयुक्त नुनको ढुवानीलाई थप व्यवस्थित बनाइने भएको हो। नयाँ हिमाल आरोहणका लागि खुल्ला गरिने नयाँ हिमाल आरोहणका लागि खुल्ला गरिने भएको छ। हिमाल आरोही तथा पदयात्री पर्यटकको सुरक्षा र आकस्मिक उद्धारको भरपर्दो व्यवस्था पनि गरिने भएको हो। साहसिक पर्यटनका नयाँ विधाहरूको प्रवद्र्धन गर्नुका साथै चलचित्र पर्यटनको विकास र विस्तार गरिने लक्ष्य लिइएको छ। १० वटा नयाँ सहरलाई पहिचानयुक्त सहरको रूपमा विकास मध्यपहाडी लोकमार्ग आसपासका १० वटा नयाँ सहरलाई पहिचानयुक्त सहरको रूपमा विकास गरिने भएको छ। प्रेस तथा अभिव्यक्ति स्वतन्त्रताको प्रवद्र्धन कानुनी र संरचनागत सुधार प्रेस तथा अभिव्यक्ति स्वतन्त्रताको प्रवद्र्धन एवं मर्यादित पत्रकारिताको विकासका निम्ति नीतिगत, कानुनी र संरचनागत सुधार गरिने भएको छ। सञ्चार उद्योगलाई ज्ञानमा आधारित सेवा उद्योगको रूपमा विकास गरिने लक्ष्य लिएको छ। प्रेस काउन्सिललाई सबै सञ्चारमाध्यमबाट प्रकाशन तथा प्रसारण हुने विषयवस्तुको नियमन गर्ने गरी नयाँ कानुनी व्यवस्थासहित मिडिया काउन्सिलमा रूपान्तरण गरी आमसञ्चारसम्बन्धी छाता कानुन निर्माण गरिने लक्ष्य सरकारको छ। जलवायु परिवर्तनका असर र प्रभावलाई सामना गर्न उत्थानशीलता वृद्धि जलवायु परिवर्तनका असर र प्रभावलाई सामना गर्न उत्थानशीलता वृद्धि गरिने भएको छ। जलवायु अनुकूलन तथा विपद् व्यवस्थापनका क्रियाकलापलाई एकीकृत गरी जोखिम न्यूनीकरण तथा रोकथाम गरिने नीति तथा कार्यक्रमा उल्लेख छ। बाढी पहिरोलगायतका जलवायुजन्य जोखिममा रहेका बस्ती तथा विस्थापित परिवारलाई सुरक्षित स्थानमा स्थानान्तरण गरिने, विपद् व्यवस्थापनमा सूचना प्रविधिको प्रयोगलाई बढाउँदै लगिने नीति तथा कार्यक्रममा उल्लेख छ। लैंगिक समानता र महिला सशक्तीकरणको नीतिलाई कार्यान्वयन सरकारले लैंगिक समानता र महिला सशक्तीकरणको नीतिलाई प्रभावकारी रूपमा कार्यान्वयन गरिने बताएको छ। नीति निर्माण तहमा महिलाको अर्थपूर्ण सहभागिता र प्रतिनिधित्वलाई सुनिश्चित गर्दै नेतृत्व विकासमा जोड दिइने नीति सरकारले अंगीकार गर्ने भएको हो। मालपोत नापीसम्बन्धी आधारभूत सेवा स्थानीय तहबाट नै पाइने मालपोत नापीसम्बन्धी आधारभूत सेवा स्थानीय तहबाट नै पाइने भएको छ। सरकारी, सार्वजनिक र सामुदायिक जग्गाको स्रेस्ताबमोजिम विद्युतीय लगत तयार गरिने भएको छ। भौगोलिक सूचना प्रणालीमा आधारित जैविक जग्गा मूल्यांकन पद्धतिको विकास गरी जग्गा खरिद बिक्रीमा हुने मूल्यलाई पारदर्शी र यथार्थपरक बनाइने भएको छ। लिजमा उपलब्ध गराइएका जग्गा उद्देश्यअनुरूप प्रयोग भए, नभएको कडाइका साथ अनुगमन गरिने भएको छ। सम्पत्ति शुद्धीकरण निवारणसम्बन्धी कानुन संशोधन सरकारले एसिया प्रशान्त समूह (एपीजी)ले दिने सुझावका आधारमा सम्पत्ति शुद्धीकरणसम्बन्धी कानुन संशोधन गर्ने भएको छ। विदेशमा बस्नेलाई मताधिकार सरकारले विदेशमा रहेका नेपाली नागरिकलाई आवधिक निर्वाचनमा मतदान गर्न पाउने व्यवस्था गर्ने भएको छ। आतंकवाद तथा संगठित अपराध मिटरब्याजी, हिंसा, साइबर अपराध, लागूऔषधको अवैध ओसारपसार कारोबारलगायत सबै प्रकारका अपराधजन्य गतिविधि नियन्त्रणमा आधुनिक प्रविधिको उपयोग गरी सुरक्षा निकायलाई सक्षम बनाइने भएको छ। आगामी पाँच वर्षमा काराबासमा कैदीको चाप नहुने गरी निर्माण भएका कारागारको सञ्चालन तथा नयाँ कारागार निर्माण हुनेछ। ९८ प्रकारका औषधि नेपालमै आधारभूत स्वास्थ्य सेवा प्रवाहका लागि आवश्यक ९८ प्रकारका औषधि स्वदेशमा नै उत्पादन गरिने व्यवस्था मिलाइने भएको छ। औषधि तथा स्वास्थ्यसम्बन्धी सामग्रीहरू स्वदेशमा नै उत्पादन गरेर आत्मनिर्भर हुन वित्तीय र अन्य सहुलियत उपलब्ध गराइने भएको हो। सिंहदरबार वैद्यखाना र जडीबुटी प्रशोधन केन्द्रको पुनर्संरचना गरी आयुर्वेदिक औषधिको उत्पादन र उपलब्धता वृद्धि गरिने भएको छ। नीति तथा कार्यक्रममा अर्थतन्त्रको विद्यमान समस्या समाधान गर्न सरकार प्रतिबद्ध रहेको उल्लेख भए पनि समस्या सम्बोधन गर्न कस्तो कार्यक्रम ल्याउने भन्ने किटान गरिएको छैन। समस्यालाई समाधान गर्नुपर्ने बेला सम्बोधन गर्ने उद्धोष गरेको नीति तथा कार्यक्रमको केन्द्रबिन्दुमा आर्थिक विकास र स्थायित्व छ। सबै प्रकारका आर्थिक क्रियाकलापलाई औपचारिक प्रणालीमा आबद्ध गर्दा यो उपलब्धि हासिल हुने सरकारको तर्क छ। यो पनि पढ्नुहोस कर पुनरावलोकन गर्ने सरकारको घोषणा बन्द रहेका हेटौंडा कपडासहित तीन उद्योग सञ्चालन गर्ने सरकारको घोषणा काठमाडौंतराई फास्ट ट्र्याक २०८३ भित्र सम्पन्न गर्ने सरकारको घोषणा २०८० को दशकलाई नेपाल भ्रमण दशक मनाउने सरकारको घोषणा निजगढ विमानस्थल निर्माण प्रक्रिया अगाडि बढाउने सरकारको घोषणा विद्युतीय गाडीलाई प्राथमिकता दिने सरकारको घोषणा एक वर्षभित्र सबै नेपालीलाई राष्ट्रिय परिचयपत्र वितरण गर्ने सरकारको घोषणा विदेशमा रहेका नेपाली नागरिकले निर्वाचनमा मतदान गर्न पाउने सरकारको घोषणा यस्तो छ सरकारको नीति तथा कार्यक्रम (पूर्ण पाठसहित) नीति तथा कार्यक्रमले मजबुत अर्थतन्त्र निर्माण हुने राष्ट्रपति पौडेलको विश्वास सरकारको नीति तथा कार्यक्रमबारे नेताहरूले के भने? डा बाबुराम भट्टराईको टिप्पणी : संरचनात्मक परिवर्तनका नीतिकार्यक्रम ल्याउनु पर्थ्यो नीति तथा कार्यक्रमबारे एमालेको प्रतिक्रिया : आर्थिक संकटबाट मुलुकलाई बाहिर निकाल्ने ठोस उपाए आएन सन्तुलित नीति तथा कार्यक्रम उत्साहजनक नीति तथा कार्यक्रम"
नीति तथा कार्यक्रमबारे एमालेको प्रतिक्रिया : आर्थिक संकटबाट मुलुकलाई बाहिर निकाल्ने ठोस उपाए आएन,"नेकपा एमालेका सचिव योगेश भट्टराईले नीति तथा कार्यक्रमको ज्यान भएको तर जीवन नभएको टिप्पणी गरे। काठमाडौं : नेकपा एमालेले सरकारले प्रस्तुत गरेको नीति तथा कार्यक्रम न नीति न कार्यक्रम भएको टिप्पणी गरेको छ। एमालेले नीति तथा कार्यक्रममा चरम आर्थिक संकटबाट मुलुकलाई बाहिर निकाल्ने ठोस उपाए नआएको प्रतिक्रिया दिएको छ। एमाले महासचिव शंकर पोखरेलले चरम आर्थिक संकट र मन्दीको अवस्थाबाट मुलुकलाई बाहिर निकाल्ने ठोस उपाय प्रस्तुत गरी पीडामा रहेका नागरिकलाई आस्वस्त पार्न नसकेको टिप्पणी गरे। उनले राजनीतिक अस्थिरता र सामाजिक अराजकताले सिर्जना गरेको बहुआयामिक चुनौतीलाई सम्बोधन गर्न नसकेको स्पष्ट पारे। महासचिव पोखरेलले धार्मिक अतिवाद र धर्मान्तरका कारणले नेपाली समाजमा भइरहेको साँस्कृतिक मुल्यको विघटनको असरलाई न्युनिकरण गर्ने उपाय नीति तथा कार्यक्रममा समावेश नभएको उल्लेख गरे। सामाजिक सञ्जालमार्फत उनले भने,मुल समस्याबाट विमुख भएको नीति तथा कार्यक्रमलाई सत्तापक्षकै माननीय सदस्यहरुको आफ्नो आलस्यका माध्यमबाट असहमति प्रकट गरेको जस्तो देखियो। जेठ १५ मा आउने आर्थिक वर्ष २०८०२०८१ बजेट यस्तो हुन नहुँने बताउँदै उनले बजेटका माध्यमबाट चुनौतीहरुलाई सम्बोधन गर्न आग्रह गरे। उनले विदेश पलायन भइरहेका युवाहरुमा आशा जगाउने काम गर्नुपर्नेमा जोड दिए। पोखरेलले लेखेका छन्, न नीति न कार्यक्रम !! स्वास्थ उपचार पछि आराम गरिरहनु भएका सम्माननीय राष्ट्रपतिको विवसता पट्यार लाग्दो भाषणमा प्रकट भो। नीति कार्यक्रमकोभन्दा संसदमा तीन कुराको विशेष चर्चा भयो,राष्ट्रपतिको सवारी, राष्ट्रपतिको स्वास्थ्य र राष्ट्रपतिज्यूको सम्बोधनको विवसता। नेकपा एमालेका सचिव योगेश भट्टराईले नीति तथा कार्यक्रमको ज्यान भएको तर जीवन नभएको टिप्पणी गरे। सञ्चारकर्मीसँग कुरा गर्दै सचिव भट्टराईले भने, यो नीति तथा कार्यक्रम ज्यान भएको जीवन नभएको, प्राण नभएको यसको कुनै सपना छैन, जोश छैन, जाँगर छैन। उनले नीति तथा कार्यक्रममा कुनै ठोस प्रस्ताव र कार्यक्रम नभएको विश्लेषण गरे। भए भरका सबै कुरा छन्, तर केही पनि छैन। भट्टराईले भने, यसले आज हामीले भोगिरहेका आर्थिक, सामाजिक र व्यवस्था माथिकै चुनौती छन्। त्यसलाई सम्बोधन गर्ने ठोस कार्ययोजना छैन।"
उत्साहजनक नीति तथा कार्यक्रम,"निजी क्षेत्रले न्यूनतम १५ हजार हाराहारीमा तलब दिन्छ, तर यो आजको अवस्थामा बाँच्नका लागि ज्यादै न्यून हो। यसले गर्दा स्वदेशमै रोजगारी गरेर टिक्न सक्ने अवस्थामा कोही छैनन्। खर्च कटौतीदेखि अर्थव्यवस्था सुदृढीकरण गर्नेसम्मका नीति अपनाएको दाबी गर्दै सरकारले शुक्रबार आर्थिक वर्ष २०८०८१ को नीति तथा कार्यक्रम सार्वजनिक गरेको छ। राष्ट्रपति रामचन्द्र पौडेलद्धारा संसद्मा प्रस्तुत नीति तथा कार्यक्रमले निजी क्षेत्रमा उत्साह थप्ने केही बुँदा पनि समेटेको छ। निजी क्षेत्रसँग सहकार्य गर्ने सरकारको नीतिलाई निजी क्षेत्रसँग सम्बन्धित संघसंस्थाले स्वागत गरेका छन्। यसै सन्दर्भमा सरकारको नीति तथा कार्यक्रम कस्तो लाग्यो भनेर अन्नपूर्णकर्मी ममता थापाले निजी क्षेत्रका केही प्रतिनिधिबाट लिएको प्रतिक्रिया। सहुलियत पाउनेमा निजी क्षेत्र आशावादी राजेन्द्र मल्ल अध्यक्ष, नेपाल चेम्बर अफ कमर्स समग्रमा नीति तथा कार्यक्रम स्वागतयोग्य छ। राष्ट्रपतिको सम्बोधनबाट विभिन्न क्षेत्रमा सहुलियत प्रदान गर्ने भनिएकाले यसमा निजी क्षेत्र आशावादी छ। तर, सरकारले ल्याएका नीति तथा कार्यक्रममा कार्यान्वयनको पाटो फितलो नहोस्। बोल्ने एउटा व्यवहार अर्को हुनु भएन। अहिले मुलुकको अर्थतन्त्र विषम परिस्थितिबाट गुज्रिरहेको छ। सरकारको आम्दानीले चालू खर्च नै धान्न नपुगेको अवस्था छ। यसलाई सम्बोधन भएसँगै उत्पादन बढाउन अर्थात् स्वदेशभित्रै भएका प्राकृतिक स्रोतसाधनको प्रवद्र्धन हुनुपर्यो। सरकारले अब बजेट ल्याउँदा वितरणमुखीभन्दा पनि उत्पादनमुखी हुनेगरी ल्याउनु पर्छ। आर्थिक स्थायित्व कायम गर्न जरुरी छ। निजी क्षेत्रलाई चारैतिरबाट कस्ने नीति ल्याएको छ। अहिलेको विषम परिस्थितिमा उद्योग व्यवसाय चलायमान र आम जनतालाई राहत हुनपर्छ। साथै, आर्थिक नीति र मौद्रिक नीति सँगसँगै लैजानु पर्छ। यसर्थ आर्थिक नीति पनि चुस्तदुरुस्त तरिकाले ल्याउनु पर्छ। मुलुकलाई सहज रूपमा ड्राइभ गर्ने वातावरण तय गर्न जरुरी छ। कार्यान्वयनमा चुनौती विष्णु अग्रवाल, अध्यक्ष, नेपाल उद्योग परिसंघ समग्रमा सरकारले सार्वजनिक गरेको नीति तथा कार्यक्रम निजी क्षेत्रका लागि उत्साहजनक देखिन्छ। तर, नीतिहरू आए पनि यसको कार्यविधि कहिलेसम्म हुन्छ, कार्यान्वयन कसरी हुन्छ ? यो हामीहरूका लागि सबैभन्दा चुनौतीपूर्ण छ। घोषणा भएका नीति तथा कार्यक्रमहरू बजेट आएपछि तुरुन्तै कार्यान्वयनमा जानुपर्छ। औद्योगिक क्षेत्रलाई प्रवद्र्धन गर्न खोजिएको छ। मेक इन् नेपालको लागि पनि विशेष प्रवद्र्धन गर्न खोजेको देखिन्छ। साथै, गिट्टी बालुवाको अध्ययन गरेर यसमा एक्सपोर्ट गर्ने भनिएको छ। उद्योगहरूलाई बिजुली सस्तो मूल्यमा दिने भनिएको छ। औद्योगिक क्षेत्रलाई निजीमा परिणत गर्ने भनिएको छ। यस्ता थुप्रै व्यवस्था भए पनि कार्यान्वयन हुन्छ या हुन्न भन्नेमा प्रश्न उठ्छ। सरकारले पुँजीगत खर्च बढाउन जोड दिने भनेको छ। अहिलेको अवस्थामा सबै क्षेत्रमा लगानीको आवश्यक छ। वैदेशिक लगानीलाई जोड दिने भनिए पनि कार्यान्वयनमा भर पर्छ। किनभने विगतमा पनि थुप्रै व्यवस्थाको कार्यान्वयन स्थिति कमजोर थियो। निजी क्षेत्रको मनोबल बढाउन जरुरी अञ्जन श्रेष्ठ, वरिष्ठ उपाध्यक्ष, नेपाल उद्योग वाणिज्य महासंघ अहिले बजार एकदमै सुनसान छ। खस्केको छ। बजारमा कुनै किसिमको माग छैन। उपभोक्ता नै नभएको जस्तो बजार भएको छ। यो हुनु भनेको जनताको क्रयशक्ति खस्केको हो। यसैले बजारमा माग सिर्जना गर्न आवश्यक छ। निजी क्षेत्रको उत्पादनदेखि, व्यापार घटेको छ। राष्ट्रिय तथ्यांक कार्यालयले सार्वजनिक गरेको तथ्यांकले पनि उद्योग, निर्माण र होलसेल खुद्रा व्यापार वृद्धि ऋणात्मक छ। यसर्थ अब पहिला निजी क्षेत्रको मनोबल बढाउन जरुरी छ। त्यसका लागि सरकारले बजारमा पुँजीगत लगानी गर्नुपर्छ। पुँजी परिचालन नहुँदा बजार चलायमान हुन सकेको छैन। यसलाई चलायमान गर्न नीति तथा कार्यक्रमले भनेको त छ। बजारमा पुँजीको अभाव हुने छैन भनेको छ। तर, यो आगामी बजेटमा कसरी आउँछ भन्ने हो। निजी क्षेत्रलाई प्रोत्साहन गर्ने भनिएको छ। स्वदेशी उत्पादनलाई पनि प्रोत्साहनमा जोड दिएको छ। तर, त्यसको मूर्तरूप बजेटमा कसरी आउँछ भन्ने हेर्न बाँकी छ। बजार चलायमान बनाएर अर्थतन्त्र उकास्न जरुरी छ। राजस्व १६ प्रतिशतले घट्दा सरकार पनि मारमा परेको छ। नीति तथा कार्यक्रममा निजी क्षेत्र आकर्षित हुने केही पक्ष छन्। जसमा चिया, अलैंची, अदुवा निर्यातका लागि प्रोत्साहन गर्ने, दुई खर्बजतिको ढुंगागिट्टी बालुवा खेर गइरहेको थियो, यसलाई पनि निर्यात गर्न प्रोत्साहन गर्ने भनिएको छ। वनको उचित प्रयोग गरेर आत्मनिर्भर बनाउने र आयात रोक्ने भनेको राम्रो कुरा हो। भूउपयोग नीति पनि राम्रो छ। रोजगारी र उचित ज्यालाजस्ता विषय समेटिएन सुरेन्द्र पाण्डे, पूर्वअर्थमन्त्री अहिलेका समस्याहरूलाई नीति तथा कार्यक्रमले समेटेको छैन। नेपाली जनताको आम्दानी स्तर कसरी बढाउने, नेपालमै मानिसहरूलाई कसरी रोक्ने, नेपालमै विकास सम्भव छ भन्ने विश्वास सिर्जना गरेर अगाडि जान अहिले कस्तो चुनौती छ भन्ने कुरालाई हल गर्न आवश्यक छ। आयातमा आधारित अर्थ व्यवस्थालाई विस्थापन गरेर नेपालको उत्पादनमा आधारित नेपाली कच्चा पदार्थको बिक्रीमा आधारित अर्थव्यवस्था कसरी सिर्जना गर्ने भन्ने प्रश्न छ। वैदेशिक र आन्तरिक ऋणको बढ्दो स्थिति छ। आन्तरिक ऋणको बढी ब्याजदरले क्रमशः प्रभाव पारिरहेको छ। विकराल रूपमा रहेको बेरोजगारी समस्यालाई कसरी निराकरण गर्ने भन्ने चुनौती छ। रोजगारी विस्तार गर्ने तर कसरी ? ज्यालादर विस्तार, वृद्धि नगर्ने हो भने कोही पनि स्वदेश नबस्ने अवस्था आएको छ। निजी क्षेत्रले न्यूनतम १५ हजार हाराहारीमा तलब दिन्छ, तर यो आजको अवस्थामा बाँच्नका लागि ज्यादै न्यून हो। यसले गर्दा स्वदेशमै रोजगारी गरेर टिक्न सक्ने अवस्थामा कोही छैनन्। यस्ता आधारभूत प्रश्न देशकै चोटिला समस्या हुन्। यसलाई समाधान गर्न योयो काम गर्छौं भनेर उधिन्ने काम भएको छैन। यस्ता समस्याको अल्पकालीन, मध्यकालीन र दीर्घकालीन समाधानका उपाय अपनाएर यति अवधिमा लक्ष्य पूरा गर्छौं भन्ने ढंगले नीति तथा कार्यक्रम आउनुपर्थ्यो। तत्कालकै अवस्थामा यसवर्ष राजस्वले नै चालू खर्च धानेन। करिब ४० अर्ब अपुग छ। त्यसैले अर्को वर्ष कसरी राजस्व वृद्धि गर्छौं र कसरी पुँजीगत खर्च बढाउने योजना पूरा गर्छौं, निर्माण क्षेत्रमा कसरी पुँजी सिर्जना गर्नेलगायतका समस्या समाधान हुन जरुरी छ। यससँगै १२ कक्षाको अध्ययनपछि बिदेसिने गरेकालाई नेपालमै रोक्न गुणस्तरीय शिक्षा र जनशक्तिलाई रोक्न स्वदेशमै अवसरको योजना कसरी ल्याउने भन्ने कुरा आजका मुख्य समस्या हुन्। सरकारले तीन वर्षभित्रमा सम्पूर्ण कारोबार राष्ट्रिय परिचयपत्रमार्फत गर्ने भनेको छ। यो सराहनीय छ। यसले बैंक खाता, लालपुर्जा, पासवर्डलगायतलाई परिचयपत्रसँग लिंक गर्ने भनिएको छ। यसले सबै मानिसका आर्थिक र सम्पत्ति खरिद तथा कारोबारलगायतलाई एउटै डकुमेन्टमा ल्याउने काम पारदर्शिताका लागि राम्रो हो। तर, यससँगै थप ५७ वटा काम गर्नुपर्थ्यो। नियन्त्रण गर्ने हिसाबले यो ठीक होला, तर जनतालाई सुविधा दिने हिसाबले पहिला घोषणा गर्नुपर्थ्यो। त्यो भनेको हामी कर तिर्नका लागि कर्यालय जानु नपर्ने, सफ्टवेयरबाट कार्ड स्वाइप गरेर कर तिर्ने नीति बनाउँछौं भन्नुपर्थ्यो। अहिले अनुचित लाभ लिने, घुस खाने प्रवृत्ति निरूपण गर्छौं, घटाउँछौं भन्नुपर्थ्यो। मालपोत र नापीको कारोबार, सवारी लाइसेन्स, पासपोर्ट, नागरिकतालगायतका प्रत्यक्ष जनसम्पर्क हुने कामहरूलाई अनलाइनमार्फत सहजीकरण गर्ने भनेको भए यसबाट भ्रष्टाचार नहुने भनेर जनताको विश्वास बढ्थ्यो। सुशासन प्रत्याभूत हुन्थ्यो। साथै, अपराध नियन्त्रण गर्न सहरी क्षेत्रमा क्यामरा राख्नेलगायतको सुरक्षा प्रबन्ध गर्ने व्यवस्था ल्याउनुपर्थ्यो। यस्तो आएन।"
स्वदेशमा अवसर छैन भने विदेशमा गएर उन्नति गर्ने ढोका बन्द गर्नु हुँदैन : अर्थमन्त्री,"काठमाडौं : अर्थमन्त्री डा प्रकाशशरण महतले स्वदेशमा अवसर नभएपछि विदेशमा गएर आफ्नो उन्नति गर्ने ढोका बन्द गर्नु नहुने बताएका छन्। आज सिंहदरबारमा बसेको अर्थ समिति बैठकमा अर्थतन्त्रको अवस्था र सूचकहरूका बारेमा छलफलका क्रममा उनले नेपालमै अवसरहरु सिर्जना गर्दै लैजानुपर्ने बताएका हुन्। सांसदहरुको जवाफ दिँदै मन्त्री डा महतले भने, स्वदेशमा अवसर छैन भने विदेशमा गएर आफ्नो उन्नति गर्ने ढोका बन्द गर्नु हुँदैन। तर हामी नेपालमै अवसरहरु सिर्जना गर्दै लैजाने हो। यो कुरालाई हामीले प्राथमिकतामा राख्नुपर्छ, यसमा दुई मत छैन। युवाहरुको क्षमता छ, देशभित्रै प्रयोग हुनुपर्छ भन्ने मान्यतालाई हामी प्राथमिकतामा राख्छौं। नेपाली उद्योग व्यवसायीलाई प्रमोट गर्ने जस्ता कुरालाई आउँदो बजेटमा प्राथमिकता दिन्छौं, बढीभन्दा बढी नेपाली उद्योग व्यवसायलाई प्रवद्र्धन गर्ने नीतिमा हामी जान्छौं,' मन्त्री डा महतले भने, 'ज्ञानलाई सम्पूर्ण रुपमा उपयोग गरेर सिस्टममा भएको समस्यालाई धकेल्ने हो। समस्यालाई कसरी धकेलेर बाहिर निकाल्ने हो भन्ने कुरामा सबै जानकार हुनुहुन्छ। महतले आफूले व्यक्ति र पार्टीभन्दामाथि उठेर काम गर्ने बताए। मन्त्री डा महतले भने, यो भयो भने हाम्रो पूँजीगत खर्चको प्रभावकारिता बढ्छ। पूँजी प्रवाह बढ्छ, यसले आर्थिक वृद्धिदरलाई मद्दत गर्छ भन्ने विश्वास मैले लिएको छु। समग्र उद्योग व्यवसाय, समग्र अर्थतन्त्रको कुरा गरेको हुँ, एउटा व्यक्ति, व्यवसायको फाइदाका लागि मबाट केही हुँदैन। पूँजीगत खर्च, राजश्व परिचालनले गुणस्तरीय उत्पादन यसबाट हुन्छ कि हुँदैन भन्ने मेरो सम्पूर्ण ध्यान केन्द्रित हुनेछ। मैले आफ्नो टिममा यी कुरा बलियोसँग राखेको छु। सिस्टमबाट आएका कुरा ठीक छन् कि छैनन यी सबै कुरा दिनरात म हेरिरहेको छु, यहाँ राजनीतिक दल यो वा त्यो भनेर हेरेको छैन। यहाँ देश र जनताको कुरा छ। म व्यक्ति र पार्टीभन्दा माथि उठेर काम गर्छु। उनले वैदेशिक ऋणले हाम्रो अर्थतन्त्रलाई सहयोग पुगेको छ कि छैन ? यसको समीक्षा हुन जरुरी रहेको बताए। अहिले राजस्व कम उठ्यो, त्यही आधारबाट माथि उठेर हामीले कामको सुरुवात गरेका छौ। राजस्व घटेको स्थानमा मैले हेरिरहेको छु। ती कुरालाई हामी सुधार गर्छौ। यति गर्दागर्दै पनि यो आर्थिक वर्षमै गति लिएर ३५४० प्रतिशत बढी राजस्व उठाउन सक्छु भन्ने अवस्था छैन अर्थमन्त्री डा महतले भने, वैदेशिक ऋणले हाम्रो अर्थतन्त्रलाई सहयोग पुगेको छ कि छैन ? यसको समीक्षा हुन जरुरी छ। यो समीक्षा गरेर हाम्रो आवश्यकताअनुसार ल्याउन आजको भोलि नै सम्भव छैन। यसको पनि सीमा छ, योसँगै हामीले खर्च गर्ने क्षमता पनि देखाउन आवश्यकता छ।"
नविल बैंकको धरान शाखाबाट पनि चोरी भयो ग्राहकको रकम,"धरान : धरान उपमहानगरपालिकामा रहेको नविल बैंकबाट ग्राहकको खाताबाट रकम चोरी गरिएको छ। नविल बैंकको धरान शाखामा रहेको सारदा राई र श्याम थुलुङको खातामा भएको रकम हराएको हो। नविल बैंक धरान शाखाबाट आफ्नो ६६ हजार ३ सय ५० रुपैयाँ नगद हराएको धरान १३ की सारदा राईले बताएकि छन्। उनले आफ्नो खाताबाट पटक पटक गरी अन्य बैंकको खातामा रकम ट्रान्सफर गरि आफ्नो पैसा चोरी गरिएको बताएकी हुन्। उनले बैंकबाट रकम चोरी भएपछि रकम चोरी गर्नेहरुलाई पक्राउ गरि कारबाहि र आफ्नो चोरी भएको पैसा फिर्ताको माग राखेर इलाका प्रहरी कार्यालय धरानमा उजुरी दिएको बताइन्। त्यस्तै धरानका श्याम थुलुङले पनि नविल बैंकमा रहेको आफ्नो खाताबाट ८० हजार रुपैयाँ चोरी भएको बताएका छन्। उनले बैंकबाट गत बैशाख ३१ गते उक्त रकम चोरी भएको बताए। रकम चोरी भएपछि उनले पनि इलाका प्रहरी कार्यालय धरानमा उजुरी दिएका छन्। दुबै जनालाई अपरिचित व्यक्तिले बैंकबाट फोन गरेको भन्दै खाता नम्बर मागेर बैंक खाता ह्याक गरि रकम चोरी गरेको पीडितहरुले बताएका छन्। नविल बैंक धरानका प्रबन्धक उज्वल भण्डारीले बैंकका ग्राहकहरुलाई ह्याकरले बैंक कर्मचारी बनेर फोन गरि खाता नम्बर र पासवर्ड मागेर मोबाइल बैंकिङमार्फत रकम ठगि गरेको पाइएको बताए। उनले ग्राहकहरुको रकम ह्याक गरि ठगि गर्नेलाई पत्ता लगाउन बैंकको केन्द्रिय कार्यालयमार्फत पहल भइरहेको बताए। इलाका प्रहरी कार्यालय धरानका डीएसपी नवराज मल्लले नविल बैंकबाट ग्राहकको रकम हराएको विषयमा अनुसन्धान भइरहेको बताए। यता एभरेष्ट बैंक इटहरी शाखाबाट ग्राहकको डेढ करोडभन्दा बढी रुपैयाँ ठगी गर्ने म्यानेजरसहित ९ जना कर्मचारीलाई सुनसरी प्रहरीले पक्राउ गरेको छ। ग्राहकको रकम ठगी गर्ने कार्यमा संलग्न भएको आरोपमा एभरेष्ट बैंक इटहरीका शाखा प्रमुख म्यानेजर सिन्धुपाल्चोक घर भएका बिश्वराज शाक्यसहित कर्मचारीलाई पक्राउ गरिएको जिल्ला प्रहरी कार्यालय सुनसरीका डीएसपी राजकुमार राईले बताए। एभरेष्ट बैंकको इटहरी शाखाबाट विभिन्न ३३ जना ग्राहकको बैंक खाताबाट एक करोड ५० लाख २३ हजार ४ सय ३४ रुपैयाँ रकम ठगी गरेको पाइएकाले उनीहरूलाई पक्राउ गरिएको डीएसपी राईले बताए। यो पनि पढ्नुहोस ग्राहकको डेढ करोड बढी ठगीमा एभरेष्ट बैंकका कर्मचारीको मिलेमतो, म्यानेजरसहित ९ जना पक्राउ"
व्यापारिक घराना वा निश्चित वर्गलाई फाइदा हुने गरी करको दर हेरफेर हुँदैन : अर्थमन्त्री,"काठमाडौं : अर्थमन्त्री डा प्रकाशशरण महतले कुनै व्यापारिक घराना वा निश्चित बर्गलाई फाइदा हुने गरी करको दर हेरफेर नहुने स्पष्ट पारेका छन्। सिंहदरबारमा शनिबार बसेको प्रतिनिधिसभा अन्तर्गतको अर्थ समिति बैठकमा अर्थमन्त्री महतले कसैको व्यक्तिगत हितका लागि करको दायरा हेरफेर लगायतका नीतिगत भ्रष्टाचार नहुने र हुन नदिने स्पष्ट पारेका हुन्। समग्र अर्थतन्त्रलाई मध्यनजर राखेर आगामी आर्थिक वर्षको बजेट आउने उनले बताए। उनले मुलकभित्र उत्पादनलाई बढाउने, उद्योग व्यवसायीलाई प्रोत्साहन गर्ने लगायतका कुरालाई बजेटमार्फत प्राथमिकतामा राखिएको जानकारी दिए। उनले अहिले आर्थिक वर्षको नौ महिनापछि बजेट उपलब्ध गराउन माग गर्ने र ठेक्का लगाउने प्रवृतिलाई आफूले रोकेको जानकारी दिँदै बजेटपछि लगत्तै कार्यान्वयनका लागि कार्यतालिका बनाउने बताए। बजेटमार्फत पुँजीगत खर्च, राजश्व परिचालनले गुणस्तरीय उत्पादन गर्नेमा ध्यान केन्द्रित हुने उनको भनाइ छ। अर्थमन्त्री महतले अहिलो राजस्व कम उठेको क्षेत्रलाई सुधार गर्ने प्रयास भइरहेको भएपनि आर्थिक वर्षमै गति लिएर ३५४० प्रतिशत बढी राजस्व उठाउन सक्ने अवस्थामा रहेको जिकिर गरे। त्यस्तै उनले वैदेशिक ऋणले नेपालको अर्थतन्त्रलाई सहयोग पुगेको छ कि छैन भन्ने विषयमा समीक्षा हुन जरुरी रहेकाले समीक्षा मार्फत खर्च गर्ने क्षमता पनि देखाउन आवश्यकता रहेको बताए। बैठकमा समिति सदस्यहरूले बजेट कार्यान्वयनको चुनौतीलाई ध्यान दिन सुझाव दिएका थिए।"
सन्तुलित नीति तथा कार्यक्रम,"सरकारले आर्थिक वर्ष २०८०८१ को नीति तथा कार्यक्रम शुक्रबार सार्वजनिक गरेको छ। राष्ट्रपति रामचन्द्र पौडेलद्धारा सांसद्मा प्रस्तुत नीति तथा कार्यक्रममा अधिकांश विषय र बुँदा पहिलेकै दोहोरिएका छन्। ३६ पृष्ठ लामो नीति तथा कार्यक्रममा सरकारले खर्च कटौतीदेखि लिएर अर्थव्यवस्था सुदृढीकरण गर्ने नीति अपनाएको उल्लेख गरेको छ। केही राजनीतिक दलका नेताले यसलाई सन्तुतिल पनि भनेका छन्। यसै सन्दर्भमा अन्नपूर्णकर्मी राजकरण महतोले केही राजनीतिक दलका प्रतिनिधिसँग नीति तथा कार्यक्रम कस्तो लाग्यो भनेर लिएको प्रतिक्रिया। तीन दशकअघिकै बाटोमा सरकार मनिष झा प्रमुख, अनुसन्धान तथा अभिलेखीकरण विभाग, राष्ट्रिय स्वतन्त्र पार्टी केही यस्ता विषयहरू छन्, जुन तीन दशकअघि नीति तथा कार्यक्रममा उल्लेख थिए। अहिलेको नीति तथा कार्यक्रममा त्यही कुरालाई कपीपेस्ट गरेर ल्याइएको छ। औषधि उपलब्ध गराइने छ। शुद्ध खानेपानीको प्रबन्ध मिलाइने छ। शिक्षा र सडक गुणस्तरीय बनाइने छ। यस्ता विषय ३० वर्ष पहिला पनि थियो। त्यो मन्त्र आज पनि सरकारले जप्नु भनेको ३० वर्ष अघिदेखिको राजनीतिक अभ्यास असफल भएको लाग्यो। अघिल्लो वर्षमा प्रस्तावित कार्यक्रमहरू १ हजार २ सय १३ वटा थिए। जसमा ४ सय ५३ वटा मात्रै कार्यान्वयन भए। यो भनेको ३७३५ प्रतिशत काम मात्रै भएको रहेछ। यो सरकारको पासमार्क पनि होइन। सम्भव नभएका कुरा बजेटमा राखिन्छ। नीति तथा कार्यक्रम भनेको सरकारको इच्छाशक्तिको आधारभूत कुरा हो। यो कमजोर देखिन्छ। सुशासन र सरकारी सुविधा दिने पक्षमा सरकार कमजोर छ। सरकारले ल्याएको नीति तथा कार्यक्रमले अहिलेको आर्थिक संकटलाई सम्बोधन गर्न सक्दैन। हामी सरकारले ल्याएका नीति तथा कार्यक्रमका सकारात्मक कुराको पक्षमा हुन्छौं। सुधार गर्नुपर्ने विषयमा सदनमा बहस गर्छौं। आगामी आर्थिक वर्ष कृषि वर्ष होस् ई वसन्त कुशवाहा उपाध्यक्ष, जनमत पार्टी यसपालिको नीति तथा कार्यक्रममा खासगरी कृषिसँग सम्बन्धित अधिकांश आवश्यक कुराहरू समेटिएको छ। यो नीति तथा कार्यक्रम सांकेतिक मात्रै नबनोस्। सरकारले कार्यक्रममा समेटेका कार्यहरू सम्पन्न गर्न कम्तीमा पनि दुई खर्ब जति बजेट चाहिन्छ। त्यसैले, कृषि मन्त्रालयले रासायनिक मल खरिदका लागि छुट्ट्याएको ३० अर्ब बजेट र बाँकी कार्यका लागि दिएको २२ अर्बको बजेटले केही हुँदैन। यो देश साँच्चिकै कृषिप्रधान हो। नेपाल सरकारको प्रमुख प्राथमिकतामा कृषि पर्छ भने यसपालिको बजेटमा सबैभन्दा बढी कृषि र सिँचाइमा हुनुपर्छ। यो पटक कृषिमा कुल बजेटको २५ प्रतिशत राख्ने हो, भने आगामी आर्थिक वर्षमा हरित क्रान्ति नै हुन्छ। आगामी आर्थिक वर्ष कृषि वर्ष होस् भन्ने सम्पूर्ण नेपालीको चाहना छ। भ्रष्टाचारविरुद्ध सरकार उभियो भरतप्रसाद साह पोलिटब्युरो सदस्य, नेकपा माओवादी केन्द्र नीति तथा कार्यक्रम जनताको समस्यालाई सम्बोधन गर्ने खालको छ। भ्रष्टाचारविरुद्धको अभियानलाई तीव्रता दिने नीति सरकारले लिएको छ। उच्च पदस्थ पदाधिकारीको सम्पत्ति छानबिन गर्ने भनिएको छ। यो असाध्यै राम्रो काम हो। खास गरेर मधेस, कर्णाली र सुदूरपश्चिमलाई विशेष प्राथमिकतामा राखेर आर्थिक वृद्धिदर बढाउने कार्यक्रम ल्याउने गरी सरकारले जोड दिएको छ। विगतमा रहेका नेपाल एयरलाइन्सजस्ता संस्थालाई बलियो पार्नका लागि पुनर्संरचना गर्ने नीति सरकारले लिएको छ। कृषि क्षेत्रलाई पनि सरकारले प्राथमिकतामा राखेको छ। कृषकको उब्जनीलाई बजार व्यवस्थापन गर्ने भनेको छ। उब्जनी बढाउन मल, बिउ सहज ढंगले पुर्याउने गरी नीति लिएको छ। शिक्षालाई विशेष प्राथमिकतामा राखेर स्मार्ट तथा सूचना प्रविधिमैत्री स्कुल बनाउने कुरामा सरकारले जोड दिएको छ। चिकित्सा शिक्षालाई एकीकृत तथा योजनाबद्ध बनाउने पक्षमा सरकार देखिएको छ। सरकारको प्राथमिकतामा गरिब रामप्रकाश चौधरी प्रतिनिधिसभा सदस्य, लोकतान्त्रिक समाजवादी पार्टी आगामी आर्थिक वर्षका लागि सरकारले लोकप्रिय नीति तथा कार्यक्रम लिएर आएको छ। पहिलाभन्दा अहिले सरकारले गरिबहरूको पक्षका कार्यक्रमहरू ल्याएको छ। गरिब परिवारका लागि वर्षात्मा ५० युनिट र हिउँदमा ३० युनिटसम्म विद्युत् निःशुल्क उपलब्ध गराउने भनेको छ। विपन्न तथा गरिब वर्गका लागि सित्तैमा सरकारले विद्युत् मिटरसमेत उपलब्ध गराउने भनेको छ। साँच्चै यो नीति गरिबहरूको पक्षमा छ। हरूवाचरुवा, कमलरी, सुकुम्बासी परिवारलाई व्यवस्थित बसोबास गर्ने भनेको छ। गरिबको परिचय उनीहरूलाई दिएर खाद्यान्नमा विशेष सहुलियत दिने भनेको छ। यो असाध्यै राम्रो कुरा लाग्यो। विद्युतीय गाडीमा कम कर लगाउने र नेपालमा बनेका गाडीलाई प्रोत्साहन गर्ने सरकारले नीति लिएको छ। यी कुरा अक्षरशः कार्यान्वयन भए भने जनतामा खुसीयाली आउने छ।"

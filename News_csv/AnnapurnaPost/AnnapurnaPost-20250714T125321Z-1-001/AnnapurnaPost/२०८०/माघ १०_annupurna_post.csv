शीर्षक,विवरण
ज्येष्ठ नागरिकको जीवन,"बुढ्यौली कुनै रोगव्याध नभई निरन्तर चल्ने प्राकृतिक प्रक्रिया हो। उमेरको गतिसँगै शारीरिक बौद्धिक वा मानसिक र संवेगात्मक क्षमता घट्दै जाने कुरा बुढ्यौलीका सिद्धान्तले प्रस्ट पारेको छ। वृद्धवृद्धालाई ज्येष्ठ नागरिक भन्न थालिएको छ। साथै ज्येष्ठ नागरिकको विभिन्न मुलुकले फरकफरक मापदण्ड बनाएको पाइन्छ। जस्तै पश्चिमी मुलुकमा ६५ नाघेका नागरिकलाई ज्येष्ठ नागरिक मान्दछन्। ज्येष्ठ नागरिक ऐन २०६३, का अनुसार ६० वर्ष उमेर पूरा गरेको नेपाली नागरिकलाई ज्येष्ठ नागरिक भनिन्छ। ज्येष्ठ नागरिकहरू हाम्रा अग्रजहरू हुन्। जिउँदा इतिहास हुन्। साथै समाजका आधार, हाम्रा मार्गदर्शक, विकासका प्रेरक, लामो जीवन भोगाइबाट प्राप्त गरेका व्यावहारिक ज्ञान र अनुभवका भण्डार पनि हुन। ज्येष्ठ नागरिकका बारेमा केही अभ्यास त भएकै छन्। जस्तै ज्येष्ठ नागरिकका हक अधिकारका विषयमा थुपै्र सम्मेलन गोष्ठी र सेमिनारहरू भए। साथै स्थानीयदेखि राष्ट्रिय, अन्तर्राष्ट्रियस्तरमा विविध कार्यक्रमहरू पनि भए व्यापक छलफल तथा बहस पनि भएका छन्। यसै सन्दर्भमा धेरै अन्तर्राष्ट्रिय र राष्ट्रिय कानुनहरूमध्ये केही अन्तर्राष्ट्रिय र राष्ट्रिय कानुनहरू पनि बनेका छन्। सन् १९४८ मा जारी भएको विश्वव्यापी मानव अधिकार घोषणापत्रमा मुख्य पाँच वटा मान्यता रहेको छ। जसअनुसार स्वतन्त्रता, सहभागिता, रेखदेख, आत्मसन्तुष्टि र मर्यादा हो, जो ज्येष्ठ नागरिकले उपभोग गर्न पाउनुपर्छ। बुढ्यौलीसम्बन्धी भियना अन्तर्राष्ट्रिय कार्ययोजना १९८२ ले ज्येष्ठ नागरिकलाई भिन्न रूपमा राखेर हेर्न नहुने, ज्येष्ठ नागरिकलाई घरमा दिइने हेरचाह उपलब्ध गराउनुपर्ने, सरकारी नीतिहरूमा परम्परागत धारणाहरूलाई निषेध गर्नेु, बुढ्यौली उमेरको मान्यतालाई पहिचान गर्ने आदि। यस्ता विषयमा केन्द्रित रहेर यस कार्ययोजनाले कार्यान्वयनका लागि ६२ वटा सिफारिसहरू तयार गरेको छ। तीमध्ये मुख्य क्षेत्रहरू अनुसन्धान तथा तालिम, स्वास्थ्य र पोषण, सुरक्षा, आवास तथा वातावरण, परिवार, सामाजिक कल्याण, आय, सुरक्षा, जीविका र शिक्षा आदि रहेका छन्। साथै यसका प्रमुख लक्ष्यहरूमा वृद्धहरूको मौलिक हक र स्वतन्त्रताको पूर्ण रूपमा अनुभूति र वृद्धवृद्धाहरू विरुद्ध हुने सबै प्रकारका हिंसा र विभेद हटाई उनीहरूलाई मानव तथा राजनीतिक, आर्थिक, सामाजिक तथा सांस्कृतिक अधिकारको पूर्ण रूपमा प्रत्याभूत गराउनु रहेको छ। यसैगरी संयुक्त राष्ट्रसंघबाट सन् १९९१ मा पारित भएका ज्येष्ठ नागरिकसम्बन्धी सिद्धान्तहरूमा स्वतन्त्रता, सहभागिता, हेरविचार, आत्मपरिपूर्ति, मर्यादा र सम्मानको व्यवस्था गरेको छ। बुढ्यौलीसम्बन्धी मकाउ कार्ययोजना १९९८ मा ज्येष्ठ नागरिकको सामाजिक स्थिति, ज्येष्ठ नागरिक र परिवार, स्वास्थ्य र परिवार, आवास, यातायात र वातावरण, ज्येष्ठ नागरिक र बजार व्यवस्था, आय, सुरक्षा, भरण पोषण तथा रोजगारी, सामाजिक सेवा र समुदायजस्ता विभिन्न विषयमा समावेश गरी सोको प्रभावकारी कार्यान्वयन कसरी गर्ने भन्ने विषयमा सुझाव दिइएको छ। यी सैद्धान्तिक पक्षलाई कार्यान्वयन गरी व्यवहारमा अनुभूति हुन सकेको छैन। नेपालमा सातौं योजनादेखि सामाजिक सुधारअन्तर्गत सुरक्षाको अवधारणा प्रारम्भ भएको पाइन्छ। ज्येष्ठ नागरिकलाई सम्मान गर्ने परम्परा सुरु भएपछि धेरै कानुनलाई बनेका छन्। नेपालको संविधान २०७२ को धारा ४१ मा ज्येष्ठ नागरिकको हकको बारेमा उल्लेख गरिएको छ। संविधानमा ज्येष्ठ नागरिकलाई राज्यबाट विशेष संरक्षण तथा सामाजिक सुरक्षाको हक हुनेछ भन्ने उल्लेख गरिएको छ। यसको कार्यान्वयनको लागि ज्येष्ठ नागरिकसम्बन्धी ऐन २०६३, सामाजिक सुरक्षा नियमावली २०६५ छ। उमेरको कारणले शारीरिक तथा मानसिक स्वास्थ्यमा पर्न सक्ने असरलाई कम गर्न जेरियाट्रिक वार्ड निर्देशिका २०७० जारी भएको छ। यसै सन्दर्भमा नेपालीको औसत आयु हेर्दा सन् २०२० मा नेपालीको औसत आयु ७१ वर्ष पुगेको विश्व बैंकले जनाएको छ। हाल नेपालीको औसत आयु बढेर लगभग ७२ वर्ष पुगेको छ। यसरी सरदर आयु बढेपछि देशको जनसंख्या पनि बढ्ने गर्दछ। त्यसैले वृद्ध जनसंख्या विश्वव्यापी रूपमा नै विकासको विजय र चुनौतीको रूपमा पनि लिइएको छ। यसरी स्वास्थ्य प्रविधिको विकासले सरदर आयु बढाए पनि बुढ्यौलीका लक्षणहरू भने रोक्न सकिँदैन। नेपालमा पनि ज्येष्ठ नागरिकको जनसंख्या द्रुत गतिमा वृद्धि हुँदैछ। नेपालको जनगणना २०७८ को अनुसार ६० वर्ष पुगेका नागरिकको संख्या २९ लाख ७७ हजार ३ सय १८ देखाएको छ। यो संख्या नेपालको कुल जनसंख्याको १० दशमलव २प्रतिशत हो। ज्येष्ठ नागरिकको स्थितिले कुनै पनि देशको सामाजिक, आर्थिक तथा अन्य पक्षहरूमा गहिरो प्रभाव पार्ने गर्दछ। वास्तवमा वृद्ध जनसंख्या आफैं समस्या नभई वृद्धवृद्धाहरूप्रतिको समाजको नकारात्मक सोच र व्यवस्थापनमा हँुदै आएको कमजोरी नै समस्या बन्न पुगेको छ। समस्याको समाधान परम्परागत ढंगबाट मात्र होइन वैज्ञानिक पद्धतिलाई अपनाउनु पर्छ। साथै यस्ता समस्या किन र कसरी सिर्जना भए त्यसतर्फ पनि ध्यान दिनुपर्छ। सही मार्ग लिन ज्येष्ठ नागरिकसम्बन्धी नीति निर्माण बनाउँदा जेरोन्टोलोजिस्टहरूको सुझाव लिनुपर्छ। वृद्धवृद्धाको लागि पौष्टिक आहार नितान्त आवश्यक छ। यो एक सुधार गर्नुपर्ने तत्त्वहरूमध्ये एक प्रमुख तत्त्व हो। यसतर्फ घरपरिवार, समाजलगायत राज्यले पनि ध्यान दिनुपर्छ। पौष्टिक आहारको लागि जडीबुटी, फलफूल, माछा तथा पशुपालनलाई कृषिको मूलधारमा ल्याउनु पर्छ। हाम्रो समाजमा रहेको बढी भात खाने संस्कृतिलाई परिवर्तन गर्दै पोषणयुक्त खाना खाने बानीको विकास गर्नुपर्छ। साथै खाद्यान्नहरू विषादीरहित हुनु पर्छ। जसको लागि रासायनिक मल र विषादीको क्रमशः विस्थापन गर्दै जैविक कृषि बनाउन प्रयास गर्नुपर्छ। हामी सबैलाई अगाडि बढाउन योगदान दिनु हुने, हाम्रा अग्रज, ज्येष्ठ नागरिकको अवस्था कस्तो छ त ? यसमा राज्यले ध्यान दिनुपर्छ। ज्येष्ठ नगरिक मैत्री वातावरण सिर्जना गर्ने राज्यमात्र होइन हामी सबैको कर्तव्य हो।"
संक्रमणकालीन न्यायका चुनौती,"बेपत्ताा तथा सत्य आयोग ऐनमा अभियोजन र सजाय गर्ने राज्यको दायित्वमा विरोधाभाष छ। बेपत्ता तथा सत्यनिरूपण आयोगसम्बन्धी ऐन गम्भीर प्रकृतिका मानवअधिकारका उल्लंघनकारीलाई दण्डित गर्ने विषयमा स्पष्ट छैनन्। अन्तर्राष्ट्रिय फौजदारी कानुनको सिद्धान्तले मानवअधिकारका उल्लंघन तथा मानवताविरुद्धका अपराधका अपराधीलाई फौजदारी कानुनअन्तर्गत दण्डित गर्नु भन्छ। निःसन्देह यस्ता अपराधले अभियोजन र सजायको दायित्व वहन गराउँछ। यसलाई अन्तर्राष्ट्रिय सैनिक न्यायाधिकरणको नुरेम्बर्ग बडापत्रमा, त्यसपछि पूर्वयुगोस्लाभका लागि अन्तर्राष्ट्रिय न्यायाधिकरण, रुवान्डाका लागि अन्तर्राष्ट्रिय न्यायाधिकरण र अन्तर्राष्ट्रिय फौजदारी अदालतका विधानमा संहिताबद्ध गरिएका थिए र छन्। मानवीय कानुनका सिद्धान्त सशस्त्र द्वन्द्वका समयमा लागू हुन्छन्। मानवताविरुद्धको अपराध चाहिँ शान्तिका स्थितिमा पनि घटित हुन सक्छ। मानवताविरुद्धको अपराधहरूको परिभाषाले सशस्त्र द्वन्द्वसँगको सम्बन्ध माग गर्दैन। नुरेम्बर्ग बडापत्रमा गरिएको मानवताविरुद्धको अपराधको संहिताकरणले यी अपराधलाई युद्धपूर्व वा युद्धकालमा गैरसैनिक समुदायउपर गरिएका ज्यान, उच्छेदन, दासता, निष्कासन र अन्य अमानवीय कार्य भनेर परिभाषित गरेको छ। जेनेभा महासन्धिहरूको व्यापक उल्लंघनलाई अभियोजन र सजाय गर्ने दायित्व १९४९ का जेनेभा महासन्धिहरू र पछि आएको पहिलो अतिरिक्त सन्धिपत्रमा संरक्षित थिए। जेनेभा महासन्धिहरूले त्यस्ता व्यापक उल्लंघनको कार्य गर्ने वा गर्न आदेश गर्ने व्यक्तिलाई प्रभावकारी दण्डात्मक सजाय दिन आवश्यक कानुन लागू गर्न भनेको छ। मनसाय राखी गरिएको हत्या, यातना वा जीव वैज्ञानिक प्रयोग परीक्षणलगायतका दुव्र्यवहार, स्वास्थ्य वा शरीरमा ठूलो सकस वा चोटपटक पार्ने, व्यक्तिको गैरकानुनी निष्कासन वा स्थानान्तरण वा गैरकानुनी छेकथुन, स्वच्छ र नियमित पुर्पक्षको अधिकारको इन्कारी र बन्धक बनाउनेजस्ता संरक्षित व्यक्ति उपरका अपराध दण्डनीय छन्। मानवअधिकार कानुनमा, फौजदारी कानुनको एउटा ठूलो हिस्सा मानवअधिकार उल्लंघनका अपराधहरूलाई फौजदारी न्याय प्रणालीभित्रबाट सम्बोधन गरिनुपर्ने राज्यको दायित्व स्थापित छ। खास प्रकारका गम्भीर उल्लंघनविरुद्ध अभियोजन र सजाय हुनुपर्ने तथा गर्न सकिने अधिकारहरूका सम्बन्धमा विकसित सिद्धान्त र अभ्यासले फौजदारी कानुनको दायरालाई फराकिलो पारेको छ। दण्डहीनताविरुद्ध अन्तर्राष्ट्रिय मानवअधिकार निकायका प्रयासहरूले अन्तर्राष्ट्रिय फौजदारी न्याय प्रणालीको विकास र फैलावटलाई सार्थक बनाएका छन्। तर, यस्ता गम्भीर प्रकृतिका दण्डित गर्नै पर्ने अपराधलाई अपराधीकरण गर्न नेपालको न्याय प्रणाली चुकेको छ। यस कारण बेपत्ता तथा सत्यनिरूपण आयोगप्रति भरोसा छैन्। न्यायलाई अवमूल्यांकन गर्ने मनोविज्ञानबाट आयोग बनेका छन्। क्षमादान शब्द दण्डहीनताविरुद्धको अभियानमा दुर्भाग्य हो। पीडितले न्याय पाए र गम्भीर उल्लंघनका अपराधीले दण्डसजाय पए भने मानवअधिकारको संरक्षण, शान्ति तथा लोकतन्त्रका प्रयास सार्थक हुन्छन्। तर, पहिचान भइसकेका अपराधीले क्षमादान नपाऊन् भनेर नै अन्तर्राष्ट्रिय मानवअधिकार अंगहरूले यसको तीव्र भत्र्सना गरेका छन्। संयुक्त राष्ट्रसंघीय मानवअधिकार समितिको साधारण टिप्पणीमा क्षमादानहरू सामान्यतया यातना निषेध (धारा ७) सँग असंगत छ र नागरिक तथा राजनीतिक अधिकारसम्बन्धी अन्तर्राष्ट्रिय अनुबन्धको उपचारको अधिकार (धारा २ को ३) सँग असंगत छ भन्ने उल्लेख गरेको छ। नेपालको बेपत्ता तथा सत्य आयोग ऐनमा अभियोजन र सजाय गर्ने राज्यको दायित्वमा विरोधाभाष छ। अभियोजनलाई नियमित फौजदारी न्याय प्रणालीबाहिर राखिएको छ। नेपाल सरकारले सशस्त्र द्वन्द्वका क्रममा दोषी देखिएका पीडक उपर आयोगको सिफारिस आधारमा मुद्दा दायर गरी कारबाही किनारा गर्न विशेष अदालत गठन गर्नेछ। भन्ने प्रावधानले बृहत् कानुनी राज्य र फौजदारी न्यायको मर्मलाई हत्या गरेको छ। गम्भीर प्रकृतिका र दण्डित गर्नै पर्ने अपराधलाई अपराधीकरण गर्न मुलुकको न्याय प्रणाली चुकेको छ। फौजदारी कानुनले पीडितलाई क्षतिपूर्ति दिने कुरासँग सम्बन्ध राख्दैन। यता, द्वन्द्वोत्तर समाज लोकतन्त्रतर्फ उन्मुखीकरणका सन्दर्भमा राज्यले गम्भीर उल्लंघनका दोषीहरूमाथि अभियोजन त्याग्ने सम्झौता गर्न सक्छ। नेपालमा यस्तै हँुदै छ। मुलुकभित्र मानवअधिकारका हनन्कर्तालाई कानुनी कारबाही चलाउने सबालमा गम्भीर राजनीतीकरण भएको छ। नेपालमा विगत दशकदेखि मानवअधिकार हनन् गर्नेलाई राज्यले अभयदान दिँदै आएको छ। यही नै दण्डहीनताको कडी हो। पहिचान गरिएका दोषीहरूलाई राजनीतिक सहमतिबाट फौजदारी दण्डभारबाट विमुख गरिँदै छ। राजनीतिक तहबाटै अभियोजन चलाउन असम्भव भनेर अन्तिम निर्णय गर्न दलहरू तयार छन्। आयोगहरूले अभियोजन चलाउन र सजाय दिलाउन नसक्ने निश्चित छ। किनभने यस सम्बन्धमा प्रस्ट र बलियो व्यवस्था ऐनमा छैन। खाली ऐन एउटा चोख्याउने संयन्त्र र जबर्जस्त छारो टार्ने गरिएको प्रयास मात्र हो। आयोगहरूका अन्तर्राष्ट्रिय अभ्यासले पनि चोख्याउने संयन्त्रभन्दा बढी केही गरेको देखिँदैन। हाम्रा आयोगहरू सत्यका वाहक भए पनि न्यायका बाधक हुनेमा शंका छैन्। धेरै मुलुकमा सत्य खोज्ने प्रयास भए। तर, त्यस्ता सत्यका आधारमा दोषीमाथि छानबिन गरी कारबाही र सजाय हुन नसक्ने तर्कहरू पेस गरिएका घेरै उदाहरणहरू छन्। अर्जेन्टिना, पेरु र इन्डोनेसियालगायतका मुलुकमा दमन गर्ने सेनाका उच्च अधिकारीलाई सजाय वा कुनै कारबाही भएन। बरु राष्ट्र बचाउने सिलसिलामा भएका कार्य हुन् भन्ने तर्कका बलले दोषीले आपराधिक दायित्वबाट उन्मुक्ति पाए। यसरी नागरिकको गम्भीर मानवअधिकार उल्लंघन भएका संसारका धेरै दृष्टान्तमा न्यायको अपेक्षा मरेर गएको छ। र, अपराधीहरू विजेताका रूपमा बाँचिरहेका छन्। सम्भवतः सबैभन्दा चाखलाग्दो सत्य आयोगको रंगभेदका वर्षहरू पछि दक्षिण अफ्रिकामा प्रस्ताव गरिएको थियो। दुर्भाग्य, दक्षिण अफ्रिकामा राजनीतिक उद्देश्य प्राप्त गर्न गरिएका हत्या, हिंसा र बलात्कारका सम्बन्धमा सत्य बोलिदिएबापत अपराधीले आममाफी पाए। आममाफी नपाउनेलाई कुनै पनि कारबाही भएन। राम्रो भनिएको योे आयोगले पनि गम्भीर घटनाहरूलाई प्रकाशमा ल्याउन सकेन। दक्षिण अफ्रिकाको क्वा जुलु नटाल क्षेत्रमा भएका बलात्कार र अन्तर समुदायबीचका हिंसाबारे सत्य आयोग बोलेन। अपेक्षा जे भए पनि, हदै भए नेपालमा दक्षिण अफ्रिका जस्तो हुने हो। विगतका मानवअधिकार उल्लंघनकारीलाई अभियोजन नचलाउँदा दण्डहीनताको संस्कृतिले निरन्तरता पायो। लोकतन्त्र र शान्तिप्रतिको जनविश्वास क्षय भयो। वास्तवमा यहाँ लोकतन्त्र र शान्तिको बीच तनावहरू छन्। यो तनावबीच हाम्रो न्यायप्रतिको अपेक्षा यथार्थमा परिणत हुन्छ कि हुँदैन ? यो नै अहिले महत्त्ववपूर्ण रूपमा न्याय, अभियोजन र दण्डहीनताबीच अन्तर सम्बन्धित हुँदै परस्परमा एकले अर्कालाई कज्याएको सबाल हो। न्यायपूर्ण र लोकतान्त्रिक समाज निर्माणमा नेपाली नागरिक चासो भनेको अभियोजन चलाउने र दण्डसजाय गर्ने हो। र, यसले हामीलाई अनिवार्य रूपमा फौजदारी कानुनको क्षेत्रक्षेत्राधिकारमा लैजान्छ। यातना र क्रूर, अमानवीय वा अपमानजनक व्यवहार वा सजाय, गैरकानुनी हत्या, बलपूर्वकको बेपत्तालगायतका कार्यकर्ता (परोक्षकर्ता वा मतियार) पीडकलाई अभियोजनसजाय गनै पर्छ। निःसन्देह, यो राज्यको दायित्वको उद्देश्य नागरिकको अधिकारको संरक्षणसंवद्र्धन गर्ने र कानुनी राज्यलाई साकार पार्ने हो। बेपत्ता तथा सत्य आयोगले केही राहत, परिपूरण, सत्यतथ्यको पहिचान, पीडितको प्रमाणीकरण, पीडकको पहिचानलगायतमा केही पक्षमा योगदान पुर्याउने पक्का हो। तर, यो न्याय होइन न्याय पार्न अभियोजनदण्डसजाय नै चाहिन्छ। एक हातमा तराजु बोकेको आँखामा पट्टी बाँधेको न्यायको प्रतीकले अभियोजन र दण्ड सजाय नै भन्छ। शिवाकोटी, अधिवक्ता हुन्।"
जनताका मागलाई गम्भीरतापूर्वक लिनुपर्छ,"सुदूरपश्चिमको झुलाघाटदेखि सुदूरपूर्वको चिवाभञ्ज्याङसम्म सम्पन्न समृद्धिका लागि संकल्प यात्रा का क्रममा आएका जनताका माग र अभियानका क्रम देखेका विषयको अभिलेखीकरण गरेर प्रधानमन्त्रीलाई बुझाएका छौं। मुख्यत हाम्रो अभियान सञ्चालन भएको मध्यपहाडी(पुष्पलाल) लोकमार्ग नै पूरा भएको छैन। त्यसलाई सरकारले उच्च प्राथमिकतामा राखेर चाँडोभन्दा सिध्याउनुपर्छ। यसलाई छोट्याउन र पुनर्रेखांकन गर्न सकिने ठाउँ छन् । कतिपय स्थानमा पहिल्यै बनेका स्थानीय सडकमा यसलाई जोडिएको छ। बस्ती नै नभएका निर्जन स्थानमा बाटो खनिएको छ। राजनीतिक दबाब र प्रभावका कारण यसलाई अनावश्यक घुमाउरो पनि बनाइएको छ। यसको लम्बाइ राष्ट्रिय राजमार्गका दृष्टिले पनि उपयुक्त नरहने निष्कर्ष हाम्रो छ। यो लोकमार्ग मदन भण्डारी लोकमार्गलाई मानेर छोट्याउन सकिन्छ। ५६ सय किलोमिटर घटाउन सकिन्छ। मध्यपहाडी राजमार्गसँग जोडिएका धेरै सहायक राजमार्ग व्यवस्थित गर्न पनि जनताले माग गरेका छन्। मध्यपहाडी लोकमार्गमा पर्ने विभिन्न भूभागमा आधुनिक सहरको परिकल्पना गरिएको छ। बजेट वितरण गरेर सुरुवात पनि भएको छ। पहाडको बसाइँसराइ रोक्ने उद्देश्यले सुरु गरिएको परियोजनाको प्रगति निराशाजनक छ। सडक बनेको २० वर्षमा १ लाख मानिस पुर्याउने, स्थानीय स्तरमा उद्योगधन्दा सञ्चालन गर्ने लक्ष्य थियो । यससँगै शिक्षा र स्वास्थ्यको हब बनाउने उद्देश्यमा पनि तुसारापात भएको छ। न बजेट दिइएको छ न योजनै छ। एकीकृत विकासका लागि नयाँ सहरको अवधारणा ल्याए पनि लथालिंग छ। ती सहर विस्तारमा सरकारले ध्यान दियोस् भन्ने हाम्रो र जनताको पनि माग हो। फलफूल, तरकारीसँगै सयपत्री फूलको ठूलो सम्भावना देखिएको छ। यसका लागि सरकारको ध्यान जानुपर्छ। (गौतम, नेकपा एमाले प्रचार विभाग प्रमुख हुन्।) यो पनि पढ्नुहोस संकल्प यात्रामा एमालेले देखेका मध्यपहाडका समस्या प्रधानमन्त्रीसमक्ष पेश प्रचण्डले भने : एमालेको ध्यानाकर्षणले नीति, कार्यक्रम र बजेट निर्माणमा योगदान पुग्छ, गम्भीर छु ७५१ बुँदे माग बुझायौं, प्रधानमन्त्रीले सुझावलाई कार्यान्वयन गर्ने प्रतिबद्धता गर्नुभयो : ज्ञवाली मध्यपहाडमा एमालेले देखेको समस्या र सम्भावना"
धितोपत्र बोर्डमा हमालको कस्तो रह्यो कार्यकाल ?,"निवर्तमान अध्यक्ष हमालले पत्रपत्रिकामार्फत आफ्नो कार्यकालमा भएका कार्य सार्वजनिक गरेका छन्। ६ वटा शीर्षकमा उनले गरेका कामको उल्लेख छ। नेपाल धितोपत्र बोर्डका आठौं अध्यक्ष रमेशकुमार हमाल कार्यकाल पूरा गरी बिदा भएका छन्। सरकारले तत्कालीन अध्यक्ष भीष्मराज ढुंगानालाई हटाएपछि बाँकी अवधिको लागि हमाल अध्यक्षमा नियुक्त भएका थिए। सरकारले ढुंगानालाई दुई वर्ष नबित्दै हटाएपछि बाँकी रहेको करिब दुई वर्ष (२२ महिना) अवधिको लागि हमाल नियुक्त भएका थिए। हमालले आफू बिदा हुने बेला धन्यवाद ज्ञापन गर्दै सार्वजनिक गरेको वक्तव्यमा यस यात्रा (बोर्ड अध्यक्ष) को क्रममा नेपालको दीर्घकालीन आर्थिक समृद्धिमा सहयोगी हुने कयौं सकारात्मक सुधारका प्रयास सुरु भएका छन्। स्टार्टअप तथा उद्यमशीलता विकास र पुँजी निर्माणको सबलीकरण एवम् एसएमई (स्माल मिडियम इन्टरप्राइजेज) इको सिस्टमको माध्यमले एक नयाँ आयाम सिर्जना गर्नेछ। सुशासन, प्रतिस्पर्धा र गुणवत्ताको वातावरणमार्फत बजारलाई स्वच्छ तथा पारदर्शी बनाउने र उच्चतम जवाफदेहिता राखी कानुन कार्यान्वयको स्थिरताबाट लगानीकर्ताको हित संरक्षणमा निरन्तरता दिनुको साथै विशेषगरी स्तुतिको संस्कार बाट कार्यसम्पादन संस्कार को रूपान्तरणमा एक दियो बालेर यो यात्रा समाप्त भइरहेको छ। यसका साथै उनले आफ्नो कार्यकालमा सम्पादित कार्यको विवरणसमेत सार्वजनिक गरेका छन्। निवर्तमान अध्यक्ष हमालले पत्रपत्रिकामार्फत आफ्नो कार्यकालमा भएका कार्य सार्वजनिक गरेका छन्। ६ वटा शीर्षकमा उनले गरेका काम उल्लेख छ। उनले उल्लेख गरेका ६ वटा शीर्षकमा (१) दीर्घकालीन आर्थिक प्रभाव पार्ने सुधार तथा कार्य, (२) समयसीमा तोकी गरिएका सुधार कार्य, (३) लगानीकर्ता हित संरक्षण, (४) बजार विकास तथा सुधार, (५) अध्यययन सकिएका र प्रक्रियामा रहेका कार्य र (६) कार्ययोजना अनुरूप सम्पन्न हुन नसकेका कार्य छन्। पहिलो शीर्षकअन्तर्गत (१) विशिष्टीकृत लगानी कोषको सुरुवात, (२) साना तथा मझौला संगठित संस्थाको धितोपत्र निष्कासन तथा कारोबारसम्बन्धी नियमावली निर्माण, (३) वैदेशिक रोजगारीमा गएकालाई सेयरमा आरक्षण, (४) कमोडिटी एक्सचेन्जको अनुमति प्रक्रिया, (५) अर्को स्टक एक्सचेन्जको लागि अनुमति प्रक्रिया, (६) सूचीकृत कम्पनीको क्षेत्रगत विविधीकरणसहित ६ वटा कार्य उल्लेख छ। दोस्रो शीर्षकअन्तर्गत (१) ओपन इन्ट्री र एक्जिट, (३) बुक बिल्डिङको सुरुवात, (४) मर्जर र एक्विजिसनमा छरितो र (५) दलाल शाखा विस्तारमा चुस्तता जस्ता पाँच वटा कार्य उल्लेख छ। तेस्रो शीर्षकमा (१) आस्वा शुल्क कटौती, (२) सूचीकृत कम्पनीलाई स्पष्टीकरण र कारबाही, (३) कानुन प्रबलीकरण, (४) म्युचुअल फन्डलाई सेयर बिक्री बन्देज, (५) लकइन्सम्बन्धी जानकारी गरी पाँच वटा कार्य उल्लेख छ। चौथो शीर्षकमा (१) डेडिकेडेड ट्रेड म्यानेजमेन्ट सिस्टम (टीएमएस) को व्यवस्था, (२) गैरआवासीय नेपाली भिœयाउन प्रयास, (३) जलविद्युत् कम्पनीको लागि विशेष व्यवस्था, (४) एप्लिकेसन प्रोग्रामिंग इन्टरफेरेन्स (एपीआई) सम्बन्धी व्यवस्था, (५) पुँजीबजारसम्बधि अभिमुखीकरण तालिम गरी पाँच वटा विषय उल्लेख छ। पाँचौं शीर्षकअन्तर्गत (१) प्रमाणीकरण कार्यक्रम, (२) स्वतन्त्र सञ्चालकसम्बन्धी, (३) रिपोटिङ ढाँचा निर्माणसहित तीन वटा कुरा परेको छ। छैटौं शीर्षकमा साना तथा मझौला संगठित संस्थाको धितोपत्र निष्कासन तथा कारोबारसम्बन्धी नियमावली जारी गर्न नसकिएको, बोर्डको कार्यालय भवनको लागि जग्गा किन्न नसकिएको, केन्द्रीकृत गुनासो समाधान प्रणाली व्यवस्था गर्न नसकिएको, सर्ट सेलिङ, इन्ट्राडे कारोबार, अक्सन मार्केट, सेक्युरिटिज लेन्डिङ एन्ड बोरोविङजस्ता कार्य सम्पन्न गर्न नसकिएको उल्लेख छ। ६ वटा शीर्षकको चिरफार हमालले आफूले सम्पादन गरेको ६ वटा शीर्षकभित्र समेटेका कार्यको पहिलो शीर्षकअन्तर्गत परेका ६ वटा कार्यमध्ये नयाँ (अर्को स्टक एक्सचेन्ज) ल्याउने कार्य सबैभन्दा विवादास्पद बन्यो। अर्को एक्सचेन्जको आवश्यकताको पुष्टि कतैबाट नहुँदा नहुँदै पनि यस कार्यमा हाल हाल्नु नै औचित्यहीन थियो। संसारभरको एक्सचेन्ज गाभिएर एउटा एक्सचेन्जमा सीमित रहेको विद्यमान परिस्थितिलाई नजरअन्दाज गर्ने कार्य भयो। आवश्यकता थियो भने पनि प्राइभेट कम्पनीलाई एक्सचेन्ज चलाउन दिने गरी गरिएको व्यवस्था धितोपत्र बजारको सैद्धान्तिक पक्ष विपरीतको कार्य थियो। अन्य पाँच वटा कार्यलाई भने समय सान्दर्भिक नै मान्नुपर्ने हुन्छ। दोस्रो शीर्षकअन्तर्गत परेको विषयमा खासै टिप्पणी गारिहाल्नुपर्ने देखिन्न। वित्तीय बजारमा ओपन इन्ट्री र एक्जिटले भविष्यमा वित्तीय समस्या ल्याउन सक्ने हुँदा यस्तो व्यवस्था गर्नुअघि पर्याप्त अध्ययन हुनुपथ्र्यो। तेस्रो शीर्षकअन्तर्गत म्युचुअल फन्डलाई सेयर बिक्री बन्देज गराउँदा बजारमा आपूर्ति नहुँदा यसले कर्नरिङ गर्दै पम्प एन्ड डम्प बढ्न सक्नेतर्फ ख्याल गरिएको देखिएन। अहिले बजारमा आपूर्ति नआउँदा कर्नरिङ गर्दै पम्प एन्ड डम्पको लागि पूर्वाधार बनिरहेको अनुमान गर्न सकिन्छ। लकइन् खुल्नेसम्बन्धी जानकारी एक वर्षमा ४ पटक र ३ वर्षमा १२ पटक सार्वजनिक गराउने सकिनेतर्फ बोर्डको ध्यान गएन। त्रैमासिक वित्तीय विवरण प्रकाशन गर्दा लकइन् खुल्नेसम्बन्धी व्यवस्था राख्न सकिन्थ्यो र यो सबैभन्दा प्रभावकारी हुन्थ्यो। लकइन् खुल्ने सम्बन्धमा यसै पत्रिकामा २०८० पुस ३ गते सेयर लकइन् खुल्ने सूचना १२ पटक ! शीर्षकमा विस्तृत चर्चा गरिएको छ। चौथो शीर्षकअन्तर्गतको देशमा ऊर्जाको मुख्य आपूर्तिकर्ता, सुनिश्चित बजार र दरभाउ भएका जलविद्युत् कम्पनीलाई सरकारले समेत तारो बनाइरहेको बेला बोर्डको पनि त्यस्तै अर्जुनदृष्टि नै परेको छ। पाँचौं शीर्षकअन्तर्गत स्वतन्त्र सञ्चालकलाई किन तारो बनाउन खोजिएको हो बुझिनसक्नु छ। यस्तो अवस्थामा बोर्डले के कुन आधारमा कहाँ टेकेर के व्यवस्था गर्ने हो प्रस्ट छैन। यस्ता कुरामा बोर्ड अल्झिनु बेकार समय बर्बादी मात्र हो। छैटौं शीर्षकमा परेका सबै कार्यक्रम आवश्यकताअनुसार पूरा हुँदै जाने अपेक्षा गर्न सकिन्छ। शीर्षकमा परेको तर नगरिएको हमालले ६ वटा शीर्षकमा उल्लेख गरेको तेस्रो बुँदामा परेको लगानीकर्ता हित संरक्षणअन्तर्गत गर्नैपर्ने अन्तर्गत डीपी शुल्क कटौतीतर्फ ध्यान गएको देखिएन। सेयर आवेदन गर्दा आस्वा सदस्यले लिने शुल्कलाई घटाएर पाँच रुपैयाँ कायम गराइयो। आफूले नियमन गर्ने निकायको आम्दानी किन घटाउनु भन्ने लागेर डीपी शुल्क नघटाएको हो कि भन्ने अनुमान गर्न सकिन्छ। विद्युतीय कारोबार सुरु हुनुअघि कागजी कारोबार हुँदा लिइने पाँच रुपैयाँ नामसारी दस्तुर हाल विद्युतीय कारोबार हुँदा पाँच गुणा बढाएर २५ रुपैयाँ बनाएको थियो। त्रैमासिक वित्तीय विवरण प्रकाशनमा भइरहेको ढिलाइलाई पनि सम्बोधन गरिएन। त्रैमासिक वित्तीय विवरण मूल्य संवेदनशील सूचना हुन् तर, यसलाई प्रकाशन गर्नुपर्ने समयवाधिलाई घटाएर बढीमा १५ दिन कायम गर्नुपर्ने थियो। विद्यमान ३० दिनको अवधिमा पनि प्रकाशन नगर्नेलाई स्पष्टीकरण सोधेर र कारबाही गरेर मात्र पुग्दैन। सूचना जति पहिल्यै चुहाएर लिने लाभ लिइसकेपछि कम्पनीका अधिकारीपदाधिकारीलाई कारबाही गर्नुको कुनै अर्थ हुन्न। त्रैमासिक वित्तीय विवरणमा अझ पनि सार्वजनिक हुनैपर्ने विवरण सार्वजनिक हुँदैनन्। जस्तो जलविद्युत् कम्पनीको त्रैमासिक वित्तीय प्रतिवेदनमा (१) उत्पादन अनुमतिपत्र प्राप्त र अवधि समाप्त हुने मिति, (२) विद्युत् खरिदबिक्री सम्झौता भएको मिति र बहाल रहने अवधि, (३) व्यावसायिक उत्पादन भएको मिति, (४) तोकिएको मितिभन्दा ढिलो व्यावसायिक उत्पादन भएको भए कति वर्ष ढिलो भयो ? (५) ४ नं उल्लेखित उत्पादन ढिलाइ भएका कारण कतिवटा मूल्यवृद्धि गुम्यो, (६) हरेक त्रैमासिकको हरेक महिना र अघिल्लो वर्षको सोही अवधिको उत्पादित विद्युत् शक्ति (युनिट) को विवरण, (७) हालसम्मको उत्पादित शक्ति (युनिट) को विवरण, (८) विद्युत् प्रवद्र्धक कम्पनीले विद्युत्को व्यावसायिक उत्पादन गरेको १० वर्षसम्म आयकरमा पूरै र त्यसपछि पाँच वर्षसम्म आधा छुट पाउँछन् यस्तो पूर्ण वा आधा कति वटा गयो कति बाँकी छ ?, (९) संस्थापकलगायतको सेयरको लकइन् अवधि कहिलेसम्म हो र (१०) उत्पादित कति विद्युत् प्रसारण प्रणालीमा आएको विच्छेदका कारण पठाउन सकिएन भन्ने जस्ता विवरण सार्वजनिक हुँदैनन्। बोर्डले उल्लेखित विषयमा व्यवस्था नगरे पनि पंक्तिकार स्वतन्त सञ्चालक रहेको वाराही हाइड्रोपावर पब्लिक लिमिटेडले उल्लेखित विषय हरेक त्रैमासिकमा प्रकाशन गर्न थालिसकेको छ। जलविद्युत्मा जस्तै अन्य क्षेत्रका कम्पनीले सार्वजनिक गर्नुपर्ने थुप्रै कुरा हुन्छन, जुन लगानीको लागि नभई नहुने आधारभूत सूचना हुन्, त्यसलाई सार्वजनिक गराउँदा मात्र वास्तविक रूपमा लगानीकर्ता हित संरक्षण भएको मानिन्छ। सेयर बजारमा कारोबार गर्नेको लागि अपरिहार्य किसिमका सूचनालाई यथाशीघ्र सार्वजनिक गराउनुपर्छ। नियमन भनकै यही हो। प्रिमियमको विवाद बोर्डमा हमालको आगमन भएपछि निकै उत्साहित बनेका लगानीकर्ता पछिल्लो समयमा भने हमालप्रति निकै आक्रोशित पनि भए। धितोपत्र सेयर बजारमा आउने उतारचढावलाई पनि हमालकै कारण भएको हो भन्नसम्म पनि बाँकी राखेनन्। हमालको कार्यकालले केही हदसम्म नेपालको सेयर बजारलाई गतिशील हुनमा मद्दत पुर्याएको कुरालाई अस्वीकार गर्न सकिन्न। केही कुरामा आलोचित भए पनि बुक बिल्डिङ र प्रिमियम मूल्यमा आईपीओ जारी कार्यले ब्रेकथ्रु पाएको छ। प्रिमियममा आईपीओ जारी गर्ने कार्य सर्वाधिक विवादास्पद पनि बन्यो। यो विवाद अदालत, अख्तियार दुरुपयोग अनुसन्धान आयोग र संसद्को सार्वजनिक लेखा समितिसम्म पुग्यो। प्रिमियमसम्बन्धी मुद्दा अदालतमा विचाराधीन नै छ। हमालको छोटो कार्यकालमा केही सकारात्मक कार्य भएको कुरालाई स्वीकार गर्नुपर्ने हुन्छ। अन्तिम समयमा आएर प्रिमियमको विवादले उनको कार्यकाललाई खल्लो जस्तो बनाए पनि प्रिमियममा सेयर जारी गर्ने कार्यलाई सुखद सुरुवात मान्नुपर्छ। सुखद सुरुआत हुँदाहुँदै पनि पुँजीको आधारमा सञ्चालन अवधि घटीबढी गरिएको विषय भने अनुचित छ। एक अर्ब चुक्ता पुँजी भएको कम्पनीले पछिल्लो दुई वर्ष नाफामा रहेको भए हुने र अन्यलाई तीन वर्ष तोकिनु चाहिँ उचित हो भन्ने आधार र कारण देखिन्न। प्रिमियममा सेयर जारी गर्न दिइएको विषयमा अहिले उठेको विवाद प्रिमियम निर्धारण विधिमा केन्द्रित हुनुपर्नेमा प्रिमियममा सेयर जारी गर्न दिनैहुन्न भन्नेमा विषयमा केन्द्रित हुनु अनुचित छ। प्रिमियम मूल्यमा सेयर जारी गरिने कुरो उचित छ, यसलाई निरन्तरता दिनुपर्छ तर, मूल्य निर्धारण विधिमा अपनाइएको पुँजी र सञ्चालन अवधिको हद एकै कायम गर्नुपर्छ। कति प्रिमियम राख्ने भन्ने कुरा कम्पनीको अधिकारको कुरो हो। यसको सीमा यति नै हुनुपर्छ भन्ने कुनै सूत्र हुन्न र बनाउन पनि सकिन्न। हरेक क्षेत्रका कम्पनीको व्यापारको प्रकृति फरकफरक हुन्छ। एकै सूत्र सबैको लागि उपयुक्त हुन्न। पुनर्मूल्यांकनबाट सिर्जित सम्पत्तिलाई प्रिमियममा जोड्नै हुन्न भन्ने कुरो पनि त्यति सान्दर्भिक हुन्न। एउटा कम्पनी स्थापनापश्चात् उद्देश्यअनुसारको कार्य पूरा गर्ने सिलसिलामा थुप्रै पूर्वाधार विकास गर्नुपर्ने हुन्छ। कम्पनीले गरेको आम्दानी त्यही कम्पनीको विकासमा लगाउँदा प्रतिसेयर आम्दानी नकारात्मक हुन सक्छ। नाफा मात्र प्रिमियमको मूल आधार बन्नु हुन्न। त्यसको वासलातमा देखिने सम्पत्तिको आकार पनि एउटा मुख्य आधार बन्नुपर्छ। संस्थापकले चारपाँच वा त्योभन्दा बढी समयसम्म आफ्नो लगानीको एक पैसा ब्याजसमेत पाएका हुँदैनन्। पाँचछ वर्षपछि त्यही कम्पनीमा नयाँ व्यक्ति सहभागी वा सेयरधनी बन्न खोज्छ भने स्वाभाविक रूपमा उसले त्यस कम्पनीमा संस्थापकले गरेको मेहनतको मूल्य कम्पनीलाई चुकाउनुपर्छ। प्रिमियम निर्धारणसम्बन्धी विद्यमान व्यवस्थामा रहेको नेटवर्थको दुई गुणा वा पुँजीकृत भएको क्यापिटलाइज्ड अर्निङ, डिस्काउन्टेड क्यास फ्लो र प्रचलित नेपाल कानुनबाट मान्यता प्राप्त अन्तर्राष्ट्रिय प्रचलनको आधारमा मूल्यांकन विधि अवलम्बन गरी प्राप्त हुने कुल मूल्यको औसत मूल्यमध्ये जुन कम हुन्छ भन्ने व्यवस्थामा पुनरावलोकन हुनु आवश्यक छ। यसको सट्टा कम्पनीलाई नै प्रिमियम निर्धारण गर्न दिएर उक्त निर्धारण गरिएको मूल्यको औचित्य पुष्टि हुने कागजात कम्तीमा ६ महिनाअघि नै धितोपत्र बोर्ड र नेपाल स्टक एक्सचेन्ज लिमिटेडमार्फत सार्वजनिक गरेर लगानीकर्ताको व्यापक सहभागितामा मन्थन गराएर मूल्य निर्धारण गराउनुपर्छ। सेयर लगानी हो, राहत बाँडे जस्तो चिज हैन। लगानीमा नाफा र जोखिम दुवै अन्तर्निहित रहेको हुन्छ। (दाहाल, कर्पोरेट र धितोपत्र कानुनका अध्येताअधिवक्ता हुन्।)"
नेपाल पाकिस्तानसँग ५ विकेटले पराजित,"काठमाडौं : नेपाल पाकिस्तानसँग ५ विकेटले पराजित भएको छ। दक्षिण अफ्रिका जारी यु१९ विश्वकपको दोस्रो खेलमा नेपाल पराजित भएको हो। नेपालले दिएको १९८ रनको लक्ष्य पाकिस्तानले ४७४ ओभरमा ५ विकेटको क्षतिमा पूरा गर्यो। पाकिस्तानका लागि अजन अवाइसले अर्धसतकसहित ६३ रन बनाए। त्यस्तै श्यामी हुसेनले ३७, सहजैब खानले ३७, अहमद हुसेनले २९ र हरुन अर्सदले १५ रन बनाए। नेपालका लागि आकाश चन्दले ३ विकेट लिए भने दीपेश कँडेल र आकाश त्रिपाठीले एकएक विकेट लिए। यसअघि नेपालले पाकिस्तानलाई १९८ रनको लक्ष्य प्रस्तुत गरेको थियो। नेपालका लागि विपिन रावलले सर्वाधिक ३९ रन बनाए। त्यस्तै दीपक डुम्रेले २६, देव खनालले २३, सुवास भण्डारी २०, गुल्शन झाले १८, दीपक कँडेलले १३ रन बनाए। त्यस्तै अर्जुन कुमालले ६, आकाश त्रिपाठीले ६, उत्तम मगरले ४ रन बनाए। त्यस्तै आकाश चन्द १६ रनमा अविजित रहे। नेपालले पहिलो खेल न्युजिल्यान्डसँग ६४ रनले पराजित भएको थियो।"
आर्मी आहा रारा गोल्डकपको क्वाटर फाइनलमा,पोखरा : राइजिङ स्टार क्लबलाई १० गोलअन्तरले हराउँदै विभागीय टोली त्रिभुवन आर्मी क्लब पोखरामा जारी २३औं संस्करणको आहा रारा पोखरा गोल्डकपको क्वाटर फाइलनमा प्रवेश गरेको छ। पोखरा रंगशालाको फुटबल मैदानमा बुधबार भएको प्रतिस्पधामा पहिलो हाफको २७औं मिनेटमा आर्मीका कप्तान भरत खवासले गरेको एक गोल नै निर्णायक हुँदा राइजिङ स्टार पहिलो खेलबाटै बाहिरीयो। कमल थापाले मिलाईदिएको पासलाई सदुपयोग गर्दै कप्तान खवासले उत्कृष्ट हेडर गोलमा परिणत भएको थियो। एक गोलले पछि परे पछि दबावमा परेका राईजिङका खेलाडीहरूले आर्मीका खेलाडीसँग प्रतिस्पर्धात्मक खेल प्रदर्शन गरेका थिए। आर्मीले एक गोलले अग्रता लिदै राइजिङलाई दबाब बनाए पनि थप गोल भने गर्न सकेन। आर्मीले अधिकांश नयाँ खेलाडीलाई टोलीमा उतारेको थियो। पोखरेली दर्शकका साथ राईजिङले पाएको थियो। पहिलो हाफको अन्तिम समयमा दिनेश हेमजनले दिएको क्रसपासलाई जिलेस्पीजंग कार्कीले हेडमार्फत् गोलमा परिणत गर्न चुकेका थिए। आर्मीका कप्तान भरत खवास प्रतियोगितामा म्यान अफ दी म्याच भए। आहा रारा पोखरा गोल्डकपमा आर्मीको १५औं सहभागिता हो। आर्मीले पटक पटक फाइनलमा पुगेर पनि उपाधि भने उचाल्न सकेको छैन। प्रतियोगिताअन्तर्गत बिहीबारको खेल मछिन्द्र क्लब र जावलाखेल युथ क्लबबीच हुने छ।
"पीएम कपमा सुदूरपश्चिम दोस्रो स्थानमा उक्लियो, कोशीको आठौं हार","काठमाडौं : प्रधानमन्त्री कप पुरुष एकदिवसीय राष्ट्रिय क्रिकेट प्रतियोगिताअन्तर्गत आज भएको खेलमा सुदूरपश्चिम प्रदेश विजयी भएको छ। कीर्तिपुरस्थित त्रिवि क्रिकेट मैदानमा आज भएको खेलमा सुदूरपश्चिमले कोशी प्रदेशलाई आठ विकेटले पराजित गर्यो। जितसँगै पाँच खेलमा चार जितसँगै आठ अंक जोडेको सुदूरपश्चिम अंक तालिकामा दोस्रो स्थानमा उक्लिएको छ भने आठ खेलमा सबै खेल हारेर अंकविहीन बनेको कोशी प्रदेश पुच्छारमा छ। कोशीले प्रस्तुत गरेको एक सय २४ रनको लक्ष्य सुदूरपश्चिमले २१ दशमलव एक ओभरमा दुई विकेट गुमाउँदै पूरा गर्यो। सुदूरपश्चिमको जितमा नरेन भट्टले सर्वाधिक ५४ रनको योगदान दिए। उनले ४९ बलमा सात चौका प्रहार गरे। प्रकाश पाण्डेले अविजित ३४ बनाए भने कप्तान राजु रिजालले २१ रन बनाए। कोशीका लागि दुवै विकेट फिर्दोस अन्सारीले लिए। त्यसअघि टस जितेर पहिले ब्याटिङ रोजेको कोशीले ३२ ओभरमा सबै विकेट गुमाउँदै एक सय २३ रन बनाएको थियो। कोशीका लागि मिनाश थापाले २६, कप्तान अंकित तिवारीले २२, कमल खत्रीले १८ र फिर्दोस अन्सारीले १३ रन बनाए। बलिङतर्फ सुदूरपश्चिमका लागि शेर मल्लले पाँच विकेट र विकाश आग्रीले चार विकेट लिए।"
"राष्ट्रियसभाको १९ सिटका लागि भोलि निर्वाचन हुँदै, ९ देखि ३ बजेभित्र मतदान गरिसक्नुपर्ने","काठमाडौं : निर्वाचन आयोगले भोलि हुने राष्ट्रियसभा सदस्य निर्वाचनलाई स्वच्छ, स्वतन्त्र, निष्पक्ष र भयरहित वातावरणमा सम्पन्न गर्न आग्रह गरेको छ। निर्वाचनका लागि आवश्यक सुरक्षा व्यवस्थासहित तयारी कार्य पूरा भएको जनाउँदै आयोगले कानुनी व्यवस्थाबमोजिम निर्वाचनमा स्वच्छता, निष्पक्षता, पारदर्शिता तथा भयमुक्त वातावरण कायम राख्न गएराति १२ बजेपछि मतदानकार्य समाप्त नहुन्जेलसम्म प्रचारप्रसार निषेधको अवधि कायम गरेको छ। प्रदेशसभाका सदस्य, गाउँपालिकाका अध्यक्ष र उपाध्यक्ष तथा नगरपालिकाका प्रमुख र उपप्रमुखले मतदान गर्ने यस निर्वाचनमा माघ ११ गते बिहान ९ बजेदेखि अपराह्न ३ बजेसम्म सम्बन्धित प्रदेशको तोकिएका मतदानस्थल तथा मतदान केन्द्रमा मतदान हुनेछ। आयोगले प्रचारप्रसार निषेधको अवधिमा राजनीतिक दलका पदाधिकारी, उम्मेदवार, दलका भातृसंगठन तथा आचारसंहिता पालना गर्नुपर्ने अन्य व्यक्ति, संस्था वा निकायले निर्वाचन प्रचारप्रसारलगायत कुनै पनि प्रकारका छलफल, अन्तरक्रिया, सभा सम्मेलन, कार्यशाला गोष्ठी गर्न नमिल्ने आयोगका प्रवक्ता शालिग्राम शर्मा पौडेलले जानकारी दिए। निर्वाचनमा प्रदेशसभाका सदस्यका लागि सेतो रङको कागजमा हरियो रङको मसीको विवरण तथा निर्वाचन चिह्न रहेको मतपत्र र गाउँपालिकाका अध्यक्ष र उपाध्यक्ष तथा नगरपालिकाका प्रमुख र उपप्रमुखका लागि सेतो रङको कागजमा रातो रङको मसीको विवरण तथा निर्वाचन चिह्न रहेको मतपत्रको व्यवस्था गरिएको छ। निर्वाचनमा प्रदेशसभाका सदस्य र गाउँपालिकाका अध्यक्ष र उपाध्यक्ष तथा नगरपालिकाका प्रमुख र उपप्रमुख रहेको निर्वाचक मण्डल रहनेछ। निर्वाचन 'कसुर तथा सजाय' ऐन, २०७३ को ब्यवस्थाबमोजिम मतपत्रमा मत संकेत गरेपछि त्यस्तो मतपत्र कसैलाई देखाउन, प्रर्दशन गर्न वा मत संकेत गरेको व्यहोरा कुनै प्रकारले सार्वजनिक गर्न नहुने विषयलाई मध्यनजर गरी सम्बन्धित मतदान केन्द्रहरूमा आयोगले तोकेको कुनै एक परिचयपत्र साथ उपस्थित भई आफ्नो विवेकको गोप्य मताधिकारको प्रयोग गर्न निर्देश गरेको छ। आगामी फागुन २१ गतेदेखि रिक्त हुने १९ राष्ट्रियसभा सदस्यका लागि भोलि बिहीबार निर्वाचन हुँदैछ। कानुनतः पदावधि सकिनु ३५ दिन अगावै निर्वाचन गर्नुपर्ने व्यवस्था छ। राष्ट्रियसभा सदस्यको पदका लागि मतदाता रहेका प्रदेश सभा सदस्यको ५३ र गाउँपालिकाका अध्यक्ष तथा उपाध्यक्ष र नगरपालिकाका प्रमुख तथा उपप्रमुखको १९ मतभारका दरले गणना हुनेछ। निर्वाचनमा हालः कायम प्रदेशसभा सदस्य र स्थानीय तहका प्रमुखउपप्रमुख गरी दुई हजार ४७ मतदाता गरी कूल मतभार ५७ हजार ५५९ हुनेछ। हाल कायमा प्रदेशसभा सदस्य ५४९ र गाउँपालिकाका अध्यक्ष र उपाध्यक्ष तथा नगरपालिकाका प्रमुख र उपप्रमुख गरी एक हजार ४९८ मतदाता रहेका छन्।"
नेपालले पाकिस्तानलाई दियो १९८ रनको लक्ष्य,"काठमाडौं : नेपालले पाकिस्तानलाई १९८ रनको लक्ष्य प्रस्तुत गरेको छ। दक्षिण अफ्रिकामा जारी यु१९ विश्वकपमा नेपालले निर्धारित ओभरको खेलमा सबै विकेट गुमाएर १९७ रन बनाएको हो। नेपालका लागि विपिन रावलले सर्वाधिक ३९ रन बनाए। त्यस्तै दीपक डुम्रेले २६, देव खनालले २३, सुवास भण्डारी २०, गुल्शन झाले १८, दीपक कँडेलले १३ रन बनाए। त्यस्तै अर्जुन कुमालले ६, आकाश त्रिपाठीले ६, उत्तम मगरले ४ रन बनाए। त्यस्तै आकाश चन्द १६ रनमा अविजित रहे। नेपालले पहिलो खेल न्युजिल्यान्डसँग ६४ रनले पराजित भएको थियो।"
पीएम कपमा पुलिसले मधेसलाई हरायो,"काठमाडौं : राजधानीमा जारी प्रधानमन्त्री कप राष्ट्रिय क्रिकेट प्रतियोगितामा नेपाल पुलिस क्लबले मधेस प्रदेशलाई पराजित गर्दै प्रतियोगितामा पाँचौं जित दर्ता गराएको छ। मूलपानी क्रिकेट मैदानमा आज भएको खेलमा पुलिसले मधेसमाथि ६ विकेटको जित निकाल्दै प्रतियोगितामा पाँचौं जित दर्ता गराएको हो। पुलिसले ५ खेलमा १० अंक जोड्दै अंक तालिको शीर्ष स्थानमा यथावत् छ। यता मधेसले ७ खेलमा ८ अंक जोडेको छ। मधेस अंकतालिकाको तेस्रो स्थानमा छ। मधेसले प्रस्तुत गरेको ९७ रनको समान्य लक्ष्य पुलिसले १८ दशमलव ३ ओभरमा ४ विकेट गुमाउँदै पूरा गर्यो। पुलिसका लागि सुनिल धमलाले सर्वाधक २८ रनको योगदान दिए। त्यस्तै कुशल भुर्तेलले १९, आरिफ शेखले अविजित १६ र अमृत श्रेष्ठले अविजित १५ रन बनाए। मधेसका लागि रञ्जित कुमार र अर्निको यादवले समान दुईदुई विकेट लिए। त्यसअघि टस हारेर पहिला ब्याटिङको निम्तो पाएको मधेसले २४ ओभरमा सबै विकेट गुमाउँदै ९६ रनको योगफल बनाएको थियो। मधेसका लागि अर्निको यादवले २३, कप्तान हरिशंकर शाहले २२ र अभिशेक तिवारीले अविजित ११ रन बनाए। पुलिसका लागि सागर ढकालले पाँच विकेट लिए भने ललितनारायण राजवंशीले चार विकेट लिए। त्यस्तै राशिद खानले एक विकेट लिए।"
"आइसिसी यु१९ विश्वकप : नेपालले टस जित्यो, पहिले ब्याटिङ गर्ने","काठमाडौं : आइसिसी यु१९ विश्वकपमा टस जितेर नेपालले ब्याटिङ रोजेको छ। दक्षिण अफ्रिकाको इस्ट लन्डनस्थित बफेलो पार्क क्रिकेट मैदानमा पाकिस्तानलाई नेपालका कप्तान देव खनालले बलिङको निम्तो दिएका हुन्। नेपालले पहिलो खेलको टोलीबाट तीन जना परिवर्तन गरेको छ। ओपनर दीपक बोहोरा, दीपक डुम्रे र स्पिनर तिलकराज भण्डारीको स्थानमा विपिन रावल, दीपक डुम्रे र दुर्गेश गुप्तालाई टोलीमा समावेश गरिएको छ। नेपाली समयअनुसार दिउँसो १ : ४५ बजे सुरु हुनेछ। पहिलो खेलमा न्यूजिल्यान्डसँग नेपाल ६४ रनले पराजित भएको थियो। त्यसैगरी पाकिस्तानले अफगानिस्तानलाई १८१ रनले हराएको थियो। एसीसी यू१९ एसिया कपमा पाकिस्तानसँग नेपाल ७ विकेटले पराजित भएको थियो। नेपाली टोली : अर्जुन कुमाल, विपिन रावल, आकाश त्रिपाठी, देव खनाल (कप्तान), उत्तम थापा मगर (विकेटकिपर), गुलशन झा, दीपक डुम्रे, दिपेश कँडेल, सुभाष भण्डारी, आकाश चन्द, दुर्गेश गुप्ता"
कप्तान देव खनालसहित नेपालले गुमायो ३ विकेट,"काठमाडौं : यु१९ विश्वकपअन्तर्गत पाकिस्तानविरुद्ध भइरहेको खेलमा नेपालले ३ विकेट गुमाएको छ। कप्तान देव खनाल, ओपनर अर्जुन कुमाल र आकाश त्रिपाठी आउट भएका हुन्। कप्तान खनाल २३ रन बनाएर पेभलियन फिर्किँदा अर्जुन र आकाशले ६६ रन बनाए। विपिन रावल ३१ रन बनाएर खेलिरहेका छन्। १८ ओभरको समाप्तिमा नेपालले ३ विकेट क्षतिमा ८० रन बनाएको छ। नेपालले पहिलो खेलमा न्युजिल्यान्डसँग ६४ रनले पराजित भएको थियो।"
आइसिसी यु१९ विश्वकप : नेपालले आज पाकिस्तानसँग खेल्दै,"काठमाडौं : आइसिसी यु१९ विश्वकपमा नेपाली यू१९ क्रिकेट टोलीले आज पाकिस्तानसँग खेल्दैछ। दक्षिण अफ्रिकाको इस्ट लन्डनस्थित बफेलो पार्क क्रिकेट मैदानमा नेपालले समूहको दोस्रो खेल पाकिस्तानसँग खेल्न लागेको हो। नेपाली समयअनुसार दिउँसो १ : ४५ बजे सुरु हुनेछ। पहिलो खेलमा न्यूजिल्यान्डसँग नेपाल ६४ रनले पराजित भएको थियो। त्यसैगरी पाकिस्तानले अफगानिस्तानलाई १८१ रनले हराएको थियो। एसीसी यू१९ एसिया कपमा पाकिस्तानसँग नेपाल ७ विकेटले पराजित भएको थियो। नेपाली टोली : देव खनाल (कप्तान), आकाश चन्द, अर्जुन कुमाल, दीपकप्रसाद डुम्रे, दुर्गेश गुप्ता, गुलसन झा, दिपेशप्रसाद कंडेल, विशालविक्रम केसी, दीपक बोहोरा, दीपक बोहोरा, सुवास भण्डारी, उत्तम थापामगर, विपिन रावल, तिलकराज भण्डारी, आकाश त्रिपाठी।"
राष्ट्रपति रनिङ्ग शिल्ड प्रतियोगिताको उपाधि आर्दश माविलाई,"तानसेन : पाल्पाको रिब्दीकोट गाउँपालिकामा सञ्चालन भएको ५ औं राष्ट्रपति रनिङ्ग शिल्ड प्रतियोगिताको उपाधि वडा न २ को आर्दश माध्यमिक विद्यालयले हात पारेका छ । आर्दश माविले १९ वटा पदकसहित उपाधि हात पारेको हो । आर्दश माविले १० वटा स्वर्ण, ५ रजत र ४ कास्य पदक हाँसिल प्रथम भएको हो । प्रतियोगितामा वडा न ८ को ताल्तुङ्ग माध्यमिक विद्यालय द्वितीय भएको छ । ताल्तुङ्गले ५ स्वर्ण,२ रजत र १ कास्य पदक जित हाँसिल गरेको छ । प्रतियोगितामा तृतीयमा वडा न १ को सारदा माध्यमिक विद्यालय ख्याहा विजयी भएको छ । विद्यालयले ४ स्वर्ण,३ रजत र ३ कास्य पदक हाँसिल गरेको प्रमुख प्रशासकीय अधिकृत मदन अर्यालले बताए । प्रतियोगितामा प्रथम भएको आर्दश माध्यमिक विद्यालयले लगातार ३ वर्ष पालिका स्तरीय राष्ट्रपति रनिङ्ग सिल्डको उपाधिमा विजयी हाँसिल गरेकाले विद्यालयले राष्ट्रिपति रनिङ्ग सिल्ड प्राप्त गरेका छ । प्रतियोगितामा प्रथमलाई १५ हजार रुपैयाँ ,द्वितीय लाई १२ हजार र तृतीयलाई ९ हजार रुपैयाँ सिल्ड, मेडल र प्रमाणपत्रसँगै उत्कृष्ट भएका खेलाडीलाई गाउँपालिकाका अध्यक्ष नारायण बहादुर कार्कीले पुरस्कार वितरण गरे । प्रतियोगितामा छात्रातर्फ नारायण माध्यमिक विद्यालयका छात्रा बिनिता बगाले र ताल्तुङ्ग माध्यमिक विद्यालयका दिलमाया बगाले वेस्ट प्लेयर भएका छन् । वेस्ट लिफ्टरमा ताल्तुङ्ग माध्यमिक विद्यालयकै पुष्पा बगाले,उदयमान खेलाडीमा भवानी माध्यमिक विद्यालयका दिपिका राना,वेस्ट सटरमा ज्ञानमाला माध्यमिक विद्यालयका बिना लम्तरी छनौट भएको पालिकाका शिक्षा शाखा प्रमुख मणि प्रसाद खनालले बताए । प्रतियोगितामा छात्रतर्फ उदमान खेलाडीमा सरस्वती माविका अंकित छहरी,वेस्ट डिफेन्डरमा ताल्तुङ्ग माध्यमिक विद्यालयका चन्द्र छहरी,वेस्ट लिफ्टरमा कालिका माविका दिपक लम्तरी,वेस्ट सटरमा भाष्कर माविका शोरभ राना,वेस्ट व्लकरमा कालिका माध्यमिक विद्यालयका दिलिप जंग छहरी र वेस्ट प्लेयरमा कालिका माध्यमिक विद्यालयका सुरज परियार विजयी भए । पालिकाले वडा न २ मा कौवल खेल मैदान निर्माण गरि प्रदेशस्तरको खेल गराउने गरि करिब १ करोडमा खेल मैदान निर्माणको कार्य भइरहेको छ। राष्ट्रपति रनिङ्ग सिल्डका लागि पालिकाका १४ वटा माध्यमिक विद्यालयहरूको सहभागीमा २९ विधामा खेल खेलाइएको थियो । ३ दिनसम्म भएको प्रतियोगितामा पालिकाका ८ वटै वडाका जनप्रतिनिधि,विद्यालयका प्रधानाध्यापक, शिक्षक, विद्यार्थी तथा सर्वसाधारणको सहभागीता रहेको थियो ।"
धितोपत्र बोर्डमा हमालको कस्तो रह्यो कार्यकाल ?,"निवर्तमान अध्यक्ष हमालले पत्रपत्रिकामार्फत आफ्नो कार्यकालमा भएका कार्य सार्वजनिक गरेका छन्। ६ वटा शीर्षकमा उनले गरेका कामको उल्लेख छ। नेपाल धितोपत्र बोर्डका आठौं अध्यक्ष रमेशकुमार हमाल कार्यकाल पूरा गरी बिदा भएका छन्। सरकारले तत्कालीन अध्यक्ष भीष्मराज ढुंगानालाई हटाएपछि बाँकी अवधिको लागि हमाल अध्यक्षमा नियुक्त भएका थिए। सरकारले ढुंगानालाई दुई वर्ष नबित्दै हटाएपछि बाँकी रहेको करिब दुई वर्ष (२२ महिना) अवधिको लागि हमाल नियुक्त भएका थिए। हमालले आफू बिदा हुने बेला धन्यवाद ज्ञापन गर्दै सार्वजनिक गरेको वक्तव्यमा यस यात्रा (बोर्ड अध्यक्ष) को क्रममा नेपालको दीर्घकालीन आर्थिक समृद्धिमा सहयोगी हुने कयौं सकारात्मक सुधारका प्रयास सुरु भएका छन्। स्टार्टअप तथा उद्यमशीलता विकास र पुँजी निर्माणको सबलीकरण एवम् एसएमई (स्माल मिडियम इन्टरप्राइजेज) इको सिस्टमको माध्यमले एक नयाँ आयाम सिर्जना गर्नेछ। सुशासन, प्रतिस्पर्धा र गुणवत्ताको वातावरणमार्फत बजारलाई स्वच्छ तथा पारदर्शी बनाउने र उच्चतम जवाफदेहिता राखी कानुन कार्यान्वयको स्थिरताबाट लगानीकर्ताको हित संरक्षणमा निरन्तरता दिनुको साथै विशेषगरी स्तुतिको संस्कार बाट कार्यसम्पादन संस्कार को रूपान्तरणमा एक दियो बालेर यो यात्रा समाप्त भइरहेको छ। यसका साथै उनले आफ्नो कार्यकालमा सम्पादित कार्यको विवरणसमेत सार्वजनिक गरेका छन्। निवर्तमान अध्यक्ष हमालले पत्रपत्रिकामार्फत आफ्नो कार्यकालमा भएका कार्य सार्वजनिक गरेका छन्। ६ वटा शीर्षकमा उनले गरेका काम उल्लेख छ। उनले उल्लेख गरेका ६ वटा शीर्षकमा (१) दीर्घकालीन आर्थिक प्रभाव पार्ने सुधार तथा कार्य, (२) समयसीमा तोकी गरिएका सुधार कार्य, (३) लगानीकर्ता हित संरक्षण, (४) बजार विकास तथा सुधार, (५) अध्यययन सकिएका र प्रक्रियामा रहेका कार्य र (६) कार्ययोजना अनुरूप सम्पन्न हुन नसकेका कार्य छन्। पहिलो शीर्षकअन्तर्गत (१) विशिष्टीकृत लगानी कोषको सुरुवात, (२) साना तथा मझौला संगठित संस्थाको धितोपत्र निष्कासन तथा कारोबारसम्बन्धी नियमावली निर्माण, (३) वैदेशिक रोजगारीमा गएकालाई सेयरमा आरक्षण, (४) कमोडिटी एक्सचेन्जको अनुमति प्रक्रिया, (५) अर्को स्टक एक्सचेन्जको लागि अनुमति प्रक्रिया, (६) सूचीकृत कम्पनीको क्षेत्रगत विविधीकरणसहित ६ वटा कार्य उल्लेख छ। दोस्रो शीर्षकअन्तर्गत (१) ओपन इन्ट्री र एक्जिट, (३) बुक बिल्डिङको सुरुवात, (४) मर्जर र एक्विजिसनमा छरितो र (५) दलाल शाखा विस्तारमा चुस्तता जस्ता पाँच वटा कार्य उल्लेख छ। तेस्रो शीर्षकमा (१) आस्वा शुल्क कटौती, (२) सूचीकृत कम्पनीलाई स्पष्टीकरण र कारबाही, (३) कानुन प्रबलीकरण, (४) म्युचुअल फन्डलाई सेयर बिक्री बन्देज, (५) लकइन्सम्बन्धी जानकारी गरी पाँच वटा कार्य उल्लेख छ। चौथो शीर्षकमा (१) डेडिकेडेड ट्रेड म्यानेजमेन्ट सिस्टम (टीएमएस) को व्यवस्था, (२) गैरआवासीय नेपाली भिœयाउन प्रयास, (३) जलविद्युत् कम्पनीको लागि विशेष व्यवस्था, (४) एप्लिकेसन प्रोग्रामिंग इन्टरफेरेन्स (एपीआई) सम्बन्धी व्यवस्था, (५) पुँजीबजारसम्बधि अभिमुखीकरण तालिम गरी पाँच वटा विषय उल्लेख छ। पाँचौं शीर्षकअन्तर्गत (१) प्रमाणीकरण कार्यक्रम, (२) स्वतन्त्र सञ्चालकसम्बन्धी, (३) रिपोटिङ ढाँचा निर्माणसहित तीन वटा कुरा परेको छ। छैटौं शीर्षकमा साना तथा मझौला संगठित संस्थाको धितोपत्र निष्कासन तथा कारोबारसम्बन्धी नियमावली जारी गर्न नसकिएको, बोर्डको कार्यालय भवनको लागि जग्गा किन्न नसकिएको, केन्द्रीकृत गुनासो समाधान प्रणाली व्यवस्था गर्न नसकिएको, सर्ट सेलिङ, इन्ट्राडे कारोबार, अक्सन मार्केट, सेक्युरिटिज लेन्डिङ एन्ड बोरोविङजस्ता कार्य सम्पन्न गर्न नसकिएको उल्लेख छ। ६ वटा शीर्षकको चिरफार हमालले आफूले सम्पादन गरेको ६ वटा शीर्षकभित्र समेटेका कार्यको पहिलो शीर्षकअन्तर्गत परेका ६ वटा कार्यमध्ये नयाँ (अर्को स्टक एक्सचेन्ज) ल्याउने कार्य सबैभन्दा विवादास्पद बन्यो। अर्को एक्सचेन्जको आवश्यकताको पुष्टि कतैबाट नहुँदा नहुँदै पनि यस कार्यमा हाल हाल्नु नै औचित्यहीन थियो। संसारभरको एक्सचेन्ज गाभिएर एउटा एक्सचेन्जमा सीमित रहेको विद्यमान परिस्थितिलाई नजरअन्दाज गर्ने कार्य भयो। आवश्यकता थियो भने पनि प्राइभेट कम्पनीलाई एक्सचेन्ज चलाउन दिने गरी गरिएको व्यवस्था धितोपत्र बजारको सैद्धान्तिक पक्ष विपरीतको कार्य थियो। अन्य पाँच वटा कार्यलाई भने समय सान्दर्भिक नै मान्नुपर्ने हुन्छ। दोस्रो शीर्षकअन्तर्गत परेको विषयमा खासै टिप्पणी गारिहाल्नुपर्ने देखिन्न। वित्तीय बजारमा ओपन इन्ट्री र एक्जिटले भविष्यमा वित्तीय समस्या ल्याउन सक्ने हुँदा यस्तो व्यवस्था गर्नुअघि पर्याप्त अध्ययन हुनुपथ्र्यो। तेस्रो शीर्षकअन्तर्गत म्युचुअल फन्डलाई सेयर बिक्री बन्देज गराउँदा बजारमा आपूर्ति नहुँदा यसले कर्नरिङ गर्दै पम्प एन्ड डम्प बढ्न सक्नेतर्फ ख्याल गरिएको देखिएन। अहिले बजारमा आपूर्ति नआउँदा कर्नरिङ गर्दै पम्प एन्ड डम्पको लागि पूर्वाधार बनिरहेको अनुमान गर्न सकिन्छ। लकइन् खुल्नेसम्बन्धी जानकारी एक वर्षमा ४ पटक र ३ वर्षमा १२ पटक सार्वजनिक गराउने सकिनेतर्फ बोर्डको ध्यान गएन। त्रैमासिक वित्तीय विवरण प्रकाशन गर्दा लकइन् खुल्नेसम्बन्धी व्यवस्था राख्न सकिन्थ्यो र यो सबैभन्दा प्रभावकारी हुन्थ्यो। लकइन् खुल्ने सम्बन्धमा यसै पत्रिकामा २०८० पुस ३ गते सेयर लकइन् खुल्ने सूचना १२ पटक ! शीर्षकमा विस्तृत चर्चा गरिएको छ। चौथो शीर्षकअन्तर्गतको देशमा ऊर्जाको मुख्य आपूर्तिकर्ता, सुनिश्चित बजार र दरभाउ भएका जलविद्युत् कम्पनीलाई सरकारले समेत तारो बनाइरहेको बेला बोर्डको पनि त्यस्तै अर्जुनदृष्टि नै परेको छ। पाँचौं शीर्षकअन्तर्गत स्वतन्त्र सञ्चालकलाई किन तारो बनाउन खोजिएको हो बुझिनसक्नु छ। यस्तो अवस्थामा बोर्डले के कुन आधारमा कहाँ टेकेर के व्यवस्था गर्ने हो प्रस्ट छैन। यस्ता कुरामा बोर्ड अल्झिनु बेकार समय बर्बादी मात्र हो। छैटौं शीर्षकमा परेका सबै कार्यक्रम आवश्यकताअनुसार पूरा हुँदै जाने अपेक्षा गर्न सकिन्छ। शीर्षकमा परेको तर नगरिएको हमालले ६ वटा शीर्षकमा उल्लेख गरेको तेस्रो बुँदामा परेको लगानीकर्ता हित संरक्षणअन्तर्गत गर्नैपर्ने अन्तर्गत डीपी शुल्क कटौतीतर्फ ध्यान गएको देखिएन। सेयर आवेदन गर्दा आस्वा सदस्यले लिने शुल्कलाई घटाएर पाँच रुपैयाँ कायम गराइयो। आफूले नियमन गर्ने निकायको आम्दानी किन घटाउनु भन्ने लागेर डीपी शुल्क नघटाएको हो कि भन्ने अनुमान गर्न सकिन्छ। विद्युतीय कारोबार सुरु हुनुअघि कागजी कारोबार हुँदा लिइने पाँच रुपैयाँ नामसारी दस्तुर हाल विद्युतीय कारोबार हुँदा पाँच गुणा बढाएर २५ रुपैयाँ बनाएको थियो। त्रैमासिक वित्तीय विवरण प्रकाशनमा भइरहेको ढिलाइलाई पनि सम्बोधन गरिएन। त्रैमासिक वित्तीय विवरण मूल्य संवेदनशील सूचना हुन् तर, यसलाई प्रकाशन गर्नुपर्ने समयवाधिलाई घटाएर बढीमा १५ दिन कायम गर्नुपर्ने थियो। विद्यमान ३० दिनको अवधिमा पनि प्रकाशन नगर्नेलाई स्पष्टीकरण सोधेर र कारबाही गरेर मात्र पुग्दैन। सूचना जति पहिल्यै चुहाएर लिने लाभ लिइसकेपछि कम्पनीका अधिकारीपदाधिकारीलाई कारबाही गर्नुको कुनै अर्थ हुन्न। त्रैमासिक वित्तीय विवरणमा अझ पनि सार्वजनिक हुनैपर्ने विवरण सार्वजनिक हुँदैनन्। जस्तो जलविद्युत् कम्पनीको त्रैमासिक वित्तीय प्रतिवेदनमा (१) उत्पादन अनुमतिपत्र प्राप्त र अवधि समाप्त हुने मिति, (२) विद्युत् खरिदबिक्री सम्झौता भएको मिति र बहाल रहने अवधि, (३) व्यावसायिक उत्पादन भएको मिति, (४) तोकिएको मितिभन्दा ढिलो व्यावसायिक उत्पादन भएको भए कति वर्ष ढिलो भयो ? (५) ४ नं उल्लेखित उत्पादन ढिलाइ भएका कारण कतिवटा मूल्यवृद्धि गुम्यो, (६) हरेक त्रैमासिकको हरेक महिना र अघिल्लो वर्षको सोही अवधिको उत्पादित विद्युत् शक्ति (युनिट) को विवरण, (७) हालसम्मको उत्पादित शक्ति (युनिट) को विवरण, (८) विद्युत् प्रवद्र्धक कम्पनीले विद्युत्को व्यावसायिक उत्पादन गरेको १० वर्षसम्म आयकरमा पूरै र त्यसपछि पाँच वर्षसम्म आधा छुट पाउँछन् यस्तो पूर्ण वा आधा कति वटा गयो कति बाँकी छ ?, (९) संस्थापकलगायतको सेयरको लकइन् अवधि कहिलेसम्म हो र (१०) उत्पादित कति विद्युत् प्रसारण प्रणालीमा आएको विच्छेदका कारण पठाउन सकिएन भन्ने जस्ता विवरण सार्वजनिक हुँदैनन्। बोर्डले उल्लेखित विषयमा व्यवस्था नगरे पनि पंक्तिकार स्वतन्त सञ्चालक रहेको वाराही हाइड्रोपावर पब्लिक लिमिटेडले उल्लेखित विषय हरेक त्रैमासिकमा प्रकाशन गर्न थालिसकेको छ। जलविद्युत्मा जस्तै अन्य क्षेत्रका कम्पनीले सार्वजनिक गर्नुपर्ने थुप्रै कुरा हुन्छन, जुन लगानीको लागि नभई नहुने आधारभूत सूचना हुन्, त्यसलाई सार्वजनिक गराउँदा मात्र वास्तविक रूपमा लगानीकर्ता हित संरक्षण भएको मानिन्छ। सेयर बजारमा कारोबार गर्नेको लागि अपरिहार्य किसिमका सूचनालाई यथाशीघ्र सार्वजनिक गराउनुपर्छ। नियमन भनकै यही हो। प्रिमियमको विवाद बोर्डमा हमालको आगमन भएपछि निकै उत्साहित बनेका लगानीकर्ता पछिल्लो समयमा भने हमालप्रति निकै आक्रोशित पनि भए। धितोपत्र सेयर बजारमा आउने उतारचढावलाई पनि हमालकै कारण भएको हो भन्नसम्म पनि बाँकी राखेनन्। हमालको कार्यकालले केही हदसम्म नेपालको सेयर बजारलाई गतिशील हुनमा मद्दत पुर्याएको कुरालाई अस्वीकार गर्न सकिन्न। केही कुरामा आलोचित भए पनि बुक बिल्डिङ र प्रिमियम मूल्यमा आईपीओ जारी कार्यले ब्रेकथ्रु पाएको छ। प्रिमियममा आईपीओ जारी गर्ने कार्य सर्वाधिक विवादास्पद पनि बन्यो। यो विवाद अदालत, अख्तियार दुरुपयोग अनुसन्धान आयोग र संसद्को सार्वजनिक लेखा समितिसम्म पुग्यो। प्रिमियमसम्बन्धी मुद्दा अदालतमा विचाराधीन नै छ। हमालको छोटो कार्यकालमा केही सकारात्मक कार्य भएको कुरालाई स्वीकार गर्नुपर्ने हुन्छ। अन्तिम समयमा आएर प्रिमियमको विवादले उनको कार्यकाललाई खल्लो जस्तो बनाए पनि प्रिमियममा सेयर जारी गर्ने कार्यलाई सुखद सुरुवात मान्नुपर्छ। सुखद सुरुआत हुँदाहुँदै पनि पुँजीको आधारमा सञ्चालन अवधि घटीबढी गरिएको विषय भने अनुचित छ। एक अर्ब चुक्ता पुँजी भएको कम्पनीले पछिल्लो दुई वर्ष नाफामा रहेको भए हुने र अन्यलाई तीन वर्ष तोकिनु चाहिँ उचित हो भन्ने आधार र कारण देखिन्न। प्रिमियममा सेयर जारी गर्न दिइएको विषयमा अहिले उठेको विवाद प्रिमियम निर्धारण विधिमा केन्द्रित हुनुपर्नेमा प्रिमियममा सेयर जारी गर्न दिनैहुन्न भन्नेमा विषयमा केन्द्रित हुनु अनुचित छ। प्रिमियम मूल्यमा सेयर जारी गरिने कुरो उचित छ, यसलाई निरन्तरता दिनुपर्छ तर, मूल्य निर्धारण विधिमा अपनाइएको पुँजी र सञ्चालन अवधिको हद एकै कायम गर्नुपर्छ। कति प्रिमियम राख्ने भन्ने कुरा कम्पनीको अधिकारको कुरो हो। यसको सीमा यति नै हुनुपर्छ भन्ने कुनै सूत्र हुन्न र बनाउन पनि सकिन्न। हरेक क्षेत्रका कम्पनीको व्यापारको प्रकृति फरकफरक हुन्छ। एकै सूत्र सबैको लागि उपयुक्त हुन्न। पुनर्मूल्यांकनबाट सिर्जित सम्पत्तिलाई प्रिमियममा जोड्नै हुन्न भन्ने कुरो पनि त्यति सान्दर्भिक हुन्न। एउटा कम्पनी स्थापनापश्चात् उद्देश्यअनुसारको कार्य पूरा गर्ने सिलसिलामा थुप्रै पूर्वाधार विकास गर्नुपर्ने हुन्छ। कम्पनीले गरेको आम्दानी त्यही कम्पनीको विकासमा लगाउँदा प्रतिसेयर आम्दानी नकारात्मक हुन सक्छ। नाफा मात्र प्रिमियमको मूल आधार बन्नु हुन्न। त्यसको वासलातमा देखिने सम्पत्तिको आकार पनि एउटा मुख्य आधार बन्नुपर्छ। संस्थापकले चारपाँच वा त्योभन्दा बढी समयसम्म आफ्नो लगानीको एक पैसा ब्याजसमेत पाएका हुँदैनन्। पाँचछ वर्षपछि त्यही कम्पनीमा नयाँ व्यक्ति सहभागी वा सेयरधनी बन्न खोज्छ भने स्वाभाविक रूपमा उसले त्यस कम्पनीमा संस्थापकले गरेको मेहनतको मूल्य कम्पनीलाई चुकाउनुपर्छ। प्रिमियम निर्धारणसम्बन्धी विद्यमान व्यवस्थामा रहेको नेटवर्थको दुई गुणा वा पुँजीकृत भएको क्यापिटलाइज्ड अर्निङ, डिस्काउन्टेड क्यास फ्लो र प्रचलित नेपाल कानुनबाट मान्यता प्राप्त अन्तर्राष्ट्रिय प्रचलनको आधारमा मूल्यांकन विधि अवलम्बन गरी प्राप्त हुने कुल मूल्यको औसत मूल्यमध्ये जुन कम हुन्छ भन्ने व्यवस्थामा पुनरावलोकन हुनु आवश्यक छ। यसको सट्टा कम्पनीलाई नै प्रिमियम निर्धारण गर्न दिएर उक्त निर्धारण गरिएको मूल्यको औचित्य पुष्टि हुने कागजात कम्तीमा ६ महिनाअघि नै धितोपत्र बोर्ड र नेपाल स्टक एक्सचेन्ज लिमिटेडमार्फत सार्वजनिक गरेर लगानीकर्ताको व्यापक सहभागितामा मन्थन गराएर मूल्य निर्धारण गराउनुपर्छ। सेयर लगानी हो, राहत बाँडे जस्तो चिज हैन। लगानीमा नाफा र जोखिम दुवै अन्तर्निहित रहेको हुन्छ। (दाहाल, कर्पोरेट र धितोपत्र कानुनका अध्येताअधिवक्ता हुन्।)"
"नेप्सेमा दोहोरो अंकको गिरावट, कारोबार रकम ३ अर्बमा झर्यो","काठमाडौं : नेप्से परिसूचक निरन्तर ओरालो लागेपछि लगानीकर्ता हताश बन्दै गएका छन्। नेप्से परिसूचक साताको पहिलो सेयर कारोबार दिन आइतबारदेखि निरन्तर ओरालो लागिरहेको छ। नेप्से परिसूचक घट्दै गएपछि कारोबार रकममा पनि गिरावट आएको छ। आज नेप्से परिसूचक १०२५ अंकले घटेर २०८८०४ विन्दुमा कायम भएको छ। सेन्सेटिभ इण्डेक्स ०१९ अंकले घटेको छ। साताको पहिलो कारोबार दिन आइतबार २५ अंक , दोस्रो कारोबार दिन सोमबार ३१ अंक र तेस्रो दिन मंगलबार ०४० अंकले घटेर २०९८२९ विन्दुमा कायम भएको थियो। परिसूचक घटेसँगै मंगलबारको तुलनामा कारोबार रकम पनि घटेको छ। आज ३११ कम्पनीको १ करोड १० लाख ४९ हजार ९४९ कित्ता सेयर ३ अर्ब ८९ करोड ७० लाख २२ हजार ५९८ रुपैयाँमा खरिदबिक्री भए। मंगलबार ४ अर्ब माथिको सेयर कारोबार भएको थियो। यसदिन दुईवटा कम्पनीको मात्रै सेयर सकारात्मक सर्किट लेभलमा कारोबार भयो। चन्द्रगिरि हिल्स र मिड सोलु हाइड्रोपावरको सेयर मूल्य १० प्रतिशतले बढेको हो। तेह्रथुम पावरका लगानीकर्ताले भने गुमाए। सो कम्पनीको सेयर १० प्रतिशतले घट्यो। कारोबार रकमका आधारमा हिमालयन रिइन्स्योरेन्स शीर्षस्थानमा रह्यो। सो कम्पनीको २५ करोड बढी मूल्यको सेयर कारोबार भयो। दुई उपसमूहबाहेक बाँकीको सूचक नकारात्मक देखिए। बैंकिङ र म्युचुअल फण्डबाहेक अन्य उपसमूहको सूचक घटेको हो। यसदिन ८० कम्पनीको मूल्य बढ्दा १५३ वटाको मूल्य भने घट्यो।"
प्री ओपन सेसनमा नेप्से परिसूचक सामान्य अंकले बढ्यो,काठमाडौं : प्री ओपन सेसनमा नेप्से परिसूचक सामान्य अंकले बढेको छ। नेप्से परिसूचक ०६८ अंकले बढेर २०९८९७ विन्दुमा बन्द भएको छ। यो सेसनमा ३५ कम्पनीको २ हजार ७२८ कित्ता सेयर ९ लाख ७२ हजार १४१ रुपैयाँमा खरिदबिक्री भए। कारोबारमा आएका कम्पनीमध्ये १७ को मूल्य बढ्यो भने १७ वटाको घट्यो भने बाँकी १ स्टकको मूल्य यो समयमा स्थिर रह्यो।
किसानलाई प्राङ्गारिक प्रमाणीकरण चिन्ह प्रदान,"सिन्धुपाल्चोक : सिन्धुपाल्चोकको पाँचपोखरी थाङ्पाल गाउँपालिका३ भोताङका किसानलाई प्राङ्गारिक प्रमाणिकरण चिन्ह तथा प्रमाणपत्र प्रदान गरिएको छ। भोताङ क्षेत्रमा रासायनिक मलको प्रयोग नगरी तरकारी तथा बाली उत्पादन गरिरहेका ४० कृषकलाई प्राङ्गारिक प्रमाणिकरण चिन्ह तथा प्रमाणपत्र प्रदान गरिएको हो। हामीलाई यस अघि अर्गानिक के हो र रासायनिक के हो भन्ने नै थाहा थिएन, तैपनि आफूले जानेको सीप प्रयोग गरेर कृषि उपज उत्पादन गरिरहेका थियौं,' चिन्ह तथा प्रमाणपत्र ग्रहण गर्दै कृषक सुमेश तामाङले भने, 'हामीले कृषि उत्पादनमा कहिल्यै पनि रासायनिक मल प्रयोग गरेनौं। रासायनिक मल लिनको लागि दिनभर धाउनुपर्ने, भनेको समयमा नपाइने भएपछि नजानिकनै भए पनि स्थानीय गोबर, पातपतिङ्गरको मलमात्रै प्रयोग गर्दै आयौं। आफूहरूले उत्पादन गरेको कृषि उपजलाई प्राङ्गारिक भएको भन्दै प्रमाणिकरण चिन्ह तथा प्रमाणपत्र प्रदान गरेकोमा खुसी लागेको उनले सुनाए। हामीले उत्पादन गरेको कृषिउपज विषादीरहित र स्वस्छ रहेको भन्ने प्रमाणित हुँदा खुसी त लागेकै छ, तर सँगसँगै केही दुःख पनि लागेको छ,' तामाङले भने, 'हामी यहाँ रासायनिक मल, विषादी नहालिकनै आलु, तरकारीहरू लगाउँछौं। तर त्यसको बजार छैन। हाम्रो उत्पादन बारीमै कुहिएर गएका छन्। कृषि उत्पादनलाई बजारीकरणमा सहयोग गर्ने हो भने भोताङका कुनै पनि युवा रोजगारीको लागि नविदेशिने उनले बताए। बजारीकरणको समस्या त छँदैछ, बन्यजन्तुले समेत दुःख दिइरहेको छ। एक त लगाएको बाली खेतबारीमै कुहिन्छ, बाँकी भएको पनि बाँदर, बँदेल, दुम्सीजस्ता जनाबरले सखाप पार्छन्। हामी दोहोरो मारमा परिरहेका छौं,' उनले भने। उनले स्थानीय सरकारसँग बजार व्यवस्थापनसँगै कृषि विमाको कार्यक्रम ल्याउन ध्यानाकर्षण गराए। पाँचपोखरी थाङ्पाल गाउँपालिका कृषि विकास शाखाको सहयोगमा सेर्च्यु बरलो साना किसान कृषि सहकारी संस्थाद्वारा सञ्चालित सहभागीतामूलक गुणस्तर निर्धारण प्रणाली (पिजिएस) अन्तर्गत प्राङ्गारिक प्रमाणिकरण चिन्ह तथा प्रमाणपत्र वितरण गरिएको कृषि शाखा प्रमुख निमराज गिरीले जानकारी दिए। प्राङ्गारिक सूचक पूरा गरी अर्गानिक कृषि उपज उत्पादन गरिरहेका किसानको छनौट गरी चिन्ह तथा प्रमाणपत्र प्रदान गरेको उनले बताए। किसानलाई प्राङ्गारिक चिन्ह तथा प्रमाणपत्र प्रदान गर्दै गाउँपालिका अध्यक्ष टासी लामाले यो प्रमाणिकरणले गाउँपालिकालाई चिनाउन मद्धत पुग्ने बताए। पाँचपोखरीको भोताङमा विषदी नहालेको तरकारी र कृषिजन्य खाद्यवस्तु उत्पादन हुन्छ भन्ने सन्देश तपाईँहरूले पाउनु भएको प्रमाणिकरण चिन्हले प्रष्ट्याएको छ,' लामाले भने।"
घलेम्दी हाइड्रोको अवितरित हकप्रद सेयर बिक्री खुला,काठमाडौं : घलेम्दी हाइड्रोले मंगलबारदेखि अवितरित हकप्रद सेयर लिलामीमा बिक्री खुला गरेको छ। कम्पनीले ३२ लाख १७ हजार ७ सय २४ कित्ताबराबरको अवितरित सेयर बिक्री खुला गरेको हो। कम्पनीले योभन्दा अघि मंसिर १० देखि पुस १६ गतेसम्म २ सय प्रतिशत हकप्रद सेयर बिक्री खुला गरेको थियो। त्यतिबेला वितरण हुन नसकेपछि सर्वसाधारणतर्फको यो सेयर माघ २३ गतेसम्म लिलामी प्रक्रियाबाट बिक्री गर्न लागेको हो। यो सेयरको मूल्य प्रतिकित्ता एक सय रुपैयाँ तोकिएको छ। सेयर खरिद गर्न इच्छुक लगानीकर्ताले तोकिएको मूल्य वा सोभन्दा बढी मूल्य अंकित गरी गोप्य सिलबन्दी बोलपत्र पेस गर्नुपर्नेछ। बोलपत्र पेस गर्दा न्यूनतम १०० कित्तादेखि अधिकतम सम्पूर्ण कित्तासम्म माग गर्न सकिने व्यवस्था छ। कम्पनीले विद्यमान चुक्ता पुँजी ५५ करोड रुपैयाँको आधारमा दुई सय प्रतिशत हकप्रद सेयर बिक्री गरेको हो। सो अनुपातमा १ करोड १० लाख कित्ता हकप्रद बिक्री खुला गरेकोमा पुस २५ गते ७७ लाख ८२ हजार २ सय ७६ कित्ता हकप्रद सेयर बाँडफाँट भएको हो। कम्पनीको सेयर निष्कासन तथा बिक्री प्रबन्धकमा मुक्तिनाथ क्यापिटल लिमिटेड छ।
नयाँ स्टक एक्सचेन्जबारे अध्ययन गर्न तीन सदस्यीय समिति गठन,"काठमाडौं : सरकारले नयाँ स्टक एक्सचेन्जबारे अध्ययन गर्न तीन सदस्यीय समिति गठन गरेको छ। मंगलबार बसेको मन्त्रिपरिषद बैठकले नेपाल राष्ट्र बैंकका पूर्व डेपुटी गभर्नर चिन्तामणि शिवाकोटीको संयोजकत्वमा अध्ययन समिति गठन गरेको हो। सरकारका प्रवक्ता एवं सञ्चार तथा सूचना मन्त्री रेखा शर्माले धितोपत्र बजार सञ्चालन गर्ने संगठित क्षेत्रसम्बन्धी अध्ययन गर्न नेपाल राष्ट्र बैंकका पूर्वडेपुटी गभर्नर सिवाकोटीको अध्यक्षतामा तीन सदस्यीय अध्ययन समिति गठन भएको जानकारी दिएकी हुन्। समितिले अध्ययन गरेर ४५ दिनभित्र सरकारलाई सुझाव बुझाउनुपर्नेछ। नयाँ स्टक एक्सचेन्जको लाइसेन्स दिने प्रस्ताव मन्त्रिपरिषदमा पुगेपछि सरकारले यसबारे अध्ययन गर्न अध्ययन समिति गठन गरेको हो। धितोपत्र बोर्डले नयाँ स्टक एक्सचेन्जका लागि आवेदन लिइसकेको छ। नयाँ एक्सचेन्जका लागि तीनवटा आवेदन परेका छन्। हिमालयन स्टक एक्सचेन्ज,नेशनल स्टक एक्सचेन्ज र अन्नपूर्ण एक्सचेन्जले आवेदन दिएका हुन्।"
जाजरकोटबाट ८ करोडको खाद्यान्न निर्यात,"जाजरकोट : खाद्यान्न उत्पादनमा सधैं परनिर्भर रहँदै आएको जाजरकोटले चालू आर्थिक वर्षमा ८ करोड १६ लाख ६८ हजार रुपैयाँको खाद्यान्न निर्यात गरेको छ। जाजरकोटमा उत्पादित अग्र्यानिक मह, कोदो, मकै, सुन्तला, भटमास, तरकारी, लसुन, मुसुरोलगायतका खाद्यान्न निर्यात गरेको हो। जिल्ला कृषि विकास कार्यालय जाजरकोटले संकलन गरेको अर्धवार्षिक विवरणअनुसार ८ करोड रुपैयाँभन्दा बढी मूल्यको खाद्यान्न निर्यात गरिएको हो। भटमास १ सय २० टन निर्यात भएको छ। निर्यात भएको भटमासको मूल्य १ करोड २६ लाख रुपैयाँ छ। त्यस्तै, मकै २ सय ५० टन निर्यात भएको छ। निर्यात भएको मकैको मूल्य करिब ९५ लाख रुपैयाँ रहेको कृषि विकास कार्यालय जाजरकोटले जनाएको छ। घरेलु मह २ करोड ४० लाख रुपैयाँ मूल्यबराबरको ३० टन निर्यात भएको छ। भीर मौरीको मह ५० लाख रुपैयाँभन्दा बढी मूल्यको पाँच टन निर्यात भएको कार्यालयका सूचना अधिकारी टोपेन्द्र विश्वकर्माले बताए। उनका अनुसार १ करोड ५० लाख रुपैयाँ बढीको १ सय ५० टन लसुन जिल्लाबाहिर निर्यात भएको छ। यस्तै, जिल्लाबाहिर निर्यात हुनेमा ४८ हजारको एक टन कोदो, १ लाख ९० हजारको १ सय ८० टन मुसुरो, ९० हजारको ५ सय केजी मास, २४ लाख रुपैयाँको एक टन तिल निर्यात भएको विश्वकर्माले बताए। सुन्तला १ करोड ५ लाख रुपैयाँको जिल्ला बाहिर निर्यात भएको छ। त्यस्तै, ४५ लाख रुपैयाँको १ सय टन तरकारी निर्यात भएको छ। निर्यात भएका खाद्य तथा कृषि वस्तुको मुख्य बजार नेपालगन्ज, सुर्खेत, चितवन, काठमाडौं, धनगढी, पोखरा, वीरगन्जलगायत सहर हुन्। जिल्लामा सबैभन्दा बढी मह, सुन्तला, भटमास र मकै उत्पादन भएको तथ्यांक छ। यस वर्ष १ लाख २२ हजार ५ सय टन उत्पादन भएको कार्यालयले जनाएको छ।"
मध्यपहाडमा एमालेले देखेको समस्या र सम्भावना,"काठमाडौं : नेकपा एमालेले हालै सुदूरपश्चिमको झुलाघाटदेखि सुदूरपूर्वको चिवाभञ्ज्याङसम्म सम्पन्न समृद्धिका लागि संकल्प यात्रा गरेको थियो। एमालेले सरकारलाई यात्राका क्रममा जनताबाट प्राप्त माग, सुझाव एवं अभियानका क्रममा पार्टीले देखेका पहाडी क्षेत्रका विकासका सम्भावना र चुनौती समेटेर ध्यानाकर्षणपत्र बुझाएको छ। मंसिर १४ देखि पुस १ गतेसम्म मध्यपहाडको झुलाघाटदेखि चिवाभञ्ज्याङसम्मको १८ दिने यात्रामा स्थानीयबाट प्राप्त भएका ४६ विषयका ७ सय ५१ मागसहितको ध्यानाकर्षणपत्र एमाले अध्यक्ष केपी शर्मा ओलीले प्रधानमन्त्री पुष्पकमल दाहाललाई हस्तान्तरण गरेका हुन्। ध्यानाकर्षणपत्रमा अभियानका क्रममा विभिन्न राजनीतिक दल, संघसंस्था, स्थानीय तह, व्यावसायिक क्षेत्र र व्यक्तिगत रूपमा समेत सयौं ज्ञापनपत्र, ध्यानाकर्षण, माग र सुझाव प्राप्त भएकाले विभिन्न जिल्लामा सर्वदलीय बैठकबाट साझा मागपत्र तयार गरेर प्रधानमन्त्रीलाई हस्तान्तरण गरिएको एमालेले जनाएको छ। एमाले उपमहासचिव प्रदीप ज्ञवालीले एमालेले मध्यपहाडी पुष्पलाल लोकमार्ग समृद्धिका लागि संकल्प यात्राका क्रममा प्राप्त गरेको जनताका माग र समस्या जनताकै नासो भएको बताए। संकल्प यात्राका क्रममा जनताबाट प्राप्त भएका माग, सुझाव, गुनासो र पार्टीले त्यो अभियानमा अनुभूत गरेका सम्भावना र चुनौतीका विषय समेटेर ध्यानाकर्षणपत्र बुझाएका छौं, विभिन्न राजनीतिक दल, संघसंस्था, स्थानीय तह, व्यावसायिक क्षेत्र र व्यक्तिगत रूपमा समेत प्राप्त भएका यी ध्यानाकर्षणहरू जनताको नासो हुन्। यिनलाई सम्बोधन गर्नु राज्यको दायित्व हो, उनले भने। मध्यपहाडी लोकमार्गको पुनर्रेखांकन एमालेले पुष्पलाल (मध्यपहाडी) लोकमार्गको अद्यावधिक स्थिति र पुनर्रेखांकन तथा सुधार गर्नुपर्ने विषयमासमेत सरकारलाई ध्यानाकर्षण गराएको छ। एमाले उपमहासचिव प्रदीप ज्ञवालीले मध्यपहाडी लोकमार्गको एलाइन्मेट परिवर्तनका योजनासमेत उल्लेख गरिएको बताए। राजनीतिक दबाब र प्रभावमा अनावश्यक घुमाउरो मध्यपहाडी लोकमार्ग पहाडी क्षेत्रको विकास र समृद्धिको सम्बाहक हुन्। अधिकांश राजमार्गहरू विदेशी सहायतामा बने पनि नेपालको आफ्नै स्रोत, इञ्जिनियरिङ र प्रविधिमा निर्माणाधीन यो परियोजना नेपालीका लागि गौरवको विषय हो। तर, एमालेले बुझाएको ध्यानाकर्षणपत्रका अनुसार लोकमार्गको इञ्जिनियरिङ, अलाइनमेन्ट र ढाँचामा सुधार गर्नुपर्ने छ। कतिपय स्थानमा पहिल्यै बनेका स्थानीय सडकमा जोडिएको छ। कतिपय ठाउँमा बस्ती नै नभएका निर्जन स्थानमा बाटो खनिएको छ। कतिपय ठाउँमा राजनीतिक दबाब र प्रभावका कारण यसलाई अनावश्यक घुमाउरो बनाइएको छ। लोकमार्ग छोट्याउन सुझाव मध्यपहाडी लोकमार्गको १८७९ किलोमिटर लम्बाइ राष्ट्रिय राजमार्गका दृष्टिले उपयुक्त नरहेको निष्कर्ष एमालेको छ। टेक्निकल अडिट र आवश्यकताअनुसार विभिन्न ठाउँमा पुनर्रेखांकन (रिअलाइनमेन्ट) गर्न आवश्यक देखिएको एमालेको निश्कर्ष छ। आवश्यक स्थानमा सुरुङ र भायाडक्ट (अग्ला पुल)को प्रयोग गरी यसको समय र दूरी छोट्याउनुपर्छ, एमालेले ध्यानाकर्षणपत्रमा भनेको छ, ट्रयाक खोल्न बाँकी ठाउँमा तत्काल ट्रयाक खोल्नुपर्छ। जाजरकोटको मटेलामा बेलिब्रिज राख्न र ठेक्का लगाउन बाँकी ठाउँमा तत्काल ठेक्का लगाउन एमालेले सरकारको ध्यानाकर्षण गराएको छ। काम अलपत्र पार्ने ठेकेदारहरूमाथि कारबाही अगाडि बढाउन पनि एमालेले माग गरेको छ। एमाले प्रचार विभाग प्रमुख राजेन्द्र गौतमले मदन भण्डारी लोकमार्गसँग तुलना गर्दा पाँच सय किलोमिटरसम्म छोट्याउन सकिने अवस्था रहेको बताए। ४६ क्षेत्रका ७५१ जनताका माग अभियानका क्रममा प्राप्त ७ सय ५१ मागमध्ये विभिन्न ४६ क्षेत्रसँग सम्बन्धित छन्। एमालेले ती माग वर्गीकरण गरी प्रधानमन्त्रीलाई बुझाएको छ। प्रदेशगत रूपमा गण्डकीबाट ५९ निवेदनबाट १ सय ६१, कोशीबाट ४८ निवेदनबाट १ ७० सुदूरपश्चिमबाट २४ निवेदनमार्फत १३५, बागमतीबाट ३४ निवेदनबाट ११३, कर्णालीबाट २८ निवेदनमार्फत् ८९, लुम्बिनीबाट १० निवेदनबाट ७५ र मधेस प्रदेशबाट (अभियानमा सहभागी भएका प्रतिनिधिहरूमार्फत) संकल्पप्रस्तावसहित दुई निवेदनमा ८ वटा माग समावेश गरिएको छ। मधेसका माग अभियानका सहभागी प्रतिनिधिमार्फत आएका हुन्। समृद्धिका लागि संकल्प यात्राका क्रममा जनताले राखेका मागको ध्यानाकर्षणपत्र प्रधानमन्त्री पुष्पकमल दाहाललाई बुझाउँदै नेकपा एमालेका अध्यक्ष केपी शर्मा ओली। संकल्प यात्रा मधेस प्रदेशमा नरहेकाले मागहरू कम भएको एमालेले जनाएको छ। मध्यपहाडी क्षेत्रमा ६ प्रदेश पर्छन्। ती माग र ध्यानाकर्षणपत्रमा आवेदकहरूको हस्ताक्षरसमेत छ। जसमध्ये बागमतीको एउटा योजनामा १ हजार ४ सय ४२ जनाको हस्ताक्षर समेटिएको छ। जनताको मागको प्राथमिकता सडक, शिक्षा, पर्यटन, कृषि तथा फलफूल, स्वास्थ्य, उद्योग र ऊर्जासँग सम्बन्धित छन्। यस्तै पुल, सिँचाइ, भवन निर्माण, संस्कृति संरक्षण तथा प्रवर्द्धन, भूमि व्यवस्था, बस्ती विकास, खेलकुद, जातीय विभेद, छुवाछूत, खानेपानी व्यवस्थापन, स्रोत संरक्षण, भूकम्प प्रभावित क्षेत्रलगायत ठाउँहरूमा पुनर्निर्माण तथा पुनस्र्थापना, सुरुङ मार्ग निर्माण, भूक्षय नियन्त्रण तथा तटबन्ध निर्माणलगायत छन्। सडकको माग सबैभन्दा धेरै मागको संख्याको आधारमा सबैभन्दा बढी १ सय ५७ वटा माग सडकसँग सम्बन्धित छन्। २५ वटा मोटरेबल पुल प्राथमिकतामा राखेको छ। सडक केन्द्रित माग बढी हुनुको अर्थ अझै पनि मध्यपहाडी क्षेत्रले कनेक्टीभिटीलाई जोड दिएको एमाले प्रचार विभाग प्रमुख राजेन्द्र गौतम बताउँछन्। उनका अनुसार मध्यपहाडी राजमार्गलाई छोटो बनाउनुपर्ने, राजमार्गसँग सम्बन्धित बस्तीहरू व्यवस्थित गर्नुपर्ने, सडकको रेखांकनले बस्तीलाई कम क्षति पुग्नुपर्नेजस्ता सडकसँग जोडिएका माग छन्। उनीहरूले मध्यपहाडी राजमार्गसँग जोडिएका सहायक मार्ग व्यवस्थित गर्न पनि माग गरेका छन्। शिक्षामा ७९ माग दोस्रो प्राथमिकतामा शिक्षासँग सम्बन्धित मागहरू छन्। ७९ मागमा शैक्षिक भवन निर्माणमा धेरैको चासो छ। यस्तै शिक्षक दरबन्दीहरूको व्यवस्थापन, राहत शिक्षकका माग, शिक्षाको गुणस्तरलगायतमा धेरैको चासो छ। पर्यटन प्रवर्द्धन तेस्रो प्राथमिकतामा मध्यपहाडी क्षेत्रमा पर्यटन प्रवर्द्धनका लागि पुरातात्विक महत्वका क्षेत्रहरूको संरक्षण र प्रवर्द्धन गर्ने, पर्यटन गुरुयोजना निर्माण गर्ने, पदयात्रा प्रवर्द्धन गर्नेजस्ता योजनाहरू छन्। पर्यटनसँग सम्बन्धी ७२ माग छन्। कृषि तथा पशुपालन चौथोमा कृषि तथा पशुपालनको प्रवर्द्धनको माग छ। कृषि तथा पशुपालनसम्बन्धी ४७ वटा माग आएका छन्। मध्यपहाडमा सुन्तला र सयपत्री फूलको व्यापक सम्भावना देखिएको झुलाघाटदेखि चिवाभन्ज्याङसँगै यात्रा गरेका एमाले प्रचार विभाग प्रमुख गौतमले बताए। स्वास्थ्य सेवा पाँचौं पाँचौंमा स्वास्थ्य सेवाको सहज उपलब्धताका लागि प्रयत्न गर्नुपर्ने विषयहरू उठान गरिएका छन्। स्वास्थ्य सेवासम्बन्धी ४६ वटा माग छन्। प्रस्तुत मागहरूले मध्यपहाडको आवश्यकता र अवस्थालाई प्रतिविम्बित गर्ने र यसको सम्बोधनले मध्यपहाडको विकास र समृद्धि हुने एमालेकोे विश्वास छ। मध्यपहाडका सम्भावना ध्यानाकर्षणपत्रमा पार्टीले मध्यपहाडी क्षेत्रमा देखेका विकासका सम्भावना र चुनौतीलाई पनि समेटेको छ। पूर्वाधारका दृष्टिले मध्यपहाडका गाउँ र बस्तीहरूमा ठूलो सकारात्मक परिवर्तन आएको र कृषि, फलफूल र पशुपालनमा उर्वर क्षेत्र पाइएको जनाएको छ। जलस्रोतको भण्डार, सुरम्य हावापानी, सुन्दर दृश्यावलोकन, परम्परागत खाना र सांस्कृतिक विविधताका दृष्टिले यो भूभाग पर्यटनका लागि असाध्यै संभावनायुक्त रहेको उल्लेख गरिएको छ। एमाले उपमहासचिव ज्ञवालीले ध्यानाकर्षणपत्रमा ल्मध्यपहाडमा देखिएका विकासका सम्भावनाबारे पनि प्रकाश पारिएको बताए । बसाइँसराइले मलामीसमेत अभाव एमालेले मध्यपहाडका सम्भावनासँगै चुनौती पनि त्यतिकै देखेको छ। पहाडी गाउँबस्तीमा बसाइँसराइलाई ठूलो चुनौती देखेको छ। एमाले उपमहासचिव ज्ञवालीले बसाइँसराइ मध्यपहाडको प्रमुख चुनौती रहेको बताए। कतिपय गाउँबस्ती रित्तिँदै गएका छन्। विद्यार्थीको अभावमा कतिपय विद्यालय बन्द हुने अवस्थामा पुगेका छन्। खेतीयोग्य जमिन बाँझो छ। कतिपय ठाउँमा वृद्धवृद्धाहरूको हेरचाह गर्ने र मलामी जाने युवाहरूको समेत अभाव देखिएको छ, एमालेले भनेको छ। उपमहासचिव ज्ञवालीले बसाइँसराइ रोक्न नेपालमा केही हुँदैन भन्ने मनोवृत्तिलाई चिर्न सरकारले ठोस कदम चाल्नुपर्ने बताए। उत्पादित बस्तुले बजार र मूल्य नपाउनु पनि बसाइँसराइको कारण बन्न पुगेको छ। वस्तु उत्पादन भए पनि त्यसले उचित मूल्य पाउन नसकेकोमा सरकारको ध्यानाकर्षण गराइएको छ, उपमहासचिव ज्ञवालीले भने। एमालेले किसानहरूको संरक्षणका लागि विदेशी मुलुकका कृषि उत्पादनको अनियन्त्रित आयात रोक्नसमेत माग गरेको छ। यस्तै बिचौलियाको दोहन नियन्त्रण, पुँजी र प्रविधिको प्रबन्ध, बाली बिमा, उत्पादनको समर्थन मूल्य र बजारको व्यवस्था गर्न पनि ध्यानाकर्षण गरेको छ। भूमिहीनको संख्या उल्लेख्य मध्यपहाडका विभिन्न भूभागमा भूमिहीनको उल्लेख्य संख्या छ। भूमिहीनलगायत दशकौंदेखि पर्ती र गुठीका जग्गा कमाएर बसेका छन्। उनीहरू जग्गाधनी प्रमाणपुर्जा नपाएका कारण भूमि अधिकारबाट बञ्चित रहँदै आएका छन्। यस्ता हजारौं परिवारको भूमि समस्या समाधान गर्न एमालेले सरकारको ध्यानाकर्षण गरेको छ। वन्यजन्तुको पीडा पछिल्लो समय बाँदर, बँदेल, दुम्सी, घोरललगायत वन्यजन्तुका कारण बालीनालीमा नोक्सानी पनि बढेको बढ्यै छ। यसो हुुनुमा किसानहरूको बसाइँसराइ प्रमुख कारक बन्न पुगेको उल्लेख गर्दै यसको दिगो समाधानका लागि पनि एमालेले सरकारलाई ध्यानाकर्षण गराएको छ। वन्यजन्तुले बाली नष्ट गर्दा खेती नै लगाउन छाडेको प्रति पनि सरकारको ध्यानाकर्षण गराएको उपमहासचिव ज्ञवालीले बताए। जलवायु परिवर्तन जलवायु परिवर्तनका प्रतिकूल प्रभाव मध्यपहाडी क्षेत्रमा स्पष्ट देखिएको छ। पानीका मुहान सुकेका छन्। पानीको सतह पनि घटेको छ। सिँचाइ कुलो सुक्खा हुन थालेका छन्। बाढी पहिरोको जोखिम बर्सेनि बढ्दा बस्तीहरू रित्तिएका छन्। वर्षाको असामान्य प्रवृत्तिका कारण परम्परागत बालीनालीलाई ठूलो प्रभाव परेको छ। एमालेले जलवायु संकटको समाधानका ठोस योजना ल्याउन पनि सरकारको ध्यानाकर्षण गराएको छ। उद्योगी व्यवसायीमा निराशा उद्योगी व्यवसायीहरू निकै निराश र हतोत्साहित देखिएको एमालेले जनाएको छ। बैंकको चर्को ब्याजदर, अपारदर्शी र झन्झटपूर्ण कर, कर प्रशासकहरूको गलत व्यवहार, सरकारको भ्रष्ट नीतिका कारण धेरैले व्यवसाय बन्द गरेको पाइएको छ। चलाएकाले पनि पूर्णक्षमतामा नचलाएको र व्यवसायमा भविष्य छ भन्ने आत्मविश्वास हटेको देखिएको छ। एमालेले उद्यमी व्यवसायीहरूको मनोबल उँचो उठाउन र अवैधानिक आर्थिक क्रियाकलापको बोलवालाका कारणले वैधानिक रूपमा काम गरिरहेकाहरू निरुत्साहित हुने अवस्था अन्त्य गर्न माग गरेको छ। विकास निर्माण ठप्प यात्राका क्रममा विकास निर्माणका कामहरू ठप्प देखिएको एमालेले जनाएको छ। भेरीबबई, सुनकोशीमरिन, पुष्पलाल लोकमार्गजस्ता त्यस क्षेत्रका रूपान्तरणकारी आयोजनाहरूको प्रगति सन्तोषजनक नरहेको एमालेको निश्कर्ष छ। स्वास्थ्य बिमा, आधारभूत अस्पताल र प्रत्येक प्रदेशमा सरकारी मेडिकल कलेज स्थापनाका काम अवरुद्ध भएका छन्। रणनीतिक सडकको बजेट पूर्वाग्रहपूर्ण ढंगले कटौती गरिएको छ। विकासका काममा चरम पक्षपात देखा परेको छ। कतिपय ठाउँमा निर्माण व्यवसायीहरूले सम्पन्न भइसकेका कामको पनि भुक्तानी पाएका छैनन्। कतिपय ठाउँमा उनीहरूको चरम लापरबाही देखिएको छ। एमालेले निर्माणाधीन पूर्वाधार र जनहितका विषयमा तत्काल बजेट उपलब्ध गराउन माग गरेको छ। विकास निर्माणको काममा आएको शिथिलता र आर्थिक मन्दीका कारण निर्माण सामग्रीसँग सम्बन्धित व्यवसाय संकटमा परेको र पूर्वाधार विकासका काममा समन्वय नभएको पाइएको पनि एमालेले प्रधानमन्त्री प्रचण्डलाई बुझाएको पत्रमा उल्लेख छ। उपमहासचिव ज्ञवालीले एमालेले सुरु गरेका केही राष्ट्रिय महत्वका योजनालाई पूर्वाग्रह राखी असफल बनाउने प्रयास भएको प्रति पनि प्रधानमन्त्रीको ध्यानाकर्षण गराएको बताए। उनका अनुसार भेरीबबई डाइभर्सनको सुरुङ सम्पन्न भएको वर्षौं बितिसक्दा पनि त्यसको मूल बाँध हालसम्म बन्न सकेको छैन। सुनकोशी मरिन डाइभर्सनमा सुरुङको काम सकिन लागेको भए पनि अन्य संरचना नबनेमा पनि एमालेले सरकारको ध्यानाकर्षण गराएको छ। भ्रष्टाचार, कुशासन र राजनीतिक बेथिति भ्रष्टाचार, कुशासन र राजनीतिक बेथितिले समाजमा चर्को असन्तुष्टि देखापरेको छ। यो असन्तुष्टिलाई लोकतान्त्रिक प्रणाली, गणतन्त्र या संवैधानिक व्यवस्थाकैविरुद्ध प्रयोग गर्न सकिन्छ कि भनेर चलखेल भइरहेकोमा एमालेले ध्यानाकर्षण गराउँदै सुशासन र विकासलाई सुनिश्चित गर्न माग गरेको छ। भूकम्पपीडितप्रति सरकारको बेप्रवाह जाजरकोट र रुकुमपश्चिममा गएको भूकम्पपछिको पुनर्निर्माण र पुनस्र्थापनाको काम अत्यन्त सुस्त र निराशाजनक छ। अस्थायी आवास र न्यानो कपडाको अभावमा चिसोले ३४ जनाभन्दा बढी भूकम्पपीडितको ज्यान गइसकेको छ। यसलाई सरकारको निकम्मापनको उदाहरण र लज्जास्पद स्थितिका रूपमा एमाले विश्लेषण गरेको छ। एमालेले अविलम्ब अस्थायी आवासका लागि राहत उपलब्ध गराएर पीडितका लागि अस्थायी आवास सुनिश्चित गर्न र नागरिकको जीवन रक्षा गर्न सरकारसँग जोडदार माग गरेको छ। नयाँ सहर लथालिंग सरकारले मध्यपहाडी लोकमार्गमा पर्ने पहाडी क्षेत्रमा १० वटा सहर बनाउने योजना सुरु भएको १४ वर्ष भइसकेको छ। तर, यो परियोजना अहिले पनि लथालिङ अवस्थामा छ। एमाले प्रचार विभाग प्रमुख गौतमले नयाँ सहरको परिकल्पनालाई बजेटसमेत कटौती गरेर लथालिंग बनाइएका बताए। आर्थिक वर्ष २०६६६७ देखि नयाँ सहर आयोजना सुरु गरिएको थियो। २०८६८७ सम्म प्रतिसहर कम्तीमा १ लाख जनसंख्या बसोबास गर्न सक्ने अत्याधुनिक, सेवा सुविधा र पूर्वाधारयुक्त सहरहरू विकास गर्ने र पहाडको बसाइँसराइ रोक्ने उद्देश्यले काम सुरु गरिएको थियो। एमालेले ती नयाँ सहर बनाउने परियोजनाको प्रगति निराशाजनक रहेको उल्लेख गर्दै ठोस काम अगाडि बढाउन ध्यानाकर्षण गराएको छ। सरकारी निकायमा समन्वयको अभाव सरकारी निकायबीच समन्वयको अभावले राजमार्गलगायत पूर्वाधार निर्माणको काम प्रभावित भएको उल्लेख गर्दै एमालेले समन्वयका लागि ध्यानाकर्षण गराएको छ। बूढीगण्डकी जलाशययुक्त परियोजनाको कारण देखाई गोरखाधादिङ आरुघाट खण्डमा सडक नबनाइएको पाइएको छ। सुनकोशी परियोजनाले डुबानमा पार्छ भन्ने बहानामा रामेछापमा सडक अत्यधिक घुमाउरो बनाइएको छ। बेतानकर्णाली प्रस्तावित जलविद्युत् परियोजनाले जंगलघाटमा पुल बनाउन स्वीकृति नदिएका कारण कर्णाली चिसापानीबाट १२५ किलोमिटर दूरी पार गरेर पुगिने मंगलसेन पुग्न झन्डै ४ सय किलोमिटर घुमाउरो बाटो तय गर्नुपर्ने बाध्यता छ। सुनकोशीमरिन परियोजनामा प्रयोग भएको टीबीएम सिन्धुलीखुर्कोटचियाबारी सुरुङ निर्माणमा प्रयोग गर्न सके ६८ किमि सुरुङ मार्फत् ४७ मिनेटको यात्रा आठ मिनेटमा पूरा गर्न सकिने जनाएको छ। कान्ति राजपथलाई सुधार गर्ने हो भने प्रदेश राजधानी र काठमाडौंबीचको दूरी दुई घण्टाभन्दा कम हुने र मदन भण्डारी राजमार्ग हुँदै चतरासम्मको यात्रा छोटो हुन सक्ने एमालेले जनाएको छ। लोकतन्त्र र गणतन्त्रप्रति जनसमर्थन एमालेको संकल्प अभियानका क्रममा प्राप्त जनसमर्थन लोकतन्त्र र गणतन्त्रप्रतिको जनसमर्थन भएको ज्ञवालीले प्रस्ट पारे। अभियानका क्रममा प्राप्त जनसमर्थन र जनसहभागिता नेकपा एमालेको मात्र नभएर लोकतन्त्र र गणतन्त्रप्रति जनताको समर्थनका रूपमा लिएका छौं, ज्ञवालीले भने। प्रधानमन्त्रीले के भने ? ध्यानाकर्षणपत्र लिँदै प्रधानमन्त्री दाहालले एमालेको संकल्प यात्रालाई आफूले सकारात्मक रूपमा हेरेको र यसले लोकतन्त्रलाई मजबुत बनाउन योगदान गरेको बताए। उनले प्राप्त मागहरूलाई दराजमा थन्किन नदिने बताउँदै नीति कार्यक्रम र बजेट निर्माणको पूर्वसन्ध्यामा प्राप्त भएकाले यसलाई समेट्न अधिकतम् प्रयास गर्ने प्रतिबद्धता जनाएका थिए। उपमहासचिव ज्ञवालीले प्रधानमन्त्रीले प्राप्त सुझाव कार्यान्वयन गर्ने प्रतिबद्धता व्यक्त गरेको बताए। उहाँले हाम्रा माग सम्बोधन गर्छु भन्नुभएको छ। हामी शंकाको सुविधा दिन तयार छौं, उनले भने। उनका अनुसार यी विषयको कार्यान्वयन अवस्थाको अनुगमनका लागि पार्टी उपाध्यक्ष एवं सांसद विष्णु पौडेललाई जिम्मेवारी तोकिएको छ । पुष्पलाल लोकमार्गमा पर्ने १० नयाँ सहर पाटन, बैतडी अमरगढी, डडेलधुरा (स्मार्ट सिटी) साँफेबगर, अछाम राकम कर्णाली, दैलेख चौरजहारी,रुकुमपश्चिम बुर्तिबाङ, बागलुङ पालुङटार, गोरखा (स्मार्ट सिटी) खुर्कोट, सिन्धुली बसन्तपुर, तेह्थुम फिदिम, पाँचथर पुष्पलाल लोकमार्गसँग जोडिएका अन्य राजमार्ग तमोर कोरिडोर (चतरामूलघाटसुभांगखोला गणेशचोक) राजमार्ग चतरा लेगुवा (कोशी कोरिडोर) राजमार्ग मदन भण्डारी राजमार्ग कान्ति राजमार्ग हुलाकी राजमार्ग यो पनि पढ्नुहोस चिवाभञ्ज्याङमा राष्ट्रिय झण्डा फहराएपछि सकियो एमालेको 'संकल्प यात्रा' समृद्धिका लागि संकल्प यात्रा दलीय राजनीतिबाट माथि उठेको राष्ट्रिय यात्रा चिवा पुगेर टुंगियो एमालेको संकल्प यात्रा समृद्धि सोचमा संकल्प यात्रा संकल्प यात्राले एमाले र पहिचान पक्षधरबीचको द्वन्द्वलाई चिर्यो ओलीको दाबी : समृद्धिका लागि संकल्प यात्रा अन्त्यन्त उत्साहप्रद र सफल रह्यो (पूर्णपाठ) गौरवका सडकमा एमालेले उधिनेका समस्या संकल्प यात्रामा एमालेले देखेका मध्यपहाडका समस्या प्रधानमन्त्रीसमक्ष पेश प्रचण्डले भने : एमालेको ध्यानाकर्षणले नीति, कार्यक्रम र बजेट निर्माणमा योगदान पुग्छ, गम्भीर छु ७५१ बुँदे माग बुझायौं, प्रधानमन्त्रीले सुझावलाई कार्यान्वयन गर्ने प्रतिबद्धता गर्नुभयो : ज्ञवाली"
बिचौलियाका चलखेल हटाउन भिजिट भिसामा सरलीकरण,"घुम्न जाने व्यक्तिले अब गन्तव्य देशको भिसा (अनअराइभल भिसा नमिल्ने देशमा), हवाई टिकट दुईतर्फी, होटल बुकिङको प्रमाण वा आफन्तसँगको तीन पुस्ताको नाता खुल्ने प्रमाण, कम्तीमा ५ सय अमेरिकी डलर व्यवस्था गर्नुपर्ने छ। काठमाडौं : खाडी राष्ट्र हुँदै बढ्दो मानव तस्करी रोक्न भनेर सरकारले भिजिट भिसामा जानेलाई कडाइ गर्दै आएको थियो। तर, बिचौलियाले सेटिङबाट विदेश लैजाने र फसाउने क्रम झन् बढेपछि गृह मन्त्रालयले त्यसलाई सरलीकरण गरेको छ। अब अन्य तोकिएका कागजात भएका र स्वघोषणा गर्ने यात्रुलाई सहज बहिर्गमन दिइने भएको छ। भिजिट तथा पर्यटक भिसामा विदेश जाने नेपाली नागरिकका लागि नयाँ कार्यविधि जारी गरिएको हो। गृह मन्त्रालयले ६ बुँदे नयाँ कार्यविधि जारी गरेको हो। यससँगै २०७८ फागुन २५ मा जारी १७ बुँदे कार्यविधि निष्क्रिय भएको छ। नयाँ कार्यविधिसँगै भिजिट भिसा खोलेको नभई घुम्न जानसरल बनाएको अध्यागमन विभागका महानिर्देशक रुद्रसिंह तामाङले बताए। यसले भिजिट भिसामा गएर काम गर्नलाई प्रश्रय भने नदिएको उनले स्पष्ट पारे। १७ बुँदे कार्यविधिले विभिन्न बेहोरामा भिजिट भिसामा जानेलाई दुःख दिएको सरकारले अनुभूति गरेकाले नै नयाँ कार्यविधि ल्याइएको उनले प्रस्ट पारे। भिजिट भिसामा विदेश जाने नेपालीले चरम ठगी र सास्ती बेहोर्नुपरेका गुनासो बढेपछि मन्त्रालयले नागरिकका लागि नयाँ कार्यविधि जारी गरेको जनाएको छ। नयाँ कार्यविधि बुधबारबाट नै लागू हुनेछ। यो जानकारी ट्राभल एड्भाइजरीका रूपमा श्रम तथा रोजगार मन्त्रालयमार्फत सबै स्थानीय तहमा पठाइने मन्त्रालयले जनाएको छ। घुम्न जाने व्यक्तिले अब गन्तव्य देशको भिसा (अनअराइभल भिसा नमिल्ने देशमा), हवाई टिकट दुईतर्फी, होटल बुकिङको प्रमाण वा आफन्तसँगको तीन पुस्ताको नाता खुल्ने प्रमाण, कम्तीमा ५ सय अमेरिकी डलर व्यवस्था गर्नुपर्ने छ। आफन्तसँग बस्ने भए तोकिएको रकम चाहिने छैन। सो भिसामा भ्रमण गर्दा फर्किने स्वःघोषणाको नयाँ व्यवस्था पनि लागू गरिएको छ। खाडी मुलुकहरू संयुक्त अरब इमिरेटस्, बहराइन, कुवेत, कतार, ओमन र साउदी अरेवियामा जाँदा स्वःघोषणा गर्न सकिने छ। स्वःघोषणाको विवरणको प्रमाणको भार सम्बन्धित व्यक्तिमा रहने र स्वघोषणाको ढाँचा विभागले निर्धारण गरेबमोजिम नै हुनुपर्ने उल्लेख छ। यससँगै मन्त्रालयले १३ बुँदे यात्रा परामर्श सूचना(ट्राभल एड्भाइजरी)पनि जारी गरेको छ। भिजिट भिसामा जान नयाँ कार्यविधिसँगै नेपाली यात्रीहरूले अपनाउनुपर्ने ट्राभल एड्भाइजरी जारी गरी श्रम रोजगार तथा सामाजिक सुरक्षा मन्त्रालयमार्फत सबै स्थानीय तहमा जानकारी गराउनुपर्ने महानिर्देशक रुद्रसिंह तामाङ बताउँछन्। यसअघिको १७ बुँदे कार्यविधिमा भिजिट भिसामा यात्रा गर्न १२ कक्षा उत्तीर्ण हुनै पर्ने, अंग्रजी भाषा जान्नुपर्ने, न्यूनतम दुई वर्षभन्दा बढी समय विदेशी मुलुकमा व्यतित गरेको हुनुपर्नेलगायत झन्झटिला प्रावधानहरू राखिएका थिए। जसले गर्दा सर्वसाधारणलाई भिजिट भिसामा कुनै पनि मुलुक जान कठिन थियो। पुरानो कार्यविधिले धेरै समस्या सिर्जना गरेका कारण नयाँ कार्यविधि जारी गरिएको विभागका महानिर्देशक तामाङले जानकारी दिए। भिजिट भिसाका नाममा नक्कली कागजात बनाएर काम गर्न जाने, मानव तस्करी हुने, दलालहरूको चलखेल अध्याधिक बढ्न गएकाले यसलाई सरल बनाइएको विभागले जनाएको छ। पर्यटक भिसा आफ्नो वा प्रायोजकको खर्चमा सो देशमा घुम्न जानसम्बन्धित मुलुकले उपलब्ध गराएको प्रवेश अनुमतिमात्र हो। भिजिट र पर्यटक भिसामा विदेश गएर कामको खोजी गर्नु गैरकानुनी कार्य हो, जारी एड्भाइजरीमा उल्लेख छ। भिजिट भिसामा गएर कामको खोजी गर्दा सम्बन्धित देशको कानुनअनुसार कारबाहीमा परिने र विभिन्न प्रकारका समस्या भोग्नुपर्ने हुँदा त्यस्तो कार्य नर्गन सुझाइएको छ। यति हुँदा हुँदै पनि कोहिले अब भिजिट भिसामा गएर काम गर्दा कुनै पनि कार्वाहिमा पर्छ भने त्यसमा देशको कानुनले कुनै मदत नगर्ने पनि तामाङले स्पष्ट पारे। राज्यलाई ढाँटेर गएरपछि दुःख पाउँदा राज्यलाई गाली गर्न नपाइने उनको भनाइ छ। विभागका अनुसार पछिल्लो एक वर्षमा २ लाख ४ हजार नागरिक भिजिट भिसामा विभिन्न मुलुक गएका छन्। सबैभन्दा बढी यूएईमा भिजिट भिसामा जाने गरेका छन्। एड्भाइजरीमा भिजिट भिसामा विदेश जाँदा थप शुल्क वा दस्तुर नलाग्ने भएकाले सेटिङको नाममा बिचौलियाहरूले रकम माग गरेमा त्यस्तो रकम नबुझाउन भनेको छ। श्रम गन्तव्य मुलुकहरू कुवेत, ओमन, संयुक्त अरब इमिरेट्स र बहराइन जस्ता देशहरूमा बिचौलियाहरूको प्रभावमा महिलाहरूलाई भिजिटभिसामा पुगी वर्किङ भिसामा परिणत गराउने र त्यस्तो कार्यबाट महिलाहरूलाई विभिन्न प्रलोभनमा पारी बढी रकम असुल गरी ठग्ने, रोजगारदातासँगको मिलेमतोमा असुरक्षित र अमर्यादित श्रम कार्यमा संलग्न गराउन सक्ने, तोकिएको भन्दा अन्य गन्तव्य मुलुकमा पठाउने, असंगठित र घरेलु प्रकृतिका जोखिमयुक्त कार्यमा संलग्न गराउने, सामाजिक सुरक्षाबाट बञ्चित हुनुपर्ने जस्ता सम्भावना रहेकोले काम गर्ने मनसायले विदेश जाँदा वर्किङ भिसामा नेपाल सरकारबाट श्रम स्वीकृति लिएर मात्र प्रस्थान गरौं, एड्भाइजरीले स्पष्ट रूपमा भनेको छ। अध्ययनका लागि पनि भिजिट भिसामा नजान भनिएको छ। विदेश यात्रा गर्दा विमानस्थलबाट मात्र गर्ने, भारत वा तेस्रो मुलुकको विमानस्थल भएर जानु पर्दा नेपाली राजदूतावासबाट जारी नो अब्जेक्सन सर्टिफिकेट लिएर यात्रा गर्न भनिएको छ भने महिलाहरूको हकमा थप सजग हुन भनिएको छ। श्रम स्वीकृति लिएर विदेशमा पठाउने आश्वासनमा पनि आधिकारिकताको कागजात माग गर्ने, शैक्षिक परामर्शदाता, ट्राभल्स एजेन्सी वा कुनै व्यक्तिले वैदेशिक रोजगारमा पठाइदिन्छु भनी आश्वासन दिई रकम मागेमा रकम नबुझाउन आग्रह गरिएको छ। भिजिट भिसामा उड्न केके चाहिन्छ ? १) ६ महिनाको वैध अवधि भएको राहदानी। २) गन्तव्य देशको प्रवेषाज्ञा (भिसा) वा अनअराइभल भिसा प्राप्त हुने मुलुक भए प्रवेषाज्ञा नचाहिने। ३) दुईतर्फी हवाई टिकट। ४) भ्रमण अवधिभर होटल बुकिङ गरेको प्रमाण वा होटल बुकिङ नभई आफन्तसँग रहने भएमा एकाघरका तीन पुस्ताभित्रको नाता खुल्ने नागरिकता प्रमाणपत्र वा अन्य कुनै प्रमाणपत्र। ५) भ्रमणको सम्पूर्ण खर्च बेहोर्ने सरकारी तथा गैरसरकारी संस्थाको निमन्त्रणापत्र वा सो नभएमा कम्तीमा पाँच सय अमेरिकी डलर बराबरको नगद सटही भएको प्रमाण (नगद वा डेविटक्रेडिट कार्ड)। र ६) संयुक्त अरब इमिरेटस्, बहराइन, कुवेत, कतार, ओमन र साउदी अरेबियामा भिजिट भिसामा भ्रमण गर्दा स्वःघोषणा गर्नुपर्ने छ। स्वःघोषणामा संलग्न विवरणको प्रमाणको भार (बर्डन अफ प्रुफ) सम्बन्धित व्यक्तिमा रहने छ। स्वघोषणाको ढाँचा विभागले निर्धारण गरेबमोजिम हुनेछ। यो पनि पढ्नुहोस अकर्मण्य अध्यागमन मानव तस्करीमा संलग्न भएको आरोपमा नेपाल एयरलाइन्स र अध्यागमनका कर्मचारी पक्राउ अध्यागमन अधिकृतसहित विदेश पठाउने ३२ जनाको गिरोह पक्राउ मानव तस्करीमा अध्यागमनका कर्मचारीको संलग्नता, प्रतिव्यक्ति ४० देखि ५५ हजारसम्म मोलमोलाई प्रहरीले अस्वभाविक अनुसन्धान अगाडि बढाएको भन्दै त्रिअवि अध्यागमनका कर्मचारी रुष्ट प्रहरी र अध्यागमनका कर्मचारीबीचको किचलो गृहमन्त्रीले मिलाए भिजिट भिसालाई सहज बनाउने सरकारको तयारी भ्रमण शंकास्पद देखिएका २७ जनालाई अध्यागमनले रोक्यो खुकुलो बन्दै भिजिट भिसा : १७ बुँदे प्रावधान खारेज, ट्राभल एडभाइजरी जारी हुँदै शंकास्पद भ्रमण देखिएका ८४ जनालाई अध्यागमनले रोक्यो, अधिकांश दुबई जाँदै थिए गृह मन्त्रालयले ल्यायो भिजिट भिसासम्बन्धी नयाँ व्यवस्था, खाडी मुलुक जाँदा स्वघोषणा अनिवार्य शर्त"

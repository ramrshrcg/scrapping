शीर्षक,विवरण
बिचौलियाको सपिङ सेटिङ,"कनिका छरेर मुरी असुल्नेहरू भनेका गिरोह हुन्। जसलाई दलाल, बिचौलिया पनि भन्ने गरिन्छ। मुलुकमा लोकतन्त्रको बहाली भएपश्चात पद, शक्ति वा पहुँचका आडमा केही काण्डहरू घटाइएका वा रचिएको चर्चा बेलाबखत हुन्छ। यस्ता चर्चित काण्डहरूमध्ये छानबिन एवं अनुसन्धानको दायरामा आएको ललिता निवास जग्गा प्रकरण पछिको यो भुटानी शरणार्थी प्रकरण सम्भवतः पहिलो चर्चित प्रकरण हो। यसमा केही बिचौलियाहरू मात्र नभई प्रभावशाली व्यक्तिहरूसमेत मुछिएको अवस्था छ। पूर्वउपप्रधान, पूर्वगृहमन्त्री, बहालवाला सचिवसमेतका विभिन्न व्यक्तिहरू मुछिएका छन्। केही आरोपितहरू अझै फरार छन्। परन्तु यसरी फरार रहे वा भागे पनि कर्मअनुसारको फल भने ढिलो चाँडो जसले पनि भोग्नुपर्ने हुन्छ। आजभन्दा ३३ वर्षअघि तत्कालीन भुटानी सरकारको मानसिक शारीरिक रूपमा दबाब र पीडामा परेर स्वदेशबाट भागेर तथा खेदिएर मुलुकको पूर्वी नाका हुँदै नेपाल प्रवेश गरेका थिए। झन्डै १ लाख २० हजार भुटानीहरूलाई झापाको बेलडाँगी र मोरङ जिल्लाको पथरीको जंगलमा अस्थायी बसोबास गराई नेपाल सरकारको समन्वयमा उनीहरूको व्यवस्थापनसमेत संयुक्त राष्ट्रसंघीय अन्तर्राष्ट्रिय शरणार्थी आयोगबाट भएको तथ्य सबैमा विदितै छ। यसैबीच लामो समयदेखि सरकारी प्रयास एवं अन्य अन्तर्राष्ट्रिय संघसंस्थाको समन्वयमा १० वर्षअघि १ लाख १३ हजार जति शरणार्थीलाई तेस्रो मुलुकमा लगियो। अमेरिका, क्यानडा, अस्ट्रेलिया, न्युजिल्यान्ड आदि देशमा पुनर्वासका लागि लगियो। अब यी शरणार्थीहरूको संख्या ६ हजार ५ सय जति बाँकी रहेको बुझिन्छ। यी भुटानी शरणार्थीका हकमा पनि अमेरिका पठाउने भनी गृह मन्त्रालयका पूर्वसहसचिवका संयोजकत्वमा तीन सदस्यीय कार्यदलको गठन गरियो। उसै बखत गृह मन्त्रालयभित्र सो कार्यदलको औचित्यताको सम्बन्धमा खासखुस चर्चा चलेको बताइन्छ। यसरी बाँकी यी भुटानी शरणार्थीहरूलाई अमेरिका पठाउने बहानामा सर्वसाधारणहरूबाट मोटो रकम लिई नक्कली शरणार्थी सूची तयार गरी पठाउने प्रयोजनका लागि सो प्रपञ्च वा भित्री योजना गरिएको भन्ने बुझाइ छ। यो बुझाइ राष्ट्रिय रूपमा मात्र नभई अन्तर्राष्ट्रिय जगत्मा समेत रहन पुगेको छ। जसमा देशको महŒवपू्र्ण गृह मन्त्रालयका जिम्मेदार पदाधिकारी नै संलग्न रहनु स्वयंमा लजास्पद विषय हो। उक्त कार्यदलबाट तयार प्रतिवेदनको सक्कलै प्रति गायब गरी प्रतिवेदनको अर्को प्रतिमा अनुसूची थपघट गरिएको, त्यसपछि पनि सो को कार्यान्वयन गर्नका लागि भनी सो मन्त्रालयका थप गतिविधिहरूसँग सम्बन्धित तथ्यहरू प्रकाशमा आउने क्रम जारी छ। यसरी प्रभावशाली एवं पहुँचवाला व्यक्तिहरू मुछिएको शरणार्थी प्रकरणलाई राज्यले छानबिन एवं अनुसन्धान गर्न जुन अग्रसर वा तत्परता देखायो। सो कार्यलाई साहसिक एवं अनुकरणीय भन्दै नागरिक समाज, सचेत वर्ग अन्तर्राष्ट्रिय जगत् सबैतिरबाट सरकारको उच्च प्रशंसा एवं सराह्रना गरिएको छ। सरकारी कार्यालय, सभा, गोष्ठी, चोक, होटल, पसल, विदेशमा रहेका नेपाली समुदायमा सबैतिर नक्कली भुटानी शरणार्थी प्रकरणको चर्चा छ। संसद्भित्र सांसदहरू बाट तथा नागरिक समाजबाट सडक चोकमा घनिभुत रूपमा आवाज उठाउँदै खबरदारीसमेत गरिएको पाइन्छ। लोकतन्त्र बहाली भएदेखि यता भ्रष्टाचार, महँगी एवं आर्थिक अनियमितता, राज्यका स्रोतसाधनको अधिक दोहन लगायतका विसंगति एवं विकृतिको क्रम घट्नुपर्नेमा उल्टै बढ्दो छ। जसका विरुद्धमा यथोचित कानुनी कारबाहीको सवालमा जनता आतुर देखिन्छन्। शक्ति पद वा पहुँचका आडमा गरिने अनुचित कार्य वा अख्तियारको दुरुपयोग, आर्थिक अनियमितता, राज्यस्रोतको दोहन वा अनुचित लाभ लिनुलाई यथार्थमा भ्रष्टाचारजन्य कसुर मानिन्छ। जुन कसुरलाई श्वेतपोष अपराध पनि भन्ने गरिन्छ। यस अपराधलाई संगठित अपराधको कोटीमा समेत राख्ने गरिन्छ। जसका जराहरू भूमिगत रूपमा नै टाढाटाढासम्म फैलिएका हुन्छन्। जसको आयतन ठूलै हुने गर्दछ। यसरी मुलुक अस्थिर राजनीतिक दुश्चक्रमा पटकपटक फस्ने गरेका कारण धमिलो पानीमा माछा मार्ने गिरोहले निहित स्वार्थपूर्तिको अवसर पाउनु स्वाभाविकै हो। कनिका छरेर मुरी असुल्नेहरू भनेका यस्तै गिरोह हुन्। जसलाई दलाल, बिचौलिया पनि भन्ने गरिन्छ। शरणार्थी प्रकरणमा अनुसन्धान एवं कारबाहीको निष्कर्ष तथा न्यायालयको सम्भावित भूमिका बारेमा अन्तर्राष्ट्रिय जगत्ले गहिरो चासो राखेको मात्र नभई मिहिन तरिकाले हेरिराखेको छ। कुनै राजनीतिक पार्टीको सरकार ढलेपछि पनि अर्को दलको पालामा सो प्रतिवेदनको कार्यान्वयन प्रक्रियाको शृंखलाले सहजै निरन्तरता पाउनुका पछाडि उही बिचौलिया वा गिरोहकै हात रहेको भन्ने तथ्य मात्र नभई सो गिरोह कति शक्तिशाली रहेछ भन्ने कुरा स्वतः उजागर हुन आएको छ। नेपालमा विगत केही वर्षदेखि भ्रष्टाचारको ग्राफ उच्च बिन्दुमा रहेको भन्ने कुरा ट्रान्सपरेन्सी इन्टरनेसनलका प्रतिवेदनमा उल्लेख छ। अघिल्लो वर्षको सूचकांकमा नेपालले ३४ अंक मात्र प्राप्त गरेको जनाइएको छ। उक्त सूचाकांकअनुसार ५० अंकभन्दा कम प्राप्त गर्ने मुलुकहरूमा भ्रष्टाचारको ग्राफ बढिरहेको मानिन्छ। के राजनीतिक वृत्त, के प्रशासनिक यन्त्र, के न्यायक्षेत्र राज्यका प्रायः सबै क्षेत्रमा ठेक्का पट्टा, सरुवा बढुवा, पदस्थापन नियुक्ति निर्वाचनमा उम्मेदवार वा समानुपातिकको मनोनयनजस्ता कार्यहरूमा प्रायः सपिङ सेटिङ हुने गरेको टिप्पणी हुने गरेको छ। लोकतन्त्र बहालीपश्चात पनि जतासुकै यिनै शकुनी वा बिचौलियाहरूकै कारण उक्त सपिङ सेटिङ हुने गरेको भनिन्छ। यथार्थमा देशमा बढ्दो भ्रष्टाचार वा यस्तै संगठित अपराधको सन्दर्भमा प्रशासक वा कर्मचारीका थाप्लोमा दोष थुपार्ने आफू भने पानी माथिको ओभानो बन्ने शासक वर्गको जुन चरित्र छ सो प्रवृत्ति पनि स्वयंमा राम्रो होइन। सबै शासक, प्रशासक वा कर्मचारी पनि खराब नहुन सक्छन्, सबै न्यायकर्मी पनि खराब नहुन सक्छन्। यहाँनिर यो पनि भन्नै पर्ने हुन्छ कि यदि आज देश कसैले बचाएको छ, धानेको छ भने तिनै इमान्दार निष्ठावान् प्रशासक कर्मचारीहरूकै योगदानबाट धानिएको छ। विगत केही वर्ष अघिदेखिबाट मुलुक अस्थिर सरकारको दुश्चक्रमा फसिरहनुमा अथवा यस्तो परिस्थिति आउनमा हामी जनता पनि केही न केही जिम्मेवार छौं। यस सबालमा कही न कही हामी जनता पनि चुकेका छौं। किनकि निर्वाचनका बेला लोभलालच वा हाहुहाहुको पछाडि लाग्नाले नै योग्य सक्षम प्रतिनिधि छान्नमा अर्थात् सही माली छान्नमा सही रूपमा विवेक प्रयोग गर्न हामी चुकेका हौ। मुलुकमा विद्यमान भ्रष्टाचार, राज्यको ढुकुटी वा सरकारी स्रोतको दोहन, महँगी, आर्थिक अनियमितताजस्ता विसंगति र विकृति दिनानुदिन जसरी झांगिँदो छ। यसमा शासक एवं दलको नेतृत्व वर्ग अब पनि गम्भीर वा संवेदनशील नबन्ने हो भने आगामी दिनमा जनआक्रोश बढ्दै गएर कुनै पनि दिन हामीले कर किन तिर्ने ? सरकारको आदेश वा नीतिनियमको अवज्ञा किन नगर्ने ? भन्दै जनता सडकमा नओर्लिएलान् भन्न सकिन्न। अतः भुटानी शरणार्थी स्वयंमा अन्तर्राष्ट्रियकरण भएको विषय हो। त्यसैले सो प्रकरणका सम्बन्धमा अनुसन्धान कारबाहीको निष्कर्ष तथा न्यायालयको सम्भावित भूमिका बारेमा अन्तर्राष्ट्रिय जगत्ले गहिरो चासो राखेको मात्र नभई मिहिन तरिकाले हेरिराखेको छ। अन्त्यमा वास्तवमा नियत र नीति दुवै कुरा दोषी नभइकन कुनै पनि कार्य दोषी हुँदैन। यस्ता संगठित अपराध त्यसै घट्दैन, घटाइदैन। अतः सो भुटानी शरणार्थी प्रकरण जसको अपवाद हुन सक्दैन। त्यसैले सो प्रकरणसँग जोडिएका अन्य अपराधका कडीका सन्दर्भमा सरकार, प्रहरी, अभियोजन पक्षलगायत न्यायालय नै किन नहोस् कसैले पनि खुट्टा नकमाई निर्भीक भई सुझबुझ एवं निष्ठाका साथ आआफ्नो क्षेत्रबाट निष्पक्ष एवं प्रभावकारी भूमिका खेल्ने आम अपेक्षा छ। आम देशवासीको आग्रहसमेत रहेको छ। (आचार्य, उच्च अदालतका पूर्वन्यायाधीश हुन्।)"
समाज रूपान्तरण,"जनताले पटकपटक जनआन्दोलन गरे। मुलुकको व्यवस्था परिवर्तन भए पनि जनताको अवस्था फेरिएको छैन। विचारले मानिसलाई जागृत गर्छ। समाज रूपान्तरण गराउँछ। तर, विचार यथार्थ र वैज्ञानिक हुनुपर्छ। वैज्ञानिक विकासको सोच एवं योजनाबाट नै समाजको रूपान्तरण गर्ने आर्थिक, सामाजिक, राजनीतिक र निर्माणका कार्यक्रमहरूको खाका निर्माण हुन्छ । देशभक्तिलाई देशप्रेम भनिन्छ। चिनियाँहरू आई गुवो देशप्रतिको प्रेम भन्छन्। बंगालीहरू राष्ट्रप्रेम भन्छन्। अर्थात् देशभक्ति भनेको देशप्रेम हो। देश जनता र भुगोलको समिश्रणबाट बन्छ। सिमानाभित्र इतिहास आबद्ध मानिसहरूको एकताप्रतिको अक्षष्ुण सद्भाव देशप्रेम हो। नेपलामा सिञ्जा सभ्यता र खस भाषी (पालीबाट विकास भएको संस्कृतभन्दा पृथक् भाषा) जनता, किराँत सभ्यता र किराँत भाषी जनता, मगरात र मगरभाषी जनता, मिथिला सभ्यता र मैथिली भाषी जनताको विविधताप्रतिको सद्भाव र एकताको आकांक्षा नै देशप्रेम हो। यो कुनै एकलाई अलग गर्दा नेपाल खण्डित हुन्छ। यी सभ्यताको ऐतिहासिक जगमा निर्मित इतिहास र संस्कृतिको समतापूर्ण सद्भाव नै नेपाली देशभक्ति हो। यदि कुनै अवयवले अर्कोलाई विस्थापित गर्न खोज्यो भने ऊ आफैं बेदखल हुन्छ। यी चार सभ्यतालाई रग्यांउने अन्य संस्कृति र भाषाहरू छन्, जसले चार सभ्यता भूमिलाई उजागर गछन्। अतः यस अर्थमा नेपालको अखण्डताको अक्षुष्ण आकांक्षा नै नेपालीको देशभक्तिको ठोस र सार्थक देशभक्ति हो। यही आकांक्षाले हामीलाई नेपालको स्वाधीनताप्रति बफादार बनाउँछ, विदेशीको आक्रमणका विरुद्ध एकताबद्ध गर्दछ। विदेशी हस्तक्षेपका विरुद्ध लड्न प्रेरित गर्दछ। अतः हामी भारतको विरोधी भएर देशभक्त भएको होइन, नेपालको अखण्डता र स्वाधीनताको रक्षा गर्ने देशभक्तिको आकांक्षाले भारतीय हस्तक्षेपको विरोध गरेको हो। त्यसैले यदि नेपालको निर्माणको सपना पूरा गर्ने हो भने हामीले हरेक नेपालीलाई नेपालको अखण्डता र स्वाधीनताको पक्षमा जागृत गर्नुपर्छ। त्यसो भन्नुको तात्पर्य हो हामीले विविधताप्रतिको सद्भावलाई बलियो बनाउनुपर्छ। र, त्यसो हो भने प्रत्येक अवयवको नेपालको अखण्डस्वरूप निर्माणप्रतिको भूमिकालाई कदर गर्न सक्नुपर्छ। अहिले नेपाली जनता विभाजित छन्। देशभक्ति कमजोर भएको छ। यदि विभाजन कायम रह्यो भने अखण्डताप्रतिको सद्भाव कमजोर हुन्छ। सभ्यता, भाषा, संस्कृति र जात को विभाजन गर्ने रणनीतिमा भर गरिरहेका छन्। तर हामी त्यसो गरेको देख्दैनौं वा बुझ्दैनौं। अधिकांश गरिब जनता फलामको घरभित्र अँध्यारोमा बाँचेका छन्। उनीहरू यस्ता खेलहरू बुझ्नै सक्दैनन्। त्यसैले राष्ट्रिय अखण्डता र स्वाधीनता को आकांक्षालाई उजागर गर्नुपर्छ। आयातमुखी अर्थतन्त्रका कारण उत्पादकत्व ध्वस्त पारेका छन्। आर्थिक प्रणालीले हरेक कुरामा कर लादेको छ। त्यसैले उपभोक्तावादमा नभई उत्पादनमा रमाउनु पर्छ। हाम्रो स्वजागरण वा आत्मजागृतिले हाम्रो देशभक्तिको पुनर्जागरण गर्ने बेला भएन ? नेपाली राजनीतिभित्र नेतृत्वको अनैतिक तथा भ्रष्ट चरित्र अवश्य पनि समस्या हो। अर्कोतर्फ जनताको स्वजागरण वा आत्मचेतनाको अभाव छ। आम जनतामा मौलाएका अनेकौं आदत, यथार्थलाई बुझ्न नसक्ने अज्ञानता तथा आत्मसम्मान माथि प्रहार हुँदा पनि सहन गर्ने र समस्यासँग जुध्ने होइन पलायन गर्ने प्रवृत्तिहरू समस्याका भित्री कारण हुन्। यदि नेपाललाई जोगाउने हो भने यस अज्ञानता लाई भत्काउनु पर्छ। त्यसैले केवल नेता र सरकार बदलेर समस्याको समाधान हुन सक्दैन। देशभक्तिको जग राष्ट्रिय एकता र अखण्डतालाई जोगाउन सक्तैनौं। नेपाललाई आधुनिक, समतामूलक र उन्नत राष्ट्र बनाउन सक्तैनौं। मुलुक गणतन्त्रात्मक भएको छ। जनताले पटकपटक जनआन्दोलन गरे। मुलुकको व्यवस्था परिवर्तन भए पनि जनताको अवस्था फेरिएको छैन। गणतन्त्र आएको र संघीयता लागू गरेको एक दशकमै प्रश्नहरू उब्जिएका छन्। हाम्रो समाजको मूल समस्या वैज्ञानिक चेतनाको अभाव हो। सुनेका अर्ती, उपदेश र भाग्यवादी दर्शनबाट प्रभावित छन्। अतः हाम्रो विचार र त्यसले निर्माण गर्ने अभियानले राष्ट्रको नैतिक र सामाजिकी विकासको जग तयार पार्नुपर्छ। एउटा सार्थक राष्ट्रिय मनोविज्ञान निर्माण गर्नुपर्छ। हामीले एउटा मानवीय साहित्य र मानवीय संस्कृतिको निर्माण गर्नुपर्छ। जुन साहित्य र संस्कृतिले सामाजिक आर्थिक अन्यायका विरुद्ध मानिसको सोच निर्माण गरोस्। महिला माथिका अन्याय छुवाछूतजस्ता अपराध, देशलाई छोडेर पलायन हुने, छोराछोरी विदेश जाँदा बाबुआमा खुसी हुने प्रवृत्तिहरूका विरुद्ध साहित्य र संस्कृतिले संघर्ष गर्न सकुन्। प्राकृतिक विज्ञानका उपलब्धिहरू मानिसका जीवनमा प्रयोग होऊन् । र, एउटा सभ्य समाजको निर्माण होस्। त्यसको पहिलो कदमको रूपमा जनतालाई अज्ञानता र भ्रमका विरुद्ध संगठित गर्दै जानुपर्छ। अन्यायका विरुद्ध लड्ने र न्यायको आवाज बुलन्द गर्ने हुनुपर्छ।"
नीति तथा कार्यक्रम शब्दको जाल,"नीति तथा कार्यक्रम बजेट, स्रोत र जनताका खास समस्याबाट टाढा भागेको देखिन्छ। सम्पत्ति छानबिन गर्ने भनिएको छ। तर, कसरी गर्ने भन्ने स्पष्ट छैन। सरकारको नीति तथा कार्यक्रम जहिल्यै शब्दको जाल बुनेर ल्याउने चलन छ। सुन्दा मीठो लाग्ने, कर्णप्रिय हुने । तर, उपयोगी कन्टेन्ट नै नहुने विशेषताजस्तै बनिसक्यो। यसपटक पनि सरकारले परम्परालाई निरन्तरता दिएको छ। जनताका समस्यालाई सम्बोधन गरेको देखिँदैन। यसअघि केपी शर्मा ओली नेतृत्वको सरकारका बेलामा झैं सपना मात्र त बाँड्ने काम यसपटक भएको छैन। त्यसबेला सपना धेरै, स्रोत कहीँ कतै नभएको काल्पनिक नीति तथा कार्यक्रम थियो। यसपटक त्यस्तो त छैन। तर, कार्यान्वयन हुने आधार प्रस्ट छैनन्। लागू गर्ने भनेको त्यसको स्रोत व्यवस्थापन भएपछि हो। नीति तथा कार्यक्रम बजेटसँग जोडिन्छ। स्रोत भरपर्दो देखिँदैन। त्यसैले यो लागू हुनेमा आशंका गर्ने ठाउँ प्रशस्त छन्। पुँजीगत बजेट यसपटक मात्र होइन, कहिले पनि आधा खर्च भएन। मुख्य समस्या यही हो। यसलाई कसरी हल गर्न सकिन्छ भनेर प्रस्ट अवधारणा ल्याउनुपथ्र्यो। राजस्व अभिवृद्धि गर्ने भनिएको छ। तर, कसरी गर्ने भन्ने छैन। राज्यलाई बलियो बनाउन राजस्व चुहावट रोक्न, सबै क्षेत्रलाई आन्तरिक राजस्व प्रक्रियासँग जोड्न, आत्मनिर्भरताको दिशातिर उन्मुख हुन र आयातमुखी हैन, निर्यातमुखी अर्थतन्त्र निर्माणको आधार बनाउन कोसिस गर्नुपर्छ। हाम्रो अवस्था थोरै लगानी गरेर अधिकतम प्रतिफल लिनुपर्ने हो। धेरै लगानी गरेर थोरै प्रतिफल आइरहेको अवस्था कसरी अन्त्य गर्ने हो ? नीति तथा कार्यक्रम बजेट, स्रोत र जनताका खास समस्याबाट टाढा भागेको देखिन्छ। बूढीगण्डकी बनाउने भनेर १० वर्षदेखिका नीति तथा कार्यक्रममा निरन्तरता दिनुपरिरहेको छ। तर, त्यो आयोजना कसरी बनाउने भन्ने यसपटक पनि उल्लेख छैन। सम्पत्ति छानबिन गर्ने भनिएको छ। तर, कसरी गर्ने भन्ने स्पष्ट छैन। भ्रष्टाचारलाई शून्य अवस्थामा ल्याउने भनिन्थ्यो। भ्रष्टाचार झन्झन् किन बढ्यो ? आफ्ना नागरिकलाई शरणार्थी बनाउने जघन्य भ्रष्टाचारमा कसरी पुग्यो देश ? त्यसकारण भ्रष्टाचार अन्त्य त गर्ने तर कसरी ? यस्तो सूत्रबद्ध विषय आएको देखिँदैन। ५ लाखलाई रोजगारी दिने भनिएको छ। त्यो कसरी हो ? पहिला चुरे विनाश गर्न गिटी, ढुंगा निकासी गर्न पाइँदैन भनियो। ओली सरकारले त्यो कुरा ल्याउँदा हामीले चुरे समाप्त हुन्छ भनेकै हो। त्यही निकासी गर्ने कुरा किन ल्याइयो ? गुणस्तरीय शिक्षा र स्वास्थ्य कसरी उपलब्ध गराउने भनेर पर्याप्त आधार छैन। चालू खर्च घटाउने भनिएको छ। मितव्ययिता अपनाउने उल्लेख छ। तर, कसरी ? कुनकुन सरकारी संस्थालाई मर्ज र कुनलाई खारेज गर्ने हो ? त्यसको सम्पत्ति कसरी जोगाउने ? चालू खर्च कहाँ बढी भएको छ ? कहाँ कटौती गर्ने हो ? केही उल्लेख छैन। संघीय संरचनामा गइसकेपछि प्रशासनिक दायित्व राज्यको धेरै छ। चालू खर्च धेरै भयो। पुँजीगत खर्च कम छ। त्यसैले पुँजीगत खर्च बढाउने, चालू खर्च घटाउने त भनियो । कसरी ? धेरै विषय समेटिएका तर कार्यान्वयन हुन गाह््रो छ। चालू आर्थिक वर्षमा ८ लाखभन्दा बढी युवा विदेश जाने देखिन्छ। त्यसमाथि त्यसलाई नै बढावा दिने गरी नीति ल्याएपछि त १२१४ लाख नै जाने सम्भावना छ। युवालाई विदेश पठाएर गाउँबस्ती नै खाली पार्ने हाम्रो नीति हो त ? हाम्रो नीति त युवालाई स्वदेशमै राख्ने, यही परिश्रम गराउने र यही कजाउने हो नि ! अर्कोतिर हामीले वर्षौंदेखि वैदेशिक लगानीमैत्री वातावरण बनाउने भन्यौं। तर सुधे्रको छैन। निर्यातमुखी विषयमा सरकारको नीति कार्यक्रम आउन सकेन। सरकारले खास खास क्षेत्रलाई प्राथमिकता दिन सकेन। (सांसद पौडेल कांग्रेस केन्द्रीय सदस्य हुन्।)"
चर्च ब्वाइज र हिमालयन शेर्पाको बराबरी,"काठमाडौं : सहिद स्मारक ए डिभिजन लिगमा सोमबार चर्च ब्वाइज युनाइटेड र हिमालयन शेर्पा क्लबले ११ गोलको बराबरी खेलेका छन्। च्यासल रंगशालामा भएको खेलको १२औं मिनेटमा अञ्जन विष्टले गोल गर्दै चर्च ब्वाइजलाई अग्रता दिलाएका थिए। यद्यपि, ३५औं मिनेटमा अबायोमी फाकुन्लेले गोल गर्दै शेर्पालाई बराबरीमा ल्याएका थिए। दोस्रो हाफमा दुवै टिमले गोलका अवसर सिर्जना गरे पनि फिनिसिङमा चुक्दा शेर्पा र चर्चले अंक बाँडे। बराबरीसँगै खेल २० खेलबाट ३७ अंक जोडेको चर्च ब्वाइज युनाइटेडले शीर्ष स्थानमा अग्रता लम्ब्याउने मौका गुमाएको छ। दोस्रो स्थानको मछिन्द्र फुटबल क्लबको २० खेलबाट ३४ अंक छ। समान खेलबाट २६ अंक जोडेको शेर्पा सातौं स्थानमा उक्लिएको छ।"
काभा महिला च्यालेन्ज कप : उज्वेकिस्तानको विजयी सुरुआत,"काठमाडौं : सोमबारदेखि काठमाडौंमा सुरु भएको काभा महिला च्यालेन्ज कपको समूह बीमा उज्बेकिस्तानले विजयी सुरुआत गरेको छ। त्रिपुरेश्वर राष्ट्रिय खेलकुद परिषद् (राखेप)को कभर्डहलमा भएको खेलमा उज्वेकिस्तानले श्रीलंकालाई ३० को सोझो सेटमा पराजित गर्यो। पहिलो सेटमा २७२५ को प्रतिस्र्पात्मक जित निकालेको उज्वेकिस्तानले दोस्रो सेटमा २५१५ को सहज जित निकाल्यो। पहिलो सेटमा कठिन चुनौती दिएर पनि जित्न नसकेको श्रीलंकाले त्यसपछि पुनरागमन गर्न सकेन। श्रीलंकाविरुद्ध हाबी बनेको उज्बेकिस्तानले तेस्रो सेटमा २५१३ को सहज जित निकाल्दै प्रतियोगितामा राम्रो सुरुआत गरेको छ। समूह ए अन्तर्गत दिउँसो १२ बजे हुने खेलमा बंगलादेश र भारत प्रतिस्पर्धा गर्दैछन्। यस्तै, आजै ४ : ३० बजे हुने खेलमा घरेलु टिम नेपालले किर्गिस्तानको सामना गर्नेछ। पहिलो दिनको अन्तिम खेल बेलुकी ७ बजे माल्दिभ्स र कजाकस्तान बीच हुनेछ।"
मुस्ताङमा दोस्रो प्रदेशस्तरीय तारा खेल प्रतियोगिता हुने,"जोमसोम : मुस्ताङमा विगत लामो समयदेखि परम्परागत सांस्कृतिक रूपमा खेलिने तारा खेल प्रतियोगिता आयोजना हुने भएको छ। पछिल्लो समय यस तारा खेललाई आर्चरी खेल भन्ने गरिएको छ। प्रदेश खेलकुद परिषद् गण्डकीको आयोजना तथा निर्मल स्पोर्टिङ क्लब थासाङ३ लेतेको समन्वयमा दोस्रो प्रदेश स्तरीय परम्परागत तारा खेल प्रतियोगिता हुन लागेको हो। प्रतियोगिता यही जेठ १७ र १८ गते थासाङको लेतेस्थित समाज घरमा सञ्चालन हुने निर्मल स्पोर्टिङ क्लब लेतेका अध्यक्ष महेन्द्र गौचनले जानकारी दिए। खेलका लागि गण्डकी प्रदेशको ११ वटै जिल्लामा सहभागिताका लागि पत्राचार गरिएको भएपनि हालसम्म ६ जिल्लाका खेलाडीले सहभागिता जनाउने निश्चित भएको अध्यक्ष गौचनले बताए। खेलमा मुस्ताङसहित म्याग्दी,बाग्लुङ,पर्वत,कास्की र मनाङका तारा खेलाडीले सहभागिता जनाउने छन्। प्रतियोगितामा प्रत्येक जिल्लाबाट ६ जना खेलाडीको सहभागिता रहने छ। प्रतियोगितामा प्रथम हुनेलाई ७५ हजार, द्वितीयले ५० हजार र तृतीय हुनेले ३० हजारसहित ट्रफी, मेडल र प्रमाणपत्र प्राप्त गर्ने प्रदेश खेलकुद परिषदले जनाएको छ।"
जिम्बावेमा हुने विश्वकप क्रिकेट छनौटका लागि प्रारम्भिक टोलीको घोषणा,"काठमाडौं : राष्ट्रिय खेलकुद परिषद् (क्यान)ले जिम्बावेमा हुने विश्व क्रिकेट क्वालिफार्यसका लागि प्रारम्भिक टोलीको घोषणा गरेको छ। क्यानले रोहित पौडेलको कप्तानीमा २२ जनाको २२ जनाको प्ररम्भिक टोली घोषणा गरेको हो। जसमा कप्तान पौडेलसहित, कुशल भुर्तेल, आसिफ शेख, ज्ञानेन्द्र मल्ल, कुशल मल्ल, आरिफ शेख, दिपेन्द्र सिंह ऐरी, गुल्सन झा, सोमपान कामी, करण केसी, सन्दीप लामिछाने, भीम सार्की, प्रतिश जिसी, ललित राजबंशी, अर्जुन साउद, सुन्दीप जोरा, देव खनाल, किशोर महतो, सूर्या तामाङ, कमल सिंह ऐरी, श्याम मौसम ढकाल र अबिनाश बोहोरा रहेका छन्।"
"नेपालको विजयी सुरुआत, सोझो सेटमा हार्यो किर्गिस्तान",काठमाडौं : काभा महिला च्यालेन्ज कपअन्तर्गत समूह एमा नेपालले किर्गिस्तानलाई ३० को सोझो सेटमा पराजित गरेको छ। त्रिपुरेश्वरस्थित दशरथ रंगशालामा भएको खेलमा नेपालले सहज जित निकाल्यो। घरेलु कोर्टमा आत्मविश्वासी देखिएको नेपालले पहिलो सेट २५११ ले आफ्नो पक्षमा पारेको थियो। तुलनात्मक रूपमा प्रतिस्पर्धात्मक देखिएको दोस्रो सेटमा किर्गिस्तानले २५१९ को नतिजा सुम्पियो। निर्णायक बनेको तेस्रो सेटमा घरेलु टिमविरुद्ध निरीह बनेको किर्गिस्तान २५ ११ मा सीमित बन्यो। नेपालले समूह चरणको दोस्रो खेलमा भोलि मंगलबार बंगलादेशको सामना गर्नेछ। भारतविरुद्ध निरीह बंगलादेश आजै भएको समूह एको पहिलो खेलमा भारतले बंगलादेशलाई ३० को सोझो सेटमा पराजित गरेको थियो। सोमबारदेखि सुरु भएको प्रतियोगितामा भारतविरुद्ध निरीह देखिएको बंगलादेशले दोहोरो संख्यामा अंक बनाउन सकेन। पहिलो सेटमा तीन अंक मात्रै जोडेको बंगलादेशले २५३ को नतिजामा पहिलो सेट सुम्पिएको थियो। दोस्रो सेट २५९ ले जितेको भारतले तेस्रो सेटमा पनि २५६ को सहज जित निकाल्यो। आजै भएको समूह बीको पहिलो खेलमा उज्बेकिस्तानले श्रीलंकालाई ३० को सोझो सेटमै पराजित गरेको थियो।
भारतविरुद्ध निरीह बंगलादेश,काठमाडौं : काभा महिला च्यालेन्ज कपअन्तर्गत समूह एको पहिलो खेलमा भारतले बंगलादेशलाई ३० को सोझो सेटमा पराजित गरेको छ। सोमबारदेखि सुरु भएको प्रतियोगितामा भारतविरुद्ध निरीह देखिएको बंगलादेशले दोहोरो अंकमा बनाउन सकेन। पहिलो सेटमा तीन अंक मात्रै जोडेको बंगलादेशले २५३ को नतिजामा पहिलो सेट सुम्पिएको थियो। दोस्रो सेट २५९ ले जितेको भारतले तेस्रो सेटमा पनि २५६ को सहज जित निकाल्यो। आजै भएको समूह बीको पहिलो खेलमा उज्बेकिस्तानले श्रीलंकालाई ३० को सोझो सेटमै पराजित गरेको थियो। आयोजक नेपालले आफ्नो पहिलो खेलमा सोमबार दिउँसो ४: ३० बजे किर्गिस्तानसँग खेल्ने छ।
नीति तथा कार्यक्रम शब्दको जाल,"नीति तथा कार्यक्रम बजेट, स्रोत र जनताका खास समस्याबाट टाढा भागेको देखिन्छ। सम्पत्ति छानबिन गर्ने भनिएको छ। तर, कसरी गर्ने भन्ने स्पष्ट छैन। सरकारको नीति तथा कार्यक्रम जहिल्यै शब्दको जाल बुनेर ल्याउने चलन छ। सुन्दा मीठो लाग्ने, कर्णप्रिय हुने । तर, उपयोगी कन्टेन्ट नै नहुने विशेषताजस्तै बनिसक्यो। यसपटक पनि सरकारले परम्परालाई निरन्तरता दिएको छ। जनताका समस्यालाई सम्बोधन गरेको देखिँदैन। यसअघि केपी शर्मा ओली नेतृत्वको सरकारका बेलामा झैं सपना मात्र त बाँड्ने काम यसपटक भएको छैन। त्यसबेला सपना धेरै, स्रोत कहीँ कतै नभएको काल्पनिक नीति तथा कार्यक्रम थियो। यसपटक त्यस्तो त छैन। तर, कार्यान्वयन हुने आधार प्रस्ट छैनन्। लागू गर्ने भनेको त्यसको स्रोत व्यवस्थापन भएपछि हो। नीति तथा कार्यक्रम बजेटसँग जोडिन्छ। स्रोत भरपर्दो देखिँदैन। त्यसैले यो लागू हुनेमा आशंका गर्ने ठाउँ प्रशस्त छन्। पुँजीगत बजेट यसपटक मात्र होइन, कहिले पनि आधा खर्च भएन। मुख्य समस्या यही हो। यसलाई कसरी हल गर्न सकिन्छ भनेर प्रस्ट अवधारणा ल्याउनुपथ्र्यो। राजस्व अभिवृद्धि गर्ने भनिएको छ। तर, कसरी गर्ने भन्ने छैन। राज्यलाई बलियो बनाउन राजस्व चुहावट रोक्न, सबै क्षेत्रलाई आन्तरिक राजस्व प्रक्रियासँग जोड्न, आत्मनिर्भरताको दिशातिर उन्मुख हुन र आयातमुखी हैन, निर्यातमुखी अर्थतन्त्र निर्माणको आधार बनाउन कोसिस गर्नुपर्छ। हाम्रो अवस्था थोरै लगानी गरेर अधिकतम प्रतिफल लिनुपर्ने हो। धेरै लगानी गरेर थोरै प्रतिफल आइरहेको अवस्था कसरी अन्त्य गर्ने हो ? नीति तथा कार्यक्रम बजेट, स्रोत र जनताका खास समस्याबाट टाढा भागेको देखिन्छ। बूढीगण्डकी बनाउने भनेर १० वर्षदेखिका नीति तथा कार्यक्रममा निरन्तरता दिनुपरिरहेको छ। तर, त्यो आयोजना कसरी बनाउने भन्ने यसपटक पनि उल्लेख छैन। सम्पत्ति छानबिन गर्ने भनिएको छ। तर, कसरी गर्ने भन्ने स्पष्ट छैन। भ्रष्टाचारलाई शून्य अवस्थामा ल्याउने भनिन्थ्यो। भ्रष्टाचार झन्झन् किन बढ्यो ? आफ्ना नागरिकलाई शरणार्थी बनाउने जघन्य भ्रष्टाचारमा कसरी पुग्यो देश ? त्यसकारण भ्रष्टाचार अन्त्य त गर्ने तर कसरी ? यस्तो सूत्रबद्ध विषय आएको देखिँदैन। ५ लाखलाई रोजगारी दिने भनिएको छ। त्यो कसरी हो ? पहिला चुरे विनाश गर्न गिटी, ढुंगा निकासी गर्न पाइँदैन भनियो। ओली सरकारले त्यो कुरा ल्याउँदा हामीले चुरे समाप्त हुन्छ भनेकै हो। त्यही निकासी गर्ने कुरा किन ल्याइयो ? गुणस्तरीय शिक्षा र स्वास्थ्य कसरी उपलब्ध गराउने भनेर पर्याप्त आधार छैन। चालू खर्च घटाउने भनिएको छ। मितव्ययिता अपनाउने उल्लेख छ। तर, कसरी ? कुनकुन सरकारी संस्थालाई मर्ज र कुनलाई खारेज गर्ने हो ? त्यसको सम्पत्ति कसरी जोगाउने ? चालू खर्च कहाँ बढी भएको छ ? कहाँ कटौती गर्ने हो ? केही उल्लेख छैन। संघीय संरचनामा गइसकेपछि प्रशासनिक दायित्व राज्यको धेरै छ। चालू खर्च धेरै भयो। पुँजीगत खर्च कम छ। त्यसैले पुँजीगत खर्च बढाउने, चालू खर्च घटाउने त भनियो । कसरी ? धेरै विषय समेटिएका तर कार्यान्वयन हुन गाह््रो छ। चालू आर्थिक वर्षमा ८ लाखभन्दा बढी युवा विदेश जाने देखिन्छ। त्यसमाथि त्यसलाई नै बढावा दिने गरी नीति ल्याएपछि त १२१४ लाख नै जाने सम्भावना छ। युवालाई विदेश पठाएर गाउँबस्ती नै खाली पार्ने हाम्रो नीति हो त ? हाम्रो नीति त युवालाई स्वदेशमै राख्ने, यही परिश्रम गराउने र यही कजाउने हो नि ! अर्कोतिर हामीले वर्षौंदेखि वैदेशिक लगानीमैत्री वातावरण बनाउने भन्यौं। तर सुधे्रको छैन। निर्यातमुखी विषयमा सरकारको नीति कार्यक्रम आउन सकेन। सरकारले खास खास क्षेत्रलाई प्राथमिकता दिन सकेन। (सांसद पौडेल कांग्रेस केन्द्रीय सदस्य हुन्।)"
नेप्से परिसूचक बढेसँगै कारोबार रकममा सुधार,"काठमाडौं : नेपाल स्टक एक्सचेन्ज (नेप्से) परिसूचक बढेसँगै कारोबार रकममा पनि सुधार देखिएको छ। नेप्से परिसूचक आठ दशमलव १० अङ्कले बढेर एक हजार आठ सय ९१ दशमलव ३१ अंक कायम भएको छ। आज दुई सय ७२ वटा कम्पनीको ३४ लाख ९५ हजार सात सय ५२ कित्ता शेयर २५ हजार सात सय ४६ पटक खरिदबिक्री हुँदा कारोबार रकम रू एक अर्ब २७ करोड ८७ लाख चार हजार सात सय २६ पुगेको छ। नेप्से इन्डेक्ससँगै सेन्सेटिभ, फ्लोट र सेन्सेटिभ फ्लोट इन्डेक्समा पनि हरियो देखिएको छ। बैंकिङ र व्यापार समूहको उपसूचक घटेको छ भने बाँकी सबै समूहको उपसूचक बढेको छ। बैंकिङ समूह शून्य दशमलव २९ र व्यापार समूह २० दशमलव २९ अंकले घटेको छ। आज सबैभन्दा धेरै उत्पादन समूहको उपसूचक एक सय सात दशमलव ५७ र जीवन बीमा समूहको उपसूचक ८८ दशमलव ३२ अंकले बढेको छ। विकास बैंक समूह १० दशमलव ६६, वित्त समूह १३ दशमलव १५, होटल तथा पर्यटन समूह ५५ दशमलव ५३, जलविद्युत् समूह १४ दशमलव २२ र लगानी समूह शून्य दशमलव १७ अंकले बढेको छ। त्यसैगरी लघुवित्त समूह १७ दशमलव ७५, म्युचुअल फन्ड शून्य दशमलव ०८, निर्जीवन बीमा समूह ७४ दशमलव ०८ र अन्य समूह शून्य दशमलव ५८ अंकले बढेको छ। आत्मनिर्भर लघुवित्त वित्तीय संस्था लिमिटेडको शेयर मूल्यमा आज सकारात्मक सर्किट लागेको छ। सबैभन्दा धेरै गुमाउनेमा भने ग्रीनलाइफ हाइड्रो लिमिटेडको शेयर मूल्य सात दशमलव ३७ प्रतिशतले घटेको छ। कारोबार रकमका आधारमा आज सबैभन्दा धेरै शिवम् सिमेन्ट लिमिटेडको रू सात करोड ३४ लाख ९८ हजार पाँच सय बराबरको एक लाख ७७ हजार पाँच सय ७९ कित्ता शेयर किनबेच भएको छ। कारोबार भएका शेयर सङ्ख्याका आधारमा सोल्टी होटल लिमिटेडको दुई लाख १६ हजार २२ कित्ता शेयर किनबेच भएको छ।"
माछापुच्छ्रे बैंक खाताबाटै ९ लाख गायब,"बृन्दावन नगरपालिकाका पूर्व मेयर रामस्नेही राय यादवले भने बैंकका शाखा प्रमुख दास जवाफदेही नदेखिएको बताए। रौतहट : माछापुच्छ्रे बैंकको चन्द्रपुर शाखाबाट एक सेवाग्राहीको ९ लाख रकम हराएको छ। आइतबार ८ लाखको चेक साट्न गएका बृन्दावन नगरपालिका३ का रामेश्वरराय यादवको खाताबाट ९ लाख रकम हराएको हो। गत शुक्रबारसम्म उनको खातामा १२ लाख २० हजार रकम जम्मा थियो। बृन्दावन नपाका पूर्व वडाध्यक्षसमेत रहेका सेवाग्राही यादवको खाताबाट रकम हराएपछि आइतबार दिनभर स्थानीयले बैंकमा भेला भएका थिए। गत बिहीबार उनले १२ लाख २० हजार रकम माछापुछ्रे बैंकमा जम्मा गर्न चेक (क्लिरियन्समा) दिएका थिए। शुक्रबार दिउँसो ३ बजे उनको खाता नम्बर ७५००६५३८२८०००१४ मा पैसा जम्मा भएको मोबाइलमा म्यासेज समेत आएको थियो। आइतबार ८ लाखको चेक लिएर साट्न गएका सेवाग्राही यादवले खाताबाट ९ लाख हराएको जानकारी पाएका थिए। बैंकका कर्मचारीले ह्यकरले झिकेको हुन सक्ने बताएका छन्। माछापुच्छे बैंकका चन्द्रपुर शाखा प्रमुख रामजी दाससँग बुझ्दा प्रमुख दासले ह्याकरले पैसा लगेको जवाफ दिएका छन्। शाखा प्रमुख दासले भने ह्याकरले सेवाग्राही यादवको खाताबाट पैसा तानेको छ, यसमा हामि केही गर्न सक्दैनौ। शाखा प्रमुख दासले खातावालालाई आफैं पत्ता लगाउनु भने पछि बैंकमा पीडितका आफन्तले बैंकले गैरजिम्मेवारपूर्ण व्यवहार गरेको गुनासो गरेका छन्। ईलाका प्रहरी चन्द्रनिगाहपुरबाट प्रहरीको टोलीले रकम हराएको घटनामा अनुसन्धान थालेको छ। खातावाला पीडित यादवले बैंककै कर्मचारीको मिलोमतोमा पैसा गायब भएको आरोप लगाएका छन्। खाताबाट पैसा हरायो भनेर बिहानै जानकारी गराउँदासमेत बैंक प्रमुख दासले बेवास्ता गरेको पीडितको भनाई छ। सेवाग्राहीको खाताबाट ९८६०१०१०२२, ९८०१५३३५४२, ९८२५०७४४०० र ९८२४२५५६३१ नम्बरको मोबाइल प्रयोग गरी रकम निकालेको पाइएको छ। खातावाला यादवको खाताबाट रकम सिटिजन बैंक , सानीमा बैंकमा ट्रान्सफर भएको शाखा प्रमुख दासले बताए। ईलाका प्रहरी चन्द्रनिगाहपुरका डीएसपि एकनारायण कोईरालाले सेवाग्राही यादवको खाताबाट रकम हराएको विषयमा अनुसन्धान शुरु गरेको जानकारी दिए। बृन्दावन नगरपालिकाका पूर्व मेयर रामस्नेही राय यादवले भने बैंकका शाखा प्रमुख दास जवाफदेही नदेखिएको बताए।"
पाँच सयले चढे सगरमाथा,"काठमाडौं : यस वर्षको वसन्त ऋतुमा करिब पाँच सयले सर्वोच्च शिखर सगरमाथाको आरोहण गरेका छन्। पर्यटन विभागका अनुसार यो यामको जारी आरोहणमा आजसम्म आरोही तथा शेर्पा सहयोगी गरी पाँच सयले सगरमाथा आरोहण गरेका हुन्। विभागका महानिर्देशक होमप्रसाद लुइँटेलले आजसम्म करिब पाँच सयले सगरमाथा आरोहण गरेको बताए। 'वसन्त ऋतुको सगरमाथा आरोहणमा चार सय ७८ ले आरोहण अनुमति एक्सपीडिसन पर्मिट लिएकामा आजसम्म करिब पाँच सयको हाराहारीले सगरमाथाको सफल आरोहण गरेका छन्। यसमा आरोही तथा शेर्पा गाइड पनि छन्,' उनले भने। मौसमले साथ दिएकाले अहिले सगरमाथालगायत हिमालमा उत्साहबर्द्धक रूपमा आरोहण भइरहेको विभागले जनाएको छ। यस वर्षको वसन्त ऋतुको आरोहण गत वैशाख ३० गतेबाट सुरु भएको थियो। सगरमाथा आरोहणका लागि दक्ष कामदार (आइसफल डाक्टर)ले सगरमाथाको चुचुरोसम्म रोप फिक्सिङ (डोरी टाँग्ने) गरेपछि आरोहणको ढोका खुलेको हो। वसन्त ऋतुमा सगरमाथा आरोहण गर्न इतिहासकै सर्वाधिक बढी आरोहीले अनुमति लिएका छन्। विभागको पर्वतारोहण शाखाको विवरणमा ४७ आरोही समूहका एक सय तीन महिला र तीन सय ७६ पुरुष गरी कूल चार सय ७८ आरोहीले आरोहण अनुमति लिएका हुन्।"
पाँच वटा वित्तीय संस्थालाई राष्ट्र बैंकले गर्यो कारबाही,"काठमाडौं : नेपाल राष्ट्र बैंकले चार वटा डेभलपमेन्ट बैंक र एक फाइनान्स कम्पनीलाई कारबाही गरेको छ। बैंकअन्तर्गतको वित्तीय संस्था सुपरीवेक्षण विभागले गैरस्थलगत सुपरीवेक्षणको आधारमा ती बैंक तथा वित्तीय संस्थालाई कारबाही स्वरूप नगद जरिवाना गरिएको जनाएको छ। केन्द्रीय बैंकले नियम विपरीत काम गरेको भन्दै कर्पोरेट डेभलपमेन्ट बैंक, सालपा विकास बैंक, नारायणी डेभलपमेन्ट बैंक र सप्तकोशी डेभलपमेन्ट बैंक र मल्टिपर्पस फाइनान्सलाई कम्पनीलाई कारबाहीस्वरुप नगद जरिवाना गरेको हो। कर्जा निक्षेप अनुपात (सीडी रेसियो) कायम नगरेको भन्दै कर्पोरेट डेभलपमेन्ट बैंक, नारायणी डेभलपमेन्ट बैंक र सप्तकोशी डेभलपमेन्ट बैंकलाई पाँचौं पटक र सालपा विकास बैंकलाई प्रथम पटक कारबाही गरिएको छ। त्यस्तै अनिवार्य नगद मौज्दात अनुपात (सीआरआर) कायम नगरेको भन्दै नारायणी डेभपलपेन्ट बैंकलाई पहिलो, दोस्रो र तेस्रोपटक कारबाही गरिएको छ। राष्ट्र बैंकका अनुसार कर्पोरेट डेभलपमेन्ट बैंकलाई रु एक लाख ९६ हजार २६५३०, सालपा विकास बैंकलाई रु एक लाख १० हजार ६६२२६, नारायणी डेभलपमेन्ट बैंकलाई रु दुई लाख ५१ हजार ३२४७३ र सप्तकोशी डेभलपमेन्ट बैंकलाई रु १९ लाख ३६ हजार ६३५५७ नगद जरिवाना गरेको हो। त्यस्तै नारायणी डेभलपमेन्ट बैंकलाई पहिलो पटक रु तीन हजार ९४८५३, दोस्रो पटक रु ६३ हजार ७८२७८ र तेस्रो पटक रु एक एक लाख आठ हजार ७७०२१ जरिवाना गरेको राष्ट्र बैंकले जनाएको छ। त्यस्तैगरी चालु आर्थिक वर्षको तेस्रो त्रैमासिकमा मल्टिपर्पस फाइनान्सलाई अनिवार्य नगद मौज्दात अनुपात नपुर्याएको भन्दै रु दुई हजार ७०१०३ जरिवाना गरिएको छ।"
४२० खानीलाई विभागले दियो लाइसेन्स,"काठमाडौं : खानी तथा भूगर्भ विभागले ४२० खानी खोजतलास गर्नका लागि अनुमतिपत्र ( लाइसेन्स) प्रदान गरेको छ। विभागले चालु आवमा नेपालको खनिजजन्य उद्योग प्रवद्र्धनका लागि मुलुकमा सम्भावित खानीको खोजतलास गर्न ४२० खानीलाई लाइसेन्स प्रदान गरेको हो। विभागका सूचना अधिकारी नारायण बाँस्कोटाले फलाम, तामा, सुन, चुनढुङ्गा, ग्रेनाइट, रुवी, डोलोमाइटलगायतका सम्भाव्य खानीको खोजतालसको लागि विभागबाट लाइसेन्स प्रदान गरिएको जानकारी दिए। उक्त विभागले गत वर्ष चार सय पाँच खानी खोजतलासको लागि लाइसेन्स प्रदान गरेको थियो। सो विभागले चालु आवमा एक सय ५९ खानीलाई उत्खननका लागि अनुमति दिएको छ भने गत वर्ष एक सय ५८ खानीलाई उत्खननका लागि अनुमति दिएको थियो। सूचना अधिकारी बाँस्कोटाले धौवादी फलाम उत्खननका लागि नवलपरासीमा विभागले खानी प्रदान गरेको बताए। विसं २०३३ देखि आधिकारिकरुपमा स्थापना भई खानी र भूगर्भको क्षेत्रमा काम गर्दै आएको सो विभागले हालसम्म ५० खानीको पहिचान गरी उत्खननका लागि विभिन्न कम्पनीलाई लाइसेन्स प्रदान गरेको छ। उदयपुर सिमेन्ट कारखाना, हेटौँडा सिमेन्ट उद्योगलाई चाहिने चुनढुङ्गा खानी विभागले अध्ययन गरेर प्रदान गरेको चुनढुङ्गा हो। विभागका महानिर्देशक डा सुधीर रजौरेले खानी विभागले यस वर्षमात्रै दशभन्दा बढी स्थानमा खानीको अध्ययन गरिरहेको बताए। उनका अनुसार सङ्खुवासभाको लुहाकोटमा फलाम, भोजपुरको दिङ्लामा तामा, सिन्धुलीको खनियाखर्कमा ग्रेनाइट, धादिङको सुनौलाबजारमा डोलोमाइट, धादिङको गणेश हिमालमा रुवी, रुकुममा तामा, उदयपुरको रतुवामाइमा फलाम, मधेस प्रदेशमा सेरामिक्स र धादिङको बेनीघाटमा चुनढुङ्गाको अध्ययन भइरहेको छ। सो विभागले खानीको सम्भाव्यता अध्ययन गरिरहे पनि ल्याबमा प्राविधिक कर्मचारी कमी हुँदा समयमा खानीको रिपोर्ट आउन भने समस्या हुने गरेको छ। विभागले प्रत्येक वर्ष देशका छुट्टाछुट्टै स्थानमा खानीको सम्भाव्यता अध्ययन गरे पनि त्यसको रिपोर्ट आउन भने वर्षौं लाग्ने गरेको छ। खनिजजन्य पदार्थको चेकजाँचको लागि विभागको ल्याबमा ११ जनाको दरबन्दी रहे पनि हाल दुई जनामात्र कार्यरत छन्। थोरै जनशक्ति भएको कारण विसं २०७२ सालमा अध्ययन गरेको खानीको रिपोर्ट अहिलेसम्म आउन सकेको छैन। सो विभागले चालु आवको फागुन महिनासम्म खानी उत्खननका लागि अनुमति प्रदान तथा लाइसेन्स प्रदान गरेर रु ३५ करोड ६६ लाख ३३ हजार ४४ राजस्व सङ्कलन गरेको छ। गत वर्ष फागुन मसान्तसम्म रु ९३ करोड ४५ लाख राजस्व सङ्कलन गरेको थियो।  रासस"
बागमतीको सवारीमै पौने २ अर्ब खर्च,"हेटौंडा : बागमती प्रदेश सरकारले गाडी खरिद, इन्धन र मर्मतमा मात्रै १ अर्ब ७६ करोड ३४ लाख खर्च गरेको छ। बागमती प्रदेश सरकार २०७५ साल स्थापना भएदेखि चालू आर्थिक वर्ष २०७९८० को वैशाख मसान्तसम्ममा भएको यो खर्च हो। पहिलो आर्थिक वर्ष २०७५७६ मा ल्याएको बजेटको जम्मा ६० प्रतिशत मात्र खर्च गरेकोमा करिब २६ करोड ४७ लाख ८३ हजार रुपैयाँ सवारी साधन खरिदमा खर्च गरेको थियो। आर्थिक वर्ष २०७६७७ मा ४७ अर्ब ६० करोड ७९ लाखको बजेट ल्याएकोमा कुल बजेटको जम्मा ५९ प्रतिशत मात्र खर्च गर्दा ३३ करोड १४ लाख ४१ हजार रुपैयाँ सवारी साधन खरिदमा खर्च गरेको थियो। यस्तै, आर्थिक वर्ष २०७७७८ मा कुल विनियोजित बजेट ५१ अर्ब ४२ करोड ७५ लाखमा ६९ प्रतिशत मात्र खर्च प्रदेश सरकारले १६ करोड २९ लाख ७ हजार रुपैयाँ सवारी साधनमा खर्च गरेको थियो। यस्तै गत आर्थिक वर्ष २०७८७९ मा पनि विनियोजन गरेको कुल बजेट ५७ अर्ब ७२ करोड ९ लाखमा ६६ प्रतिशत मात्र खर्च गरेको थियो। सोही आर्थिक वर्षमा कुल बजेटको ३७ अर्ब ९९ करोड ४९ लाख रुपैयाँ खर्च गर्दा सवारी साधन खरिदमा मात्र ३० करोड ८ लाख २९ हजार रुपैयाँ खर्च गरेको प्रदेश कोष तथा लेखा नियन्त्रक कार्यालय हेटौंडाको तथ्यांकले देखाएको छ। प्रदेश सरकारले चालू आर्थिक वर्षको वैशाख मसान्तसम्म २ करोड ९८ लाख ६८ हजार रुपैयाँ खर्च गरेको छ। प्रदेश सरकारले हालसम्म ५ वटा बजेट ल्याएकोमा सवारी साधन खरिदमा मात्रै करिब १ अर्ब ८ करोड ९८ लाख ३१ हजार रुपैयाँ खर्च गरेको छ। सवारी साधन मर्मतका लागि हुने खर्च बर्सेनि बढ्दै प्रदेश सरकारका मन्त्रालयहरू र त्यसका मातहतका कार्यालयहरूबाट सवारी साधन मर्मतका लागि हुने खर्च पनि बर्सेनि बढिरहेको पाइएको छ। आर्थिक वर्ष २०७५७६ मा ३ करोड ९९ लाख ५२ हजार ८ सय १६ रुपैयाँ सवारी साधन मर्मतमा खर्च गरेको प्रदेश सरकारले आर्थिक वर्ष २०७६७७ मा ५ करोड ४० लाख ५८ हजार रुपैयाँ १८५ रुपैयाँ खर्च गरेको छ। आर्थिक वर्ष २०७७७८ मा ६ करोड ८८ लाख ५५ हजार ७ सय ५९ रुपैयाँ खर्च गरेको थियो। आर्थिक वर्ष २०७८७९ मा ८ करोड १ लाख ४१ हजार ७ सय ५६ रुपैयाँ सवारी मर्मतमा खर्च गरेको थियो। त्यस्तै चालू आर्थिक वर्षको वैशाखसम्म ७ करोड २३ लाख ६७ हजार ४ सय १४ रुपैयाँ सवारी साधन मर्मतको लागि खर्च गरेको छ। प्रदेश स्थापना भएदेखि हालसम्म सवारी साधन मर्मतका लागि मात्रै करिब ३१ करोड ५३ लाख ७५ हजार ९ सय ३७ रुपैयाँ खर्च भएको प्रदेश लेखा नियन्त्रक कार्यालय हेटौंडाका सूचना अधिकारी होमनाथ रिजालले बताए। इन्धन खर्च झनै बढ्दै प्रदेश सरकारले मन्त्रालयका सचिव र त्यसको मातहतमा रहेका कार्यालय प्रमुखको सेवासुविधा र कार्यालय प्रयोजनका लागि इन्धन उपलब्ध गराउँदै आएको छ। यस्तै सरकारको विभिन्न निकायमा राजनीतिक नियुक्त भएकालाई इन्धन उपलब्ध गराउँदै आएको छ। यी दुवै पदाधिकारी इन्धन र कार्यालय इन्धनमा पनि प्रदेश सरकारको ठूलो धनराशि इन्धनमै सकिने गरेको छ। प्रदेश सरकारका पदाधिकारीले २०७५७६ मा १ करोड ६८ लाख ६१ हजार रुपैयाँ बराबरको इन्धन खर्च गरेका छन्। कार्यालय प्रयोजनमा २ करोड ६ लाख ५६ हजार रुपैयाँ खर्च गरेको थियो भने आर्थिक वर्ष २०७६७७ मा पदाधिकारीतर्फ ३६ लाख ९० हजार र कार्यालय प्रयोजनमा ५ करोड ३६ लाख १९ हजार रुपैयाँ इन्धन खर्च भएको थियो। त्यस्तै आर्थिक वर्ष २०७७७८ मा पदाधिकारीका लागि ४५ लाख ९८ हजार इन्धन खरिद शीर्षकमा खर्च भएको छ भने कार्यालय प्रयोजनतर्फ ६ करोड ५४ लाख १३ हजार रुपैयाँ खर्च गरेको छ। आर्थिक वर्ष २०७८७९ मा भने पदाधिकारी इन्धन खर्चतर्फ ९० लाख ३० हजार र कार्यालय प्रयोजनमा ८ करोड २४ लाख ५९ हजार रुपैयाँ खर्च गर्दा चालू आर्थिक वर्षको वैशाखसम्म पदाधिकारी इन्धन खर्चतर्फ ८३ लाख ९ हजार र कार्यालय प्रयोजनमा ९ करोड ३५ लाख ८६ हजार रुपैयाँ खर्च गरेको प्रदेश लेखाको तथ्यांकले देखाएको छ। प्रदेश सरकारले हालसम्म ३५ करोड ८२ लाख २७ हजार रुपैयाँ राजनीतिक नियुक्त भएका पदाधिकारी र सरकारका मन्त्रीहरू, मन्त्रालययका सचिवहरू, मन्त्रालय मातहत रहेको कार्यालका प्रमुखका लागि भन्दै कार्यालय प्रयोजनको शीर्षकमा खर्च गरेकोे सूचना अधिकार रिजालले जानकारी दिए। सवारी साधन खरिद, त्यसको मर्मत सम्भार र इन्धन खरिदमा प्रदेश सरकारको खर्च बढ्दै गएकोे बताउँदै नेकपा माओवादी केन्द्रका प्रदेशसभा सदस्य प्रेमबहादुर पुलामी (छिन्तु)ले खर्च घटाउनका लागि मितव्ययी हुनुपर्ने बताए। प्रमुख प्रतिपक्ष दल नेकपा एमालेका प्रदेशसभा सदस्य एवं श्रम रोजगार तथा यातायात मन्त्रालयका निवर्तमान मन्त्री एकालाल श्रेष्ठले सरकारले अब नयाँ ढाचाँबाट अघि बढ्नुको विकल्प नरहेको जिकिर गरे। प्रदेश सरकारले इन्धनबाट चल्ने सवारी साधनलाई क्रमशः विस्थापन गर्दै विद्युतीय सवारी साधन, पूर्वधार निर्माणमा ध्यान दिनुपर्ने श्रेष्ठले सुझाए।"
साढे २१ खर्ब नाघ्यो नेपालको सार्वजनिक ऋण,"काठमाडौं : नेपालले तिर्न बाँकी सार्वजनिक ऋणको दायित्व साढे रू २१ खर्ब नाघेको छ। सार्वजनिक ऋण व्यवस्थापन कार्यालयका अनुसार वैशाख मसान्तसम्ममा नेपालले रू १० खर्ब ८३ अर्ब ४७ करोड ४९ लाख आन्तरिक र रू १० खर्ब ७० अर्ब ६४ करोड ९० लाख बाह्य गरी कुल रू २१ खर्ब ५४ अर्ब १२ करोड ३९ लाख बराबर ऋण तिर्न बाँकी रहेको देखिएको हो। चालु आर्थिक वर्ष २०७९८० शुरु हुँदा अर्थात् गत वर्ष असार मसान्तसम्ममा नेपालको सार्वजनिक ऋण रू २० खर्ब १३ अर्ब २९ करोड ६४ लाख बराबर थियो। चालु आर्थिक वर्षको पछिल्लो १० महिना अवधिमा मात्र रू एक खर्ब ४० अर्ब ८२ करोड ७५ लाख बराबर ऋण थपिएको हो। नेपालको कुल गार्हस्थ्य उत्पादन (जीडीपी) को आकार रू ४८ खर्ब ५१ अर्ब ६२ करोडलाई आधार मान्दा जीडीपीमा सार्वजनिक ऋणको अनुपात ४४ दशमलव ४० प्रतिशत बराबर देखिएको छ। जीडीपीमा सार्वजनिक ऋणको अनुपात बढ्दै जानु र न्यून पूँजी निर्माणका कारण आर्थिक वृद्धिदरसमेत कमजोर भइरहँदा त्यसले आगामी दिनमा मुलुकको अर्थतन्त्रलाई जोखिममा पार्नेसक्ने देखिएको छ। सार्वजनिक ऋण व्यवस्थापन कार्यालयका अनुसार चालु आर्थिक वर्षको १० महिना अवधिमा मात्र सरकारले रू दुई खर्ब ३० अर्ब २४ करोड ६७ लाख ऋण उठाएको छ भने रू एक खर्ब ४३ अर्ब ४२ करोड दुई लाख बराबर साँवा ब्याज तिरेको छ। वैशाख मसान्तसम्ममा सरकारले गरेको पूँजीगत खर्चभन्दा सार्वजनिक ऋणको साँवा ब्याज भुक्तानीमा गरेको खर्च करिब रू १८ अर्बले बढी हो। वैशाख मसान्तसम्ममा सरकारको पूँजीगत खर्च रू एक खर्ब २५ अर्ब ६७ करोड बराबर छ। यसरी एकातर्फ सरकारको राजश्व असुली न्यून हुँदा ऋण उठाएर घाटा बजेट पूर्ति भइरहेको छ भने अर्कोतर्फ बर्सेनि थपिँदै गएको ऋणको साँवा ब्याजसमेत बढ्दै जाँदा वार्षिक बजेटको ठूलो अंश यसमा खर्च हुने गरेको छ। चालु आर्थिक वर्षको १० महिनामा सरकारले आन्तरिक ऋणको साँवा ब्याज भुक्तानीमा रू एक खर्ब १० अर्ब ४२ करोड ५८ लाख र बाह्य ऋणको साँवा ब्याज भुक्तानीमा रू ३२ अर्ब ९९ करोड ६२ खर्चिएको छ। आन्तरिकतर्फको साँवा रकम रू ६३ अर्ब ४७ करोड ४४ लाख, ब्याज रू ४६ अर्ब ८५ करोड तीन लाख र कमिसन रकम रू १० करोड ११ लाख बराबर रहेको छ। त्यस्तै, बाह्य ऋणतर्फ साँवा भुक्तानीमा रू २५ अर्ब ९४ करोड ४८ लाख र ब्याज भुक्तानीमा रू सात अर्ब पाँच करोड १४ लाख बराबर खर्च भएको कार्यालयले जनाएको छ। चालु आर्थिक वर्षको वैशाख मसान्तसम्म सरकारले उठाएको आन्तरिक ऋण रू एक खर्ब ५९ अर्ब ५० करोड र बाह्य ऋण रू ७० अर्ब ७४ करोड बराबर रहेको छ। राष्ट्रिय तथ्यांक कार्यालयले सार्वजनिक गरेको नेपालको जनगणना २०७८ अनुसार कुल जनसङ्ख्या दुई करोड ९१ लाख ६४ हजार पाँच सय ७८ बराबर छ। कुल सार्वजनिक ऋणलाई कुल जनसङ्ख्यासँग तुलना गर्दा प्रतिव्यक्ति ऋण रू ७३ हजार आठ सय ६० बराबर पर्न जान्छ।"
"सरकार भन्छ बजेट अभाव छैन, व्यवसायी भन्छन् काम गरेको पैसा पाइएन","सरकारको पछिल्लो तथ्यांकअनुसार चालू खर्चभन्दा राजस्व संकलन करिब ३६ अर्ब रुपैयाँले कमी छ। सरकारको बजेट सुनिश्चित हुने मुख्य स्रोत नै अहिले घटेको छ। काठमाडौं : चालू आर्थिक वर्षका लागि सरकारले पुँजीगत खर्च छुट्ट्याएको छ ३ खर्ब ८० अर्ब रुपैयाँ। ११ महिनामा पुँजीगत खर्च भएको छ १ खर्ब २९ अर्ब रुपैयाँ। चालू आर्थिक वर्षमा पुँजीगत खर्चको करिब ३४ प्रतिशत मात्रै खर्च भएको छ। महालेखा नियन्त्रक कार्यालयको तथ्यांकअनुसार पनि पुँजीगत खर्चका लागि छुट्ट्याइएको करिब साढे २ खर्ब रुपैयाँ खर्च हुनै बाँकी छ। तर, सरकारी ठेक्काबापतको करिब ७० अर्ब रुपैयाँ सरकारको कोषबाट भुक्तानी नभएको निर्माण व्यवसायी बताउँछन्। यसमा अघिल्लो आर्थिक वर्षको करिब ७ अर्ब रुपैयाँ पनि जोडिएको छ। सरकारले आयोजनाको म्याद थप्न ढिला गर्दा यो रकम रहेको हो। सरकारले निर्माण ठेक्काबापतको रकम भुक्तानी नगरेको गुनासो निर्माण व्यवसायीको छ। यसले एकातिर सरकारी निर्माणको काम प्रभावित बनेको छ भने अर्कोतिर बजारमा पैसाको अभाव भएको छ। ठूलो रकम सरकारको खातामा नै बस्दा पुँजी चलायमान हुन नपाउने र अन्य क्षेत्रमा पनि त्यसको प्रभाव पर्ने जानकार बताउँछन्। निर्माण व्यवसायीको भुक्तानी रोकिँदा यसले उनीहरूलाई मात्र नभई समग्र बजारलाई प्रभाव पार्ने अर्थविद् विमल वाग्ले बताउँछन्। निर्माण व्यवसायीको भुक्तानी रोकिँदा यसले सरकारको निर्माणको काम समयमा हुँदैन, निर्माण रोकिँदा निर्माण सम्बन्धित उद्योगको उत्पादन घट्छ, बैंक तथा वित्तीय संस्थामा खराब कर्जा बढ्छ, भन्दै वाग्लेले यसले बजारमा चक्रीय प्रभाव पार्ने बताए। राजस्व संकलनभन्दा चालू खर्च बढी हुनुले पनि सरकार आर्थिक संकटको मारमा रहेको पुष्टि हुने पूर्वअर्थमन्त्री डा युवराज खतिवडा बताउँछन्। सरकारको पछिल्लो तथ्यांकअनुसार चालू खर्चभन्दा राजस्व संकलन करिब ३६ अर्ब रुपैयाँले कमी छ। सरकारको बजेट सुनिश्चित हुने मुख्य स्रोत नै अहिले घटेको छ। यसको सीधा असर ठेक्का भुक्तानीमा देखिएको हो। अर्को भनेको दातृ निकायले दिने भनेको रकम निकासीमा ढिलाइ हुँदा पनि यता, सरकारको भुक्तानी प्रणाली प्रभावित बनेको हो। सरकारले रकम भुक्तानी नगर्दा मुस्किलले ३० प्रतिशत आयोजनाको काम अघि बढेको छ। काम गरेको रकम नपाएपछि थप काम गर्न गाह्रो भएको निर्माण व्यवसायी महासंघका अध्यक्ष रवि सिंह बताउँछन्। भुक्तानीका लागि सरकारलाई घचघच्याइरहेका छौं, भुक्तानीको रकम झन्झन् बढ्दै गएको छ, उनले भने। चालू आर्थिक वर्षमा पुँजीगत खर्चको करिब ३४ प्रतिशत मात्रै खर्च सरकारले रकम भुक्तानी नगर्दा ३० प्रतिशत मात्रै आयोजनाको काम हुँदै राजस्व संकलनभन्दा चालू खर्च बढी हुँदा सरकार आर्थिक संकटको मारमा निर्माणको काम प्रभावित हुँदा सिमेन्ट, रड, इँटालगायतका निर्माण उद्योगको माग पनि घटेको छ। क्षमताको करिब ३० प्रतिशत मात्र निर्माण सामग्रीको उत्पादन भइरहेको छ। संघको तथ्यांकअनुसार करिब ७० अर्ब सरकारी आयोजना निर्माण ठेक्काको भुक्तानी बाँकी छ भने करिब ३० अर्ब रुपैयाँबराबरको बिल दर्ता गर्न नमानेको रकम छ। सरकारले गत पुसदेखिको रकम नै भुक्तानी गर्न सकिरहेको छैन। रकम भुक्तानीका लागि दर्ता भएको करिब पाँच महिनादेखिका बिलहरू रोकिएका हुन्। रकम अभावका कारण भुक्तानीमा समस्या नभएको अर्थ मन्त्रालयले बताएको छ। बजेट विनियोजन भएर सम्बन्धित मन्त्रालयमा गइसकेको हुँदा रकम अभावका कारण भुक्तानी नरोकिएको अर्थ मन्त्रालयका प्रवक्ता धनीराम शर्मा बताउँछन्। मन्त्रालय अनुसार बजेट बनेको हुन्छ, त्योअनुसार रकम विनियोजन भएको हुन्छ। रकम अभाव भन्ने हुँदैन, उनले भने। कहिलेकाहीँ कुनै आयोजनामा पर्याप्त रकम विनियोजन भएन र कम भयो भने अर्को शीर्षकमा भएको रकम रकमान्तर गर्न सकिने र गर्ने गरेको पनि उनले जानकारी दिए। कुनै आयोजनले मन्त्रालयलाई रकमान्तरको लागि जानकारी गराउँदा रकमान्तर हुने गरेको उनको भनाइ छ। तर भुक्तानीमा नै समस्या पर्यो भनेर अर्थ मन्त्रालयमा जानकारी नभएको शर्माले बताए। भुक्तानीमा समस्या नभएको भए निर्माण व्यवसायीको एक खर्ब रुपैयाँ कसरी बाँकी रहन्थ्यो भन्दै पूर्वअर्थमन्त्री युवराज खतिवडाले यसले बजारमा चक्रीय प्रभाव परेको बताए। सरकारका सबै भुक्तानी अहिले प्रभावित भएको हुँदा यसले रकम अभाव नै भएको देखिने उनको भनाइ छ। भौतिक निर्माणअन्तर्गतको सडकका आयोजनामा भुक्तानीको समस्या भएको भौतिक निर्माण तथा यातायात मन्त्रालयका सचिव केशव शर्मा स्वीकार्छन्। दातृ निकायबाट प्रतिबद्धता भएको रकम आउन ढिला हुँदा आयोजनाको भुक्तानीमा समस्या भएको हो। यस्तै, सरकारको राजस्व संकलनमा आएको संकुचनले पनि ठेक्का भुक्तानीमा समस्या भएको शर्मा बताउँछन्। सडकको करिब १२ अर्ब रुपैयाँ भुक्तानी नभएको उनले बताए। तर निर्माण व्यवसायीका अनुसार सडकको मात्रै करिब ३० अर्ब रुपैयाँ भुक्तानी हुन बाँकी छ। यता, केन्द्रीय बैंकले निकालेको चालू आर्थिक वर्षको ९ महिनाको तथ्यांकले सरकारको करिब १ खर्ब ९१ अर्ब रुपैयाँ नगद मौज्दात रहेको छ। तर, शीर्षकगत हिसाब बजेट अभाव भएका कारण अहिले समस्या भएको एउटा शीर्षकमा भएको रकम अर्कोमा रकमान्तर गर्न नसक्दा निर्माण व्यवसायीको पैसा अड्किएको अर्थविद् विमल वाग्ले बताउँछन्। अर्थ मन्त्रालय र विकास मन्त्रालयबीचको समन्वय अभावका कारण रकमान्तर हुन नसकिरहेको निर्माण व्यवसायी महासंघका अध्यक्ष रवि सिंहको भनाइ छ।"
तातोपानीबाट भित्रियो रासायनिक मल,"तातोपानी सुक्खा बन्दरगाह भन्सार कार्यालयका अनुसार पछिल्लो एक सातामा ७ हजार टन रासायनिक मल नाकाबाट भित्रिसकेको छ। सिन्धुपाल्चोक : कृषकलाई यसपालि मल अभाव हुन नदिन उत्तरी सीमा नाका तातोपानीबाट रासायनिक मल भित्र्याउन सुरु गरिएको छ। तातोपानी सुक्खा बन्दरगाह भन्सार कार्यालयका अनुसार पछिल्लो एक सातामा ७ हजार टन रासायनिक मल नाकाबाट भित्रिसकेको छ। नाकाबाट दैनिक ६७ वटा मलका कन्टेनर आइरहेका छन्, प्रमुख भन्सार अधिकृत दयानन्द केसीले भने, भन्सार कार्यालयमा भण्डारण गर्ने क्षमता कम भएकाले यहाँ भएका मल राजधानी पठाइसकेपछि आयात अनुपात बढ्छ। भन्सार कार्यालयमा ल्याइएको मल तुरुन्तै जाँच गर्न आफूहरू सक्षम रहेको बताउँदै केसीले सडकमार्ग स्तरोन्नति हुन सके नाकाबाट आयात बढ्ने बताए। तातोपानी भन्सार व्यवस्थापनको जिम्मेवारी पाएको ट्रान्सिल टर्मिनल्सका प्रबन्धक अनिरुद्र थापाले पछिल्लो एक सातादेखि दैनिक रूपमा मल आयात भइरहेको बताए। प्रबन्धक थापाले भन्सारमा रासायनिक मल ७ हजार १ सय टन मल राख्न सक्ने क्षमता रहेकाले त्यहीअनुसार आयातकर्ता कम्पनीलाई आग्रह गरिएको बताए। उनका अनुसार तातोपानी भन्सार कार्यालयमा रहेको मल भन्सार प्रक्रिया पूरा गरी काठमाडौंस्थित साल्ट ट्रेडिङ कर्पोरेसनको गोदाममा पठाउने गरिएको छ। एक सातामा ७ हजार टन रासायनिक मल तातोपानीबाट भित्रियो अब ७ हजार १ सय टन मल ल्याउने तयारी साल्ट ट्रेडिङ कर्पोरेसन र कृषि सामग्री कम्पनी लिमिटेडका लागि मल ल्याउने जिम्मा पाएको सिल्क ट्रान्सपोर्ट कम्पनीले गत साता ३ हजार ५ सय टन कृषि सामग्री र ४ हजार टन साल्ट ट्रेडिङलाई तातोपानी नाकाबाट रासायनिक मल ल्याएर बुझाइसकेको जनाएको छ। मलको अभाव झेलिरहेका किसानका लागि यस वर्षको बर्खामा मलको अभाव हुन नदिन निर्यातलाई जोड दिएको सिल्क ग्रुपका प्रमुख रमेश शेर्पाले बताए। तातोपानी नाकाबाट ल्याइएका ७ हजार टन मल साल्ट ट्रेडिङ र कृषि सामग्री कम्पनीलाई बुझाइसकेका छौं, सिल्क सिल्क ट्रान्सपोर्ट कम्पनीका प्रमुख सञ्चालन अधिकारी दामोदर सत्यालले भने, अब ७ हजार १ सय टन रासायनिक मल ल्याउने तयारी भइरहेको छ। ७ हजार टन मल चीनको सिगात्सेमा ल्याएर राखिएको उनको भनाइ छ। तातोपानी भन्सारको मल राख्ने क्षमताअनुसार अहिलेका लागि त्यति बराबरको मल ल्याउने तयारी रहेको सत्यालको भनाइ छ। तातोपानी नाकाबाट पछिल्लो पाँच दिनमा दैनिक ९ वटासम्म मलका कन्टेनर ल्याइएको उनले सुनाए। सम्झौताअनुसार यो मल हिउँदमै आउनुपथ्र्यो, कोभिड र नाका पूर्ण सुचारु हुन नसक्दा ल्याउन सकिएको थिएन, सत्यालले भने, भन्सारमा आएको मलको परीक्षण र अरू प्रक्रिया तत्काल गर्न सके एक सातामा नै मल बुझाउन सकिन्छ। सिल्क ट्रान्सपोर्ट कम्पनीले सरकारलाई समयमा नै मल ल्याएर दिनेगरी आयात गरिरहेको उनको भनाइ छ। रासायनिक मल चीनको सिगात्सेसम्म रेल र त्यहाँबाट तातापानी नाकासम्म कन्टेनरमार्फत ल्याइएको सिल्क कम्पनीले जानाएको छ। सडक राम्रो भएको खण्डमा नेपालमा आवश्यक पर्ने ५० प्रतिशत मल चीनबाट ल्याउन सकिने सत्यालले बताए। चीनबाट ५ दिनमा नाकामा र ७ दिनभित्र काठमाडौंसम्म मल पुर्याउन सकिने सकिने उनको भनाइ छ। चीनबाट मल ल्याउन साल्ट ट्रेडिङले आह्वान गरेको ग्लोबल टेन्डरमार्फत सिल्कले अनुमति पाएको थियो। भारत हुँदै ल्याउने विकल्पमा गत वर्षदेखि तातोपानी नाकाबाट मल ल्याउन थालिएको हो। भूकम्पपछि ठप्प भएको तातोपानी नाका गत वर्षदेखि सामान्य रूपमा एकतर्फ रूपमा सञ्चालनमा आइरहेको थियो। तर गत वैशाख १८ गतेदेखि दुईतर्फी आयात निर्यातको लागि नाका सञ्चालनमा आएको छ।"
"रुग्ण उद्योग सञ्चालन : नीतिमा आउँछ, हुँदैन कार्यान्वयन","काठमाडौं : सरकारले प्रत्येक वर्ष ल्याउने नीति तथा कार्यक्रममा प्रायः नछुटाउने एउटा बुँदा हो वर्षौंदेखि बन्द भएका अर्थात् रुग्ण उद्योगलाई फेरि सञ्चालनमा ल्याइनेछ। तर, यस्तो बुँदा सरकारको नीति तथा कार्यक्रममै सीमित हुन्छ, काम हुँदैन। यस वर्षको नीति तथा कार्यक्रममा पनि यो विषयलाई प्राथमिकतामा राखिएको छ। तर, अघिल्ला वर्षको जस्तै हुने हो कि भन्ने आशंका छ। उता, ती बन्द रहेका उद्योग भने बर्सेनि मक्काउँदै गएका छन्, संरक्षण र मर्मत नहुँदा सामान नस्ट हुँदै छन्। हाल सरकारी र निजी गरेर १६ वटा उद्योग रुग्ण छन्। यसमध्ये यसपटक पनि सरकारको स्वामित्वमा रहेको हेटौंडा कपडा उद्योग, गोरखकाली रबर उद्योग र बुटवल धागो कारखानालाई पुनः सञ्चालनमा ल्याइने सरकारको नीति छ। यसअघि आर्थिक वर्ष २०७७७८ को सरकारको नीति तथा कार्यक्रममा पनि सरकारी स्वामित्वमा रहेका बन्द तथा रुग्ण उद्योग एवं संस्थानलाई निजी क्षेत्र समेतको सहभागितामा उपयुक्त व्यवस्थापन, विधि र प्रक्रियाबाट अधिकतम क्षमतामा पुनः सञ्चालन गरिने भनिएको थियो। हेडौंडा कपडा उद्योगको जीर्ण भवन । फाइल तस्बिर मन्त्रिपरिषद्को २०७७ साल साउन १९ गतेको निर्णयअनुसार रुग्ण उद्योगको पहिचान, वर्गीकरण र पुनरुत्थान, पुनर्निर्माण तथा व्यवस्थापनका लागि नेपाल सरकारलाई सुझाव दिन समिति पनि गठन भयो। सो अध्ययन समितिले सुझाव पनि दियो। सुझाव दिएको ३ वर्ष बितिसकेको छ। तर, कार्यान्वयन हुन सकेको छैन। यद्यपि अहिले सरकारले सबै रुग्ण उद्योगलाई नभए पनि सरकारी स्वामित्वको ३ उद्योगलाई पुनः खोल्न प्राथमिकतामा राखेको छ। लामो समयदेखि बन्द तथा रुग्ण अवस्थामा रहेका उद्योगहरू सञ्चालन, खारेजी, एकीकरण वा आवश्यक व्यवस्थापनको विषयमा अध्ययन गर्न एक उच्चस्तरीय अध्ययन समिति गठन गरिनेछ, नीति तथा कार्यक्रमको ५६ औं बँुदामा भनिएको छ, पुनः सञ्चालनको सम्भावना रहेका हेटौंडा कपडा उद्योग, गोरखकाली रबर उद्योग र बुटवल धागो कारखानालाई सञ्चालनमा ल्याइनेछ। तर, यसैबीच उद्योग क्षेत्र शिथिल भएको राष्ट्रिय तथ्यांक कार्यालयको प्रतिवेदनले देखाएको छ। अहिले कुल गार्हस्थ्य उत्पादनमा औद्योगिक उत्पादनको अंश पनि घटेर गएको छ। निर्यात पनि घट्दा र आयात पनि घट्दा समष्टिगत अर्थतन्त्र प्रभावित बनेको पूर्वउद्योग सचिव पुरुषोत्तम ओझा बताउँछन्। कार्यालयले कुल गार्हस्थ्य उत्पादन (जीडीपी) को तथ्यांक सार्वजनिक गर्दै उद्योगको वृद्धिदर ऋणात्मक देखाएको छ। चालू आर्थिक वर्षको कुल गार्हस्थ्य उत्पादनमा यस क्षेत्रले ५३२ प्रतिशत मात्रे योगदान दिएको प्रारम्भिक अनुमान छ। वनस्पति, तोरी, सोयाबिन तथा सूर्यमुखी तेलको उत्पादनका साथै फलाम तथा स्टिलजन्य उत्पादनमा आएको कमीको कारणले उद्योग क्षेत्रमा गत आर्थिक वर्षको तुलनामा आर्थिक वर्षमा कुल मूल्य अभिवृद्धि वृद्धिदर २०४ प्रतिशतले ऋणात्मक हुने प्रारम्भिक अनुमान छ। हाल सरकारका स्वामित्वमा रहेका ९ उद्योग बन्द अर्थात् रुग्ण अवस्थामा छन्। जसमा उदयपुर सिमेन्ट, हेटौंडा सिमेन्ट उद्योग, नेपाल ओरियन्ड म्याग्नेसाइट, नेपाल औषधि लिमिटेड, गोरखकाली रबर उद्योग, जनकपुर चुरोट कारखाना, नेपाल मेटल कम्पनी लिमिटेड, बुटवल धागो कारखाना र धौवादी फलाम कम्पनी हुन्। यससँगै सरकारबाट निजीकरण भएका उद्योगहरूमध्ये ७ वटा उद्योग रुग्ण अवस्थामा छन्। यसमा भृकुटीकागज कारखाना, हरिसिद्धि इँटा टायल कारखाना, बाँसबारी छालाजुत्ता कारखाना, चलचित्र विकास कम्पनी, बालाजु कपडा उद्योग, काँचो छाला संकलन तथा बिक्री केन्द्र र लुम्बिनी चिनी कारखाना व्यावसायिक रूपमा सञ्चालन गर्न नसकी निरन्तर घाटामा गई हाल बन्द अवस्थामा छन्। ती उद्योगहरूमध्ये भृकुटी कागज कारखाना लिमिटेडले मात्र जग्गा टुक्रा गरी बिक्री गर्ने उद्देश्य राखी रुग्ण उद्योगको सुविधा माग गरी निवेदन दिएको छ। निजीकरण भई घाटामा सञ्चालन भएका उद्योगहरू नियतवश तथा व्यवस्थापकीय कमजोरीको कारणबाट बन्द भएको ठहर गर्दै औद्योगिक व्यवसाय ऐन तथा नियमावलीको व्यवस्थाअनुरूप त्यस्ता उद्योगहरूलाई रुग्ण उद्योगका रूपमा वर्गीकरण गरी सुविधा प्रदान गर्न उपयुक्त नहुनेसमेत अध्ययन समितिले औंल्याएको थियो। २०७७ मा नेपाल सरकारका पूर्वसचिव दीपक सुवेदीको संयोजकत्वमा गठित ६ सदस्यीय समितिले अधययन गरेर प्रतिवेदन पनि पेस गरेको थियो। उद्योग, वाणिज्य तथा आपूर्ति मन्त्रालयको प्रवक्ता राधिका अर्याल भने रुग्ण उद्योग सञ्चालनका लागि सरकारले नीति तथा कार्यक्रममा ल्याइसकेपछि बजेटमार्फत कार्यान्वयन गर्नलाई नै भएको बताउँछिन्। अर्यालकाअनुसार उक्त उद्योग सञ्चालन कसरी सम्भव छ भनेर गृहकार्य गरेरै नीति तथा कार्यक्रममा ल्याइएको हो। उल्लेखित रुग्ण उद्योगलाई मन्त्रालयले अध्ययन गरेरै सञ्चालन गर्न सम्भव भएको उनको भनाइ छ। उनी भन्छिन्, मन्त्रालयले २०७७ सालमा रुग्ण उद्योगको अध्ययन गरेपछि पनि फेरि अर्को अध्ययन गरेको छ। जसले रुग्ण उद्योग सञ्चालनलाई केके गर्न सकिन्छ, कसरी व्यवस्थापन गर्ने भनेर निचोडसहित अर्थ मन्त्रालय पठाएको छ। यस्तै अर्थ मन्त्रालयका प्रवक्ता धनीराम शर्मा पनि राष्ट्रपतिले सम्बोधन गरेर समेटेको नीति तथा कार्यक्रम कार्यान्वयन हुनेमा विश्वस्त छन्। रुग्ण उद्योगहरूको अध्ययन भएर, उद्योग मन्त्रालयकै प्रस्तावमा सरकारको नीति कार्यक्रममा समावेश भएको उनको तर्क छ। यसरी समावेश भएपछि कार्यान्वयन हुने अपेक्षा छ। तर, यो तुरुन्तै कार्यान्वयनमा जाने कुरा भएन। बजेटपछि आएपछि यसको कार्यान्वयनको मुख्य जिम्मा उद्योग मन्त्रालय नै भएकाले अर्थ मन्त्रालयसँगै सल्लाह गरेर काम होला, उनले अन्नपूर्णसँग भने। यसैक्रममा प्रवक्ता शर्मा पुनः सञ्चालनमा ल्याइने भनेको ३ वटै उद्योगको अहिलेको अवस्था राम्रो नभएकाले सोही रूपले चल्न सम्भव नभएको उनले बताए। शर्मा भन्छन्, यसैले ती उद्योगको मेसिन, इक्विपमेन्ट, सञ्चालन मोडालिटी हरेक पक्ष हेर्न जरुरी छ। यसलाई उद्योग मन्त्रालयले बढी तयारी गरेपछि मात्रै सम्भव हुन्छ। सरकारले पटकपटक रुग्ण उद्योगलाई अध्ययन गर्ने, सञ्चालनमा ल्याउने भन्दै आए पनि कार्यान्वयन गर्न नसकेको पूर्वउद्योग सचिव पुरुषोत्तम ओझाले टिप्पणी गरे। यसका लागि उपयुक्त मोडालिटी तयार नहुँदा भने पनि व्यवहारमा नआएको उनले बताए। यद्यपि ती उद्योग सञ्चालन गर्न चाहेमा भने सम्भव हुने उनको भनाइ छ। तर, जसरी विगतमा जे कारणले उद्योग बन्द भयो त्यो निराकरण नगरी पुनः सञ्चालमा ल्याए स्रोतसाधनहरू खेर जाने पूर्वउद्योग सचिव ओझाले औंल्याए। यसो भए फेरि जस्ताको त्यस्तै हुन्छ। ती संस्थामा व्यवस्थापनको पाटो साह्रै कमजोर छ। पहुँचका आधारमा व्यवस्थापनमा पार्टीको कार्यकर्ता लगेर भर्ती गर्ने, कर्मचारीहरू पनि ट्रेड युनियन र पार्टीका भर्ना गर्ने, यस्तो प्रणालीबाट जाने हो भने राज्यको ढुकुटी दोहन मात्रै हुन्छ, उनले सुझाव दिँदै भने, यसैले कुन मोडालीटिबाट सञ्चालन गर्ने भन्ने कुरा महत्वपूर्ण हो। ओझाका अनुसार रुग्ण सञ्चालन गर्ने भनेर मात्रै हुँदैन तरिका, कार्यविधि, आधुनिक प्रविधि, वित्तीय व्यवस्थापन, बजार व्यवस्था, प्रशासन, कर्मचारी व्यवस्थापन, कच्चापदार्थ, सञ्चालक समिति गठन, अनुगमन मूल्यांकनलगायतमा व्यवस्थित भएमात्रै चलाउन र सफल हुन सक्ला। अन्यथा हचुवाको भरमा पैसा हालेर सञ्चालनमा ल्याउन २४ वर्ष मात्रै चलेर जस्ताको तस्तै हुन सक्नेमा उनले ध्यानाकर्षण गरे। मुलुकभर आर्थिक वर्ष २०७९८० को फागुनसम्ममा ९ हजार ९२ वटा उद्योग दर्ता छन्। आव २०७८७९ सम्म ८ हजार ७ सय ६४ वटा उद्योग सञ्चालनमा रहेको उद्योग विभागको तथ्यांकमा उल्लेख छ। विभागकाअनुसार उक्त उद्योगबाट करिब साढे ६ लाखले रोजगारी पाएका छन्। हेटौंडा सिमेन्ट उद्योगले प्रभावकारी कामै गरेन हेटौंडा नगरपालिकाको लाम्सुरेमा २०३३ साल असोज १३ गते सिमेन्ट उत्पादन गरी बिक्री वितरण गर्ने उद्देश्यले उद्योग स्थापना गरिएको थियो। यसको खानी क्षेत्रमा स्वामित्वमा जग्गाहरू छ। उद्योगसँग हाल २ सय वर्षभन्दा बढी समयलाई पुग्ने कच्चा पदार्थ उपलब्ध रहेको बताइएको छ। उद्योगसँग वार्षिक २ लाख ६० हजार मेट्रिक टन उत्पादन गर्न सक्ने क्षमता सहितका मेसिनहरू छन्। तर, सो क्षमताको करिब ४० प्रतिशत मात्र प्रयोग भएको अध्ययन प्रतिवेदनमा उल्लेख छ। संस्थासँग पर्याप्त भौतिक सम्पत्ति भए तापनि त्यसको प्रभावकारी उपयोग गर्न सकेन। यो उद्योग व्यवस्थापकीय कमजोरीको कारण नै नियमित घाटामा सञ्चालन भएको थियो। जसले उद्योगको सञ्चित घाटा कूल चुक्ता पुँजीको ६१ प्रतिशतभन्दा बढिरहेको छ। यसअघिको अध्ययनसमितीले यसलाई रुग्ण उद्योगको रूपमा परिभाषित गर्न नसकिने भन्दै सरकारले रुग्णउन्मुख मानी यसको पुनरुत्थानका निमित्त रणनीति तथा कार्ययोजना तयार पारी लागू गर्न व्यवस्थापनलाई निर्देशन दिन उपयुक्त हुने ठहर गरेको थियो। सो उद्योगमा हालसम्म सरकारबाट ९० करोड ७ लाख बराबरको सेयर पुँजीबापत लगानी गरेको देखिन्छ। २०७६ असार मसान्तमा १२ करोड बराबरको दीर्घकालीन ऋण र ६ करोड ७५ लाख बराबरको अल्पकालीन ऋण बक्यौता छ। त्यसैगरी संस्थाको आव २०७५७६ सम्मको सञ्चित घाटा ५५१५ करोड छ। जुन संस्थाको चुक्ता पुँजीको ६१ प्रतिशतभन्दा बढी हो। त्यसैगरी २०७५७६ मा संस्थाको १ अर्ब ५४ करोड ७२ लाख बराबरको कुल सञ्चालन आय रहेको थियो। तर, यसमध्ये १ अर्ब ६५ करोड ३६ लाख सञ्चालन लागत रही संस्था घाटामा सञ्चालन भएको थियो। अन्य लगानीबाट प्राप्त आय ९५ करोडसमेत गर्दा सो आवमा संस्थाले १०५ करोड खुद नोक्सान व्यहोर्नु परेको प्रतिवेदनमा उल्लेख छ। त्यसका साथै संस्था लामो समयसम्म निरन्तर घाटामा सञ्चालन भई सञ्चित घाटा ५५१६ करोड पुग्न गएको थियो। हालसम्मको उद्योग सञ्चालनबाट सेयरधनीको पुँजी वृद्धि हुनुको सट्टा करिब ६१ प्रतिशतभन्दा बढीले क्षयीकरण भएको छ। अर्थ मन्त्रालयले प्रकाशित गरेको सार्वजनिक संस्थानको वार्षिक स्थिति समीक्षा पुस्तकमा उल्लिखित उत्पादन क्षमता, उत्पादन तथा बिक्री परिमाण र पारबिन्दुको परिमाणलाई हेर्दा संस्थाले आफ्नो क्षमताको ४० प्रतिशतको हाराहारी मात्र सदुपयोग गरेको र संस्थाको पारविन्दु उत्पादन क्षमताको ४४ प्रतिशतभन्दा बढी रहेको देखिन्छ। त्यसैगरी संस्थाभित्र करिब २ हजार ४ सय ५३ जना कामदार कर्मचारीहरू छन्। जसमा ३ सय ७३ जना स्थायी २ हजार ७३ जना ज्यालादारी र ७ जना करार सेवामा छन्। तर, कर्मचारीको पूर्णउपयोग गर्न नसकी प्रशासनिक शिरोभार प्रतिवर्ष बढ्दै गइरहेको बताइन्छ। जसबाट संस्था घाटामा जानुको प्रमु्ख कारणमा पारविन्दुभन्दा कम उत्पादन तथा बिक्री हुनु, पारविन्दु पनि अत्यधिक हुनु र संस्थाले स्थायी शिरोभार घटाउनेतर्फ स्पष्ट सोच बनाई लागू नगर्नु नै रहेको निचोड निकालिएको थियो। संस्थाको सञ्चित घाटाको कारणबाट ६१ प्रतिशतभन्दा बढीले पुँजी क्षयीकरण भएको अवस्थामा एक पटकको निमित्त पुँजी पुनः संरचना गरी संस्थाको प्रभावकारी सञ्चालनको निमित्त आवश्यक पुँजीको व्यवस्थापन गर्नुपर्ने देखिन्छ। संस्थाको व्यवस्थापकीय पक्ष कमजोर भएको बताइएको छ। संस्थाले उत्पादन लागतलाई विश्लेषण गर्न लागतको लेखांकन, वर्गीकरण, प्रतिवेदन तथा विश्लेषण सही ढंगबाट गरी व्यवस्थापकीय निर्णयमा प्रयोग नगरेको बताइएको छ। संस्थाले रणनैतिक योजना तथा कार्य योजना तयार गरी लागू गरेको थिएन। सञ्चालक समितिमा व्यावसायिक विज्ञता तथा अनुभवका आधारमा नभई पदेन तथा राजनीतिक पहुँचका आधारमा सदस्यहरू नियुक्त हुनुले संस्था कमजोर भएको औंल्याइएको छ। गोरखकाली रबर उद्योग खुलाउन कति सम्भव ? यो उद्योगका टायरहरूको बजारमा माग अत्यधिक हुँदाहुँदै पनि उत्पादन क्षमता अनुरूप उत्पादन गर्न सकेन। उद्योग निरन्तर घाटामा सञ्चालन भई सञ्चित नोक्सानबाट सम्पूर्ण चुक्ता पुँजी क्षयीकरण भई सेयरधनी कोष १६ करोड ९६ करोडले ऋणात्मक हुनु, बजारमा नयाँ प्रविधिको टायरको माग तथा आपूर्ति बढिरहेको सन्दर्भमा नयाँ प्रविधिलाई आत्मसात गर्न नसक्नु आदि कारणबाट यो उद्योग हाल बन्द अवस्थामा छ। व्यवस्थापकीय कमजोरीका अतिरिक्त अन्य परिस्थिति समेतको कारणबाट उद्योग यो नाजुक अवस्थामा पुग्न गएको देखिएकोले पूर्णरुग्ण उद्योगको रूपमा राखिएको उदोग, वाणिज्य तथा आपूर्ति मन्त्रालयले बताएको छ। यसलाइ पुनरुत्थान गर्न छुट्टै रणनीति तथा कार्ययोजना तयार पारी लागू गर्नसमेत अध्ययन समितिले सुझाव दिएको थियो। पूर्वउद्योग सचिव पुरुषोत्तम ओझा भने टायर उद्योगका लागि कच्चापदार्थ विदेशबाट ल्याउनै पर्ने भएकाले यो उद्योग चल्न सक्छ वा सक्दैन भन्नेमा चुनौती रहेको बताउँछन्। यसमा सरकारले कतिसम्म प्रोटेक्सन गर्न भने निश्चित हुनुपर्ने उनको भनाइ छ। गोरखकाली रबर उद्योग गोरखाको मजुवा देउरालीमा विसं २०४१ जेठ ३० मा स्थापना भएको थियो। ट्रक तथा ननट्रक टायर, ट्युब तथा फ्ल्यापको उत्पादन गरी बिक्री वितरण गर्ने उद्योगको उद्देश्ये हो। यसमा सरकारको साधारण सेयर तथा अग्राधिकार सेयरसमेत गरी ३८६३ प्रतिशत प्रत्यक्ष लगानी रहेको छ। अर्थ मन्त्रालयले प्रकाशित गरेको सार्वजनिक संस्थानको वार्षिक स्थिति समीक्षामा उल्लिखित विवरण, सरोकारवालाहरूसँगको छलफल तथा स्थलगत निरीक्षणको क्रममा प्राप्त जानकारीअनुसार यस उद्योगको स्वामित्वमा मजुवा देउरालीस्थित ६ सय ६२ रोपनी जग्गा छ। सो जग्गामा सुविधासम्पन्न कारखाना भवन तथा मेसिनहरू छन्। उद्योगको उक्त भवन तथा जग्गा उद्योगको उद्देश्यअनुरूप सदुपयोग हुन सकेको देखिँदैन। उद्योगको प्रयोगविहीन जग्गामा अन्य उद्योगहरू पनि सञ्चालन गर्न सकिने अवस्था रहेको देखिन्छ। यस उद्योगमा नेपाल सरकारको साधारण सेयरमा २८ करोड ७५ लाख तथा अग्राधिकार सेयरमा १४८६ करोडको प्रत्यक्ष लगानी छ। उद्योगमा सरकारको १४ अर्ब ४७ करोड ७९ करोड ऋण, यसमा ३८६३ करोड ब्याज बक्यौता, बैंक तथा वित्तीय संस्थालाई बुझाउन पर्ने ऋण १८५१ करोड र ब्याज १९९९ बक्यौता रहेको उल्लेख छ। त्यस्तैगरी उद्योगको आव २०७५७६ सम्मको खुद नोक्सान ६३८५ करोड रही खुद सम्पत्ति १६९६ करोड ऋणात्मक देखिन्छ। हाल संस्थामा स्थायी कर्मचारी छैनन। तर, उद्योगको सुरक्षाको निमित्त करारमा ८ जना कर्मचारी छन्। हाल उद्योग बन्द अवस्थामा छ। समितिले गरेको स्थलगत निरीक्षण तथा साल्ट ट्रेडिङ लिमिटेडलगायतका सरोकारवालाहरूसँगको छलफलको क्रममा उद्योगलाई सञ्चालन गर्नुपर्ने तथा उद्योग पुनः सञ्चालन गर्न आवश्यक सुधार सुझाएको छ। हाल कारखानामा वाएस प्रविधिको टायर उत्पादन हुने हुँदा बजारको मागअनुसार नयाँ प्रविधियुक्त रेडियल प्रविधिको टायर आवश्यक रहेको हुँदा हालको मेसिन उपकरणलाई पूर्णरूपमा विस्थापित गरी नयाँ प्रविधियुक्त मेसिन जडान गर्नुपर्ने देखिएको। यस उद्योगले हालको अधिकतम क्षमताअनुसार नै दैनिक ३०० थान मात्र टायर उत्पादन गर्दा उद्योग दीगो रूपमा सञ्चालन गर्न नसकिने हुँदा उद्योगको उत्पादन क्षमता समेत वृद्धि गरी पूर्णक्षमतामा सञ्चालन गर्नुपर्ने सुझाव दिइएको छ। बुटवल धागो कारखानामा सम्पत्ति नोक्सानी अधिक यो उद्योगमा सरकारको ६० प्रतिशतभन्दा बढी लगानी छ। यस उद्योग विगतका वर्षहरूमा निरन्तर घाटामा सञ्चालन भई सञ्चित नोक्सानीबाट चुक्ता पुँजी पूर्णरूपमा क्षयीकरण भई खुद सम्पत्ति (नेटवर्थ) १ अर्ब ४६ करोड ८६ करोडले ऋणात्मक रही हाल उद्योग बन्द अवस्थामा छ। बुटवल धागो कारखानाको गेट । फाइल तस्बिर उद्योग बन्द हुनुमा व्यवस्थापनको कमजोरी रहेको बताइन्छ। २०७७ मा गरेको अध्ययन समितिले यसलाई औद्योगिक व्यवसाय ऐन तथा नियमावलीको व्यवस्था अनुरूप पूर्णरुग्ण उद्योगको मान्यता दिई आवश्यक सुविधा सहित बहिर्गमन नीति तयार पारी यसलाई खारेजीको प्रक्रियामा लाने उपयुक्त हुने उल्लेख गरेको थियो। यो उद्योग २०४९ असार १२ गते स्थापना भएको थियो। रूपन्देहीको बुटवलमा स्थानीय कपडा उद्योगको लागि आवश्यक पर्ने धागो उत्पादन गरी आयात प्रतिस्थापन गर्ने र राष्ट्रको औद्योगिक विकासलाई टेवा पुर्याउँदै रोजगारी सिर्जना गर्ने उद्देश्यले स्थापना भएको हो। यसमा सरकारको ५९७५ प्रतिशत सेयर लगानी छ। अर्थ मन्त्रालयले प्रकाशित गरेको सार्वजनिक संस्थानको वार्षिक स्थिति समीक्षा पुस्तकमा उल्लिखित विवरणअनुसार सरकारले ३३५१ करोड सेयर पुँजी लगानी गरेको छ। लगानी कुल चुक्ता पुँजीको ५९७५ प्रतिशत हो। त्यस्तैगरी यस संस्थाले सरकारलाई आर्थिक वर्ष २०७५७६ को अन्त्यसम्ममा बुझाउनु पर्ने ऋणको सावाँ रकम १ अर्ब ५५ करोड र ब्याज ३७६२ करोड छ। यसरी नीति तथा कार्यक्रममा समावेश भएपछि कार्यान्वयन हुने अपेक्षा छ। तर, यो तुरुन्तै कार्यान्वयनमा जाने कुरा भएन। ती उद्योगको मेसिन, इक्विपमेन्ट, सञ्चालन मोडालिटी हरेक पक्ष हेर्न जरुरी छ। धनीराम शर्मा, प्रवक्ता, अर्थ मन्त्रालय मन्त्रालयले २०७७ सालमा रुग्ण उद्योगको अध्ययन गरेपछि पनि फेरि अर्को अध्ययन गरेको छ। जसले उद्योग सञ्चालनलाई केके गर्न सकिन्छ ? कसरी व्यवस्थापन गर्ने भनेर निचोडसहित अर्थ मन्त्रालय पठाएको छ। राधिका अर्याल, प्रवक्ता, उद्योग, वाणिज्य तथा आपूर्ति मन्त्रालय उपयुक्त मोडालिटी तयार नहुँदा व्यवहारमा नआएको हो। यद्यपि ती उद्योग सञ्चालन गर्न चाहेमा भने सम्भव छ। तर, विगतमा जे कारणले उद्योग बन्द भयो त्यो निराकरण नगरी पुनः सञ्चालमा ल्याउनु हुँदैन। पुरुषोत्तम ओझा, पूर्वउद्योग सचिव यो पनि पढ्नुहोस जंगलमा परिणत भयो गोरखकाली रबर उद्योग गोरखकाली रबर उद्योग चलाउन चिनियाँ चासो"

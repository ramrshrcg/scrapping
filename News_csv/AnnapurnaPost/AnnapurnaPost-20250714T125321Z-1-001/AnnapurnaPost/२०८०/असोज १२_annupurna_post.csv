शीर्षक,विवरण
कृषि गणना कि सर्वेक्षण ?,"सातौं राष्ट्रिय कृषि गणना २०७८ सार्वजनिक भएको छ। हरेक १० वर्षमा गरिने कृषि गणना २०१८ सालबाट सुरु भएको हो। गणनाको मूल उद्देश्य भनेको सरकारले लिने कृषि विकासको रणनीतिलाई मार्गनिर्देश गर्ने र योजना, कार्यान्वयन, अनुगमन साथै मूल्यांकनका लागि आवश्यक पर्ने तथ्य तथ्यांकमा सहयोग पुर्याउनु हो। कृषिप्रधान मुलुकको कृषि गणनाबाट आउने तथ्यांक यथार्थपरक हुन सकेनन् भने राज्यले लिने समग्र रणनीतिमा फेरबदल पर्ने र अपेक्षाकृत परिणाम प्राप्त नहुने जोखिम रहन्छ। स्रोत साधन जनशक्ति अधिकार क्षेत्र आदिले कृषि गणनाको दायरा साँघुरो बनाएको हुन सक्छ। तर कृषि भनेको हालै सार्वजनिक भएको गणनाको सूचकभित्र मात्र सीमित छैन। तसर्थ एउटा अकाट्य प्रश्नको जन्म हुन्छ कि कृषिको समग्र क्षेत्रलाई समेट्ने गणना र तथ्यांक सार्वजनिक चाहिँ कुन निकायले गर्छ ? गत कृषि गणनामा नमुना घरपरिवार संख्या १ लाख २५ हजार थियो। अहिले यसलाई बढाएर ३ लाख ३० हजार पुयाइएको भए पनि ६६ लाख ६६ हजार ९ सय ३७ कुल घरपरिवार संख्यामध्ये ३ लाख ३० हजार घरधुरीबाट नमुना घरपरिवार छनोट गरी प्रतिनिधिमूूलक घरहरूको मात्रै विवरण संकलन गरिएको छ। कृषि क्षेत्र धेरै फराकिलो क्षेत्र भएकाले सीमित प्रश्नका वरिपरि रहेर गरिएको गणनाले समग्र कृषि क्षेत्रलाई प्रतिनिधित्व गर्न सक्दैन। यस्तो प्रकृतिको गणनाबाट समग्र कृषि क्षेत्रलाई प्रतिनिधित्व गरेर तथ्यांक आउन नसक्ने हुँदा यसलाई कृषि गणनाभन्दा पनि कृषि सर्वेक्षण भनिनु उपयुक्त हुने देखिन्छ। भनाइ छ खेती गर्नेले पढ्दैनन् र पढेकाहरू खेती गर्दैनन्। यसो किन भइरहेको छ यसको समाधान के हुन सक्छ भन्नेमा तथ्यांकले सरोकारवालालाई ध्यानाकर्षण गर्न सक्थ्यो। माध्यमिक तहसम्मका विद्यालयमा भएका पाठ्यक्रममा कृषि विषय समावेश छ छैन। छ भने कस्तो पाठ समावेश गरिएको छ ? कृषि विषय पठनपाठन गर्ने गराउने प्राविधिक शिक्षालयलगायत विद्यालयदेखि विश्वविद्यालयको विवरण, कृषि विषय पढाउने शिक्षक, पढ्ने विद्यार्थीको संख्या, नेपालमा रहेर पढाइको सदुपयोग गरिरहेको वा विदेश पलायन भएको शैक्षिक जनशक्तिलगायतको तथ्यांक आउनु पथ्र्यो। त्यसो भए सर्वत्र शिक्षा जीवनोपयोगी भएन भनेर गरिएको जनगुनासो सम्बोधन गर्न सकिन्थ्यो। वा उपयुक्त कृषि शिक्षासम्बन्धी पाठ्यक्रम नीति योजना बनाउन सरकारलाई बल पुग्थ्यो। कृषि पढेकै मान्छेहरू पनि माटोलाई फोहोर र किसानीलाई फोहोरी सम्झन्छन्। त्यसैले उनीहरूको जीवनको पहिलो र अन्तिम गन्तव्य विदेश हुने गरेको छ। शिक्षित, अर्धशिक्षित युवाको सपनाको स्थानीयकरण नगरी युवा निर्यात गर्ने वर्तमान परिस्थितिलाई उल्ट्याउन सहज जीविकोपार्जनको सुनिश्चिततासहित धर्तीआमा र माटोलाई माया गर्ने शिक्षा प्रणालीको विकासका लागि राज्यलाई बाटो देखाउन पनि यो गणना चुकेको छ। कृषिको अनुसन्धान गर्ने निकाय कतिवटा छन् ? तिनले हालसम्म गरेका अनुसन्धानको प्रभावकारिता कस्तो छ ? त्यहाँभित्रको दक्ष जनशक्तिको अवस्था के कस्तो छ ? अनुसन्धानका लागि छुट्ट्याइएको जमिनको अवस्था र क्षेत्रफललगायतका विषयमा गणना प्रवेश गरेकै छैन। अनुसन्धानबाट आएका बिउ ब्याडलाई किसान स्तरमा कुन र कतिवटा संयन्त्रबाट प्रसार गरिएको छ ? वा छैन ? छैन भने यसका लागि आवश्यक संरचना निर्माणमा ध्यान दिन सरकारलाई सूचित गर्ने तथ्यांक पनि यो गणनाको सूचीभित्र पर्न सकेको छैन। भनिन्छ, हूलमुलमा जिउ जोगाउनु अनिकालमा बिउ जोगाउनु। दिनानुदिन कृषि जैविक विविधताको ह्रास भइरहेको छ। रैथाने बिउहरू लोपोन्मुख अवस्थामा छन्। अत्यन्त संवेदनशील बिउमा समेत हाम्रो परनिर्भरता कहालिलाग्दो छ। मल भनेकै रासायनिक मलमात्रै हो भन्ने बुझाइलाई चिर्न र मलको आयात प्रतिस्थापन गरी प्रांगारिक कृषिमा जोड दिन स्थानीय स्रोतसाधनमा आधारित मल केन्द्रित प्रश्नावली समावेश हुनुपथ्र्यो। किसान परिवारसँग भएको मलको स्रोत र परिणाम प्रयोग गर्ने विधि र प्रभावकारिता जाँच्ने र तदनुरूपको योजना बनाउन राज्यलाई ध्यानाकर्षण गराउने तथ्यांक कृषि गणनाले दिन सकेन। कृषिमा आधारित रैथाने ज्ञान सीप प्रविधिको तथ्यांक कसले संकलन गर्ने हो ? हाल प्रचलनमा रहेका कृषि औजारहरू र बनाउने कारखाना र कर्मीहरूको तथ्यांक कहाँ पाइन्छ ? कृषि वनहरूको संख्या कति हो ? विभिन्न खाले वनहरूमा चरन र पशुआहार पहुँचको अवस्था कस्तो छ ? वन्यजन्तुबाट पीडित किसानको संख्या कति हो ? राज्यले दिने राहतको प्रभावकारिता कस्तो छ ? बढिरहेको वनजंगलले किसानलाई के कति सकारात्मक नकारात्मक योगदान दिइरहेछन् ? विषय गम्भीर छ तर देशसँग यकिन तथ्यांक नै छैन। गोठ र खोरहरूको संख्या कति छ ? सुधारिएको र सुधार गर्नुपर्ने गोठ र गोठेमलको संख्या र इकाइ कति हो ? खेतीपातीमा जलवायु परिवर्तनले पारेको असर र त्यसबाट बच्न गरिनुपर्ने योजना निर्माणमा तथ्यांकहरू मौन छन्। विभिन्न बालीवस्तुमा आधारित कृषक समूह तथा कृषि सहकारीको संख्या र उनीहरूले उत्पादनमा योगदान गरे नगरेको थाहा पाउन गणना सहयोगी हुनुपर्ने हो। कृषि उपज संकलन र बिक्री हुने बजार, किसान बजार, हाटबजारको संख्या दूध चिस्यान केन्द्र, कोल्ड स्टोर, स्लटर हाउस कृषि सडक, सिँचाइअन्तर्गत ट्युबेलदेखि ठूला आयोजनासम्मको तथ्यांक पनि कृषि गणनाको विषय हुनुपर्ने थियो। हजारौं वर्षदेखिको कृषिप्रधान मुलुकको कृषिले बाटो बिराइरहँदा अन्य कुराले सही बाटो पहिल्याउन सक्दैन। यसकारण पनि कृषि गणना नेपालको लागि धेरै अर्थ राख्ने विषय भएकाले राष्ट्रिय जनगणनालाई जस्तै घरघरमै पुगेर गरिनु वाञ्छनीय हुन्छ। कृषि विषय अध्ययन अध्यापन गरिरहेका विद्यालय र विश्वविद्यालयका स्वयम्सेवक जनशक्ति परिचालन गरी स्थानीय र प्रदेश तहसँगको आर्थिक भौतिक सहकार्यमा गणना गर्ने व्यवस्था प्रभावकारी बन्न सक्छ। तथ्यांक विभागले संघीय तहको तथ्यांक सार्वजनिक गरेपछि प्रदेश र स्थानीय तहको तथ्यांक सार्वजनिक गर्ने जनाएको छ। राष्ट्रिय जनगणनामा जस्तै सफ्टवेयरको सहायताले तीनै तहका तथ्यांक संकलन र सार्वजनिक गर्ने व्यवस्था गयो भने एकअर्काका परिपूरक तथ्यांक एकैपटक एउटै दस्ताबेजमा सार्वजनिक हुने सम्भावना हुन्छ। अन्तमा, कृषि गणनाको नाममा कृषि सर्वेक्षणमा समय खेर नफालौं।"
अर्थतन्त्र निर्माणमा चुकेको राज्य,"नेपालको बाह्य क्षेत्रमा केही सुधार देखिए पनि समग्र अर्थतन्त्र अझै चुनौतीपूर्ण छ। नेपालको बाह्य क्षेत्रमा केही सुधार देखिए पनि समग्र अर्थतन्त्र अझै चुनौतीपूर्ण छ। बाह्य क्षेत्रमा समेत अझै व्यापार घाटाको अनुपात उच्च छ। समग्र अर्थतन्त्रलाई नियाल्दा आन्तरिक पक्षमा बिरामीमा हुने थुप्रै लक्षण अनि क्षेत्रगत चुनौती र समस्या पनि छन्। यस्ता चुनौतीमा युवालाई देशमै र गाउँका मानिसलाई आआफ्नै थातथलोमा बस्न सक्ने वातावरण बनाउन सहरमा पाइने स्तरको शिक्षा र स्वास्थ्यसमेतका सेवा एवम् कृषि क्षेत्रमा सिँचाइसमेतका पूर्वाधार र सुविधा उपलब्ध गराउनुपर्ने अवस्था छ। कृषि, पशुपालन, वन, खनिजसमेतका स्थानीय स्रोतमा आधारित उद्योग स्थापना, सञ्चालन र व्यवस्थापन गर्न चाहिने अनुसन्धान, उत्पादन, भण्डारण, ढुवानी तथा बजारसम्बन्धी पूर्वाधार, सूचनाप्रविधि र यातायात सुविधाको अझै पनि ग्रामीण क्षेत्रका जनताले गरिरहेछन्। यी सबै पूरा गर्न वैज्ञानिक कार्य व्यवस्थाको प्रबन्ध गर्नुपर्ने देखिन्छ। ग्रामीण भेगका सबै वर्ग र समुदायलाई मानवोचित जीवन जिउन चाहिने पूर्वाधार आदि निर्माण गर्नुपर्ने देखिन्छ। सहर तथा ग्रामीण दुवै क्षेत्रमा राज्य तथा निजी क्षेत्रको लगानी बढाउनुपर्ने देखिन्छ। उत्पादन तथा उत्पादकत्व बढाई रोजगारी, आय र राजस्व अभिवृद्धि गर्नुपर्ने शिक्षा, स्वास्थ्य, सुरक्षा र सूचनाका क्षेत्रका सेवाहरूको गुणस्तर बढाउनुपर्ने, आन्तरिक उत्पादन बढाई आयातलाई क्रमशः प्रतिस्थापन र निकासी बढाउँदै जानुपर्ने अवस्था छ। पर्यटनको क्षेत्रमा ठूलो सम्भावना भएर पनि त्यसबाट अपेक्षाकृत लाभ लिन सकेका छैनौं। आर्थिक वृद्धिदरलाई उछिनिरहेको मुद्रास्फीतिलाई वृद्धिदरभन्दा तल ओराल्नुपर्ने, तीव्ररूपमा बढ्दै गएको चालू र साधारण खर्चलाई घटाएर पुँजीगत बजेटमा बढोत्तरी गर्नुपर्ने बेला ढिलो भएको छ। यस्तै, आन्तरिक ऋणको अनुपातलाई निश्चित सीमा भित्र राख्नुपर्ने, आर्थिक सामाजिक विकासका सन्दर्भमा प्रादेशिक, क्षेत्रीय र वर्गीय सन्तुलन कायम गर्नुपर्ने तथा दिगो विकासका लक्ष्यहरू निर्धारित समयमै हासिल गरी मुलुकलाई समृद्धितर्फ अग्रसर गराउनुपर्ने आदि चुनौती जिउँदै छन्। जहाँसम्म स्रोतको कुरा छ, सार्वजनिक क्षेत्रका लागि चाहिने वित्तीय साधन प्राप्त प्रमुख स्रोत भनेको राजस्व र वैदेशिक सहायता हो। निजी क्षेत्रका लागि थप साधन प्राप्त गर्ने मुख्य स्रोत वैदेशिक लगानी हो। अहिले यी तीनवटै क्षेत्र सुस्ताएको अवस्था छ, अपेक्षाभन्दा कम साधन प्राप्त भएको छ। फलस्वरूप चालू खर्चले राजस्वलाई उछिनेको छ। आन्तरिक ऋणको अनुपात बढेर गएको छ। आर्थिक वर्ष २०७९०८० को राजस्व परिचलनले त्यसै वर्षको लक्ष्यमात्र नभेटेको होइन, त्यसभन्दा अघिल्लो वर्षको भन्दा पनि कम असुली भएको छ। बाह्य क्षेत्रमा भएको सुधारले पनि निरन्तरता पाउने सुनिश्चितता छैन। आर्थिक वृद्धिदर लक्ष्यको तुलनामा एक चौथाइ मात्र हुनु र घटेको वैदेशिक व्यापारतर्फ कुल व्यापार, व्यापारघाटा, निकासी र पैठारी सबै अंक घट्नुले अर्थतन्त्र मन्दीमा रहेका पुष्टि हुन्छ। देशका धेरैजसो युवाहरू विदेश पलायन भएकाले उत्पादन घट्दै गएको छ। उत्पादनको क्षेत्रमा मानव स्रोत कमी भएको छ। फलस्वरूप नेपालका हिमाल, पहाड तराईका उत्पादनशील भूमिहरू बाँझो रहेने क्रम बढेको छ। अर्थतन्त्रमा उत्पादन, व्यापार र जनजीवन सबै प्रभावित छ। उत्पादक पनि प्रभावित छन्, उपभोक्ता पनि प्रभावित छन् र कृषक पनि प्रभावित छन्। उद्योगपति, विद्यार्थी र गृहिणी सबै प्रभावित छन्। यसरी अर्थतन्त्र अप्ठ्यारामाझ गुज्रिरहेको छ। अर्थतन्त्रमा देखिएका समस्याका पछाडि दुई मुख्य कारण छन्। एउटा बाह्य कारण र अर्को आन्तरिक कारण। बाह्य कारणको कुरा गर्नुपर्दा, कोभिड१९ ले विश्वकै अर्थतन्त्रलाई प्रभावित पायो। विश्वकै उत्पादनशीलतालाई प्रभावित भयो। लकडाउनले नेपालमा पनि आर्थिक क्रियाकलाप धेरै प्रभावित भयो। अहिले चलिरहेको युद्ध युक्रेन र रूसको मात्र नभइकन पूर्व र पश्चिमको शक्ति राष्ट्रबीचको शक्ति प्रदर्शन र प्रभाव प्रसारण लक्षित युद्ध हो। यो युद्ध कुन दिन टुंगिने हो भनेर भन्न सकिन्न। तर यसले विश्वको उत्पादन र आपूर्ति दुवै पक्षलाई प्रभावित बनाइदिएको छ। यसबाट खास गरेर इन्धन, खानेकुरा र कृषि मल (फ्युल, फुड र फर्टिलाइजर)को आपूर्तिमा समस्या देखिएको छ। पछिल्ला दिनमा साना ठूला सबै देशको ऋणको भार बढेर गयो। मूल्य बढेर गयो, युरोप अमेरिकाजस्तो देशमा पनि दुई डिजिटको मूल्यवृद्धि भयो। युद्धका कारण इन्धनको मूल्य बढ्यो। खाद्यान्नको मूल्य बढ्यो। निम्न वर्गका मानिसले तीन छाक खाने ठाउँमा एक छाक घटाउनुपर्ने अवस्थाको सिर्जना भयो। मुद्रस्फीति उच्च हुँदै गएपछि विश्वका केन्द्रीय बैंकहरूले ब्याजदर बढाए। यी कुराको प्रभाव नेपालमा पनि पयो। नेपालको केन्द्रीय बैंकले पनि कसिलो नीति लियो, नीतिगत ब्याजदरसमेत बढायो। ब्याजदर बढेपछि मानिसले कर्जा लिन सक्ने स्थिति रहेन। कर्जा महँगो भएर गयो। भुक्तानी सन्तुलन र शृंखला टुटे। कोभिड१९ र रसिया युक्रेन युद्धसमेतका कारण देखिएको नतिजा र प्रभावको अतिरिक्त नेपालले आन्तरिक कुराको व्यवस्थापन गर्न नसक्नाले थप चुनौती देखा परे। संघीयतालाई पनि प्रभावकारी रूपमा सञ्चालन गर्न सकिएन। हामीले पनि चाहिने जति लगानी भिœयाउन सकेनौं। वित्तीय अनुशासन कायम गर्न सकेनौं। मितव्ययिता कायम गर्न सकेनौं। अझ बाहिर जाने युवालाई रोजगार र स्वरोजगारको वातावरण बनाएर देशमै राख्न सकेनौं। पानीको सदुपयोग गर्न पनि सकेनौं। माटोको सदुपयोग गर्न पनि सकेनौं। सबै कुरामा अरू देशको भर भयोे। आयातमा निर्भर रह्यांै। फलस्वरूप हाम्रो वैदेशिक मुद्रामा पनि चाप पयो। त्यसकारण देशको अर्थतन्त्र श्रीलंकाको जस्तो बन्ने हो कि भन्ने त्राससमेत पैदा भयो। तर नेपालको र अर्थतन्त्रको र श्रीलंकाको अर्थचरित्र फरक छ। श्रीलंकाले कृषि क्षेत्रमा रासायनिक मलको प्रयोग, करका दर र सार्वजनिक ऋण लिने कार्यसमेतमा गरेको नीतिगत त्रुटिका कारणले चाँडै त्यो अवस्थामा पुग्यो। श्रीलंकाजस्तै अन्तरदल र दलभित्रको कलह तथा सत्ता र व्यक्तिकेन्द्रित राजनीति भने नेपालमा पनि छ। यो चरित्र नेपालको विकास र समुन्नतिका लागि प्रमुख बाधक हो। माल्दिभ्स, ग्रिस, पाकिस्तान, सुडान आदि पनि यसका उदाहरण हुन्। नेपालको सन्दर्भमा आन्तरिक कमजोरीका कारण २०६३ सालमा पुनः राजनीतिक परिवर्तन भए पनि आर्थिक परिवर्तनमा सम्मिश्रित गर्न सकेनौं। राजनीति नयाँ भयो तर अर्थनीति र आर्थिक अभ्यास पुरानै रह्यो। त्यसमा कुशासनको मात्र अझ बढ्यो। संघीयताको समयमै समयानुकूल कार्यान्वयन गर्न सकेनौं। २०७२ सालको भूकम्पपछिको पुनर्निर्माणमा प्राप्त स्रोतका राज्य र प्रभावित परिवार दुवैले गर्न सकेनन्। यसले ऋण थप्यो, उत्पादन बढाएन। त्यसबेला राज्यले दिएको पैसासमेत लगाएर बनाइएका आधाउधी निजी घरमा अहिले मानिसको बसोबास छैन। कोभिड संक्रमणकालको लकडाउन लहडका भरमा भयो। राजनीतक परिवर्तन, भूकम्प र कोभिडबाट हामीले पाठ सिकेको भए युक्रेनरसिया युद्धले हामीलाई यति प्रभावित गर्ने थिएन। तसर्थ समयमै सचेत भएनौं भने स्वभावतः थप समस्यामा पर्न सक्छौं। अन्यथा पछाताउनुबाहेक विकल्प रहने छैन।"
आन्दोलन शब्दले नै आतंकित बन्न थाल्यौं,"कतै समाचारतिर आन्दोलन भन्ने शब्द आयो कि, बानेश्वर क्षेत्रका व्यवसायी आतंकित हुने अवस्था छ। दिनहुँ भइरहेका आन्दोलनका कारण बानेश्वर क्षेत्रको व्यापार चौपट छ। न सरकारले क्षतिपूर्ति दिन सक्छ, न त व्यवसायीले नै त्यसको पूर्ति गर्न सक्छौं। हामी भन्छौं अब त अति भयो। सरकारले बानेश्वरमा हुने आन्दोलनमा रोक लगाउनैपर्छ। सरकारले धर्नाआन्दोलनका लागि एउटा निश्चित क्षेत्र तोक्नुपर्छ। १ राजनीतिक दल, संघसंस्था र युवा विद्यार्थीको आन्दोलनको रोजाइ बानेश्वर बनिरहेको छ। त्यति मात्र होइन, आत्मदाह गर्न खोज्ने पनि बानेश्वर क्षेत्र नै रोज्न थाले। हरेक दिन सानाठूला कुनै न कुनै आन्दोलनधर्ना बानेश्वरमा चलिनै रहेका हुन्छन्। २ आन्दोलनले होटल र चियापसलको कारोबारलाई फाइदा पुर्याउला। तर, अरू व्यवसायीलाई रुनु न हाँस्नुको अवस्था छ। अर्को कुरा, आन्दोलनका क्रममा ढुंगामुढा हानाहान हुँदा व्यापारीको सामानमा क्षति पुग्छ। त्यसको पूर्ति कसले गरिदिने ? बानेश्वर भनेको त देशकै मुख्य व्यापारिक क्षेत्र हो। यस्तो ठाउँमा हरेक दिन आन्दोलन भइरहनु उचित हो र ? ३ एक सातादेखि शिक्षकहरूको आन्दोलन चलिरहेको छ। यसबाट हामी एकदमै पीडित छौं। यसबेला ६० प्रतिशत व्यापार हुन्थ्यो। तर, दिनभर आन्दोलन चल्न थालेपछि ३० देखि ४० प्रतिशत मात्रै व्यापार हुन्छ। अर्कोतिर देशमा आर्थिक मन्दी छ। हामी बैंकबाट ऋण ल्याएर व्यवसाय गरिरहेका छौं। तर, व्यवसाय नै गर्न नपाएपछि कसरी बाँच्ने हो ? सरकारले जवाफ दिनुपर्छ। ४ जसले पनि न्याय पाउँ भनेर आन्दोलन गर्छन्। त्यसबाट हजारौं सर्वसाधारण अन्यायमा पर्छन्। अब त समाधान खोजौं । (जोशी, बानेश्वरका रेडिमेड कपडा पसल व्यवसायी हुन्)"
अनन्त तामाङ ललितपुर सिटीमा अनुबन्ध,"काठमाडौं : ललितपुर सिटी एफसीले राष्ट्रिय फुटबल टिमका स्टार अनन्त तामाङलाई मार्की खेलाडीको रूपमा अनुबन्ध गरेको छ। नेपाल सुपर लिग (एनएसएल)को दोस्रो संस्करणका लागि ललितपुर सिटी एफसीले अनन्तलाई अनुबन्ध गरेको हो। अनन्त राष्ट्रिय फुटबल टिमका अनुभवी डिफेन्डर हुन्। राष्ट्रिय फुटबल टिमबाट निरन्तर खेल्दै आएका अनन्तकै कप्तानीमा चर्च ब्वाईज युनाईटेडबाट पछिल्लो सिजनको ए डिभिजन लिगको उपाधि जितेको थियो। अनन्त पछिल्लो सिजनको ए डिभिजन लिगको सर्वोत्कृष्ट खेलाडी घोषित भएका थिए। अनन्त भारतको शीर्ष डिभिजनको इन्डियन सुपर लिग (आईएसएल) खेल्ने पहिलो नेपाली फुटबलरसमेत हुन्। ललितपुर सिटी एफसीले अनन्तलाई मार्की खेलाडीको रूपमा अनुबन्धन गर्नुको मुख्य कारण क्लबको उत्कृष्टताको निरन्तरको खोजको प्रमाण हो। उनको आबद्धताले नेपाली फुटबलमा आशाको सञ्चार गर्ने विश्वास लिएका ललितपुर सिटीले लिएको छ। 'अनन्तको अनुभव, नेतृत्व क्षमता र प्रतिबद्धताबाट क्लबको पहिचान झल्कने छ। अनन्तको उपस्तिथिले क्लबको प्रर्दशन र नतिजामात्र मात्र सहयोग पुग्ने छैन, नयाँ सम्भावना बोकेका खेलाडीलाई राम्रो प्रर्दशन गर्न प्रेरित गर्नेछ,' विज्ञप्ति जारी गर्दै ललितपुर सिटीले भनेको छ।"
भोलि फाइनलमा भिड्दै भारत र पाकिस्तान,"काठमाडौं : साफ यु१९ च्याम्पियनसिप फुटबलको उपाधिका लागि शनिबार भारत र पाकिस्तान भिड्ने भएका छन्। फाइनल अघि शुक्रबार रंगशालामा आयोजित प्रिम्याच कन्फ्रेन्समा दुवै टोलीका प्रशिक्षक तथा कप्तानहरूले अनुभवका आधारमा राम्रो नजिता निकाल्ने दाबी गरेका छन्। हरेक खेलमा टीमको फरकफरक रणनीति हुने र आवश्यक रणनीतिका आधारमा फाइनल खेल्ने दुवै टोलीको भनाइ छ। सेमिफाइनल खेलमा नेपाललाई पेनाल्टी सुटआउटमा हराँउदै भारत फाइनलमा पुगेको हो। त्यस्तै सेमिफाइनलमा भुटानलाई हराउँदै पाकिस्तान फाइनलमा पुगेको हो। प्रतियोगितामा नेपाल, पाकिस्तान, श्रीलंका, भारत, बंगलादेश र माल्दिभ्स सहभागी थिए।"
अनन्त ललितपुरको मार्की खेलाडी,ए डिभिजन लिगको पछिल्लो सिजन चर्च ब्वाइज युनाइटेडबाट लिग च्याम्पियन बनेका अनन्त राष्ट्रिय टोलीका नियमित डिफेन्डर हुन्। उनले राष्ट्रिय टोलीबाट ५५ खेल खेलिसकेका छन् भने तीन गोल र एक असिस्ट गरेका छन्। काठमाडौं : नेपाली राष्ट्रिय टोलीका डिफेन्डर अनन्त तामाङ ललितपुर सिटी एफसीमा आवद्ध भएका छन्। नेपाल सुपर लिगको दोस्रो संस्करणका लागि ललितपुर सिटीले अनन्तलाई मार्की प्लेयरका रुपमा भित्र्याएको हो। ए डिभिजन लिगको पछिल्लो सिजन चर्च ब्वाइज युनाइटेडबाट लिग च्याम्पियन बनेका अनन्त राष्ट्रिय टोलीका नियमित डिफेन्डर हुन्। उनले राष्ट्रिय टोलीबाट ५५ खेल खेलिसकेका छन् भने तीन गोल र एक असिस्ट गरेका छन्। अनन्त सन् २०१५ को साफ यू१९ च्याम्पियनसिप जित्ने नेपाली फुटबल टोलीका सदस्य थिए। अनन्तले सन् २०१५ मा भारतविरुद्धको मैत्रीपूर्ण खेलबाट सिनियर राष्ट्रिय टोलीमा डेब्यू गरेका थिए। उनले सन् २०२२ मा इस्ट बंगालबाट इन्डियन सुपर लिग खेलेका थिए। अनन्तको आगमनसँगै ललितपुर एफसीले एनएसएलमा उत्कृष्ट प्रदर्शन गर्ने टोलीले जनाएको छ। एनएसएलको दोस्रो संस्करण मंसिर ८ देखि काठमाडौंमा सुरु हुँदैछ। यस सिजनमा पहिले संस्करणका ६ र तीन नयाँ गरी नौ टोलीले प्रतिस्पर्धा गर्दैछन्।
"१९औँ एसियाली खेलकुद : आयोजक चीन ९१ स्वर्णसहित शीर्ष स्थानमा, नेपाल पदकविहीन","चीन ९१ स्वर्ण, ५२ रजत र २६ कास्यसहित एक सय ६९ पदक प्राप्त गर्दै शीर्ष स्थानमा रहेको छ। हाङझाउ : १९औँ एसियाली खेलकुद, २०२२ अन्तर्गत बिहीबारसम्म ६ सय १० पदकको छिनोफानो भएको छ। बिहीबारसम्मको खेल प्रदर्शनका आधारमा चीन ९१ स्वर्ण, ५२ रजत र २६ कास्यसहित एक सय ६९ पदक प्राप्त गर्दै शीर्ष स्थानमा रहेको छ। यस्तै दक्षिण कोरिया २४ स्वर्ण, २३ रजत, ३९ कास्यसहित ८६ पदकका साथ पदक तालिकाको दोस्रो स्थानमा रहेको छ। जापान १८ स्वर्ण, ३० रजत र ३१ कास्यका साथ ७९ पदक प्राप्त गर्दै तेस्रो स्थानमा तथा उज्वेकिस्तान ६ स्वर्ण, १० रजत र १५ कास्यसहित ३१ पदकका साथ पदक तालिकाको चौथो स्थानमा रहेको छ। यसैगरी भारत ६ स्वर्ण, आठ रजत र ११ कास्यसहित २५ पदकका साथ पाँचौँ स्थानमा छ। थाइल्याण्ड ६ स्वर्ण, तीन रजत र नौ कास्यसहित १८ पदकका साथ का साथ छैटौँ स्थानमा उक्लिएको छ। यस्तै हङकङ चाइना पाँच स्वर्ण, १२ रजत र १५ कास्य सहित कुल ३२ पदक प्राप्त गर्दै सातौँ स्थानमा रहेको छ। चाइनिज ताइपेई चार स्वर्ण, चार रजत र ६ कास्यसहित १४ पदकका साथ आठौँ, इरान तीन स्वर्ण, नौ रजत र १० कास्यसहित २२ पदक प्राप्त गर्दै नवौँ तथा दक्षिण कोरिया तीन स्वर्ण, पाँच रजत र चार कास्यसहित कुल १२ पदक प्राप्त गर्दै पदक तालिकाको १०औँ स्थानमा रहेका छन्। एसियाली खेलकुदमा कुल सहभागी ४५ मुलुकमध्ये हालसम्म ३३ मुलुकले पदक प्राप्त गरेका छन्। नेपाल भने हालसम्म पदकबिहीन अवस्थामा छ। नेपालले हालसम्म खेलेका कुनै पनि खेलमा राम्रो खेल प्रदर्शन गर्न सकेको छैन। सबैभन्दा आश गरेको जुडो, तेक्वान्दो, बक्सिङलगायत खेलमा नेपाल पदकविहीन रहँदै प्रतियोगिताबाट बाहिरिएको छ। नेपालले अब इ स्पोर्टस्, ब्याडमिन्टन, पुरुष क्रिकेटलगायत खेलबाट पदकको आश गरेको छ।"
९ करोडको लागतमा टीकापुरमा स्पोर्टस् एकेडेमी भवन बन्दै,"टीकापुर : कैलालीको टीकापुर नगरपालिका५ स्थित खेलकुद मैदानमा टीकापुर स्पोर्टस् एकाडेमी भवन निर्माण हुने भएको छ । सुदूरपश्चिम प्रदेश सरकारको सामाजिक विकास मन्त्रालयले सुदूरपश्चिम स्तरीय स्पोर्ट्स एकाडेमी भवन निर्माण गर्ने भएको हो । आगामी तीन वर्षभित्र सम्पन्न गर्ने गरी ९ करोड ९० लाख १ हजार ४ सय ४९ रुपैयाँको लागतमा बीएण्ड पी,पूर्वपश्चिम र तल्जु जेभी निर्माण कम्पनीले एकेडेमीको भवन निर्माण गर्न लागेका हुन् । निर्माण सुरू गरिएको एकेडेमी सञ्चालनपश्चात् सुदूरपश्चिम प्रदेशबाट विभिन्न खेलका खेलाडी उत्पादन गर्ने उद्देश्य रहेको सामाजिक विकास मन्त्री झपटबहादुर साउँदले बताए । भवनको शिलान्यास गर्दै मन्त्री साउँदले सुदूरपश्चिमको खेलकुद विकासमा एकाडेमीले महत्वपूर्ण भूमिका निर्वाह गर्ने बताउँदै समयभन्दा अगावै निर्माण सम्पन्न गर्न आग्रह गरे । एकाडेमीका माध्यमबाट सुदूरपश्चिममा विभिन्न खेलका खेलाडी उत्पादन गर्ने लक्ष्यले भवन निर्माण सुरु गरेका छौं,' मन्त्री साउँदले भने, जतिसक्यो चाँडो निर्माण सम्पन्न भएलगत्तै एकेडेमीको सुरुवात गरिनेछ,त्यसकारण समय अगावै निर्माण सम्पन्न गर्न आग्रह गर्दछु । विगत लामो समयदेखि राष्ट्रिय अन्तर्राष्ट्रिय स्तरमा खेलाडि उत्पादन गर्दै आएको टीकापुर क्षेत्रमा एकेडेमीको भवन निर्माण हुनु निकै खुशीको विषय भएको टीकापुर नगर प्रमुख रामलाल डगौरा थारुले बताए । टीकापुरमा रहेको टीकापुर नगर खेलकुद विकास समितिका नाममा रहेको २२ विघा जमिनमा उक्त भवन निर्माण सुरू गरिएको हो ।"
"सिमेन्ट उद्योग धमाधम बन्द, लगानी जोखिममा","झापा : बजारमा तीव्र प्रतिस्पर्धा, कम खपत र बैंक ऋणको चपेटका कारण झापा जिल्लाका सिमेन्ट उद्योगहरू धमाधम बन्द हुन थालेका छन्। जिल्लाका आठ सिमेन्ट उद्योगमध्ये तीन उद्योग (मित्तल, मनसा र सन्राइज) पूर्ण रूपमा बन्द भइसकेका छन्। बजार यस्तै रहिरह्यो भने छिट्टै अन्य उद्योग पनि बन्द हुने अवस्थामा पुगेको सञ्चालक बताउँछन्। गोरखकाली, हिमालयज, मेघा, कञ्चनजंघा, काबेली सिमेन्ट उद्योगले मात्र आफ्नो उत्पादन जसोतसो बजारमा पठाइरहेका छन्। फुस, टाली र टिनको छानो भएका घरहरू भत्काएर स्थानीयले धमाधम छतसहितको पक्कीघर निर्माण गर्न थालेपछि कुनै बेला जिल्लामा सिमेन्टको माग अत्यधिक बढेको थियो। सहरी क्षेत्रको विस्तारसँगै स्वदेशी उत्पादनका सिमेन्ट बजार नपाएर यहाँका बासिन्दाले चोरी, तस्करीको माध्यमबाट भिœयाइएका भारतीय सिमेन्ट प्रयोग गर्नुपर्ने बाध्यता पनि थियो। जिल्लामा सिमेन्टको माग अत्यधिक बढेसँगै त्यसबेलाका पूर्वकै चर्चित उद्योगपति स्व मोहनलाल अग्रवालले झापामा पहिलो सिमेन्ट उद्योगको स्थापना गरेका थिए। उनले साबिक चन्द्रगढी गाविस हाल भद्रपुर नगरपालिका९ स्थित पुहाँतुबारीमा २०५७ सालमा मित्तल सिमेन्ट उद्योगको स्थापना गरेका थिए। त्यसपछि जिल्लामा धमाधम अरू सिमेन्ट उद्योगहरू खोलिन थाले। मित्तलपछि २०६० सालमा मेचीनगर१३ स्थित दुवागढीमा गोरखकाली सिमेन्ट उद्योगको स्थापना भयो। त्यसपछि सोही ठाउँमै २०६१ सालमा हिमालयज सिमेन्ट उद्योग पनि खोलिए। २०६६ मंसिरमा भद्रपुर ९ स्थित पुहाँतुबारीमा मनसा सिमेन्ट उद्योग स्थापना भयो। २०६९ सालमा बिर्तामोडस्थित चारपानेमा कञ्चनजंघा र मेचीनगर १५ स्थित ज्यामिरगढीमा मेघा सिमेन्ट उद्योग पनि सञ्चालनमा आयो। २०७२ सालमा मेचीनगर ७ स्थित ज्यामिरगढीमा सनराइज र २०७७ सालमा हल्दिबारी ३ स्थित देवीबस्तीमा काबेली सिमेन्ट उद्योगको स्थापना भयो। एकपछि अर्का गर्दै सिमेन्ट उद्योगहरू स्थापना भए। अहिले त्यसैगरी उद्योगहरू धमाधम बन्द हुँदै गएका छन्। जिल्लाकै पहिलो मित्तल सिमेन्ट उद्योग चार वर्षअघि बन्द भइसकेको उद्योगका सञ्चालक सुरेशकुमार मित्तलले जानकारी दिए। करिब डेढ बिघा जमिनमा पाँच करोड लगानीमा त्यतिबेला सिमेन्ट उद्योग स्थापना गरेको स्मरण गराउँदै सञ्चालक मित्तलले भने, आर्थिक वर्ष २०७५०७६ मा उद्योग बन्द गर्नुपर्ने अवस्था आइपर्यो। कुनै बेला एकछत्र राज गरेको पशुपति, दुर्गा र सूर्य नाम सिमेन्टलाई बजारमा टिकाउनै मुस्किल भयो। भारतबाट चर्को मूल्य तिरेर ल्याउनु पर्ने, त्यसपछि बजारमा सिमेन्टलाई प्रतिस्पर्धामा बेच्नुपर्ने अवस्था आयो, सञ्चालक मित्तलले भने, बैंकको ऋण, त्यसमाथि चर्को ब्याजदरका कारण उद्योगलाई निरन्तरता दिन सकिएन। राज्यले उद्योग सञ्चालन गर्ने सहज वातावरण नबनाउँदा बन्द भएको उद्योग फेरि सञ्चालन गर्ने अवस्था छैन। उद्योगका मेसिनरी औजारलगायतका सामग्री अब कबाडीमा लगेर बिक्री गर्नुपर्ने अवस्था आइसक्यो, उनले भने। गोरखकाली र सन्साइज सिमेन्टका सञ्चालक दीपेश ढकाल भन्छन्, सन्राइज उद्योग बन्द भएको चार महिना भइसक्यो, अब पालो गोरखकाली हो। ५५ करोड लगानीमा सन्राइज उद्योग स्थापना भएको थियो। सात वर्ष सन्राइज सञ्चालन गर्दा उद्योग घाटामा गयो, सञ्चालक ढकालले भने, कोरोनापछि झन् बजार खस्किँदै गयो, खपतभन्दा बढी सिमेन्ट उद्योग खोलिन थाले, बजारमा प्रतिस्पर्धा गर्ने बाटो नै बन्द भयो, विकल्प नहुँदा अन्ततः एउटा उद्योग बन्द गर्नु पर्यो। देशको आर्थिक अवस्था पनि जटिल छ। राज्यले ठूला योजनाहरू सञ्चालन गर्न सकेको छैन। राज्यले उद्योगलाई हेर्न दृष्टिकोण पनि फरक छ। यस्तो अवस्थामा कसरी उद्योग सञ्चालन गर्न सकिन्छ ?, उनले थपे। गोरखकालीले पहिला दिनमा १० हजार बोरा सिमेन्ट उत्पादन गथ्र्याे। अहिले १० हजार बोरा बिक्री गर्न एक साता लाग्छ, उनले भने। सरकारले उद्योगलाई टिकाउने हो भने भ्याट र अन्तःशुल्कमा छुट दिने व्यवस्था ल्याउनुपर्ने उनको भनाइ छ। त्यस्तै भद्रपुरका उद्योगीहरू पशुराम अग्रवाल, सञ्जय गोयल र भक्ति अधिकारी मिलेर मनसा सिमेन्ट उद्योग स्थापना गरेका थिए। २०६६ मंसिरमा स्थापना भएको उद्योग २०७८ अन्तसम्म आइपुग्दा बन्द भयो। कोरोना संक्रमणबाट सञ्चालक अग्रवालको निधन भएको ६ महिनाभित्र उद्योग बन्द भएको हो। अग्रवालको निधनपछि अन्य सेयरधनीले उद्योगलाई निरन्तरता दिन नसक्दा उद्योग बन्द गर्नुपर्ने अवस्था आएको जनाइएको छ। बजारमा पाँच करोड रुपैयाँभन्दा बढी रकम बाँकी रहेको त्यसमाथि बैंकको ऋणको चपेटा कारण उद्योग बन्द गर्नुपर्ने अवस्था आएको सञ्चालक पशुरामका भाइ ब्रह्मदेव अग्रवालले जानकारी दिए। बन्द भएको उद्योग पश्चिम नवलपरासीस्थित सर्वोत्तम सिमेन्ट उद्योगले खरिद गर्ने तरखरमा रहेको बुझिएको छ। सर्वोत्तमले खरिद गरेपछि फेरि उत्पादन सुरु हुने जनाइएको छ। त्यसैगरी, ६० करोड लगानीमा स्थापना गरिएको काबेली सिमेन्ट उद्योगले आंशिक रूपमा मात्र उत्पादन बजारमा पठाइरहेको उद्योगका सञ्चालक सुमन मैनालीले जानकारी दिए। उद्योग घाटामा चलिरहेको छ। बजारमा रहेको बाँकी रकम उठाउन पनि सिमेन्ट पठाउनु परेको छ। कोरोना महामारीको असर उद्योगमा परेको बताउँदै सञ्चालक मैनालीले भने, आर्थिक मन्दी, ठूला विकास निर्माणका काम ठप्प र बैंकको चर्को ब्याजदरको असर उद्योगमा परेको हो। क्लिंकर प्लान्ट भएका उद्योगहरूले बजारमा सस्तोमा सिमेन्ट बिक्री गरिदिँदा ब्रान्डिङ गर्ने उद्योगहरू मारमा परेको बताउँदै झापा उद्योग वाणिज्य संघका महासचिवसमेत रहेका मैनालीले भने, झापालगायतका पूर्वका धेरै सिमेन्ट उद्योगहरू बन्द भइसकेको छन्, अब भएका उद्योगहरू पनि क्रमशः बन्द हुने अवस्थामा पुगिसकेको छ। सरकारले उद्योगीको मनोबल बढाउने खालको नीति तथा कार्यक्रम, कर छुटको व्यवस्था नल्याएसम्म सञ्चालनमा आएका उद्योगको लगानी नै जोखिममा छ।"
साताभित्रै सीमापार पास,"गोरखा : गृह मन्त्रालयले तिब्बती सीमापारका लागि पास बनाउन जिल्ला प्रशासन कार्यालयलाई निर्देशन गरेको छ। विगत चार वर्षदेखि बन्द अवस्थामा रहेका नेपालसँगका सबै नाका खुल्ला भएको जानकारी चिनियाँ सरकारले गराएसँगै गृह मन्त्रालयले सीमापार गर्ने पास बनाउन जिल्ला प्रशासन कार्यालयहरूलाई पत्राचार गरेको हो। पासको डिजाइनसहित निर्देशन आएको गोरखाका सहायक प्रमुख जिल्ला अधिकारी पुष्कर रानाले जानकारी दिए। गृहबाट पास दिनू भन्ने व्यहोराको परिपत्र आएको छ। सहायक प्रमुख जिल्ला अधिकारी पुष्कर रानाले भने, सबै जिल्लाको पासमा एकरूपता दिन गृहले नै पासको डिजाइन गरेर पठाएको छ। पास छपाइचाहिँ जिल्लाले नै गर्नु पर्नेछ। जिल्ला प्रशासन कार्यालय गोरखाले पास छपाइका लागि छापाखानामा दिइसकेको सप्रजिअ रानाले बताए। शुक्रबार छपाइ सकिन्छ। आइतबारभित्र हामी इलाका प्रशासन कार्यालय सिर्दिबासमा पठाइसक्छौं, उनले भने, पास लिनका लागि अरूले लगिदिएर हुँदैन। फोटो रुजु गरेर मात्र वितरण गरिने हुँदा व्यक्ति स्वयं उपस्थित हुनु पर्नेछ। चुमनुब्री गाउँपालिका ३ फिलिमस्थित इलाका प्रशासन कार्यालयले पास वितरण गर्ने उनले बताए। सिमानाबाट ३० किलोमिटर आसपासका बासिन्दालाई मात्र सीमापार पास दिने प्रावधान रहेको छ। नागरिकता भएका व्यक्तिलाई मात्र पास दिने व्यवस्था रहेको गाउँपालिका कार्यालयले जनाएको छ। नागरिकता र पास लिएर आउनू भनेर चिनियाँ पक्षले खबर गरेको छ, पालिकाका अध्यक्ष लामाले भने, त्यसैले नागरिकता भएकालाई मात्र पास दिनेछौं। पास पाउने भएपछि चुमनुब्री गाउँपालिकाका सीमा क्षेत्रका बासिन्दा खुसी भएका छन्। तिब्बतको जोङ्गा जिल्लाले सीमा नाका खुल्ला भइसकेको जानकारी दिएपछि सीमा क्षेत्रका जनप्रतिनिधिले पास छिटो बनाइदिन जिल्ला प्रशासन कार्यालय र गृह मन्त्रालयमा बारम्बार तागेता गरेका थिए। चुमनुब्रीका अध्यक्ष निमा लामाले भने, चार वर्षसम्म नाका बन्द हुँदा स्थानीयवासीलाई दैनिक उपभोग्य वस्तु किनमेल गर्न जान नपाएर समस्या थियो। समस्या समाधान हुने भयो।"

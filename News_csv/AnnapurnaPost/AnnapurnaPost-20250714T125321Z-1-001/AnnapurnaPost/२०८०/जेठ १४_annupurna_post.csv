शीर्षक,विवरण
दिगो विकासमा बैंकिङ अग्रसरता,"नेपालको बैंकिङ प्रणालीमा केही समयदेखि तरलता बढ्दो क्रममा छ। बैंकिङ प्रणालीमा निक्षेप थपिएको तुलनामा कर्जा विस्तार निकै सुस्त गतिमा छ। यो लेख तयार पार्दासम्मको नेपाल राष्ट्र बैंकको तथ्यांकअनुसार बैंकिङ प्रणालीमा निक्षेप हालसम्मकै उच्च करिब ५५ खर्ब तथा कर्जा करिब ४८ खर्ब छ। हाल बैंक तथा वित्तीय संस्थाहरूको कर्जा निक्षेप अनुपात क्रमशः घट्दै ८५ प्रतिशतभन्दा मुनि गई बैंकिङ प्रणालीमा लगभग २ खर्बभन्दा बढी लगानी योग्य रकम छ। तरलता सहज भएसँगै बैंक तथा वित्तीय संस्थाहरूले निक्षेपमा प्रदान गर्ने ब्याज पनि क्रमशः घटाउँदै लगेका छन् र बैंकरहरूले सार्वजनिक रूपमा नै निक्षेप संकलन ज्यादा रहेको र कर्जाको माग निकै सुस्त रहन गएको कारणले निक्षेपमा प्रदान गर्ने ब्याजदर अझै घट्दै जाने बताउँदै आएका पनि छन्। निक्षेपमा पर्दा नगरिने ब्याजदर घटेसँगै बैंक तथा वित्तीय संस्थाहरूको लागत पनि घट्दै जाने र अन्नत आधार दर घट्न गई कर्जाको ब्याजदर घट्ने छ। नेपाल राष्ट्र बैंकले बैंक तथा वित्तीय संस्थाहरूलाई जारी गरेको निर्देशनअनुसार चालू महिनाको ब्याजदर निर्धारण गर्दा अघिल्लो महिना प्रकाशित ब्याजदरमा १० प्रतिशतसम्म मात्र परिवर्तन गर्न पाइने व्यवस्था भएको तथा निक्षेप संकलन पनि निरुत्साहित नहुने गरी बैंक तथा वित्तीय संस्थाहरूले ब्याजदर विस्तारै घटाउँदै लगेका छन्। क्रमिक रूपमा कर्जाको ब्याजदर घट्दै गएर सोको असर पनि देखिन थालेको छ र अझै देखिने नै छ। बढ्दो तरलता तथा घट्दो ब्याजदरसँगै ढिलो चाँडो बजारमा आर्थिक गतिविधि बढ्ने तथा हाल देखिएको आर्थिक शिथिलता घट्दै जाने अनुमान सहजै गर्न सकिन्छ। सरकारी निकाय पनि ब्याजदर घाएर तथा बजारमा नगद प्रवाह नै आर्थिक गतिविधि चलाएमान बनाउने गरी नीति निर्माण गरिरहेको विभिन्न उच्च ओहदाका व्यक्तिहरूले सार्वजनिक मञ्चबाट बताउँदै आएका छन्। कर्जाको माग पनि नेपाल राष्ट्र बैंकले जारी गरेको चालू पुँजी कर्जा मार्गदर्शन, २०७९ ले गर्दा पहिलेको तुलनामा नबढे पनि क्रमिक रूपमा बढ्ने नै छ। विगतमा बैंकिङ प्रणालीमा तरलता सहज हुँदा बखतमा बैंक तथा वित्तीय संस्थाहरूले आक्रमक रूपमा कर्जा विस्तार गर्ने गरेको दृष्टान्त रहँदै आएको छ। बढ्दो तरलताको अनुपातमा कर्जा विस्तार हुन नसक्दा नाफामा असर देखिने तथा लाभांश क्षमतामा ह्रास आउने कारणले गर्दा बैंकरहरू तरलता बढेसँगै कर्जा विस्तारमा आक्रमक रूपमा लाग्ने गर्छन्। सोही कारणले गर्दा विभिन्न क्षेत्रमा प्रवाहित घुमाउरो तरिकाबाट घरजग्गा तथा पुँजी बजारमा आएको नेपाल राष्ट्र बैंकको निष्कर्ष रहेको छ र धेरै हदसम्म यो सही पनि छ। साथै अनुत्पादक क्षेत्रमा कर्जा प्रवाह हुँदा मानिसहरूसँग छोटो समयमा नै यथेष्ट नगद संकलन भई विलासिताका वस्तुहरूको माग अत्याधिक रूपमा बढ्न गई त्यता वस्तुहरूको आयातमा ठूलो मात्रामा वैदेशिक मुद्रा खर्च भएको र देशको भुक्तानी सन्तुलन नै बिग्रिने अवस्था आउन लाग्दा केन्द्रीय बैंकले विलासी वस्तुहरूको आयात प्रतिबन्धसम्म गरेको ताजा उदाहरण हामीसँग छ। खुलामुखी अर्थतन्त्रको अभ्यास गरेका कारण आयात प्रतिबन्ध छोटो समयमा नैै हटाउनु परे तापनि बजारमा माग तथा आपूर्तिको शृङ्खला बिग्रन गई आर्थिक शिथिलतासम्मको अवस्था पैदा भएको छ। साथै बैंक तथा वित्तीय संस्थाहरूले आक्रमक रूपमा कर्जा विस्तार गर्दा कर्जा गुणस्तरमा समेत ध्यान नदिइ लगानी गरेको समेत उदाहरण छन्। उत्पादनशील क्षेत्रमा कर्जा प्रवाह गर्दा त्यस्ता कर्जाहरूमा ब्याज पुँजीकरण गर्नुपर्नेलगायत विभिन्न कारणले गर्दा बैंकरहरू उत्पादनशील क्षेत्रमा लगानी गर्न आकर्षित नभएका हुन्। व्यापार घाटा तथा निक्षेप पलायन कम गर्नका लागि उत्पादनशील क्षेत्रमा कर्जा लगानी बढाउनुको विकल्प नरहेकोमा दुई मत नहोला। आयातमुखी अर्थतन्त्र रहेको हाम्रो मुलुकले निर्यात गर्न सकिने तथा वैदेशिक मुद्रा आर्जन गर्न सकिने क्षेत्रहरू जस्तै जलविद्युत्, पर्यटन, सूचना प्रविधिलगायत अन्यको पहिचान गरी उक्त क्षेत्रहरूमा कर्जा प्रवाह गरी व्यापार घाटा तथा निक्षेप पलायन कम गर्न बैंक तथा वित्तीय संस्थाहरूलाई निर्देशन तथा प्रोत्साहन गर्न जरुरी छ। व्यापार घाटा तथा निक्षेप पलायन कम गर्ने भन्दै निर्यात गर्न सकिने अवस्था, देशमा नै आन्तरिक रूपमा उपभोग गर्न सकिने अवस्था साथै अयात वा आन्तरिक उत्पादनमा खर्च हुने पुँजीको आकारको कुनै अध्यनबिना नै उत्पादनशील क्षेत्रमा लगानी नगरी निर्यात गर्न सकिने अवस्था, आन्तरिक रूपमा देशमा नै उपभोगको अवस्थालगायत विभिन्न स्थितिहरूको अध्यन तथा अनुसन्धान गरी लगानीको क्षेत्रहरू पहिल्याउनु जरुरी छ। बैंक तथा वित्तीय संस्थाहरू पनि अल्पकालीन नाफा नोक्सान नहेरी समग्र अर्थतन्त्रको विकास तथा आर्थिक प्रगतिको सहयात्रीका रूपमा सरकारसँग काँधमा काँध मिलाई देशको आर्थिक पुनर्उत्थानका लागि लाग्नुपर्ने अवस्था सिर्जना भएको छ। नेपालको बैंकिङ इतिहास धेरै लामो नरहेको र आधुनिक बैंकिङको इतिहास केही दशकको मात्र रहेको तथ्यलाई स्वीकार गर्दै क्षेत्रगत तथा सम्पूर्ण मुलुकको दिगो विकासका लागि बैंकिङ क्षेत्रले अग्रसरता लिने समय आएको छ। साथै केन्द्रीय बैंकले पनि अब उप्रान्त लामो समयको योजनासहित नीति निर्माण गर्नुपर्ने बेला आएको छ। अब पनि नीति निर्माता, बैंकर तथा व्यवसायीलगायतले दिगो योजनाको साथ काम नगरेको खण्डमा हाल भोगिरहेको भन्दा भयानक आर्थिक मन्दी नआउला भन्न सकिन्न। सबैले विगतबाट पाठ सिकेर दिगो रूपमा देशको समग्र विकासमा हातेमालो गर्ने छन् भन्ने विश्वास गर्न सकिन्छ।"
नेता ज्यू! प्रतिवद्धतामा अडिग रहनुहोस!,"हरेक वर्ष ३७ हजार भन्दा बढी नेपालीको ज्यान लिने अखाद्य वस्तु हो, सूर्तिजन्य पदार्थ। यसको उपभोगमा नियन्त्रणका सरकारको नीति तथा कार्यक्रममा नै समेटियोस् भन्ने जनताको अपिल थियो। तर, भर्खरै सम्माननीय राष्ट्रपति रामचन्द्र पौडेलज्यूबाट प्रस्तुत गरिएको नीति तथा कार्यक्रममा अटाएन। अटाओस पनि कसरी? किनकी नीति तथा कार्यक्रम तयारी गर्ने निकायहरू जसको हातमा निर्णय अधिकार छ उनका व्यक्तिगत लाभसँग यो सवाल जोडिएको छैन। बरु यसको विपरीत सूर्तिजन्य पदार्थ विषयमा मौन रहेमा उत्पादकहरूबाट व्यक्तिगत लाभ हुने प्रस्तावहरू आए भने त्यतै तीर ढल्कने अभ्यास इतिहासमा थियो र आज पनि विद्यमानमा छैन भन्ने आधार के नै रह्यो र? आजको दिनमा नीति तथा कार्यक्रम तर्जुमा गर्ने व्यक्ति वा संस्थाको निर्णय प्रभाव पार्न कति मूल्य पर्छ भन्ने बजार भाउ भर्खरैको नक्कली भुटानी शरणार्थी काण्डको घटना नै काफी छ। मानव तस्करी जस्ता घटना गराउन सक्ने आर्थिक लेनदेनको मात्राको तुलनामा सूर्तिजन्य पदार्थ उत्पादक उद्योगहरूका प्रभावका लागि खर्च गर्न सक्ने क्षमता र अभ्यासको तुलनामा हात्तीको मुखमा जिरा हुन्छ। अर्थात सूर्तिजन्य पदार्थको सवालमा विश्वमा नै हुने सौदाबाजीको मूल्य धेरै उच्च रहन्छ भन्ने सुन्दै आएको छौं। नेपाल जस्तो करको भरमा चल्नु पर्ने वाध्यता भएको देशमा आर्थिक नीति र करको सवालमा उद्योग र व्यापारीको प्रभावको प्रयास हुनु स्वभाविक हो। तर, उद्योगको उत्पादन वस्तुको किसिमको आधारमा विचार नै नगरी स्वास्थ्यमा प्रत्यक्ष हानी गर्ने अखाद्य वस्तु जस्तै सूर्तिजन्य वस्तु उत्पादन गर्ने उद्योगलाई पनि दैनिक आवश्यक वस्तु उत्पादन गर्ने उद्योगहरूलाई सँगै एउटै डालामा राखेर कर लगाउने नेपालको परम्परा विडम्बना हो। यो सूर्तिजन्य पदार्थको कर नेपालमा विश्वमा नै अत्यधिक न्यून भएको तथ्यलाई निर्णयकर्ताहरूले नसुने झै गरी बसेका छन्। नीति निर्माता के भन्छन? सूर्तिजन्य पदार्थ नियन्त्रणका लागि आवाज उठाइरहेका अभियान्तहरूले जती पनि निर्णयकर्ता सम्बन्धित निकाय र व्यक्तिहरूमा गएर औचित्य र प्रमाणहरू सहित ज्ञापन पत्र दिँदा यसपाली जसरी भए पनि उल्लेखनीय कर बढाएर यस सवाललाई सम्बोधन गरिनेछ भन्ने दृढता व्यक्त गर्छन। तर, निर्णय गर्ने वेलामा कुन शक्तिले ती प्रतिवद्धताहरू निस्तेज पारिरहेको छ, पत्तो पाउन गाह्रो छ। यदि राष्ट्रिय स्वार्थसँग सूर्तिजन्य पदार्थको करलाई जोड्ने हो भने जुनसुकै पार्टीको सरकार होस, सूर्तिजन्य पदार्थमा उल्लेखीय कर वृद्धि गरेर हाल राज्यको आर्थिक संकटमा राहात हुने निर्णय नगर्नुको रहस्य के हो सन्देह छ। स्मरण रहोस्, नेपालमा हाल सूर्तिजन्य पदार्थमा ४१ प्रतिशत कर लाग्दछ। यो कर भारतमा हालै ५३ प्रतिशत रहेको छ। विश्व स्वास्थ्य संगठनले कम्तीमा ७५ प्रतिशत सिफारिस गरेको छ। त्यस्तै गरी अन्य सार्क राष्ट्रभन्दा नेपालको कर सबै भन्दा कमी छ। स्मरण रहोस्, धुम्रपानबाट सबैभन्दा बढी मृत्यु हुने देशमा नेपाल पर्दछ। सरकारले सूर्तिजन्य पदार्थ उत्पादकहरूलाई कर नबढाएर वा नाम मात्राको वृद्धि गरेर दुईचार जना सुर्ती उत्पादक काखी च्यापेर लाखौं जनताको स्वास्थ्यमा खेलवाड गर्ने दुसःसाहास किन गर्छन? राज्यले करदाता भनेर काखी च्यापेको भनेर यस सवाललाई सामान्यीकरण गर्छन् र उल्टै ऐन विपरित ती उत्पादकहरूलाई करदाता भनेर पुरस्किृत गर्दछ। तर, के सरकार सूर्तिजन्य पदार्थबाट उठ्ने राजश्व र सूर्तिजन्य पदार्थबाट भएको स्वास्थ्यको खर्च वा आर्थिक क्षति कति छ, लेखाजोखा गरेको छ? हिसाव नै गर्नै हो भने उठ्ने राजश्व भन्दा स्वास्थ्यमा हुने खर्च धेरै छ। सन २०२० को एक अध्ययन अनुसार, सूर्तिजन्य पदार्थबाट रु २० अर्व राजस्व जम्मा हुँदा सूर्तिजन्य पदार्थबाट लाग्ने रोगको स्वास्थ्यमा लाग्ने खर्च रु ४० अर्व थियो, जुन सिधै घाटा भएको प्रस्ट छ। सुर्तीमा कर बढाए भने अवैध व्यापार बढ्छ र कर बढेर मूल्य महँगो हुँदैमा उपभोग घट्दैन भनेर निर्णयकर्ताहरूले कुतर्क गर्दै आएका छन्। यो भ्रम हो, यसमा कुनै सत्यता छैन। वास्तवमा कर बढाउने प्रस्तावलाई छल्ने यो अवैध व्यापारको मन्त्र वाक्य सूर्तिजन्य पदार्थ उत्पादक उद्योगले निर्णयकर्ताहरूलाई पढाएका हुन। यो भ्रमलाई निर्णय कर्ताहरूको दिमागमा राखी राख्न कुन प्रभाव पारिरहेका छन भन्ने कुरा अनुसन्धानको पाटो हुन सक्छ। स्मरण रहोस, नेपालमा सिगरेटको अवैध व्यापार छैन (अत्यन्तै न्यून ०३३ प्रतिशत मात्र छ, जबकी ५ प्रतिशत अवैध व्यापारलाई सामान्य मानिन्छ)। नेपालमा सिगरेटमा अवैध व्यापार छैन भन्ने तथ्य नेपाल भित्र नै भएको एक विस्तृत अध्ययनबाट आएको तथ्यबाट एक वैज्ञानिक सोधपत्र भरखरै (मेइ २०२३), ब्रिटिस मेडिकल जर्नलमा प्रकाशित भइसकेको छ। बरु, नेपालबाट छिमेकी मुलुक भारतमा अवैध तरिकाले भारी मात्रामा चुरोट जाने गर्छ। छिमेकी मुलुक भारतमा सूर्तिजन्य पदार्थमा कर नेपालमा भन्दा बढी छ (५३ प्रतिशत) र चुरोट नेपालमा भन्दा महँगो भैइसकेको छ। त्यसैले नेपाली चुरोट भारतमा अवैध रुपमा छ्यास छ्यास्ती पाइन्छ। हो, भारतबाट कुनै पनि मापदण्डलाई नमानेको धुँवा रहित सूर्तिजन्य पदार्थ जस्तै गुट्खा, खैनी, पान पराग हरेक नाकाबाट हजारौं टनमा नेपालमा अवैध ढंगले छिरिरहेको छ। र यी अखाद्य आइटमहरू धेरै नै सस्तो मूल्यमा पाइन्छ। यी सस्ता, स्वास्थ्यलाई खरानी बनाउने, नेपालको सूर्तिजन्य पदार्थ नियन्त्रण ऐन निर्देशिक पटकै पालना नगरेको, भन्सार नतिर्ने अखाद्य वस्तु विना रोकटोक नेपाल भित्रिरहेको छ। हाम्रो सिमानाका विहार र उत्तरप्रदेश जुन तुलानात्मक हिसाबले भारतको पछि परेको प्रान्तहरूमा पनि सूर्तिजन्य पदार्थ नियन्त्रण गर्ने सवालमा विस्तारै नेपाल भन्दा धेरै अगाडि गैइसकेको छ। सूर्तिजन्य पदार्थ नियन्त्रण ऐन कानुनमा यी प्रान्तहरूका सरकारले धेरै नै कडाइ गर्दै ल्याएको छ। मदिरा र सुर्ती सेवनका लागि, व्यापारका लागि यी प्रान्तहरूका व्यापारीहरूको कमाउने थलो भएको छ नेपाली भूमि विशेष गरेर तराईका जिल्लाहरू। सूर्तिजन्य पदार्थको सवाललाई यस आवद्यिक कार्यक्रममा सम्वोधन गर्न यसकारण पनि जरुरी छ किः नेपालले फ्रेमवर्क कन्भेन्सन अफ टोव्याको कन्ट्रोल (एफसिटिसि) अन्तराष्ट्रिय महासन्धीमा हस्ताक्षर गरेको छ। र नेपालको स्वास्थ्य रणनीतिक योजना सन २०३० तयार गरी अगाडि बढेको पनि ७ वर्ष गुज्रीसकेको छ। नेपालका हस्ताक्षर रहेको यो महासन्धि अनुसार लक्ष्यहरू पूरा नभएको खण्डमा आर्थिक हर्जना तिर्न पर्दछ। उदारहणका लागि यसै प्रतिवद्धता अनुसार सन २०३० सम्ममा नेपालले नसर्ने रोगको बोझलाई एक तिहाइले घटाउनु पर्दछ। यो महत्वकाँक्षी लक्ष्य नेपालले बाँकी ८ वर्षमा पुर्याउन चुनौतीपूर्ण छ। सरोकारवाला संघ संस्थाहरूसँग बसेर छलफल गर्दा सूर्तिजन्य पदार्थ नियन्त्रणको सवाल राष्ट्रिय मुद्या बन्नु पर्ने कुरा राजनैतिक व्यक्तिहरू मज्जाले स्विकार गरेका छन्। सूर्तिजन्य पदार्थ नियन्त्रणका विषय उनीहरूले चर्का भाषण पनि गरेका छन्। केहि राजनितिक पार्टीहरूको चुनावी घोषणा पत्रमा उल्लेख पनि गरे। चुनावमा भोट बटुल्नका लागि सूर्तिजन्य पदार्थ नियन्त्रणका लागि विभिन्न बुँदाहरूमा हस्ताक्षर गरे। सूर्तिजन्य पदार्थका विरुद्ध लाग्ने अभियन्ताहरूको अपिलहरूमा समर्थन जुटाउन कुनै कसुर बाँकी राखेनन। तर, चुनाव जितेर आएर सरकार बनाइसकेपछि, आवद्यिक निति तथा कार्यक्रम र बजेट तर्जुमा गर्ने बेलामा ती सबै प्रतिवद्धताहरू सबै भुल्ने र व्यापारीहरूको दुशःप्रभावमा परेर गलत निर्णय गरेमा मतदाता प्रति ठूलो धोका हुनेछ। सूर्तिजन्य पदार्थको मुद्या गहन हो यसलाई सबै तहको चुनावी मुद्या बन्नुपर्छ, र घोषणापत्रमा उल्लेख हुनु पर्छ भन्ने अभियान चलाइएको थियो। वर्तमान सम्माननीय प्रधानमन्त्री ज्यू गोर्खा २ बाट प्रतिनिधि सभामा उम्मेरद्धार हुनुहुथ्यो, उहाँले पनि यो अभियानलाई सकारात्मक रुपमा लिनुभयो। र यो सवालमा धुम्रपान विरुद्ध अभियान्ताहरूले तयार पार्नु भएको प्रतिवद्धतामा स्वःस्फूर्त हस्ताक्षर मात्र गर्नुभएन, यस अभियानमा आफै पनि सहभागी हुने आश्वसान दिदै अभियन्ताहरूको हौसला बढाउनुभयो। उक्त प्रतिवद्धता पत्रमा तपसिलका ४ वटा बुँदाहरू छन्। १) सूर्तिजन्य पदार्थमा लाग्ने करलाई २०२५ सम्ममा भारतको स्तरमा पुर्याउने। (२) खुल्ला रुपमा चुरोट बिक्री गर्न पूर्ण प्रतिबन्ध लगाउने (नेपाल सरकारले जारी गरेको सूर्तिजन्य पदार्थ नियन्त्रण निर्देशिकाको एक बुँदा) (३) सार्वजनिक स्थलहरूको १०० मिटर भित्र सूर्तिजन्य पदार्थ बिक्री वितरणमा रोक लगाउने। (नेपाल सरकारले जारी गरेको सूर्तिजन्य पदार्थ नियन्त्रण निर्देशिकाको एक बुँदा) (४) बन्द भएको चुरोट कारखाना पुनः सञ्चालनमा ल्याउने सरकारको निर्णय फिर्ता गर्ने। उहाँले आफ्नो यही प्रतिवद्धता जाहेरी गर्दै जनमत पाउनु भएको हो र अहिले देशको प्रधानमन्त्री बन्नु भएको छ। अव यो हस्ताक्षर अनुसार नै आगामि वर्ष २०८०८१ को नीति तथा कार्यक्रममा प्रतिवद्धता समेटिएन भने, त्यो जनमतको अपमान हुने छ। पूर्वअर्थमन्त्रीहरूले तथा स्वास्थ्य मन्त्रीहरूले पनि यो सवाललाई सम्बोधन गर्नुपर्छ भनेर स्विकार्नु भएकोछ। यस अभियान समर्थनमा प्रतिवद्धता जनाउदै हस्ताक्षर पनि गर्नु भएको छ। सूर्तिजन्य पदार्थमा लाग्ने अन्तशुल्क बढाएमा एकातिर राजश्व संकलन भई आर्थिक संकटमोचनमा पनि सहयोग पुग्दछ भने अर्को तिर जनस्वास्थ्यमा खर्च कम हुने र सर्वसाधारण स्वस्थ्यमा सुधार हुन्छ। सूर्तिजन्य पदार्थ जस्ता हानिकारक र अनुत्पादक वस्तुहरूमा लाग्ने कर बृद्धिले यस्तो अवसर प्रदान गर्ने हुँदा आउँदो आ ब २०८०८१ को बजेटमा उक्त कर अन्त शुल्कमा ४० देखि ६५ प्रतिशतले वृद्धि गर्नुपर्ने र हरेक वर्ष उल्लेखनीय वृद्धि गर्दै २ देखि ४ वर्ष भित्र कम्तिमा पनि भारतको सरह बनाउनु पर्ने देखिन्छ। यदि ४० प्रतिशत अन्तशुल्क कर वृद्धि गरिएको खण्डमा हालको राजस्व भन्दा थप रू ८७ देखि १०७ अर्ब सम्म राजस्व वृद्धि हुने देखिन्छ भने लगभग २ देखि ६ प्रतिशत सम्म सुर्ती खपत घट्न सक्ने देखिन्छ। त्यस्तै यदि ६५ प्रतिशत कर वृद्धि गरिएको खन्डमा हालको राजस्व भन्दा थप रू १३१ देखि १६८ अर्ब (यो रकम २०७८७९ मा संकलित कुल राजस्वको १५७ प्रतिशत बराबर हो) सम्म राजस्व वृद्धि हुने देखिन्छ भने लगभग ४ देखि १२ प्रतिशत सम्म खपत घट्न सक्ने देखिन्छ। जसले जनस्वास्थ्य तथा देशको अर्थतन्त्रमा पर्न गएको क्षतिलाई कम गर्न सहयोग गर्नेछ। अतः सूर्तिजन्य पदार्थमा उल्लेखनीय कर नबढाइ बस्नुको कुनै औचित्य छैन। संसार भर नेपाल मात्र सूर्तिजन्य पदार्थ सस्तो सुलभ पाउने देश, धेरैजनसँख्याले सेवन गर्ने देश, कर सबै भन्दा कम भएको देश आदि नेपालको विद्यमान पहिचानलाई बदल्ने अवसर हो। अतः यस सरकारले सबैजनालाई खुशी बनाउने, र राज्य हित हुने, कसैले पनि विरोध नगर्ने पवित्र निर्णय गरेर आम जनताको स्यावासी लिन तपसिलको कर वृद्धिको घोषणा जेष्ठ १५ गतेको बजेट भाषणमा गरोसः (१) सूर्तिजन्य पदार्थका अन्तशुल्कमा हालको २४ मा कम्तिमा ५०ले वृद्धि गरियोस। (२) स्वास्थ्य जोखिम कर जुन अहिले ६० पैसा प्रति खिल्लि छ यसलाई कम्तीमा ९० पैसा प्रति खिल्ली गरियो। यो तथ्य र प्रमाणलाई वेवास्ता गर्दै कसैको कुप्रभाव पारेर सूर्तिजन्य पर्दाथमा लाग्दै कर बढाइएन भने गम्भिर भूल हुनेछ। मननीय अर्थमन्त्री ज्यूले सूर्तिजन्य पदार्थमा उल्लेखीय कर वृद्धि गरेर जेष्ठ १५ गतेको बजेट भाषणमा सूर्तिजन्य पदार्थ नियन्त्रण गर्ने कडा म चाल्नुभयो भने बल्ल यो सरकार उत्पादकहरूको प्रभावबाट मुक्त छ भन्ने प्रमाणित हुन्छ। नत्र यो कलंकको निरन्तरता यस सरकारले पनि बोक्नेछ। शुभकामना छ।"
बिक्दैन राजनीतिको पुरानो ढर्रा,"अघिल्लो चुनावमा कांग्रेस नेता शशांक कोइरालाले सन् २०१३ को चुनावमा ३ करोड र २०१७ को चुनाव लड्न ६ करोड रुपैयाँ खर्च भएको दाबी गरेका थिए। र, यसपालि ७ करोडसम्म खर्च हुने अनुमान लगाएका थिए। यो उदाहरण हो, जसले चुनावी खर्च हरेकपटक आकासिँदो देखाउँछ। चुनावमा खर्च गरेको पैसा जितेर आएपछि उठाउनै पर्यो। जसका कारण नेपालमा भ्रष्टाचार चरम चुलीमा पुगेको छ। राष्ट्रिय स्वतन्त्र पार्टीका सभापति रवि लामिछानेले गत चुनावमा ११ लाख १८ हजार रुपैयाँ जम्मा खर्च गरेको दाबी गरे। उनको न गाउँगाउँसम्म संगठन नै छ न उनी जेलनेल खेपेर आएका नेता नै हुन्। तर, पनि उनले त्यति थोरै रकम खर्च गरेर कसरी त्यत्रो भोट ल्याउन सफल भए त ? आफ्नो संगठनात्मक संरचनामा गर्व गर्ने पुराना राजनैतिक दलहरू, नेपाली कांग्रेस र एमाले रविको चुनाव क्षेत्रमा किन त्यति ठूलो मत परिणामले हारे ? यसर्थमा हालको राजनीतिक माहौल अध्ययन गर्दा संगठनात्मक राजनीति पुरानो भयो। राजनैतिक संगठन आवश्यक छ तर नयाँ पुस्ताले नयाँ अनुहार नयाँ सोच खोजेको स्वतः प्रस्ट हुन्छ। अबको युगमा जनतालाई सपना बेचेर झुक्याउने जमाना गएको महसुस हुन्छ। गएका दिनहरूमा कसैले नेपाललाई सिंगापुर बनाउने त कसैले नेपालको नदीमा जहाज चलाउने सपना बेचे। अब आउने दिनहरूमा २००७ सालमा हाम्रो पार्टीले प्रजातन्त्र ल्याएको वा २०६३ मा राजतन्त्र फालेर गणतन्त्र ल्याउन अहम् भूमिका खेलेको भन्दै पुराना इतिहास र पुरानै कुरा दोहोर्याउने दिनहरू गए। अब आउने पुस्ताको माझ नयाँ अवधारणा र नवीन कार्यक्रमहरू राख्न जरुरी छ। यो पनि साफ छ कि अबका युवाले को कति वर्ष जेल बस्यो भनेर हेर्दैन। नयाँ पुस्तालाई पुरानो इतिहास दोहोर्याउनेभन्दा पनि नयाँ कार्यक्रमहरू प्रस्ताव गरेर आकर्षित गर्नु आवश्यक छ। तसर्थ अवको चुनावी रणनीति र प्राथमिकता निम्न प्रकारको हुनु आवश्यक देखिन्छ। नौलो प्रविधिको प्रयोग नयाँ युगको थालनीसँगै संसारभर नयाँ सञ्चारका प्रविधिहरू छाएका छन्। प्रविधिका माध्यमबाट कोही पनि व्यक्ति बढीभन्दा बढी परिवार, समाज र समूहसँग जोडिन सक्छ । साइबर सेना तयार र प्रयोग (साना साना कामलाई पनि ट्विटर, फेसबुकमार्फत सूचीकृत गर्ने)। सोसल मिडियामा व्यक्तिगत लाइक र डिसलाइक अध्ययन गर्न सक्ने प्राविधिकको नियुक्ति। सोसल मिडियाको प्रयोगकर्तालाई आफ्नो पक्षमा ल्याउने एआईको मध्यमाबाट अनुसन्धान तथा प्रयोग। युवा र महिला शक्तिको पहिचान अबको दुनियाँ भनेको युवाहरूको हो। तसर्थ पुराना पुस्ताले अब पनि बुढो गोरुले गाई ओगटे जस्तो पार्टीमा पदहरू ओगटेर बस्नु हुँदैन। उनीहरू भनेको पोखरीमा जमेको पनी हो (काई जमिसकेको) जब कि युवा शक्ति चलायमान नदी हो। तसर्थ युवानै देशको शक्ति हो भन्ने बुझनु आवश्यक छ र उनीहरूको बुद्धि, नवीन सोच, जोस जाँगर र क्षमातको कदर गर्नु आवश्यक छ। यस सन्दर्भमा दल र दलका नेताहरूले तलका बुँदाहरूमा विचार पुर्याउन आवस्यक छ। आफ्नो निर्वाचन क्षेत्रमा युवामैत्री कार्यक्रम ल्याउनका लागि युवा वर्गसँग अन्तरक्रिया। देशको कुनाकुनाको भ्रमण गरी सो ठाउँको आर्थिक सम्भाव्यताअनुसारका युवामैत्री कार्यक्रमको सुरुवात। भोटमा महिला वर्गको पनि उत्तिकै सहभागिता हुने हुनाले आफ्नो निर्वाचन क्षेत्रमा महिलामैत्री कार्यक्रमहरू। आर्थिक समृद्धिका लागि कृषिमा जोड देशको ६० प्रतिशतभन्दा माथिका जनता कृषिमा नै आधारित भएकोले दलहरूको मुख्य भोट बैंक पनि तिनै कृषकहरू हुन् र देशको आर्थिक मेरुदण्ड पनि कृषि भएको कारणले कृषि क्षेत्रलाई प्राथमिकतामा राखेर कार्यक्रमलाई अघि ल्याउनुपर्ने देखिन्छ। हाम्रा पाचवर्षीय विकास योजनाहरूमा कृषिसम्बन्धी धेरै ठूला कुराहरू समेटिएका छन् तर ती नीति र कार्यक्रम धुलो जमेर बसेका छन्। कृषिमा बजेट छुट्ट्याउँदा सबैभन्दा कम प्राथमिकतामा राखेर छुट्ट्याइन्छ, तसर्थ अबको सरकारले यस प्रकारको प्रवृत्तिबाट माथि उठोस र कृषिमा तल उल्लेखित न्यूनतम कार्यक्रमहरू कार्यान्वयन गरोस्। देशभित्र नै बीउ विजनको संरक्षण र उत्पादन (राष्ट्रिय स्तरको बीउ बैंकको विकास गर्ने) गर्न जोड। प्रत्येक पालिकाले बीउ परीक्षणसहितको सामुदायिक बीउ बैंक स्थापना गर्ने र किसानलाई अनुदानमा सही बीउ उपलब्ध गराउने रणनीति। घरेलु, पारिवारिक स्तरको कृषि उत्पादनलाई प्रोत्साहन गर्ने। व्यावसायिक कृषि उत्पादनलाई भन्दा साना किसानलाई उत्पादनको आधारमा अनुदानको व्यवस्था गर्ने नीति। देशमा पोस्टहार्भेस्ट प्रविधिको विकास हुन नसक्दा किसानले उत्पादन खेतमै फाल्नुपर्ने अवस्था आएको छ। तसर्थ व्यावसायिक स्तरमा पोस्टहार्भेस्ट टेक्नोलोजीको प्रयोग गर्न प्रोत्साहन गर्ने । जैविक मलको उत्पादन र प्रयोगमा जोड । सिँचाइलाई प्राथमिकतामा राख्ने रणनीति । ७७ जिल्लामा विशिष्टीकृत कृषि सेवा दिन सक्ने गरी कृषि जनशक्तिको व्यवस्थापन गर्ने। कृषि क्षेत्रमा भारतसँग प्रतिस्पर्धामा जान नसक्ने र खुला सीमाबाट प्रमुख खाद्यान्न बाली, तरकारी, खसी, कुखुरा, माछा आदि भित्रिने गर्दा कृषिमा विशिष्ट उत्पादन निक्र्याेल गरी सो वस्तुको उत्पादन र प्रयोगलाई प्रोत्साहन गर्ने। जडीबुटीको अन्तर्राष्ट्रिय बजारमा उचित मूल्यांकन हुने हुनाले उत्पादनलाई प्रोत्साहन गरी प्रशोधन र निर्यातलाई प्रोत्साहन गर्ने नीति ल्याउने। उत्पादन र प्रशोधनमा स्थानीय जनताको संलग्नता अनिवार्य गर्ने। उत्पादनमा आधारित अनुदानको व्यवस्था गर्ने। कृषि अनुसन्धान परिषद्लाई सशक्त बनाउन पहल गर्ने र अनुसन्धानलाई पीएचडी मुखीको साटो किसानमुखी बनाउन पहल गर्ने। कृषिमा आधारित उद्योगहरू स्थापना गर्न प्रोत्साहन गर्ने। युवाहरूलाई बाहिर जानबाट रोक्न गाउँगाउँमा कृषिमा आधारित उत्पादनमूलक कार्यक्रमहरू ल्याउने। भूउपयोग नीति ल्याउने। शिक्षा पद्धतिमा परिमार्जन शिक्षालाई परीक्षामुखी (सुगा रटाई) भन्दा पनि प्राविधिक सीप, दैनिक उपयोगी सीप, अनुसन्धानमुखी, विवेचनात्मक, नेतृत्व विकास, सामाजिक सीपतर्फ अभिमुख गर्ने बनाउन जरुरी। कक्षा कोठामा विद्यार्थीहरूबीच प्रतिस्पर्धाको ठाउँमा सहयोगको भावना जाग्ने तरिका अपनाउनु पर्ने। हाल एआईको माध्यमले सबै प्राकारका परीक्षाका उत्तर दिने भएकाले शिक्षाविद्हरूसँग सल्लाह सुझाव लिएर अबको शिक्षा र परीक्षा नीतिमा परिवर्तन ल्याउनुपर्ने। प्राकृतिक धनको समुचित प्रयोग नेपालको प्राकृतिक धन भनेको मानव स्रोत, माटो र पशुधन, जंगल, पर्यटन, पानी, ढुंगा, बहुमूल्य पत्थर, आदि हुन्। यिनको उचित प्रयोगबाट मात्र देशको आर्थिक समुन्नति हुन्छ । यिनको प्रयोग र विकासलाई प्राथमिकतामा राख्ने ।"
बजेटमा के समेट्ने ?,"सरकारको आर्थिक वर्ष २०८०८१ को वार्षिक नीति तथा कार्यक्रममा धेरै कुरा समेटिएको छ। अब आउने बजेटमा यसलाई अभै प्राथमिकता दिन जरुरी देखिएको छ। चालु र फजुल खर्च कटौती गर्ने भनिएको छ। विभिन्न रिपोर्ट सरकारमा पुगेका छन्। ती रिपोर्टका आधारमा चालु, फजुल र वितरणमुखी खर्चहरू घटाउन अत्यावश्यक छ। यो काम एकैपटक गर्न सकिन्न। क्रमशः घट्छ भन्ने विश्वास छ। सार्वजनिक पदमा बस्ने व्यक्तिहरूले सरकारले के गर्छ कसो गर्छ भनेर निरीक्षण गर्ने आफ्नो ठाउँमा छ। तर, हाम्रो पनि जिम्मेवारी हुन्छ। त्यसैले यो अत्यन्तै अप्ठ्यारो आर्थिक परिस्थितिमा हामीले पनि केही न केही योगदान गर्नुपर्छ भन्ने मलाई लाग्छ। हामीले विभिन्न बैठक, संसद्मा भाग लिन्छौंं। त्यसबापत भत्ता पाउँछौं। त्यसमा पनि सांसदले के गर्ने भनेर पुनर्विचार गर्नुपर्छ। हामीले केही समयका लागि भत्ता नलिँदा पनि देशको आर्थिक पाटोमा केही न केही सहयोग हुन जान्छ। मैले आउने आर्थिक वर्षमा बैठक भत्ता नलिने भनिसकेको छु। हाम्रो अत्यन्तै ठूलो समस्या भनेको व्यापारघाटा हो। हाम्रो १ रुपैयाँको निर्यात भए पनि साढे ९ रुपैयाँ बराबरको आयात हुने गरेको छ। हामीले यो फिगर कोही अर्थविद्लाई देखायौं भने मुलुक टाट पल्टिसकेको भन्ने निष्कर्षमा पुग्छन्। जुन रेमिट्यान्स छ त्यसका आधारमा मात्र हाम्रो अर्थतन्त्र अगाडि बढिरहेको छ। त्यसकारण हामीले निर्यात बढाउन उत्पादनलाई बढावा दिन जरुरी छ। हामीले कुन क्षेत्र र कुन वस्तु निर्यात गर्न सक्छौं ? कुन वस्तु निर्यात गर्दा बढी फाइदा हुन्छ ? यसतर्फ ध्यान दिन जरुरी छ। जस्तो कि चीनले ८ हजारभन्दा बढी बस्तुमा ड्युटी फ्री सुविधा दिएको छ। बाराक ओबामा सन् २०१५ मा अमेरिकाको राष्ट्रपति बन्दा यूएस कांग्रेसले सन् २०१५ देखि २०२५ सम्म ७० भन्दा बढी वस्तुमा ड्युटी फ्रि सुविधा दिएको छ। तर, हाम्रो सरकार र निजी क्षेत्र दुवैले खास उपलब्धि हासिल गर्न सकेका छैनन्। हाम्रो उत्पादन र निर्यात बढाउने हो भने जुन कच्चा पदार्थमार्पत हाम्रो सामग्री बन्छ ती सामग्रीलाई बढी प्राथमिकता दिनुपर्ने हुन्छ। सरकारले सबै कुरा समेट्नुपर्छ। तर, प्राथमिकता के हो ? के कुराबाट फाइदा लिन सकिन्छ ? यो विषयलाई गम्भीरतापूर्वक हेर्नुपर्छ। हामीले छिटो फाइदा लिन सकिने क्षेत्र ऊर्जा, कृषि, पर्यटन हुन्। आईटीमा पनि बढी सम्भावना देखिएको छ। अहिलेको ऊर्जा उत्पादन भनेको २ हजार ५ सय ७७ मेगावाट हो। त्यसमध्ये २ हजार ४ सय ९२ मेगावाट राष्ट्रिय प्रसारणमा जोडिएको छ। ८० मेगावाटजति राष्ट्रिय प्रसारणमा जोडिएको छैन। हाम्रो उत्पादन सन् २०२५ सम्ममा ७ हजार ३ सय मेगावाट पुग्ने देखिन्छ। हाम्रो समस्या भनेको उत्पादनमा हैन वितरणमा हो। हामीलाई ट्रान्समिसन लाइनको जरुरी छ। स्थानीय, प्रदेश र संघ सरकार मिलेर ट्रान्समिसन लाइन जोड्ने विषयमा ध्यानाकर्षण हुन जरुरी छ। नत्र आउने दिनमा विद्युत् प्राधिकरण नै टाट पल्टिने परिस्थितिमा पुग्छ। हामीले आइटी क्षेत्रमा सजिलै सेवा दिन सक्छौं। यो क्षेत्रमा हाम्रो निर्यात धेरै छैन। योभन्दा अघिल्लो वर्ष २ अर्बको निर्यात भएको थियो। त्यसमा मिडिया कम्प्युटर र फाइनान्स सर्भिस पनि जोडेर २ अर्बको छ। सरकारको तथ्यांकमा यो छुट्ट्याइएको छैन। हामीसँग दक्ष जनशक्ति छ। प्रत्येक वर्ष ७ हजार ५ सय विद्यार्थी आइटी पढ्छन्। तीमध्ये २० प्रतिशतले मात्र नेपालमा जागिर पाएका छन्। अरू धेरैजसो भारतमा गएर काम गर्न बाध्य छन्। आइटी कम्पनी ८ सयभन्दा बढी दर्ता भएका छन् । तिनलाई पनि सरकारले प्रोत्साहन गर्न जरुरी छ। हामीले अन्तर्राष्ट्रिय सम्बन्धको सन्दर्भमा भूराजनीतिक परिस्थितिबारे कुरा गर्दै आएका छौं। यसलाई थ्रेटका रुपमा नलिइकन अवसरका रूपमा लिन सकिन्छ। किनभने, हामी आर्थिक रूपमा अत्यन्तै ठूलो दोस्रो र पाँचौं नम्बरमा परेका देशको बीचमा छौं। यीबाट पनि हामीले फाइदा लिन सक्छौं। आर्थिक कूटनीतिलाई पनि कसरी अगाडि बढाउन सकिन्छ भन्ने सरकारले प्राथमिकता दिनु जरुरी छ। (सांसद राणा कांग्रेस केन्द्रीय सदस्य हुन्।)"
काभा महिला भलिबल च्यालेन्ज कपमा नेपाल तेस्रो,"पहिलो सेट २०२५ ले भ्रमणकारी उज्वेकिस्तानलाई सुम्पिएको नेपालले दोस्रो सेटमा २५१६ को जित निकालेको थियो। खेलमा निरन्तर दबाब बनाउँदै गएको नेपालले तेस्रो सेट २५१५ तथा चौथो सेट २५१३ ले जित्यो। काठमाडौं : उज्वेकिस्तानविरुद्ध ३१ सेटको नतिजामा जित निकाल्दै नेपालले काभा महिला भलिबल च्यालेन्ज कप २०२३ मा तेस्रो स्थान हासिल गरेको छ। त्रिपुरेश्वरस्थित राष्ट्रिय खेलकुद परिषद् (राखेप)को कभर्डहलमा भएको खेलमा नेपालले पहिलो सेट गुमाए पनि त्यसपछि लगातार तीन सेटमा जित निकाल्यो। पहिलो सेट २०२५ ले भ्रमणकारी उज्वेकिस्तानलाई सुम्पिएको नेपालले दोस्रो सेटमा २५१६ को जित निकालेको थियो। खेलमा निरन्तर दबाब बनाउँदै गएको नेपालले तेस्रो सेट २५१५ तथा चौथो सेट २५१३ ले जित्यो। जेठ आठ गतेदेखि सुरु भएको प्रतियोगितामा आयोजक नेपाल समूह एमा भारत, किर्गिस्तान र बंगलादेशसँग परेको थियो। समूह चरणमा भारतसँग मात्रै पराजित नेपाल समूह उपविजेताको हैसियतमा सेमिफाइनलमा पुगेको थियो। सेमिफाइनलमा कजाकस्तानसँग २३ को नतिजामा पराजित भएपछि नेपाल उपाधि होडबाट बाहिरिएको थियो। उज्वेकिस्तान, श्रीलंका र माल्दिभ्ससमेत रहेको समूह बीबाट कजाकस्तान समूह विजेता तथा उज्वेकिस्तान उपविजेता बन्दै अन्तिम चारमा पुगेका थिए। सेमिफाइनलमा उज्वेकिस्तानलाई हराउँदै भारत फाइनलमा पुगेको थियो। आजै हुने फाइनलमा भारत र कजाकस्तान उपाधिका लागि भिड्दै छन्।"
जेठ १६ गतेदेखि हेटौंडामा राष्ट्रिय पुरुष भलिबल प्रतियोगिता हुने,"हेटौंडा : बागमती प्रदेशको राजधानी हेटौंडामा जेठ १६ गतेदेखि राष्ट्रिय पुरुष भलिबल प्रतियोगिता हुने भएको छ। २०६४ पछि राष्ट्रिय स्तरको कुनैपनि भलिबल प्रतियोगिता नभएको हेटौंडामा पहिलो पटक प्रतियोगिता हुन लागेको हो। हेटौंडा४ स्थित हुप्राचौरमा जेठ १६ देखि २० गतेसम्म हुने प्रतियोगितामा नेपाल आर्मी,सशस्त्र प्रहरी बल,नेपाल प्रहरी, मकवानपुर जिल्ला भलिबल संघ,बागमती प्रदेश भलिबल टिम, मणिमुकुन्द भलिबल टिम,गण्डकी प्रदेश भलिबल टिम, वालिङ भलिबल टिम (स्याङजा), पाथीभरा भलिबल टिम (झापा) कोशी प्रदेश गरी १० वटा भलिबल टिमको सहभागिता रहने आयोजकले बताएको छ। आइतबार पत्रकार सम्मेलन गर्दै आयोजकले प्रतियोगितामा प्रथम हुने टिमले नगद २ लाख,दोस्रो हुने टिमले नगद १ लाखसहित ट्रफी, मेडल र प्रमाणपत्र प्राप्त गर्नेछन्। यस्तै सात्वना पुरस्कार स्वरूप प्रतियोगितामा सेमिफाइनल पुग्ने २ टिमलाई ५०५० हजार रुपैयाँ प्राप्त गर्नेछन् भने प्रतियोगिताको सर्वोकृष्ट खेलाडीले नगद १५ हजार रुपैयाँ र विधागत उत्कृष्ट खेलाडीहरुले ५५ हजार रुपैयाँ सम्मान स्वरूप प्राप्त गर्ने जिल्ला भलिबल संघका अध्यक्ष बसन्त सिटौलाले बताए। हेटौंडा उपमहानगरपलिका मुख्य सहयोगमा केशवलाल स्मृति केन्द्रीय प्रतिष्ठान र जिल्ला भलिबल संघको संयुक्त आयोजनमा हुन लागेको प्रतियोगितामा करिब २५ लाख रुपैया खर्च हुने आयोजकले जनाएको छ। प्रतियोगितामा प्रदेश खेलकुद विकास परिषद् बागमती प्रदेश, हेटौंडा १९ वडा र ३ नम्बर वडा कार्यालय सह सहयोगी संस्थाको रुपमा रहको सिटौलाले बताए।"
कोसी प्रदेश : सरकार र बोर्डबीचको टकरावले खेलकुद क्षेत्र प्रभावित,"जसका कारण तालिकामा राखिएका खेलकुदका विभिन्न ११ वटा कार्यक्रम र प्रतियोगिता प्रभावित बनेको बोर्डले जनाएको छ। त्यसका लागि करिब १ करोड ४० लाख रूपैयाँ बजेट छुट्याइएको थियो। विराटनगर : कोसी प्रदेश सरकार र प्रदेश खेलकुद विकास बोर्डबीचको टकरावले खेलकुदका कार्यक्रम र प्रतियोगिताहरू प्रभावित बनेका छन्। दुई पक्षीय विवादले तयारी तीव्र बनाइएका र सम्पन्न भइसकेका प्रतियोगिताको आयोजना अनिश्चित हुँदा खेल गतिविधि ठप्प छ। प्रदेशको सामाजिक विकास मन्त्रालयले बोर्डको बैंक खाता रोक्का गरिदिएको छ। जसका कारण तालिकामा राखिएका खेलकुदका विभिन्न ११ वटा कार्यक्रम र प्रतियोगिता प्रभावित बनेको बोर्डले जनाएको छ। त्यसका लागि करिब १ करोड ४० लाख रूपैयाँ बजेट छुट्याइएको थियो। प्रदेशको खेलकुद क्षेत्र सामाजिक विकास मन्त्री बुद्धीकुमार राजभण्डारी र बोर्डका सदस्य सचिव हंशराज वाग्लेबीचको विवादको कोपभाजनमा परेको छ। दुई पक्षबीचको विवादले खेलकुदका गतिविधि ठप्प भए, खेलकुदका एक पदाधिकारी भन्छन्, राजनीतिक र व्यक्तिगत स्वार्थसँग खेल क्षेत्रलाई जोड्नु सरासर गलत हो। ओखलढुंगामा जेठ १ गतेदेखि ७ गतेसम्म मुख्यमन्त्री कप फुटबल आयोजनाको तयारी गरियो। प्रतियोगिताका लागि १४ वटै जिल्लाबाट खेलाडी छनोट गरिएको थियो। चाँडो गरेर रंगशाला पनि तयार पारियो। तर, हालसम्म प्रतियोगिता हुन सकेन। जिल्ला खेलकुद विकास समिति ओखलढुंगाका अध्यक्ष प्रवीण श्रेष्ठले सबै तयारी पूरा भइसकेपछि बोर्डको बैंक खाता रोक्का हुँदा प्रतियोगिता रोकिएको र अन्योलमा परेको जानकारी दिए। प्रतियोगिता हुने वा नहुने भन्ने टुंगो छैन, उनी भन्छन्, तत्काल खाता संचालन भइदिए जेठ २० देखि २७ गतेसम्म आयोजना गर्न सकिन्थ्यो। भोजपुरमा जेठ ९ देखि ११ गतेसम्म आईटीएफ तेक्वान्डो प्रतियोगिता आयोजनाको तयारी थियो। छुट्याइएको १५ लाख रूपैयाँ बजेट निकासा नहुँदा आईटीएफ तेक्वान्डो अवरुद्ध बन्यो। प्रतियोगिताको सबै तयारी पूरा भइसकेको थियो। तर, आयोजना नै गर्न पाइएन, कोसी प्रदेश आईटीएफ तेक्वान्डो संघका संस्थापक अध्यक्ष प्रवीण कार्कीले भने, मन्त्री र सदस्य सचिवबीच मत नमिल्दा यो अवस्था आयो। खेल क्षेत्रलाई निराश बनाउने काम भयो। आफूहरूका कारण प्रतियोगिता नरोकिए पनि मन्त्री र सदस्य सचिवबीचको विवादले अन्योलता सृजना भएको उनको भनाइ छ। कार्कीले बजेट निकासा भएर उपयुक्त वातावरण बनेमा आगामी असार १५ सम्ममा प्रतियोगिता सम्पन्न गर्न सकिने जानकारी दिए। झापामा जेठ १२ र १३ गते (शुक्रबार र शनिबार) कोसी प्रदेशस्तरीय मिस्टर कञ्चनजंघा शारीरिक सुगठन प्रतियोगिता संचालनको तयारी गरियो। तयारी पूरा भइसकेको भए पनि बजेट रोकिँदा प्रतियोगिता हुन सकेन। बजेट तत्काल प्राप्त भएमा जेठ २५ र २६ मा आयोजना गर्न सकिने आयोजक संस्था बडी ग्यारेज फिटनेशका संचालक राम दाहालले बताए। तयारीमा नै १० लाख रूपैयाँ खर्च भइसकेको छ। बोर्डको खाता रोक्का भएपछि हामी समस्यामा पर्यौं, उनले भने, मन्त्रीलाई भेट्दा बजेट दिने आश्वासन पाएका छौँ। तर, के हुन्छ, टुंगो छैन। यस प्रतियोगिताका लागि १५ लाख रूपैयाँ छुट्याइएको दाहाल बताउँछन्। पूर्वनिर्धारित तालिका अनुसार विराटनगरमा जेठ १७ देखि २१ गतेसम्म राष्ट्रिय सफ्ट टेनिस हुनुपर्ने हो। मोरङ जिल्ला सफ्ट टेनिस संघका अध्यक्ष श्याम लामाका अनुसार दुई पक्षीय मतभेदले प्रतियोगिता अन्योलमा परेको छ। प्रतियोगिता जेठभित्रमा सम्पन्न गर्नुपर्ने बाध्यात्मक अवस्था छ, उनले भने, तर, पहिलोपटक हुन लागेको प्रतियोगितालाई अवरोध गर्ने काम भयो। प्रतियोगिताका लागि बोर्डसँग २५ लाख बजेट माग गरिएको उनले बताए। प्रतियोगितामा ५ वटा प्रदेश र ३ वटा विभागीय टोलीबाट करिब १ सय जना खेलाडी तथा अफिसियल सहभागी गराउने तयारी थियो, अध्यक्ष लामाले भने, खेल हुने भनिएपछि १ महिनअघिबाटै तयारी थालेर टोलीलाई पत्राचार गरिसकिएको थियो। खाता तत्कालनै खुलेपनि निर्धारित समयमा प्रतियोगिता गर्न गाह्रो पर्ने उनको भनाइ छ। पोखरामा सम्पन्न नवौं राष्ट्रिय खेलकुदमा तत्कालीन प्रदेश १ ले सफ्ट टेनिसतर्फ ३ स्वर्णसहित ६ पदक जितेको थियो। सुनसरीको इटहरीमा जेठ १८ देखि २१ गतेसम्म मुख्यमन्त्री कप महिला राष्ट्रिय भलिबल आयोजना गर्ने तय भएको थियो। तर, सम्भव नहुने जनाइएको छ। त्यस्तै, जेठ २३ देखि २६ गतेसम्म उदयपुरमा बक्सिङ र २६ देखि २९ गतेसम्म इटहरीमा राष्ट्रिय पौडी प्रतियोगिताको आयोजना गर्ने पूर्वनिर्धारित तालिका थियो। बैंक खाता रोक्का भएकै कारण वैशाख दोस्रो साता यता प्रदेशमा खेलकुद गतिविधि ठप्प छन्। प्रतियोगिता र कार्यक्रम आयोजना हुन नसक्दा छुट्याइएको बजेट फ्रिज हुने अवस्था बनेको छ। झापामा गत वैशाख ५ देखि ८ गतेसम्म मुख्यमन्त्री कप राष्ट्रिय पुरुष भलिबल प्रतियोगिता आयोजना गरिएको थियो। प्रतियोगिताको उद्घाटन गर्दा ब्यानरमा कोसी प्रदेशको नाम नलेखेर प्रदेश १ लेखिएपछि प्रदेश सरकार र प्रदेश खेलकुद विकास बोर्डबीच विवाद बढेको हो। त्यसपछि सरकारले बोर्डका सदस्य सचिव वाग्लेलाई स्पष्टीकरण सोध्यो। सामाजिक विकास मन्त्रालयले बोर्डको खाता रोक्का गरिदियो। जेठ ३ गतेको प्रदेश मन्त्रिपरिषद् बैठकले बार्खास्त गरेपछि वाग्ले उच्च अदालत विराटनगर पुगेका छन्। उनलाई तत्काल नहटाउन अल्पकालीन आदेश दिएको उच्चले दुवै पक्षलाई आगामी जेठ २२ गते बोलाएको छ। यो प्रकरणलाई मन्त्री राजभण्डारी र सदस्य सचिव वाग्लेले इगोका रूपमा लिएको स्रोतले बतायो। अदालतको आदेशपछि वाग्ले काममा फर्किएका छन्। तर, खाता रोक्का गरिएकाले खेलकुदसँग सम्बन्धित कार्यक्रम र प्रतियोगिताहरू अवरुद्ध बनेको उनले बताए। खेलकुद प्रतियोगिता आयोजना गर्न बोर्ड तयार छ, उनले भने, तर, बजेट निकासा नहुँदा अप्ठेरो पर्यो। खेल क्षेत्रलाई चलायमान बनाउन मन्त्रालय आफैँले भए पनि प्रतियोगिताहरू आयोजना गरिदिनु पर्ने वाग्ले बताउँछन्। बोर्डको तालिकामा परेका प्रतियोगिता सम्पन्न गर्न रातारात खटिएर तयारी गरियो। तर, खाता रोक्का भएपछि बजेट नै फ्रिज हुन लाग्यो, उनले भने, प्रतियोगिता सम्पन्न गर्ने त कुरै छाडौँ। तयारीमा भएको खर्च व्यवस्थापन नै नहुने अवस्था छ। सामाजिक विकास मन्त्री राजभण्डारीले तय भइसकेका प्रतियोगिता सम्पन्न गर्नु सरकारको दायित्व र जिम्मेवारी भएको बताए। सदस्य सचिव कारबाहीमा परेपछि खाता रोक्का गरिएको हो। किन कारबाही गरियो भन्ने कुरा थाहै छ, उनले भने, अब प्रतियोगिताहरू आयोजना गर्न कसरी खाता संचालन गर्ने भन्ने कानुनी परामर्श गर्दै छौँ। असारको १५२० सम्ममा भए पनि प्रतियोगिताहरू सम्पन्न गरिने छ। सरकार कुनै पनि प्रतियोगिता रोक्ने पक्षमा नरहेको राजभण्डारीले बताए।"
विश्वकप छनोट खेल्ने नेपाली टिमको घोषणा,"काठमाडौं : अर्को महिना जिम्बाबेमा हुने विश्वकप छनोटका लागि मुख्य प्रशिक्षक मोन्टी देसाइले नेपाली राष्टिय क्रिकेट टिमको घोषणा गरेका छन्। आईतबार नेपाल क्रिकेट संघ क्यानले १६ सदसीय विश्वकप छना्ट खेल्ने टिमको घोषणा गरेको हो। गत चैतमा घरेलु मैदानमा सम्पन्न लिग २ शृंखलामा उत्कृष्ट प्रदर्शन गरेको नेपाल शीर्ष तीनमा अटाउँदै साझै विश्वकप छनोटमा स्थान बनाएको थियो। जुन १८ देनि जुलाई ९ सम्म जिम्बाबेमा हुने विश्वकप छनोटको तयारीका लागि नेपाली टिम केही दिनमा दक्षिण अफ्रिका तयारीका लागि जाँदैछ। उतैबाट विश्वकप छनोट खेल्न प्रस्थान गर्नेछ। आईसीसीले गत मंगलबार सार्वजनिक गरेको तालिकाअनुसार समूह ए मा रहेको नेपालले जुन १८ मा घरेलु टिम जिम्बाबेमा विरुद्ध खेल्दै प्रतियोगिताको सुरुआत गर्नेछ। यस्तै, जुन २० मा नेपालले अमेरिकासँग, जुन २२ मा वेस्ट इन्डिजसँग र जुन २४ मा नेदरल्यान्ड्ससँग समूह चरणको अन्तिम खेल खेल्नेछ। नेपालले छ्नोटअघि जिम्बावेमै दुई वार्म अप म्याच पनि खेल्ने भएको छ। नेपालले पहिलो वार्म अप म्याचमा युनाइटेड अरन इमिरेट्स (यूएई) सँग जुन १३ मा र दोस्रो खेल जुन १५ मा ओमानविरुद्ध खेल्नेछ। प्रतियोगिताम कुल १० टिमले भारतमा हुने एकदिवसीय विश्वकपमा स्थान बनाउन प्रतिस्पर्धा गर्नेछन्। सहभागी १० टिमलाई दुई समूहमा विभाजन गरिएको छ। समूह ए मा नेपाल, वेस्ट इन्डिज, अमेरिका, नेदरल्यान्ड्स र जिम्बाब्वे छन्। समूह बीमा आयरल्यान्ड, ओमान, स्कटल्याण्ड, श्रीलंका र युनाइटेड अरब इमिरेट्स (यूएई) छन्। प्रत्येक समूहबाट शीर्ष तीन टिमले सुपर सिक्सम स्थान बनाउनेछन्। प्रतियोगिबाट दुई टिमले विश्वकप स्थान बनाउनेछन्। विश्वकप खेल्ने नेपाली टिमः रोहित पौडेल(कप्तान), कुशल भुर्तेल, आसिफ शेख, ज्ञानेन्द्र मल्ल, रोहित पौडेल, कुशल मल्ल, आरिफ शेख, दीपेन्द्रसिंह ऐरी, गुलशन झा, सोमपाल कामी, करण केसी, सन्दीप लामिछाने, भिम सार्की, प्रतिश जिसी, ललित राजवंशी, अर्जुन साउद र किशोर महत्तो"
भारत बन्यो काभा महिला भलिबल च्यालेन्ज कप च्याम्पियन,"काठमाडौं : कजाकस्तानलाई ३० को सोझो सेटमा पराजित गर्दै भारत काभा महिला भलिबल च्यालेन्ज कप २०२३ च्याम्पियन बनेको छ। त्रिपुरेश्वरस्थित राष्ट्रिय खेलकुद परिषद् (राखेप)को कभर्डहलमा भएको खेलमा भारतले पहिलो सेट २५१५ ले जितेको थियो। दोस्रो सेटमा २५२२ को नतिजा निकालेको भारतले तेस्रो सेट २५१८ ले आफ्नो पक्षमा पार्यो। आजै भएको खेलमा उज्वेकिस्तानविरुद्ध ३१ सेटको नतिजामा जित निकाल्दै नेपालले तेस्रो स्थान हासिल गरेको थियो। नेपालले पहिलो सेट गुमाए पनि त्यसपछि लगातार तीन सेटमा जित निकाल्यो। पहिलो सेट २०२५ ले भ्रमणकारी उज्वेकिस्तानलाई सुम्पिएको नेपालले दोस्रो सेटमा २५१६ को जित निकालेको थियो। खेलमा निरन्तर दबाब बनाउँदै गएको नेपालले तेस्रो सेट २५१५ तथा चौथो सेट २५१३ ले जित्यो। जेठ आठ गतेदेखि सुरु भएको प्रतियोगितामा आयोजक नेपाल समूह एमा भारत, किर्गिस्तान र बंगलादेशसँग परेको थियो। समूह चरणमा भारतसँग मात्रै पराजित नेपाल समूह उपविजेताको हैसियतमा सेमिफाइनलमा पुगेको थियो। सेमिफाइनलमा कजाकस्तानसँग २३ को नतिजामा पराजित भएपछि नेपाल उपाधि होडबाट बाहिरिएको थियो। उज्वेकिस्तान, श्रीलंका र माल्दिभ्ससमेत रहेको समूह बीबाट कजाकस्तान समूह विजेता तथा उज्वेकिस्तान उपविजेता बन्दै अन्तिम चारमा पुगेका थिए। सेमिफाइनलमा उज्वेकिस्तानलाई हराउँदै भारत फाइनलमा पुगेको थियो।"
प्रतिनिधिसभा बैठकमा आज आर्थिक सर्वेक्षण पेस हुने,"काठमाडौं : प्रतिनिधि सभाको बैठकमा आज पनि आर्थिक वर्ष २०७९८० को आर्थिक सर्वेक्षण पेस हुने भएको छ। संसद् भवन, बानेश्वरमा दिउँसो १ बजे बैठक बस्न लागेको हो। संघीय संसद्का महासचिव डा भरतराज गौतमले जारी गरेको सम्भावित कार्यसूचीमा आजको बैठकमा अर्थमन्त्री प्रकाश शरण महतले आर्थिक वर्ष २०७९८० को आर्थिक सर्वेक्षण पेस गर्ने उल्लेख छ । सरकारको आर्थिक वर्ष २०८०८१ को वार्षिक नीति तथा कार्यक्रम शनिबार प्रतिनिधिसभाबाट बहुमतले पारित भएको छ। राष्ट्रपति रामचन्द्र पौडेलले जेठ ५ उक्त नीति तथा कार्यक्रम संघीय संसद्का दुवै सदनको संयुक्त बैठकमा प्रस्तुत गरेका थिए। शनिबारको बैठकमा प्रधानमन्त्री पुष्पकमल दाहाल प्रचण्डले प्रतिनिधिसभा सदस्यले उठाएका प्रश्नको जवाफ दिएपछि सत्तारुढ पक्षले संशोधन प्रस्ताव फिर्ता लिएका थिए। प्रतिपक्षीका संशोधन प्रस्ताव बहुमतले अस्वीकृत भएको थियो।"
बजेटको आकार बढाउनु हुँदैन,"सरकार बजेट सार्वजनिकको पूर्वसन्ध्यामा छ, अर्थतन्त्र चलायमान बनाउन कस्तो बजेट चाहिन्छ ? अहिलेको परिस्थिति अनुसारको बजेट चाहिन्छ। परिस्थिति सजिलो छैन। किनभने यो वर्ष अर्थतन्त्रका केही सूचकहरू सकारात्मक छैनन्। पहिलो स्थितिमा राजस्व घटेको छ। झन्डै ४० वर्षको अन्तरालमा लक्ष्यभन्दा यति धेरै कम राजश्व उठेको यही वर्ष हो। लक्ष्यको करबि ६० प्रतिशतभन्दा माथि राजस्व उठ्ने स्थिति छैन। अहिले पनि राजस्वले खर्च धान्ने स्थिति छैन। ट्रेजरी ऋणात्मक छ। दोस्रो स्थितिमा विदेशी ऋण र सहायता लक्ष्यको अनुपातमा २० प्रतिशत पनि आएको छैन। बजेटमा २ सय ४२ अर्ब ऋण र साढे ५५ अर्ब अनुदान आउँछ भनेर अपेक्षा गरिएको थियो। दुवै जोड्दा करिब ३ खर्ब जतिको लक्ष्यमा जम्मा ५५५६ अर्ब मात्रै प्राप्त छ। यो लक्ष्यको २० प्रतिशत हाराहारीमा छ। त्यसो हुँदा अर्को वर्ष बढेर आउने स्थिति पनि छैन। तेस्रो भनेको आन्तरिक ऋण बढेर ब्याजको चाप उच्च भएको छ। यसो हुँदा ठूलो आकारको बजेटमा जानेबित्तिकै फेरि पनि वैदेशिक सहायतातर्फ भर पर्नुपर्छ। त्यो नआएपछि आन्तरिक ऋण मै भर पर्नुपर्छ। यसो हुँदा आन्तरिक ऋणको चाप बढेर जानेछ। जुन अर्थतन्त्रले धान्नै नसक्ने गरी माथि जान्छ। यस्तो बेला आर्थिक वृद्धिदर २ प्रतिशतभन्दा तलै झर्ने अनुमान छ। दोस्रो त्रैमासिकमा ऋणात्मक भएको थियो। तेस्रो त्रैमासिकको नतिजा आउन बाँकी छ। त्यसैले यस्तो बेलामा लयाउने बजेट अलिकति खुम्चिएर खर्च कटौती गरी व्यावहारिक ल्याउनुपर्ने अवस्था छ। बजेटको आकार चालु आवको भन्दा १ खर्ब १२ अर्बले घट्ने भनिएको छ। खास बजेटको आकार कत्रो हुन आवश्यक छ ? राष्ट्रिय योजना आयोगले बजेटको आकार अहिलेको भन्दा १ खर्ब १२ अर्बले घटाउन भनेको थियो। सुरुमा आकार घटाउने भने पनि अहिले विभिन्न सञ्चार माध्यममा सुनिएअनुसार अर्थमन्त्रीले भने चारैतिरबाट सबैको दबाब भएकाले १८ खर्बको बजेट ल्याउँछु भन्न थालेको आएको छ। तर, अहिलेको परिस्थितिमा बजेटको आकार १५ खर्ब रुपैयाँभन्दा बढी जाने स्थिति छैन। किनभने अहिले राजस्व लक्ष्यभन्दा कम उठ्ने स्थिति छ। यो हिसाबले अर्को वर्ष लक्ष्य पूरा गरेर माथि जान त्यो अनुसारको वृद्धि गर्न आयात पनि त बढाउनुपर्यो। अरू कुनै क्षेत्रबाट राजस्व बढ्ने अवस्था छैन। यसपछि आयात बढाउनेबित्तिकै विदेशी मुद्राको चाप फेरि उच्च रुपले बढ्छ। यसकारणले पुँजीगत खर्च घट्ने, हुन नसक्ने चालु खर्च भने बढाएर जाने जाने स्थिति भएर काल्पनिक आधारमा बजेटको आकार बढाइयो भने धेरै असर गर्छ। काल्पनिक आधार भनेको कि बढी आन्तरिक राजश्व उठाउँछु भन्नु पर्यो, कि आन्तरिक ऋण लिन्छु भन्नुपर्यो, कि त विदेशी ऋण र अनुदान दुवै बढाउँछु भन्नुपर्यो। बिना बजेटको आकार बढ्दैन। जबकि राजस्व अहिले नै ३ खर्ब घाटा हुने अनुमान छ। अब यसलाई मेकअप गर्न सक्नुपर्यो। यो हुनेबित्तिकै आयात बढाएर राजस्व प्राप्त गर्नुपर्यो। अरू क्षेत्रबाट उत्पादन बढाउने सम्भावना छैन। बजेटलाई कसरी उत्साहजनक बनाउनुपर्ला ? जति भने पनि भालुलाई पुराण सुनाउने जस्तै मात्रै भएको छ। पूर्वअर्थमन्त्रीको मिटिङ भयो। हामीले खर्च कटौती गर्नुस्, बजेटको आकार घटाउनुस् भन्यौं। सार्वजनिक कार्यक्रममा पनि त्यही भन्दै आएका थियौं। स्वयम् अर्थमन्त्रीले किटेरै घटाउने भनेका थिए। तर, बजेट अर्को ढंगले आउँछ भने उपाय के लाग्छ र ? फेरि नीति तथा कार्यक्रममा भने बन्द भएको उद्योगलाई फेरी चलाउँछु भनेका छन्। खर्च कटौती गर्छु भनेका छन्, विद्युत्को महसुल निःशुल्क गर्छु भनेका छन्। यी कुरा कहीँ कतै मेल खाँदैनन्। बजेटको मुख्य स्रोत राष्ट्र ऋणको आकार पनि बढ्दै छ। बजेटमा कतिसम्म ऋण लिँदा उपयुक्त होला ? सामान्यतया आन्तरिक ऋण कुल गार्हस्थ्य उत्पादन (जीडीपी)को तुलनामा ३ प्रतिशतभन्दा माथि जानु उपयुक्त मानिँदैन। तर, अहिले ५६ प्रतिशतसम्म पुगेको छ। यस्तो ऋण जीडीपीको ३ प्रतिशतभन्दा माथि जानासाथ असर पर्छ। जसले देशभित्रका ऋणीहरूले बैंकबाट लिने कर्जा प्राप्त गर्दैनन्। ठूलो स्केलमा सरकारले ऋण लिइदियो भने निजी क्षेत्रले बैंकबाट कर्जा कम मात्रै प्राप्त गर्न पाउँछन्। जसले निजी क्षेत्रको लगानी खुम्चिन्छ। अर्कोतर्फ सरकारले उच्च ब्याजदरमा ऋण लिने र कम प्रतिफलमा लगानी गरे नतिजा कमजोर हुन्छ। यसपालि १० प्रतिशत ब्याजमा आन्तरिक ऋण लिइएको छ। यद्यपि अर्को वर्ष अलिकति घट्ला। तर, पनि तरलताको कमी भयो भने आयात खोलिदिने, अर्कोतर्फ आन्तरिक सापटी बढाउने स्थिति भयो भने ब्याजदर बढेर जाने स्थिति बन्ला। यसले ब्याजको चाप पर्छ। यस्तै अवस्था रहे वैदेशिक मुद्राको चाप बढाउँछ। पुँजीगत खर्च गर्ने क्षमता बढ्यो भने वैदेशिक सहायता तथा ऋण बढ्छ। अहिलेसम्मको प्रवृत्ति हेर्दा त्यो क्षमता बढाउनेतर्फ लागेकै छैन। वैदेशिक सहायता र ऋण बढेर जाने सम्भावना कम छ। यसकारणले पनि बजेटको आकार सानो बनाउन उचित हुन्छ। घाँटी हेरी हाड निलनुपर्छ भने झै हाम्रो क्षमताअनुसार बनाउनु पर्छ। देखाउनका लागि बजेटको आकार ठूलो बनाउने हो भने त्यसले मनी सर्कुलेसनलाई बढाउँदै जाने र मुद्रास्फीतिको चाप पनि बढेर जानसक्छ। यसले अर्को समस्या निम्तिने भएकाले बजेटको आकार सानै बनाउन उचित हुन्छ। सरकारले ऋण मात्रै होइन अनुदानसमेतको अपेक्षा गर्नु कतिको उचित हो ? मुलुक निम्न विकसित मुलुक (एलडीसी)बाट माथि उठेर ग्राजुएट भयो। यसो भएपछि दाताको नीतिअनुसार नेपाललाई दिने अनुदानको मात्रा कटौती हुन्छ। स्तरोन्नति भएपछिको अवस्थामा नेपाललाई अनुदान दिनु पर्दैन भन्ने मान्यता छ। आउँदा दिनमा हामीले पाउने अनुदान घट्दै गएको छ। त्यसमाथि पनि तोकेर दिएको अनुदान प्रयोग गर्न नसकेको अवस्था छ। त्यसकारणले हामीले धेरै अपेक्षा गर्न सक्ने अपेक्षा छैन। किनभने अहिले ५५ अर्ब दिन्छु भनेकोमा नगद अनुदान ७ अर्ब हाराहारीमा मात्रै छ। अनुदान बढ्ने सम्भावना एकदमै न्यून छ। बढ्नसक्ने सम्भावना भनेको ऋण हो। ऋण पनि शर्तसहितको हुन्छ। अनुदान पनि शर्तसहितको हुँदा धेरै आउने स्थिति छैन। यस्तो अवस्थालाई बुझेर अब काम गर्ने क्षमता नबढाइकन उपाय नै छैन। अहिले भएका करका दर उपयुक्त छन् त ? करको दायरा जब बढ्छ तब नयाँनयाँ आर्थिक गतिविधि बढ्छन्। जतिबेला आम्दानी बढेको हुन्छ त्यतिबेला करको दर बढाउन उपयुक्त हुन्छ। दुवै नभएको अवस्थामा न दर बढ्छ न दायरा। यसर्थ अहिलेको अवस्थामा करको दर बढाउन उपयुक्त हुँदैन। अर्कोतर्फ यो वर्ष आयातमा रोक लगाइयो। नियन्त्रित आयात भएकाले अर्को वर्ष पनि खुला ढंगले आयात गर्ने परिस्थिति छैन। किनभने वैदेशिक मुद्राको सञ्चिति जति सुधार भएको छ, त्यो आयातलाई नियन्त्रित गरेको अवस्थामा भएको सञ्चिति थप मात्रै हो। अहिले झन्डै साढे १४ खर्बजतिको वैदेशिक मुद्राको सञ्चिति छ। यो पनि आयात रोकेकै कारणले बढेको सञ्चिति हो। अब आयात खुकुलो गरेर राजश्व बढाउनेतर्फ लागियो भने बैंकबाट निजी क्षेत्रमा जाने ऋण पनि आयातका लागि खर्च हुन्छ। यसले रोजगारी बढाउँदैन। यसले उल्टै वैदेशिक मुद्राको चाप बढाउँछ। अर्कोतिर मौद्रिक आकारमा पनि संकट पैदा हुन्छ। अहिले मौद्रिक क्षेत्रमा अलिकती भए पनि सुधार देखिएको छ। सरकारी आय ब्ययको क्षेत्रमा भने थोरै असहज स्थिती छ। यतिवेला सरकारी वित्त क्षेत्र संकटमा छ भने मौद्रिक तथा वित्तीय क्षेत्रमा भने केही सुधार देखिन्छ दुवै क्षेत्रमा एकैचोटी संकट आउन नदिन के गर्नुपर्ला ? मौद्रिक र वित्त दुवै क्षेत्रमा एकैचोटी संकट आयो भने मुलुकले धान्न सक्दैन। यसकारण अहिलेको स्थितिमा ब्याजदर घटाएर पनि यसको समाधान हुँदैन। ब्याजदर घट्नसक्ने अवस्था पनि छैन। ब्याजदर घट्नेबित्तिकै निक्षेपलाई असर गर्ने स्थिति हुन्छ। किनभने मुद्रास्फीति (मूल्यवृद्धि)भन्दा कम दरमा ब्याज दिइयो भने नागरिकहरूले आफ्नो पैसा बैंकमा नराखेर अन्यत्र जान पनि सक्छ, अर्थात् अनौपचारिक अर्थतन्त्रतिर जान्छ। यसबाट सिर्जना हुने समस्या फेरि अर्को ढंगको हुन्छ। बैंकसँग तरलता (लगानीयोग्य पुँजी) अभाव हुन गयो भने नयाँ संकट पैदा हुन्छ। यस्तो नहुनका लागि मौद्रिक र वित्त नीति दुवैतिर होसियारीपूर्वक जान जरुरी छ। यसकारण अनावश्यक खर्च कटौती गरेर बजेटको आकारलाई पनि घटाउन आवश्यक हुन्छ। सरकारले हरेक वर्ष रुग्ण उद्योगलाई सञ्चालन गरिने भन्दै आएको तर कार्यान्वयन पक्ष सधैं किन कमजोर ? सरकार एकातिर खर्च कटौती गर्छु पनि भन्छ, अर्कोतर्फ बन्द भएका संस्थानहरू चलाउने भन्छ। फेरि कर्मचारी भर्ती गर्ने र उनीहरूलाई खर्च गर्ने काम मात्रै हुन्छ। पछि चलेन भनेर बन्द गर्ने स्थिती आउँछ। सम्भव नभएकालाई बन्द गर्ने र बन्द भएकालाई चलाउने भनेर जानु नै भएन। बरु नेपालमा कपडा उत्पादनलाई प्राथमिकता दिँदा हुन्छ। नीति तथा कार्यक्रममा भने बन्द भएको उद्योगलाई फेरि चलाउँछु भनेका छन्। खर्च कटौती गर्छु भनेका छन्, विद्युत् महसुल निःशुल्क गर्छु भनेका छन्। यी कुरा कहीँ कतै मेल खाँदैनन्। देखाउनकै लागि बजेटको आकार ठूलो बनाउने हो भने त्यसले मनी सर्कुलेसनलाई बढाउँदै जाने र मुद्रास्फीतिको चाप पनि बढेर जानसक्छ। जतिबेला आम्दानी बढेको हुन्छ त्यतिबेला करको दर बढाउन उपयुक्त हुन्छ। दुवै नभएको अवस्थामा न दर बढ्छ न दायरा। यसर्थ अहिलेको अवस्थामा करको दर बढाउन उपयुक्त हुँदैन। मौद्रिक र वित्ता दुवै क्षेत्रमा एकैचोटी संकट आयो भने मुलुकले धान्न सक्दैन। यसकारण अहिलेको स्थितिमा ब्याजदर घटाएर पनि यसको समाधान हुँदैन। सरकार एकातिर खर्च कटौती गर्छु पनि भन्छ, अर्कोतर्फ बन्द भएका संस्थानहरू चलाउने भन्छ। फेरी कर्मचारी भर्ती गर्ने र उनीहरूलाई खर्च गर्ने काम मात्रै हुन्छ। सरकारले निजी क्षेत्रका कपडा कारखानालाई योयो किसिमको सहुलयित दिन्छु, १५ वर्ष कर निःशुल्क गरिदिन्छु र स्वदेशी उत्पादन बरु २० प्रतिशत महँगो भए पनि लिन्छौं भनेर नेपालमै कारखाना खोल्न भनिदिए वेश हुन्छ। यसमा नेपाली निजी क्षेत्र आयो भने पनि यो अन्ततः नेपाली धन हो। यसले राष्ट्रिय उद्योगको विकास हुन्छ। राष्ट्रिय पुँजीको विकास हुन्छ। आर्थिक मन्दीले व्यवसाय प्रभावित छन्। बजारमा माग छैन, उपभोक्ताको क्रयशक्ति कमजोर छ। यसलाई समाधान गर्न सरकारबाट कस्तो पहल गरिनुपर्छ ? सरकारले सबैलाई स्थान दिनुपर्ने हो। तर, यो भइरहेको छैन। अहिले मन्दीको स्थितिमा खासगरी अहिले मध्यम, मझौला तथा साना ऋणीदेखि लिएर उपभोक्ताहरू बढी मारमा छन्। सायद ठूलाभन्दा बढी त्यो पंंक्ति बढी बिचलित छ। जग्गाको सम्पत्ति धितो राखेर ऋण लिएको छ। बैंकहरूले तिर्नका लागि ताकेता पनि बढी उनीहरूलाई नै गरेको देख्छु। यसकारण निजी क्षेत्रको बढी चिन्ता प्रकट भएको छ। तिनीहरूलाई बैंकले छिटो तिर्न अत्याउनुभन्दा केही अवधि थपिदिएर ऋण तिर्न प्रोत्साहन गर्न जरुरी छ। नेपाल राष्ट्र बैंकले ऋणीको अवस्था हेरेर पुनर्तालिकीकरण तथा पुनर्संरचना गर्न पाउने व्यवस्था गरिदिएको छ। यसले केही हदसम्म राहत त दिन्छ नि, होइन र ? यो राम्रै हो। तर, निजी क्षेत्रलाई प्रोत्साहन गर्न अझै उदार हुनुपरे पनि गर्नुपर्छ। अहिले उनीहरूको मनोवललाई निराश बनाउनु भएन। अहिले आम उपभोक्ताहरूले कम उपभोग गरेको अवस्था छ। किनभने डिजेल, पेट्रोलको मूल्य बढेका कारणले कतिपयले खर्च कटौती गर्नुपरेको छ। यो मेरो अनुभवले पनि देखाएको छ। यसैले खर्चको व्यवस्थापन गर्न कठिन छ। कि आम्दानी बढ्नु पर्यो। यसो नभए खर्च कटौती गर्न बाध्य हुन्छन्। जसले बजारको साइकल एक प्रकारले कम दरमा चल्न थाल्यो। उद्योग, निर्माण, होलसेल तथा खुद्रा व्यापारको वृद्धि ऋणात्मक छ ? यसलाई उकास्ने गरी कस्तो नीति अवलम्बन गरिनुपर्छ ? हिजोको तुलनामा कारोबार घटेको छ। जसले बजार चक्र नै बिगार्यो। रोजगारी बढेको भए बजारमा सामान किन्ने बढेर आउँथे। तर, यसबीच धेरैको रोजगारी गुम्यो। परिणाम स्वरूप खर्च गर्ने क्षमता नबढेको हो। यस्ता कारणले गर्दा केही समयका लागि पुनः जीवन दिएर निजी क्षेत्रको कारोबारमा सहजता ल्याइदिनुपर्छ। यसो गर्दा केही थप व्यवसाय सञ्चालनमा आउलान् होटल, रेष्टुरेन्ट खुला, पर्यटकहरू बढे भने त्यता आकर्षण बढ्ला। अनि विस्तारै रोजगारी बढ्ने, अवसर पनि बढ्ने भयो भने फेरी अर्थतन्त्र साइकलमा पुग्न थाल्छ। अर्थतन्त्रमा गतिशिलता आउनेबित्तिकै अवस्था सहज बन्छ। विश्व अर्थतन्त्रको स्थितीमा नेपालमा जोखिम झन् बढी छ, केही देखिन थालिसकेको पनि छ। यस अवस्थामा हामी कसरी बच्ने ? विश्व आर्थिक मन्दीतर्फ धकेलिएको छ। अमेरिका र युरोपले आफ्नै कारणले पनि कतिपय स्थिति सिर्जना गरेका हुन्। रुसयुक्रेनको युद्धले अन्तर्राष्ट्रिय व्यापार चक्र बिग्रिएको छ। यूरोप, अमेरिकाले रुसबाट आउने तेल र ग्यासलाई नाकाबन्दी लगाएका छन्। यो उनीहरूबाट सिर्जित भयो। त्यसको मारमा हामी परेका छौं। हामीसँग क्षमता भएको भए विकल्प पनि हुन्थ्यो। अहिले रसियाले दिएको तेल र ग्यासबाट भारतले लाभ लिइरहेको छ। हामीले जानेको भए सस्तो तेल कहाँबाट प्राप्त हुन्छ, खरिद गर्नुपथ्र्यो। तर, हामी जस्तो सानो देशका मान्छेलाई वैकल्पिक फाइदा चाहिन्छ भनेर प्रश्न गर्न सक्छौं होला। यसका लागि यस्ता काम प्रभावकारी रूपले गर्न स्मार्ट सरकार चाहियो। यो त आखिर व्यापार जस्तै हो। कुन पसलमा सस्तो पाइन्छ र कतिखेर पाइन्छ भन्ने थाहा पाउनु पर्यो। यो जान्यो भने ग्राहकले आफ्नो मुनाफा खोज्न सक्छ। त्यो नजान्ने ग्राहक छ भने बजारमा सस्तो भए पनि खरिद गर्न जान्दैन। यही कुरा अन्तर्राष्ट्रिय व्यापारमा पनि सरकारले अवलम्बन गर्न जानेन भने प्रभावकारी हुँदैन। यसर्थ यसको प्रभावकारिता चाहिन्छ। यसैले सरकारमा पनि प्रभावकारी निकाय बन्ने क्षमता हुनुपर्यो। सरकार कसैलाई भाग लगाउने निकाय बन्नु हुँदैन। प्रस्तुति : ममता थापा"
वैदेशिक रोजगारीमा जान नौ महिनामा ३ लाख ३७ हजार जनाले लिए श्रम स्वीकृति,काठमाडौं : वैदेशिक रोजगारीमा जान अहिलेसम्म ५५ लाख २७ हजार जनाले श्रम स्वीकृति लिएका छन् । २०७९ फागुनसम्म वैदेशिक रोजगारमा जान नयाँ श्रम स्वीकृति लिने नेपाली कामदारको संख्या ५५ लाख २६ हजार ७ सय ४ पुगेको हो । जसमध्ये पुरुष ९४४ प्रतिशत र महिला ५६ प्रतिशत रहेका छन् । आर्थिक वर्ष २०७९८० को फागुनसम्म श्रम स्वीकृति लिने ३ लाख ३७ हजार १ सय ४४ जना रहेका छन् । जसमध्ये पुरूष ९० प्रतिशत र महिला १० प्रतिशत रहेका छन् । २०७९ फागुनसम्म वैदेशिक रोजगारीका लागि ईपीएस प्रणालीमार्फत् ८५ हजार ८ सय ४ कामदार दक्षिण कोरिया गएको आर्थिक वर्ष २०७९०८० को आर्थिक सर्वेक्षणमा उल्लेख छ।
लम्पी स्किन प्रकोपबाट २७५ पशुचौपायाको मृत्यु,"हेटौंडा : बागमती प्रदेशको १३ जिल्लामा लम्पी स्किन रोगबाट ९ हजार ३ सय ९१ पशुचौपाया संक्रमित भएको छ। पशुपन्छी तथा मत्स्य विकास निर्देशनालय बागमती प्रदेशका अनुसार संक्रमितमध्ये २ सय ७५ को मृत्यु भएको छ। जेठ ९ गतेसम्मको तथ्यांक अनुसार सबैभन्दा धेरै मकवानपुर जिल्लामा ५ हजार ७७ गाई र पाँचवटा भैंसीमा लम्पी स्किन रोगको संक्रमण देखिएको पशुपन्छी तथा मत्स्य विकास निर्देशनालय बागमती प्रदेशको तथ्याङ्क छ। मकवानपुरमा मात्र १ सय ९२ पशुचौपायाको मृत्यु भएको छ। त्यस्तै चितवनमा २६ सय ७४ पशुचौपायामा संक्रण देखिएको र ५४ वटाको मृत्यु भएको निर्देशनालयले जनाएको छ। नुवाकोटमा सातसय १६ पशुचौपायामा संक्रमण देखिएको र १ सय ४३ वटाको मृृत्यु भएको निर्देशनालयको तथ्यांक छ। सबैभन्दा कम रसुवा जिल्लामा ६ वटा पशुचौपायामा संक्रमण निर्देशनालयका अधिकृत रामहरि शर्माले बताए। बागमती प्रदेशमा सबैभन्दा पहिला मकवानपुरमा लम्पी स्किनको प्रकोप देखिएको थियो। लम्पी स्किन रोग एकपछि अर्को किसानको गोठसम्म सर्दै गएकोले महामारीको प्रकोप देखिएको हो। यो रोग लागेपछि पशुचौपायाको पुच्छर वरिपरिका भाग, पेट र थुनलगायत शरीरका विभिन्न भागमा सानाठुला गिर्खाहरू देखिने, एकसय ५ डिग्रीभन्दा बढी ज्वरो आउने, खुट्टा सुन्निने र दूध दिन छाड्ने लक्षण देखिने गरेको पशु प्राविधिकहरू बताउँछन्। यो रोग नियन्त्रणका लागि पहल भएपनि हालसम्म नियन्त्रणमा आउन सकेको छैन। पशु प्राविधिकहरूलाई जिल्ला छाड्न दिएका छैनौं, भ्याक्सिनको काम धमाधम भइरहेको छ, निर्देशनालयका अधिकृत शर्माले भने, यो संक्रमण नियन्त्रणमा आउन अझै केही समय लाग्ने देखिएको छ। लम्पी स्किन रोग लागे ८० प्रतिशत दूध घट्ने, बाँझोपन हुने र १० प्रतिशतसम्म मृत्यु हुने अध्ययनले देखाएको छ। यो रोगको कुनै उपचार नहुने र भ्याकसिन मात्र लगाएर न्यूनीकरण गर्ने भएकाले भ्याक्सिन लगाउने कार्यलाई स्थानीय तहमा प्राविधिकहरू खटाएर प्रदेश सरकारले काम गरिरहेको छ। उक्त रोग लम्पी स्किन डिजिटल भाइरस नामक विषाणुबाट लाग्ने गर्छ। उक्त जीबाणु ५५ डिग्री सेल्सियसमा दुई घण्टासम्म बाँच्छ। यस्तो वातावरण धेरै लामो समयसम्म रहन सक्छ। छालाको गिर्खामा ३३ दिनभन्दा धेरै रहन्छ। अनुसन्धानमार्फत फोहोर तथा अँध्यारो गोठमा धेरै लामो समयसम्म यो जीबाणु भेटिएको पाइएको छ। उक्त रोगले बिरामी पार्ने प्रतिशत १०२० प्रतिशत पाइएको छ र यसबाट पशुको मृत्युदर १५ प्रतिशत छ। खासगरी गाई तथा कहिलेकाही भैंसीमा पाइन्छ। अनुसन्धानले उक्त रोग होलेस्टोन गाई र क्रस गाईमा बढी हुने देखाएको छ।"
कस्ताकस्ता थिए बजेट ?,"सरकारले राष्ट्रिय ढुकुटीमा जम्मा हुनसक्ने अनुमानित रकम र क्षेत्र तोकेको विस्तृत विवरण स्वीकृतिका लागि संघीय संसद्मा पेस गर्छ। नेपालको संविधान, २०७२ ले जेठ १५ गते आगामी आर्थिक वर्षको बजेट ल्याउनुपर्ने अनिवार्य व्यवस्था गरेको छ। काठमाडौं : संघीय संसद्को संयुक्त बैठकमा भोलि जेठ १५ गते नेपालको ७७ औं बजेट प्रस्तुत हुँदैछ। जहाँ ३५औं अर्थमन्त्री डा प्रकाशशरण महतले आर्थिक वर्ष २०८०८१ को बजेट प्रस्तुत गर्नेछन्। जसको आकार १६ खर्ब ८८ अर्ब रूपैयाँभन्दा सानो हुनेछ। नेपालमा २००८ सालदेखि बजेट प्रस्तुत गर्ने चलन सुरु भएको मानिन्छ। जेठ १५ मा बजेटसँगै ४ वटा विधेयक प्रस्तुत हुनेछन्। जसमध्ये आर्थिक विधेयक प्रस्तुत भएपछि भोलिपल्टैदेखि ऐनको रूपमा कार्यान्वयन हुन्छ भने बाँकी विनियोजन, राष्ट्र ऋण उठाउने र ऋण तथा जमानत विधेयक आगामी आर्थिक वर्षको पहिलो दिनदेखि कार्यान्वयन हुन्छ। नेपालमा नीति र योजना बन्छन्, तर कार्यान्वयन हुँदैनन्, नतिजा देखिँदैन भन्ने गुनासो कम छैन। कागजमा सबै कार्यक्रम उत्कृष्ट देखिन्छन्। तर, राम्रो कि नराम्रो भन्ने निक्र्योल तब मात्र गर्न सकिन्छ जब कार्यान्वयनपछि प्रभावकारी नतिजा आउँछ। बजेट डकुमेन्ट पनि त्यस्तै हो। कार्यान्वयनपछि सकारात्मक लहर सिर्जना गरेका बजेटलाई साँच्चिकै राम्रो भनिने गरेको छ। इतिहास पल्टाएर हेर्दा समाजमा परिवर्तनको छाप छोडेका, प्रणालीमा सुधार ल्याएर देश विकासलाई नयाँ शिरा प्रदान गरेका निकै कम बजेट छन्। संविधान जारीपछि संविधानले दिशानिर्देश गरेका व्यवस्था कार्यान्वयन सुस्त हुँदै गर्दा बजेट कार्यान्वयन प्रतिप्रश्न उठेको छ। विज्ञ भन्छन्, पुरानै मस्यौदामा अंक र शब्द परिवर्तन गरेर ल्याइने बजेटलाई गतिलो पनि मानिएको छैन। सरकारले हरेक वर्ष गर्ने खर्च तथा खर्च धान्नका लागि आवश्यक स्रोतको अनुमान नै बजेट हो। बजेट भनेको सरकारको आय र व्ययको वार्षिक अनुमान हो। सरकारले राष्ट्रिय ढुकुटीमा जम्मा हुनसक्ने अनुमानित रकम र क्षेत्र तोकेको विस्तृत विवरण स्वीकृतिका लागि संघीय संसद्मा पेस गर्छ। नेपालको संविधान, २०७२ ले जेठ १५ गते आगामी आर्थिक वर्षको बजेट ल्याउनुपर्ने अनिवार्य व्यवस्था गरेको छ। बजेट सरकारको राजनीतिक, आर्थिक नीति तथा कार्यक्रमको समष्टिगत रूप हो। सरकारले तयार पारेको योजना तथा कार्यक्रमहरू सम्पन्न गर्नका लागि गरिने खर्च, सो खर्च धान्ने स्रोतहरूको प्रक्षेपण र आउँदो वर्षको नीतिगत प्राथमिकतालाई समेत बजेटमा प्रतिबिम्बित गरिएको हुन्छ। बजेट एउटा दस्तावेज मात्र नभई यो वर्षभर निरन्तर चलिरहने प्रक्रियागत चक्र हो। जसका विभिन्न चरणमा नागरिक र नागरिक समाजका साथै सरोकारवालाले बजेटको स्रोत, विनियोजन र उपलब्धिका विषयमा छलफल र बहस चलाउन सक्छन्। मन्त्रालयको बागडोर सम्हाल्नेको सूचीमा राजनीतिमा छाएका, अर्थशास्त्र पढेका, दुवै क्षेत्रमा पारंगतदेखि पूर्वगभर्नरसम्मका व्यक्ति पर्छन्। जानकारहरू पनि निकै कम बजेटलाई रिमार्केबल भन्छन्। जटिल शब्दावली प्रयाग गरी, जटिल व्यवस्था सुरुवात गर्ने भन्दै विज्ञले ल्याएका बजेटभन्दा यथार्थपरक बजेटलाई नै आमनागरिक र जानकारले रुचाएका छन्। महेश आचार्य, भरतमोहन अधिकारी, रामशरण महत, बाबुराम भट्टराई, सुवर्ण राणा त्यस्ता केही अर्थमन्त्री हुन् जसले ल्याएको बजेटलाई थोरै भए पनि रुचाइयो। नेपाल सरकारका पूर्वसचिव गोपीनाथ मैनाली बजेटहरू कागजमा राम्रो आए पनि कार्यान्वयन नहुने वा राम्रो नतिजा दिन नसक्ने बजेटलाई राम्रो भन्न नसक्ने बताउँछन्। बजेट भाषा वा साहित्य होइन, मैनाली भन्छन्, राम्रो बजेट हुन् भन्ने कार्यान्वयनले प्रमाणित गर्न सकेनन्। उनका अनुसार अहिलेसम्मको राम्रो बजेटको सूचीमा महेश आचार्य, भरतमोहन अधिकारी, रामशरण महतले पहिलोपल्ट ल्याएको बजेटलाई राम्रो मान्न सकिन्छ। संसद् नभएको बेला डा देवेन्द्रराज पाण्डेले ल्याउनुभएको बजेट पनि राम्रो थियो, मैनालीले थपे, किसुनजी प्रधानमन्त्री भएका बेला अन्तरिम व्यवस्थापन गर्न आएको बजेट थियो त्यो। अरू बजेट आउने जाने खालको मात्र भएको भन्दै उनले धेरै विज्ञ अर्थमन्त्री भए पनि व्यवहारमुखी बजेट नआएको तितो यथार्थ सुनाए। अर्थविद् डा डिल्लीराज खनाल २०५१ सालको बजेट इतिहासकै उत्कृष्ट मान्छन्। सोबेला राज्यमन्त्री रहेका खनाल बजेटको मुख्य अर्किटेक्चर थिए। उनले भने, हामीले सामाजिक सुरक्षाको अवधारणलाई मूर्तरूप दियौं र आफ्नो गाउँ आफैं बनाऔं अभियान चलायौं। आमजनतालाई बजेटप्रति सचेत बनाउनु र बजेट जनताका लागि पनि हो भन्ने आभाष दिलाउन सो बजेट सफल भएको थियो। अर्थविद् केशव आचार्य सुवर्ण शमशेरले ल्याएको नेपालको पहिलो बजेट, शमशेर नै अर्थमन्त्री रहेको पहिलो जननिर्वाचित सरकारले ल्याएको बजेट, महेश आचार्य र भरतमोहन अधिकारी अर्थमन्त्री रहेका बेला ल्याएको बजेटले बजेटको बाटो नै परिवर्तन गरेको बताउँछन्। यी बजेट रिमार्केबलभन्दा पनि पाथब्रेकर भन्न चाहन्छु, आचार्यले भने। त्रिवि अर्थशास्त्र केन्द्रीय विभाग प्रमुख प्रा डा शिवराज अधिकारी पहिलो बजेट, ५१ सालमा अधिकारीले ल्याएको बजेट र पाँचौं पञ्चवर्षीय योजना कार्यान्वयन हुँदा आएको बजेटलाई इतिहासकै उत्कृष्ट मान्छन्। ५१ सालपछि मात्र जनताले बजेटबारे बुझ्न थाले, अधिकारी भन्छन्, पछिल्लो समय तत्कालै कार्यान्वयन गर्ने खालका मात्र बजेट आए। अधिकारीका अनुसार बृहत् शान्ति सम्झौतापछि अर्थतन्त्रको मुहारै परिवर्तन भएको छ। राजनीतिक दलबीच मिलेर अघि बढौंभन्दा जनताका मुद्दा सेलाएका छन्, उनले भने, हामी आर्थिक मूल्य चुकाउन विवश छौं। र, यो मूल्य पूर्ति गर्ने बजेट पनि आएका छैनन्। पूर्वअर्थसचिव कृष्णहरि बास्कोटा सबैभन्दा सम्झनलायक बजेट २००८ मा तत्कालीन अर्थमन्त्री सुवर्ण शमशेरले ल्याएको बजेटलाई मान्छन्। २०६२६२ को जनआन्दोलनपछि आएका बजेट पनि सम्झनलायक भएको उनको तर्क छ। जनआन्दोलन पनि तत्कालीन अर्थमन्त्री डा रामशरण महतले ल्याएको बजेट फरक ढंगको थियो, बास्कोटाले भने, बाबुराम भट्टराईको बजेट पनि युनिक थियो। सुरेन्द्र पाण्डे, विष्णु पौडेल आदिले पनि जनआन्दोलनको भावनाअनुसारको बजेट ल्याउनुभयो। जनआन्दोलनपछि आएका बजेट सोही जनआन्दोलनको भावना समेटिएका रहेको उनको तर्क छ। अर्थशास्त्र पढेका भन्दा नपढेका अर्थमन्त्रीहरूले ल्याउनु भएको बजेट राम्रा रहेको भन्दै बास्कोटाले भने, सबैपक्ष समेटेर ल्याइएको बजेट राम्रो देखिने गरेको छ। महेश आचार्य, भरतमोहन अधिकारको पहिलो बजेट राम्रा थिए। जनआन्दोलनपछि चाहिँ संघीयता कार्यान्वयन तथा लोकतन्त्र रक्षा गर्न सबै पक्ष समेटिएका बजेट राम्रा छन्। सम्झनलायक ती बजेट सुवर्णशमशेर राणा : जनमुखी बजेटका प्रवर्तक नेपालको पहिलो अर्थमन्त्री सुवर्णशमशेर राणाले नेपालको पहिलो बजेट ल्याएका हुन्। राणाशासन अन्त्य भएपछि २००८ माघ २१ गते अर्थमन्त्री शमशेरले नेपालको पहिलो बजेट प्रस्तुत गरेका थिए। सो बजेट जनमुखी थियो। आकार ५ करोड २५ लाख रुपैयाँ बराबरको थियो। बजेट कार्यान्वयनमार्फत मोहीको लगत लिने कामको थालनी भयो। जंगलको निजीकरण पनि सोही बजेटमार्फत रोकियो। त्यसपछिका बजेटहरू विकास केन्द्रीय भए। सडक निर्माणमा चीन, भारत, रूस, बेलायत र अमेरिकाको सहयोग प्राप्त भयो। २०१५ मा बीपी कोइरालाको नेतृत्वमा पहिलो जननिर्वाचित सरकार गठन भएपछि बिर्ता उन्मूलन भयो, प्रगतिशील कर लागू गरियो भने नेपाली मुद्रालाई नेपालभरि चलाउने घोषणा गरियो। उद्योगलाई ऋण दिन सरकारले २०१६ सालमा एनआईडीसी (नेपाल इन्डिस्ट्रियल डेभलपमेन्ट कर्पोरेसन) बैंक स्थापना गर्यो। २०१६ सालको बजेटले समृद्धि, समानता बढाउने, रोजगारी कम गर्ने, कृषिमा आधारित विकास र जनतालाई सामाजिक सेवा बढाउने लक्ष्य राखेको थियो। भरतमोहन अधिकारी : सामाजिक सुरक्षाका जन्मदाता २०५१ को मध्यावधी निर्वाचनले नेकपा एमालेलाई सबैभन्दा ठूलो दल बनाएपछि भरतमोहन अधिकारी अर्थमन्त्री भए। प्रधानमन्त्री थिए सहोदर दाज्यु मनमोहन अधिकारी। दाजुभाइको बजेटले सरकार आमनागरिकमा पुगेको आभाष दिलायो। सामाजिक सुरक्षाका जन्मदाता २०५१ को मध्यावधि निर्वाचनबाट एमाले ठूलो दल बनेपछि भरतमोहन अधिकारी अर्थमन्त्री भए । उनले ल्याएको बजेटले सरकार नागरिकमा पुगेको आभास दिलायो । सरकारले वृद्धभत्ता र आफ्नो गाउँ आफैं बनाऔं कार्यक्रम ल्यायो । जसअनुसार तत्कालीन गाविसमा सिधै पैसा पुग्न थाल्यो । उक्त बजेट कार्यान्वयनले देशलाई दीर्घकालीन रूपमा लाभ पुर्यायो । सरकारले ऐतिहासिक वृद्धभत्ता र आफ्नो गाउँ आफैं बनाऔं अवधारणअनुसार तत्कालीन गाउँ विकास समिति (गाविस)मा सिधै पैसा पुर्याउने चलन थाल्यो। सो बजेट राम्रो यसमानेमा हो कि यो बजेटमार्फत सरकार आमनागरिकको जनजीवनमा पुग्यो तर वितरणमुखी भएको आरोप छ। बजेट ल्याएको सय दिन नपुग्दै एमाले सरकार ढले पनि सो बजेट कार्यान्वयनले देशलाई दीर्घकालमा लाभ दियो। र, एमालेलाई जनताले चिन्ने दल बनायो। डा रामशरण महत : उदारीकरणका सूत्रधार रामशरण महत उदारीकरणको पक्षधर अर्थमन्त्री मानिन्छन्। उदारीकरणका कार्यक्रमलाई कार्यान्वयन गर्न ल्याइएको उनको बजेटले दीर्घकालमा राम्रो छाप छाडेका छन्। संसद् विकास कोषको योजना अघि सारेर गाउँगाउँमा पैसा पुर्याउनमा उनैको योगदान मानिन्छ। महतकै पालादेखि मध्यमकालीन खर्च संरचना लागू गरियो। महतले ल्याएको २०५९६० सालको बजेटमा बजेटको आकार घटाए। अनुत्पादक खर्च कटौतीका लागि बजेटको आकार नै घटाइएको यो पहिलो घटना थियो। यही बजेटमार्फत राष्ट्रिय गौरवका आयोजनालाई बहुवर्षीय तरिकाले बजेट दिन सुरु गरियो। यीसँगगै महेश आचार्य राम्रो बजेट ल्याउने अर्थमन्त्रीका रूपमा चिनिन्छन्। अर्थ राज्यमन्त्रीका रूपमा २०४८ जेठ १७ गते आचार्यले ३६ अर्ब ६४ करोडको बजेट विनियोजन गरे। सो बजेटले जनतालाई पूर्णआर्थिक स्वतन्त्रता प्रदान गर्ने अभियान सुरु गर्यो। निजी क्षेत्रमैत्री यो बजेटमार्फत सरकारले राज्यको भूमिका वस्तु तथा सेवा उत्पादन र व्यापारबाट नियमनमा सीमित गर्यो। निजी लगानीलाई प्रोत्साहन गरियो। त्यो बजेटले नेपालको उदारीकरणको बाटो खोल्यो। संस्थान तथा सरकारी कम्पनीहरू घाटामा रहेका बेला तिनलाई निजीकरण गरेर नाफामा लैजाने पनि यही बजेटमार्फत भयो। निजीकरणको आलोचना हुने गरे पनि समग्रमा निजीकरण, शिक्षा, स्वास्थ्य, बिमा, वित्त, जलस्रोत आदिमा निजी क्षेत्रको प्रवेशले नेपाल छुट्टै बनाउन महेश आचार्यको भूमिका छ। आचार्यको बजेटले नतिजा पनि दियो। उदारीकरण र निजीकरणले आर्थिक वृद्धि राम्रो भयो। सबैभन्दा बढी उद्योग यही बेला खुले। त्यतिबेला आसिल आर्थिक उन्नतिलाई नेपालको इतिहासको स्वर्णीम युग मानिन्छ। आर्थिक क्रियाकलाप वृद्धि, रोजगारी सिर्जना तथा आर्थिक क्रान्तिको नीति अहिलेसम्मका सबै सरकारले अबलम्बन गरेका छन्। २०५६ सालमा आचार्य पुन: अर्थमन्त्री बनेका थिए। त्यतिबेला गरिबी निवारणको योजना अघि बढाइएको थियो। उनैका बेला भरतमोहन अधिकारी अर्थमन्त्री भएका बेला सुरु वृद्धभत्ता कार्यक्रमलाई कांग्रेस सरकारले मान्यता दियो। गणतन्त्रका अर्थमन्त्री गणतन्त्र स्थापनापछि डा बाबुराम भट्टराई, डा युवराज खतिवडाजस्ता विज्ञ तथा विष्णु पौडेल, सुरेन्द्र पाण्डे, कृष्णबहादुर महारा, जनार्दन शर्मा जस्ता नेताहरूले अर्थ मन्त्रालय सम्हाले। यी अर्थमन्त्रीले ल्याएको बजेटले विकासलाई जोड दिए पनि दीर्घकालमा नतिजा ल्याउने खालका देखिएका छैनन्। २०६५ सालमा अर्थमन्त्री बनेपछि डा बाबुराम भट्टराईले राजस्वको महत्वकांक्षी लक्ष्य राखे र पूरा पनि भयो। डा युवराज खतिवडाले ल्याएका बजेटले बजेट प्रणालीमा सुधार ल्यायो, प्यानलाई अनिवार्य गरियो। राजस्व प्रशासनमा राम्रै सुधार भयो। राजनीतिक नेतृत्वले ल्याएका बजेट धेरैजसो पपुलिस्ट र भोट तान्ने खालका मात्र भए। संघीयताको मर्मअनुसार बजेट ल्याउने अर्थमन्त्री कृष्णबहादुर महरा हुन्। चालु आवका लागि जनार्दन शर्माले प्रस्तुत गरेको बजेटमा बाहिरको मान्छेले करका दर हेरफेर गरेपछि विवादित बनेको थियो। पञ्चायतकालका राम्रा बजेट अर्थशास्त्रमा पीएचडी गर्ने नेपालको पहिलो व्यक्ति डा यादव पन्त अर्थमन्त्री हुँदा ल्याएको बजेटलाई इतिहासमा सम्झिने गरिन्छ। उनी नेपाल राष्ट्र बैंकका गभर्नर पनि थिए। पन्तलाई त्यतिबेलाको नेपाली अर्थतन्त्रको आर्किटेक्चर मानिन्छ। पन्तले ल्याएको बजेटले सरकारले निजी र सार्वजनिक क्षेत्र एक अर्काका परिपूरक भएको घोषणा गरेको थियो। बजेटमार्फत एक जिल्लाबाट अर्को जिल्लामा सामान ढुवानीमा रहेको प्रतिबन्ध हटाइयो। उद्योग तथा व्यापारमा निजी क्षेत्रलाई प्रोत्साहन गर्ने नीति उनैको पालामा घोषणा भएको हो। केही घटना १ बद्रीबहादुर श्रेष्ठ, वर्षमान पुन र ज्ञानेन्द्रबहादुर कार्कीले अर्थमन्त्री बने पनि बजेट प्रस्तुत गर्न पाएनन्। २ २०६७६८ को बजेट प्रस्तुत गर्न जाँदा सुरेन्द्र पाण्डेको बजेट ब्रिफकेस माओवादी सांसदले फोडिदिएका थिए। ३ सबैभन्दा बढी भाषण गर्ने अर्थमन्त्री डा रामशरण महत हुन्। उनले सातपल्ट बजेट भाषण गरेका छन्। ४ २०६८ मा अर्थमन्त्री भरतमोहन अधिकारीले बजेट भाषण गर्नुअघि नै सार्वजनिक भएको थियो। ५ बजेट भाषण गर्ने प्रचलन बेलायतबाट सन् १७१३ मा सुरु भएको हो। प्रधानमन्त्री रोवट वालपोलको सरकारले बजेट ल्याउन सुरु गरेको हो। अर्थमन्त्रीहरू १ सुवर्णशमशेर राणा २ केशरशमशेर राणा ३ मातृकाप्रसाद कोइराला ४ सिवि सिंह ५ ऋषिकेश शाह ६ सूर्यबहादुर थापा ७ सुरेन्द्रबहादुर बस्नेत ८ कीर्तिनिधि विष्ट ९ गेहेन्द्रबहादुर राजभण्डारी १० डा भेषबहादुर थापा ११ डा यादवप्रसाद पन्त १२ डा प्रकाशचन्द्र लोहनी १३ भरतबहादुर थापा १४ पशुपतिशमशेर राणा १५ डा देवेन्द्रराज पाण्डे १६ गिरिजाप्रसाद कोइराला १७ महेश आचार्य १८ भरतमोहन अधिकारी १९ शेरबहादुर देउवा २० डा रामशरण महत २१ रवीन्द्रनाथ शर्मा २२ डा बद्रीप्रसाद श्रेष्ठ २३ मधुकरशमशेर राणा २४ डा रूप ज्योति २५ डा बाबुराम भट्टराई २६ सुरेन्द्र पाण्डे २७ वर्षमान पुन २८ शंकरप्रसाद कोइराला २९ विष्णुप्रसाद पौडेल ३० कृष्णबहादुर महरा ३१ ज्ञानेन्द्रबहादुर कार्की ३२ डा युवराज खतिवडा ३३ जनार्दन शर्मा ३४ डा प्रकाशशरण महत"
तल्लो अरुण भारतीय कम्पनी सतलजलाई दिने गरी विकास सम्झौता,काठमाडौं : लगानी बोर्डले तल्लो अरुण जलविधुत परियोजना बनाउने जिम्मा भारतीय कम्पनी सतलज जलविधुत् निगमलाई दिने गरी परियोजना विकाश सम्झौता ( पीडीए)को मस्यौदा स्वीकृत गरेको छ । प्रधानमन्त्री पुष्पकमल दाहाल 'प्रचण्ड'को अध्यक्षतामा आइतबार बसेको बोर्ड बैठकले ६६९ मेगावट क्षमताको तल्लो अरुणको जलविधुत् विकाश सम्झौताको मस्यौदा स्वीकृत गरेको हो । बोर्ड बैठकले उक्त प्रस्ताव अनुमोदनका लागि मन्त्रिपरिषद् बैठकमा पठाउने निर्णय गरेको छ । बैठकको अघिल्लो बैठकले तल्लो अरुण जलविधुत् परियोजनाका लागि ९२ दशमलब ६८ अर्बको लगानी स्वीकृत गरेको छ । निर्धारित समयमै निर्माण सम्पन्न गर्ने गरी आवश्यक पूर्वतयारी समेत अगाडि बढिरहेकाले यसको विकाशले मुलुकको आर्थिक सामाजिक विकासमा टेवा पुग्ने बैठकपछि बोर्डले निकालेको विज्ञप्तिमा उल्लेख छ।
सुनको मूल्य घट्यो,"अघिल्लो कारोबारको दिन छापावाल सुन प्रति तोला १ लाख ८ हजार ३ सय, तेजावी सुन प्रति तोला १ लाख ७ हजार ८ सयमा कारोबार भएको थियो। काठमाडौं : आज सुनको मूल्य तोलामा २ सय रुपैयाँले घटेको छ। नेपाल सुन चाँदी व्यवसायी महासंघले आज छापावाल सुन प्रति तोला १ लाख ८ हजार १ सय, तेजावी सुन प्रति तोला १ लाख ७ हजार ६ सयमा कारोबार भइरहेको छ। अघिल्लो कारोबारको दिन छापावाल सुन प्रति तोला १ लाख ८ हजार ३ सय, तेजावी सुन प्रति तोला १ लाख ७ हजार ८ सयमा कारोबार भएको थियो। सुनको मूल्यमा २ सयले गिरावट आए पनि चाँदीको मूल्य भने तोलामा १५ रुपैयाँले बढेको छ। आज बजारमा चाँदी प्रति तोला १३ सय ६० रुपैयाँले कारोबार भइरहेको छ।"
स्थायी लेखा नम्बर लिनेको संख्या ५३ लाख नाघ्यो,"काठमाडौं : नेपालमा स्थायी लेखा नम्बर लिने करदाताको संख्या ५३ लाख नाघेको छ। सरकारले आइतबार सार्वनजिक गरेको आर्थिक वर्ष २०७९०८० को आर्थिक सर्वेक्षणमा २०७९ फागुनसम्म स्थायी लेखा नम्बर लिने करदाताको संख्या ५३ लाख ४१ हजार १ सय ७८ रहेको उल्लेख छ। जसमध्ये व्यक्तिगत स्थायी लेखा नम्बर लिने ६४६ प्रतिशत,व्यवसायिक लेखा नम्बर लिने ३४९ प्रतिशत र करकट्टी गर्ने निकायले लिएको स्थायी लेखा नम्बर ०५ प्रतिशत छ। यसैगरी आर्थिक वर्ष २०७९०८० को फागुनसम्म मूल्य अभिवृद्धि करदमा दर्ता भएका करदाता ३ लाख ७ हजार ७ सय १० पुगेको छ। अन्तशुल्कमा दर्ता हुने करदाताको संख्या १ लाख २० हजार २ सय ९२ पुगेको छ।"
"दोहोरो अंकले घट्यो सेयर बजार, कारोबार रकम २ अर्ब ६३ करोडमाथि",काठमाडौं : सेयर बजार दोहोरो अंकले ओरालो लागेको छ। साताको पहिलो कारोबार दिन आइतबार नेप्से परिसूचक १७३८ अंकले घटेर १९४१७४ विन्दुमा पुगेको छ। सेन्सेटिभ इण्डेक्स १९० अंकले बढेर ३६९४२ विन्दुमा पुगेको छ। आज २६८ कम्पनीको ७० लाख ४९ हजार ६९९ कित्ता सेयर २ अर्ब ६३ करोड ९५ लाख ९ हजार ६९७ रुपैयाँमा खरिदबिक्री भयो। ४७ हजार ६६१ पटक सेयर कारोबार भयो। आज एउटा मात्रै कम्पनीको सेयर मूल्य सकारात्मक सर्किट लेभलमा कारोबार भयो। आत्मनिर्भर लघुवित्त वित्तीय संस्थाको सेयर मूल्य १० प्रतिशतले बढेको हो। यस्तै युनिलिभर नेपालको सेयर मूल्य ७ प्रतिशतले बढ्यो। कारोबार रकमका आधारमा शिवम् सिमेन्ट शीर्षस्थानमा रह्यो। सो कम्पनीको २१ करोड ७९ लाख मूल्य बराबरको सेयर कारोबार भयो। नेपाल दूरसञ्चार कम्पनीको ९ करोड १३ लाख र सोल्टी होटलको ८ करोड ८६ लाख मूल्य बराबरको सेयर कारोबार भयो। यसदिन कारोबारमा आएका १३ उपसमूहमध्ये ११ को घट्यो भने २ को मात्रै बढ्यो। ११ उपसमूहको सूचक घट्दा मनु एन्ड प्रो र म्युचुअल फण्डको सेयर मूल्य बढेको हो।
२०७९८० को आर्थिक सर्वेक्षण सार्वजनिक,काठमाडौं : आर्थिक वर्ष २०७९८० को आर्थिक सर्वेक्षण सार्वजनिक भएको छ। अर्थमन्त्री डाप्रकाश शरण महतले आइतबार प्रतिनिधिसभा बैठकमा आर्थिक वर्ष २०७९८० को आर्थिक सर्वेक्षण सार्वजनिक गरेका हुन्। सरकारको आर्थिक वर्ष २०८०८१ को वार्षिक नीति तथा कार्यक्रम शनिबार प्रतिनिधिसभाबाट बहुमतले पारित भएको थियो। राष्ट्रपति रामचन्द्र पौडेलले जेठ ५ उक्त नीति तथा कार्यक्रम संघीय संसद्का दुवै सदनको संयुक्त बैठकमा प्रस्तुत गरेका थिए। शनिबारको बैठकमा प्रधानमन्त्री पुष्पकमल दाहाल प्रचण्डले प्रतिनिधिसभा सदस्यले उठाएका प्रश्नको जवाफ दिएपछि सत्तारुढ पक्षले संशोधन प्रस्ताव फिर्ता लिएका थिए। प्रतिपक्षीका संशोधन प्रस्ताव बहुमतले अस्वीकृत भएको थियो।

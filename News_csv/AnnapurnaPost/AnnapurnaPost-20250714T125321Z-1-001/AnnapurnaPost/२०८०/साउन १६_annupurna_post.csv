शीर्षक,विवरण
राष्ट्र निर्माणमा नागरिक,"अब नेपाली नागरिक नै नेपाल निर्माणका संवाहक हुन्। तर उनीहरू दलीय घेराबाट निस्कनु पर्छ। विश्व राजनीतिको इतिहासमा नागरिक मात्रैको शक्तिले ठूलाठूला परिवर्तनहरू सम्भव भएको थुप्रै उदाहरण छन्। नागरिककै उत्साह र ऊर्जाले कमजोर राष्ट्र शक्तिशाली भएका छन्। आजभन्दा करिब १० हजार वर्षपहिले जतिखेर यस धर्तीमा पहिलोपटक कृषि क्रान्ति हुँदै थियो, ठीक त्यही समय हाम्रा पुर्खा सिकार संकलित घुमन्ते जीवन छाडेर एक ठाउँमा स्थिर र एकत्रित हुँदै थिए। यो एकीकरण केवल भौतिकमात्र थिएन, भावना, विचार, मूल्य, मान्यता र संस्कृतिको पनि थियो। अर्थात् हामी सबै एकै हौं, हाम्रा विश्वास र विचारमा समानता र एकत्व छ भन्ने मनोभावको विकास उनीहरूमा हुँदै थियो। यो नै संसारमा पहिलोपटक राष्ट्र र राज्य निर्माणको बीजारोपण थियो। सबैले त देशबाट लिन्छु केवल लिन्छु भने, तिमी चाहिँ देशलाई म त दिन्छु केही भन्देऊ न है, गीतकार कालीप्रसाद रिजालका यी मार्मिक शब्द केही वर्षअघि लेखिए पनि आजसम्म आइपुग्दा यसको वजन र सान्दर्भिकता झनै बढेर गएको छ। ती शब्दले भनेझैं वर्षौंदेखि देश दुखिरहँदा हामी नागरिक भने देशलाई मलम लगाउनुको सट्टा उल्टै देशले मलाई के दियो भन्दै गाली गरिरहेका छौं। राष्ट्र र राज्य दुवै रूपमा आज यो देश कमजोर भइरहँदा हामी भने व्यक्तिगत घेराभन्दा माथि मुलुकसम्म पुग्नै सकेनौं। एकातिर देशलाई दिने हैसियतमा पुर्याउन गर्नुपर्ने कर्तव्य र जिम्मेवारीबाट विमुख हुने अनि अर्कातिर देशभित्रै बसेर कस्तो देशमा जन्मिएछु भन्दै देशलाई नै सराप्ने नागरिकको पनि यहाँ कमी छैन। यतिमात्र होइन, देश छाडेर कुनै विकसित मुलुक जानेहरूले त यो देशमा बस्ने हरेक नेपालीको भविष्य नै अँध्यारो छ भनी चरम निराशा छरिरहेका छन्। तर आज यो राष्ट्रको यस्तो हविगत बनाउन नेता र नेतृत्वलाई मलजल गर्ने त हामी नागरिक नै होइनौं ? अनि यो राष्ट्रलाई सबल, सक्षम र समृद्ध बनाउन भूमिका खेल्न सक्ने पनि हामी नै होइनौं ? सन् १९६५ को सिंगापुरलाई देशले मलाई के दियो भन्दै त्यहाँका नागरिकले छाडेर गएको भए आज सिंगापुर विश्वकै समृद्धमध्येको एक हुने थिएन। उनीहरूका सन्तान दरसन्तानहरूले विकसित सिंगापुर भोग्न पाउने थिएनन्। सन् १९४५ को जापानको पुनर्निर्माणमा जापानी नागरिकले पसिना नबगाएको भए २३ वर्षको छोटो अवधिमा जापान विश्वको दोस्रो ठूलो अर्थतन्त्र बन्न सक्ने थिएन। सन् १९४७ मा भारतीय नागरिक राष्ट्रका लागि एकत्रित नभएका भए सायद अर्को कति वर्षसम्म उनीहरू परतन्त्री भएर बाँच्नु पथ्र्यो भन्ने कुनै लेखाजोखा हुन्थेन। विश्वका धेरै देश जो आज समृद्ध र विकसित अवस्थामा छन्, त्यहाँका नागरिकलाई देशको माया हामीभन्दा बढी छ। किनकि उनीहरूलाई हिजो अरूले शासन गर्दाको पीडा थाहा छ। युद्धले देश बगरमा परिणत हुँदा खसेको प्रत्येक आँसुको मूल्य थाहा छ। त्यसैले ती देशहरू बने। तर हामीलाई त कसैले गुलाम नबनाउनु नै हाम्रो प्रगतिको ठूलो बाधक भएको देखियो। हामीसँग न कसैको बुट खाएको पीडा छ न त देश कुनै दिन बगर बनेको नै थाहा छ। हामीलाई फोकटमा आएको देश भयो नेपाल। नेपालमा केही वर्षयता हरेक क्षेत्रमा गरिएका निर्णय तथा कार्यहरू हेर्दा लाग्छ अब यो देशमा अर्को पुस्ता नै जन्मँदैन। हामी नै यहाँको सर्वेसर्वा हौं, जे जति स्रोतसाधन यो देशमा उपलब्ध छ, त्यसको उपभोग केवल हामीले मात्र गर्नुपर्छ। भोलिको पुस्ताको भविष्य जेसुकै होस् भन्ने यस्तै निकृष्ट विचारबाट ग्रस्त आजको पुस्ताले दीर्घकालीन प्रभाव पार्ने संवेदनशील निर्णय पनि क्षणिक फाइदालाई मात्र हेरेको छ। नेतृत्वमा व्याप्त यो रोग विस्तारै नागरिकमा पनि फैलिँदै जानु आजको तीतो यथार्थ हो। यसैको परिणामस्वरूप नागरिकमा निजी स्वार्थका लागि राष्ट्रलाई नै दोहन गर्ने प्रवृत्तिदेखि थालेको छ। यस्तो प्रवृत्तिले यो राष्ट्र बन्ला त ? विश्वमा यस्ता थोरैमात्र देश छन्, जसको इतिहास मान र सानले भरिएको होस्। नेपाल त्यसैमध्येमा एक हो। नेपालको इतिहासमा यस्तो ताकत छ जसले सम्पूर्ण नेपालीलाई देशप्रति गर्व अनुभूत गराउँदै एकताको सूत्रमा बाँध्न सक्छ। राष्ट्र र राष्ट्रियतालाई जगैबाट बलियो बनाउन सक्छ। तर विडम्बना हामीले आजका पुस्तालाई हाम्रो इतिहास यथारूपमा बुझाउनै सकेनौं। हाम्रा बुझाइ र मानसिकतामा भरिएका आग्रह पूर्वाग्रहबाट इतिहासको व्याख्यालाई चोखो राख्नै सकेनौं। इतिहासका जानकारहरू नै निजी स्वार्थमा विभक्त भयौं। ठूलो गल्ती यही भयो। यही कारण इतिहास आज बंग्याएरै भए पनि आफ्नो अनुकूल व्याख्या गर्ने साधन भइदियो। न कि बहुजाति, भाषा, धर्म, संस्कृति र वर्ग जोड्ने पुल। संस्कृतमा एउटा श्लोक छ, जननी जन्मभूमिश्च स्वर्गादपी गरियसी अर्थात् जननी र जन्मभूमि स्वर्गभन्दा पनि श्रेष्ठ हुन्। हाम्रो देशको मूल नारा पनि हो यो। यो श्लोकले जन्मभूमिलाई त्यसै उच्च स्थानमा राखेको होइन। हामी जुन भूमिमा जन्मन्छौं, हुर्कन्छौं, त्यसप्रति हाम्रो श्रद्धा, प्रेम, कर्तव्य र जिम्मेवारी हुनुपर्छ नै। नेपालको संविधान २०७२ को धारा ४८ ले पनि नागरिकका कर्तव्यको स्पष्ट उल्लेख गरेको छ। जसमा राष्ट्रप्रति निष्ठावान् हुँदै नेपालको राष्ट्रियता, सार्वभौमसत्ता र अखण्डताको रक्षा गर्नु, संविधान र कानुनको पालना गर्नु, राज्यले चाहेका बखत अनिवार्य सेवा गर्नु, सार्वजनिक सम्पत्तिको सुरक्षा र संरक्षण गर्नु छन्। लोकतान्त्रिक शासन व्यवस्थामा मात्र होइन, अन्य व्यवस्थामा समेत राष्ट्रको सर्वोच्च शक्ति नागरिकमा नै निहित हुन्छ। भलै त्यो बाहिर नदेखियोस्। विश्व राजनीतिको इतिहासमा नागरिक मात्रैको शक्तिले ठूलाठूला परिवर्तनहरू सम्भव भएको थुप्रै उदाहरणहरू छन्। नागरिककै उत्साह र ऊर्जाले कमजोर राष्ट्र शक्तिशाली भएका छन्। तेस्रो विश्वबाट पहिलो विश्वमा उक्लिएका छन्। अनि फेरि नागरिककै लापरबाही र अकर्मण्यताको कारण कति देश विश्व मानचित्रबाटै बिलाएका पनि छन्। त्यसैले यो राष्ट्रलाई कता लैजाने भन्ने मुख्य जिम्मेवारी नेपाली नागरिककै हातमा छ। अब नेपाली नागरिक नै नेपाल निर्माणका संवाहक हुन्। तर यसका लागि नागरिक आफ्नो व्यक्तिगत स्वार्थ र दलीय घेराबन्दीबाट बाहिर निस्कनु पर्छ। शारीरिक र सांस्कृतिक विविधताका बीचबाट साझा राष्ट्रिय पहिचान निर्माण गर्नुपर्छ। हरनेपालीमा अनेकतामा एकता र विभिन्नतामा सहिष्णुताको भाव पलाउनु पर्छ। मनमा देश र शिरमा सगरमाथा सजिनुपर्छ।"
कोसीको जस्तो कमजोरी दोहोरिनु हुन्न,"कोसी प्रदेशका सभामुख बाबुराम गौतमद्वारा जुन गल्ती भएको थियो, त्यसलाई सम्मानित सर्वोच्च अदालतले सच्याइदिएको छ। कोसी प्रदेशका सभामुख बाबुराम गौतमको भूमिका र सीमालाई लिएर प्रदेश सरकार गठनका विषयमा धेरै प्रश्नहरू उठे। गौतमद्वारा जुन गल्ती भएको थियो, त्यसलाई सम्मानित सर्वोच्च अदालतले सच्याइदिएको छ। सर्वोच्चको व्याख्या महत्त्वपूर्ण र ऐतिहासिक छ। सर्वोच्च अदालत, जसलाई संविधानको अन्तिम व्याख्याताको रूपमा जिम्मेवारी सुम्पिएको छ। संविधानसभाले बनाएको संविधानबाट प्राप्त भूमिका सर्वोच्चले निर्वाह गरेको छ। कोसी प्रदेशमा जुन किसिमको निर्णय वा कामकारबाही भयो, त्यसले एउटा प्रश्न उठाएको थियो। त्यसमा सम्मानित सर्वोच्च अदालतको उपयुक्त हस्तक्षेपको आवश्यकता महसुस भएको थियो। सर्वोच्च अदालतले ठीक ढंगले हस्तक्षेप गरेको छ। परिस्थितिलाई सच्याएको छ। सभामुखको समर्थनबाट जुन सरकार (उद्धव थापा नेतृत्वको) बनेको थियो, त्यही सुरुको बिन्दुदेखिको गठन, दाबीदेखि सबै कुराहरू असंवैधानिक मान्दै सर्वोच्च अदालतले खारेज गरेको छ। सर्वोच्चको फैसलाको सबैले स्वागत गरेका छन्। स्वयं सम्बन्धित सभामुखलगायत सबै राजनीतिक दलहरूले पनि फैसलाको स्वागत गरेका छन्। यो सकारात्मक कुरा हो। यसलाई दृष्टान्तका रूपमा लिएर मुलुक अगाडि बढ्छ भन्नेमा विश्वास छ। यसबाट सुखद अनुभूति भइरहेको छ। सरकार विहीनताको अवस्था कहीँ पनि कल्पना गरिँदैन। हामीले पनि कल्पना गरेका छैनौं। तत्कालीन मुख्यमन्त्री हिक्मत कार्कीको कामचलाउ सरकार छँदै थियो। त्यहीँ बेलामा अर्थात् असार २१ गतेबाट जुन प्रक्रिया सुरु गरेर नयाँ सरकार जन्मियो त्यो पूर्णतः संविधानसम्मत नभएकाले खारेज गर्ने सर्वोच्च अदालतको फैसला छ। त्यसैले संविधान सम्मत नभएको सरकार एक दिन पनि रहन सक्ने कुरै भएन। जुन कामचलाउ सरकार (हिक्मत कार्की) रहिरहेको बेलामा नयाँ प्रक्रिया सुरु भएको थियो, त्यहीँ ठाउँमा अहिले हामी उभिएका छौं। र, अब सम्मानित सर्वोच्चको फैसलाअनुसार नै अघि बढ्नुपर्छ। अब कस्तो सरकार बन्ला त ? भन्ने सन्दर्भमा कत्ति पनि अन्योल छैन। कार्की नेतृत्वको कामचलाउ सरकारअन्तर्गत रहेर सर्वोच्चले देखाएको बाटोबाट अघि बढ्नुपर्छ। सर्वोच्चले सबैको सहयोग र समर्थनबाट बहुमत प्राप्त गर्ने सरकारका लागि प्रयास एवं प्रक्रिया सुरु गर्न भनेको छ। पहिला साझा बहुमत प्राप्त गर्ने सरकारको प्रयास र प्रक्रिया अघि बढ्नुपर्छ। यस प्रक्रियाबाट सरकार गठन हुन नसकेको अवस्थामा ठूलो दलको सरकार बन्ने भन्ने फैसलाले प्रष्ट्याएको छ। सर्वोच्च अदालतले सात दिनको समयसीमा दिएको छ। सधैं भनिरहेका छौं, सरकारमा जान हामीलाई कुनै हतारो छैन। जनताको जनादेश र संविधानअनुसार हामी अगाडि बढ्छौं। र, अहिले पनि सर्वोच्च अदालतको आदेश र व्याख्या जे छ, त्यसैबमोजिम संविधान र कानुनको शासनको सिद्धान्तअनुरूप अगाडि बढ्छौं। हामीले प्राप्त गरेको कामचलाउ सरकारको जिम्मेवारी बहन गर्न सर्वोच्चको फैसलाअनुसार बहुमतको सरकार बनाउन संविधानबमोजिम हामी प्रयास गर्छौं। त्यहीँ दिशातर्फ हामी अगाडि बढ्छौं। कोसी प्रदेश सरकार अस्थिर रहेको छ। यो स्थिति आउनु ठीक होइन। जनताले पनि यो स्थितिको कल्पना गर्दैनन्। जनता स्थिरता चाहन्छन्। देश र जनताको हितमा सबै राजनीतिक दलहरू संविधानबमोजिम अगाडि बढून् भन्ने चाहन्छन्। तर, दुर्भाग्यवशः विभिन्न कारणले राजनीतिक अस्थिरता देखा पर्ने गरेको छ। त्यसैले आउँदा दिनमा यस्तो स्थिति पुनः नआओस्। संविधानबमोजिम देश र जनताको हित अनुकूल सबै दलहरू अगाडि बढून्। हामीले धेरै महत्वपूर्ण उपलब्धिहरू हासिल गरेका छौं। जनतालाई सर्वोपरि बनाउने संविधान प्राप्त गरेका छौं। तर, पनि सामाजिक, सांस्कृतिक, आर्थिक अधिकार लगायतका क्षेत्रमा परिवर्तन अनुभूत हुने ढंगले कामकारबाही हुन नसकेको जनताको भनाइ छ। यो भनाइ सही हो। जनतालाई अनुभूत हुने ढंगले परिवर्तनलाई अगाडि बढाउन दलहरूमा कमजोरी छ भने त्यो कमजोरीलाई सच्याउनुपर्छ। (पूर्वसभामुख नेम्बाङ वरिष्ठ अधिवक्ता पनि हुन् )"
१०औं राष्ट्रिय खेलकुद तोकिएकै मितिमा गर्न दबाब,"सुर्खेत : दशौं राष्ट्रिय खेलकुद प्रतियोगिता कर्णालीमा आयोजना हुँदैछ। यसका लागि २०८१ साल मंसिर २ देखि ९ गतेसम्म प्रतियोगिता आयोजना गर्ने मिति पनि तय भइसकेको छ। तर, समय नजिकिँदै जाँदा संघीय सरकारले भने यसमा कुनै चासो नदिएको गुनासो प्रदेशका खेलकुद विकास परिषद्हरूले गरेका छन्। पहिलोपटक राष्ट्रिय प्रतियोगिता आयोजना गर्ने अवसर पाएको कर्णाली यतिबेला पूर्वतयारीमा जुटिरहेको छ। हालसम्म राष्ट्रिय प्रतियोगिता नभएको कर्णालीले दशौं खेलकुदलाई प्रतिष्ठाका रूपमा लिएको छ। त्यसैको तयारी स्वरूप प्रदेश राजधानी वीरेन्द्रनगरमा प्रादेशिक रंगशाला निर्माणको काम धमाधम भइरहेको छ। प्रदेश सरकारले गौरवको आयोजनाका रूपमा लिएको यो रंगशालाको हालसम्म ६० प्रतिशत भौतिक काम सम्पन्न पनि भइसकेको छ। कर्णालीले प्रतियोगिता निर्धारित मितिमै आयोजना गर्नका लागि तीव्र तयारी गरिरहँदा संघीय सरकार र राष्ट्रिय खेलकुद परिषद्ले यसलाई प्राथमिकता दिएका छैनन्। संघीय सरकारले चालु आर्थिक वर्षको बजेटमा पनि कर्णालीमा खेल पूर्वाधारलाई प्राथमिकता दिएको छैन। यसकारण पनि दशौं खेलकुद प्रतियोगिता तोकिएको मितिमा नहुने आशंका बढेको भन्दै सातवटै प्रदेशका खेलकुद विकास परिषद्का सदस्य सचिवहरूले राष्ट्रिय खेलकुद परिषद्को ध्यानाकर्षण गराएका हुन्। उनीहरूले कर्णालीमा प्रतियोगिता सम्पन्न गर्नका लागि भौतिक पूर्वाधार सक्षम रहेको भन्दै तोकिएकै मितिमा प्रतियोगिता हुनुपर्ने बताएका छन्। दशौं खेलकुदको पूर्वतयारी र भौतिक पूर्वाधारको अवस्था अनुगमनका लागि कर्णालीमा जम्मा भएका सातवटै प्रदेशका खेलकुद विकास परिषद्का सदस्य सचिवहरूले कर्णालीमा तोकिएकै मितिमा प्रतियोगिता सम्पन्न गर्न सम्भव भएको निष्कर्ष निकालेका हुन्। उनीहरूले सोमबार वीरेन्द्रनगरमा पत्रकार सम्मेलन नै गरेर संघीय सरकारले दशौं खेलकुद प्रतियोगिता तोकिएकै मितिमा गर्नका लागि आवश्यक तयारी थाल्नुपर्ने बताए। यसका लागि युवा तथा खेलकुद मन्त्रालय र राष्ट्रिय खेलकुद परिषद् गम्भीर हुनुपर्ने उनीहरूको भनाइ छ। चालु आर्थिक वर्षको बजेट र नीतिमा संघीय सरकारले दशौं खेलकुदलाई प्राथमिकता नदिएको भन्दै उनीहरूले कर्णाली सरकारसँग समन्वय गरी आवश्यक बजेट व्यवस्थापन गर्न पनि खेलकुद मन्त्रालय र राष्ट्रिय खेलकुद परिषद्लाई आग्रह गरेका हुन्। दशौं खेलकुदले कर्णालीमा खेल पर्यटनको विकास, खेल पूर्वाधार र उत्कृष्ट खेलाडी उत्पादन हुने उनीहरूको निष्कर्ष छ। यसका लागि कर्णालीमा भइरहेको तयारीबारे सदस्य सचिवहरूले मुख्यमन्त्री राजकुमार शर्मा, सामाजिक विकासमन्त्री खड्गबहादुर पोखरेल, मन्त्रालयका सचिव र प्रदेशका १० वटै जिल्लाका खेलकुद विकास समितिका अध्यक्षसँग छलफल गरेर आवश्यक तयारी गर्न सुझाव दिएका छन्। कर्णाली दशौं खेलकुद प्रतियोगिता सम्पन्न गर्न भौतिक र मानसिक रूपमा सक्षम रहेको पाइएको भन्दै उनीहरूले अब संघीय सरकार र राष्ट्रिय खेलकुद परिषद्ले आवश्यक बजेट र प्राविधिक सहयोग गर्नुपर्नेमा ध्यानाकर्षण गराएका हुन्। राष्ट्रिय खेलकुद परिषद्ले चासो नदिएका कारण प्रतियोगिता तोकिएकै मितिमा नहुने आशंका बढेको भन्दै उनीहरूले निर्धारित मितिमै प्रतियोगिता हुनुपर्ने बताएका छन्। कोसी प्रदेशको खेलकुद विकास बोर्डका सदस्य सचिव हंशराज वाग्लेले कर्णालीमा तोकिएकै मितिमा दशैं खेलकुद आयोजना गर्न सम्भव भएको बताए। यस्तै बागमती प्रदेश खेलकुद विकास परिषद्का सदस्य सचिव सूर्यलाल भण्डारीले भने, यसवर्ष कर्णाली सरकारले ८५ करोड बजेट विनियोजन गरेको छ, कर्णाली मानसिक र भौतिक रूपमा प्रतियोगिता गर्न तयार देखिन्छ। तर, संघीय सरकारले चालु आर्थिक वर्षमा प्राथमिकता दिएको पाइएन, तोकिएकै मितिमा प्रतियोगिता सम्पन्न गर्न अब हामीले संयुक्त रूपमा दबाब दिनेछौं। कर्णाली प्रदेश खेलकुद विकास परिषद्का सदस्य सचिव विश्वामित्र संज्यालले कर्णाली प्रतियोगिताको भव्य उद्घाटन गर्न, खेलाडीको आवास व्यवस्थापन गर्न र खेलका लागि आवश्यक भौतिक पूर्वाधार तयारीमा व्यस्त रहेको बताए। भौतिक पूर्वाधारको अभावका कारण अब कर्णालीमा प्रतियोगिता नरोकिने भन्दै उनले अब संघीय सरकारले पनि आवश्यक सहयोग गर्नुपर्ने बताए।"
हेटौंडा सिमेन्ट उद्योग भेन्टिलेटरमा,"हेटौंडा : नेपाल सरकारको पूर्ण स्वामित्व रहेको उद्योग हो हेटौंडा सिमेन्ट उद्योग। तर, सरकारको स्वामित्वमा भए पनि यो उद्योग केही वर्षयता निरन्तर घाटामा छ। यसले गर्दा उद्योग बन्द हुने स्थितिमा पुगिसकेको छ। नेपाल सरकार र एसियाली विकास बैंकको लगानीमा यो उद्योग २०३३ सालमा स्थापना भएको थियो। २०४२ सालदेखि व्यावसायिक उत्पादन सुरु गरेकोमा पछिल्ला केही वर्षयता उद्योग वार्षिक करोडौं रुपैयाँ घाटा बेहोर्न बाध्य छ। देशमा आर्थिक उदारीकरण भएसँगै निजी क्षेत्रको सिमेन्ट उद्योगहरूमा लगानी बढ्दो छ। निजी उद्योगले आफ्नो उत्पादन निर्यात गरी प्रसस्त आम्दानी गर्न थाले पनि हेटौंडा सिमेन्ट उद्योगले भने आर्थिक वर्ष २०७५७६ देखि हालसम्म करिब ९० करोड घाटा बेहोरेको पाइएको छ। एकातर्फ निजी क्षेत्रको लगानी रहेको उद्योगसँग प्रतिस्पर्धा गर्नुपर्ने बाध्यता, अर्कोतर्फ पुरानो उत्पादन उपकरण। सिमेन्ट उत्पादकका लागि आवश्यक कच्चा पदार्थको निरन्तर मूल्य वृद्धि, उत्पादन लागतभन्दा कम मूल्यमा सिमेन्ट बिक्री वितरण गर्नुपर्ने बाध्यताबीच उद्योग दिन प्रतिदिन टाट पल्टने स्थितिमा पुगेको तथ्यांकले देखाउँछ। दैनिक ७ सय ५० टन सिमेन्ट उत्पादन गर्ने क्षमता रहे तापनि यसले अहिले आधा मात्रै उत्पादन गरिरहेको छ। उत्पादन लागत प्रतिबोरा ७ सय हुँदा सिमेन्टको बिक्रीबाट ६ सय १० रुपैयाँ मात्र उद्योगले प्राप्त गर्ने गरेको उद्योगका महाप्रबन्धक वसन्तकुमार पाण्डे बताउँछन्। पुरानो मेसिन र औजारको प्रयोग हुँदा विद्युत् धेरै लाग्छ, उनले भने। उद्योगको स्थापनासँगै तत्कालीन समयमा नयाँ उपकरण थियो भने उत्पादन क्षमता पनि बढी थियो। उद्योग नाफामै चलेको थियो। अहिले ४० वर्ष पुरानो उत्पादनमा प्रयोग हुने उपकरणहरू नै प्रयोग भइरहेका छन्। अन्य निजी उद्योगहरूले कम लागतमा उत्पादन हुने नयाँ प्रविधिसहितका उपकरणहरू प्रयोग गरिरहेका छन्। हेटौंडा सिसेन्ट उद्योगको मेसिनरी औजार र प्लान्ट पुरानो हुँदा कोइला र विद्युत् खपत बढी छ। उत्पादनसमेत कम भइरहेको छ। आर्थिक वर्ष २०६६६७ देखि २०६७६८ दुई वर्ष नाफामा रहेको उद्योग आर्थिक वर्ष २०६८६९ देखि २०७०७१ सम्म तीन वर्ष पुनः घाटामा गएको तथ्यांकले देखाउँछ। यस्तै उद्योगले आर्थिक वर्ष २०७१७२ देखि आव २०७४७५ को ४ वर्षे अवधिमा पुनः नाफा गरे पनि त्यसयता निरन्तर घाटामा उद्योग सञ्चालन हुँदै आएको छ। निरन्तर घाटामा उद्योग आर्थिक वर्ष २०६६६७ मा ८४ हजार ९ सय ६ मेट्रिक टन सिमेन्ट उत्पादन हुँदा १६ लाख ९८ हजार १ सय ३७ बोरा तयार हुन्थ्यो। जसमा पुरानो स्टकसहित १७ लाख ६० हजार ९ सय ६८ रुपैयाँबराबरको सिमेन्ट बिक्री गरेर उक्त आर्थिक वर्षमा ११ करोड ७० लाख १६ हजार ८ सय ८६ रुपैयाँ नाफा गरेको उद्योगको तथ्यांकले देखाउँछ। यस्तै आर्थिक वर्ष २०६७६८ मा ७० हजार १ सय ९७ मेट्रिक टन सिमेन्ट उत्पादन भएकोमा १४ लाख ३ हजार ९ सय ५२ वटा बोरा उत्पादन गरेको थियो। जसमा १४ लाख ३५ हजार १६ रुपैयाँ बराबारको सिमेन्ट बिक्री गरेर उक्त आर्थिक वर्षमा ३ करोड ९५ लाख ४ हजार २ सय १५ रुपैयाँ बराबरको नाफा गरेको उद्योगका महाप्रबन्धक वसन्तकुमार पाण्डेले बताए। आर्थिक वर्ष २०६८६९ मा ९८ हजार ५ सय ७४ मेट्रिक टन सिमेन्ट उत्पादन भएकोमा १९ लाख ७१ हजार ४ सय ९२ बोरा सिमेन्टको बिक्रीबाट १८ लाख ५० हजार ४ सय ९ रुपैयाँ उद्योगले प्राप्त गरेको थियो। उक्त आर्थिक वर्षमा ६ करोड ९१ लाख ५० हजार २४ रुपैयाँ घाटा बेहोर्न बाध्य भएको थियो। यस्तै आर्थिक वर्ष २०६९७० मा ९५ हजार ९ सय ५३ मेट्रिक टन सिमेन्ट उत्पादन गरेकोमा १९ लाख १९ हजार ७७ बोरा बिक्रीबाट पुरानो स्टकसहित २० लाख १३ हजार ५ सय ५७ रुपैयाँ उद्योगले प्राप्त गरेकोमा ९५ लाख ५५ हजार ६९९ रुपैयाँ घाटा बेहोरेको थियो। आर्थिक वर्ष २०७०७१ मा ९८ हजार ४ सय ३५ मेट्रिक टन सिमेन्ट उत्पादन गरेकोमा १९ लाख ६८ हजार ७ सय ९ बोरा बिक्रीबाट पुरानो १९ लाख ४ हजार ९ सय २५ रुपैयाँ उद्योगले प्राप्त गरेकोे छ। उक्त वर्ष उद्योगले ३ करोड ४२ लाख २८ हजार १६ रुपैयाँ घाटा बेहोरेको थियो। यस्तै आर्थिक वर्ष २०७१०७२ देखि आर्थिक वर्ष २०७४७५ को ४ वर्षको अवधिमा पुनः उद्योगले नाफा कमाएको थियो। यस्तै आर्थिक वर्ष २०७१७२ मा १ लाख ४ हजार २८४ मेट्रिक टन सिमेन्ट उत्पादन गरेकोमा २० लाख ८५ हजार ६ सय ९८ बोरा बिक्रीबाट २० लाख ९० हजार ९ सय ६८ रुपैयाँ उद्योगले प्राप्त गरेको थियो। उक्त वर्ष ५ करोड ३२ लाख ४६ हजार ९८० रुपैयाँ नाफा कमाएको उद्योगको तथ्यांकले देखाउँछ। यस्तै आर्थिक वर्ष २०७२७३ मा ७७ हजार २ सय ८३ मेट्रिक टन सिमेन्टबाट १५ लाख ४५ हजार ६ सय ६३ बोरा उत्पादन र विक्रीबाट ४ करोड ६५ लाख ५० हजार ३ सय २० रुपैयाँ नाफा गरेको थियो। आर्थिक वर्ष २०७३७४ मा १ लाख ३९ हजार ३ सय ९८ मेट्रिक टन सिमेन्टबाट १५ करोड ४८ लाख ७७ हजार ५ सय ६२ रुपैयाँ नाफा गरेको थियो। आर्थिक वर्ष २०७४७५ मा १ लाख ९ हजार ७९६ मेट्रिक टन सिमेन्टबाट २१ लाख ९५ हजार ९ सय २६ बोरा सिमेन्ट उत्पादन गरेकोमा उक्त सिमेन्ट बिक्रीबाट उद्योगले करिब १६ करोड ३६ लाख ३ हजार ४ सय ९९ रुपैयाँ नाफा गरेको उद्योगका महाप्रबन्धक पाण्डेले बताए। त्यसयता २०७५७६ देखि हालसम्म लगातार उद्योग घाटामा सञ्चालन भएको छ। पुरानो मेसिन र औजारको प्रयोग हुँदा विद्युत् धेरै लाग्छ। स्थापनासँगै तत्कालीन समयमा नयाँ उपकरण थियो भने उत्पादन क्षमता पनि बढी थियो। अहिले ४० वर्ष पुरानो उत्पादनमा प्रयोग हुने उपकरणहरू नै प्रयोग हुनु मुख्य समस्या हो। वसन्तकुमार पाण्डे, महाप्रबन्धक, हेटौंडा सिमेन्ट उद्योग उद्योगमा राजनीति मिसियो। यहाँ आउने महाप्रबन्धक र व्यवस्थापन समितिका पदाधिकारी राम्रो योजना र क्षमता भएका आएनन्। राजनीतिक नियुक्ति हुँदा व्यावसायिकता भएन। सरकारले समय अनुकूल विकास गरेन। डा गोपी बन्जरा, व्यवसायी उद्योगमा राजनीति मिसियो। यहाँ आउने महाप्रबन्धक र व्यवस्थापन समितिका पदाधिकारी राम्रो योजना र क्षमता भएका आएनन्। राजनीतिक नियुक्ति हुँदा व्यावसायिकता भएन। सरकारले समय अनुकूल विकास गरेन। डा गोपी बन्जरा, व्यवसायी आर्थिक वर्ष २०७५७६ मा १ लाख ९ सय ६९ मेट्रिक टन सिमेन्ट उत्पादबाट २० लाख १९ हजार ३ सय ८९ बोरा उत्पादन भएकोमा उक्त सिमेन्ट विक्रिबाट २० लाख ८६ हजार ६ सय ६७ रुपैयाँ उद्योगले प्राप्त गरेको थियो। यस अवधिमा १ करोड ५ लाख ४१ हजार १ सय ३६ रुपैयाँ घाटा भएको उद्योगको तथ्यांकमा देखिन्छ। यस्तै २०७६०७७ मा ८१ हजार ९ सय ८९ मेट्रिक टन सिमेन्ट उत्पादन भएकोमा १६ लाख ३९ हजार ७ सय ९५ बोरा सिमेन्टको बिक्रीबाट १४ लाख ५५ हजार ९ सय ६ रुपैयाँ सिमेन्ट बिक्रीबाट प्राप्त गरेको भए तापनि २३ करोड ८२ लाख २४ हजार ८ रुपैयाँ उद्योगले घाटा बेहोरेको उद्योगका महाप्रबन्धक पाण्डेले बताए। आर्थिक वर्ष २०७७७८ मा ८९ हजार २ सय २५ मेट्रिक टन सिमेन्ट उत्पादन भएकोमा १७ लाख ८४ हजार ५ सय १ बोरा सिमेन्ट उत्पादन गर्दै उक्त सिमेन्टको बिक्रीबाट १८ लाख ५३ हजार ७ सय ६४ रुपैयाँ प्राप्त गरेकोमा १७ करोड ४ लाख ४० हजार ६ सय ६९ रुपैयाँ घाटामा उद्योग देखिन्छ। आर्थिक वर्ष २०७८०७९ मा ८१ हजार १ सय ९३ मेट्रिक टन सिमेन्टको उत्पादनबाट १६ लाख २३ हजार ८ सय ६९ बोरा सिमेन्ट बिक्रीबाट १६ लाख १३ हजार ९ सय ६९ रुपैयाँ प्राप्त भएकोमा १० करोड ६९ लाख २४ हजार ९ सय ९३ रुपैयाँ घाटा देखिन्छ। साथै आर्थिक वर्ष आर्थिक वर्ष २०७९८० मा १० करोड घाटामा गएको देखिन्छ। जग्गा बिक्रीदेखि रोपवे बिक्रीको प्रक्रिया सुरु विगत चार वर्षदेखि घाटामा रहेको सरकारी स्वामित्वको हेटौंडा सिमेन्ट उद्योगले जीर्ण अवस्थामा रहेको आफ्नो रोपवे बिक्री गर्न मूल्यांकन समिति बनाएको छ। हेटौंडा सिमेन्ट उद्योगका भण्डार शाखा प्रमुखको संयोजकत्वमा मूल्यांकन समिति बनाइएको छ। समितिमा कोष तथा लेखा नियन्त्रक, जिल्ला प्रशासन र सडक विभागबाट ११ जना र उद्योगबाट २ जना प्रतिनिधि हुने व्यवस्था गरिएको उद्योगका महाप्रबन्धक पाण्डेले बताए। हेटौंडाबाट भीमफेदी गाउँपालिकाको भैंसेखानीसम्म करिब २०२१ किलोमिटर छ। विगतमा चुनढुंगा ओसार्न प्रयोग भएको भएता पनि लामो समयदेखि प्रयोगविहीन रहेको र पुनः प्रयोगमा ल्याउन सक्ने अवस्थामा पनि छैन। लामो समयदेखि फलामे सामानहरू त्यसै झुन्डिरेहका छन्। उक्त सामानहरू हटाउन स्थानीयले उद्योगमा धेरैवटा निवेदन दिएका छन्। प्रयोगमा नआउने भएपछि रिक्स धेरै भयो। उक्त सामानहरू करिब १५ सय टन जति होला, मूल्यांकन समितिको रिपोर्ट आएपछि हटाउने तयारी गरेका छांै, महाप्रवन्धक पाण्डेले भने। फलामे सामग्रीको बिक्रीबाट आएको पैसाले आफ्नो घाटालाई कम गर्ने र उद्योगको पुरानो सामग्रीलाई विस्थापित गर्दै नयाँ उपकरण जडान गर्ने उद्योगले जनाएको छ। उद्योगले नयाँ उपकरण जडान गर्ने योजनासहित घाटा पूर्ति गर्न ५ बिघा जग्गा बिक्रीको तयारी पनि गरेको छ। हेटौंडा उपमहानगरपालिका९ लामसुरेमा रहेको ५ बिघा जग्गा राष्ट्र बैंकलाई बेच्ने उद्योगको तयारी छ। हेटांैंडामा राष्ट्र बैंकले प्रादेशिक कार्यालय राख्न उद्योग मन्त्रालयलाई १२ विगहा मागेको रहेछ, महाप्रवन्धक पाण्डेले भने, उद्योग मन्त्रालयबाट विभिन्न च्यानल हँुदै हाम्रो पनि राय माग्यो। अन्तिममा बैंकले मागेको १२ विगहा जग्गामध्ये ५ बिघा जग्गा मन्त्रालयले उद्योगको सञ्चालक समितिमार्फत निर्णय गरेर जानु भन्यो। अहिले प्रक्रियामै छ। मन्त्रालयसँग १ अर्ब ६० करोड माग निरन्तर उद्योग घाटामा गएर टाट पल्टने स्थिति आएपछि उद्योगमा रहेका जीर्ण उपकरणहरूलाई विस्थापन गर्दै नयाँ उपकरण जोड्न भन्दै उद्योगले १ अर्ब ६० करोडको माग गरेको छ। उद्योग राम्रोसँग सञ्चालनमा ल्याउन नयाँ मेसिनहरूको जडान आवश्यक रहेकाले उक्त रकमको माग गरेको महाप्रबन्धक पाण्डेले बताए। हामीले गरेको प्लान्ट अडिटिङमा तीनवटा चरण समावेश गरेका छौं। पहिलोमा आहिले भएको उपकरणहरूलाई अझै व्यवस्थित गरेर कसरी चलाउने, दोस्रोमा उद्योगमा हुने अनावश्यक खर्च कटौती र तेस्रोमा दीर्घकालीन योजना समेटेर मन्त्रालयमा पठाएका छौं, उनले भने। उद्योगको सिमेन्ट मिल प्रतिघण्टा ५० टन चल्दा १०१५ टन उत्पादन मात्र गथ्र्यो। अहिले यसमा पनि वृद्धि भएर प्रतिघण्टा ३०४० टन उत्पादन हुने गरेको उद्योगले जनाएको छ। दोस्रो र तेस्रो चरणको कार्यक्रमअन्तर्गत दीर्घकालीन रूपमा उद्योगलाई अघि लैजान प्लान्ट नयाँ फेर्नुपर्ने प्राविधिकहरूको भनाइ छ। नयाँ प्लान्ट जडान भएमा लागनी गरेको ३४ वर्षमा नै नाफा कमाउन सुरु हुने र ३०४० वर्ष कुर्नुपर्ने समस्या नआउने उद्योग व्यवस्थापनको दाबी छ। घाटामा किन गयो उद्योग ? उद्योग स्थापनाको केही वर्ष सिमेन्ट प्लान्टले क्षमताअनुरूप नै काम गरेको भए पनि अहिले उत्पादन नै कम रहेको उद्योग व्यवस्थापन समितिका अध्यक्ष गणेश भेटवाल बताउँछन्। हाल निजी उद्योगहरूसँग प्रतिस्पर्धा गर्नुपर्ने बाध्यता भए पनि पुरानै मेसिनबाट बढी लागतमा उत्पादन गर्नुपर्ने बाध्यता रहेको उनले बताए। म व्यवस्थापन समितिको अध्यक्ष भएसँगै अहिले उत्पादन वृद्धि गर्न र खर्च कटौती गर्न लागेको छु, उनले भने, अहिले मासिक रूपमा १२ करोड खर्च कटौती गरिरहेको छु। उद्योगको विकासका लागि तीन तहको योजना बनाइ अहिले गर्न सक्ने काम, मध्यकालीन काम र दीर्घकालीन कामको योजना बनाएर अघि बढ्न लागेकोे उनले बताए। त्यसका लागि सम्बन्धित मन्त्रालयहरूसँग रकम मागसमेत गरेको उनको भनाइ छ। उक्त रकम आएपछि नयाँ उपकरण जडानदेखि उद्योगको विकासका लागि काम गर्ने योजना रहेको भेटवालले बताए। २० वर्ष विभिन्न उद्योगमा काम गरेको अनुभव बटुलेका हेटौंडाका किशोर अर्यालले व्यवस्थापनको लापरबाही र कर्मचारीको राजनीतिले उद्योग धराशायी बन्दै गएको बताए। यस्तै प्रकृतिको निजी उद्योग नाफामा जानु र हेटौंडा सिमेन्ट उद्योग मात्र घाटामा जानुले सरकारी उद्योगको दयनीय स्थिति प्रष्ट हुने उनको भनाइ छ। म आफैंले पनि विगतमा निजी सिमेन्ट उद्योगमै काम गरेको अनुभवले निजी उद्योगमा उत्पादित सिमेन्ट बिक्री गर्दा प्रतिकिलो ५७ रुपैयाँ नाफा हुने गरेता पनि सरकारी स्वामित्वको उद्योगमा भने त्यो नाफा घटेर १ रुपैयाँ ५० पैसा मात्र हुन्छ। त्यो बीचको पैसा कहाँ जान्छ सबैले खोज्ने विषय हो, अर्यालले भने। उद्योगको आफ्नै रोपवे थियो, त्यसबाट उद्योगमा आवश्यक चुनढुंगा खानीबाट ढुवानी गरेर उद्योगसम्म ल्याउँदा सस्तो पथ्र्यो त्यो किन बन्द भयो ?, उनी प्रश्न गर्दै भन्छन्, त्यसको उत्तर आजसम्म कसैले पनि पाउन सकेको छैन। उद्योगमा व्यवस्थापन समितिको अध्यक्षमा राजनीतिक नियुक्त गरी कार्यकर्ता भर्तीकेन्द्र मात्र बनाउँदा पनि समस्या भएको उनको भनाइ छ। लोकसेवा आयोगबाट योग्य व्यक्ति व्यवस्थापनमा ल्याएर राजनीतिक हस्तक्षेप नगरी काम भएमात्र उद्योग अघि बढ्न सक्ने अर्यालले बताए। उद्योगमा कार्यरत कर्मचारी माधव न्यौपानेले उद्योगमा आवश्यक कच्चा पदार्थ मूल्य निरन्तर बढ्नु र उद्योगमा पुराना उपकरण हुनु मुख्य समस्या रहेको बताए। उद्योगमा आवश्यक कच्चा पदार्थ बाहिरबाट ल्याउनुपर्छ। समयमा ल्याउन नसक्दा समयसमयमा बन्द हुने गरेको छ, उनले भने। उद्योगका ट्रेड युनियन कार्यसमिति सदस्य यमबहादुर बस्नेतले उद्योगमा आवश्यक कच्चा पदार्थ नहुनु र व्यवस्थापकीय कमजोरीको कारण उद्योग घाटामा गएको बताए। सरकाले उद्योगको विकासको जिम्मेवारी दिएर पठाएको व्यक्तिहरूले त्यो अनुरूपको काम गर्न नसकेको उनको भनाइ छ। उद्योगमा कच्चा पदार्थ र उत्पादन सामग्रीको समस्या उस्तै रहेको बस्नेतले बताए। व्यवसायी डा गोपी बन्जरा यस्तो हुनुको मुख्य कारण राजनीतिक हस्तक्षेप नै भएको बताउँछन्। भन्छन्, उद्योगमा आउने महाप्रबन्धक र व्यवस्थापन समितिमा राम्रो योजना र क्षमता भएको व्यक्ति नहुनु दुःखद् कुरा हो। राजनीतिक नियुक्त हुने र चलखेल धेरै हुने समस्या छ। दक्ष र क्षमता भएको व्यक्तिभन्दा पनि कुन पार्टीको उद्योग मन्त्री छ त्यसकै आधारमा मान्छे राख्ने प्रवृत्तिले यो भएको हो। उद्योगको इतिहास बुझेका मकवानपुर बहुमुखी क्याम्पस हेटौंडाका प्राध्यापक यम सिलवाल उत्पादन गर्ने नयाँ प्रविधि आए पनि पुरानै उत्पादन उपकरण प्रयोग हुँदा समस्या चुलिएको बताउँछन्। उनी यो सरकारी संयत्रहरू कमजोर हुँदै जानुको पनि परिणाम पनि भएको बताउँछन्। भन्छन्, निजी उद्योगतर्फ उपभोक्ताको आकर्षण बढ्दै गए पनि सरकारी उद्योगले त्यो अनुरूपको कार्यक्रम ल्याउन सकेन। विगतमा उद्योगले जसरी आफ्नो छुट्टै बजार स्थापित गरेको थियो त्यसलाई कायम राख्न सकेको छैन। व्यावसायिक योजनाहरू नहुनु र राजनीतिक हस्तक्षेप हुनु पनि समस्या हो।"
प्री ओपन सेसनमै नेप्से परिसूचक ओरालोतिर,काठमाडौं : सेयर कारोबारको तेस्रो दिन आज प्री ओपसन सेसनमा नेप्से परिसूचक ०१२ अंकले घटेर २१०६०६ विन्दुमा अडिएको छ। यो समयमा १५ कम्पनीको ९७५ कित्ता सेयर २ लाख ८० हजार ७०५ रुपैयाँमा खरिदबिक्री भयो। कारोबारमा आएका कम्पनीमध्ये ८ को मूल्य बढ्यो भने ४ को घट्यो। बाँकी १ कम्पनीको मूल्य भने यो समयमा स्थिर रह्यो।
विश्व बैंकले नेपाललाई १० करोड ऋण र ३८ लाख डलर अनुदान दिने,काठमाडौं : नेपालको स्वास्थ्य प्रणालीको सुधारका लागि विश्व बैंकले आफ्नो सहयोगलाई निरन्तरता दिने भएको छ। विश्व बैंकका देशीय निर्देशक फारिस हादाद जेरभोसले आज स्वास्थ्य तथा जनसंख्यामन्त्री मोहनबहादुर बस्नेतसँग भेटवार्ता गरी उक्त प्रतिबद्धता जनाएका हुन्। सो अवसरमा मन्त्री बस्नेतले नेपालको स्वास्थ्यलगायत क्षेत्रमा विश्व बैंकले गरिरहेको विभिन्न सहयोगको सराहना गर्दै आगामी दिनमा थप आर्थिक तथा प्राविधिक सहयोग गर्न आग्रह गरे। विश्व बैंकका देशीय निर्देशक जेरभोसले स्वास्थ्य क्षेत्रमा निरन्तर सहयोग गर्दै आइरहेकामा आगामी पाँच वर्षका लागि स्वास्थ्य क्षेत्रमा सहयोग गर्न १० करोड डलर ऋण सहायता तथा ३८ लाख ४० हजार डलर अनुदान सहयोग गर्ने जानकारी दिए। निर्देशक जेरभोसले नेपालको स्वास्थ्य प्रणाली सुधारका लागि विश्व बैंकले सहकार्य गर्न पाउँदा खुसी व्यक्त गर्दै कोभिड१९ महामारीको बेलाजस्तो अन्य महामारी तथा स्वास्थ्य क्षेत्रको गुणस्तर अभिवृद्धिका लागि सहयोग निरन्तर जारी रहने विश्वास व्यक्त गरे। विश्व बैंकले कोभिड१९ महामारीका बेला पनि विभिन्न सहयोग गरेको थियो। विशेषगरी कोभिड१९ विरुद्धको खोप अनुदानका रूपमा स्वास्थ्य मन्त्रालयलाई दिएको थियो। मन्त्री बस्नेतले कोभिड१९ महामारीका बेला विश्व बैंकबाट प्राप्त सहयोग रकम केही बचेको र उक्त रकम स्वास्थ्य मन्त्रालयले नै खर्च गर्ने गरी आवश्यक प्रक्रिया अघि बढाइएको जानकारी दिए। कोरोनाका बेला खर्च गर्न उपलब्ध भएकोमध्ये बचेको रकम अर्थमन्त्रालयमा पठाइएको थियो। उक्त रकम स्वास्थ्य मन्त्रालयले नै खर्च गरोस् भन्ने विश्व बैंकको धारणा रहेको मन्त्री बस्नेतले जानकारी दिए।
सहकारीले ठगेपछि अभिनेत्री पनि बसे अनशन,"ठगी गर्ने सहकारीविरुद्ध उनीहरूले दिनको १० घण्टाका दरले अनशन सुरु गरेको बताए । सिभिल सहकारीले आफूहरूको जीवनभरको कमाई ठगी गरेको उनीहरूको आरोप छ । काठमाडौं : सहकारीले ठगी गरेको भन्दै अभिनेत्रीहरूले पनि अनशन सुरु गरेका छन् । ठगी गर्ने सहकारीलाई कारबाहीको माग गर्दै दुई पाका अभिनेत्रीहरू बसुन्धरा भुसाल र चैत्यदेवी माइतीघर मण्डलामा अनशनमा बसेका हुन् । ठगी गर्ने सहकारीविरुद्ध उनीहरूले दिनको १० घण्टाका दरले अनशन सुरु गरेको बताए । सिभिल सहकारीले आफूहरूको जीवनभरको कमाई ठगी गरेको उनीहरूको आरोप छ । सहकारीमा बचत गरेको २ करोड ६० लाख रुपैयाँ उनीहरूले फिर्ता नपाएको बताए । उनीहरूले पैसाको अभावमा घरखर्च चलाउनसमेत मुस्किल परेको बताएका थिए । रकम लिनका लागि पटकपटक सहकारीमा गए पनि रित्तो हात फर्कनु परेको अभिनेत्रीहरूको गुनासो छ । फसेको रकम झिक्न पहल गर्न भन्दै बसुन्धरा, चैत्यदेवी र भुवन चन्दले प्रधानमन्त्रीदेखि दलका शीर्ष नेताहरूलाई भेटिसकेका छन् । तर, कहीँबाट पहल नभएपछि आफूहरू धर्नामा बस्न बाध्य भएको उनीहरूले बताए । चैत्यदेवी र बसुन्धराका आफन्त र परिवारको १४ जना सदस्यले जम्मा गरेको दुई करोड ६० लाख रुपैयाँ सहकारीमा फसेको उनीहरूको दाबी छ ।"
"सेयर बजारमा दोहोरो अंकको गिरावट, १२ उपसमूहको सूचक नकारात्मक",काठमाडौं : नेप्से परिसूचक दोहोरो अंकले ओरालो लागेको छ। सेयर कारोबार साताको तेस्रो दिन आज नेप्से परिसूचक २८५९ अंकले घटेर २०७७५८ विन्दुमा पुगेको हो। सोमबार नेप्से परिसूचक ५८४ अंकले बढेर २१०६१८ विन्दुमा पु्गेको थियो। सो दिन १ अर्ब ८५ करोड ८० लाख २ हजार १७५ रुपैयाँमा कारोबार भएको थियो। यसदिन २६२ कम्पनीको ६० लाख १५ हजार ६७ कित्ता सेयर १ अर्ब ९२ करोड ४४ लाख ३४ हजार ८९९ रुपैयाँमा खरिदबिक्री भयो। आज कुनै पनि कम्पनीको सेयर मूल्य सकारात्मक सर्किट लेभलमा कारोबार भएन। ८ करोड बढिको सेयर कारोबार गरी अपर तामाकोशी शीर्षस्थानमा रह्यो। यस्तै शिवम सिमेन्टको ७ करोड र सोल्टी होटलको ६ करोड बढि रुपैयाँको सेयर कारोबार भयो। कारोबारमा आएका १३ उपसमूहमध्ये १२ को घट्यो भने बाँकी १ को मात्रै बढ्यो। म्युचुअल फण्डको ०३५ प्रतिशतले सेयर मूल्य बढेको हो। आज १९६ कम्पनीको मूल्य घट्दा १७ को मात्रै बढ्यो। ३ उपसमूहको मूल्य भने स्थिर रहयो।
सुनको मूल्य तोलाको १ लाख १३ हजार पुग्यो,काठमाडौं : नेपाली बजारमा सुन प्रतितोला १ लाख १३ हजार रुपैयाँ पुगेको छ। नेपाल सुनचाँदी व्यवसायी महासंघका अनुसार आज ४ सय रुपैयाँले बढेर सुन प्रतितोला १ लाख १३ हजार रुपैयाँ पुगेको हो। तेजाबी सुन १ लाख १२ हजार ४५० रुपैयाँ कायम भएको छ। सुनको मूल्य बढेसँग चाँदी पनि बढेको छ। आज चाँदी प्रतितोला १४७५ रुपैयाँमा कारोबार भइरहेको महासंघले जनाएको छ। सोमबार चाँदी प्रतितोला १४५० रुपैयाँ पुगेको थियो।
"पेट्रोलको मूल्य बढ्यो, खाना पकाउने ग्यासको घट्यो",काठमाडौं : पेट्रोलियम पदार्थको मूल्य वृद्धि भएको छ। नेपाल आयल निगमको सञ्चालक समितिको बैठकले पेट्रोलको मूल्य ९ रुपैयाँले वृद्धि गर्ने निर्णय गरेको हो। त्यस्तै डिजल र मट्टितेलमा ७ रुपैयाँले वृद्धि भएको छ भने हवाई इन्धनको मूल्य यथावत राखिएको छ। त्यस्तै एलपी ग्यासको मूल्य १३० रुपैयाँले घटेको छ। यससँगै ग्यास सिलिन्डरको मूल्य १६६० कायम भएको छ भने पेट्रोलको १७३ र डिजेल र मट्टितेलको १५३ रुपैयाँ पुगेको छ। भारतबाट पेट्रोलियम पदार्थको नयाँ मूल्य आएपछि आयल निगमले नेपालमा पनि मूल्य समायोजन गरेको छ। निगमले यसअघि नै पेट्रोलियम पदार्थमा स्वचालित प्रणाली लागू गरेको थियो।

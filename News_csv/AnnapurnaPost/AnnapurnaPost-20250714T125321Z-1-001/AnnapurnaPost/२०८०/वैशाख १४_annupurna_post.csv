शीर्षक,विवरण
वैकल्पिक राजनीतिको तरंग,"वैकल्पिक राजनीति परालको आगो र मौसमी खहरे खोलाजस्तो हुनु हुँदैन । मुलुकमा उपनिर्वाचनका मत परिणामहरूले विकल्पको सन्देशसहित समसामयिक राजनीति बदलिएको संकेत गरेको छ। राजनीतिक, आर्थिक र सामाजिक आयामहरूमा आएको परिर्वतनले राजनीतिक दलभित्र र समाजबाट नै एउटा स्वप्नकल्प नेतृत्वको जनअपेक्षा चुलिँदो छ। पछिल्लो स्थानीय तहको निर्वाचन र आमनिर्वाचनबाट केही नाटकीय परिणामहरू आए। आमनिर्वाचन परिणामपश्चात् पनि ठूला र पुराना दलहरूले परिवर्तित परिवेशलाई आत्मसात् गर्न सकेनन्। फलस्वरूप उपनिर्वाचन क्षेत्रमध्ये तनहुँ र चितवनमा भारी मतान्तरसहित नयाँ दल राष्ट्रिय स्वतन्त्र पार्टीका उम्मेदवार विजयी भएका छन्। नेपाली मतदाताले बेलाबेलामा चाहना गरेको विकल्पको मत यसपटक पनि देखियो। मत परिर्वतनको नवीन सोचमार्फत मतदाताले आफ्नो जनप्रतिनिधिका रूपमा युवा नेताहरूलाई नीतिनिर्माणको थलो संसद्सम्म पुर्याएका छन्। समसामयिक बदलिँदो राजनीतिक परिदृश्य र समयानुकूल नागरिकका अपेक्षाहरूको सही रूपमा सम्बोधनका लागि विश्वभरि नै बेलाबेलामा वैकल्पिक राजनीतिका तरंगहरू देखा परेका छन्। समयको उत्तम विकल्प नै राजनीतिक, आर्थिक, सामाजिकलगायतका समग्र पक्षहरूको रूपान्तरणको परिकल्पना हो। विकल्पले सदैव नवीन अवधारणाको उत्खननमा प्रयत्न गर्दछ। वैकल्पिक राजनीतिले त्यस्ता समयका मुख्य मुख्य अवधारणाहरूलाई एजेन्डाहरूका रूपमा नागरिक समक्ष जनमतका लागि प्रस्तुत गर्दछ। राजनीति लय र युगको मागभन्दा भिन्न ट्र्याकमा लागेमा वैकल्पिक धारका स्वरहरू सुनिनु र देखिनु राजनीतिमा स्वाभाविक कुरा हो। ठूला पार्टीहरु शुद्धीकरण, रूपान्तरण र पुस्तान्तरण हुन सकेनन् भने वैकल्पिक राजनीतिको उदयलाई कसैले रोक्न सक्दैन। वैकल्पिक राजनीति परालको आगो र मौसमी खहरे खोलाजस्तो हुनु हुँदैन। विश्व राजनीतिकै परिदृश्यहरूलाई अध्ययन गर्दा नवीन विकल्पलाई नागरिकहरूले सधैं आफ्ना मत दिएका पाइन्छन्। लेखक फ्रान्सेस्को एम बोङ्गीभानीले आफ्नो लेख द राइज अफ अल्टरनेटिभ पोलिटिक्स मा भन्छन् जुन पार्टीहरू समयअनुसार नागरिकका भलाइका काममा सक्रिय हँुदैनन् त्यस्ता संगठनहरूलाई बेलाबेलामा समयानुकूल सच्चिने मौका पनि दिन्छन्। तर, सच्चिन चाहँदैनन् भने विकल्प खोज्छन्। विशेषगरी उनले उल्लेख गरेजस्तै दोस्रो विश्वयुद्धपछिका राजनीतिक आन्दोलन र बहुपक्षीय अन्तर्राष्ट्रिय संस्थाहरूको स्थापना पछि राजनीतिलाई समयानुकूल लयमा ल्याउन वैकल्पिक राजनीतिका अभ्यासहरूको उदय भएको पाइन्छ। राजनीतिमा हरेक विकल्पहरूको ढोका खुल्ला हुन्छ। त्यसको अभ्यास गर्ने प्रयत्न वैकल्पिक राजनीतिका नेताहरूको हुने टिप्पणी सुरु भएको छ। भनिन्छ, मूूल पार्टीहरूभित्र पनि सक्रिय गुट र उपगुटका विकल्पहरू हुन्छन्। अलग अभियान, पार्टी, सिद्धान्त र विचारबाट पनि वैकल्पिक राजनीतिक तरंगहरू देखा पर्छन्। विश्व राजनीतिमा ८० र ९० को दशकमा आएको आर्थिक उदारीकरण, राजनीतिक अभियान, विद्यार्थी र युवाहरूका आन्दोलन, विश्वव्यापीकरणले नयाँनयाँ विकल्पहरूलाई विभिन्न माध्यमबाट राजनीतिका मूलप्रवाहीकरणमा ल्याइदिएको छ। विश्वभरि नै नयाँ राजनीति वेब आइरहेको छ। फ्रान्सको नयाँ राजनीतिक दल एन मास बाट राष्ट्रपतिमा निर्वाचित इमानुएल म्याक्रोन, श्रमिकका कानुन, भ्रष्टाचार नियन्त्रण र आर्थिक पुनरुत्थानलाई मुख्य एजेन्डा बनाए। जर्मनीमा बुद्धिजीवी र डाक्टरहरूको एक समूहले वैकल्पिक राजनीति अल्टरनेटिभ फर जर्मनी (एएफडी)को सुरुवात गरे। पाकिस्तानमा इमरान खान, युक्रेनको राष्ट्रपतिमा भोलोडिमिर जेलेन्स्की वैकल्पिक धारबाट राजनीतिमा उदाएका थिए। छोटो समयमा नै राजनीतिक सफलतासहित राज्यसत्ताको नेतृत्वमा पुगेका लोभलाग्दा उदाहरणहरू हामीमाझ देखिएका छन्। बेलायतमा ऋषि सुनक, क्यानडामा जस्टिन टुडो, फिनल्यान्डमा सान्ना मरिन, न्युजिल्यान्डमा जेसिन्डा अर्डेन, भारतमा अरविन्द केजरीवालजस्ता नेताहरूको उदयले शासकीय व्यवस्थाको नवीनतालाई झक्झकाइरहेको छ। विश्वव्यापी लहरसँगै नेपालको राजनीतिमा पनि वैकल्पिक राजनीतिले सधैं मूलधारको राजनीतिलाई चुनौती दिएका छन्। विस १९९३ सालमा नेपाल प्रजा परिषद् राणाशासनको विकल्पमा देखिएको थियो। २००३ सालपछि फेरि नेपाल प्रजापरिषद्कै विकल्पमा नेपाली कांग्रेसको उदय भयो। विश्वव्यापी रूपमा ९० को दशकमा आएको राजनीतिक र आर्थिक स्वतन्त्रताले नेपालमा पनि बहुदलीय व्यवस्थाको सुरुवात गर्यो। विसं २०४७ सालमा एमालेले कांग्रेसको विकल्पका रूपमा आफूलाई उभ्यायो। २०५२ मा कांग्रेस एमालेकै विकल्पमा माओवादी जन्मियो, जनयुद्धको प्रारम्भ भयो। २०६२०६३ पछि मधेसवादी दल पनि विकल्प बन्दै क्षेत्रीय वैकल्पिक राजनीतिक शक्तिका रूपमा उदाए। नेपालमा वैकल्पिक पार्टीहरूको स्पष्ट कार्ययोजना र एकीकृत विचार, संगठन र क्रियाकलाप नदेखिँदा बेला बेलामा उदाएका वैकल्पिक पार्टीहरू कुनै विलय भएर जाने त कुनै खुम्चिने, नीतिमा मतभेद र नेतृत्वविहीन हुने देखिन्छ। पुराना र ठूला पार्टीमा शुद्धीकरण, रूपान्तरण र पुस्तान्तरण, शासकीय नवीनता, सरकारमा प्रभावकारिता, पार्टीभित्रको लोकतान्त्रिक व्यवस्था र क्रियाशीलता, परफरमेन्स वेस्ड पोलिटिक्स र डेलिभरिको आमअपेक्षा सम्बोधन गर्न सकेनन् भने विकल्पको उदय कसैले रोक्न सक्दैन। अहिले राजनीतिक परिवर्तनमा विकल्प प्रस्तुत भएका छन्। तर ठूला राजनीतिक दलहरू समयानुकूल परिष्कृत हुन नसक्दा भने विभिन्न अभियान र आन्दोलनका माध्यमबाट नयाँ वैकल्पिक शक्तिहरूको उदयले राजनीतिलाई बेलाबेलामा तरंगित पारिरहेको छ। संविधान निर्माणका क्रममा जनदबाबका रूपमा उदाएको उद्धव थापा नेतृत्वको विवेकशील नेपाली, बाबुराम भट्टराईको नेतृत्वमा रहेको नयाँ शक्ति, रवीन्द्र मिश्रको साझा पार्टी, वैकल्पिक राजनीतिको मैदानमा देखिए। संविधान जारीपश्चात्को दोस्रो निर्वाचनबाट राष्ट्रिय स्वतन्त्र पार्टी, नागरिक उनमुक्ति पार्टी, जनमत पार्टी संसद् र राष्ट्रिय राजनीतिमा सशक्त विकल्पका रूपमा देखिएका छन्। आम नागरिकमा राजनीतिप्रति वितृष्णा छ। विशेषगरी संविधान जारीपश्चात् नागरिकको अपेक्षा चुलिँदो छ। तर, त्यसअनुरूप शासक र राज्यले नागरिकका अपेक्षाहरूलाई समयानुकूल परिपूर्ति गर्न सकिरहेका छैनन्। संविधानको परिकल्पना अनुरूपको समग्र राज्य व्यवस्थाको सुदृढीकरण, राज्यका अंगहरूको संरचनागत सशक्तीकरण र राजनीतिक संस्कारसहित सर्वसुलभ सार्वजनिक सेवाको माग समयानुकूल हुन नसक्दा नागरिकमा वैकल्पिक राजनीतिमा समर्थन र आशा गरिरहेका छन्। मुख्यतः वैकल्पिक राजनीतिले नागरिकको खाना, नाना र सुरक्षित आवाससँगै राजनीतिमा नवीन आयाम शिक्षा, स्वास्थ्य, सामाजिक सुरक्षा, सुशासन, पर्यावरण, सर्वसुलभ सार्वजनिक सेवा, सुसंस्कृत राजनीति, मौलिक समृद्धिजस्ता आधारभूत विषयहरू नयाँ मुद्दाका रूपमा उठाएका छन्। लेखक फ्रान्सिस् फुकुयामाको भनाइमा समाज परिवर्तनशील छ, परम्परागत मान्यताको विकल्पमा नयाँ मान्यताको विकास गर्न जरुरी छ। वैकल्पिक राजनीतिको मान्यता भनेको अग्रगामी मान्यता हो। यथास्थितिले समाज सन्तुष्ट भएको छैन भने त्यसले विकल्प खोज्छ र विकल्प यथास्थिति र पश्चागमन हुनै सक्दैन। पुरानाको विकल्प नया हो भने नयाँ भनेको अग्रगमन हो। अग्रगामी हुने भनेको वैकल्पिक हुनु हो। वैकल्पिक राजनीतिका रूपमा नयाँ एजेन्डासहित नयाँ दलहरू आउनु स्वागतयोग्य नै हो।"
जलवायु परिवर्तनले रोजगारीमा असर,"परिवर्तन र रूपान्तरण न्यायपूर्ण हुनुपर्छ। त्यो भनेको हरित अर्थतन्त्रमा रूपान्तरण हुँदै गर्दा श्रमिकको रोजगारीमा पर्ने असरको बारेमा गम्भीर हुन आवश्यक छ। जलवायु परिवर्तनमा मुख्य भूमिका खेल्ने कार्बन उत्सर्जनमा नेपालको योगदान नगन्य छ। अर्थात् योगदान शून्य दशमलव ०२५ प्रतिशत मात्र छ। तर जोखिमको दृष्टिकोणले विश्वमै पाँचौं स्थानमा पर्छ। यही वास्तविकतालाई आत्मसात् गर्दै जलवायु परिवर्तनको विषय प्रमुख चासोको विषय बनाउन अति आवश्यक देखिन्छ। जलवायु परिवर्तनसम्बन्धी पक्ष राष्ट्रहरूको अन्तर्राष्ट्रिय सम्मेलन (कोप) मा विश्वका नेतृत्वहरू कार्बन उत्सर्जन कम गर्ने कुरामा सहमत भए। विभिन्न प्रोटोकलहरू अनुमोदन गरिए पनि व्यवहारमा लागू गरेको देखिँदैन। बढ्दो औद्योगीकरण, आणविक हातहतियारको उत्पादन, प्राकृतिक स्रोतसाधनमा हुने दोहन, बढ्दो इन्धनको प्रयोग र हरित रोजगारीको प्रवद्र्धनमा खासै ध्यान गएको देखिँदैन। जसका कारण कार्बन उत्सर्जन गर्ने र नगर्ने मुलुकहरू जलवायु परिवर्तनले सिर्जित संकट भोग्न बाध्य छन्। जलवायु परिवर्तनका सन्दर्भमा हाम्रै व्यवहार र विभिन्न प्रोटोकलको बेवास्ता गर्ने प्रवृत्ति छ। ठूलो रोजगारी गुम्नुका साथै आर्थिक नोक्सानी व्यहोर्नु परेको छ। औद्योगिक क्रान्तियता तेल, कोइला र ग्यासको खपतले कार्बनडाई अक्साइड उत्सर्जन गराउँदै आएको छ। कार्बनडाई अक्साइड र हरितगृह ग्यासको बढ्दो उत्सर्जनले पृथ्वीको तापमानमा वृद्धि भएको छ। जसको कारण जलवायुमा असन्तुलन, बढ्दो समुद्री सतह, रोग, जैविक विविधतामा क्षति, पानीको स्रोत हराउँदै जाने र रोजगारीको क्षेत्रमा समेत गम्भीर असर पुगेको छ। विश्व नै गरिबीको रेखामुनि धकेलिँदै छ। मार्च २०, २०२३ मा राष्ट्रसंघका जलवायु विज्ञानका विज्ञहरूले जलवायु परिवर्तनबारे एक संश्लेषण प्रतिवेदन सार्वजनिक गरेका छन्। जसमा विश्वको प्रमुख जलवायु परिवर्तनसम्बन्धी अन्तरसरकारी मञ्च (आईपीसीसी)ले कार्बन उत्सर्जन घट्नुको सट्टा बढिरहेको, जलवायु परिवर्तन न्यूनीकरण गर्न अहिलेसम्म भएका कामको गति र कार्ययोजना अपर्याप्त रहेको उल्लेख छ । पृथ्वीको औसत तापक्रम वृद्धिलाई १ दशमलव ५ डिग्री सेल्सियसमा रोक्न सकिरहेको छैन। तापक्रम वृद्धिलाई रोक्न नसके जलवायु परिवर्तनले मानव जीवनमा सबैभन्दा विनाशकारी प्रभाव पार्ने चेतावनी दिएको छ। हुन पनि पछिल्लो तथ्यांकअनुसार पृथ्वीको तापक्रम १ दशमलव ८ डिग्री वृद्धि भएको छ। जलवायु परिवर्तनको असर केवल कार्बन उत्सर्जन गर्ने मुलुकलाई मात्र पर्ने होइन। कार्बन उत्सर्जन गर्ने नगर्ने सबै ठाउँमा पर्छ। त्यसमा पनि नेपालजस्ता भौगोलिक संरचना र जैविक विविधतायुक्त मुलुकहरूमा जलवायुमा हुने ससाना परिवर्तनले पनि गम्भीर प्रभाव पार्छ र पारिरहेको छ। सन् १९७६ देखि नेपालको तापक्रम बर्सेनि ००६ डिग्री सेल्सियस वृद्धि भइरहेको छ। हिमनदी १ देखि २० मिटर पग्लिँदै गएको, हिमरेखा माथि सर्दै गएको, ४० भन्दा बढी हिमतालहरू फुट्ने खतरा छ। अतिवृष्टि, अनवृष्टि, हिमालहरू कालापत्थरमा परिणत हुँदै गएको, बाढीपहिरोमा वृद्धि र जैविक विविधतामा थुप्रै परिवर्तनहरू देखा परेका छन्। एक अध्ययनअनुसार नेपालमा एक जना पर्यटक आउँदा तीन जनालाई रोजगारी सिर्जना हुन्छ। तर यही गतिमा हिमालहरू कालापत्थरमा परिणत हुँदै जाने हो भने होटेल पर्यटन क्षेत्रले रोजगारीमा प्रभाव पार्नेछ। पानीको स्रोत सुक्दै जाँदा कृषिमा आधारित हाम्रो मुलुकलाई ठूलो क्षति पुग्ने देखिन्छ। यसैगरी निर्माणलगायत यातायात क्षेत्रमा पनि प्रत्यक्ष असर परी लाखौं श्रमिकको रोजगारीमा प्रभाव पर्ने देखिन्छ। जलवायु परिवर्तनले हरेक क्षेत्रलाई प्रभाव पारेजस्तै रोजगारीमा पनि प्रत्यक्ष असर पार्ने निश्चित छ। ट्रेड युनियनहरूले समेत यसलाई प्रमुख मुद्दा बनाउन ढिला गर्नुहुन्न। बढ्दो जलवायु परिवर्तनलाई न्यूनीकरण गर्ने उपाय भनेकै कार्बन उत्सर्जन कम गर्ने र हरित अर्थतन्त्रलाई प्रवद्र्धन गर्ने मार्ग अवलम्बन गर्ने हो। कार्बनयुक्त अवस्थाबाट हरित अर्थतन्त्रतर्फ जाँदा पनि ट्रेड युनियनहरूले सजग र न्यायपूर्ण संक्रमणकालको पक्षमा हस्तक्षेपकारी भूमिका निर्वाह गर्नुपर्छ। हरित अर्थतन्त्रमा जाँदा यातायात, विभिन्न उद्योग, कलकारखाना, कृषि, निर्माण, पर्यटन क्षेत्रको रोजगारीमा ठूलो प्रभाव पर्ने निश्चित छ। यसरी एक अवस्थाबाट अर्को अवस्था अर्थात् हरित अर्थतन्त्रमा जाँदा वा भनौं संक्रमणकालमा जाँदा श्रमिकको रोजगारी के हुने गम्भीर हुन आवश्यक छ। नयाँ प्रविधिमा जाँदा श्रमिकलाई सीप र तालिमको के हुन्छ ? आर्टिफिसियल इन्टेलिजेन्समार्फत हुने रोजगारी कटौती, लैंगिक समानता, रोजगारीको ग्यारेन्टी, संक्रमणकालीन अवस्थामा सामाजिक सुरक्षालगायतको मुद्दामा प्रभावकारी सामाजिक संवाद गरी संक्रमणकालीन न्याय स्थापित गर्न अगाडि बढ्नुपर्छ। श्रमिकको रोजगारी गुमाई, श्रमिकको पेटमा लात मारी हरित अर्थतन्त्रमा जान सकिँदैन। त्यसैले अन्यायपूर्ण परिवर्तन र रूपान्तरण स्वीकार्य हुन सक्दैन। परिवर्तन र रूपान्तरण न्यायपूर्ण हुनुपर्छ। त्यो भनेको हरित अर्थतन्त्रमा रूपान्तरण हुँदै गर्दा श्रमिकको रोजगारीमा पर्ने असरको बारेमा गम्भीर हुन आवश्यक छ। नयाँ प्रविधि र साधनको आवागमन हुँदा श्रमिकको रोजगारी गुम्नु हुँदैन जसको लागि नयाँ प्रविधि , साधन र काममा हुने नयाँपनबारे तालिमको व्यवस्था हुनुपर्छ ताकी सीपकै कारण श्रमिकले रोजगारीबाट हात धुन नपरोस्। कामको संसारमा हुने परिवर्तन , प्रविधिमा हुने परिवर्तनले विभिन्न असमानताहरू सिर्जना गराउन सक्छन्। त्यसबारे पर्याप्त अध्ययन र अनुसन्धान गरी लैंगिक समानतालाई कायम राख्ने विषयमा उत्तिकै ध्यान पुर्याउनुपर्ने देखिन्छ। प्रविधि एवं साधनमा आएको परिवर्तन, आर्टिफिसियल इन्टेलिजेन्सको प्रयोगका कारण विश्व पुँजी सीमित कम्पनी र व्यक्तिको कब्जामा गई धनी र गरिबबीचको खाडल बढाउने कुरालाई ध्यान दिन आवश्यक छ। यसैगरी कुनै श्रमिकलाई सीप र तालिम दिएर पनि अनुकूलित नहुन सक्छन्। शिक्षालगायत अन्य कारणले सीप र तालिममा पनि फिट हुन नसक्ने श्रमिकको हकमा त्यत्तिकै खाली हात घर पठाउने कुरा अन्यायपूर्ण हुन्छ।"
शीर्षनेताको मपाईंत्व,"जनमत हेर्दा कांग्रेसको विकल्पमा रास्वपा उदाएजस्तो देखिन्छ। तर, कति टिकाउ हुन्छ ? यो हेर्न बाँकी छ। लामो राजनीतिक इतिहास र दह्रो संगठन भए पनि ठूला दलका उम्मेदवार निर्वाचित हुन सकेनन्। जसको विकल्प खोज्दै जनमत रास्वपामा गएको छ। गैरकम्युनिस्टको रोजाइ भविष्यमा रास्वपा हुन सक्छ। कांग्रेस, एमाले र माओवादीका शीर्ष नेतामा मपाईंत्व छ। पटकपटक प्रधानमन्त्री भए तर शासन शैलीमा गुणात्मक परिवर्तन आएन। आत्मकेन्द्रित र परिवारमुखी भए। नयाँ नीति र कार्यक्रमै भएन। सत्तामा जान गठबन्धनतर्फ केन्द्रित भए। यसबाट जनता वाक्क भए। वितृष्णा जाग्यो। त्यसकारण जनअपेक्षा नयाँ जोसिला युवा नेतातर्फ गयो। शीर्ष नेताहरूबाट समृद्धि हासिल हुँदैन भन्ने बुझाइ जनतामा परेको छ। उनीहरूले पार्टीभित्र युवा नेतालाई थिचेका छन्। आफू सर्वेसर्वा भएका छन्। कांग्रेसमा महामन्त्रीद्वय गगन थापा, विश्वप्रकाश शर्मा, केन्द्रीय सदस्य प्रदीप पौडेललगायत युवा नेता छन्। तर, विद्रोह गर्न सक्दैनन्। छुट्टै पार्टी खोल्ने आँट पनि गर्न सक्दैनन्। एमालेमा पनि अध्यक्ष केपी शर्मा ओलीविरुद्ध कोही बोल्न सक्दैनन्। नेतृत्वविरुद्ध विद्रोह गर्न पनि सक्दैनन्। माओवादीभित्र पनि त्यस्तै अवस्था छ। शीर्ष नेतृत्व पटकपटक प्रधानमन्त्री भइसक्दा भिजन देखिएन। अवकाशप्राप्त कर्मचारी नियुक्त गर्दा अख्तियारलगायत संवैधानिक निकाय प्रभावकारी हुन सकेनन्। उनीहरूमा चिन्तन भएन। खाली कार्यकर्ताबाट घेरिएर बस्ने प्रवृत्ति देखियो। चिन्तन भएकालाई प्रोत्साहन छैन। भ्रष्टाचारमा मुछिएका व्यक्तिलाई संरक्षण गर्ने प्रवृत्ति देखियो। यसले जनता वाक्क छन्। तापनि, सच्चिने लक्षण देखिँदैन। जनताले नयाँ अनुहार खोजिरहेका छन्। जनतामा कुनै बेला गगन थापा र विश्वप्रकाश शर्माप्रति आकर्षण थियो। यी युवा नेताबाट अपेक्षा थियो। उनीहरूले पनि केही गर्न सक्दैनन् भन्ने अहिलेको बुझाइ छ। जनताको नजर अहिले रास्वपा सभापति रवि लामिछाने र डा स्वर्णिम वाग्लेप्रति छ। जनमत हेर्दा कांग्रेसको विकल्पमा रास्वपा उदाएजस्तो देखिन्छ। तर, कति टिकाउ हुन्छ ? यो हेर्न बाँकी छ। किनभने, यसअघि पार्टी फुटेर नयाँ बनेकाहरू टिकाउ हुन सकेनन्। त्यस्ता नेता पुरानोमै फर्केका छन्। रास्वपाको हकमा लामिछानेको पृष्ठभूमि टेलिभिजन प्रस्तोता हो। रास्वपाले जनअपेक्षा सबै पूरा गर्न सक्ने होइन। यद्यपि, भ्रष्टाचारमा मुछिएका छैनन्। स्वार्थकेन्द्रित भइसकेको देखिँदैन। उमेरगत हिसाबले युवा छन्। जनताको एजेन्डा बोके भने भविष्य उज्ज्वल हुन सक्छ। भ्रष्ट भएनन् र स्वच्छ छवि कायम राखे आगामी निर्वाचनमा अझ धेरै सिट ल्याउन सक्छ। तीनचार वर्ष बाँकी छ। रास्वपाले परिपक्वता देखाए र छवि जोगाए केही गर्न सक्छ। लोभिपापी हुनु भएन। जनताका एजेन्डासहित अघि बढे कांग्रेस, एमाले र माओवादीलाई अप्ठेरो पर्छ। आगामी निर्वाचनमा ठूलो धक्का दिन्छ। (प्राध्यापक बराल राजनीतिक विश्लेषक हुन्।)"
पूर्व प्रशिक्षक अल्मुताइरी अफगानिस्तानको प्रशिक्षक नियुक्त,"सन् २०२१ देखि २०२२ मा नेपाली राष्ट्रिय टिमको नेतृत्व सम्हालेका अल्मुताइरीको नेतृत्वमा नेपाल पहिलो पटक साफ च्याम्पियनसिपको फाइनलमा पुगेको थियो। काठमाडौं : नेपाली राष्ट्रिय फुटबल टिमका पूर्व प्रशिक्षक अब्दुल्लाह अल्मुताइरी अफगानिस्तानी फुटबलका टिमको मुख्य प्रशिक्षक नियुक्त भएका छन्। सन् २०२१ देखि २०२२ मा नेपाली राष्ट्रिय टिमको नेतृत्व सम्हालेका अल्मुताइरीको नेतृत्वमा नेपाल पहिलो पटक साफ च्याम्पियनसिपको फाइनलमा पुगेको थियो। तर, एएफसी एसियन कप छनोटको तेस्रो चरणका लागि बन्द प्रशिक्षणका क्रममा खेलाडीसँगको विवादका कारण उनको नेपाल बसाई टुङ्गिएको थियो। त्यसयता कुवेतमै रहेका प्रशिक्षक अल्मुताइरीलाई अफगानिस्तान फुटबल संघ आज (बिहीबार) प्रशिक्षक नियुक्त गरेको घोषणा गरेको छ। अल्मुताइरीले चाँडै राष्ट्रिय टिमको तयारी सुरु गर्ने पनि अफगान फुटबल संघले जनाएको छ।"
एसीसी प्रिमियर कपको सेमिफाइनलमा नेपाल र कुवेतको भेट निश्चित,काठमाडौं : कुवेत र ओमानबीचको खेल सकिएसँगै एसीसी मेन्स प्रिमियर कपको सेमिफाइनल समीकरण पूरा भएको छ। मुलपानी क्रिकेट मेदानमा सम्पन्न खेलमा कुवेतले हङकङलाई हराएसँगै कुवेतले नेपालसँगको भेट पक्का गरेको छ। समूह 'बी' को उपविजेता बनेको कुवेतले शनिबार फाइनल प्रवेशका लागि नेपालसँग खेल्ने छ। कुवेतले दिएको दुई सय ७३ रनको लक्ष्य पछ्याएको हङकङ ५० ओभरमा दुई सय ४२ रनमा सीमित भएसँगै फाइनल प्रवेशको सम्भावना समाप्त भयो। दोस्रो सेमिफाइनलमा ओमान र यूएई आमनेसामने हुनेछन्। आजै त्रिवि क्रिकेट मैदानमा सम्पन्न खेलमा कतारलाई ६८ रनले पराजित गर्दै नेपाल समूह 'ए' को विजेता बनेको हो।
नेपालको तेस्रो विकेट पतन,"काठमाडौं : एसीसी मेन्स प्रिमियर कपको समूह एमा बिहीबार कतारविरुद्ध टस हारेर ब्याटिङ थालेको नेपालले तेस्रो विकेट गुमाएको छ। त्रिवि क्रिकेट मैदानमा कतारका कप्तान मोहम्मद रिजलानले टस जितेर फिल्डिङ रोजेपछि घरेलु टिम क्रिजमा उत्रिएको थियो। दोस्रो ओभरमा ओपनर कुशल भुर्तेललाई दुई रनमा गुमाएको चौथो ओभरमा दोस्रो विकेट गुमाएको थियो। वान् डाउनमा क्रिजमा उत्रिएका भीम सार्की ६ रन जोडेर पभिलियन फर्किएका छन्। यस्तै, अर्का ओपनर आसिफ शेख २७ बलमा १९ रन जोडेर आउट भएका छन्। अहिले क्रिजमा रहेका सोमपाल कामी २ तथा कप्तान रोहित पौडेल २७ रन बनाएर खेलिरहेका छन्। कतारका लागि गयान मुनाविराले दुई तथा इक्रामुल्लाह खानले एक विकेट लिएका थिए। नेपालले १५ ओभरको खेल सकिँदा तीन विकेट गुमाएर ६१ रन बनाएर खेलिरहेको छ। नेपाल सुरुआती चारमध्ये तीन खेलमा जित निकाल्दै सेमिफाइनलमा पुगिसकेको छ। आजको खेलमा विजयी भए नेपाल समूह विजेता पनि बन्ने छ। सेमिफाइनलमा समूह एको विजेताले समूह बीको उपविजेतासँग खेल्ने छ।"
"४१औं ओभरमा नेपाल अल आउट, कतारलाई १५८ रनको लक्ष्य","दोस्रो ओभरमा ओपनर कुशल भुर्तेललाई दुई रनमा गुमाएको नेपालले चौथो ओभरमा दोस्रो विकेट गुमाएको थियो। काठमाडौं : एसीसी मेन्स प्रिमियर कपको समूह एको अन्तिम खेलमा नेपालले बिहीबार कतारलाई एक सय ५८ रनको लक्ष्य दिएको छ। त्रिवि क्रिकेट मैदानमा कतारका कप्तान मोहम्मद रिजलानले टस जितेर फिल्डिङ रोजेपछि घरेलु टिम क्रिजमा उत्रिएको थियो। खराब सुरुआत गरेको नेपालले अन्तिमसम्म सम्हालिन नसक्दा ४०३ ओभरमा सबै विकेट गुमाउनुअघि एक सय ५७ रन मात्रै बनाउन सक्यो। दोस्रो ओभरमा ओपनर कुशल भुर्तेललाई दुई रनमा गुमाएको नेपालले चौथो ओभरमा दोस्रो विकेट गुमाएको थियो। वान् डाउनमा क्रिजमा उत्रिएका भीम सार्की ६ रन जोडेर पभिलियन फर्किएका थिए। यस्तै, अर्का ओपनर आसिफ शेख २७ बलमा १९ रन जोडेर आउट भएका थिए। चौथो नम्बरमा क्रिजमा उत्रिएका कप्तान रोहित पौडेल ३७ बलमा २७ रन जोडेर पभिलियन फर्के। ललित राजवंशीसँग १०औं विकेटका लागि ४६ रनको साभेदारी गर्दै सन्दीप लामिछनेले नेपालका लागि सर्वाधिक ४२ रन जोडे। सन्दीपले ५८ बलमा ६ चौका प्रहार गर्दै जोड्दै नेपाललाई सम्मानजनक योगफलर्त डोर्याएका थिए। त्यसबाहेक अन्य ब्याटरले उल्लेख्य प्रदर्शन गर्न नसक्दा नेपालले ठूलो योगफल बनाउन सकेन। कतारका लागि अमिर फारुकले सर्वाधिक चार तथा ओवाइस अहमदले तीन विकेट लिए। यस्तै, गयान मुनाविराले दुई तथा इक्रामुल्लाह खानले एक विकेट लिए। नेपाल सुरुआती चारमध्ये तीन खेलमा जित निकाल्दै सेमिफाइनलमा पुगिसकेको छ। आजको खेलमा विजयी भए नेपाल समूह विजेता पनि बन्ने छ। सेमिफाइनलमा समूह एको विजेताले समूह बीको उपविजेता सँग खेल्ने छ।"
कतारविरुद्ध नेपालको खराब सुरुआत,काठमाडौं : एसीसी मेन्स प्रिमियर कपको समूह एमा बिहीबार कतारविरुद्ध टस हारेर ब्याटिङ थालेको नेपालले खराब सुरुआत गरेको छ। त्रिवि क्रिकेट मैदानमा कतारका कप्तान मोहम्मद रिजलानले टस जितेर फिल्डिङ रोजेपछि घरेलु टिम क्रिजमा उत्रिएको थियो। दोस्रो ओभरमा ओपनर कुशल भुर्तेललाई दुई रनमा गुमाएको नेपालले अर्को विकेट पनि गुमाएको छ। वान् डाउनमा क्रिजमा उत्रिएका भीम सार्की ६ रन जोडेर पभिलियन फर्किएका छन्। अहिले क्रिजमा रहेका आसिफ शेख ९ तथा कप्तान रोहित पौडेल १४ रन बनाएर खेलिरहेका छन्। कतारका लागि गयान मुनाविराले दुवै विकेट लिएका थिए। आठ ओभरको खेल सकिँदा नेपालले दुई विकेट गुमाएर ३२ रन बनाएर खेलिरहेको छ। नेपाल सुरुआती चारमध्ये तीन खेलमा जित निकाल्दै सेमिफाइनलमा पुगिसकेको छ। आजको खेलमा विजयी भए नेपाल समूह विजेता पनि बन्ने छ। सेमिफाइनलमा समूह एको विजेताले समूह बीको उपविजेता सँग खेल्ने छ।
"पुलिसको तेस्रो जित, फ्रेन्ड्स र एपीएफको बराबरी","काठमाडौं : सहिद स्मारक ए डिभिजन लिगमा बिहीबार विभागीय टिम नेपाल पुलिस क्लबले सिजनको तेस्रो जित निकालेको छ। त्रिपुरेश्वरस्थित दशरथ रंगशालामा भएको खेलमा पुलिसले एफसी खुमलटारलाई ३१ को नतिजामा पराजित गर्यो। पुलिसका डेब्यूट्यान्ट खेलाडी अहमद हिजाजीले २७औं मिनेटमा गोल गर्दै विभागीय टिमलाई अग्रता दिलाएका थिए। पहिलो हाफमा १० ले पछि परेको खुमलटारले दोस्रो हाफको सुरुमै बराबरी गोल फर्काएको थियो। मोसुके ओलामेउले ५४औं मिनेटमा खुमलटारका लागि बराबरी गोल फर्काएका थिए। तर, निर्धारित समयको खेल सकिन ६ मिनेट बाँकी रहँदा मोजेज ट्वीमले गोल गर्दै पुलिसलाई २१ को अग्रता दिलाएका दिलाए। इन्जुरी समयमा पुन हिजाजीले गरेको गोलसँगै पुलिसले ३१ को जित सुनिश्चित गर्यो। जितसँगै १३ खेलबाट पुलिसले १२ अंक जोडेको छ। लिग तालिकाको पुछारमा रहे पनि अगाडिका टिमसँग अंक दूरी घटाएको छ। पराजित खुमलटार समान खेलबाट १३ अंक जोडेर १२औं स्थानमा छ। एपीएफ र फ्रेन्ड्सको बराबरी आजै एन्फा कम्प्लेक्समा भएको खेलमा एपीएफ र फ्रेन्ड्स क्लबले ११ गोलको बराबरी खेलेका छन्। प्रदीप लामाले २७औं मिनेटमा गोल गर्दै एपीएफलाई अग्रता दिलाएका थिए। फ्रेन्ड्सका लागि ५२औं मिनेटमा रफिक अमिनुले बराबरी गोल फर्काएका थिए। बराबरीसँगै एपीएफ १३ खेलबाट १८ अंक जोडेर लिग तालिकाको छैटौं स्थानमा छ। समान खेलबाट १५ अंक जोडेको फ्रेन्ड्स नवौं स्थानमा छ।"
"सन्दीप लामिछानेको उत्कृष्ट प्रदर्शनमा नेपाल बन्यो समूह विजेता, कतार ८९ रनमा अलआउट","काठमाडौं : सन्दीप लामिछानेको पाँच विकेटप्रेरित नेपाल समूह एको अन्तिम खेलमा कतारलाई ६८ रनले पराजित गर्दै समूह विजेता बनेको छ। त्रिवि क्रिकेट मैदानमा टस हारेर ब्याटिङ थालेको नेपालले ४०३ ओभरमा सबै विकेट गुमाएर एक सय ५७ रनको योगफल तयार गरेको थियो। जवाफी ब्याटिङमा उत्रिएको कतारले २५१ ओभरमा सबै विकेट गुमाउनुअघि ८९ रन मात्रै बनाउन सक्यो। नेपालको कसिलो बलिङसामू टिक्न नसकेको कतारका लागि खुराम सहजाद र जहिर इब्राहिमले १५१५ रनबाहेक अन्य ब्याटरले उल्लेख्य प्रदर्शन गर्न सकेनन्। नेपालका लागि ९१ ओभरमा १४ रन खर्चिएर तीन मेडनसहित सर्वाधिक पाँच विकेट लिए। यस्तै, सोमपाल कामीले सात ओभरमा २४ रन खर्चेर एक मेडनसहित तीन विकेट लिँदा ललित राजवंशीले दुई ब्याटरलाई पभिलियन फर्काएका थिए। पहिलो इनिङमा नेपालका लागि कप्तान रोहित पौडेलले २७ तथा सन्दीप लामिछानेले अविजित ४२ रन जोडेका थिए। त्यसबाहेक अन्य ब्याटरको प्रदर्शन उल्लेख्य थिएन। कतारका लागि अमिर फारुकले ९३ ओभरमा ४२ रन खर्चेर सर्वाधिक चार विकेट लिएका थिए। यस्तै, ओवाइस अहमदले तीन र गयान मुनाविराले दुई तथा इक्रामुल्लाह खानले एक विकेट लिएका थिए। जितसँगै नेपाल समूह एको विजेता बन्दै सेमिफाइनलमा समूह बीको उपविजेतासँग भेट निश्चित गरेको छ। नेपालसँगै ओमान पनि अन्तिम चारमा पुगेको छ। अर्को समूहबाट यूएई सेमिफाइनलमा पुग्ने निश्चित भइसकेको छ। आज जारी कुवेत र हङकङबीचको खेलले अर्को टिमको टुङ्गो लगाउने छ।"
१२ ओभरमा कतारले बनायो ३७ रन,"काठमाडौं : एसीसी मेन्स प्रिमियर कपको समूह एमा नेपालविरुद्ध एक सय ५८ रनको लक्ष्य पछ्याइरहेको कतारले १२ ओभरको समाप्तीमा ५ विकेट गुमाएर ३७ रन बनाएको छ। त्रिवि क्रिकेट मैदानमा टस हारेर ब्याटिङ थालेको नेपालले ४०।३ आभेरमा सबै विकेट गुमाएर एक सय ५७ रनको योगफल तयार गरेको थियो। जवाफी ब्याटिङमा उत्रिएको कतारका लागि जहिर इब्रामिहले १५ रनबाहेक अन्य ब्याटरले उल्लेख्य प्रदर्शन गर्न सकेका छैनन्। नेपालका लागि सोमपाल कामीले दुई तथा ललित राजवंशी र सन्दीप लामिछानेले एकएक विकेट लिएका छन्। नेपाल यसअघि नै सेमिफाइनलमा पुगिसकेको छ। तर, आजको खेलमा जित निकाले नेपाल समूह विजेता बन्दै अन्तिम चारमा पुग्ने छ। कतारको अन्तिम चारमा पुग्ने सम्भावना समाप्त भइसकेको छ।"
"१६ औं ओभरमा नेपालले गुमायो चौथो विकेट, कप्तान रोहित आउट","काठमाडौं : एसीसी मेन्स प्रिमियर कपको समूह एमा बिहीबार कतारविरुद्ध टस हारेर ब्याटिङ थालेको नेपालले १६ औं ओभरमा चौथो विकेट गुमाएको छ। चौथो नम्बरमा क्रिजमा उत्रिएका कप्तान रोहित पौडेल ३७ बलमा २७ रन जोडेर पभिलियन फर्केका छन्। त्रिवि क्रिकेट मैदानमा कतारका कप्तान मोहम्मद रिजलानले टस जितेर फिल्डिङ रोजेपछि घरेलु टिम क्रिजमा उत्रिएको थियो। दोस्रो ओभरमा ओपनर कुशल भुर्तेललाई दुई रनमा गुमाएको चौथो ओभरमा दोस्रो विकेट गुमाएको थियो। वान् डाउनमा क्रिजमा उत्रिएका भीम सार्की ६ रन जोडेर पभिलियन फर्किएका छन्। यस्तै, अर्का ओपनर आसिफ शेख २७ बलमा १९ रन जोडेर आउट भएका थिए। अहिले क्रिजमा रहेका सोमपाल कामी २ रन बनाएर खेलिरहेका छन्। यस्तै, रोहितको विकेट पतनपछि कुशल मल्ल क्रिजमा उत्रिएका छन्। कतारका लागि गयान मुनाविराले दुई तथा इक्रामुल्लाह खान र आवाइस अहमदले एकएक विकेट लिएका छन्। नेपालले १५४ ओभरको खेल सकिँदा चार विकेट गुमाएर ६३ रन बनाएर खेलिरहेको छ। नेपाल सुरुआती चारमध्ये तीन खेलमा जित निकाल्दै सेमिफाइनलमा पुगिसकेको छ। आजको खेलमा विजयी भए नेपाल समूह विजेता पनि बन्ने छ। सेमिफाइनलमा समूह एको विजेताले समूह बीको उपविजेता सँग खेल्ने छ।"
प्राधिकरण टुक्र्याउन अलमल,"पर्यटनमन्त्री सुदन किराती भने हवाई सुरक्षाका लागि नियामक निकाय र सेवा प्रदायक निकाय छुट्ट्याउनुपर्नेमा दृढ छन्। काठमाडौं : नागरिक उड्डयन प्राधिकरणलाई टुक्र्याएर हवाई सेवामा नियामक र सेवाप्रदायक निकाय बनाउन सरकार नै अलमलमा परेको छ। युरोपेली युनियनले नेपालको हवाई सेवामा सुरक्षाको प्रश्न उठाएपछि सरकारले नियामक र सेवाप्रदायक निकाय छुट्टाछुट्टै बनाउन संसद्मा विधेयकहरू पुर्याए पनि अघि बढ्न सकेको छैन। सरकारले तीन वर्षअघि नै दुई विधेयक संसद्मा दर्ता गरेको थियो। तत्कालीन पर्यटनमन्त्री योगेश भट्टराईका पालामा दर्ता भएका हवाई सेवा प्राधिकरण र नागरिक उड्डन प्राधिकरण विधेयक राष्ट्रियसभाबाट पारित पनि भए। २०७८ साउन १८ गते राष्ट्रियसभाबाट पारित विधेयक प्रतिनिधिसभामा पठाइए। तर, प्रतिनिधिसभामा ती विधेयक त्यत्तिकै थाँती रहे। त्यसपछि निष्क्रिय भए। तत्कालीन नेकपा सरकारले प्राधिकरण टुक्र्याउने तयारी गरे पनि त्यसपछि बनेका सरकारले त्यसप्रति रुचि देखाएनन्। प्राधिकरण टुक्र्याउन सरकारले विधेयक संसद्मा लगेपछि प्राधिकरणका कर्मचारी आन्दोलित भए। हाल आएर प्राधिकरण टुक्र्याउनु पर्छ वा पर्दैन भन्नेमा दुईथरी मत छन्। पर्यटनमन्त्री सुदन किराती भने हवाई सुरक्षाका लागि नियामक निकाय र सेवा प्रदायक निकाय छुट्ट्याउनुपर्नेमा दृढ छन्। त्यसका लागि सरकारले छिट्टै सदनमा विधेयक लैजाने मन्त्री किरातीले बताए। पहिला कसरी फर्केर आयो भन्ने थाहा भएन तर सरकारले यी विधेयक अघि बढाएर पास गर्छ, मन्त्री किरातीले अन्नपूर्णसँग भने, युरोपियन युनियनको (ईयू) कालोसूचीबाट नेपाल जसरी पनि हट्नु पर्छ। मुलुकको उड्डयन क्षेत्रलाई सुरक्षित गर्न, जिम्मेवार बनाउन र विश्वासिलो बनाउन प्राधिकरण टुक्र्याउनुका विकल्प नभएको पूर्वपाइलट केबी लिम्बू बताउँछन्। एउटै संस्थाले नियमन पनि गर्ने र सेवा पनि दिने हुँदा हवाई सुरक्षामा प्रश्न उठ्ने गरेको उनले बताए। हवाई सेवा प्राधिकरण र नागरिक उड्डयन प्राधिकरण विधेयक राष्ट्रियसभाबाट पारित प्रतिनिधिसभामा विधेयकहरू त्यत्तिाकै थाँती, अघि बढेन पर्यटनमन्त्री किराती भने नियामक निकाय र सेवा प्रदायक निकाय छुट्ट्याउने सोचमा प्राधिकरण टुक्र्याउन अलमल कांग्रेस सभापति शेरबहादुर देउवा नेतृत्वको सरकारले प्राधिकरणलाई टुक्र्याउन चाहेन। त्यसबेलाका पर्यटनमन्त्री जीवनराम श्रेष्ठ भन्छन्, हवाई सुरक्षालाई सुधार गर्दै नियमन र सेवालाई प्रभावकारी अघि बढाउने कुरालाई तत्कालीन सरकारले प्राथमिकतामा राखेको थियो। प्राधिकरण टुक्र्याउन जरुरी नदेखेकोले नै होल्डमा विधेयक राखेका हौं। मुलुकको आवश्यकताभन्दा पनि कसैको स्वार्थमा प्राधिकरण टुक्र्याउन खोजिएको तर्क गर्दै पूर्वमन्त्री श्रेष्ठले भने, मुलुकको अवस्था, आईकाओको व्यवस्था र अन्तर्राष्ट्रिय उड्डयन अभ्यास हेर्दा यो आवश्यक छैन। बाध्यात्मक स्थिति सिर्जना गरेको देखिन्छ। सन् २०१३ (२०७० साल) देखि नेपालको उड्डयन क्षेत्र युरोपेली युनियन (ईयू) को कालोसूचीमा पर्नु र सरकारले हवाई सुधार गर्नुपर्ने सर्तको रूपमा प्राधिकरण टुक्र्याउनुपर्ने भनिएको थियो। २०६६ सालको अन्तर्राष्ट्रिय हवाई उड्डयन संगठन (आईकाओ)को अडिटमा उड्डयन मापदण्ड लागू दर ४३ प्रतिशत थियो। २०७० मा पुग्दा ५५ प्रतिशत थियो। त्यो समयमा आईकाओले पाइलटको अनुमतिपत्र, हवाई सञ्चालक अनुमतिको नवीकरणलगायतको आधारमा सेफ्टी सिग्निफिकेन्ट कन्सर्न (एसएससीसुरक्षाको सम्बन्धमा) सूचीमा राखेको थियो। ईयूले यसको उदाहरण दिँदै २०७० मंसिर २० गतेबाट नेपालमा दर्ता भएका हवाई सेवा कम्पनीलाई कालोसूचीमा राखेको हो। आईकाओले ब्यान्ड नगरी सुधार गर मात्र भनेको थियो। तर, हामी आईकाओको सदस्य राष्ट्र हो, ईयूको होइन भन्दै प्राधिकरणका एक कर्मचारीले कसैले भनेको आधारमा मात्रै प्राधिकरणलाई टुक्र्याउन जरुरी नभएको बताए। संसारमा युरोपका नै केही देश, फ्रान्स, अमेरिकालगायत धेरै ठाउँमा प्राधिकरण विभाग नै छ। २०५५ सालमा हामी पनि विभागबाट प्राधिकरणमा आएका थियौं। फेरि प्राधिकरणलाई टुक्र्याउने भनिरहेका छौं, उनले भने। पर्यटनमन्त्री किराती भने हवाई सुरक्षालाई प्राथमिकतामा राखेको भएर नै प्राधिकरण टुक्र्याउन आवश्यक भएको बताउँछन्। ईयूको कालोसूचीपछि २०७० प्राधिकरणको हवाई क्षमता अभिवृद्धि आयोजनालाई एडीबीको सहयोगमा अघि बढाउन नेपाल सरकारले स्वीकृति गरेको थियो। त्यो आयोजनाले प्राधिकरणलाई अहिलेको भन्दा सक्षम बनाउने भन्ने थियो। अहिले प्राधिकरणले नियामक र सेवा प्रदायक दुवैको काम गर्दै आइरहेको छ। २०७१ सालमा नै प्राधिकरणको विधेयक बनेको थियो। इनिका भन्ने स्पेनिस संस्थाले यसको ड्राफ्ट बनाएको थियो। नेपाली परिवेशमा ढाल्ने गरी मन्त्रालयको सहसचिवको नेतृत्वमा प्राधिकरण विधेयक, २०७३ बन्यो। २०७५ र २०७६ सालमा पनि विधेयक बने। सुरुमा एउटै विधेयक बनेको थियो पछि दुई विधेयक बनेका हुन्। तर, कुनै पनि अन्तर्राष्ट्रिय नियामन निकायले प्राधिकरण टुक्रा नभनेको प्राधिकरणका सहप्रवक्ता ज्ञानेन्द्र भुल बताउँछन्। नेपालको उड्डयन क्षेत्र त्रिभुवन अन्तर्राष्ट्रिय विमानस्थलबाट मात्रै टिकेको छ। त्यहीबाट नै प्राधिकरणलगायत अन्य संस्था तथा पर्यटन क्षेत्र टिकेको छ। हामीले अरू देशको जस्तो उड्डयन क्षेत्र हेरेर हुँदैन। हाम्रो यो उद्योग सानो र सीमित छ। संस्था टुक्र्याएर समस्याको समाधान नहुने भन्दै प्राधिकरणभित्र नै विरोध आउने गरेको छ। हाम्रो काम गर्ने संयन्त्र यही हो, कर्मचारी यिनै हुन्, रातारात प्राविधिक मानव संशाधन कोही ल्याउन सकिने होइन, हामी आफैं नै अभ्यस्त हुँदै जाने हो। ती कर्मचारीले बताए। आईकाओको पनि म्यान्डेटोरी व्यवस्था नभएको र हुँदा राम्रो तर हुनै पर्ने बाध्यात्मक विषय भने होइन। आईकाओसँग छलफल हुँदा पनि नेपालको हवाई सुरक्षाको सम्बन्धमा उनीहरू सकारात्मक नै भएको पूर्वमन्त्री श्रेष्ठले अनुभव सुनाए। आईकाओले गर्ने सुरक्षा अडिटमा नेपालको स्कोर करिब ७० प्रतिशत छ जुन अन्य धेरै देशभन्दा राम्रो अवस्था हो। प्राधिकरण स्वयं पनि टुक्र्याउनेभन्दा आन्तरिक सुधारमा पनि रहेको देखिन्छ। अहिले आन्तरिक सुधारको रूपमा प्राधिकरण बोर्ड सञ्चालकमा रहेका एयरलाइन्सको प्रतिनिधित्वलाई प्राधिकरण ऐन, २०५३ ले दिएको अधिकार प्रयोग गरी बोर्डबाट हटाइएको छ। यस्तै, प्राधिकरणको नियमावलीमा पनि हवाई सेवामा बस्ने कर्मचारी नियामकमा बस्न पाउँदैन, नियामक विभागमा भएका कर्मचारीलाई सर्भिसमा नजाने गरी संशोधन गरिएको छ। २०७७ मा यो व्यवस्था गरिएको भुलले बताए। आईकाओको मापदण्डअनुसार सुरक्षासँग सम्बन्धित धेरै एसेन्मेन्टहरू जस्तै स्टेन सेफ्टी प्रोग्राम, सेफ्टी म्यानेजमेन्ट सिस्टम वायुसेवा कम्पनीमा लागूलगायत पछि २०१७ को अडिटमा ६६ प्रतिशत लागूदर, २०२२ मा करिब ७० प्रतिशत छ। यो ठूलो उपलब्धि भएको भुलले बताए। यी सबैलाई मध्यनजर गर्दै ईयू नेपालप्रति सकारात्मक हुँदै फेबु्रअरीमा अडिटका लागि आउने भनेको टोली माघ १ गते पोखरामा भएको यतीको विमान दुर्घटनापछि नआएको उनले जानकारी दिए। विधेयकको अहिलेको अवस्था गत असोजमा पाँचवर्षे कार्यकाल सकेर संसद् भंग भए पनि प्राधिकरण टुक्र्याउने दुई विधेयक पर्यटन मन्त्रालयमा नै फिर्ता आएको थियो। फिर्ता आएको विधेयकलाई संशोधन गरी अर्थको राय लिएर कानुनमा पठाएको मन्त्रालयका सहसचिव बुद्धिसागर लामिछानेले जानकारी दिए। प्राधिकरणले अहिले के के गर्दैछ ? प्राधिकरणले अहिले नेपालको हवाई क्षेत्रको अनुगमन, नियमन र सुपरिवेक्षण गर्दै आइरहेको छ। सेवा प्रदायक निकायहरू चाहे जो एयरलाइन्स हो, चाहे त्यो फ्लाइङ स्कुलर होस् सबैलाई लाइसेन्स दिने, एओसी दिने, नवीकरण गर्ने र रद्द गर्ने, त्यहाँ काम गर्ने पाइलट, इन्जिनियरलगायतलाई लाइसेन्स, रेटिङ दिने, जहाज ल्याउने जहाजलाई दर्ता गर्ने, दर्ता खारेज गर्ने गर्छ। अर्को भनेको नेपालको एयरस्पेसमा उडानका लागि अनुमति दिने हो। यी भनेको नियामकको काम हो। सेवा प्रदायकको काम भनेको नेपाल सरकारका नीतिअनुसार विमानस्थल चलाउने, निर्माण गर्ने र व्यवस्थापन गर्ने हो।"
पौने १० अर्ब रुपैयाँ लगानी थप्दै डाबर नेपाल,"काठमाडौं : डाबर नेपालले नेपालमा पौने १० अर्ब रुपैयाँ लगानी थप्ने पक्का भएको छ। लगानी बोर्ड नेपाल र डाबर नेपालबीच निजी लगानी अवधारणामा क्षमता अभिवृद्धि तथा वस्तु विविधीकरण परियोजनाको निर्माण, सञ्चालन र व्यवस्थापन गर्नका लागि पुनर्लगानीका रुपमा लगानी हुने परियोजनाको समझदारीपत्रमा हस्ताक्षर भएको हो। सम्झौतापत्रमा बोर्डका प्रमुख कार्यकारी अधिकृत सुशिल भट्ट र डाबर नेपालका बिजनेस हेड हरकिरत सिंह बेदीले हस्ताक्षर गरे। कम्पनीले क्षमता अभिवृद्धि तथा लगानी विविधीकरण सम्बन्धी परियोजना प्रस्ताव अनुसार ९ अर्ब ६८ करोड रुपैयाँ लगानी थप्ने भएको हो।"
"वर्षौं भन्सार शून्य, तर छ्यापछ्याप्ती गुट्खा","गुट्खाजन्य पदार्थहरूमा गोवा, पराग, पान पसंद, जाफरी, कोलहापुरी, दिलबाले, विमल, मधु, हीरा, सागर, बाम्बे, अमृत प्लसलगायत नेपाली ग्राहकको पहिलो रोजाइ पनि भारतीय गुट्खा नै रहेको बिक्रेताहरू बताउँछन। जनकपुरधाम : राजस्व तिरेर भारतीय गुट्खाजन्य पदार्थ भित्रिएको कुनै अभिलेख जनकपुर र जलेश्वर भन्सार कार्यालयमा छैन। तर, बजारमा व्यापक मात्रामा भारतमा निर्मित गुट्खाजन्य पदार्थको बिक्री वितरण भइरहेको भेटिन्छ। नेपाली बजारभन्दा भारतीय बजारमा रजनीगन्धा, तुलसी, राजनीवास, राजश्रीजस्ता गुट्खाजन्य पदार्थ सस्तोमा पाइने भएकाले व्यापक मात्रामा तस्करी भई जनकपुरधाम, जलेश्वर, गौशालासहितका बजारमा भित्रिने गरेको छ। सीमावर्ती भारतको जयनगर, सीतामढी, सुरसन्ड, कन्हवाँलगायत बजारबाट रातको समयमा तस्करले त्यस्ता महँगो गुट्खा भन्सार नाका हुँदै ग्रामीण क्षेत्रका नाकाबाट दैनिक करिब २५३० लाख मूल्य बराबरको गुट्खाजन्य पदार्थ भित्र्याउने गरेको विभिन्न समयमा प्रहरीले बरामत गरेको तथ्यांकले देखाउँछ। सीमा सुरक्षार्थ खटिएका सशस्त्र प्रहरी र नेपाल प्रहरीका जिम्मेवार व्यक्तिलाई आफ्नो पक्षमा पारेर रातको समयमा व्यापक मात्रामा रजनीगन्धा, तुलसी, राजनिवास, राजश्रीलगायतका गुट्खा भित्र्याउने गरेको व्यापारीहरू नै बताउँछन्। १० रुपैयाँदेखि ५० रुपैयाँसम्ममा बिक्री हुने गुट्खाको आयातमा ३० प्रतिशत भन्सार महसुल र १३ प्रतिशत मूल्य अभिवृद्धि करका साथै प्रतिकिलोमा ५ सय ५४ रुपैयाँ अन्तःशुल्क लाग्छ। तर, भारतबाट आउने यस्ता सुर्तीजन्य पदार्थको २०७१७२ यता भन्सारमा राजस्व तिरेको कुनै अभिलेख छैन। जलेश्वर भन्सार कार्यालयका भन्सार प्रमुख अमित पौडेलले अनुगमन गर्ने निकायको उदासीनताको कारण सरकारले बर्सेनि लाखौं रुपैयाँ राजस्व गुमाउँदै आएको बताए। भने, हामीसँग ७८ वर्षको अवधिमा भन्सारबाट भित्र्याएको कुनै तथ्यांक छैन। पक्राउ परेर मुद्दामा आएको भन्ने हो र लिलाममा गएको हो भने एउटा पसल बराबरको पनि लिलामी भएको छैन। अहिले नेपाली बजारमा रजनीगन्धा तुलसी प्रतिएक सेट ५० रुपैयाँसम्ममा पाइन्छ। तर, भन्सार काट्यो भने त्यसको दाम डेढगुणा हुने जनकपुरधामका एक थोक व्यापारी दाबी गर्छन्। उनले भने, त्यसकारण हामीले तस्करी गर्ने कुरियरमार्फत सामान मगाउने गरेका छौं। यस्ता सामान बिक्री गर्ने जनकपुर आसपास क्षेत्रमा करिब हजारभन्दा बढी किराना, चिया पसल, ससाना होटलहरू छन्। वार्षिक करिब करोड माथिको अवैध व्यापार हुने यस्ता सुर्तीजन्य पदार्थ खासगरी सम्सी, जटही, जलेश्वरलगायतका नाकाको चोर बाटो तथा ग्रामीण नाकाको बाटो हुँदै प्रहरीकै सेटिंगमा आउने गरेको छ। विशेषतः धनुषाको इनर्वा, जटही, दुहबी, मैनाथपुर र महोत्तरीको मटिहानी, रघुनाथपुर, बथनाहा, पोखरभिण्डा, सम्सीलगायतका चेकपोस्टबाट सशस्त्र र नेपाल प्रहरीको संलग्नतामा थोक व्यापारीहरूले भित्र्याउने र पोका पारेर पसलपसलहरूमा पुर्याउने गरेको छ। जनकपुरको पेठिया बजार, भानुचोक, रामानन्द चोकलगायतका ठाउँमा कुरियरवालाले भारतको सीमावर्ती क्षेत्रबाट चोरीपैठारी गरी ल्याई पुर्याउने गर्छ। कुरियरवाला, गरिब मजदुरजस्ता देखिने तथा लगातार आउजाउ गर्नेहरूले भारतबाट यस्ता गुट्खा ल्याउने गरेको र यहाँबाट त्यस्ता गुट्खा सरकारी नम्बर प्लेटको गाडीमा तथा अन्य माध्यमबाट तस्करी भई काठमाडौंसम्म जाने गरेको एक व्यापारीले नाम नबताउने सर्तमा भने। तस्करी भई आउने यस्ता गुट्खा बेच्ने व्यापारी कहाँ आन्तरिक राजस्व कार्यालय, राजस्व अनुसन्धान विभाग तथा सम्बन्धित निकायले छापा नमार्दा तस्कर र व्यापारीको मनोबल बढ्न गएको छ। यस्ता हानिकारक तत्वको प्रयोगलाई निरुत्साह गर्न स्थानीयस्तरमा चेतनामूलक कार्यक्रममा सञ्चालन गर्नुपर्ने र अन्ततः बिक्रीवितरणमा समेत प्रतिबन्ध लगाउनुपर्ने जनकपुरधामका शिक्षक सञ्जीव महरा बताउँछन्। सीमावर्ती प्रहरी चौकीका एक इन्चार्जले भने, हामी दिन रात नभनी डियुटी गछौं। सामान नआओस् आएपनि भन्सार कटाएर लगोस् भन्ने चाहनामा डियुटी गर्छौं। एसपी सापको मान्छे आएपछि माथिको निर्देशन भन्दै समान लैजान्छ। त्यतिबेला हामी निरिह बन्छौं। महोत्तरीका सशस्त्र प्रहरी उपरीक्षक लेखनाथ खनालले सीमावर्ती क्षेत्रहरूमा बीओपीमा कडाईपछि भन्सार बढेको र तस्करी कम भएको दाबी गर्छन्। तर, उनैको जिल्लामा पर्ने प्रमुख व्यापारी केन्द्र जलेश्वर, सम्सी, गौशाला, बर्दिबास, रामगोपालपुर, औरही, बर्दिबासलगायतका क्षेत्रहरूमा प्रतिबन्धित रजनीगन्धा भारतीय बजारबाट तस्करी भई नेपालमा भित्रिरहेको छ। खनालले भने, रजनीगन्धाको सूचना हामी कहाँ पनि आएको छ। हामीले फलोअप पनि गरिरहेका छौं। सानो पोकामा पनि धेरै मात्रामा आउने भएकाले मूल्यवान नै भन्नुपर्यो। लुकाएर ल्याउने गरेको सूचना छ। केही पक्राउ पनि परेको छ। तर, रोक्न सकिएको छैन। उनले बजारमा बिक्री वितरण भएको देखेको भए पनि कहाँ, कहिले र कसरी आएको अथवा पुरानै स्टक चलिरहेको छ भन्ने कुरामा खोजिरहेको बताए। भने, प्रहरीको संलग्नता छ भने थाहा छैन। प्रहरीको संलग्नता भए सबै सामान हुन्थ्यो। गुट्खा वा सुर्तीजन्य सामानमा मात्र हुन्छ भने होइन। कहीँकति नजानी भएको छ भने, त्यो भगवान जानुन्। मोटरसाइकल, साइकल वा अन्य पोकामा पनि लुकाएर ल्याउने भएको हुन सक्ने अनुमान छ। तर, ठ्याक्कै यही हो भन्न फेरि मुस्किल छ। यसमा जवाफ दिन मुस्किल छ। जवाफ दिन सकिन। बोर्डरमा त हामीले रोक्ने भयौं, उनले भने, तर, बजारमा बिक्री वितरण स्थानीय निकायदेखि आन्तरिक राजस्व कार्यालयसम्मले हेर्ने कुरा हो। उनीहरू पनि त सचेत हुनुपर्यो नि, सशस्त्र प्रहरी उपरीक्षक खनालले भने। सशस्त्र प्रहरीका मधेस प्रदेश प्रमुख प्रहरी नायव महानिरीक्षक गणेश ठाडा मगरले रजनीगन्धा कसरी आउँछ भने कुरा ठ्याक्कै म पनि बुझौला भनेर पन्छिन् खोजे। उनले भने, म रजनीगन्धा वा गुट्खाजन्य पदार्थको चोरी तस्करीमा सीमा युनिटहरूलाई विशेष ध्यान दिन निर्देशन दिन्छु। प्रहरी संलग्नतामा सुर्तीजन्य पदार्थहरूको चोरी पैठारी हुने गरेको व्यापारीहरूले नै भनिरहेको प्रश्नमा डीआईजी मगरले भने, त्यस्तो हो भने त ठाडै कारबाही हुन्छ। जिल्ला प्रहरी कार्यालयकै केही कर्मचारीले जिल्लाभरिको तस्करी र सेटिङ मिलाउने गरेको स्रोतको दाबी छ। माथिकै प्रहरी हाकिमका विश्वास पात्रले यहाँ सेटिङ मिलाउँछन्, एक प्रहरीले भने। गाँजा तस्करीमा पक्राउ परेको गाडी बा ११ च ३६०६ नम्बरको सिभिल गाडी प्रयोग गरेर प्रायः रात्रिकालीन समयमा सीमावर्ती क्षेत्रमा जाने र नामुद तस्करहरूसँग मिलेर बार्गेनिङमा खाद्यान्न, लत्ताकपडादेखि सुर्तीजन्य तथा गुट्खाजन्य पदार्थको बिक्री वितरणमा सहजता दिने गरेको सीमावर्ती प्रहरी चौकीका इन्चार्जहरूको गुनासो छ। नाम नछाप्ने शर्तमा सीमावर्ती प्रहरी चौकीका एक इन्चार्जले भने, हामी दिन रात नभनी डियुटी गछौं। सामान नआओस् आएपनि भन्सार कटाएर लगोस् भन्ने चाहनामा डियुटी गर्छौं। एसपी सापको मान्छे आएपछि माथिको निर्देशन भन्दै समान लैजान्छ। त्यतिबेला हामी निरिह बन्छौं। सिभिलमा खटिएका घुमन्ते प्रहरीहरूले समेत प्रतिमहिना १० देखि २० हजार रुपैयाँसम्म लिने गरेको धनुषा सबैलाका एक व्यापारीले बताए। तर, यी आरोपलाई मिथ्या भएको बताउँदै धनुषाका प्रहरी नायव उपरीक्षक विश्वराज खड्काले भने, प्रहरीको सेटिङ नभनौं। हामीले सकेजति समातेका छौं। प्रहरीलाई छलेर पनि लैजाने गरेको छ। मलाई विश्वास लाग्दैन कि प्रहरीको मिलोमतो छ। उनले थपे, भारतबाट रजनीगन्धालगायतका गुट्खा आउन त आउँछन् तर कुन बाटोबाट आउँछन् थाहा हुँदैन। फेला पर्दा हामीले समातेका छौं नै। मधेस प्रदेशका वरिष्ठ प्रहरी उपरीक्षक मनोज यादवले अन्नपूर्णसँगको प्रतिक्रियामा सीमा सुरक्षाको विषयमा नेपाल प्रहरीको नभएको बताए। उनले भने, सीमा सुरक्षाको विषयमा नेपाल प्रहरीको जिम्मेवारीमा छैन। तर, म यो बाट पन्छिन् पनि सक्दिनँ। लत्ताकपडादेखि बोइलर कुखुरासहित गुट्खाजन्य र सुर्तीजन्य पदार्थ रोक्न परिपत्र गर्छु। निमित्त डीआईजी जिम्मेवारीमा समेत रहेका यादवले एक साताभित्र गुट्खाजन्य र सुर्तीजन्य पदार्थको रिजल्ट दखिने बताए। यस्ता घटनामा प्रहरीको संलग्नता हुन सक्नेतर्फ बोल्दै उनले भने, प्रहरीको संलग्नता भनेको मेरो पनि संलग्नता हुनसक्छ। तपाईंलाई बचन दिँदैछु। अबदेखि जतिबेलासम्म निमित्त डीआईजी हुन्छु। त्यतिबेलासम्म तपाईंले रिजल्ट हेर्न सक्नुहुन्छ। यदि त्यस्तो हँुदैछ भने हामीलाई सूचना सेयर गर्नुहोस्। कहाँ छापा हान्नुपर्छ, कहाँ के गर्नुपर्छ, म त्यो गर्छु। बजारमा भेटिन्छ छ्यापछ्याप्ती जनकपुरधाम, जलेश्वरसहित आसपासका क्षेत्रमा भारतीय गुट्खा अवैध रूपमा भित्रिने गरेको पाइएको छ। आर्थिक वर्ष २०७१७२ मा जलेश्वर भन्सार कार्यालय र जनकपुरधाम भन्सार कार्यालयबाट सञ्चालित नाकाहरूमध्ये कुनै पनि नाकाबाट राजस्व दाखिला गरी रजनीगन्धा, पानपराग, राजनीवास, भेला, कमला पसन्दलगायतका भारतीय गुट्खाजन्य तथा सुर्तीजन्य पदार्थ गुट्खा भित्रिएको विवरण छैन। भन्सार कार्यालयका जलेश्वरका प्रमुख अमित पौडेलका अनुसार कुनै पनि भारतीय गुट्खा राजस्व तिरेर जलेश्वरबाट भित्रिएको छैन। तर, जनकपुरधाम, जलेश्वरसहित मधेस प्रदेशको अधिकांश जिल्लाका प्रत्येक पान, किराना, चिया, होटललगायतका अन्य पसलमा भारतीय गुट्खा निर्वाध रूपमा बिक्री भइरहेका छन्। १० रुपैयाँदेखि ५० रुपैयाँसम्ममा बिक्री हुने गुट्खाको आयातमा ३० प्रतिशत भन्सार महसुल र १३ प्रतिशत मूल्य अभिवृद्धि करका साथै प्रतिकिलोमा ५ सय ५४ रुपैयाँ अन्तःशुल्क लाग्ने गरेको भन्सार कार्यालयले जनाएको छ। यस नाकाबाट वैधरूपमा नभित्रिए पनि विरगञ्ज, सर्लाही, विराटनगरलगायतका अन्य नाकाहरूबाट पनि भित्रिएको हुन सक्ने उनले प्रतिक्रिया दिए। सीमावर्ती भारतीय बजारमा भारतीय गुट्खाका ठूला कारोबारी बस्छन्, जनकपुरधाम एक गुट्खा व्यापारी अख्तर साह भन्छन्, भन्सारबाट नआए पनि प्रहरीकै सेटिङमा ल्याएर नेपाली बजारमा खुल्ला बिक्री वितरण हुँदै आएको छ। गुट्खाजन्य पदार्थहरूमा गोवा, पराग, पान पसंद, जाफरी, कोलहापुरी, दिलबाले, विमल, मधु, हीरा, सागर, बाम्बे, अमृत प्लसलगायत नेपाली ग्राहकको पहिलो रोजाइ पनि भारतीय गुट्खा नै रहेको बिक्रेताहरू बताउँछन। भन्सार राजस्व छली बजारमा निर्वाध गुट्खा बिक्री भइरहे पनि सरोकारवाला निकायले अनुगमनमा चासो देखाएको छैन। गुट्खा कारोबारीले ग्रामीण नाकाबाट मात्र नभई जलेश्वर, जनकपुरधामको मुख्य नाकाबाटै गुट्खा तस्करी गर्छन्। स्रोतका अनुसार महोत्तरीको मटिहानी, सम्सी, यसैगरी धनुषाको इनर्वा, लग्मा जटही, भडरिया नाकाबाट साइकल, मोटरसाइकल र पिकअप जिप भ्यानमा भारतीय गुट्खा भित्र्याउने गरेका छन। ग्रामीण नाकामा तैनाथ सुरक्षाकर्मीलाई खुद्रा व्यापारीले पटके रूपमा नजराना बुझाउँछन्, सम्बद्ध स्रोतले भन्यो, ठूला कारोबारीले मासिक रूपमै जिल्ला प्रहरी कार्यालयदेखि चौकी इन्चार्जसम्मलाई पैसा बुझाउँछन। अनि गुट्खाजन्य पदार्थ ल्याउँछन्। महँगो कर छल्न व्यापारीले भारतीय गुट्खा अवैध तरिकाले मुलुक भित्र्याउने गरेका छन्। आन्तरिक राजस्व कार्यालयका प्रमुख अधिकृत किशोर बर्तौलाका अनुसार हालसम्म भारतीय गट्खाको अनुगमन गरिएको छैन। भन्सार राजस्व छली गरी भित्रिने गरेको र बेच्ने पनि गरेको पाइएको छ, उनले भने, राजस्व कार्यालयको करदाताहरूले अनुगमनको क्रममा अन्नःशुल्कमा दर्ता गरेर नियमित अस्थायी लेखा नम्बर लिएर कारोबार गरे मात्र कानुनी रूपमा वैधता मानिने छ। अझ जनकपुरधाम उपमहानगरपालिका भित्र वार्षिक ७ हजार आयकर र २ हजार अन्तःशुल्क नवीकरण गरी वार्षिक ९ हजार तिर्नुपर्ने हुन्छ, तर बजारमा जाँदा केहीबाहेक कारादाताले नियमानुसार चलेको पाइँदैन। हाम्रो मन्त्रालय र विभागबाट कडाईका साथ नियम पालना गर्नगराउन पत्र आएकाले यसै महिनाबाट निर्णय कार्यान्वयन गराउन पहल गछौं। गुट्खाजन्य सेवनले क्यान्सर पान मसलासँगै विभिन्न किसिमका आकर्षक प्याकिङ भएका विभिन्न नामका गुट्खा तस्करीको बाटो भई अवैध रूपमा भित्रिनाले यसको सेवनकर्ताको स्वास्थ्यमा प्रतिकूल असर पर्ने गरेको चिकित्सकहरू बताउँछन्। अत्यधिक गुट्खा र सुर्तीजन्य पर्दाथको सेवनले शारीरिक तौल कम हुने, पेट, फोक्सो, घाँटी र मुखमा प्रत्यक्ष असर पर्ने विभिन्न परीक्षणबाट समेत प्रमाणित भइसकेकाले यसबाट टाढा नै बस्नुपर्छ, मधेस स्वास्थ्य विज्ञान प्रतिष्ठानका रजिष्टार डा विनोद यादवले भने, अहिले स्थानीय बजारमा रजनीगन्धा, तुलसी, राजनीवास, भोला, राजश्री, शिखर, पराग, मधुलगायतका विभिन्न नाम गरेका गुट्खा प्रचलनमा छन्। सुर्तीजन्य पदार्थ र जर्दाको मिश्रण गरी बनाइने हुँदा यसका सेवनकर्तालाई क्यान्सर हुने बढी सम्भवना रहन्छ। यसमा अति सुगन्धित र विषादी तत्वहरू हाइड्रोकार्बन नाइट्रोजेमिन र विभिन्न किसिमका नशालु रासायनिक पदार्थको सम्मिश्रण गरी यस्ता उत्पादनलाई उपभोक्तासम्म पुर्याइने हुँदा यसलाई प्राणघातक तत्व भने पनि हुने विज्ञहरू बताउँछन्। मन्त्रालय र विभागबाट कडाईका साथ नियम पालना गर्नगराउन पत्र आएकाले यसै महिनाबाट हामी यस्तो तस्करी रोक्न अनुगमनमा खटिनेछौं। निर्णय कार्यान्वयन गराउन पहल गर्छौं। किशोर बर्तौला  प्रमुख, आन्तरिक राजस्व कार्यालय सिमानामा हुने गतिविधि रोक्ने मुख्य जिम्म प्रहरीको नभए पनि तस्करी रोक्न म कटिबद्ध छु। म यहाँ रहुन्जेल रोक्न अभियान नै चलाउँछु। केही समयमा नै नतिजा देख्नुहुनेछ। मनोज यादव  वरिष्ठ प्रहरी उपरीक्षक, मधेस प्रदेश रजनीगन्धा तस्करीको सूचना हामी कहाँ पनि आएको छ। फलोअप पनि गरिरहेका छौं। सानो पोकामा पनि धेरै मात्रामा आउने भएकाले मूल्यवान नै भन्नुपर्यो। तर, रोक्न सकिएको छैन। लेखनाथ खनाल  प्रहरी उपरीक्षक, सशस्त्र प्रहरी, महोत्तरी"
"प्री ओपन सेसन,नेप्से परिसूचक सामान्य अंकले बढ्यो",काठमाडौं : प्री ओपन सेसनमा नेप्से परिसूचक सामान्य अंकले बढेको छ। नेप्से ०९४ अंकले बढेर १८९२९४ विन्दुमा पुगेको छ। सेन्सेटिभ इण्डेक्स ०३६ अंकले बढेको छ। आज यो समयमा ९ कम्पनीको २ हजार ७०४ कित्ता सेयर ५ लाख ९८ हजार २८० रुपैयाँमा खरिदबिक्री भयो। प्री ओपन सेसनमा ५ कम्पनीको मूल्य बढ्दा दुईको घट्यो । बाँकी २ को मूल्य स्थिर रह्यो।
"नेप्से परिसूचक १८८९ विन्दुमा , सेयर कारोबार ७३ करोडमा झर्यो",काठमाडौं : साताको अन्तिम कारोबार दिन बिहीबार सेयर बजारमा सामान्य करेक्सन आएको छ। आज नेप्से २२७ अंकले घटेर १८८९७३ विन्दुमा पुगेको छ। सेन्सेटिभ इण्डेक्स ०४६ अंकले घटेर ३६१०९ विन्दुमा अडिएको छ। नेप्से ओरालो लागेसँगै कारोबार रकम बुधबारको तुलनामा घटेको छ। आज २६९ कम्पनीको २१ लाख ७४ हजार ९१४ कित्ता सेयर ७३ करोड ९६ लाख ५० हजार २४७ रुपैयाँमा खरिदबिक्री भयो। अघिल्लो कारोबार दिन अर्थात् बुधबार नेप्से परिसूचक १३६८ अंकले घटेको थियो। सो दिन २६४ कम्पनीको २५ लाख ७१ हजार २०२ कित्ता सेयर ८४ करोड ७० लाख २८ हजार २१९ रुपैायाँमा खरिदबिक्री भएको थियो। यसदिन कुनै पनि कम्पनीको सेयर मूल्य सकारात्मक सर्किट लेभलमा कारोबार भएन। सिटीजन्स म्युचुअल फन्ड २ को सेयर मूल्य सर्वाधिक ५८५ प्रतिशतले बढ्यो। यस्तै तेहथुम पावरको सेयर मूल्य ५०८ प्रतिशतले बढ्यो। कारोबार रकमका आधारमा एभरेष्ट बैंक शीर्षस्थानमा रह्यो। सो कम्पनीको ३ करोड ७६ लाख ९१ हजार मूल्य बराबरको सेयर कारोबार भयो। नविल बैंकको ३ करोड २७ लाख र शिवम् सिमेन्टको ३ करोड १ लाख मूल्यको सेयर कारोबार भयो। कारोबारमा आएका १३ उपसमूहमध्ये ११ को मूल्य घट्यो भने २ को मात्रै बढ्यो। होटल्स एन्ड टुरिजम उपसमूहको १८३ प्रतिशतले मूल्य बढ्यो।
आधा दर्जन बैंकिङ कानुन परिमार्जन गरिँदै,"काठमाडौं : नेपाल राष्ट्र बैंकले विद्यमान बैंकिङ कानुनहरूलाई समसामयिक परिमार्जन गर्ने भएको छ। केही नयाँ कानुनहरू मस्यौदा गरिएको गभर्नर महाप्रसाद अधिकारीले जानकारी दिए। केन्द्रीय बैंकको ६८ औँ वार्षिकोत्सवमा बोल्दै गभर्नर अधिकारीले नेपाल राष्ट्र बैंक ऐन २०५८, बैंक तथा वित्तीय संस्थासम्बन्धी ऐन, २०७३ र विदेशी विनिमय (नियमित गर्ने) ऐन, २०१९ संशोधनको मस्यौदा तयारी भइरहेको जानकारी दिएका हुन्। गभर्नर अधिकारीका अनुसार विनिमय अधिकारपत्र ऐन, २०३४, बैंकिङ कसुर तथा सजाय ऐन, २०६४ तथा वित्तीय सम्पत्ति पुनर्संरचना तथा धितोपत्रीकरण (सेक्युरिटाइजेसन) सम्बन्धी कानुन पनि मस्यौदा तयार भएको छ। नयाँ कानुनमा लिज फाइनान्ससम्बन्धी कानुन, वित्तीय ग्राहक संरक्षणसम्बन्धी कानुन, सम्पत्ति व्यवस्थापनसम्बन्धी कानुनको अन्तिम मस्यौदा तयार हुने क्रममा रहेको छ, उनले भने। वित्तीय स्थायित्वसहित समष्टिगत आर्थिक स्थिरता कायम गर्न राष्ट्र बैंक प्रतिबद्ध भएको उनले बताए। गभर्नर अधिकारीले २०७९ सालको समीक्षा गर्दै समष्टिगत आर्थिक व्यवस्थापनको दृष्टिकोणले चुनौतीपूर्ण रहेको बताए। कोभिड१९ को महामारीबाट प्रभावित अर्थतन्त्रलाई पुनर्उत्थानका गर्ने क्रममा बाह्य क्षेत्रमा सिर्जित दबाबलाई सम्बोधन गर्न नीतिगत प्रयास भएको उनको तर्क थियो। यो वर्ष भुक्तानी प्रणालीको सुदृढीकरण र वित्तीय स्थायित्व कायम गर्न सक्रिय रहेको उनको दाबी छ। यद्यपि गत वर्ष चुनौतीबीच अर्थतन्त्र सुधारोन्मुख रहेको उनको भनाइ छ। उनले भने, कोभिड१९ को महामारीपछि विश्व अर्थतन्त्र पुनर्उत्थानका क्रममा रहेको बेला २०२२ फेब्रुअरीमा सुरु भएको रसियायुक्रेन युद्धले गर्दा विश्वव्यापी रूपमा आपूर्तिजन्य व्यवधान, पेट्रोलियम पदार्थलगायत खाद्यान्न र निर्माणजन्य सामग्रीको मूल्य बढ्न गयो। मूल्य वृद्धिलाई नियन्त्रण गर्न अमेरिकाले मौद्रिक नीतिमा गरेको कडाइका कारण नेपाली रुपैयाँ अमेरिकी डलरसँग अवमूल्यन हुन गयो। छिमेकी देश भारतले पनि बढ्दो मूल्यवृद्धि र पुँजी बहिर्गमनलाई रोक्न मौद्रिक नीतिलाई कडाइ गर्दै लग्यो। पूर्व गभर्नर विजयनाथ भट्टराई पछिल्लो समय नेपाल राष्ट्र बैंकले स्वायत्तता गुमाएकोमा चिन्ता व्यक्त गरे। आफू रहदाको अन्तिम अवस्थासम्म स्वायत्त रहेको केन्द्रीय बैंकले अहिले स्वायत्तता गुमाएको उदाहरण दिँदै संसदीय समिति र सरकारले राष्ट्र बैंकमाथि हस्तक्षप गरेको बताए। चालु पुँजी कर्जा सम्बन्धी मार्गदर्शन, २०७९ (प्रथम संशोधनसहित) जारी गरेर कार्यान्वयनमा ल्याए पनि व्यापारीहरूले एउटा शीर्षकमा कर्जा लिएर अर्कोमा खर्च गर्ने प्रवृत्ति बढेको बताए। डेपुटी गभर्नर डा निलम ढुंगाना तिम्सिनाले अहिले बाह्य क्षेत्र सुधार भएको बताउँदै अझ यसको स्थायित्वमा सजग हुनुपर्नेमा जोड दिइन्। यसै क्रममा उनले सबैले वित्तीय स्थायित्वमा सजग हुन जरुरी भएको बताइन्।"
"कोसी प्रदेशका उद्योगी व्यवसायीले भने, आगामी बजेटबाट औद्योगिक समस्या समाधान हुनुपर्छ","विराटनगर : कोसी प्रदेशका उद्योगी व्यवसायीले आगामी बजेटबाट औद्योगिक तथा व्यावसायिक क्षेत्रमा देखिएका समस्या समाधान हुनुपर्नेमा जोड दिएका छन्। औद्योगिक समस्या हल गरेर मुलुकको अर्थतन्त्र उकास्ने खालको बजेट ल्याउन उनीहरूले सरकारलाई सुझाव दिएका छन्। साथै, उद्योग क्षेत्रमा देखिएका समस्या र आर्थिक क्षेत्रमा उत्पन्न निराशाको अन्त्य गर्दा मात्रै मुलुकको अर्थतन्त्र उकास्ने र जनताले महसुस गर्ने खालको बजेट आउने भनेर उनीहरूले सरकारको ध्यानाकर्षण गराए। उद्योगी व्यवसायीले राजस्व बढाउन भारतसँगको खुला सीमाबाट हुने अवैध चोरीपैठारी एवं आयात नियन्त्रण गर्नुपर्ने माग पनि राखे। अवैध आयात रोक्न सकेमा राजस्वसम्बन्धी समस्या केही हदसम्म समाधान हुने उनीहरूको तर्क छ। कोसी प्रदेशको राजधानी विराटनगरमा उद्योग संगठन मोरङ र मोरङ व्यापार संघको सहजीकरणमा अर्थ मन्त्रालय, राजस्व परामर्श समितिले बिहीबार प्रदेशस्तरीय पूर्वबजेट छलफल तथा अन्तरक्रिया कार्यक्रमको आयोजना गरेको थियो। अर्थमन्त्री डा प्रकाशशरण महत उपस्थित कार्यक्रमका सहभागीले नाजुक अवस्थामा पुगेको मुलुकको फाइदाका लागि अर्थतन्त्रमा सुधार गर्ने गरी बजेट ल्याउनुपर्ने बताए। मौद्रिक नीति र ब्याजदरको समस्याले औद्योगिक एवं व्यापारिक क्षेत्र धराशायी बनिरहेको गुनासो उनीहरूको छ। मुलुकको अर्थतन्त्र सुधार गर्न औद्योगिक क्षेत्र सरकारको प्राथमिकतामा पर्नुपर्ने आवाज पनि उनीहरूले उठाएका छन्। उद्योग संगठन मोरङका अध्यक्ष सुयेश प्याकुरेलले आर्थिक क्षेत्रमा देखिएको शिथिलता र निराशाप्रति सरकार संवेदनशील हुनुपर्नेमा जोड दिए। प्रदेशमा औद्योगिक क्षेत्रलाई उकास्नसक्ने अधुरा भौतिक पूर्वाधारमा सरकारको ध्यान जानुपर्ने उनको भनाइ छ। अति आवश्यक भौतिक पूर्वाधार निर्माण र अधुरा काम पूरा गर्न सरकार गम्भीर हुनुपर्छ, प्याकुरेल भन्छन्, भारतको बथनाहादेखि विराटनगरसम्मको रेलवे निर्माण सुरु भएको १८ वर्ष बित्न लाग्दासमेत पूरा नहुनु औद्योगिक क्षेत्रका लागि निराशाजनक हो। उनका अनुसार मोरङको कटहरी गाउँपालिकामा देखिएको मुआब्जा विवादका कारण १८ किलोमिटरको रेलवे निर्माण कार्य लामो समयदेखि पूरा हुन सकेको छैन। रेल सञ्चालनका लागि भारतीय पक्ष तयार भए पनि नेपाली पक्षले वास्ता नगरेको गुनासो प्याकुरेलको छ। उनले विराटनगरकिमाथांका सडक निर्माणलाई पनि गति दिनुपर्ने बताए। मोरङ व्यापार संघका अध्यक्ष एवं नेपाल उद्योग वाणिज्य महासंघका केन्द्रीय सदस्य नवीन रिजालले राष्ट्र बैंकको गलत नीतिले औद्योगिक एवं व्यापारिक क्षेत्र संकटमा परेको बताए। राष्ट्र बैंकको गलत नीतिले तरलता अभाव भइ औद्योगिक तथा व्यापारिक क्षेत्र संकटग्रस्त बन्नुपर्ने अवस्था आयो, उनले भने, बारम्बार सरकारको ध्यानआकर्षण गराउँदा पनि औद्योगिक क्षेत्रको समस्याको सुनुवाइ हुन सकेन। कच्चा पदार्थ निकासीमा लिइने अन्तःशुल्क फिर्ता हुनुपर्ने, भन्सारमा लागिएका सन्दर्भ मूल्य सूचीलाई समय सान्दर्भिक हिसाबले परिवर्तन गर्नुपर्ने रिजालको सुझाव छ। त्यस्तै, चाँदी उद्योगलाई ५ सयदेखि हजार किलोग्रामसम्म आयात गर्न दिने प्रावधान बनाउनुपर्ने, पुरानो कवाडीजन्य वस्तु आयातका विषयमा समेत ध्यान दिनुपर्ने, विराटनगरमा औद्योगिक प्रदर्शनीस्थल र सुनसरीको अमडुवामा अन्तर्राष्ट्रिय औद्योगिक ग्राम बनाउन बजेटको व्यवस्था गर्नुपर्ने, चक्रपथ निर्माणमा तदारुकता देखाउनुपर्ने लगायतका सुझाव रिजालले दिएका छन्। नेपाल उद्योग परिसंघ कोसीका अध्यक्ष भीम घिमिरेले मुलुकलाई आत्मनिर्भर बनाउन कृषिको आधुनिकीकरण सरकारको प्राथमिकतामा पर्नुपर्ने सुझाव दिए। खेतबारी बाँझो नराख्ने नीति सरकारले ल्याउनुपर्छ। खाली जमिन लिजमा लिएर ठूला तारे होटल चलाउनुपर्छ, उनले भने, होटलका कारण पर्यटनको आवागमन बढ्छ। सरकारले पर्यटन प्रवर्द्धनमा बल पुग्ने कार्यक्रम ल्याउनुपर्छ। आत्मनिर्भर उद्योगलाई सरकारले प्रोत्साहन गर्नुपर्ने घिमिरे बताउँछन्। मन्त्री महतले सरकारले आर्थिक क्षेत्रको समस्या सम्बोधन गरेरै बजेट ल्याउने जानकारी दिए। मौद्रिक नितीलाई खुकुलो पार्ने तयारी भइरहेको छ। यस विषयमा राष्ट्र बैंकको नेतृत्वसँग औपचारिक र अनौपचारिक कुरा हुँदैछ उनले भने, नीतिगत निर्णय गरेर राष्ट्र बैंकले मौद्रिक नीतिलाई खुकुलो बनाउने अपेक्षा छ। ब्याजदरका कारण उत्पन्न समस्या पनि समाधान गर्नेतर्फ सरकार केन्द्रित छ। ब्याजदरसँगै मौद्रिक नीतिका अन्य भागले समेत बजारमा पुँजी प्रवाह हुन नसकेको बताउँदै महतले सरकार नकारात्मक पाटोलाई सुधार गर्दै अर्थतन्त्रलाई सकारात्मक बनाउनेतर्फ प्रयत्नशील रहेको उल्लेख गरे। राजस्व वृद्धिका लागि उद्योग व्यवसाय सरकारको प्राथमिकतामा परेको छ, उनले भने, कर धेरै उठाएर मात्रै राजस्व बढ्छ भन्ने मानसिकताबाट बाहिरिन आवश्यक छ। अर्थशास्त्री डा पोषणराज पाण्डेले अर्थतन्त्रमा देखिएको निराशाको अवस्थाबाट आशा जगाउने प्रकारको बजेट ल्याउने तयारी भइरहेको बताए। बजेटले मुलुकका सबै क्षेत्रलाई समेट्छ, उनले भने, मुलुकको अर्थतन्त्र सुधार गर्न निजी क्षेत्रको भूमिका महत्वपूर्ण हुन्छ। भ्रष्टाचारविरुद्ध निजी क्षेत्रले पनि नीति नियम बनाउनुपर्नेमा डा पाण्डेको जोड छ। त्यसअघि अर्थमन्त्री महतले विराटनगर भन्सार कार्यालयको निरीक्षणसमेत गरे। निरीक्षणपछि भन्सारका कर्मचारीलाई इमान्दार र पारदर्शी भएर काम गर्न उनले निर्देशन दिएका छन्। भन्सार चुहावट गर्ने प्रवृत्तिलाई क्षमा दिन नसकिने स्पष्ट पार्दै महतले राजस्व संकलनजस्तो संवेदनशील सेवामा खटिएका कर्मचारीले जिम्मेवारीको दुरुपयोग गर्न नमिल्ने स्पष्ट पारे। जिम्मेवारीको दुरुपयोग र अनुचित काम गर्ने छुट कसैलाई छैन। भन्सार चुहावट क्षमायोग्य हुँदैन, उनले भने, कर्मचारी इमान्दार र पारदर्शी हुनुपर्छ। कामका आधारमा कर्मचारीको मूल्यांकन हुन्छ। चालू आर्थिक वर्षको असारसम्ममा भन्सार असुलीको प्रतिशत बढाउनेतर्फ केन्द्रित हुन उनले कर्मचारीलाई निर्देशन दिए। राजस्व बढाउने नाममा करदातालाई अनावश्यक दुःख दिन नहुनेतर्फ मन्त्री महतले सचेत गराए। नियम अनुसार काम गरेर सेवाग्राहीका लागि सहज र शौहादपूर्ण वातावरण निर्माण गर्न कर्मचारी लाग्नुपर्ने उनको भनाइ छ।"
कर्णालीमा बजेट खर्च निराशाजनक,"अघिल्ला वर्षहरूमा बजेट कार्यान्वयन गर्न नसकेको प्रदेश सरकारको विकास बजेट तर्फको खर्च निराशाजनक देखिएको हो। दैलेख : गत पुस अन्तिम साता कर्णालीमा राजकुमार शर्मा मुख्यमन्त्रीमा नियुक्त भए। मुख्यमन्त्री नियुक्त भएको झन्डै तीन सातापछि १७ माघमा मुख्यमन्त्री शर्माले कर्मचारीहरूलाई ६१ बुँदे निर्देशन दिए। निर्देशनको बुँदा नं ४ मा विकास बजेट खर्च हुन नसक्नुका कारणहरू पहिल्याउन भनिएको थियो। निर्देशनमा भनिएको छ, आर्थिक वर्षको आधाआधी भइसक्दा जम्मा पुँजीगत खर्च १७७७ प्रतिशत मात्र भएको छ, विकास बजेट खर्च हुन नसक्नाका कारणहरू केके हुन् ? यसको लागि जिम्मेवार कोको हुन् ? यसको कारण खोजी गरी निराकरण अब पनि नगरे कहिले गर्ने ? नीतिगत तहमा समस्या भए तथ्यमा आधारिक सुधारका प्रश्ताव ल्याउनुहोस्, कार्यगत तहमा समस्या भए यहाँहरूको द्रुत गतिमा कार्य सम्पादन गरि प्रश्नहरू नउठ्ने वातावरण मिलाउनुहोस्। तर, बजेट खर्चको अवस्था भने निराशाजनक देखिएको छ। अघिल्ला वर्षहरूमा बजेट कार्यान्वयन गर्न नसकेको प्रदेश सरकारको विकास बजेट तर्फको खर्च निराशाजनक देखिएको हो। चालू आर्थिक वर्षको ९ महिना बितिसक्दासमेत चालू र पुँजीगतसहित जम्मा २६४७ प्रतिशत बजेट खर्च भएको छ। वीरेन्द्रनगर सुर्खेतस्थित प्रदेश लेखा नियन्त्रक कार्यालयका अनुसार प्रदेश सरकारको चालुतर्फ ३२९६ र पुँजिगततर्फ जम्मा २२१२ प्रतिशत बजेट खर्च भएको छ। यही गतिमा बजेट खर्च भए बाँकी तीन महिनामा विकास बजेट पूर्ण रूपमा कार्यान्वयन हुने सम्भावना न्यून छ। चालू आर्थिक वर्षमा प्रदेश सरकारले चालू र पुँजीगततर्फ कुल ३२ अर्ब ६१ करोड, ६८ लाख, ५३ हजार ९ सय ६५ रुपैयाँ बजेट विनियोजन गरेको थियो। चैत मसान्तसम्म आठ अर्ब ६३ करोड, ३६ लाख, ५९ हजार ४ सय ९ रुपैयाँ बजेट खर्च भएको प्रदेश लेखा नियन्त्रक कार्यालयले जनाएको छ। प्रदेश सरकारले चालू आर्थिक वर्षमा चालूतर्फ १३ अर्ब ९ करोड ५६ लाख २४ हजार ७ सय ६५ रुपैयाँ विनियोजन गरेको थियो। त्यसमध्ये चैत्र मसान्तसम्म चार अर्ब ३१ करोड, ६३ लाख ७७ हजार दुई सय रुपैयाँ खर्च गर्न सफल भएको छ। यस्तै पुँजीगततर्फ १९ अर्ब ५२ करोड १२ लाख २९ हजार दुई सय रुपैयाँ बजेट विनियोजन गरिएको थियो। चैत मसान्तसम्म कर्णाली प्रदेश सरकारले पुँजीगततर्फ कुल चार अर्ब ३१ करोड ७२ लाख ८२ हजार दुई सय ९ रुपैयाँ बजेट खर्च गरेको छ। चालु र पुँजीगत बजेट खर्च गर्नेमा मुख्यमन्त्री तथा मन्त्रिपरिषद्को कार्यालय सबैभन्दा पुछारमा रहेको छ। कार्यालयले चैत मसान्तसम्म जम्मा १७ ५८ प्रतिशत बजेट खर्च गरेको प्रदेश लेखानियन्त्रक कार्यालयले जनाएको छ। तर, मुख्यमन्त्री शर्माले बजेट कार्यान्वयनलाई मुख्य उपलब्धिमा राखेका छन्। मुख्यमन्त्री शर्मा नेतृत्वको सरकार गठन भएको एक सय दिनमा गरेका प्रमुख उपलब्धिहरूको फेहरिस्त लामै छ। हालै सार्वजनिक भएको सय दिनको प्रमुख कार्य र उपलब्धीमा प्रदेश सरकारले चालू आर्थिक वर्षको चैत मसान्तसम्म चालू र पुँजीगततर्फ २६४७ प्रतिशत बजेट खर्च गर्न सफल भएको उल्लेख छ। प्रदेश लेखा नियन्त्रक कार्यालयका अनुसार प्रदेश सरकारको आर्थिक मामिला तथा योजना मन्त्रालयको ४३८२, उद्योग पर्यटन वन तथा वातावरण मन्त्रालयको २५६२, जलस्रोत तथा उर्जा विकास मन्त्रालयको २८२८, भूमि व्यवस्था, कृषि तथा सहकारी मन्त्रालयको २२२८, आन्तरिक मामिला तथा कानुन मन्त्रालयको २५, सामाजिक विकास मन्त्रालयको ३८७२ प्रतिशत बजेट खर्च भएको छ।"
"१ महिनामै ३ प्रशासकीय अधिकृत, नगरपालिका नटेकी सरुवा","पाख्रीबास नगरपालिकाका कर्मचारीले माघदेखि तलब पाएका छैनन्। नगरपालिकाभरिका शिक्षकले पनि तेस्रो त्रैमासिकबापतको तलब लिन पाएका छैनन्। धनकुटा : संघीय मामिला तथा सामान्य प्रशासन मन्त्रालयले चैतमा एकै महिना तीन प्रमुख प्रशासकीय अधिकृतलाई पाख्रीबास नगरपालिकामा खटायो। तर, उनीहरू कोही पनि खटाइएको ठाउँमा आएनन्। बरु मन्त्रालयमै बसे। कसैले उताउतै अन्यन्त्र सरुवा मिलाए। सरकारले खटाएपछि प्रमुख प्रशासकीय अधिकृत कार्यक्षेत्रमा आउनुपर्ने नगर उपप्रमुख नम्रता गौतम बताउँछिन्। तर, किन आउन मान्नुहुन्न ? अचम्ममा परेकी छु, उनी भन्छिन्, नगरपालिकामा विवाद छ भनेर बाहिरी क्षेत्रमा हल्ला चलेको छ। तर, बाहिर चलेको हल्ला नगरपालिकामा छैन। यो अफवाह मात्रै हो। तत्कालीन प्रमुख प्रशासकीय अधिकृत प्रकाशराज पौडेल गत फागुन ८ गते रमानापत्र लिँदै जिल्ला समन्वय समिति नुवाकोटमा सरुवा भएका थिए। त्यसपछि रिक्त ठाउँमा मन्त्रालयले नारायणप्रसाद भट्टराईलाई खटाएको थियो। तर, उनी पाख्रीबासमा पाइला नटेक्दै चैत १३ गते मन्त्रालयको अतिरिक्त समूहमा पदस्थापन भए। सरकारले त्यसपछि चैत २० गते पर्वतको फलेवासमा कार्यरत नेत्रप्रसाद पौडेललाई सरुवा गर्यो। उनी पनि यता नआई मन्त्रालयबाट अन्यत्र सरुवा भए। मन्त्रालयले चैत २७ गते उदयपुरको त्रियुगामा कार्यरत सञ्जयबहादुर राजलवटलाई यता सरुवा गर्यो। उनी पनि पाख्रीबास नआई मन्त्रालयतिर गए। मन्त्रालयले पठाउने तर माथिमाथि मिलाएर अन्यत्र जाने गर्नाले पाख्रिवास फागुन पहिलो सातादेखि प्रमुख प्रशासकीय अधिकृतविहीन छ। जसकारण स्थानीय सरकारका अधिकांश काम ठप्प भएका छन्। निमित्त प्रमुख प्रशासकीय अधिकृतको जिम्मेवारी गोर्खबहादुर तामाङले सम्हालिरहे पनि उनले दैनिक प्रशासनका काम मात्रै गरिरहेका छन्। प्रमुख प्रशासकीय नहुँदा जति हुनुपर्ने हो त्यति काम हुन नसकेको उपप्रमुख गौतमको भनाइ छ। माथिमाथि सरुवा मिलाएका कर्मचारी नारायणप्रसाद भट्टराई नेत्रप्रसाद पौडेल सञ्जयबहादुर राजलवट लेखापाल मातृका धितालका अनुसार चालू आर्थिक वर्षमा गरिने कतिपय ठेक्काको काम खुलेका छैनन्। ठेक्का स्वीकृत भए पनि सम्झौता हुन सकेको छैन। उपभोक्ता समितिमार्फत हुने कामको लागत स्टिमेटको सम्झौता भएको छैन। आर्थिक अधिकारसहितको निमित्त नहुँदा दैनिक प्रशासनिक कामबाहेक केही काम हुन सकेको छैन। यहाँका कर्मचारीले माघदेखि तलब पाएका छैनन्। नगरपालिकाभरिका शिक्षकले पनि तेस्रो त्रैमासिकबापतको तलब लिन पाएका छैनन्। नगर प्रमुख ज्ञानबहादुर गुरुङ प्रमुख प्रशासकीय अधिकृत ल्याउन काठमाडौंमा छन्। उनी दिनहुँ नगरपालिकाका लागि हाकिम खोज्दै मन्त्रालयमा धाइरहेका छन्। नगरपालिकाका लागि हाकिम नल्याई धनकुटा नआउने गुरुङले बताए। नगरपालिकाको अन्य विषयमा भने उनी बोल्न चाहेनन्। गुरुङले चैत ९ गते नगरपालिकाको १४ औं बैठक डाकेका थिए। तर, प्रमुख प्रशासकीय अधिकृतबिना बैठकमा सहभागी नहुने भन्दै कार्यपालिका सदस्यले भनेपछि बैठक रोकिएको थियो। गुरुङ कांग्रेसबाट नगर प्रमुख निर्वाचित भएका हुन्। उपप्रमुखमा एमालेबाट नम्रता गौतम विजयी भएकी हुन्। नगरपालिकाको कार्यपालिकामा एमालेको बहुमत छ। कांग्रेससहितको गठबन्धन अल्पमतमा छ। कार्यपालिकाका अधिकांश बैठक जनप्रतिनिधिबीच हुने मतभेदले स्थगित भइरहेका छन्। राजनीतिक विचारको आडमा जनप्रतिनिधिबीच मतभेद हुँदा नगरपालिकाको काममा बाधा पुगेको स्थानीय बासिन्दाको भनाइ छ।"

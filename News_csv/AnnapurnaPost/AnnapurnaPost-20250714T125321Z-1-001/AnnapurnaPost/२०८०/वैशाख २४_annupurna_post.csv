शीर्षक,विवरण
होमियोप्याथी मनोविज्ञान,"मन भनेको मानिस र उसको मस्तिष्कमा रहेको मानिस हो। व्यक्तिको व्यक्तित्व उसको मनका सबै चरित्रको परिणाम। मनलाई सोच, आत्मा, बल, स्मृति, स्मरण र सम्झनाको रूपमा व्यक्त गरिन्छ, जसले सोच्छ, अनुभूति र इच्छा गर्छ। मन इच्छा, भावना, स्मृति, बुद्धि हो। मन भनेको स्मरण, समझ र तर्क, संरक्षण र अन्तिम योग्यताको संकाय हो। दिमाग पदार्थको उत्पादन हो, एक विशेष तरिकामा कार्य गर्छ र सबै मनोवैज्ञानिक घटना दिमागद्वारा निर्धारित हुन्छन्। होमियोप्याथीमा, जीवन शक्ति वा चेतनाको बिघटनलाई रोग भनिन्छ। डाक्टर ह्यानिम्यान भन्छन् रोगीको मानसिक लक्षणहरू प्रायः औषधि प्रतिरोधी शक्तिको छनोटमा निर्णायक कारक बन्छन्। मन चेतनामा विराजमान छ। त्यसैले चेतनामा बसेर मनको व्यवस्थित कार्य नै स्वास्थ्य हो। अन्यथा काम गर्ने हो भने रोग हो। मन सबै इच्छाको अभिभावक हो। मनोवैज्ञानिक र भावनात्मक कारकहरू जसले शारीरिक वा मानसिक विकारहरूको विकासको नेतृत्व गर्छ। कुनै रोग मुख्य रूपमा शारीरिक वा मनोवैज्ञानिक हुन सक्छ। यो सम्पूर्ण व्यक्तिको विकार हो। मनोवैज्ञानिक तनाव भावनात्मक अप्ठ्यारोले शारीरिक रोगको प्रतिरोधक क्षमतालाई कम गर्न सक्छ। जैविक, मनोवैज्ञानिक र सामाजिकसांस्कृतिक तथ्यांकसमेत विचार गर्दै सबै विकारका लागि अन्तरविषय दृष्टिकोणलाई मनोवैज्ञानिक दृष्टिकोण भनिन्छ। मनोवैज्ञानिक चिकित्सा क्षेत्रका अग्रगामी ल्यान्डर्स डन्डर भन्छन्, बिरामीलाई कस्तो किसिमको रोग छ भन्नुभन्दा कस्तो रोग लागेको छ भन्ने कुरा थाहा पाउनु महत्त्वपूर्ण हुन्छ। आधुनिक मनोविज्ञानले व्यक्तिको मानसिक अवस्थालाई निम्न वर्गीकरण गरी व्यापक रूपमा हेर्छ जस्तै १) भावना (२) इच्छा (३) समझदारी। १) भावनाहरू भावना मानिसका लागि आधारभूत हुन्। भावनात्मक हुनु मानव हुनुको एक भाग हो। भावना तब हुन्छ, जब इच्छा प्रभावित हुन्छ वा अवरोध हुन्छ। भावना मनको सहज प्राकृतिक अवस्था हो जुन व्यक्तिमा व्याप्त हुन्छ। तर, भावनाहरूलाई व्यक्तिको इच्छा र समझद्वारा नियन्त्रण गर्न सकिन्छ। भावनाले लक्ष्यनिर्देशित गतिविधिमा नेतृत्व गर्छ। भावनाहरूले रचनात्मक र विनाशकारी दुवै प्रभाव पार्छन्। होमियोप्याथिक लक्षणहरूको शब्दकोशमा भावनाका केही शीर्षक रुब्रिकहरू हुन् क्रोध, प्रेम, उदासी, डर, चिन्ता, अपराध, आनन्द, असन्तुष्टि, जलन। भावनालाई तीन चरणमा विभाजन गर्न सकिन्छ अनुभूति, मुड र प्रभाव। क) अनुभूति संवेदनाको एक प्रकारको सचेत अनुभव, संवेदी उत्तेजनाको मानसिक धारणा, कुनै पनि मानसिक अवस्था वा मुडको गुण, जसमा यसलाई सुखद् वा उल्टो मानिन्छ। भावनाको चरम सीमालाई सुख र पीडा भनिन्छ। पीडालाई चरम प्रेम र घृणाले प्रतिनिधित्व गर्छ। अनुभूति भनेको वर्तमान अवस्था हो। ख) मुड व्यक्तिको व्यापक अनुभूति र आन्तरिक भावनात्मक अवस्था जसले कमजोर हुँदा, व्यक्तिको व्यवहार वा बाह्य घटनाहरूमा उसको धारणाको लगभग सबै पक्षलाई प्रभाव पार्न सक्छ। यो निरन्तर भावना हो। ग) प्रभाव भावनात्मक भावना, एक विचारसँग जोडिएको मुड, यसको बाह्य अभिव्यक्तिसहित। प्रभाव भनेको भावनाको अभिव्यक्ति हो। भावना वा मुडको व्यवहार वा शारीरिक प्रतिक्रिया प्रभाव हो। भावनात्मक उथलपुथलका कारण एक व्यक्ति हिंसात्मक वा दुःखी वा विघटन हुनसक्छ। यो प्रतिक्रिया प्रभाव हो। २) इच्छा इच्छा शब्द जसको अर्थ खुसी हुनुहोस् हो। इच्छा भनेको अन्तिम कार्यमा दृढ संकल्पको शक्ति हो र इच्छामा मानव उपलब्धिहरू धेरै हदसम्म निर्भर हुन्छन्। इच्छा भनेको सचेत छनोट र निर्णयको क्षमता हो। धेरै अवस्थामा, व्यक्तिको भावनालाई उसको इच्छाद्वारा नियन्त्रण गरिन्छ। इच्छाअन्तर्गत पर्ने कार्य व्यवहार, चरित्र व्यवहार, इशारा, चाल, अनुहारको भाव आदि हुन्। तीन प्रकारका इच्छा लक्षण केही लक्षण यति सान्दर्भिक, यति स्थिर, यति सत्य र रोगीमा यति गहिरो जरा गाडिएका छन् कि तिनले दिमागको क्षेत्रमा ठोस स्तम्भहरू बनाउँछ। डा बिडवेलका अनुसार इच्छा लक्षणमध्ये सबैभन्दा महत्त्वपूर्ण छ। जस्तै क्रोध, चिडचिडापन, उदासीनता, उदास आदि। मानसिक व्यायाम, ध्यान र होमियोप्याथिक औषधिद्वारा यस्ता समस्या पूर्णरूपमा उखेल्न सकिन्छ। जस्तो कि मानिसको डर, एकान्त वा अन्धकारको डर पनि हुनसक्छ। तेस्रो प्रकारको इच्छा लक्षणहरू जीवन संरक्षणको प्रवृत्तिमा अशान्ति र सामाजिक प्रवृत्तिको अशान्ति हुन्। जसमध्ये पहिलोले आफ्नो जीवनलाई प्रेम र घृणा देखाउँछ। दोस्रोले अरूलाई माया र घृणा देखाउँछ। जस्तै जीवनको घृणा। यस प्रकारका लक्षणहरू बिरामीबाट थाहा पाउन होमियोप्याथी चिकित्सक आवश्यक छ। जसले तर्क र निर्णयको उचित ज्ञान प्रयोग गर्छ। इच्छासँग सम्बन्धित होमियोप्याथिक रिपर्टरीमा केही शीर्षक रुब्रिकसहरू हुन् क्रोध, हिंसक, द्वेषपूर्ण, हँसिलो, स्नेही, मायालु, घृणा, एक्लोपन, आक्रामक, डरपोक, टाँसिने, तानाशाही, अधीर, सतर्क, अचानक, पश्चाताप, अपमानजनक, आवेगपूर्ण, उत्कट, संवेदनशील तुच्छ, जिद्दी, रुने, साहसी आदि। ३) समझदारी समझदारीको प्रकृति र अर्थ जान्न र बुझ्न एक विचार वा स्थिति मानसिक रूपमा तयार हुनुपर्छ। मानौं, हामी मानिसको समूहलाई बसबाट यात्रा गर्दा के हेरेको भनेर सोध्छौं। एक कलाकारले सुन्दर हरियो पहाडहरू भन्नेछ। एक चतुर व्यक्तिले सडक वा ट्राफिकको अवस्था वर्णन गर्नेछ। भोको व्यक्तिले सबै रेस्टुरेन्ट मात्र देख्नेछ। जस्तै रिपर्टरीमा दिएको समझका केही रुब्रिकहरू चेतना, प्रलाप, सतर्कता, कोमा, मूर्खता, विचार, स्मृति, धारणा, भ्रम, निर्णय, मूर्ख, गणना आदि। बौद्धिकता (बुद्धि) भनेको सिक्ने, बुझ्ने र तर्क गर्ने क्षमता, ज्ञान प्राप्त गर्ने, सम्झाउने, परिचालन गर्ने र नयाँ परिस्थितिहरू भेट्न अघिल्लो सिकाइलाई रचनात्मक रूपमा एकीकृत गर्ने क्षमता हो। बुझ्ने र तुलना गर्ने शक्तिलाई बुद्धि भनिन्छ। बौद्धिक दिमागका लक्षणहरू ठोस, रचना र न्यायिकमा विभाजित छन् भ्रम, माया, कल्पना। डा साल्देन एच ट्याल्कोटले पुस्तकमा मानसिक रोगबारे भनेका छन् मस्तिष्कले विचारहरूको विकासको क्रममा काम गर्छ। स्मरण शक्ति केवल एक अवधारणा विशेषता वा दिमागको शक्ति हो।"
"बजेट : मह काढौं, मौरी नमारौं","अर्थ मन्त्रालय आर्थिक वर्ष २०७९८० को बजेट निर्माणको चटारोमा छ। तर, यसपालिको बजेट बनाउने कार्य त्यति सहज, सरल र नियमित प्रकृतिको छैन। एकातिर विभिन्न क्षेत्रमा स्रोतको माग उच्च छ। खर्चका सम्बन्धमा थुप्रै चुनौती छन् भने अर्कातिर राजस्व परिचालनमा ऐतिहासिक रूपले संकुचन आएको छ। बाह्य ऋणको परिचालन न्यून छ। आन्तरिक ऋण पनि सीमित मात्रामा मात्र परिचालन गर्न सकिने अवस्था छ। बाह्य अनुदानसमेत चैत मसान्तसम्म आइपुग्दा पनि अनुमानित अंकको पुग नपुग नौ प्रतिशतमात्र परिचालित छ। राजस्व परिचालन यसपालि आठ महिनाको लक्ष्य अंकको ७२ प्रतिशत मात्र असुली भएको छ भने गत सालको सोही अवधिको असुलीभन्दा १५ प्रतिशतले कम असुली भएको छ। कर राजस्वमध्ये पनि अन्तःशुल्कको असुली त करिब १७ प्रतिशतले घटेको छ। यसको अर्थ उत्पादनमा न्यूनता आएको प्रष्ट देखिन्छ। मूल्य अभिवृद्धि कर तथा अन्तःशुल्कतर्फको पैठारीबाट प्राप्त हुने राजस्वमा ४० प्रतिशतभन्दा बढीले कमी आएको छ। विगत वर्षहरूको राजस्वको वृद्धिको औसत दर र यस वर्ष गत सालभन्दा कम राजस्व परिचालन भएको अवस्थालाई जोड्दा चालू आर्थिक वर्षमा ३० प्रतिशतले राजस्व घाटा हुने देखिन्छ। परिचालित राजस्वले चालू खर्च धान्न सकेको छैन। गत वर्षको मौज्दातबाट पनि ठूलो रकम खर्च भएको छ। यो निकै गम्भीर र चुनौतीपूर्ण अवस्था हो। यस परिदृश्यले सरकारका सामु एकातिर खर्चमा मितव्ययिता कायम गर्न र अर्कातिर राजस्व तथा बाह्य सहयोगमा बढोत्तरी ल्याउन विशेष रणनीति तथा कार्यनीति बनाएर अघि बढ्न पर्ने कुराका अतिरिक्त अन्य विकल्प देखिँदैन। यस कुरालाई सम्बोधन गर्न सबैभन्दा पहिले राजस्व बढाउने उपाय खोज्नुपर्छ। बक्यौता बढीभन्दा असुली गर्नुपर्छ र असुल गर्नुपर्ने बेरुजु तुरुन्त असुल गर्न थाल्नुपर्छ। यी कुराका अतिरिक्त कर तथा गैरकर राजस्वसम्बन्धी नीति निर्माण, चुस्त प्रणालीको विकास, कानुन तर्जुमा, कार्यान्वयन तथा प्रशासन र व्यवस्थापनका लागि पनि विशेष किसिमको ज्ञान, सीप र दक्षता चाहिन्छ। करसम्बन्धी नीति, कानुन, आधार तथा दरसम्बन्धी कार्य गर्दा आर्थिक तथा सामाजिक पक्षका विविध आयाम केस्राकेस्रा केलाउनुपर्छ। कर संकलन सम्भव भएसम्म कुनै एक निकायबाट गर्ने गरी कर भुक्तानीका लागि सरल उपायको अवलम्बन गरिनु प्रभावकारी हुन्छ। कर संगठन र प्रशासनको ध्यान नागरिकले लगाएको बालीबाट कर काट्न र उठाउन (संकलन) कार्यमा मात्र सीमित राखिनु भएन। बाली लगाउने वा लगानीको वातावरणको तयारीमा समेत सहभागी भएर आयआर्जनको आधार बनाउने, लगाएको बिरुवाको गोडमेल गर्ने, संरक्षण गर्ने र समय भएपछि न्यायोचित ढंगले बाली उठाउने वा कर संकलन कार्यमा संलग्न हुनुपर्छ। यसो गर्न सके राजस्वका भरपर्दा स्रोतहरूको पहिचान, विकास र प्रवद्र्धन गर्न सकिन्छ। परनिर्भरतालाई क्रमशः कम गरेर लैजान र सबल अर्थतन्त्र निर्माण गरेर लैजान सकिन्छ। राज्यका तीनवटै तहले यस्ता विषयलाई गम्भीरतापूर्वक लिनुपर्छ। संघीय सरकारले अगुवाई गर्नुपर्छ। करका विषयमा अध्ययन गर्ने र जनप्रतिनिधि तथा कर्मचारीका जनशक्तिका लागि नीति र कानुन तर्जुमा, प्रणालीको विकास, संगठन र व्यवस्थापन, आधुनिक प्रविधि तथा उपकरणको प्रयोगका सम्बन्धमा घनीभूत रूपमा प्रशिक्षण र तालिम समेतका क्षमता अभिवृद्धिका कार्यक्रम सञ्चालन गर्नुपर्छ। यसरी जनता हाँसीखुसीका साथ कर तिर्न तयार हुन्छन्। अन्यथा कर सहभागिताको दर झिनो हुन्छ। कर संकलन र सहभागिता लागत बढ्छ। पर्याप्त राजस्व संकलन हुन सक्दैन। यस विषयलाई सम्बोधन गर्न संघीय सरकारको आगामी बजेटबाट तत्कालीन, अल्पकालीन, मध्यकालीन र दीर्घकालीन नीति तथा कार्यक्रम घोषणा गरी आर्थिक वर्ष सुरु भएको दिनबाट कार्यान्वयनमा जाने प्रबन्ध गर्नुपर्छ। यसो गर्दा एकातिर राजस्व नीति र प्रणाली न्यायिक, मितव्ययी, उत्पादन बढाउने, सरल र सुविधाजनक, तटस्थ एवं पारदर्शी हुनुपर्छ। अर्कातिर परिचालित कर तथा गैरकर राजस्वको उपयोग जनताले पाउने सेवा सुविधाको आवश्यकताको आधारमा पारदर्शी ढंगले गर्ने व्यवस्था मिलाई नागरिकले पाउने सेवा सुविधालाई दिगो, भरपर्दो, पर्याप्त, नियमित र गुणस्तरीय बनाउने कुरालाई केन्द्रमा राखिनु पर्छ। राजस्व उठाउने र खर्च गर्ने दुवै कार्यप्रति नागरिक सन्तुष्टि हुनुपर्छ। तर, अहिलेसम्म पनि नेपालको कर परिचालन पद्धति केही हदसम्म तलसिङ प्रवृत्तिको रहेको र बालीपाके पछि मात्र सरकार राजस्वको खेत खेज्दै हिँडेको गुनासो आउने गरेको छ। तर, आधुनिक खेती प्रणालीमा त्यस्तो हुँदैन। यसमा जग्गा कमाउनेले मात्र होइन, जग्गाको स्वामित्ववालाले पनि खेतीबाली राम्रो हुने वातावरण खनजोत समयदेखि बनाइन्छ। जस्तो चिया किसानले चिया टिप्दा पनि अर्कोचोटि फेरि राम्रो गरी पलाओस् भनेर उपयुक्त तरिकाले चियाका मुन्टा टिप्छन्। भएका बुटालाई गोडमेल र मलपानी गर्छन्। कर परिचालनमा पनि लागू हुने सिद्धान्त त त्यही हो। त्यसैले कर व्यवस्थालाई तलसिङ प्रणालीबाट फार्मिंङ र उत्पादन प्रणालीमा लैजानुपर्छ। तीनवटै तहका सरकारले पहिले लगानी बढ्ने, व्यवसाय फस्टाउने, समस्त आर्थिक क्रियाकलापमा वृद्धि भई नागरिकको आयस्तर बढ्ने वातावरण बनाउनुपर्छ। यसो गर्न सके तीनवटै तहका सरकारको राजस्व परिचालनको अंक स्वतः बढेर जान्छ। यसमा दिगोपन आउँछ। समन्याय र तटस्थताको दृष्टिबाट हेर्दा उद्योग, व्यवसाय र नागरिकको दैनिकी जोगाएर राजस्व परिचालन गर्नुनै कर परिचालनको मूल मर्म हो। भन्नुको अर्थ हो, मह काढौं, मौरी नमारौं। नागरिकमा यस्तो अनुभूति दिलाउन सकेमा करदाताबाट गुनासो मात्र सुन्नु पर्दैन। बरु उनीहरू मौरीको भुनुभुनझैं खुसी भएर संगीतको गुनगुन सहितको खुसी व्यक्त गर्दै कर तिर्न उत्प्रेरित भएको देख्न पाइन्छ। अनि सरकार र जनता दुवै खुसी। यसले सभ्य समाजको निर्माणको आधार तयार हुन्छ, विकासले गति लिन्छ। राजनीतिक तथा आर्थिक स्थायित्व हासिल हुन्छ। तीनवटै तहका सरकारहरूले यो मर्मलाई बिर्सनु हुँदैन। अनि मात्र समग्रमा दिगो, भरपर्दो तथा गुणस्तरीय राजस्व स्रोतको विकास हुन्छ। निश्चित अवधिपश्चात् देशलाई अरूको अनुदान र ऋणबाट मुक्त गर्न सकिन्छ। यो मूल मन्त्रलाई अर्थमन्त्री र उनको समूहले राम्ररी मनन गर्नुपर्छ। अधिकारी अर्थशास्त्री हुन्।"
हिमालयन एक्सट्रिम ट्रायथलनको उपाधि पिटर र ताराले जिते,"पोखरा : विश्वकै कठिन मध्येमा मानिने हिमालयन एक्स्ट्राई वर्ल्ड टुर एक्सट्रिम ट्रायथलनको उपाधि पुरुषतर्फ चेक रिपब्लिकका पिटर भाब्रोसेक र महिलातर्फ अमेरिकाकी तारा मिराण्डा पार्सोन्सले जितेका छन्। शनिबार बिहान ४:०० बजे पोखराको फेवातालमा पौडीबाट सुरु भएको सो प्रतियोगिता आइतबार बिहान कास्कीको माछापुच्छ्रे गाउँपालिका८ ल्वाङमा आएर समापन भएको हो। पुरुषतर्फ च्याम्पियन भएका पिटरले फेवातालमा तीन किमी ८०० मिटर पौडी, १७५ किमी साइक्लिङ र ४३ किमी दौड १६ घण्टा ५१ मिनेट १९ सेकेण्डमा पूरा गरेका हुन्। यसैगरी पुरुषतर्फ नै इटालीका जिओभानी बोर्टोलासोले निर्धारित दूरी १७ घण्टा ५८ मिनेट आठ सेकेण्डमा पार गरी दोश्रो हुादा रसियाका इलिया बब्लिकले निर्धारित दूरी पूरा गर्न १८ घण्टा ३४ मिनेट १२ सेकेण्ड समय लगाउँदै तेश्रो हुन सफल भए। यता महिलातर्फको उपाधि विजेता मिराण्डाले निर्धारित दूरी पार गर्न १८ घण्टा २० मिनेट ५४ सेकेण्ड समय लगाइन्। महिलातर्फ फ्रान्सकी बेनेडिक्ट पेरोनले १९ घण्टा ४९ मिनेट १९ सेकेण्डममा तोकिएको दूरी पार गर्दै दोश्रो तथा चेक रिपब्लिककी भेरोनिका मर्चेन्टले २४ घण्टा २८ मिनेट २५ सेकेण्ड समय लगाउँदै तेश्रो भइन्। प्रतियोगितामा २२ देशका ३६ खेलाडी प्रतिस्पर्धा गरेको आयोजक हिमालयन एक्सट्राई नेपालका रेस डाइरेक्टर रिक्की योन्जनले जानकारी दिए। उनका अनुसार २७ जनाले दौड पुरा गरेका छन्। सहभागि पाँच महिला मध्ये ३ जनाले दौड पुरा गरे। प्रतियोगीहरुले फेवातालमा पौडीको प्रतिस्पर्धा सम्पन्न गरेपछि १७५ किमी साइकल दौड सुरु गरेका थिए। पोखराको लेकसाइडबाट सुरु भएको साइकल दौड सराङकोट, लुम्ले, नयाँपुल, कुश्मा हुँदै बागलुङ पुगेर त्यहाँबाट पुनः फर्किएर कुश्मा, नयाँपुल हुँदै कास्कीको अन्नपूर्ण गाउँपालिका काँडेमा आएर साइक्लिङ सम्पन्न भएको थियो। त्यसपछि ४३ किमी लामो दौड सुरु भएको थियो। काँडेबाट सुरु भएको दौड अस्ट्रेलियन क्याम्प, देउराली, हाइक्याम्प, लोक्याम्प, मर्दी हिमाल भ्यू पोइन्ट (४३०० मिटर) छोएर सोही बाटो हुँदै फर्किएर माछापुच्छ्रे गाउँपालिकाको ल्वाङमा समापन भएको योन्जनले बताए। विजेता खेलाडीहरुलाई राष्ट्रिय खेलकुद परिषदका सदस्य सचिव टंकलाल घिसिङ, नेपाल ट्रयाथलन संघका अध्यक्ष निलेन्द्रराज श्रेष्ठ, गण्डकी प्रदेशका पूर्व सांसद दिपक कोइरालालगायतले मेडल तथा प्रमाणपत्र वितरण गरेका थिए। सो अवसरमा बोल्दै सदस्य सचिव घिसिङले यस्ता प्रतियोगिताले नेपाललाई अन्तर्राष्ट्रिय खेलकुदको गनत्व्य बनाउन सहज हुने बताए। उनले भने,नेपाल आफैमा साहाशिक खेलकुदको गन्तव्य हो। यसको उचित प्रचार प्रसार गरी स्थानिय, प्रदेश र संघिय सरकार मिलेर खेलकुदको विकासका लागि अघि बढ्न राखेपले सहजीकरणको भूमिका खेल्नेछ। नेपाल ट्रायथलन संघका अध्यक्ष श्रेष्ठले यस्तै प्रतियोगिताहरुले नेपाली गाउँ बस्तीको विश्वमा नै पहिचान बनाउन सहज हुने बताए। उनले नेपाल आफैँमा पनि साहसिक खेलकुदका लागि गन्तव्य रहेकोले यस प्रकारका कार्यक्रम गर्न संघले सबै संस्थासँग सहकार्य गर्ने बताए।"
लिग लिडर म्यानचेस्टर सिटीसँग २१ ले हार्यो लिड्स,लन्डन : इल्काइ गुन्डोगनको दुई गोलप्रेरित लिग लिडर म्यानचेस्टर सिटीले इङ्लिस प्रिमियर लिगमा शनिबार राति लिड्स युनाइटेडलाई २१ गोलको नतिजामा पराजित गरेको छ। इदिहाद रंगशालामा भएको खेलको १९औं मिनेटमा गुन्डोगनले गोल गर्दै घरेलु टिमलाई अग्रता दिलाएका थिए। रियाड माहरेजले दिएको पासलाई जर्मन मिडफिल्डर गुन्डोगानले गोलमा परिणत गरेसँगै सिटीले सुरुमै अग्रता लियो। भ्रमणकारी लिड्समाथि हाबी बनेको सिटीले २७औं मिनेटमा गुन्डोगनकै गोलमार्फत अग्रता दोब्बर पार्यो। यसपटक पनि गुन्डोगनले माहरेजकै पासको सदुपयोग गर्दै गोल गरेका थिए। पहिलो हाफमा २० ले पछि परेको लिड्सले ८५औं मिनेटमा एक गोल फर्कायो। स्पेनिस फरवार्ड रोडरिगोले निर्धारित समयको खेल सकिन पाँच मिनेट बाँकी रहँदा एक गोल फर्काए पनि टिमलाई हारबाट जोगाउन पर्याप्त भएन। जितसँगै ३४ खेलबाट ८२ अंक जोडेको सिटी लिग तालिकाको शीर्ष स्थानमा छ। समान खेलबाट ७८ अंक जोडेको आर्सनल दोस्रो स्थानमा छ। पराजित लिड्स युनाइटेड ३५ खेलबाट ३० अंक जोडेर १७औं स्थानमा छ।
गोर्खा रारा गोल्डकप : डाँडाबजार फुटबल क्लबको शानदार जित,आइतबार राजारानीस्थित पुण्य माविको खेल मैदानमा सम्पन्न तेस्रो क्वाटरफाइनल खेलमा विर्तामोडलाई शून्यकाविरुद्ध दुई गोल अन्तर पराजित गर्दै डाँडाबजार सेमिफाइनलमा प्रवेश गरेको हो। धनकुटा : झापाको विर्तामोड युनाइटेड फुटबल क्लबलाई पराजित गर्दै धनकुटाको डाँडाबजार फुटबल क्लब राजारानीमा जारी १० औं गोर्खा रारा गोल्डकपको सेमिफाइनलमा प्रवेश गरेको छ। आइतबार राजारानीस्थित पुण्य माविको खेल मैदानमा सम्पन्न तेस्रो क्वाटरफाइनल खेलमा विर्तामोडलाई शून्यकाविरुद्ध दुई गोल अन्तर पराजित गर्दै डाँडाबजार सेमिफाइनलमा प्रवेश गरेको हो। डाँडाबजारको जीतमा विवेक चौधरी र विदेशी खेलाडी ओसकरले एकएक गोल गरे। दुवै गोल उनीहरुले पहिलो हाफमा गरेका थिए। खेल सुरु भएको ३ औं मिनेटमा ओसकरले गोल गर्दै डाँडाबजारलाई सुरुवाती अग्रता दिलाएका थिए। ३३ औं मिनेटमा विवेक चौधरीले गोल गर्दै डाँडाबजारको अग्रता दोब्बर बनाए। त्यसपछि दुवै टिमबाट कुनै गोल हुन सकेन। खेलको म्यान अफ द म्याच डाँडाबजारका गोल किपर प्रमिजय गच्छदार घोषित भए। उनले नगद ५ हजार रुपैयासँगै ट्रफी हात पारे। डाँडाबजारले फाइनल प्रवेशको लागि तालतलैया एकेडेमी सुनसरीसँग वैशाख २६ गते प्रतिस्पर्धा गर्नेछ। तालतलैया उद्घाटन खेलमा डाँगीहाट यूथ क्लबलाई पराजित गर्दै यसअघि नै सेमिफाइनल प्रवेश गरिसकेको छ। प्रतियोगिताको अन्तिम क्वाटर फाइनल खेल सोमबार उदयपुरको गाइघाट फुटबल क्लब र सिराहाको सलहेज क्लवबीच हुनेछ। राजारानीमा लाग्ने ऐतिहासिक चण्डी पूर्णिमा मेलाको अवसर पारेर आयोजक भएको १० औं गोर्खा रारा गोल्डकपको विजेताले नगद तीन लाख रुपैयाँसहित रारा गोल्डकपको ट्रफी र उपविजेताले एक लाख ५० हजार रुपैयाँ प्रदान गरिने आयोजक रारा क्लबका अध्यक्ष मणी चेम्जोङले बताए।
रियाल मड्रिडले जित्यो कोपा डेल रे,"मड्रिड : रोडरिगोको दुई गोलप्रेरित रियाल मड्रिडले फाइनलमा ओसासुनालाई पराजित गर्दै स्पेनिस कोपा डेल रेको उपाधि जितेको छ। शनिबार राति भएको फाइनलको दोस्रो मिनेटमा गोल गर्दै रोडरिगोले रियाललाई अग्रता दिलाएका थिए। भिनिसियस जुनियरले दिएको पासलाई गोलमा परिणत गर्दै रियाललाई अग्रता दिलाएका रोडरिगोले ७०औं मिनेटमा निर्णायक गोल पनि गरे। त्यसअघि ५८औं मिनेटमा लुकास टोरोले गोल गर्दै स्कोरलाइन ११ को बराबरीमा ल्याएका थिए। रियालले सेमिफाइनलमा बार्सिलोनविरुद्ध समग्रमा ४१ को जितसहित फाइनल यात्रा तय गरेको थियो। यस्तै, ओसासुनाले एथ्लेटिक क्लबलाई पराजित गर्दै फाइनल यात्रा तय गरेको थियो। रियालले सन् २०१३१४ को सिजनपछि पहिलो पटक फाइनल यात्रा तय गरेको हो। रियालले पछिल्लो पटक सोही सिजन कोपा डेल रे उपाधि जितेको थियो। त्यो सिजन रियालले फाइनलमा बार्सिलोनालाई २१ ले हराउँदै उपाधि जितेको थियो। करिब १० वर्षपछि फाइनलमा पुगेको रियालले २०औं पटक यो उपाधि उचालेको हो।"
खुल्ला व्याटमिन्टन प्रतियोगिताको उपाधि युगमणि र तेजबहादुरको जोडीलाई,"फिदिम : पाँचथर सदरमुकाम फिदिममा सम्पन्न खुल्ला ब्याटमिन्टन प्रतियोगिताको उपाधि युगमणि सबेहाङ र जेतबहादुर तुम्बापोको जोडीले जितेको छ । जिल्ला समन्वय समिति पाँचथरको कवर्डहलमा आयोजित फाइनल खेलमा १७२१, २११८ र २४२२ को सेटमा रामराज आङ्देम्बे र शैलेश आङ्देम्बेको जोडीलाई पराजित गर्दै युगमणि र तेजबहादुरको जोडी विजयी बनेको हो । विजेता बनेसँगै युगमणि र तेजबहादुरको जोडीले २५ हजार नगद पुरस्कारसहित ट्रफी, मेडल र प्रमाणपत्र प्राप्त गर्यो । उपविजेतामा सिमित बनेको रामराज र शैलेशको जोडीले १५ हजार नगदसहित ट्रफी, मेडल र प्रमाणपत्रमा चित्त बुझायो । रमेश खत्री र सन्तोष राईको जोडीले प्रतियोगितामा तेस्रो स्थान प्राप्त गर्यो। नेपाल प्रहरीका डम्बर घिमिरे र युवराज भट्टराईको जोडीलाई २२२४ र २११७ को सोझो सेटमा पराजित गर्दै रमेश र सन्तोषको जोडीले तेस्रो स्थान हासिल गरेको हो । उनीहरुले १० हजार नगद पुरस्कार सहित ट्रफी मेडल र प्रमाणपत्र प्राप्त गरे । बुद्ध जयन्ती,उभौली पर्व र चण्डी पूर्णिमाको अवसरमा निर्वाचित जनप्रतिनिधि र कर्मचारीबीच प्रतियोगिता गराइएको कर्मचारी मिलन केन्द्र पाँचथरका सचिव उमेश नेम्बाङले जानकारी दिए । कर्मचारी मिलन केन्द्र पाँचथरले आयोजना गरेको उक्त प्रतियोगितामा जम्मा ४१ टिमले भाग लिएका थिए । प्रतियोगिता सञ्चालनका लागि पाँचथरका स्थानीय तहहरुले सहयोग गरेका हुन् ।"
सालाहको गोलमा लिभरपुल विजयी,लन्डनः मोहम्मद सालाहको निर्णायक गोलप्रेरित लिभरपुलले शनिबार राति इङ्लिस प्रिमियर लिगमा ब्रेन्टफोर्डलाई १० गोलको नतिजामा परातिज गरेको छ। लिभरपुलको एन्फिल्डमा भएको खेलको १३औं मिनेटमा गोल गर्दै सालाहले घरेलु टिमलाई अग्रता दिलाएका थिए। डिफेन्डर भर्जिल भान्डाइकले हेडरमार्फत दिएको पासलाई सालाहले गोलमा परिणत गरेका थिए। जितसँगै ३५ खेलबाट ६२ अंक जोडको लिभरपुल लिग तालिकाको पाँचौं स्थानमा छ। समान खेलबाट ५० अंकसहित ब्रेन्टफोर्ड नवौं स्थानमा छ। शनिबार राति नै भएको खेलमा टोटनहमले क्रिस्टल प्यालेसलाई १० गोलको नतिजामा पराजित गरेको छ। जितसँगै ३५ खेलबाट ५७ अंक जोडेर टोटनहम छैटौं स्थानमा पुगेको छ। समान खेलबाट ४० अंक जोडेको क्रिस्टल प्यालेस १२औं स्थानमा छ।
११औं खेलमा चेल्सी विजयी,लन्डन : खराब लयबाट गुज्रिरहेको चेल्सी फुटबल क्लबले ११औं खेलमा इङ्लिस प्रिमियर लिगमा शनिबार राति पहिलो जित निकालेको छ। एएफसी बर्नमाउथको मैदान भिटालिटी स्टेडियममा भएको खेलको नवौं मिनेटमा कोनर गल्लाघरले गोल गर्दै चेल्सीलाई अग्रता दिलाएका थिए। उनले एन्गोलो कान्टेको पासलाई हेडरमार्फत गोलमा परिणत गरेका थिए। सुरुआती १० मिनेटमै पछि परेको बर्नमाउथले २१औं मिनेटमा बराबरी गोल फर्काएको थियो। माटियास भिनाले पेनाल्टी एरियाबाट उत्कृष्ट फिनिसिङ गर्दै घरेलु टिमका लागि बराबरी गोल गरे। निर्धारित ९० मिनेटको खेल सकिन आठ मिनेट बाँकी रहँदासम्म ११ गोलको बराबरीमा रहेको खेलमा चेल्सीले दुई गोल थप्यो। हाकिम जिएचले ८२औं मिनेटमा प्रहार गरेको फ्रिकिकमा बेनोइट बाडियासिलले गोल गर्दै चेल्सीलाई पुनः अग्रता दिलाएका थिए। त्यसको दुई मिनेट नबित्दै जोआओ फेलिक्सले चेल्सीका लागि तेस्रो गोल गरे। रहिम स्टर्लिङले दिएको पासलाई फेलिक्सले उत्कृष्ट फिनिसिङ गरे। यो चेल्सीले सबै खाले प्रतियोगिताको ११औं खेलमा हासिल गरेको पहिलो जित हो। जितसँगै ३४ खेलबाट ४२ अंक जोडेको चेल्सी अंक तालिकाको ११औं स्थानमा छ। बर्नमाउथ ३५ खेलबाट ३९ अंकसहित १४औं स्थानमा छ।
उपमेयर गोल्डकपको उपाधि झापालाई,"उदयपुर : प्रथम उपमेयर गोल्डकप महिला फुटबल प्रतियोगिताको उपाधि अलइनवन क्लव झापाले चुमेको छ। त्रियुगा नगरपालिका उपमेयर कोषको सहयोगमा उदयपुर फुटबल संघले आयोजना गरेको प्रतियोगिताको शनिबार भएको फाइनल खेलमा पिएसडव्लुसी पथरी मोरङलाई ३० ले पछि पार्दै झापाले जित निकालेको हो। निर्धारित ८० मिनेटको खेलमा झापाको तर्फबाट पहिलो हाफको २९ औं मिनेटमा रजनी थोकरले खाता खोलेकी थिइन्। लगत्तै ३२ औं मिनेटमा थोकरले दास्रो गोल गर्दै टिमलाई अग्रता दिलाएकी थिइन्। सुरुवाती चरणदेखि नै दबाबमा पारेको झापाले दोस्रो हाफको ३२ औं मिनेटमा झापाका मेनुका आलेमगरले थप एक गोल गर्दै सहज जित निकालेकी थिइन्। प्रतिउत्तरमा मोरङका खेलाडीले केही अवसर पाए पनि गोल गर्न सकेनन्। सुरुवातदेखि नै राम्रो फिनिसिङ निकालेर आक्रमक खेल खेलेको झापाले प्रहार गरेको वल गोलकिपर राधिका ओलीले छेकेकी थिइन्। जितसँगै झापाले नगद एक लाखसहित ट्रफी, मेडलले सम्मानित भएको छ। उपविजेता मोरङले नगद ५० हजार र ट्रफीमा चित्त बुझाउनु पर्यो। प्रतियोगितामा सात विद्याका उत्कृष्ट खेलाडीलाई नगद पुरस्कारले सम्मान गरिएको आयोजक फुटबल संघका अध्यक्ष रन्जन कार्कीले बताए। उनका अनुसार खेलको उत्कृष्ट गोलरक्षक मोरङका राधिका ओली घोषित भइन्। त्यसैगरी, बेष्ट डिफेन्डर झापाका एलेक्स चौधरी, वेष्ट प्रशिक्षक झापाका मिलन गुरुङ घोषित भए। त्यस्तै वेष्टमिडफिल्डर झापाका रश्मी घिसिङ, सर्वाधिक गोलकर्ता झापाका रजनी थोकर, उदयमान खेलाडी गाइघाटका सविता रोका घोषित भए। उनीहरूलाई जनही तीन हजारले सम्मान गरियो। त्यस्तै, सर्वोत्कृष्ट खेलाडी घोषित भएकी झापाकी सविता राना मगरलाई नगद पाँच हजारले सम्मान गरियो। विजेता र उपेविजेता समुहलाई कोसी प्रदेशसभाका उपसभामुख सृजना दनुवार र त्रियुगा नगरपालिकाका उपमेयर महेश्वरी राईले नगदसहित ट्रफीले सम्मान गरे। उदयपुरको सदरमुकाम गाईघाटस्थित थरुहट रंगशालामा आयोजित प्रतियोगितामा सुनसरी, सर्लाही, झापा, सप्तरी, मकवानपुर, मोरङ र उदयपुर गरी ८ वटा टिम सहभागी रहेको त्रियुगा नगर युवा तथा खेलकुद विकास समितिका सचिव किरण कार्कीले बताए।"
"माथिल्लो कर्णाली जलविद्युत आयोजना सम्बन्धी रिट निवेदन खारेज, सर्वोच्चले दियो निर्देशनात्मक आदेश","२०७९ असार ३१ मा सरकारले माथिल्लो कर्णाली जलविद्युत आयोजनामा जीएमआरलाई वित्तीय व्यवस्थापन गर्न दुई वर्ष म्याद थप्ने निर्णय गरेको थियो। उक्त निर्णयविरुद्ध सर्वोच्चमा रिट निवेदन दायर भएको थियो। काठमाडौं : सर्वोच्च अदालतले माथिल्लो कर्णाली जलविद्युत आयोजनाका विषयमा दायर रिट निवेदन खारेज गरेको छ। कायममुकायम प्रधानन्यायाधीश हरिकृष्ण कार्कीसहित पाँच जनाको संवैधानिक इजलासले आयोजनाका विषयमा दायर रिट निवेदन खारेज हुने फैसला गरेको हो। कामुप्रधानन्यायाधीश कार्कीसहित न्यायाधीशहरु विश्वम्भर प्रसाद श्रेष्ठ, डा आनन्दमोहन भट्टराई, सपना प्रधान मल्ल र टंकबहादुर मोक्तानको संवैधानिक इजलासले रिट खारेज गर्दै निर्देशनात्मक आदेश जारी गरेको छ। सर्वोच्च अदालतका प्रवक्ता विमल पौडेलले फैसलाको पूर्ण पाठ आएपछि मात्र निर्देशनात्मक आदेशको थाहा हुने जानकारी दिए। निर्देशनात्मक आदेश केके भयो ? भन्ने कुरा फैसलाको पूर्णपाठ आएपछि मात्र थाहा हुन्छ, प्रवक्ता पौडेलले अन्नपूर्ण पोस्ट्सँग भने, पूर्णपाठ कहिले आउँछ अहिले भन्न सकिँदैन। ९ सय मेगावाटको माथिल्लो कर्णाली जलविद्युत आयोजनाको विषयमा ६ वटा छुट्टाछुट्टै रिट निवेदन दायर भएको थियो। सर्वोच्चले रिट खारेज गरेसँगै भारतीय निजी कम्पनी गान्धी मल्लिकार्जुन राओ (जीएमआर) लाई माथिल्लो कर्णालीको वित्तीय व्यवस्थापन गर्न बाटो खुलेको छ। २०७९ असार ३१ मा सरकारले माथिल्लो कर्णाली जलविद्युत आयोजनामा जीएमआरलाई वित्तीय व्यवस्थापन गर्न दुई वर्ष म्याद थप्ने निर्णय गरेको थियो। उक्त निर्णयविरुद्ध सर्वोच्चमा रिट निवेदन दायर भएको थियो। सर्वोच्चले रिट निवेदन खारेज गर्दै निर्देशनात्मक आदेश दिएकोले ती आदेशको पालना जीएमआरले गर्नुपर्ने हुन्छ।"
खोलिँदै अबरुद्ध सुनकोसीमरिण डाइभर्सनको सुरुङ,"कुसुमटार (सिन्धुली) : सुरुङ खन्ने क्रममा पहिरो खसेर अटोमेटिक टनेल बोरिङ (टिबिएम) मेसिनलाई थिचेपछि अवरुद्ध सुनकोसीमरिण डाइभर्सनको सुरुङ खन्ने कार्य पुनः सुरु भएको छ। टनेलको दायाँबायाँ र माथिबाट झरेको पाउडर जस्तो फिलाइट माटोलाई बाइपासमार्फत केमिकलको समेत प्रयोग गरी हटाइएपछि सुरुङ खन्ने कार्य सुरु भएको हो। सुनकोसीमरिण डाइभर्सन आयोजनाका निर्देशक मित्र बरालका अनुसार टनेलको दायाँबायाँ र माथिबाट खसेको पहिरोलाई बाइपास सुरुङ निर्माण गरी घर्षण बल कम गराई रोकिएको स्थानबाट क्राउन क्याभिटीमा केमिकल ग्राउटिङ गरी टीबीएम मेसिनलाई अड्किएको ठाउँबाट नियमित रूपमा पुनः सञ्चालनमा ल्याइएको हो। राष्ट्रिय गौरवको आयोजना सुनकोसीमरिण डाइभर्सनको १३ दशमलव ३ किलोमिटर लामो सुरुङ खन्ने क्रममा चुरे रेन्ज कटेर महाभारत क्षेत्रमा प्रवेश गर्न २ सय ३३ मिटर बाँकी रहँदा टनेलमा दोस्रोपटक पहिरो खसेर काम रोकिएको थियो। डाइभर्सन निर्माण कम्पनी कोभेक, परामर्शदाता सिमेक अस्ट्रेलिया र जेभि पाटनरका विशेषज्ञहरू, टिबिएम निर्माता कम्पनी रोबिन्स र टनेल प्राविधिक टोलीले थप पहिरो खस्ने क्रम रोक्नको लागि टीबीएमको कटर हेटको माथि सिर्जना भएको क्याभिटी भर्नको लागि रासायनिक इजेक्सन, सतहमा हुने घर्षणलाई हटाउन टेलिस्कोपिक शिल्ड र ग्रिपर शिल्डमा लुब्रिकेटिङ आयल प्रयोग गरिए तापनि टीबीएम मेसिन संचालन हुन सकेको थिएन। तर, झन्डै चार साताको प्रयासपछि बाइपास निर्माण गरी फिलाइट माटोलाई बाहिर निकालिएपछि मेसिन नियमित सुचारु भएको हो, बरालले भने। यसअघि २ दशमलव १५६ किलोमिटर सुरुङ खन्दा लेदोसहितको पहिरो खस्दा गत पुस महिनाको २१ देखि ३० गतेसम्म ९ दिन काम रोकिएको थियो। सुनकोसीमरिण डाइभर्सनको हालसम्म ४ हजार ६ सय ६९ मिटर सुरुङ खनिएको छ। कमलामाई नगरपालिका २ कुसुमटारबाट खन्न सुरु गरिएको सुरुङमार्गमा पहिरो खसेर अबरुद्ध भएपछि गत चैत्र २७ गतेदेखि बाइपास निर्माण थालिएको थियो। आयोजनाको करिब पाँच किलोमिटर सुरुङ खनिसकिएपछि भने अबरोध कम हुने आकलन गरिएको छ। बरालले भने, अब दुई सय ३३ मिटर सुरुङ खन्दा चुरेक्षेत्र कटेर महाभारत रेन्जमा पुगिन्छ। यसपछि भने समस्या कम हुन्छ भन्ने अपेक्षा छ। डाइभर्सन निर्माणका लागि सुरुङ खन्ने कार्य चिनियाँ कम्पनी चाइना ओभरसिज इन्जिनियरिङ (कोभेक)ले ठेक्का पाएको थियो। गत असोज २८ गतेबाट टीबीएम मेसिनद्वारा सुरुङ खन्ने कार्य सुरु गरिएको थियो। उक्त मेसिनद्वारा दैनिक २५ मिटरदेखि ३८ मिटरसम्म टनेल खन्ने गरिएको थियो।"
छहरेटोखा सुरुङमार्गलाई बजेटमा समावेश गरिन्छ : अर्थमन्त्री महत,"नुवाकोट : विकासको लागि महत्वपूर्ण पाटो छहरेटोखा सुरुङमार्गलाई बजेटमा समावेश गरिने अर्थमन्त्री डा प्रकाशरण महतले बताएका छन्। उनले धेरै समयदेखि चर्चामात्रै हुँदै आएको छहरेटोखा सुरुङमार्गको निर्माणका लागि यस वर्षको वजेटमा समावेश गरिने प्रतिवद्धता जनाएका छन्। नुवाकोटको पुर्वी भेगमा रहेको दुप्चेश्वरमा आयोजित एक कार्यक्रममा अर्थमन्त्री डा महतले काठमाडौँको टोखाबाट नुवाकोटको छहरेसम्मको सुरुङमार्ग निर्माण कार्य थालनी गर्न सरकार क्रियाशील रहेको बताए। डा महतले सुरुङमार्ग निर्माणका लागि धेरै पहिलेदेखि बहस भएपनि अब भने काम सुरु गर्न यस वर्ष आवश्यक बजेटको विनियोजन गर्नेसमेत बताए। 'नुवाकोटसहित रसुवा हुँदै चीनसँगको केरुङ बजारसँगको व्यापार बढाउन टोखाछहरे सुरुङ मार्गको विकल्प नरहेकाले यसलाई अव कार्यान्वयनमा लैजान लागिएको हो।उनले अगाडि भने, 'बजेट व्यवस्था गरेर निर्माणतर्फको काम सुरु गरिन्छ। ' 'नेपालको कृषि र पर्यटनको विकास, उद्योग व्यवसायको वृद्धि, धार्मिक तथा सांस्कृतिक गतिविधिलाई चलायमान बनाएर केरुङ हुँदै चीनसँगको व्यापार बढाउन केकति सकिन्छ आगामी आर्थिक वर्षमा बजेट तर्जुमा गर्न लागिएको छ।' उनले भने, 'बजेटमार्फत अब यसलाई कार्य प्रारम्भका रुपमा लिएर बजेट व्यवस्था गरिने छ।' संघीय सरकार आगामी आर्थिक वर्षको तयारीमा रहेकाले उत्पादक र ठूला योजनाका क्षेत्रमा बजेटले प्राथमिकता पाउने कांग्रेसका प्रवक्तासमेत रहेका अर्थमन्त्री डा महतको भनाई छ। 'विकास निर्माणलाई यस सरकारले सदैव प्रथामिकता दिँदै आएको उल्लेख गर्दै जनताको सुख दुःख, विकास निर्माण, धर्म र संस्कृति तथा मानवीय जीवनसँग जोडिएका पक्षमा काम गर्दै आइरहेको छ।, अर्थमन्त्री डा महतले भने, 'अहिले अर्थतन्त्र अप्ठ्यारो परिस्थितिको भएकाले धेरै अपेक्षा नराख्न तर, राम्रा र नमुना कामको थालनी हुन्छ भन्नेमा ढुक्क हुनुहोस्।"
"यस्तो छ विनियोजन विधेयक, २०८० का सिद्वान्त र प्राथमिकता (पूर्णपाठ)","काठमाडौं : अर्थमन्त्री डा प्रकाशशरण महतले अर्थतन्त्रलाई सक्रिय बनाउन बजेट केन्द्रित हुने बताएका छन्। प्रतिनिधिसभाको आइतबारको बैठकमा विनियोजन विधेयकका सिद्धान्त र प्राथमिकताका सम्बन्धमा (कर प्रस्तावबाहेक) माथि छलफल गरियोस् भनी प्रस्ताव प्रस्तुत गर्दै उनले अर्थतन्त्रलाई लयमा फर्काउन, परिणामुखी पूँजीगत खर्च गरी साधारण खर्चमा मितव्ययिता अपनाइने बताएका हुन्। उनले अर्थतन्त्रलाई गतिशील बनाई दिगो फराकिलो एवं समावेशी आर्थिक वृद्धि र समावेशी आर्थिक विकासलाई ध्यान दिएर बजेट ल्याइने बताए। व्यापार घाटा, बैंकिङ क्षेत्रको खराब कर्जाजस्ता अर्थतन्त्रका चुनौतीहरू देखापरेका भन्दै उहाले आगामी बजेटले निजी क्षेत्रलाई प्रोत्साहन, सार्वजनिक खर्चको पारदर्शिता, दिगो विकासको लक्ष्य प्राप्ति आदि विषयलाई प्राथमिकता दिने जानकारी दिए। बजेटले लगानीमैत्री वातावरण बनाई रोजगारी सिर्जना गर्न र निजी क्षेत्रलाई प्रोत्साहन गरिने उल्लेख गर्दै उनले अनौपचारिक आर्थिक क्रियाकलापलाई औपचारिक लगानीको वातावरण सिर्जना गरिने जिकिर गरे। यो पनि पढ्नुहोस सामाजिक सुरक्षा कार्यक्रमलाई थप प्रभावकारी बनाइनेछ : अर्थमन्त्री महत आर्थिक वृद्धि,रोजगारी र सुशासन प्रवर्द्धन प्राथमिकतामा : अर्थमन्त्री संविधानले प्रत्याभूत गरेको गुणस्तरीय शिक्षा, स्वास्थ्य र खानेपानी सुविधालाई सहज रुपमा उपलब्ध गराउने नीति सरकारले लिएको छ। आगामी आर्थिक वर्षको बजेटका लागि सरकारले विभिन्न क्षेत्रगत प्राथमिकता पनि निर्धारण गरेको उल्लेख छ। आगामी आर्थिक वर्षको बजेटमार्फत पर्यटन व्यवसायलाई आयआर्जन, रोजगारी र विदेशी मुद्रा आर्जनको महत्वपूर्ण क्षेत्रका रुपमा विकास गरिने सरकारको योजना रहेको उल्लेख छ। महतले भने, लक्ष्यअनुरुप राजस्व परिचालन हुन सकेको छैन। आर्थिक वर्षको अन्त्यतिर मात्रै खर्च धेरै हुने प्रवृत्ति कायम छ। सरकारको वित्त सन्तुलनमा चाँप परेको छ। पुँजीबजारमा उतारचढाव छ। आर्थिक क्रियाकलापमा गतिशील ल्याउन आवश्यक छ। अनुत्पादक क्षेत्रमा खर्च कटौती गर्न जरुरी छ। सामाजिक सुरक्षा कार्यक्रमलाई थप व्यवस्थित र प्रभावकारी बनाइने उनले बताए। भूमिहीन नागरिकका समस्या सम्बोधन गर्नेतर्फ बजेट निर्देशीत हुने बताए। अर्थमन्त्रीको प्रस्तावमाथि यही वैशाख २५, २६ र २७ गते संसदमा छलफल हुने सभामुख देवराज घिमिरेले जानकारी दिए। अर्थमन्त्रीले प्रस्तुत गरेको विनियोजन विधेयक, २०८० का सिद्वान्त र प्राथमिकताको पूर्णपाठ"
नेपाल चेम्बर एक्स्पो जेठ ४ देखि,"काठमाडौं : नेपाल चेम्बर अफ कमर्सले नेपाल चेम्बर एक्स्पो आयोजना गर्ने भएको छ। देशको समग्र विकास, निजी क्षेत्रको सशक्तीकरणबाट मात्र सम्भव हुनेछ भन्ने अभिप्रायले चेम्बरद्वारा जेठ ४ देखि ८ गतेसम्म भृकुटीमण्डप प्रदर्शनी कक्ष काठमाडौंमा नेपाल चेम्बर एक्स्पो २०२३ आयोजना हुन लागेको हो। निर्यात प्रवर्द्धन, वैदेशिक लगानी आकर्षण र अन्तर्राष्ट्रिय आर्थिक संगठनमा सहभागितासँग केन्द्रित क्रियाकलाप नै आर्थिक कूटनीतिको उद्देश्य हो। पछिल्ला पाँच संस्करणको सफलतापूर्वक आयोजना गरी सकेपछि चेम्बरले मेलाको छैटौं संस्करणमा व्यापारिक अन्तक्रिया, आयातनिर्यातको सूचना आदानप्रदान तथा नेपाली उत्पादनको बजारिकरणमा विशेष जोड दिएको छ। मेलामा अन्तर्राष्ट्रिय व्यापारिक समुदायको समेत प्रत्यक्ष सहभागिताले अन्तर्राष्ट्रिय क्षेत्रमा भइरहेका आर्थिक क्रियाकलाप, नविन प्रविधिको प्रयोग एवं व्यापार व्यवस्थापनका नयाँ आयामलाई नजिकबाट नियाल्न नेपाली उद्योगी व्यवसायीलाई सहयोग मिल्ने आयोजकको विश्वास लिएको छ। गुणस्तरीय सामान प्रयोग गर्न उपभोक्ताहितसम्बन्धी जनचेतना अभिवृद्धि गर्ने दायित्वलाई प्रदर्शनीले प्राथमिकता दिने छ। निकासी अभिवृद्धि गर्ने उद्देश्य लिई चेम्बरले यस प्रदर्शनीमार्फत निकासीयोग्य वस्तुको प्रवर्द्धन गर्न सबै व्यापारिक समुदायलाई प्रोत्साहन गर्ने तथा त्यसका लागि आवश्यक पहल कदमीसमेत गर्ने उद्देश्य राखेको छ।"
"सेयर बजारमा दोहोरो अंकको करेक्सन, कारोबार ६० करोडमा सीमित","काठमाडौं : सेयर बजारमा दोहोरो अंकले करेक्सन आएको छ। साताको पहिलो कारोबार दिन आइतबार नेप्सेपरिसूचक १९१२ अंकले घटेर १८५०६१ विन्दुमा पुगेको हो। सेन्सेटिभ इन्डेक्स ३१४ अंकले घटेर ८७८ विन्दुमा अडिएको छ। यसदिन कारोबार रकम ६० करोडमा झरेको छ। २६३ कम्पनीको २० लाख १५ हजार ९५९ कित्ता सेयर ६० करोड ८१ लाख ३५ हजार ९४ रुपैयाँमा खरिदबिक्री भयो। आत्मनिर्भर लघुवित्त वित्तीय संस्थाको सेयर सर्वाधिक ८२२ प्रतिशतले बढ्यो। इस्टर्न हाइड्रोपावरको ७६१ प्रतिशतले उकालो लाग्यो। कारोबार रकमका आधारमा शिवम् सिमेन्ट शीर्षस्थानमा रह्यो। सो कम्पनीको ३ करोड २२ लाख ३७ हजार ६०७ कित्ता सेयर कारोबार भयो। कारोबारमा आएका १३ वटै उपसमूहको सूचक नकारात्मक देखिएको छ। आज हाइड्रो पावर उपसमूहको सूचक सर्वाधिक २०४ प्रतिशतले ओरालो लाग्यो। यस्तै डेभलपमेन्ट बैंक,होटल्स एन्ड टुरिजम,इन्भेस्टमेन्ट, माइक्रो फाइनान्स,नन लाइफ इन्स्योरेन्सको मूल्य १ प्रतिशत बढिले घट्यो।"

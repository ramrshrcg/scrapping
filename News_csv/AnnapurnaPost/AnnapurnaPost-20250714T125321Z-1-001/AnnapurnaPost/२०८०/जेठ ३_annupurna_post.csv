शीर्षक,विवरण
संसदीय छानबिन : उन्मुक्तिको बाटो,"अहिलेको नक्कली भुटानी शरणार्थी काण्डले देशमात्र होइन, विदेशीसँगको कुरा पनि जोडिएको छ। अन्य देश पनि नेपालको बारेमा सोच्न बाध्य भएका छन्। भुटानी शरणार्थीको तेस्रो देश पुनर्वासमा कतै नक्कली त परेनन् ? उनीहरूलाई शंका लागेको छ। हामीले नक्कली भुटानी शरणार्थी प्रकरणलाई भ्रष्टाचारको विषयभन्दा देशद्रोहको घटनाका रूपमा लिनुपर्छ। हाम्रो राज्य प्रणालीको बनावटै राम्रो नहुँदा समस्या आइरहेका छन्। संसदीय छानबिन जति भए पनि कुनै कार्यान्वयन हुन सकेनन्। त्यस्ता घटनामा मुछिएका सबैले उन्मुक्ति पाए। पटकपटक हुँदै आएका यस्ता काण्डमा संलग्न दोषीहरूले सहजै उन्मुक्ति पाउनुमा गतिलो छानबिन हुन नसक्नु नै मुख्य कारक हो। संसद्को सार्वजनिक लेखा समितिबाट पछिल्लो समय धेरै काण्ड उम्किएका छन्। छानबिन फितलो हुनाका साथै कार्यकारिणी छानबिनमा रहँदा पार्टी नेतृत्वले बचाउन कोसिस गरिरहन्छ। आआफ्ना पार्टीका व्यक्तिहरू बचाउन सक्रिय देखिन्छन्। जसबाट आर्थिक अनुशासनहीनता बढ्दै गएको स्पष्ट देखिन्छ। धेरै काण्ड यसरी नै सेलाएर गएको हामीले देखिरहेकै छौ। अब पनि पार्टी नेतृत्वले जोगाउने हो कि भन्नेमा सबैलाई शंका छ। अहिले मात्र होइन, २०३१ सालदेखि नै यस्तै छ। महालेखा परीक्षकको कार्यालयले हरेक वर्ष प्रतिवेदन सार्वजनिक गर्दै आएको छ। पहिला साना बजेट हुन्थे होलान्। तर अहिले बजेटको आकार बढेको छ। फरक त्यही हो। पछिल्लो समय नीतिगत भ्रष्टाचार मौलाएको छ। चाइनिज जहाज, ओम्नी काण्ड, वाइडबडी काण्ड सबै सेलाएर गए। कुन लेबलको छानबिन हुन्छ भन्ने त गिरफ्तारीले देखाएकै छ। अहिलेको नक्कली भुटानी शरणार्थी काण्डले देशमात्र होइन, विदेशीसँगको कुरा पनि जोडिएको छ। अन्य देश पनि नेपालको बारेमा सोच्न बाध्य भएका छन्। भुटानी शरणार्थीको तेस्रो देश पुनर्वासमा कतै नक्कली त परेनन् ? उनीहरूलाई शंका लागेको छ। यसकारण असली शरणार्थीलाई पनि असर गरेको छ। अन्य देशमा ठूला वा शीर्ष नेताहरूसँग भेट गर्दा सकारात्मक नतिजा आउला भन्ने अनुमान जनताले गरेका हुन्छन्। तर हाम्रोमा यस्ता काण्ड बाहिर आएपछि नेताहरूसँग भेट गर्दा या छलफलमा बस्दा लौ ! अब के केही षड्यन्त्र हो कि बचाउने दाउ हुन्छ भन्ने जनताले शंकाको घेराले हेर्छन्। समय समयमा यस्तो भइरहेकै पनि छ। त्यति भएपछि अहिले त पाप धुरीबाट कराएको हो। सबै संवैधानिक निकायमा यस्तै छ। कुनै अछुतो छैन। राजनीतिक भागबन्डा चल्छ। न्यायालयमा पनि त्यही हो। तर, अब जनता सचेत छन्। बुझ्ने भएका छन्। कहीँ कतै हराउने हो कि बचाउने हो कि भनेर यसलाई अन्तिम निष्कर्षमा पुर्याउन जनदबाब दिनुपर्ने हुन्छ। (पूर्वमन्त्री त्रिपाठी संसद्को सार्वजनिक लेखा समितिका पूर्वसभापति हुन्।)"
पोल्याण्डका दुई आरोहीद्वारा धवलागिरि हिमाल आरोहण,"म्याग्दी : पोल्याण्डका दुई आरोहीले मङ्गलबार धवलागिरि हिमाल आरोहण गरेका छन्। यस याममा आठ हजार एक सय ६७ मिटर अग्लो धवलागिरि हिमाल आरोहण गर्ने दुवैजना पहिलो हुन्। सेभेन समिट ट्रेक्समार्फत बार्टेक जिम्स्की र ओसवाल्ड रोड्रिगो पपेराको टोलीले धवलागिरिको सफल आरोहण गरेको सेभेन समिट ट्रेक्सका प्रबन्ध निर्देशक थानेश्वर गुरागाईँले जानकारी दिए। उनीहरूले मङ्गलबार बिहान ७:३० बजेको समयमा धवलागिरि आरोहण गरेका हुन्। दुवैजनाले शेर्पाको सहयोगबिना हिमाल आरोहण गरेको कम्पनीले जनाएको छ। आरोहण गरेर फर्किएपछि बार्केटले चार हजार सात सय मिटरको उचाइमा स्किसमेत गरेका थिए। दुवैजना एमएडी स्कि परियोजनाअन्तर्गत धवलागिरि हिमाल आरोहण गर्न गएका थिए। गत चैत अन्तिम साता आधार शिविर पुगेका अन्य आरोही पनि धवलागिरिको चुचुरो नजिकै पुगेका बताइएको छ। धवलागिरिको पहिलो, दोस्रो र तेस्रो आधार शिविरसम्म शेर्पाहरूले आरोहीका लागि बाटो बनाइसकेका छन्। स्पेनका ८३ वर्षीय कालोर्स सोरियाको टोली क्याम्प३ मा पुगेको छ। पर्यटन विभागका अनुसार वसन्त ऋतुको यस याममा २४ पुरुष र ११ महिलाले धवलागिरि हिमाल आरोहणको अनुमति लिएका छन्। सेभेन समिट कम्पनीबाट २६ जनाले धवलागिरि हिमाल चढ्न लागेका छन्। सेभेन समिट, इलाइट र पाइनर एडभेन्चरले धवलागिरिमा आरोही लगेका हुन्। चैतको अन्तिम साता धवलागिरि गएका आरोही प्रतिकूल मौसमका कारण करिब एक महिनासम्म आधार शिविरमा रोकिएका थिए। वैशाख अन्तिम हप्तादेखि मौसममा सुधार आएपछि आरोही चुचुरोतर्फ लागेका थिए। पर्यटकको उद्धार र व्यवस्थापकीय कार्यमा संलग्न म्याग्दीको दानाका पर्यटनकर्मी इन्द्रसिंह शेरचनले वैशाखमा धेरै हिउँ परेकाले आरोहणमा ढिलाइ भएको बताए। सन् १९६० मे १३ मा पहिलोपटक अस्ट्रियाका कुर्ट डिम्बर्गरलगायत स्वीस धवलागिरि आरोहण टोलीका पिटर डियनर, एन्स्ट फोरर, एल्बिन सेल्वर्ट, निमा दोर्जे र नवाङ दोर्जेले पहिलोपटक धवलागिरि हिमालको आरोहण गरेका थिए। पदमार्गको यात्रा लामो, जोखिमपूर्ण र सञ्चार पहुँचभन्दा टाढा हुँदा विदेशी र नेपाली आरोही काठमाडौँबाट सडकमार्ग हुँदै ताकम र त्यहाँबाट हेलिकोप्टरमार्फत आधार शिविर पुग्ने गरेका छन्। आधार शिविरसम्म पुग्नका लागि गाउँपालिका, प्रदेश र सङ्घीय सरकारले पदमार्ग निर्माण गर्दै आएका छन्। अक्कर पहाड, जङ्गल, खोलानाला हुँदै पदयात्रा गर्नुपर्ने भएकाले धवलागिरि पदमार्गको यात्रा चुनौतिपूर्ण मानिन्छ। यस याममा पनि आरोही, पथपर्दशक, भरिया र आरोहण दलका सहयोगी आधार शिविर पुगेका छन्। धवलागिरि हिमाल धवलागिरि गाउँपालिका४ मा पर्छ।  रासस"
अबको नागरिक सपना,"देश हाँक्ने पात्रको सही बाटो नपाउँदा नागरिकले त्यसको परिणाम भोग्नुपर्ने हुन्छ। आँखाभरि आँसु लिएर मेरो मागको सम्बोधन होस् भन्दै आज छैटौं दिनमा पनि माइतीघर मण्डलाको सडकमा खुला आकाश हेर्दै आमरण अनशन जारी राखेकी छु। म आजबाट महिनावारी पनि भएकी छु। मेरो यो युद्धमा सबैले साथ दिनुहोला ! पति र परिवारबाट पीडित पात्र हुन् बिनु यादव। सत्याग्रही उपनाम राखेर सत्यको पक्षमा लडिरहेकी उनले अन्यायका विरुद्ध आमनागरिकसँग यसरी याचना गरिरहेकी छन्। घरेलु हिंसा, यौन हिंसा र जबर्जस्ती करणीजस्ता गम्भीर अपराधविरुद्ध यसरी बिनुले उठाएको आवाज कम्तीमा मधेस प्रदेशका सबै पीडित महिलाको हो, बढीमा देशभर यसरी नै शोषित महिलाको पनि हो। यथार्थ पनि त्यही नै हो कि पीडा र अपमान सहने होइन। किनकि स्वतः पाउने अधिकार नपाएपछि र उल्टो शारीरिक एवं मानसिक पीडामा रातदिन डुब्नु परेपछि प्रतिवाद गर्नुको विकल्प पनि हुन्न। सार्वजनिक रूपमै यसरी गरिएको प्रतिवादले नजिर कायम हुनेगरीको परिणाम दिनेछ। देश तिम्रोमात्र होइन, मेरो पनि हो। संघीयता थपिएको लोकतान्त्रिक देशमा हरेक सरकारमा हरेक नागरिकले आफ्नोपन पाउनुपर्छ। सरकारहरूले सरोकारहीन हुन मिल्दैन। बिनु र डा गोविन्द केसीजस्ता आमरण अनशनमा बस्न बाध्य नागरिक आमसमस्याका प्रतिनिधिमात्र हुन्। नागरिक र तिनका परिवारभित्रका यस्ता समस्या नै हुन्, देश विकासका बाधक, समृद्धिका बाधक। जबसम्म सरकार र सरकारहरू निर्वाचनताका मत माग्न घरघर पुगेजस्तो नागरिकसम्म पुग्दैनन्, तिनका दुःख आफ्ना ठान्दैनन्, तबसम्म विकास र समृद्धिमा नागरिक जोडिन सक्दैनन्। यस्ता भ्रष्टैभ्रष्ट, ठगैठग, चोरैचोरको बिगबिगी भएको देशमा अब पो झन् के देखिएला र ! निष्पक्ष मूल्यांकन त न राजाको पालामा हुन्थ्यो न अहिले नै ! एक नागरिकको सामाजिक सञ्जालमा पोखिएको यो यथार्थले ऐना जसरी मुलुकको वास्तविकता छर्लंग्याएको छ। भन्नै पर्दा नेपालका राजनीतिक दलहरूको दृष्टि उज्यालो छैन। दलीय नेता धमिलो पानीमा माछा मार्ने दाउमा थिए र छन्। जति पनि काण्ड र प्रकरण भए, भइरहेका छन्, तिनमा मुछिएकाहरूबाट कसरी उज्यालोको आशा गर्न सकिन्छ ? नेपाललाई विश्वमा सगौरव नेपाल भन्ने बनाउन दलबीच सहकार्य आवश्यक छ। भ्रष्टाचारको जालो कसरी र कहाँसम्म बेरिएको छ, त्यो आगामी दिनले बताउला। यत्ति हो, नेपालबाट भ्रष्टाचारको जरो नउखेलुञ्जेल विकास र समृद्धि सम्भव छैन भन्ने पुष्टि भइसकेको छ। बालेन, हर्क, रविजस्ता उदीयमान युवा नेताले पाएको जनताको साथ र पुराना नेताले पाएको नागरिकको घृणाबाट अब सबैले पाठ सिक्नैपर्ने भएको छ। संसारलाई जोड्ने र तोड्ने बोली नै हो भनेजस्तै आम नेपालीलाई जोड्ने एउटै कडी छ, त्यो हो नेताको कार्यशैली। कार्यशैलीले कुनै नेतालाई आकाश चुम्न सक्ने साथ पाउला र कसैलाई धरतीको धुलो बनाउने अवस्था पनि निम्त्याउला। भएको पनि यही छ आजसम्म। अहिलेका प्रकरण र काण्डहरूमा मुछिएका र मुछिनेवाला सबैलाई दलहरूले नच्याप्ने हो भने दुईवटा फाइदा हुनेछः एक, दललाई नागरिकको साथ हुनेछ र दोस्रो, दलहरूले स्वयंलाई शुद्धीकरण गर्न सक्नेछन्। होइन भने लेटिनकै अवस्था हुन सक्छ। सन् २०१६ देखि लगातार तीन वर्ष विश्वमै सर्वाधिक कार उत्पादन गर्ने र बिक्री गर्ने कम्पनी लेटिनले समयसँगै फेरिँदो जनचाहना अनुरूप अध्यावधिक हुन नसक्दा टाट पल्टिएको थियो। नेताको नियति पनि त्यस्तै हुने देखिएको छ। त्यस्ता नेताले गलत बाटो रोजेकाले सफलतामा केवल घमण्ड गर्न सक्लान् तर आमनागरिकले ती नेतामाथि गर्व गर्न सक्दैनन्। नेताको वास्तविकता बुझेरै गायक पशुपति शर्माले गाएका थिए, लुट्न सके लुट। वास्तविकता पचाउन नसकेर प्रतिबन्ध लगाइयो तर नेताहरूले आफ्ना गलत बेथितिलाई प्रतिबन्ध लगाउनु पर्छ भनेर सोच्नेसम्म गरेनन्। सत्य बोल्नेको जित त होला तर अन्त्यमा। वर्तमान त झुट बोल्ने र झुट व्यवहार गर्नेकै हो कि झैं देखिएको छ। सत्य बोल्नेलाई या पत्याइँदैन वा उल्टै खैरो उतार्ने काम हुन्छ र नेपालले समग्रमा गति लिन सकेको छैन। तथ्यांकहरू विश्लेषण गर्ने हो भने निराश हुने ठाउँ प्रशस्त छन् अहिले। तर, गर्न सके नेपालमा सम्भावनाको संसार पनि छ। कृषिदेखि आईटीसम्म, सडक सञ्जालदेखि हवाई सञ्जाल, पूर्वाधारदेखि पर्यटनसम्म, ऊर्जादेखि अध्यात्मसम्म सबै सबै क्षेत्रमा फराकिलो सम्भावना छ नै। डेडिकेटेड नेतृत्व भए सबै सम्भव पनि छ। त्यस्तै पात्र चुनौं र तिनैलाई तन र मनले आमनागरिकले सघाउँ। देश हाँक्ने पात्रको सही बाटो नपाउँदा नागरिकले त्यसको परिणाम भोग्नुपर्ने हुन्छ। जस्तै, देश हाँक्नुपर्ने दलहरू भ्रष्टाचारमा लिप्त भइदिँदा घाँडो भइरहेका छन् अर्बौं खचिएका पोखरा र भैरहवा अन्तर्राष्ट्रिय विमानस्थलहरू। सरकारमा पुग्ने हरेकजसो दलीय नेतालाई सत्ता कसरी टिकाउने र कहाँबाट कसरी के के फाइदा लुट्नेजस्ता स्वार्थमा लुटपुटिँदा आन्तरिक समस्यासमेत चिर्न सकेका छैनन्। सानो उदाहरण, यी दुई विमानस्थलको ऋण ५२ अर्बभन्दा बढी छ भने अर्कोतिर उपयोगमा ल्याउन नसक्दा ऋणको गलपासो बढ्दो छ। यस्तै अनेक समस्याको सामनामात्र गरिरहने तर निर्माण, उत्पादन, निर्यात र परिणाम देखिने काम नगर्ने हो भने केही वर्षमै नेपाल भारतको बिहार र उत्तर प्रदेशभन्दा पिछडिन बेर छैन। नक्कली भुटानी शरणार्थी प्रकरणलगायत प्रकरणै प्रकरण, काण्डैकाण्ड मच्चिने देशका हामी नागरिकले उच्च पदस्थ नेताहरूबाट अबको भविष्य कस्तो बनाउँलान् भनेर सोच्नु ? विगतको जगमा उभिएर वर्तमानलाई विश्लेषण गर्ने हो भने सुन्दर भविष्यको परिकल्पना गर्नु पनि कुरी कुरी लाग्ने काम गर्नुमात्र हो। संघीय होस् वा स्थानीय, सरकारको नेतृत्व गर्ने जनप्रतिनिधि नेपालकै सही, विश्वकै उदाहरणीय बन्न सकोस्। कामना। नेपालमा अबका दिनमा अन्डाको कथाको अवस्था नहोस्। कथाको सार यस्तो छ, श्रीमान् घर फर्कंदा श्रीमतीले फ्राई गरेको अन्डा दिइछन्। श्रीमान्ले प्रश्न गरेछन्, अन्डा किन फ्राई गरेको ? मलाई त उमालेर दिएको भए हुन्थ्यो। अर्को दिन श्रीमतीले घर फर्किएका श्रीमान्लाई उमालेको अन्डा दिइछन्। श्रीमान्ले हिजोभन्दा बढी आक्रोश पोखेछन् किन उमालेको ? अन्डा त मलाई फ्राई गरेर दिनुपथ्र्यो।"
बहस आलोचनात्मक राजनीतिको,"राजनीतिमा रहेका अनेकन विकृति, विसंगति र लुकेका स्वार्थलाई उजागर गर्न आलोचनात्मक विमर्श चाहिन्छ। आलोचनात्मक संकथन विश्लेषण भाषा विज्ञानबाट सन् १९७० को उत्तरार्धदेखि बेलायत र अस्ट्रेलियाबाट उदय भएको हो। आसविका अग्रणी विद्वान्हरू नर्मन फेयरक्लफ, रुथवोडाक, तिउन ए भानडाइक र पल चिल्टोन हुन्। सन् १९९० को प्रारम्भदेखि नरमन फेयरक्लफले भाषिक र सन्दर्भपरकभन्दा अघि बढेर अभिव्यक्तिको वैचारिकी, सामाजिक शक्ति, वर्चस्व तत्कालीन राजनीतिक परिवेश र ऐतिहासिक परिप्रेक्ष्यमा मूल्यांकन गर्नुपर्ने नवीन धारणा विकास गरेका हुन्। आलोचनात्मक विश्लेषणलाई एउटा दृष्टिकोणको रूपमा लिइन्छ। आलोचनात्मक संकथन विश्लेषणका प्रमुख तीन दृष्टिकोण छन्। फेयरक्लफले विकास गरेको द्वन्द्वात्मक सम्बन्धको दृष्टिकोण, भान डाइकले विकास गरेको समाज संज्ञानात्मक दृष्टिकोण र रुथ वोडकले विकास गरेको ऐतिहासिक संकथन विश्लेषण। यी तीन दृष्टिकोणलाई समाष्टिगत रूपमा संश्लेषण गरी क्रिटिकल पोलिटिकल डिस्कोर्सका मान्यताको विभिन्न प्रतिमानलाई आधार मानेर राजनीतिका यावत् पक्षको विश्लेषण गर्न सकिन्छ। राजनीतिमा व्यक्त भाषा, गालीगलौज, प्रतिस्पर्धा, आलोचना र वैचारिक धरातलको आधारमा विश्लेषण, मूल्यांकन र सन्दर्भका रूपमा चर्चा परिचर्चा गर्न पनि आलोचनात्मक संकथनको उपयोग गरिन्छ। राजनीतिमा प्रयोग भएका भाष्य, कथ्य, झुट, सत्य, प्रोपोगान्डा, पर्चा, प्रयोग आदिलाई सामाजिक, राजनीतिक, आर्थिक, सांस्कृतिक र ऐतिहासिक पक्षसँग तुलनात्मक अध्ययनको कोणबाट हेर्न मिल्छ। आलोचनात्मक संकथन विश्लेषणमा प्रयोग भइरहने अवधारणाहरूमा शक्ति, अधीनस्थ, वर्चस्व, विचारधारा, जातीय विभेद, लैंगिक विभेद, भौगोलिक विभेद, रंगभेद, सामाजिक व्यवस्था, पुनरुत्पादन, प्रतिरोध र संघर्षजस्ता कुरा पर्छन्। आलोचनात्मक संकथन समस्या वा मुद्दाकेन्द्रित विश्लेषण हो। यसले सामाजिक समस्या जस्तै, यौनिकता, जातीयता, नश्लीयता, वर्गीयता आदि सामाजिक विभेद र असमानताको बारेमा अध्ययन गर्छ। यस्ता विषय र मुद्दामा राज्यको चरित्र, मौलिकता र गुणको विवेचना गर्न ध्यान केन्द्रित गराउँछ। विषय र समस्याको जरामा प्रहार गर्छ। सम्भवतः आलोचना कसैलाई मन पर्दैन। प्रायः मान्छेहरू आलोचनासँग तर्कने र भाग्ने गर्छन्। आलोचना अरुचिकर विषय हो। विद्वान्, बौद्धिक, प्राज्ञ र विज्ञको स्वस्थ आलोचनामा समस्याको पहिचान, निष्कर्ष र निर्देशन हुन्छ। राजनीति यस्तो चिज हो जहाँ आलोचनालाई मन नपराए पनि स्थान दिनुपर्ने बाध्यता सिर्जना भएको पाइन्छ। राजनीतिमा रहेका अनेकन विकृति, विसंगति र लुकेका स्वार्थलाई उजागर गर्न आलोचनात्मक विमर्श चाहिन्छ। राज्य र वर्चस्वशाली निकाय धर्म, वर्ग र समुदायबाट हुने ज्यादती उत्पीडन, दमन र अधीनस्थ स्थितिको व्याख्या, विश्लेषण र अनुगमनमा आलोचनात्मक दृष्टिबोध चाहिन्छ। आलोचनात्मक हुनु भनेको विरोध भनेर बुझ्ने सोचमा परिवर्तन आवश्यक छ। राजनीतिमा पोलिटिकल पब्लिक डिस्कोर्सलाई डाइरेक्ट डेमोक्रेसीको अभिन्न पक्ष भनेर बुझ्नु बुझाउनु जरुरी देखिएको छ। स्वस्थ आलोचनाले राजनीतिक भाष्यमा आएका गुढ रहस्य वा अप्रत्यक्ष रूपमा आएका विचारधारात्मक पक्षहरूको पर्दाफास गर्न र त्यसलाई सतहमा ल्याउन भूमिका निर्वाह गर्छ। यसबाट शक्तिमा रहेका र अरूलाई अधीनमा राखेर व्यवहार गरिरहेका सत्ताधारीहरूका कार्यलाई छताछुल्ल पारेर तिनका वैचारिकता र अभिरुचिलाई तार्किक रूपमा प्रभाव पार्ने र दबाब सिर्जना गर्ने काम गर्छ। शक्तिलाई दुरुपयोग गर्ने शक्तिशाली वर्ग र सम्भ्रान्तहरूले फैलाएका अवधारणाले मान्छेका मनमा सिर्जना गरेका गलत भाष्य, भ्रम र मस्तिष्कमाथि गरेको नियन्त्रणलाई विनिर्माण गर्न र प्रतिपक्षी स्थान ग्रहणयोग्य बनाउन यसको आलोचनात्मक दक्षता उपयोग भएको हुन्छ। यसले केन्द्र भञ्जन गरेर स्थानीयकरण र विकेन्द्रीकरणमा जोड दिन्छ। स्थानीय स्वायत्तताको कुरा गर्छ। दमित वर्गसँग सहकार्य गर्न र तिनका पक्षमा आवाज उठाउन सकिने प्रकारको दृष्टिकोण निर्माण गर्न प्रयासरत हुन्छ। यसबाट समाजमा प्रचलित र वर्चस्वशाली विचारधारालाई चुनौती दिने प्रतिशक्तिको विचारधाराको विकास हुन्छ भन्ने यसको मान्यता छ। दमन, जलन र पीडामा परेकालाई सामूहिक प्रतिरोधमा उत्रन, स्वपहिचान र प्रतिनिधित्वमूलक उपस्थिति राज्यका हरेक निकायमा खोज्न र सामाजिक रूपान्तरणमा आफ्नो भूमिका स्पष्ट गरी विभेद अन्त्यका लागि योगदान गर्न उत्प्रेरित गर्छ। विशेषगरी दलित, जनजाति, महिला, पछाडि पारिएको वर्ग र क्षेत्रको हित प्रवद्र्धन मानवाधिकारको रक्षा र समानुपातिक समावेशी प्रतिनिधित्वलाई सुनिश्चित गर्न राज्यलाई खबरदारी, निगरानी र साझेदारीमा जोड दिनु यस दृष्टिकोणको उद्देश्य रहन्छ। निहित सामाजिक सन्दर्भहरूको खोजी, मौजुदा शक्तिसम्बन्धको विमर्श, क्रान्तिकारी रूपान्तरणको वैचारिकी, वर्चस्वमा धावा, अधिकारको दाबी, उन्मुक्तिको आवाज, षड्यन्त्रको भण्डाफोर र कानुनको पालनाबारे व्यापक विमर्शसहित समस्या निरूपणका उपायहरूबारे आलोचनात्मक डिस्कोर्स गरिएको पाइन्छ। आलोचनालाई ऐतिहासिक, सन्दर्भपरक, वर्तमान परिप्रेक्ष्यमा आधारित र भवितामुखी भएर विश्लेषण गर्न सकिन्छ। आलोचनात्मक संकथन जीवन मान्यताको संज्ञानात्मक उपस्थिति, सार्वजनिक रूपमा प्रयुक्त भाषाद्वारा निर्मित सामाजिक व्यवस्था र व्यक्तिहरूको अन्तरक्रिया पनि हो। पात्रहरूको द्वन्द्वात्मक परिस्थिति र विरोधाभासपूर्ण परिणतिबारे गर्ने संश्लेषण र विचारको एउटा कडी मान्न सकिन्छ। कतिपय राज्य सञ्चालक नेता र पार्टीहरूको सम्बोधनको भाषा जनतासँग अनुन्यात्मक हुन्छ भने कतिपयको विद्रोही र निर्देशनात्मक पाइन्छ। यी दुई चरित्रको भिन्नता प्रस्ट पारी नेताको बोलीलाई जनताप्रति उत्तरदायी बनाउन निरन्तर खबरदारी गर्नु आलोचनात्मक विश्लेषणको अभिभारा रहन्छ। विषय र मुद्दाको प्रकृति, अख्तियार दुरुपयोगको स्थिति हेरेर आलोचना अधिक र न्यून हुने गर्छ। पब्लिक डिस्कोर्सको प्रधान विषय भ्रष्टाचारमुक्त देश र सुशासनको पक्ष बनेको छ। भ्रष्टाचारविरुद्द जसरी जनमत बनेको छ, त्यसरी गलत रवैया अपनाएर सम्पत्ति थुपार्नु पनि गलत हो। सम्पत्ति नै मात्र सबथोक होइन, सामाजिक मान प्रतिष्ठा इज्जत र सम्मान ठूलो कुरा हो भन्ने सामाजिक चेतमा पनि आलोचनात्मक विमर्श अपरिहार्य देखिएको छ। राजनीतिलाई पेसा व्यवसाय मान्ने र अकुत आर्जनको साधन बनाउनेको विरुद्ध राजनीतिको तीर खिचिनुमा आलोचनात्मक विमर्शले काम गर्नुपर्छ। सामाजिक मूल्य निर्माणमा समाजको सामूहिक विचारको भूमिका हुन्छ भन्ने इमाइल दुर्खिमको धारणा छ। आलोचनात्मक संकथन विश्लेषणका आधारभूत सिद्धान्तहरू, सामाजिक समस्यालाई उजागर गर्दै सम्बोधन गर्छ। शक्ति सम्बन्धहरू विमर्शयुक्त मान्छ, समाज र संस्कृतिको निर्माण गर्छ। विचारधारात्मक कार्य गर्छ। आलोचनात्मक विमर्श विश्लेषणात्मक, व्याख्यात्मक र वर्णनात्मक हुन्छ। संकथन सामाजिक क्रियाको एउटा रूप हो। राजनीतिमा आलोचनात्मक डिस्कोर्स एनालाइसिस अनिवार्य साधनको रूपमा विकास गरी अधिस्थापित मान्यता दिएर लैजानुपर्छ। अन्यथा राजनीति अझ दिग्भ्रमित हुने सम्भावना ज्यादा रहन्छ।"
प्लानिङ ब्वाइज युनाइटेडलाई भीमनारायण गोल्डकपको उपाधि,"धनकुटा : १५औं संस्करणको सहिद भीमनारायण गोल्डकपको उपाधि प्लानिङ ब्वाइज युनाइटेड क्लब काठमाडौंले जितेको छ। धनकुटा सदरमुकामस्थित तल्लो टुंडिखेलमा बुधवाबार सम्पन्न फाइनल खेलमा वीरगञ्ज युनाइटेडलाई ४० गोलअन्तरले पराजित गर्दै प्लानिङ ब्वाइज युनाइटेडले उपाधि जितेको हो। उपाधिसँगै विजेताले नगद ५ लाख रुपैयाँ र ट्रफी हात पार्यो। उपविजेता बनेको विरगञ्ज युनाइटेडले २ लाख ५० हजारसहित ट्रफीमा चित्त बझायो। ब्वाइजको जितमा यो निपोलियनले दुई, समिर थापा र विशाल दर्जीले एकएक गोल गरे। एक पक्षीय भएको खेलमा सहभागी भएको पहिलो पटकमा नै प्लानिङ ब्वाइजले उपाधि जित्न सफल भयो। खेलको ४४औं मिनेटमा प्लानिङ ब्वाइजका विदेशी खेलाडी नेपोलियनले गोल गर्दै सुरुवाती अग्रता दिलाए। उनले डिवक्स एरियाभित्र दाँया वार च्याप्दै सुन्दर गोल गरे। त्यस्तै खेलको ७२औं मिनेटमा प्लानिङका डिफेन्डर विशाल दर्जी गोल अग्रता दोब्बर बनाए। उनले गोल गरेको २ मिनेट नबित्दै ७३औं मिनेटमा समिर थापाले तेस्रो गोल गरे। त्यस्तै खेलको अन्त्यतिर ९०औं मिनेटमा प्लानिङका यो निपोलियनले पुनः एक गोल थप्दै जित सुनिश्चित गरे। फाइनल खेलको म्यान अफ द म्याच विजेता टिमका अभिनास थापा मगर घोषित भए। उनले नगद ४ हजार रुपैयाँ हात पारे। त्यस्तै विजेता टिमका विशाल दर्जी उत्कृष्ट रक्षक, लोकेश चौधरी उत्कृष्ट गोलकिपर, यो निपोलियन उत्कृष्ट स्टाइकर र सचिन्द्र धिमाल उत्कृष्ट प्रशिक्षक घोषित भए। वीरगञ्जका उमेश कार्की उत्कृष्ट मिडफिल्डर घोषित भए। उनीहरूले जनही ७७ हजार रुपैयाँ नगद र ट्रफी हात पारे। त्यस्तै प्रतियोगिताको सर्वोत्कृष्ट खेलाडी डेडी वाम्वा घोषित भए। उनले नगद १५ हजार र ट्रफी प्राप्त गरे। विजेता टोलीका प्रशिक्षक सचिन्द्र धिमालले खेलको सुरुवाती समय देखि नै खेलाडीले मेहनत गरेको कारण उपाधी जित्न सफल भएको बताए। उनले विगतका संस्करणमा खेलाडीको रूपमा गोल्डकपको उपाधि जितेका थिए। प्रशिक्षकको रूपमा उपाधि जित्दा अविश्मरणीय क्षण बनेको उनले बताए। त्यस्तै अखिल नेपाल फुटबल संघ एन्फाका केन्द्रीय उपाध्यक्ष दावा लामाले भीमनारायण प्रतिष्ठानले एकेडेमी स्थापना गरेको खण्डमा सहयोग गर्ने प्रतिबद्धता व्यक्त गरे। एएफसी सामाजिक उत्तरदायी समितिमा नेपालको तर्फबाट सदस्यसमेत रहेका उनले प्रतिष्ठानले प्रतियोगिता सँगै क्षमतावान् खेलाडी उत्पादन गर्न एकेडेमी सञ्चालन गरेको खण्डमा आफूले सक्दो सहयोग र पहल गर्ने उनले बताए।"
१३ वर्षपछि इन्टर फाइनलमा,"पहिलो लेगमा २० ले पछि परेको मिलानले दोस्रो लेगमा पनि हार टार्न नसक्दा समग्रमा ३० को पराजयसँगै अन्तिम चारबाट बाहिरिनु पर्यो। रोम : मिलान डर्बीमा समग्रमा ३० को जित निकाल्दै इन्टर मिलान सन् २०१० पछि पहिलो पटक च्याम्पियन्स लिगको फाइनलमा पुगेको छ। मंगलबार राति सान सिरोमा भएको सेमिफाइनलको दोस्रो लेगमा इन्टरले एसी मिलानलाई १० को नतिजामा पराजित गर्यो। पहिलो लेगमा २० ले पछि परेको मिलानले दोस्रो लेगमा पनि हार टार्न नसक्दा समग्रमा ३० को पराजयसँगै अन्तिम चारबाट बाहिरिनु पर्यो। टर्कीको इस्तानबुलमा जुन १० मा हुने फाइनलमा इन्टरले रियाल मड्रिड वा म्यानचेस्टर सिटीमध्ये एक टिमको सामना गर्नेछ। पहिलो लेगमा ११ को बराबरी खेलेका सिटी र रियालले आज राति इदिहादमा दोस्रो लेगमार्फत अर्को फाइनललिस्टको टुङ्गो लगाउने छन्। मंगलबार राति सान सिरोमा पलिहो हाफ गोलविहीन टुङ्गिएको थियो। तर, ७४औं मिनेटमा लौटारो मार्टिनेजले गोल गर्दै इन्टरलाई अग्रता दिलाएका थिए। सन् २०१० मा जोजे माउरिन्होको नेतृत्वमा पछिल्लो पटक फाइनल पुगेको इन्टर च्याम्पियन बनेको थियो। त्यसयता पहिलो पटक फाइनलको टिकट काटेको सिमोन इन्घाजीको टिम चोथो पटक उपाधि उचाल्न एक कदम नजिक छ।"
"साफ च्याम्पियनसिप : नेपालको समूहमा भारत, कुवेत र पाकिस्तान","भारतको बेङ्गुरुमा जुन २१ देखि जुलाई चार सम्म हुने प्रतियोगितामा नेपालले समूह चरणमा आयोजक भारत, आमन्त्रित टिम कुवेत र पाकिस्तानको सामना गर्नेछ। काठमाडौं : दक्षिण एसियाली फुटबलका सबैभन्दा ठूलो प्रतियोगिता साफ च्याम्पियनसिपमा नेपाल समूह एमा परेको छ। भारतको बेङ्गुरुमा जुन २१ देखि जुलाई चार सम्म हुने प्रतियोगितामा नेपालले समूह चरणमा आयोजक भारत, आमन्त्रित टिम कुवेत र पाकिस्तानको सामना गर्नेछ। दक्षिण एसियाली फुटबल संघले आज सार्वजनिक गरेको ड्रअनुसार नेपालले निटकतम प्रतिद्वन्द्वी भारतकै समूहमा परेको हो। यसअघि माल्दिभ्समा भएको पछिल्लो संस्करणमा पहिलो पटक फाइनलमा पुगेको नेपाल भारतसँग पराजित हुँदा उपाधि उचाल्न असफल भएको थियो। यसपाली दक्षिण एसियाका बाहेक कुवेत र लेबनान पनि सहभागिता जनाउँदैछन्। प्रतियोगितामा सहभागी आठ टिम दुई समूहमा विभाजित छन्। दुवै समूहबाट शीर्ष दुई टिमले सेमिफाइनलमा स्थान बनाउने छन्। समूह ए भारत, कुवेत, नेपाल, पाकिस्तान समूह बी लेबनान, माल्दिभ्स, भुटान, बंगलादेश"
साफ च्याम्पियनसिपको उद्घाटन खेलमा नेपाल कुवेत भिड्ने,"काठमाडौं : दक्षिण एसियाली फुटबलका सबैभन्दा ठूलो प्रतियोगिता साफ च्याम्पियनसिपको उद्घाटन खेलमा नेपाल र कुवेत आमनेसामने हुने भएका छन्। भारतको बेङ्गुरुमा जुन २१ देखि जुलाई चार सम्म हुने प्रतियोगितामा नेपालले समूह एमा आयोजक भारत, आमन्त्रित टिम कुवेत र पाकिस्तानको सामना गर्नेछ। दक्षिण एसियाली फुटबल संघले आज सार्वजनिक गरेको ड्रअनुसार नेपालले निटकतम प्रतिद्वन्द्वी भारतकै समूहमा परेको थियो। यसअघि माल्दिभ्समा भएको पछिल्लो संस्करणमा पहिलो पटक फाइनलमा पुगेको नेपाल भारतसँग पराजित हुँदा उपाधि उचाल्न असफल भएको थियो। यसपाली दक्षिण एसियाका बाहेक कुवेत र लेबनान पनि सहभागिता जनाउँदैछन्। प्रतियोगितामा सहभागी आठ टिम दुई समूहमा विभाजित छन्। दुवै समूहबाट शीर्ष दुई टिमले सेमिफाइनलमा स्थान बनाउनेछन्। साफले आजै सार्वजनिक गरेको खेल तालिका अनुरा नेपालले जुन २१ मा कुवेत, जुन २४ मा भारत र जुन २७ मा पाकिस्तानसँग खेल्ने छ। समूह ए भारत, कुवेत, नेपाल, पाकिस्तान समूह बी लेबनान, माल्दिभ्स, भुटान, बंगलादेश"
बजेटका सम्बन्धमा प्रदेश र स्थानीय सरकारबीच छलफल,"वीरेन्द्रनगर : कर्णाली प्रदेश सरकारको आगामी आर्थिक वर्ष २०८००८१ को नीति तथा कार्यक्रम र बजेटका विषयमा स्थानीय सरकारसँग छलफल गरेको छ। मंगलबार र बुधबार कर्णालीका ७९ स्थानीय सरकार र प्रदेश सरकारबीच आगामी आर्थिक वर्ष २०८००८१ को नीति तथा कार्यक्रम र बजेटका विषयमा छलफल गरिएको हो। प्रदेश सरकारले ल्याउने नयाँ बजेटमा स्थानीय सरकारका सुझाव संकलनका लागि कर्णाली प्रदेशको राजधानी वीरेन्द्रनगरमा स्थानीय तह र प्रदेश सरकारबीच छलफल आयोजना गरिएको हो। प्रदेश सरकारले आगामी नीति तथा कार्यक्रम र बजेट कस्तो ल्याउने भन्ने विषयमा सबै निकायका व्यक्तिसँग सुझाव मागेको छ। उक्त बजेटकै विषयमा कर्णालीका स्थानीय सरकारसँग व्यापकरूपमा छलफल गरिएको छ। कालिकोटको तिलागुफा नगरपालिका प्रमुख शंकरप्रसाद उपाध्यायले नयाँ बजेटलाई स्थानीय सरकारले सिफारिस गरेका योजनालाई प्राथमिक्ता दिन प्रदेश सरकारलाई सुझाव दिएको बताए। उनले भने, 'प्रदेश सरकारले झ्यालबाट योजना पठाउने, स्थानीय सरकारभन्दा बिचौलियाको मागअनुसार योजना पठाउने गरेको छ। यसलाई रोक्न हामीले सुझाव दिएका छौं।' प्रदेश र स्थानीय सरकारबीच विकासका लागि हुनुपर्ने समन्वय र साझेदारीलाई कसरी प्रभावकारी बनाउने भन्ने नै छलफलको उद्देश्य रहेको थियो। कालिकोटको नरहरीनाथ गाँउपालिका अध्यक्ष नगेन्द्रबहादुर विष्टले भने, 'प्रदेश सरकारले स्थानिय तहमा पठाउने योजनाहरू अधिकांश बिचौलियाको रजाइ छ। गाँउमा हामीले ल्याएको योजना भनेर उपभोक्तामा बस्ने र दुरुपयोग गर्ने परिपाटी छ। यसलाई नियन्त्रण गर्न स्थानीय सरकारलाई पनि चुनौती छ। प्रदेश सरकारले बिचौलियाका करा सुन्नेभन्दा पनि स्थानीय सरकारले ढोकाबाटै पठाएका योजनालाई प्राथमिक्ता दिए राम्रो हुने थियो भन्ने हाम्रो सुझाव हो।' प्रदेश सरकारका मुख्यमन्त्री राजकुमार शर्माले प्रदेशले अलि बृहत् खालका योजनालाई प्राथमिक्ता दिने तयारी गरिरहेको बताए। उनले स्थानीय तहको सल्लाहअनुसार हरेक स्थानीय तहले कतिसम्मको योजना बनाउने भन्ने विषयमा पनि छलफल गरिएको छ। छलफलमा प्रदेशका सबै मन्त्री, सांसद, प्रतिनिधिसभा सदस्य, जिल्ला समन्वय प्रमुखहरू, स्थानीय तहका प्रमुख, प्रदेश सरकारका सचिव, विज्ञ तथा प्राध्यापकहरूको सहभागी थियो।"
सुनको मूल्य ११ सयले घट्यो,काठमाडौं : बुधबार सुनको मूल्य ११ सय रुपैयाँले घटेको छ। नेपाल सुन चाँदी व्यवसायी महासंघका अनुसार आज ११ सय रुपैयाँले घटेर प्रतितोला सुन १ लाख १० हजार रुपैयाँमा कारोबार भइरहेको छ। अघिल्लो कारोबार दिन मंगलबार ८५० रुपैयाँले बढेर प्रतितोला सुन १ लाख ११ हजार १ सय रुपैयाँमा खरिदबिक्री भएको थियो। आज तेजावी सुन १ लाख ९ हजार ५०० रुपैयाँ कायम भएको छ। सुनको मूल्य घटेसँगै चाँदी पनि घटेको छ। आज ५ रुपैयाँले घटेर प्रतितोला चाँदी १३७० रुपैयाँमा कारोबार भइरहेको महासंघले जनाएको छ।
"प्री ओपन सेसन,नेप्से परिसूचक सामान्य अंकले घट्यो",काठमाडौं : प्री ओपन सेसनमा नेप्से परिसूचक झिनो अंकले घटेको छ। अघिल्लो कारोबार दिन मंगलबार ३३१ अंकले घटेर १८२१६२ विन्दुमा पुगेको नेप्से आज प्री ओपन सेसनमा ००९ अंकले घटेर १८२१५३ विन्दुमा झरेको छ। यो सेसनमा सेन्सेटिभ इन्डेक्स ००१अंकले घट्यो। आज प्री ओपन सेसनमा ३ कम्पनीको १६४ कित्ता सेयर ३७ हजार ९९२ रुपैयाँमा खरिदबिक्री भयो। कारोबारमा आएका तीनवटै कम्पनीको मूल्य ओरालो लाग्यो।
"प्रादेशिक जीडीपीमा बागमती सुस्त, रफ्तारमा गण्डकी","काठमाडौं : देशको अर्थतन्त्रमा सबैभन्दा धेरै योगदान दिने बागमती प्रदेश आर्थिक वृद्धिमा सबैभन्दा सुस्त देखिएको छ। चालू आर्थिक वर्षमा देशका सात प्रदेशमध्ये बागमतीको कुल गार्हस्थ्य उत्पादन सबैभन्दा कम दरले बढ्ने भएको हो। हालसम्मको उपलब्धि र बाँकी अवधि सामान्य रहने अपेक्षा साथ आर्थिक वर्ष २०७९८० मा बागमतीको अर्थतन्त्र सबैभन्दा कम १४ प्रतिशतले विस्तार हुने अनुमान गरिएको हो। देशको अर्थतन्त्रमा बागमतीको हिस्सा सबैभन्दा बढी ३७ प्रतिशत छ। बागमतीको कुल गार्हस्थ्य उत्पादन १९ खर्ब ८१ अर्ब पुगेको छ। राष्ट्रिय तथ्यांक कार्यालयले सार्वजनिक गरेको प्रादेशिक राष्ट्रिय लेखा अनुमानका अनुसार चालू आर्थिक वर्षमा प्रदेशको अर्थतन्त्र सबैभन्दा बढी ३३ प्रतिशतले विस्तार हुने अनुमान गरिएको हो। गण्डकीको अर्थतन्त्र बढेर ४ खर्ब ८२ अर्ब रुपैयाँको हुनेछ। राष्ट्रिय अर्थतन्त्रको ९ प्रतिशत हिस्सा गण्डकी प्रदेश हो। कार्यालयले चालू आवमा देशको अर्थतन्त्र १८६ प्रतिशतले विस्तार हुने अनुमान गरेको थियो। कार्यालयको अनुसार बागमतीसँगै मधेस प्रदेशको आर्थिक वृद्धिदर देशको भन्दा सुस्त छ। यता गण्डकीले भने सबैभन्दा बढी आर्थिक वृद्धिदर हासिल गर्ने गत वर्षको रेकर्डलाई निरन्तरता दिएको छ। संशोधित अनुमानअनुसार गत आर्थिक वर्ष गण्डकीको आर्थिक वृद्धिदर ६४ प्रतिशत छ। हालका दिनहरूमा नेपालमा कोभिड महामारीको प्रभाव छैन। तथापि विश्वका अन्य देशहरूमा भएका घटनाले विश्वव्यापीरूपमा आपूर्ति शृंखला खल्बलिएको छ भने पेट्रोलियम पदार्थलगायतका वस्तुमा भएको मूल्यवृद्धिको असर नेपाली अर्थतन्त्रमा पनि परेको केन्द्रीय तथ्यांक कार्यालयको अनुमान छ। चालू आवमा राष्ट्रिय वार्षिक कुल गार्हस्थ्य उत्पादन करिब ५३ खर्ब ८१ अर्ब रुपैयाँ हुने अनुमान गरिएको छ। कर्णाली प्रदेशको सबैभन्दा कम करिब २ खर्ब २१ अर्ब अर्थात् ४१ प्रतिशत योगदान हुने अनुमान छ। बागमती प्रदेशपछि कुल गार्हस्थ्य उत्पादनमा बढी योगदान पुर्याउने प्रदेशहरू क्रमशः कोसी, लुम्बिनी, मधेस, गण्डकी र सुदूरपश्चिम हुन्। संशोधित अनुमानअनुसार गत आवमा मधेस प्रदेशको आर्थिक वृद्धिदर सबैभन्दा कम दर ४६ प्रतिशत रहने देखिएको छ। औद्योगिक वर्गीकरण अनुसारको आर्थिक क्रियाकलापहरूलाई हेर्दा गत आव र चालू आवमा बागमती प्रदेशबाहेक सबै प्रदेशहरूमा कृषि क्षेत्रको योगदान सबैभन्दा बढी छ। बागमती प्रदेशमा थोक तथा खुद्रा व्यापार क्षेत्रको योगदान सबैभन्दा बढी छ। यसो हुनुमा प्रदेशमा बढ्दो सहरीकरण, बढी जनसंख्या, राष्ट्रिय तहका ठूला व्यापारिक कारोवार आदि हुन्। त्यसैगरी कोसी, मधेस र लुम्बिनी प्रदेशमा राष्ट्रिय तहमा दोस्रो हिस्सा ओगटेको व्यापार क्षेत्र दोस्रो हिस्सामै कायम छ। बागमती प्रदेशमा घरजग्गासम्बन्धी कारोबार तथा आफ्नै आवास सेवाको हिस्सा दोस्रोमा छ। यसैगरी गण्डकी, कर्णाली र सुदूरपश्चिम प्रदेशमा सार्वजनिक प्रशासन र रक्षा क्षेत्रको योगदान दोस्रो स्थानमा देखिन्छ। बागमती र मधेस प्रदेशबाहेक सबै प्रदेशको कुल गार्हस्थ्य उत्पादनमा प्रशासनिक सहयोगी सेवा क्रियाकलापको योगदान सबैभन्दा न्यून देखिन्छ।"
"सेयर बजारमा हरियाली, ८५ करोड बढिको कारोबार","काठमाडौं : साताको सेयर कारोबारको चौथो दिन आज सेयर बजारमा हरियाली छाएको छ। नेप्से परिसूचक २३३९ अंकले बढेर १८४५०१ विन्दुमा पुगेको छ। परिसूचक बढेसँगै कारोबार रकम पनि वृद्धि भएको छ। आज २६६ कम्पनीको २५ लाख ७७ हजार २१० कित्ता सेयर ८५ करोड ७६ लाख २४ हजार ३१८ रुपैयाँमा खरिदबिक्री भयो। अघिल्लो कारोबार दिन मंगलबार नेप्से परिसूचक ३२९ अंकले घटेर १८२१६० विन्दुमा पुगेको थियो। सो दिन ६४ करोड रुपैयाँको सेयर कारोबार भएको थियो। कारोबार रकमका आधारमा यसदिन शिवम् सिमेन्ट्स शीर्ष स्थानमा रह्यो। सो कम्पनीको ५ करोड ४४ लाख मूल्य बराबरको सेयर कारोबार भयो। नेपाल दूरसंचारको ४ करोड ४६ लाखर एनआईसी एसिया बैंकको ४ करोड ७४ लाख बराबरको सेयर खरिदबिक्री भयो। यसदिन आत्मनिर्भर लघुवित्त वित्तीय संस्थाको सेयर मूल्य ९९९ प्रतिशतले बढ्यो। यस्तै, इस्टर्न हाइड्रोपावरको ९७९ र ग्रिन लाइफ हाइड्रोपावरको ९७३ प्रतिशतले सेयर मूल्य बढ्यो। कारोबारमा आएका १३ वटै उपसमूहको सूचक सकारात्मक देखिएका छन्। अदर्श समूहको सूचक सर्वाधिक २३७ प्रतिशतले बढ्दा फाइनान्स उपसमूहको २२८,हाइड्रोपावरको २१९ र नन लाइफ इन्स्योरेन्सको २०३ प्रतिशतले बढ्यो। आज १८७ कम्पनीको मूल्य बढ्दा २५ को घट्यो भने बाँकी ७ को मूल्य स्थिर रहयो।"

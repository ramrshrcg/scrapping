शीर्षक,विवरण
मधेस मन्थन,"मधेस प्रदेश कृषिका लागि उर्वरभूमि हो। जहाँ चुरेक्षेत्र रहेकाले जडीबुटी, जंगलदेखि पानीको अपार स्रोतसम्म छ। हरेक माघ ५ गते मधेसमा बलिदानी दिवस मनाइन्छ। मधेस आन्दोलन भएको १७ वर्ष पुगेको छ। मधेसी नेताहरू मधेस आन्दोलनका सहिदलाई राजनीतिक तर्पण अर्पण गर्छन्। माल्यार्पण र जोसिलो भाषणमा माघ ५ गते बित्छ। २०६३ माघ ५ गते सिरहाको लाहानमा रमेश महतोको तत्कालीन माओवादीले चलाएको गोली लागेर मृत्यु भयो। बन्द राजमार्ग बलपूर्वक खुलाएर जान खोज्ने क्रममा माओवादी कार्यकर्ताले चलाएको गोली लागेर रमेशले ज्यान गुमाउनुपर्यो। त्यस घटनापश्चात् मधेस विद्रोहको रूप धारण गर्दै मधेसभर नै आन्दोलनको जनलहर फैलियो। २०६३ माघ १ गते अन्तरिम संविधान घोषणा भयो। त्यसमा संघीयता, गणतन्त्र, समावेशी लोकतन्त्र, आत्मनिर्णयको अधिकार र स्वशासन एवं प्रादेशिक स्वायत्तताको कुरा उल्लेख गरिएको थिएन। अन्तरिम संविधान घोषणा भएको भोलिपल्टै माघ २ गते उपेन्द्र यादव नेतृत्वको मधेसी जनअधिकार फोरम नेपालले काठमाडौंको माइतीघरमा अन्तरिम संविधान जलाएर विरोध प्रदर्शन गरे। संविधान जलाएको आरोपमा उपेन्द्र यादवलगायत २८ पक्राउ गरी सार्वजनिक मुद्दा चलाइयो। त्यसको विरोधमा फोरमले लहानसहित मधेसका जिल्लामा आन्दोलनको सुरुआत गर्यो। अध्यक्ष यादवलगायत अन्य नेताको रिहाइको माग गर्दै फोरम नेपालले माघ ३ गतेदेखि ५ गतेसम्म मधेस बन्दको आह्वान गरेको थियो। सोही क्रममा लहानमा माओवादी कार्यकर्ता र फोरमबीच रोक्ने र अघि बढ्ने विषयमा विवाद हुँदा माओवादीले गोली चलायो र रमेशको मृत्यु भयो। रमेश फोरम नेपालका विद्यार्थी नेता थिए। महतोको हत्यापछि लहानमा दर्जनौं सवारीसाधन र सरकारी कार्यालयमा आगजनी गरियो। आन्दोलन चर्किने क्रममा माघ ८ गतेसम्म लहानमा मात्र पाँचले ज्यान गुमाए। त्यति बेलासम्म आन्दोलनको आगो मधेसभर फैलिसकेको थियो। माघ ९ गत्ते तत्कालीन प्रधानमन्त्री गिरिजाप्रसाद कोइरालाले आन्दोलनरत्त पक्ष मधेसी जनअधिकार फोरमलाई वार्ताका लागि आह्वान गरे। फोरमले तत्कालीन गृहमन्त्री कृष्णप्रसाद सिटौलाको राजीनामा नआएसम्म वार्ता नबस्ने अडान लियो। माघ १७ गते प्रधानमन्त्रीले देशवासीको नाममा सम्बोधन गरे। जनसंख्याको आधारमा निर्वाचन क्षेत्र थपिने, नयाँ संविधानमा सबै जात, जाति, वर्ग र क्षेत्रका जनताको प्रतिनिधित्व हुने आश्वास्त पार्दै आन्दोलन फिर्ता लिन आग्रह गर्यो। तर, प्रधानमन्त्रीको सम्बोधनले मधेसको माग पूरा नभएको भन्दै जारी आन्दोलन रोकिएन। पुनः माघ २४ गते प्रधानमन्त्रीले सच्याएर देशवासीको नाममा अर्को सम्बोधन गरेपछि माघ २५ मा फोरमले १० दिनका लागि आन्दोलन स्थगित गर्यो। त्यतिबेलासम्म ४२ मधेसी युवाले ज्यान गुमाइसकेका थिए। कांग्रेस नेता रामचन्द्र पौडेलको संयोजकत्वको वार्ता समितिसँग जेठ १८ गतेदेखि विभिन्न चरणमा वार्ता भयो। २०६४ भदौ १३ गते सरकार र फोरम नेपालबीच २२ बुँदे सम्झौता भयो। राज्यको हरेक निकायमा समानुपातिक प्रतिनिधित्व गराउने, राज्य पुनर्संरचनासम्बन्धी आयोग गठन गर्ने, स्वायत्त मधेस प्रदेशको निर्माण गर्ने लगायतका बुँदामा सहमति भएको थियो। ०६५ फागुन १६ मा सरकार र फोरमबीच अर्को ८ बुँदे सम्झौता भयो। फोरम नेतृत्वको बलिदानीपूर्ण आन्दोलनकै बलमा अन्तरिम संविधानमा संघीयतासहितको व्यवस्था सम्भव भयो। त्यसपछि ७२ सालको नाकाबन्दी सहितको तेस्रो मधेस आन्दोलन बिना उपलब्धि टुंगियो। अब मधेस प्रदेशले समृद्धिका लागि प्राथमिकताक्रम तोक्नुपर्छ। ककसको दायित्व केके हो, जिम्मेवारी दिनुपर्छ। अत्यन्त सम्भावनायुत्ता प्रदेश भएकाले कुन बाटो भएर कहाँ पुग्ने, स्पष्ट रणनीति र भिजन देखाइदिनुपर्छ। मधेस आन्दोलनको प्रमुख उपलसब्ध संघीयतामाथि नै प्रश्न चिन्हः तीनपटकको मधेस आन्दोलनमा सयभन्दा अधिक मधेसीले प्राणको आहुति दिए। लगानी अनुसारको प्रतिफलको कुरा गर्ने हो भने मधेस आन्दोलनले प्राप्त गरेको सर्वाधिक विराट उपलब्धि नै संघीयता हो। मधेस आन्दोलनकै बलमा नेपाली राज्यसत्ताले संघीयता स्वीकार गरेकोमा कुनै दुईमत छैन। मधेस आन्दोलनकै बलमा नेपालको संविधान २०७२ मा संघीय लोकतान्त्रिक गणतन्त्रको व्यवस्था कायम भएको हो। तर, दशक नबित्दै नेपाली राजनीतिमा सर्वाधिक फितलो संरचना संघीयता भएको छ। अहिले प्रदेश संरचना उपयुक्त छ कि छैन ? बहस चलिरहेछ। मधेसी जनतालाई नेपालमा न्याय र समानताको अधिकार प्रत्याभूत गराउनु मधेस आन्दोलनको अभीष्ट थियो। बराबर दर्जाको नागरिकसरह अधिकार र समग्र आर्थिक, सामाजिक र राजनीतिक रूपान्तरणको ग्यारेन्टी गर्न सहिदहरूले मधेस आन्दोलनमार्फत प्राणको आहुती दिए। तर, मधेस नेतृत्वले सहिदको सपना र प्राण आहुतिलाई सीमित सत्ता स्वार्थका लागिमात्र प्रयोग गरेको छ। मधेस र मधेसीको अधिकारसँग गाँसिएका सवालप्रति मधेस केन्द्रित राजनीतिक दलहरूको अडान चट्टानी छैन। सत्तामा पुग्न अनेकपटक लचक हुने र सवाललाई खुम्च्याउने र विस्तार गर्ने प्रक्रिया चलिरहेको देखिन्छ। मधेस राजनीतिको यो एउटा बाध्यकारी चरित्र बनेको छ। मधेसी जनता मधेसकेन्द्रित दलहरूबाटै सर्वाधिक असन्तुष्ट : मधेसले अधिकारका लागि संघर्ष गरेको लामो इतिहास भए पनि त्यही संघर्षका कारण स्थापित दलहरूमा देखिएको सत्तामोहका कारण मधेसले अहिलेसम्म अधिकार पाउन नसकेको धेरैको बुझाइ छ। सत्तामोहकै कारण मधेसवादी दलले विभाजनको लामो शृंखला झेलेका छन्। परिणाम स्वरूप मधेसका एजेन्डा कमजोर भएका छन्। गजेन्द्रनारायण सिंह नेतृत्वको तत्कालीन नेपाल सद्भावना पार्टी सत्ताकै लागि बारम्बार विभाजन भयो। सुरुमा हृदयेश त्रिपाठीहरूले मन्त्री बन्न नेपाल सद्भावना पार्टी विभाजन गरे। त्यसपछि तत्कालीन राजा ज्ञानेन्द्रले गठन गरेको मन्त्रीमण्डलमा सामेल हुन बद्री मण्डलले सो पार्टीलाई विभाजन गराए। मधेस आन्दोलनपछि त राजेन्द्र महतो, अनिलकुमार झा, खुशीलाल मण्डल, श्यामसुन्दर गुप्ता, सरिता गिरी, रामनरेश राय यादव, विकास तिवारी लगायतले नेपाल सद्भावना पार्टीलाई विभाजन गरेर टुक्रा टुक्रा बनाए। यसरी हेर्दा जतिपटक पार्टी विभाजन भयो, सत्ताकै सेरोफेरोमा भयो। मधेस आन्दोलनको सुरुआत गरेको तत्कालीन समाजवादी पार्टी पनि सत्ताकै कारण पटकपटक विभाजन भएको हो। राज्यसँग २२ बुँदे सम्झौता हुँदाका भाग्यनाथ गुप्ताहरू अलग भए। त्यसपछि अमरनाथ यादव अलग भए। लगत्तै माओवादीको नेतृत्वमा सरकार बनाउने कि एमालेको नेतृत्वमा सरकार बनाउने भन्ने विवाद हुँदा विजयकुमार गच्छदार अलग भए। त्यसपछि डा बाबुराम भट्टराईको नेतृत्वमा सरकार बनाउने क्रममा पार्टीभित्र विवाद हुँदा जेपी गुप्ता अलग भए। फोरमको सत्तायात्रा सुरुसँगै विभाजनको शृंखला पनि जारी नै थियो। त्यो क्रम २०७२ सम्म चल्यो। पछिल्लो समय एमाले अध्यक्ष केपी शर्मा ओली नेतृत्वको सरकारमा जानकै लागि जनता समाजवादी पार्टी विभाजन भयो। मधेसका सबै दल मिलेर बनाएको जसपा नेपाल सत्ताकै कारण एक वर्ष पनि सिंगो रहन सकेन। जसपाका तत्कालीन अध्यक्ष महन्थ ठाकुरले आफूहरूले उठाउँदै आएको मधेसको माग ओली नेतृत्वको सरकारले पूरा गरिरहेको भन्दै सरकारमा सहभागी हुने निर्णय गरे। त्यतिबेला मधेस आन्दोलनको क्रममा लागेका केही मुद्दा सरकारले फिर्ता लियो। तर, समग्र माग पूरा नभएको गुनासो फेरि ठाकुरबाटै आयो। महन्थ ठाकुर पक्षका नेताहरू सरकारमा जानुनै पार्टी विभाजनको मुख्य कारण थियो। यसरी मधेसी राजनीतिको वर्तमान दशालाई हेर्दा मधेसी जनता मधेसकेन्द्रित दलहरूबाटै सर्वाधिक असन्तुष्ट छन्। मधेसकेन्द्रित राजनीतिक दलहरू एकतिरबाट जोडिने र अर्कोतिरबाट फुट्ने क्रम रोकिने संकेत अझै देखिँदैन। अहिले नेपाल विग्रहको राजनीति गर्नेगरी पदार्पण भएका सिके राउत जनमत पार्टी खोलेर मधेसमा प्रतिस्पर्धा गर्न आए। जातिय विद्वेषको ऊर्जाले सिर्जित मधेसीवादको पुँजी सकिने दिन आइसकेको छ। मधेस विद्रोहले नेपालको पहिचान फेरियो : मधेस विद्रोहले नेपालको पहिचान फेरिएको छ। मधेस आन्दोलनको प्रभावमा ढिलै र सीमित क्षेत्रमै भए पनि मधेस प्रदेश बन्यो। जसबाट मधेसले अन्तर्राष्ट्रिय पहिचान पनि पाएको छ। नेपालमा मधेश छ, त्यहाँ मधेसी जनता बसोबास गर्छन्। उनीहरूको पनि नेपाली राष्ट्रियता छ, उनीहरूका अलग्गै भाषा, संस्कृति, वेशभूषा र रहनसहन छन्। यसरी मधेस विद्रोहको १७ वर्षका उपलब्धिलाई केलाउने हो भने मधेसीले आफ्ना अधिकार र राज्यका विभेदविरुद्ध संघर्ष गर्न सिकेका छन्। मधेसीमा राजनीतिक चेतना बढेको छ। राजनीतिक विषयवस्तु बुझ्न थालेका छन्। सत्ताका आयामहरूलाई पनि पहिचान गरेका छन्। मधेस विद्रोहअघि कतिपयले आफूलाई मधेसी भन्न रुचाउँदैन थिए। काठमाडौंमा मधेसी भाषा बोल्न डराउँथे। तर, आज गर्वका साथ भन्छन्, म मधेसी हुँ। मधेस विद्रोहपश्चात् सामाजिक परिवर्तन पनि भएका छन्। समावेशी र संघीयता कार्यान्वयन भएको छ। यही नै मधेसीका लागि १७ वर्षमा भएको मूल उपलब्धि हो। अब को बाटो के त ? : अब समृद्धिका लागि १, २, ३ के के गर्ने ? प्राथमिकताक्रम तोक्नु पर्छ। ककसको दायित्व केके हो, जिम्मेवारी दिनुपर्छ। कुन बाटो भएर कहाँ पुग्ने, स्पष्ट रणनीति र भिजन देखाइदिनुपर्छ। मधेस प्रदेश अत्यन्त सम्भावनायुक्त प्रदेश हो। यहाँको उर्वरभूमि कृषिका लागि उपयुक्त छ। प्रदेशमा चुरेक्षेत्र रहेकाले जडीबुटी, जंगलदेखि पानीको अपार स्रोतसम्म छ। औद्योगिक कलकारखानाका लागि पनि अत्यन्त उपयुक्त छ। तर सुशासन मधेशका लागि ठूलो चुनौतीको विषय छ।"
बुढ्यौलीमा सेवा कि हेला ?,"बुढ्यौली प्राकृतिक विशेषता हो जसले शारीरिक रूप र मानसिक स्थितिमा क्रमिक परिवर्तन ल्याइदिन्छ। पहिला गरेकै काम पनि गर्न नसक्ने अवस्था यसबेला हुन्छ। सबैको शरीर एउटै प्रकृतिको हुँदैन, बुढ्यौली कसैमा छिटो त कसैमा ढिलो देखा पर्छ। यस सम्बन्धमा वृद्वसम्बन्धी अध्ययनले बढी परिश्रम, मानसिक तनाव, आलस्य तथा रोग आदिले मानिसलाई छिटो वृद्वावस्थामा पुर्याउने देखाएको छ। पूरा जीवन बाँच्न पायौें भने वृद्धावस्थालाई स्वीकार्नै पर्छ। स्वास्थ्यसम्बन्धी प्रविधिको विकासले मानिसको औसत आयु बढाए पनि बुढ्यौलीका लक्षण र यसबेलाका समस्या भने रोक्न सकेको छैन। वर्तमानमा वृद्धवृद्धालाई ज्येष्ठ नागरिक भन्न थालिएको छ। विभिन्न देशले फरक ढंगले लिएका छन्। पश्चिमी मुलुकमा ६५ माथि उमेरलाई ज्येष्ठ नागरिक मान्छन् भने नेपालको ज्येष्ठ नागरिक ऐन २०६३ का अनुसार ६० वर्ष उमेर पूरा गरेको नेपाली नागरिकलाई ज्येष्ठ नागरिक भनिन्छ। मानिस जन्मँदा उसँग निश्चित कोष हुन्छन्। ती कोषको वृद्वि हुने क्रम कुनै निश्चित समयसम्म हुन्छ र वृद्धावस्थामा कोषको वृद्धि कम हुने तथा वृद्धि हुन छोड्ने हुँदा रोग प्रतिरोध शक्ति ह्रास हँुदै जान्छ। मधुमेह, श्वासप्रश्वास, मुटु र जोर्नीसम्बन्धी रोगहरूले आक्रमण गर्न थाल्छन्। चिन्ता तथा त्रास बढेर जान्छ र मानसिक स्वास्थ्यमा असर पुर्याउन थाल्छ। नेपालमा वृद्धावस्थामा स्वास्थ्य सेवा र दीर्घकालीन हेरचाहको माग बढ्दो छ। तर, सरकारले अन्य देशमा जस्तो सेवा ज्येष्ठ नागरिकलाई दिन सकेको छैन। जति संख्यामा छन्, तिनको सही व्यवस्थापन हुन नसक्दा मानसिक एवं शारीरिक समस्या भोग्न विवश छन्। यसले व्यक्तिगत, पारिवारिक र सामाजिक स्तरमा सामाजिक र आर्थिक पक्षमा गहिरो प्रभाव पारेको छ। नेपालमा वृद्धावस्था वृद्धहरूका लागि समस्या भएको छ भने परिवार र समाजका लागि बढ्दो चुनौती पनि। साथै वृद्धवृद्धाको बढ्दो संख्याका लागि पर्याप्त सामाजिक सुरक्षा प्रदान गर्न सरकारले गम्भीर भएर सोच्नुपर्ने देखिन्छ। राम्रो स्वास्थ्य कायम राख्न स्वास्थ्य सेवामा पहुँच प्राप्त गर्ने सबै ज्येष्ठ नागरिकको अधिकार तथा मुख्य चासोको विषय हो। ज्येष्ठ नागरिकका समस्या खासमा उनीहरूको मात्र होइन, हामी सबैको समस्या हो, देशको दायित्वको विषय हो। उनीहरू जिउँदा इतिहास हुन्। समाजका आधार तथा मार्गदर्शक, विकासका प्रेरक, लामो जीवन भोगाइबाट प्राप्त गरेका व्यावहारिक ज्ञान र अनुभवका भण्डार हुन्। नगरेर मात्र, उनीहरूका ज्ञान, सीप र क्षमतालाई विकास निर्माणमा उपयोग गर्न सकिन्छ। उनीहरूलाई बेवास्ता गर्नुको सट्टा समाजमा फरक ढंगले व्यवहार र उपयोग गर्नुपर्छ। वृद्धमैत्री वातावरण निर्माण गर्नुपर्छ। दुर्भाग्य, नेपाली समाजमा वृद्धवृद्धाप्रति केही मिथ्या पाइन्छन्, गनथने, फोहोरी, कचकचे आदि। सन्तानको उपेक्षाले कैयौं वृद्ववृद्धा मागेर खान बाध्य छन्। विगतमा सन्तानकै लागि ज्यान फालेर कमाए पनि आफू उपभोग नगरी परिवारलाई नै खर्चिने नागरिक पनि ज्येष्ठ हुँदा अपहेलित बनिरहेछन्। के यसरी अपहेलना गर्ने नागरिक भोलि वृद्ध बन्दैन ? खासमा मानसम्मान, आदर, माया दिएर सेवासुविधा उपलब्ध गराउनुपर्नेमा भइरहेछ उल्टो। मातापिताको सेवाबारे विष्णु पुराणको अध्याय २१ को श्लोक ३ मा भनिएको छ कि मातापिताको सेवा वा पूजा नगरी कसैको समय व्यतीत हुन्छ भने त्यस व्यक्तीको आयुको त्यो भाग व्यर्थ हुन्छ अर्थात् त्यो अवधिको आयुको कुनै अर्थ रहँदैन।"
राजनीतिक अस्थिरताले विकास निर्माणमा अवरोध,"मुलुकमा राजनीतिक अस्थिरता छ। यस्तो बेला नीतिगत निर्णय गर्न समस्या हुन्छ। त्यसैकारण विकास निर्माणका काम प्रभावित छन्। अर्कोतिर, मन्त्री र सचिव छिटोछिटो परिवर्तन हुन्छन्। आयोजना र कार्यक्रम बुझ्न पुरानो जाने र नयाँ आउँछन्। पूर्वाधारका काम अघि बढ्न सक्दैनन्। अर्को समस्या पनि छ। प्रधानमन्त्रीदेखि मन्त्रीलाई उद्घाटन र शिलान्यास गर्ने रहर धेरै हुन्छ। तर, मुलुकको आर्थिक अवस्था र नीतिगत व्यवस्थाका कारण ती कार्यक्रम समयमा कार्यान्वयन हुन सक्दैनन्। पूर्वाधार निर्माणमा ढिलाइ हुनुका मुख्य कारण यी हुन् १नियमित र पर्याप्त बजेटको अभाव २स्थानीय तहको अवरोध ३जग्गा र वनको उल्झन ४दातृ संस्थाका सर्त शिलान्यास र उद्घाटन भएका आयोजनामा नियमित र पर्याप्त बजेट उपलब्ध हुँदैन्। धेरै आयोजना स्थानीयको अवरोधले पनि प्रभावित भएका छन्। जग्गा र वनको कारणले पनि पूर्वाधार निर्माणमा समस्या छ। कहिलेकाहीँ दातृ संस्थाका सर्त र मुलुकको धरातलीय यथार्थता पनि मिल्दैन। कतिपय आयोजना दातृ संस्थाका सर्तकै कारण पनि अघि बढ्न सकेका छैनन्। (थापा, सरकारका पूर्वसचिव एवं पूर्वाधार विज्ञ हुन् ।)"
राष्ट्रिपति रनिङ शिल्डको उपाधि बागलुङ नगरलाई,"बागलुङ : १२ औं जिल्ला स्तरीय राष्ट्रपति रनिङ शिल्ड बागलुङ नगरपालिकाले जितेको छ। बागलुङ नगरपालिकाले २७ स्वर्ण, १९ रजत र १६ काश्यसहित कुल ६२ पदक जित्दै राष्ट्रपति रनिङ शिल्ड हात पार्न सफल भएको हो। बागलुङ नगरले एथलेटिक्समा ४ स्वर्ण, ५ रजत र ५ काश्य पदक जितेको छ भने भलिबलमा एक रजत, कबड्डीमा एक रजत, तेक्वान्दोमा ३ स्वर्ण, ६ रजत, ५ काश्य, उसुमा ७ स्वर्ण, ३ रजत, कराँतेमा ३ स्वर्ण ३ रजत र ६ काश्य पदक जितेको छ। यस्तै ११ स्वर्ण सहित ३८ पदक जितेको बडिगाड गाउँपालिका दोस्रो भएको छ। बडिगाडले ११ स्वर्ण, १४ रजत र १३ काश्य गरि ३८ पदक जितेको जिल्ला खेलकुद विकास समिति बागलुङका अध्यक्ष कुमार खड्काले बताए। बडिगाडले भलिबलमा एक स्वर्ण, कबड्डीमा २ स्वर्ण, तेक्वान्डोमा ४ स्वर्ण, २ रजत, २ काश्य, उसुमा २ स्वर्ण, ३ रजत, १ काश्य, कराँतेमा ३ स्वर्ण, ४ रजत र ३ काश्य र एथलेटिक्समा ५ रजत र ७ काश्य पदक जितेको छ। यस्तै काठेखोला गाउँपालिकाले २० पदक जित्दै तेस्रो भएको छ। काठेखोला गाउँपालिकाले ५ स्वर्ण, ६ रजत र ९ काश्य पदक जितेको छ। निसीखोला गाउँपालिकाले ४ स्वर्ण, १० रजत र ४ काश्य सहित १८ पदक जितेको छ। जैमिनी नगरपालिकाले ४ स्वर्ण, ५ रजत र ४ काश्य गरि १३ पदक जितेको छ। गलकोट नगरपालिकाले ३ स्वर्ण, ६ रजत र ८ काश्य सहित १७ पदक जितेको छ। ढोरपाटन नगरपालिकाले ६ स्वर्ण, १ रजत र ५ काश्य सहित १२ पदक जितेको छ। ताराखोला गाउँपालिकाले ३ स्वर्ण, ८ रजत र १ काश्य सहित १२ पदक जितेको छ। बरेङ गाउँपालिकाले १ स्वर्ण, २ रजत र ५ काश्य गरि ८ पदक जितेको छ। तमानखोला गाउँपालिकाले एक काश्य मात्र जित्न सफल भएको छ। जिल्ला खेलकुद विकास समितिको आयोजनामा सम्पन्न भएको प्रतियोगितामा ४ सय बढी विद्यार्थीहरु सहभागी भएका थिए। प्रतियोगिताका स्वर्ण विजेता खेलाडीहरुले गण्डकी प्रदेशस्तरीय राष्ट्रपति रनिङ शिल्ड प्रतियोगितामा सहभागिता जनाउने जिल्ला खेलकुद विकास समिति बागलुङका अध्यक्ष खड्काले जानकारी दिए।"
"नेपालविरुद्ध स्नेहिथ रेड्डीको सतक, गुल्शन झाले लिए दुई विकेट","काठमाडौं : न्युजिल्यान्डका स्नेहिथ रेड्डीले नेपालविरुद्ध सतक प्रहार गरेका छन्। दाक्षिण अफ्रिकामा जारी यु१९ विश्वकपअन्तर्गत पहिलो खेलमा रेड्डीले सतक प्रहार गरेका हुन्। १०६ बल सतक प्रहार गर्दै रेड्डीले ८ चौका र २ छक्का प्रहार गरे। त्यसअघि टम जोनेश ३३ रन, लुके वाट्सन १४ र ओस्कार ज्याक्सन ७५ रनमा पेभेलियन फर्किएका थिए। ओलिभर, लचलन र ज्याक शून्य रनमै आउट भएका थिए। नेपालका लागि गुल्शन झाले २ र सुवास भण्डारी, दीपेश कँडेल, तिलक भण्डारी र आकाश त्रिपाठीले एकएक विकेट लिए। गुल्झनले लगातार दुई विकेट लिएका थिए। टस जितेर ब्याटिङ गरेको न्युजील्यान्डले ४६ ओभरको समाप्तिमा ६ विकेटको क्षतिमा २५५ रन बनाएर खेलिरहेको छ।"
न्युजिल्यान्डले नेपाललाई दियो ३०३ रनको लक्ष्य,"काठमाडौं : नेपालविरुद्ध न्युजिल्यान्डले ३०३ रनको लक्ष्य प्रस्तुत गरेको छ। दक्षिण अफ्रिकामा जारी यु१९ विश्वकपअन्तर्गत पहिलो खेलमा स्नेहिथ रेड्डीको सतकमा न्युजिल्यान्डले निर्धारित ओभरको खेलमा ८ विकेटको क्षतिमा विशाल रन खडा गरेको हो। रेड्डी १४७ रनमा अविजित रहे। १२५ बल खेलेका उनले ११ चौका र ६ चौका प्रहार गरे। त्यसअघि टम जोनेश ३३ रन, लुके वाट्सन १४ रन, ओस्कार ज्याक्सन ७५ रन, एलेक्स १३ र म्याट २ रन बनाएर पेभेलियन फर्किएका थिए। ओलिभर, लचलन र ज्याक शून्य रनमै आउट भएका थिए। नेपालका लागि सुवास भण्डारीले ३ र गुल्शन झाले २ विकेट लिए। त्यस्तै दीपेश कँडेल, तिलक भण्डारी र आकाश त्रिपाठीले एकएक विकेट लिए। न्युजिल्यान्डले टस जितेर पहिले ब्याटिङ गरेको थियो।"
"न्युजिल्याण्डसँग प्रतिस्पर्धा गर्दै नेपाल, ह्यट्रिक गर्ने लक्ष्य","काठमाडौं : आइसिसी यु१९ विश्वकपमा नेपाली यू१९ क्रिकेट टोलीले आज न्युजिल्याण्डसँग खेल्दैछ। दक्षिण अफ्रिकाको इस्ट लन्डनस्थित बफेलो पार्क क्रिकेट मैदानमा नेपालले समूहको पहिलो खेल न्युजिल्याण्डसँग खेल्न लागेको हो। नेपाली समयअनुसार दिउँसो १ : ४५ बजे सुरु हुनेछ। नेपालले आजको खेलमा जित निकाल्दै सुखद सुरुवात गर्ने पक्षमा छ। नेपाली टोलीमा सिनियर टोलीका अनुभव बोकेका खेलाडी पनि छन्। गुलसन झाले सिनियर टीमबाट खेलेर अनुभव बटुलेका छन्। यू१९ विश्वकपमा नेपालले यसअघि २००६ र २०१६ मा भएका दुवै खेल जितेको थियो। ८ वर्षपछि तेस्रो पटक न्यूजिल्याण्डको सामना गर्न लागेको नेपालले ह्यट्रिक गर्ने लक्ष्य लिएको छ। नेपाली टोली : देव खनाल (कप्तान), आकाश चन्द, अर्जुन कुमाल, दीपकप्रसाद डुम्रे, दुर्गेश गुप्ता, गुलसन झा, दिपेशप्रसाद कंडेल, विशालविक्रम केसी, दीपक बोहोरा, दीपक बोहोरा, सुवास भण्डारी, उत्तम थापामगर, विपिन रावल, तिलकराज भण्डारी, आकाश त्रिपाठी।"
ब्याडमिण्टन प्रतियोगिताको उपाधि हरिवंश कडरियाको जोडीलाई,"काठमाडौं : भक्तपुरमा सञ्चालन भएको जिल्लाव्यापी ब्याडमिण्टनमा हरिवंश कडरियाको जोडीले विजयी हासिल गरेको छ। माघ ४ गतेदेखि मध्यपुर थिमी नगरपालिका७ मा रहेको धुञ्चो ब्याडमिण्टन सेन्टरले आयोजना गरेको प्रथम जिल्लाव्यापी ब्याडमिण्टन प्रतियोगितामा डबलतर्फको उपाधि नेपाल खेलकुद महासंघका स्थायी कमिटी सदस्य हरिवंश कडरिया र सञ्जय कपालीको जोडीले जितेको हो। कडरियाको जोडीले सञ्जीवबाबु खड्काको जोडीलाई २११७ र २११६ को सोझो सेटमा पराजित गरेको हो। खेलमा संयोग बस्नेत र आसिप खनालको जोडी, मुकेश श्रेष्ठ र रेसुद सुवालको जोडी तृतीय भएका छन्। प्रतियोगितामा मेन्स डबलतर्फ ३५ टीमले सहभागिता जनाएका थिए। त्यसैगरी मेन्स डवल ४५ प्रतियोगितामा सञ्जय कपाली र साजन न्यौपानेको जोडीले धिरेन चन्दको जोडिलाई २११५ र २१० ले पराजित गरेको थियो। प्रतियोगितामा धनेन्द्र लिम्बु र अजय पराजुलीको जोडी तथा डेन लामा र राकेश थापाको जोडी तृतीय भएका छन्। मेन्स डवल ४५ मा २२ टीमले भाग लिएका थिए। मेन्स सिङ्गलतर्फ सक्षम कार्कीले संयम थापालाई २१११ र २१९को सोझो सेटमा पराजित गरी विजयी भए। प्रतियोगितामा अक्षत ढुङ्गेल तृतीय बने। प्रतियोगितामा १२१ जना खेलाडी र ६६ टीम सहभागी भएका थिए।"
न्युजिल्यान्डविरुद्ध अर्जुन कुमालको अर्धसतक प्रहार,काठमाडौं : नेपालका लागि अर्जुन कुमालले अर्धसतक प्रहार गरेका छन्। दक्षिण अफ्रिकामा जारी यु१९ विश्वकपको पहिलो खेलमा अर्जुनले न्युजिल्यान्डविरुद्ध अर्धसतक प्रहार गरेका हुन्। अर्जुनले ७३ बलमा ६ चौका प्रहार गर्दै अर्धसतक पूरा गरेका थिए। न्युजिल्यान्डलेदिएको ३०३ रनको लक्ष्य पछ्याइरहेको नेपालले २८ ओभरको समाप्तिमा ५ विकेटको क्षतिमा १३१ रन बनाएर खेलिरहेको छ।
यु१९ विश्वकप : नेपाल न्युजिल्यान्डसँग पराजित,"काठमाडौं : यु१९ विश्वकपको पहिलो खेलमा नेपाल पराजित भएको छ। नेपाल न्युजिल्यान्डसँग ६४ रनले पराजित भएको हो। न्युजिल्यान्डले दिएको ३०३ रनको लक्ष्य पछ्याएको नेपालले निर्धारित ओभरको खेलमा ९ विकेट गुमाएर २३८ रनमात्र बनायो। नेपालका लागि सर्वाधिक रन अर्जुन कुमालले बनाए। १०४ बल खेलेका अर्जुनले १२ चौकाको मद्धतले ९० रन बनाए। त्यस्तै तिलक भण्डारी र सुवास भण्डारीले ३७ रनको साझेदारी खेलेका थिए। तिलक १७ रन र सुवास ३३ रनमा अविजित रहे। त्यस्तै कप्तान देव खनालले ३६ रन, दीपक बोहोराले १५ रन र आकाश चन्दले १४ रन बनाए। त्यस्तै ओपनर दीपक बोहोरा र उत्तम मगर शून्यमै आउट भएका थिए भने आकाश त्रिपाठी र गुल्शन झा २२ रन बनाएर पेभेलियन फर्किए। यसअघि टस जितेर ब्याटिङ गरेको न्युजिल्यान्डले निर्धारित ओभरको खेलमा ८ विकेट गुमाएर ३०२ रन बनाएको थियो। न्युजिल्यान्डका लागि स्नेहिथ रेड्डीले सतक प्रहार गरेका थिए। रेड्डी १४७ रनमा अविजित रहे। १२५ बल खेलेका उनले ११ चौका र ६ चौका प्रहार गरे। त्यस्तै टम जोनेश ३३ रन, लुके वाट्सन १४ रन, ओस्कार ज्याक्सन ७५ रन, एलेक्स १३ र म्याट २ रन बनाएर पेभेलियन फर्किएका थिए। ओलिभर, लचलन र ज्याक शून्य रनमै आउट भएका थिए। नेपालका लागि सुवास भण्डारीले ३ र गुल्शन झाले २ विकेट लिए। त्यस्तै दीपेश कँडेल, तिलक भण्डारी र आकाश त्रिपाठीले एकएक विकेट लिए। न्युजिल्यान्डले टस जितेर पहिले ब्याटिङ गरेको थियो।"
"न्युजिल्याण्डले ब्याटिङ रोज्यो, नेपालले बलिङ गर्ने","काठमाडौं : आइसिसी यु१९ विश्वकपमा टस जितेर न्युजिल्याण्डले ब्याटिङ रोजेको छ। दक्षिण अफ्रिकाको इस्ट लन्डनस्थित बफेलो पार्क क्रिकेट मैदानमा नेपाली यू१९ क्रिकेट टोलीलाई न्युजिल्याण्डका कप्तान ओस्कार ज्याक्सनले बलिङको निम्तो दिएका हुन्। नेपाली टोलीमा सिनियर टोलीका अनुभव बोकेका खेलाडी पनि छन्। गुलसन झाले सिनियर टीमबाट खेलेर अनुभव बटुलेका छन्। यू१९ विश्वकपमा नेपालले यसअघि २००६ र २०१६ मा भएका दुवै खेल जितेको थियो। ८ वर्षपछि तेस्रो पटक न्यूजिल्याण्डको सामना गर्न लागेको नेपालले ह्यट्रिक गर्ने लक्ष्य लिएको छ। आजको खेलमा देव खनाल (कप्तान), दीपक बोहोरा, दीपक बोहोरा, अर्जुन कुमाल, आकाश त्रिपाठी, गुलसन झा, दिपेशप्रसाद कंडेल, सुवास भण्डारी, उत्तम थापामगर, तिलकराज भण्डारी,आकाश चन्द टीममा रहेका छन्। समूहको शीर्ष ३ स्थानमा रहने टोलीले सुपर ६ को यात्रा तय गर्नेछन्। नेपाल रहेको समूह डी मा पाकिस्तान र अफगानिस्तान छन्।"
१७ ओभरमै नेपालले गुमायो चार विकेट,काठमाडौं : यु१९ विश्वकपअन्तर्गत न्युजिल्यान्डसँग जारी खेलमा नेपालले ४ विकेट गुमाएको छ। १७ ओभरमा नेपालले चार विकेट गुमाएको हो। नेपालका ओपनर दीपक बोहोरा र अर्का खेलाडी उत्तम मगर शून्यमै आउट भए। कप्तान देव खनाल ३६ रन बनाएर पेभेलियन फर्किए भने आकाश त्रिपाठी २ रन बनाएर आउट भए। ओपनर अर्जुन कुमाल ३५ रन बनाएर खेलिरहेका छन्। नेपालले १७ ओभरको समाप्तिमा ४ विकेट गुमाएर ८२ रन बनाएर खेलिरहेको छ। नेपालले ३०३ रनको लक्ष्य पछ्याइरहेको छ। टस जितेर पहिले ब्याटिङ गरेको न्युजिल्यान्डले निर्धारित ओभरको खेलमा ८ विकेट गुमाएर ३०२ रन बनाएको थियो।
कुन बैंकवित्तीय संस्थाको अवस्था कस्तो ?,"काठमाडौं : यतिबेला बैंक तथा वित्तीय संस्थाहरू आर्थिक वर्ष २०८०८१ दोस्रो त्रैमासको वित्तीय प्रतिवेदन धमाधम सार्वजनिकको क्रममा छन्। नेपाल राष्ट्र बैंकको एकीकृत निर्देशन२०८० अनुसार बैंक तथा वित्तीय संस्थाले एकीकृत वित्तीय प्रतिवेदनलगायत प्रमुख वित्तीय परिसूचकहरूको अन्तरिम वित्तीय प्रतिवेदन (संक्षिप्त प्रतिवेदन) हरेक त्रयमासको महिना व्यतित भएको मितिले ७ दिनभित्र कुनै एक राष्ट्रियस्तरको दैनिक पत्रिकामा अनिवार्य रूपमा प्रकाशित गर्न भनेको छ। तर, चालु आवको दोस्रो त्रैमास सकिएको ६ दिन बितिसक्दा पनि बल्ल २ वटा वाणिज्य बैंक, ३ वटा विकास बैंक र २ वटा लघुवित्त वित्तीय संस्थाले मात्रै वित्तीय प्रतिवेदन सार्वजनिक गरेका छन्। यद्यपि माघ ७ गते धेरै कम्पनीहरूले सार्वजनिक गर्न सक्छन्। तर, ६ दिन व्यतित हुँदा सञ्चालनमा रहेका १७ वटा ग वर्गका वित्त कम्पनीहरू कुनैले पनि प्रतिवेदन प्रकासन गरेका छैनन्। यसअवधिसम्म बल्ल ७ वटा बैंक र लघुवित्तले मात्र प्रतिवेदन सार्वजनिक गरे। जबकि हाल सञ्चालनमा कुल १ सय १२ वटा कम्पनी छन्। जसमा वाणिज्य बैंक २०, विकास बैंक १७, वित्त कम्पनी १७, लघुवित्त वित्तीय संस्था ५७ र पूर्वाधार विकास बैंक एउटा सञ्चालनमा छन्। नियामक निकायले तोकेको त्रैमासिक प्रतिवेदन प्रकाशनको समय सीमा अन्तिम दिनमा बढी हुने देखिन्छ। यसो प्रवृत्ति हेर्दा यसपटक बैंक तथा वित्तीय संस्थाहरूले केही ढिलाइ गरेको देखिन्छ। यद्यपि चौथो त्रैमासको अन्तरिम वित्तीय प्रतिवेदन (संक्षिप्त प्रतिवेदन) आर्थिक वर्ष समाप्त भएको २१ दिनभित्र प्रकाशन गर्नुपर्ने व्यवस्था छ। दोस्रो त्रैमास व्यतित भएको ६ दिनसम्ममा अपरिस्कृत वित्तीय प्रतिवेदन सार्वजनिक गर्ने वाणिज्य बैंकमा माछापुच्छ्रे बैंक र नेपाल बैंक छन्। यस्तै विकास बैंकमा सांग्रिला, महालक्ष्मी र कामना सेवा छन् भने लघुवित्तमा आरएसडीसी र मिर्मिरे लघुवित्त वित्तीय संस्थाले प्रकाशन गरेका छन्। प्रकाशित प्रतिवेदनलाई औंल्याउँदा प्रायको वित्तीय परिसूचक कमजोर देखिन्छ। किनभने अधिकांशको नाफा घटेको छ, वितरणयोग्य नाफा ऋणात्मक देखिन्छ। साथै खराब कर्जा खासै नियन्त्रणमा आउन सकेको छैन। माछापुच्छ्रे बैंक माछापुच्छ्रे बैंकले चालु आवको पुससम्ममा बैंकको नाफा घटेको छ। गत आवको दोस्रो त्रैमासो तुलनामा नाफा २१४५ प्रतिशतले घटेर ८० करोड ५३ लाख ८० हजार रुपैयाँमा सीमित रहेको छ। जबकि गत आव बैंकले १ अर्ब २ करोड ५२ लाख ६२ हजार रुपैयाँ कमाएको थियो। यसबीच बैंकको खुद ब्याज आम्दानी, सञ्चालन नाफा घट्दा समग्र नाफा प्रभावित भएको हो। प्रकाशित वित्तीय प्रतिवेदनअनुसार यसबीच खुद ब्याज आम्दानी ५५६ प्रतिशतले घटेर २ अर्ब ६३ करोड ७४ लाख ९७ हजार रुपैयाँ मात्रै रह्यो। यससँगै, सञ्चालन नाफा पनि १३१९ प्रतिशतले घटेर १ अर्ब २७ करोड ९२ लाख ३३ हजार रुपैयाँमा छ। यससँगै बैंकको वितरणयोग्य मुनाफा २४ करोड ६९ लाख रुपैयाँ ऋणात्मक हुन पुगेको छ। परिणामस्वरूप प्रतिसेयर वितरणयोग्य मुनाफा ४ रुपैयाँ २५ पैसा ऋणात्मक देखिन्छ। प्रतिसेयर आम्दानी घटेर १३ रुपैयाँ हाराहारीमा सीमित छ। यता बैंकको मूल्य आम्दानी अनुपात १४६५ गुणा छ । यस्तै, प्रतिसेयर नेटवर्थ १४५ रुपैयाँ पुगेको छ। बैंकले गत आर्थिक वर्षको मुनाफाबाट १३३० प्रतिशत बोनस सेयर वितरण गरी ११ अर्ब ६२ करोड १३ लाख रुपैयाँ चुक्ता पुँजी पुगेको छ। बैंकको जगेडा कोषमा ५ अर्ब २२ करोड ६६ लाख रुपैयाँ सञ्चित देखिन्छ। नेपाल बैंक यो बैंकको चालु आर्थिक वर्षको दोस्रो त्रैमाससम्मको अपरिष्कृत वित्तीय विवरण अनुसार तुलनात्मक रूपमा नाफा घटेको छ। चालु आर्थिक वर्षको दोस्रो त्रैमासमा ५९ करोड रुपैयाँ नाफा गरेको छ। गत आर्थिक वर्षको सोही अवधिमा १ अर्ब १७ करोड रुपैयाँ कमाएको थियो। यसबीच बैंकको नाफा ४९६० प्रतिशतले घटेको छ। प्रतिवेदन हेर्दा बैंकको खुद ब्याज आम्दानी बढेको छ तर खराब कर्जा बढेकाले इम्पेरमेन्ट चार्ज बढेपछि बैंकको खुद नाफा घट्न गएको देखिन्छ। यसअवधिमा खुद ब्याज आम्दानी २०४० प्रतिशत बढ्यो। बैंकको शुल्क, कमिशन आम्दानी पनि ३७८१ प्रतिशतले बढ्यो। तर, खराब कर्जा ३११ प्रतिशतबाट बढेर ४५० प्रतिशत पुगेको तथ्यांकमा उल्लेख छ। यो बढेसँगै इम्पेरमेन्ट चार्ज बढेर २ अर्ब ७ करोड रुपैयाँ पुग्यो। जस्को परिणामले बैंकको कमाइ घट्यो। यससँगै, बैंकको वितरणयोग्य मुनाफा ५६ करोड ९० लाख रुपैयाँ ऋणात्मक देखिन्छ। प्रतिसेयर वितरणयोग्य मुनाफा ७ रुपैयाँ ७५ पैसा ऋणात्मक छ। प्रतिसेयर आम्दानी घटेर ८ रुपैयाँ ३ पैसामा सिमित छ। यता कम्पनीको प्रतिसेयर नेटवर्थ २५२ रुपैयाँ ५४ पैसा रहेको छ र मूल्य आम्दानी अनुपात २९३७ गुणा छ। बैंकको चुक्ता पुँजी १४ अर्ब ६९ करोड ४० लाख रुपैयाँ, जगेडा कोषमा २२ अर्ब ४४ करोड ५० लाख रुपैयाँ छ। सांग्रिला विकास बैंक सांग्रिला डेभलपमेन्ट बैंकले चालु आर्थिक वर्षको दोस्रो त्रैमाससम्मको अपरिष्कृत वित्तीय विवरणअनुसार नाफा घटेको छ। चालु आवको दोस्रो त्रैमाससम्ममा बैंकले १० करोड २ लाख रुपैयाँ नाफा आर्जन गरेको छ। तर, गत आर्थिक वर्षको सोही अवधिसम्ममा १६ करोड ६५ लाख रुपैयाँ नाफा आर्जन गरेको थियो। यसअनुसार अहिले बैंकको नाफा ३९८२ प्रतिशतले घटेको छ। यसले गर्दा बैंकको वितरणयोग्य मुनाफा २१ करोड ३६ लाख रुपैयाँ ऋणात्मक रहेको छ। यस्तै, प्रतिसेयर वितरणयोग्य मुनाफा १२ रुपैयाँ ४५ पैसा ऋणात्मक छ। बैंकको प्रतिसेयर आम्दानी घटेर ५ रुपैयाँ २२ पैसा घटेर ५ रुपैयाँ ८४ पैसामा सीमित छ। यस्तै, मूल्य आम्दानी अनुपात ५४७७ गुणा छ। यता प्रतिसेयर नेटवर्थ १३२ रुपैयाँ ३९ पैसा छ। बैंकको चुक्ता पुँजी ३ अर्ब ४३ करोड ९ लाख रुपैयाँ छ भने जगेडा कोषमा १ अर्ब ११ करोड १२ लाख रुपैयाँ सञ्चित देखिन्छ। यस्तै,तथ्यांक हेर्दा बैंकको खुद ब्याज आम्दानी, कुल सञ्चालन आम्दानी बढेको छ तर इम्पेरमेन्ट चार्ज बढ्दा नाफा प्रभावित भएको छ। यसबिच बैंकको खुद ब्याज आम्दानी ३५९ प्रतिशतले बढेको छ। बैंकको शुल्क र कमिसन आम्दानी ४१४० प्रतिशत बढेको देखिन्छ। साथै कुल सञ्चालन आम्दानी पनि ६८३ प्रतिशत बढ्दा पनि सञ्चालन मुनाफा भने ३९२१ प्रतिशतले घटेको छ। महालक्ष्मी विकास बैंक महालक्ष्मी विकास बैंकको चालु आर्थिक वर्षको दोस्रो त्रैमाससम्मको अपरिष्कृत वित्तीय विवर नाफा घटेको छ। चालु आवको दोस्रो त्रैमासमा २७ करोड ८० लाख रुपैयाँ खुद नाफा आर्जन गरेको छ। जबकी गत आर्थिक वर्ष ३१ करोड ६० लाख रुपैयाँ नाफा गरेको थियो। यसबीच बैंकको नाफा १२०३ प्रतिशतले घटेको छ। यसअवधिमा बैंकको वितरणयोग्य मुनाफा ६ करोड ८३ लाख रुपैयाँ छ। साथै, प्रतिसेयर वितरणयोग्य मुनाफा ३ रुपैयाँ २८ पैसा रहेको छ। यता प्रतिसेयर आम्दानी पनि घटेको छ। प्रतिसेयर आम्दानी १३ रुपैयाँ ३३ पैसामा सीमित छ। यस्तै, बैंकको मूल्य आम्दानी अनुपात २५५८ गुणा छ। प्रतिसेयर नेटवर्थ १५४ रुपैयाँ ४ पैसा छ। यसअवधिसम्म बैंकको चुक्ता पुँजी ४ अर्ब १७ करोड १३ छ भने जगेडा कोषमा २ अर्ब २५ करोड ४० लाख रुपैयाँ छ। यस अवधिमा सो बैंकको खुद ब्याज आम्दानी र सञ्चालन मुनाफा घटेकाले नफा प्रभावित भएको देखिन्छ। पुससम्ममा बैंकको खुद ब्याज आम्दानी १४५३ प्रतिशत घटेको छ । साथै शुल्क र कमशिन आम्दानी ३३९३ प्रतिशत बढेको छ भने कुल सञ्चालन आम्दानी १०७१ प्रतिशतले घटेको छ। साथैसञ्चालन मुनाफा १२८३ प्रतिशत घटेको देखिन्छ। कामना सेवा विकास बैंक चालु आर्थिक वर्षको दोस्रो त्रैमाससम्म कामना विकस बैंकको नाफा २५ करोड ८९ लाख १९ हजार रुपैयाँ रहेको छ। गत आवको तुलनामा ३२१९ प्रतिशतले बढी हो। गत आवको सोही अवधिमा नाफा १९ करोड ५८ लाख ७१ हजार रुपैयाँ कमाएको थियो। यसबीच बैंककोे खुद ब्याज आम्दानी १ अर्ब २ करोड २६ हजार रुपैयाँबाट घटेर ९५ करोड ८८ लाख ४० हजारमा सीमित छ। यसैगरी, बैंकको सञ्चालन नाफा भने बढेर ३७ करोड ३५ हजार रुपैयाँ पुगेको छ। यस्तै, बैंकको चुक्ता पुँजी ३ अर्ब २८ करोड ११ लाख ६४ हजार रुपैयाँ छ। जगेडा कोषमा १ अर्ब ५१ करेड ८८ लाख ६० हजार रुपैयाँ सञ्चित छ। बैंकको खराब कर्जा थोरैले घटेर ३४२ प्रतिशते छ। गत आवको सोही अवधिमा ३७० प्रतिशत थियो। बैंकको प्रतिसेयर आम्दानी १५ रुपैयाँ ७८ पैसा रहेको छ भने प्रतिसेयर नेटवर्थ १५१ रुपैयाँ ६१ पैसा छ। आरएसडीसी लघुवित्त वित्तीय संस्था आरएसडीसी लघुवित्तको नाफा घटेको छ। तुलनात्मक रुपमा यसको नाफा १२ प्रतिशतले घटेर ६ करोड ९३ लाख रुपैयाँमा सीमित छ। जबकी गत आवको सोही अवधिमा नाफा ७ करोड ९४ लाख रुपैयाँ थियो। यसको नाफासँगै सबै वित्तीय सूचकहरू घटेको देखिन्छ। यस लघुवित्तको सञ्चालन नाफा र खुद ब्याज आम्दानीमा की आएको छ। प्रतिवेदनअनुसार खुद ब्याज आम्दानी १२ करोड २० लाख रुपैयाँ र सञ्चालन नाफा ९ करोड ९० लाख रुपैयाँ मा सीमित छ। यता खराब कर्जा बढेको छ। दोस्रो त्रैमासमा खराब कर्जाअनुपात बढेर १८२ प्रतिशत पुगेको छ। गत वर्ष यस्तो रेसियो ०८१ प्रतिशत थियो। यस्तै, सो लघुवित्तको चुक्ता पुँजी ८६ करोड ९५ लाख रुपैयाँ रहेको छ। मिर्मिरे लघुवित्त वित्तीय संस्था मिर्मिरे लघुवित्त वित्तीय संस्थाको नाफा पनि घटेको छ। चालु आवको दोस्रो त्रैमाससम्ममा नाफा ४१४८ प्रतिशत घटेर ३ करोड ४० लाख ५ हजार रुपैयाँमा सीमित छ। जबकि गत आवको सोही अवधिमा ५ करोड ८१ लाख ८ हजार रुपैयाँ नाफा आर्जन भएको थियो। यस अवधिमा ब्याज आम्दानी र सञ्चालन नाफा घटेकाले समग्रमा नाफा प्रभावित भएको देखिन्छ। सो कम्पनीले ब्याज आम्दानी १७ करोड ८५ लाख ५५ हजार रुपैयाँ गरेको छ। जबकी गत आवको सोही अवधिमा २४ करोड ७ लाख ७२ हजार रुपैयाँ आम्दानी गरेको थियो। यसैगरी, सञ्चालन नाफा ४ करोड ८५ लाख ७९ हजार रुपैयाँ गरेको छ। जबकि गत वर्ष गत ८ करोड ३० लाख ११ हजार रुपैयाँ रहेको थियो। हालसम्म यसको चुक्ता पुँजी ६६ करोड ५७ लाख ६४ हजार रुपैयाँ छ भने जगेडा कोषमा ३६ करोड ६४ लाख ८५ हजार रुपैयाँ सञ्चित छ। सो लघुवित्तको खराब कर्जा ४५१ प्रतिशत सम्म पुगेको छ। साथै, प्रतिसेयर आम्दानी १० रुपैयाँ २२ पैसा र प्रतिसेयर नेटवर्थ १६४ रुपैयाँ ४१ पैसा पुगेको छ।"
गौरवका सडकमा एमालेले उधिनेका समस्या,"काठमाडौं : संसदीय प्रणालीमा प्रमुख प्रतिपक्षलाई भावी सरकार (वेटिङ गभर्मेन्ट) मानिन्छ। जनताका पीडा, दुःख र व्यथाको उठान गर्ने, सरकारलाई दबाब दिने र सुशासनका पक्षमा उभिन सरकारलाई बाध्य पार्ने भूमिका प्रतिपक्षले निर्वाह गर्छ, भन्ने मान्यता राखिन्छ। अर्थात्, प्रतिपक्ष भनेको कहिले पनि चुप लागेर बस्नु बस्दैन। यतिबेला प्रतिपक्षको भूमिकामा छ एमाले। पटकपटक सरकारको नेतृत्व गरिसकेको एमालेले हालै सुदूरपश्चिमको बैतडी झुलाघाटदेखि सुदूरपूर्वको पाँचथरको चिवाभन्ज्याङसम्म यात्रा गर्यो। मध्यपहाडी क्षेत्रमा १ करोड २० लाख बढी जनसंख्या रहेको एमालेको भनाइ छ। एमालेले मध्यपहाडी र त्यससँग जोडिएका सडक र जनतासँग साक्षात्कार गर्यो। पहाडी भूभागको बदलिँदो तस्बिर, त्यस क्षेत्रका समस्या, समृद्धिका अवसर तथा चुनौतीबारे प्रत्यक्ष रूपमा अनुभूत गरिएको एमालेले जनाएको छ। सडकका अवस्थाबारे प्रतिवेदन बनाएर सरकारलाई पनि बुझाएको छ। १ हजार ८ सय ७९ किलोमिटर लामो यात्राको नेतृत्व एमाले अध्यक्ष एवं पूर्वप्रधानमन्त्री केपी शर्मा ओलीले गरेका थिए। एमालेले मध्यपहाडी लोकमार्गसहित ६ राजमार्गको पनि अध्ययन गरेको थियो। तमोर कोरिडोर(चतारामूलघाटसुभांगखोलागणेशचोक) राजमार्ग, चतरालेगुवा(कोशी कोरिडोर) राजमार्ग, मदनभण्डारी राजमार्ग, कान्ति राजमार्ग, हुलाकी राजमार्ग पनि मध्यपहाडी लोकमार्गसँग जोडिएका छन्। के भन्छन् विज्ञ ? अख्तियारका पूर्वआयुक्त डा गणेशराज जोशी ठूला आयोजना समयमा नसकिनु पुरानै रोग भएको बताउँछन्। पूर्वानुमानको लेखाजोखा नहुनु, प्राविधिक क्षमता र दक्ष जनशक्तिको अभाव, स्रोतको सुनिश्चिता नहुनु, स्थानीय स्तरमा अन्तरद्वन्द्वलगायतका कारणले आयोजना समयमा सक्न कठिन हुने गरेको जोशी बताउँछन्। स्थानीय स्तरमा हुने राजनीतिक, आर्थिक, सामाजिक, सांस्कृतिक झैझमेलाले धेरै आयोजना प्रभावित भएका छन्, उनले भने, जग्गा अधिग्रहण नगरी आयोजना सुरुवात गरिन्छ। अलाइमेन्ट, मुआब्जा वितरण जस्ता कुरामा पूर्वानुमान नगरी काम थाल्दा समस्या आउँछ। पूर्वसचिव खेमराज रेग्मी राजनीतिक इच्छा शक्तिको अभावले विकास निर्माणका काम अधुरा रहँदै आएको बताउँछन्। प्रधानमन्त्री र मन्त्रीले एक पैसा पनि चाहिँदैन भन्ने हो भने समयमा नै काम सकिन्छ्, उनले भने, राजनीतिक नेतृत्वको इच्छा शक्ति र मन्त्री इमान्दार हुने हो भने विकास निर्माणले गति लिन्छ। पछिल्लो समय आयोजना (प्रोजेक्ट)हरू राजनीतिक नेतृत्वका लागि दुहुनु गाई जस्तै भएको रेग्मी बताउँछन्। ट्रान्सपरेन्सी नेपालका पूर्वअध्यक्षसमेत रहेका रेग्मी ठूला आयोजना समयमा नसकिनुको मुख्य कारण नै भ्रष्टाचार भएको बताउँछन्। उनका अनुसार मन्त्री र कर्मचारीको अस्थिरता, जवाफदेहिविहीनताको परिणाम, राजनीतिक हस्तक्षेप, दण्डहिनता नै आयोजना समय नसकिनुका कारण हुन्। सरकार अस्थिर छ, कर्मचारीलाई अझ अस्थिर बनाएको छ, नेपाल भन्छन्, आयोजनामा अनुकुल मान्छे लाने प्रवृत्ति छ। ६६ महिनामा परिवर्तन भइरहन्छन्। अनि कहाँबाट समयमा आयोजना सकिन्छन् त ? मध्यपहाडी सडकमा एमालेले देखेका समस्या यस्ता छन् : पुष्पलाल (मध्यपहाडी) राजमार्ग आयोजना मध्यपहाडी राजमार्ग सुदूरपश्चिमदेखि सुदूरपूर्वलाई जोड्ने रणनीतिक एवं पहाडी क्षेत्रको विकास र समृद्धिको संवाहक हो। आर्थिक वर्ष ०६४६५ बाट निर्माण सुरु भएको यो राजमार्ग ०७३७४ मै निर्माण सम्पन्न भइसक्नुपर्ने हो। तर, काममा ढिलासुस्तीका कारण ०८४८५ मा मात्रै यो आयोजना सक्ने लक्ष्य सरकारको छ। अर्थात्, झन्डै ११ वर्षपछि धकेलिएको छ। यो सडक निर्माणमा समय मात्र होइन, बजेट पनि बढ्दै गएको छ। सुरु लागत ३३ अर्ब ३६ करोड थियो। तर, अब दोब्बरभन्दा पनि निकै बढी अर्थात् ८४ अर्ब ३३ करोड लागत लाग्दैछ। मध्यपहाडका २६ जिल्लाका २ सय १५ बस्ती जोड्दै निर्माण हुने यस सडकबाट मध्यपहाडमा बसोबास गर्ने करिब १ करोड जनता प्रत्यक्ष लाभान्वित हुने एमालेले जनाएको छ। आयोजनालाई आर्थिक वर्ष ०६७६८ देखि २ खण्डमा विभाजन गरी मध्यपहाडी पूर्वखण्ड (करिब ७२१ किमि) र मध्यपहाडी पश्चिम खण्ड (करिब ११५८ किमि) निर्माण कार्य भइरहेको छ। आव ०६९७० देखि सरकारले राष्ट्रिय गौरवको आयोजनामा समावेश गरेको छ। मध्यपहाडीसँग जोडिने जिल्लाहरू पूर्वको पाँचथर जिल्लाको चिवाभन्ज्याङदेखि पश्चिमको बैतडी जिल्लाको झुलाघाटसम्म यो सडक निर्माण हुनेछ। पाँचथर, तेह्रथुम, धनकुटा, भोजपुर, खोटाङ, ओखलढुंगा, उदयपुर, सिन्धुली, रामेछाप, काभ्रेपलाञ्चोक, सिन्धुपालचोक, नुवाकोट, धादिङ, गोरखा, लमजुङ, कास्की, पर्वत, बागलुङ, पूर्वीरुकुम, पश्चिमरुकुम, जाजरकोट, दैलेख, अछाम, डोटी, डडेलधुरा, बैतडी जिल्लाहरू जोडिने। मध्यपहाडीको अवधि र सम्पन्न हुने समय लम्बाइ : १८७९ किलोमिटर पुरा भएको : १४०२ किमि सुरु भएको : ०६४६५ साल सुरुको लक्ष्य : ०७३७४ सालमा निर्माण सक्ने अबको लक्ष्य : ०८४८५ मा सक्ने। लागत सुरु अनुमान : ३३ अर्ब ३६ करोड अब लाग्ने : ८४ अर्ब ३३ करोड पूर्वको पाँचथर जिल्लाको चिवाभञ्ज्याङदेखि पश्चिमको बैतडी जिल्लाको झुलाघाटसम्म डबल लेन स्तरमा कालोपत्रेसहितको सडक निर्माण गर्ने सरकारको लक्ष्य छ। यो सडकमा १ सय ३७ वटा पुल निर्माण गर्नुपर्छ। हालसम्मको प्रगति भौतिक प्रगति : ७२७० प्रतिशत वित्तीय प्रगति : ७६८० प्रतिशत (६४ अर्ब ७६ करोड) मोबिलाइजेसन पेस्कीसमेत कुल १८७९ मध्ये आयोजनाबाट ९४० किमि, अन्य निकायबाट ४६२ किमि गरी १ हजार ४०२ किमि कालोपत्रे भएको। १३७ पुलमध्ये १०२ वटा सम्पन्न। बाँकी काम ३६१ किमि सडक कालोपत्रे गर्नुपर्ने। २० वटा पुल निर्माण गर्नुपर्ने। ११६ किमि सडक र १५ वटा पुलको ठेक्का व्यवस्थापन गर्नुपर्ने अवस्था छ। ०८०८१ को बजेट विनियोजन र लक्ष्यको विवरण वार्षिक विनियोजन : ३ अर्ब ८६ करोड ९२ लाख रुपैयाँ। वार्षिक लक्ष्य : १०० किमि सडक कालोपत्रे र १८ वटा पुल निर्माण सम्पन्न गर्ने मुख्य समस्या सडक सीमा एकिन नभएको। जलाशययुक्त आयोजनाहरूको प्रभाव। क्षतिपूर्तिमुआब्जा सम्बन्धमा। रूख कटान प्रक्रिया जटिल तथा झन्झटिलो हुनु।) तोडिएका ठेक्काहरूको पुन : ठेक्का व्यवस्थापन गर्नुपर्ने। बागलुङ बुर्तिबाङ सडक खण्ड १३ किमि, भेरी नदी पुल स्रोत सुनिश्चितता नभएको कारण ठेक्का व्यवस्थापन हुन नसक्ने, पंखु खोला पुल) ठेक्का तोडिएका तर अदालतबाट यथास्थितिमा राख्नु भन्ने आदेश भएका ठेक्काहरूको स्थिति अन्यौलपूर्ण रहेको। तमोर संक्रान्ति म्याग्लुङ सडक खण्ड ६६ किमिदेखि ८३ किमि ३ वटा प्याकेज, भोजपुर दिक्क्तेल सडक ४० किमिदेखि ५० किमि १ वटा प्याकेज) निर्माण कार्य अन्योलमा। अलाइनमेन्ट विवाद (किरिञ्चेरातामाटामादी सडकको भोर्लेटार बजार १७०० मि ट्रयाक खुलाउन नसकिएको, पौदिधिकसुन्दरबजारकिरिञ्चे सडकको सुन्दरबजार २ किमि खण्डमा स्थानीय अवरोधका कारण काम हुन् नसकेको, याम्दीलामाचौरकालीखोला पुल अम्लकोटभैंसे सडक खण्ड (३८५ किमि) को सुरुमा याम्दी लामाचौर २ किमिमा विवाद भएको हाल याम्दीकालीखोला पुल सम्म ४ किमिमा जग्गा विवाद)। रूख कटानको समस्या निबेल नयाँ साँघु पालुंगटार सडक खण्डमा रूख कटानको कारण देखाइ निर्माण व्यवसायीबाट काम हुन् नसकेको। तमोर कोरिडोर (चतरामूलघाटसुभांगखोलागणेशचोक) राजमार्ग पुष्पलाल (मध्यपहाडी) राजमार्ग आयोजना निर्देशनालयले यो मार्गमा कालोपत्रे स्तरोन्नति कार्य गरिरहेको छ। आयोजना सुरुवात मिति : आव २०७८७९ आयोजना सम्पन्न हुने अवधि : ३ वर्ष हाल प्रस्तावित अवधि : ३ वर्ष आयोजनाको अनुमानित लागत : ५ अर्व ७६ करोड ८२ लाख आयोजनाको हालको अवस्थाः भौतिक प्रगति : २०७१ प्रतिशत वित्तीय प्रगति : १८६० प्रतिशत हालसम्मको खर्च : ७६ करोड ९५ लाख ९२ हजार उपलब्धिः भौतिक : ११२ किमि कालोपत्रे सडक निर्माण हुने। आर्थिक लाभ ताप्लेजुङ, पाँचथर, तेह्रथुम, इलाम र धनकुटालगायतका जिल्लाको तराई र अन्तरदेशीय ब्यापारमा पहुँच अभिवृद्धि हुने, पाथिभारामा पहँुच अभिवृद्धि भएर सांस्कृतिक तथा आन्तरिक पर्यटनमा अभिवृद्धि हुनेछ। वातावारणीय : रिभर कोरिडोर भएको हँुदा नदी नियन्त्रणमा योगदान पुगी अनियन्त्रित नदी कटान नियन्त्रण हुने। सामाजिक : व्यापार विस्तार, सहज जीवनयापन, शान्ति सुरक्षा तथा यातायातको सहज पहँुच। समस्या चुनौतीः खरिद गुरुयोजनाअनुरूप बजेट प्रयाप्त नरहेको। अपेक्षित उपलब्धिका लागि गर्नुपर्ने काम : ३ वर्षभित्र ११२ किमि कालोपत्रे स्तरमा स्तरोन्नति भइसक्नुपर्ने। आयोजना सम्पन्न गर्न लाग्ने लागत ४१ लाख ९१ हजार २ सय ८६ रुपैयाँको निर्माण कार्य भइरहेको। चतरालेगुवा (कोशी कोरिडोर) राजमार्ग आर्थिक वर्ष २०७८७९ मा तमोर कोरिडोर (चतरामूलघाटसुभांग खोला) सडक योजना कार्यालय, धरान स्थापना भएको थियो। सोही आर्थिक वर्षदेखि चतरालेगुवा (कोशी कोरिडोर) हाल अरुण कोरिडोरको ट्याक खोल्न कार्यका लागि ठेक्का व्यवस्थापनको चरणमा रहेको छ। आयोजना सुरुवात मिति : आव २०७८७९ आयोजना सम्पन्न हुने अवधि : ३ वर्ष हाल प्रस्तावित अवधि : ३ वर्ष आयोजनाको अनुमानित लागत : १ अर्ब २० करोड हालको अवस्थाः भौतिक प्रगति : ५ प्रतिशत वित्तीय प्रगति : हालसम्म खर्च : ४९ लाख ६२ हजार रुपैयाँ आर्थिक लाभ कोशी कोरिडोर (रानीविराटनगरकिमाथांका) को बाटो छोटो तथा समतल ग्रेडमा हुने भएकाले यातायात खर्चमा न्यूनीकरण हुनेछ। यो राजमार्ग बने उत्तरको चीनदेखि दक्षिणको भारतसँग जोडिएर त्रिदेशीय व्यापारमा सहज हुनेछ। वातावरणीय अवस्था चुरे क्षेत्र र तमोर तथा अरुण नदिमा यातायातको पहुँच अभिवृद्धि भएर राज्यको प्रशासनिक नियन्त्रण मा सहजता हुनेछ। जसले गर्दा प्राकृतिक स्रोतमाथिको अनियन्त्रित दोहनमा कमि आउनेछ। सामाजिक फाइदा व्यापार विस्तार, सहज जीवनयापन, शान्ति सुरक्षा तथा यातायातको सहज पहुँच हुनेछ। समस्या चुनौतीः वन क्षेत्रको भोगाधिकार प्राप्त नहुँदा आयोजना कार्यान्वयनमा ढिलाइ भइरहेको छ। आयोजना सम्पन्न गर्न लाग्ने लागत : करिब १० अर्ब। ठेक्का व्यवस्थापनको चरणमा रहेको छ। मदन भण्डारी राजमार्ग चुरे तथा भित्रिमधेसका उपत्यकाहरू र सो क्षेत्रभित्र पर्ने खानी स्थलहरूलाई देशका प्रमुख सहरहरूसँग जोड्न झापाको बाहुनडाँगीदेखि डडेलधुराको रूपालसम्म मदन भण्डारी राजमार्ग सुरुवात भएको हो। मन्त्रिपरिषद्को २०७५ जेठ ६ को निर्णयअनुसार यो राजमार्ग निर्माण सुरु भएको हो। ०८१८२ सालमा सम्पन्न गर्ने लक्ष्य लिइएको यो राजमार्ग ३ वर्षपछि धकेलिएको छ। अब ०८४८५ सालमा सक्ने लक्ष्य लिइएको छ। समय बढेसँगै लागत पनि बढ्ने भएको छ। यो राजमार्गले कोशी, बागमती, गण्डकी, लुम्बिनी, कर्णाली र सुदूरपश्चिम गरी देशका ६ वटा प्रदेशलाई पूर्वपश्चिम जोड्नेछ। झापा, इलाम, मोरङ, सुनसरी, उदयपुर, सिन्धुली, मकवानपुर, चितवन, नवलपरासीपूर्व, पाल्पा, गुल्मी, प्यूठान, रोल्पा, सल्यान, सुर्खेत, डोटी, कैलाली र डडेलधुरा गरी १८ वटा जिल्लाहरूलाई जोडिन्छन्। सुरुवात : ०७५७६ साल सुरुको लक्ष्य : ०८१८२ सालमा सक्ने। अबको लक्ष्य : ०८४८५ मा सक्ने। अनुमानित लागत : ७५ अर्ब। हालको अवस्थाः भौतिक प्रगति : ४५ प्रतिशत (कालोपत्रे : २८५ किमि) वित्तीय प्रगति : ४४ प्रतिशत हालसम्मको खर्च ३३ अर्ब। भएका उपलब्धिः भौतिकतर्फ : ७४० किमि सडक कालोपत्रे हुने तथा १ सय ८५ वटा पुल निर्माण हुनेछन। आर्थिक : भित्रिमधेस र चुरे क्षेत्रमा ट्रान्स्पोर्ट कनेक्टिभिटी हुने, खानी स्थलमा सहज पहुँच हुने, धार्मिक स्थलमा पर्यटन बढ्ने। सामाजिक : भित्रिमधेस र चुरे क्षेत्रको सामाजिक जनजीवनमा परिवर्तन आउने। समस्या चुनौतीः समस्या : वार्षिक कम बजेट विनियोजन भइरहेको छ। २८६ किमि सडक ठेक्का व्यवस्थापन हुन बाँकी छ। समयमा बहुवर्षीय सहमति प्राप्त नहुने, सडक निर्माणको क्रममा स्थानीयबाट क्षतिपूर्ति मुआब्जा माग भई निर्माण कार्य प्रभावित हुने गरेको छ। चुनौती : न्यून बजेट विनियोजनको कारण आयोजना लक्षित अवधिमा सम्पन्न गर्नु चुनौती नै छ। कान्ति राजमार्ग २०१३ सालबाट कान्ति राजमार्गको निर्माण सुरु भएको हो। त्रिभुवन राजमार्गको विकल्पका रूपमा यसलाई अघि बढाएको थियो। हेटौंडालाई काठमाडौं उपत्यकासँग जोड्ने यो सडक छोटो, भरपर्दो र फास्ट ट्रयाकको उपयुक्त विकल्पका रूपमा स्थापित हुने एमालेले जनाएको छ। काठमाडौंबाट हेटौंडा हुँदै वीरगन्ज नाकाबाट नेपाल तथा भारतबीचको व्यापार विस्तार तथा विस्तृत सेवा विस्तारमा समेत योगदान पुग्नेछ। यस सडक खण्डले व्यापारिक नाका वीरगन्जलाई पूर्वपश्चिम राजमार्गसँग जोड्ने भएकाले निर्माण सम्पन्न भई सवारी सञ्चालन हुँदा यस क्षेत्रका बासिन्दाले व्यापक लाभ लिन सक्ने तथा यस क्षेत्रको आर्थिक गतिविधीमा अत्यधिक रूपमा वृद्धि हुने एमालेले जनाएको छ। सुरुवात : ०६४६५ साल सुरुको लक्ष्य : ०८०८१ मा सक्ने अबको लक्ष्य : ०८३१२३० मा सक्ने अनुमानित लागत : ३३ अर्ब ३० करोड रुपैयाँ हालको अवस्थाः भौतिकतर्फ : ९१ प्रतिशत (कालोपत्रे : ७२ किमि, कच्ची ७ किमि) वित्तीयतर्फ : ७७ प्रतिशत (२५ अर्ब ८७ करोड ७ लाख खर्च) आर्थिक लाभ काठमाडौं र हेटौंडा जोडिने। समयावधि छोटो हुनेछ। काठमाडौंतराई तथा भारतसँगको पहुँच बढ्नेछ। यात्रा समय छोटो हुने भएकाले कुल यातायात खर्च न्यून भई व्यापारको लागत घट्नेछ। यस क्षेत्रका वासिन्दाको यातायात सहज हुनेछ। समस्या चुनौती बजेट न्यून उपलब्ध हुँदै आएको छ। अत्यन्त जटिल भौगोलिक अवस्थाका कारण निर्माण कार्य सञ्चालन गर्न अन्यन्तै जोखिम छ। पहिरोको समस्या पनि उस्तै छ। अपेक्षित उपलब्धिका लागि गर्नुपर्ने काम : पहिरो व्यवस्थापन गरी तोकिएको अवधि भित्र योजना सम्पन्न गर्ने। हुलाकी राजमार्ग पूर्वदेखि पश्चिम तराई जोड्ने हुलाकी राजमार्ग रणनीतिक रूपमा पनि महत्वपूर्ण छ। यसको पूर्वपश्चिम लम्बाइ ९ सय ७५ किलोमिटर छ। तर, उत्तरदेखि दक्षिण जोडिने ३८ वटा सहायक सडकको लम्बाइ ८ सय ८२ किमि छ। हुलाकी राजमार्ग निर्देशनालय अन्तर्गत ६ वटा योजना कार्यालय छन्। सुरुवात मिति : ०६६६७ सुरुको लक्ष्य : ०८०८१ मा सक्ने अबको लक्ष्य : ०८३८४ मा सक्ने अनुमानित लागत शुरुको : ६५ अर्ब २० करोड अब लाग्ने : १ खर्ब १ अर्ब ९२ करोड हालको अवस्थाः भौतिक प्रगति : ९१ प्रतिशत (कालोपत्रे : १०५१ किमि) वित्तीय प्रगति : ९१ प्रतिशत अपेक्षित उपलब्धिः आर्थिकतर्फ : स्थानीय उत्पादनको सहज बजारीकरण हुनेछ। रोजगारी सिर्जना भई तराई मधेसको समुन्न्त विकास हुनेछ। वातावारणीयतर्फ : कालोपत्रे सडकको निर्माणबाट वातावरणीय क्षय न्यूनीकरण हुनेछ। सामाजिकतर्फ : तराई मधेशका सबै जिल्ला (२१ वटा) भएर जाने र करिब ८० लाख जनसंख्यालाई प्रत्यक्ष लाभ पुग्नेछ। समस्या चुनौतीः पुलहरूको ठेक्का व्यवस्थापनका लागि स्रोत सुनिश्चितता भएको छैन। चितवन राष्ट्रिय निकुन्जमा अलाइनमेन्ट स्विकृति नभएकाले समस्या देखा परेका छन। यस्तै पर्याप्त बजेट छैन।"
"सेयर बजारमा २५ अंकको गिरावट, ११ उपसमूहको सूचक नकारात्मक","काठमाडौं : साताको पहिलो कारोबार दिन आज नेप्से परिसूचक दोहोरो अंकले घटेर बन्द भएको छ। नेप्से परिसूचक २५६३ अंकले घटेर २१३०१८ विन्दुमा कायम भएको हो। सेन्सेटिभ इण्डेक्स १८८ प्रतिशतले घटेको छ। आज ३०८ स्क्रिप्सको २ करोड २८ लाख २० हजार २७९ कित्ता सेयर ७ अर्ब ६७ करोड ७७ लाख ४० हजार ५८ रुपैयाँमा खरिदबिक्री भए। दोहोरो अंकले ओरालो लागेको बजारमा आँखु खोला जलविद्युत,समाज लघुवित्त वित्तीय,हिमालयन लघुवित्त,मिड सोलु हाइड्रोपावर र शिव श्री हाइड्रोपावर कमाउने शीर्ष पाँचभित्र परे। यसदिन सीईडीबी हाइड्रोपावर डेभलपमेन्टका लगानीकर्ताले भने गुमाए। सो कम्पनीको सेयर मूल्य ८२७ प्रतिशतले घट्यो। कारोबार रकमका आधारमा हिमालयन रिइन्स्योरेन्स शीर्षस्थानमा रह्यो। सो कम्पनीको ५६ करोड बढी मूल्यको सेयर कारोबार भयो। हिमाल दोलखा हाइड्रोपावरको २२ करोड,अपी पावरको २० करोड,नेपाल रिइन्स्योरेन्सको २० र सोनापुरको १९ करोड बढी मूल्यको सेयर कारोबार भयो। १३ वटा उपसमूहमध्ये ११ को सूचक घट्दा दुईवटाको मात्रै बढ्यो। हाइड्रोपावरको ०२० र अदर्श उपसमूहको सूचक १३८प्रतिशतले बढेको हो। ११७ कम्पनीको मूल्य घट्दा ६४ वटाको मात्रै मूल्य बढ्यो भने ६ कम्पनीको मूल्य स्थिर रह्यो।"
"हलगोरु बेच्दै, ट्याक्टर जोत्दै","रसुवा : श्रम र समयको बचत, सीमित जनशक्तिबाट पर्याप्त जमिन जोत्न सकिने भएपछि किसान हाते ट्याक्टरको प्रयोगतर्फ आकर्षित भएका छन्। कृषिमा यान्त्रिकीकरणले गाउँमा हलगोरु बेचेर हाते ट्याक्टर प्रयोग गर्ने बढेका छन्। विनाशकारी भूकम्पपछि रसुवामा हाते ट्याक्टरले प्रवेश पाएको हो । किसान हाते ट्याक्टरको प्रयोगपछि गाउँमा जोत्नका लागि गोरु पाल्ने चलन घटेको छ। छिटोछरितो तरिकाले मौसमी तथा बेमौसमी खेती गर्ने किसानलाई हाते ट्याक्टर सहयोगी बनेको बताए। खेतबारी जोत्नका लागि वर्षभरि गोरु पालेर भन्दा कृषिमा यान्त्रिकीकरण लागत कम लाग्ने भएकोले किसान आकर्षित भएका स्थानीय लाक्पा लामाले बताए। गोरु पाल्न घाँस, पिठो, दानापानी, चरन चाहियो। यतिमात्र होइन हलो, फालो, जुवा, हरिस, सोइला, जोतारोजस्ता ससाना औजार जुटाउन निकै झन्झटपर्छ। ट्याक्टरले मन लागेका बेला जोत्न सकिने, एक हलको मेलो एक घण्टामा जोत्न सकिन्छ। बर्सेनि कृषि समूहमार्फत स्थानीय सरकार र कृषि विज्ञ केन्द्रले ५० देखि ७५ प्रतिशत अनुदानमा हाते ट्याक्टर वितरण गर्न थालेपछि किसान हाते ट्याक्टरतर्फ लागेका हुन्। कालिका गाउँपालिका५ का अगुवा कृषक भवनाथ पौडेलले भने, संघीयतापछि स्थानीय सरकारले यान्त्रिकीकरणको प्रयोगतर्फ अघि बढाएको र कृषकको हितको कार्यक्रम गरेकोले खुसी लागेको छ। गोरुले खेत जोत्दै आएका किसानले हाते ट्याक्टरको प्रयोग गर्दा खेतको छेउकुना बाँझो नराखीकन जोत्न सकिने बताउँछन्। थोरै जग्गामा खेती गर्नका लागि वर्षभरि नै गोरु पाल्नुपर्ने झन्झटबाट मुक्त भएको उत्तरगया गाउँपालिका४ का लीलानाथ न्यौपानेले बताए। भूकम्पपछि राहतको रूपमा गाउँमा हाते ट्याक्टर भित्रिएपछि कालिका गाउँपालिका३ कटुञ्जेका खेमराज न्यौपानेले हलको गोरु नै बेचे। सानाकिसान सहकारीमार्फत कृषिले ९० प्रतिशत अनुदानमा हाते ट्याक्टर दिन सुरु गरेको हो। भूकम्पअघि नै ट्याक्टर भित्र्याएका कालिका गाउँपालिका३ का तुलसीप्रसाद खतिवडाले भने, किसानको जीविका चलाउन हाते ट्याक्टर निकै उपयोगी भएको छ। त्यसैले गाउँमा घरघरै ट्याक्टर ल्याउन थाले। मिनिटिलर आएपछि त्यसप्रति कृषकको आकर्षण बढेको छ। उपकरणले कम समयमा धेरै काम हुने र जनशक्ति पनि कम लाग्ने भएकाले त्यसतर्फ किसानको आकर्षण बढेको हो। उत्तरगया गाउँपालिका४ का राजु तामाङले भने, पहिला खेतबारी जोत्न भन्नेबित्तिक्कै गोरु पाइँदैनथ्यो, अहिले सजिलो भएको छ। तरकारी खेतीका लागि माटो धूलो पार्न झनै सजिलो भएको छ। सुलभ र सरल हुने भएपछि रसुवामा हाते ट्याक्टरको माग बढ्दै गएको छ। बर्सेनि कृषि ज्ञान केन्द्र, आलु जोनलगायत कार्यक्रममा समन्वय गरेर किसानलाई अनुदानमा हाते ट्याक्टर वितरण गरिरहेको धैबुङ कालिका साना किसान कृषि सहकारीका प्रबन्धक पूर्णप्रसाद न्यौपानेले बताए। उनले भने, स्थानीय तहले पनि अनुदानमा किसानलाई हाते ट्याक्टर वितरण गरिरहेको छ। घरघरै ट्याक्टर प्रयोग गर्ने बढेका छन्।"
एकै महिनामा पुँजीगत लाभकर ७४ करोड ३९ लाख,"काठमाडौं : सेयर बजारबाट एकै महिनामा पुँजीगत लाभकर ७४ करोड ३९ लाख संकलन भएको छ। यो पुस महिनाको लाभकर हो। सीडीएससीको तथ्यांकअनुसार सरकारले पुसमा व्यक्तिगत तथा संस्थागत लगानीकर्ता, कर्पोरेट र स्टक डिलरबाट उक्त परिमाणमा लाभकर उठाएको छ। जसअन्तर्गत कर्पोरेट लगानीकर्ता र स्टक डिलरले ४ करोड ६५ लाख ४१ हजार २०६ रुपैयाँ, व्यक्तिगत अल्पकालीन कारोबारी र दीर्घकालीन लगानीकर्ताले ६९ करोड ७३ लाख ७२ हजार २२ रुपैयाँ लाभकर बुझाएका छन्। पुँजीगत लाभकर गत मंसिरको तुलनामा पुसमा पुँजीगत लाभकर ४३ करोड ८५ लाख ८८ हजार ४४८ रुपैयाँले बढेको छ। गत मंसिरमा ३० करोड ५३ लाख २४ हजार ७८३ रुपैयाँ पुँजीगत लाभकर तिरेका थिए। जस्मा दीर्घकालीन लगानीकर्ताले ९ करोड २४ लाख ३१ हजार ५८९ रुपैयाँ, अल्पकालीन लगानीकर्ताले १४ करोड १४ लाख ६४ हजार १२१ रुपैयाँ, संस्थागत लगानीकर्ताले ७ करोड १२ लाख ८ हजार ३ रुपैयाँ र स्टक डिलरले २ लाख २१ हजार ६९ रुपैयाँ पुँजीगत लाभकर बुझाएका थिए। पछिल्लोसमय दीर्घकालीन लगानीकर्ताले ५ प्रतिशत र अल्पकालीन लगानीकर्ताले ७५ प्रतिशत पुँजीगत लाभकर तिर्नु पर्छ।"
तारागाउँको ११ प्रतिशत नगद लाभांश सेयरधनीको खातामा,"काठमाडौं : तारागाउँ रिजेन्सी होटल्सले सेयरधनीको बैंक खातामा नगद लाभांश जम्मा गरेको छ। होटलको पुस २४ गते भएको वार्षिक साधारणसभाबाट पारित ११ प्रतिशत नगद लाभांश सेयरधनीको बैंक खातामा जम्मा गरेको हो। सभाले गत वर्षको नाफाबाट ४ प्रतिशत बोनस र ११ प्रतिशत नगद लाभांश वितरण गर्ने प्रस्ताव पारित गरेको थियो। बोनस सेयर भने सूचीकरण भएपछि सम्बन्धितको हितग्राही खातामा पठाइने जनाएको छ। होटलले पुस ११ गतेसम्म हितग्राही खातामा बैंक खाता अपडेट गरेका सेयरधनीको हकमा नगद लाभांश जम्मा गरेको बताएको छ। अहिलेसम्म डिम्याट खाता, बैंक खाता अपडेट नगरेकालाई तुरुन्त अपडेट गर्न पनि आग्रह गरेको छ। यस्तो अपडेटपछि मात्र खातामा नगद लाभांश आउने बताइएको छ। यसको सेयर रजिष्ट्रार एनआईसी एसिया क्यापिटल रहेको छ।"
सर्वोत्तम सिमेन्टको आईपीओमा बढी आवेदन,"काठमाडौं : नेपाल सरकारको सम्बन्धित निकायबाट श्रम स्वीकृति प्राप्त गरी वैदेशिक रोजगारीमा रहेका नेपालीहरूबाट सर्वोत्तम सिमेन्टको आईपीओमा ६३४ गुणा बढी आवेदन परेको छ। उक्त कम्पनीको माघ ५ गतेसम्म १६ लाख ९१ हजार ७१० कित्ता सेयर खरिदको माग परेको छ। सो कम्पनीले पुस २५ गते बुधबारदेखि बुक विल्डिङ विधिमार्फत प्रतिकित्ता ३ सय ६० रुपैयाँ ९० पैसाका दरले आईपीओ खुलाएको थियो। जसमा वैदेशिक रोजगारीमा रहेका नेपालीहरूका लागि २ लाख ६७ हजार कित्ता आईपीओ खुला गरेको थियो। सीडिएस एण्ड क्लियरिङका अनुसार गत शुक्रबारसम्म २५ हजार ८ सय ३९ वटा आवेदकबाट ६१ करोड ५ लाख ३८ हजार १३९ रुपैयाँको आवेदन परेकोे छ। वैदेशिक रोजगारीमा रहेका नेपालीहरूले भने माघ १० गतेसम्ममा आवेदन दिन सक्नेछन्। यसैगरी, कम्पनीले पहिलो चरणमा उद्योग तथा खानी उत्खनन् प्रभावित क्षेत्रका बासिन्दाहरूका लागि ९ लाख ३० हजार कित्ता आईपीओ पनि पुस २५ देखि नै निष्कासन गरेको छ। उद्योग तथा खानी उत्खनन् प्रभावित क्षेत्रका बासिन्दाहरूका लागि छिटोमा माघ १० गतेसम्म र ढिलोमा माघ २५ गतेसम्म अवधि तोकिएको छ।"

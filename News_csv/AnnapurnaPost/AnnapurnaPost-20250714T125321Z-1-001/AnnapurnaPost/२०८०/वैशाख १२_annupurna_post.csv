शीर्षक,विवरण
अब जैविक मल,"मुलुकमा खेतीपातीको समयमा मल उपलब्ध गराउन नसकेपछि पटकपटकका सरकार आलोचित हुने गरेका छन्। त्यही भएर होला, लामो समयदेखि आवधिक योजनादेखि अधिकांश वार्षिक नीति तथा कार्यक्रममा रासायनिक मल कारखाना खोल्ने विषय समावेश हुने गरेको छ। सबैजसो सरकारले मल भनेको निर्विकल्प रासायनिक मात्रै हो भन्ने बुझे। त्यसैले विकल्पहरू सधैं ओझेल छन्। नेपालमा रासायनिक मल कारखाना खोल्ने सम्बन्धमा हालसम्म सातवटा अध्ययन भइसकेका छन्। यतिखेर लगानी बोर्डले पुन: दुईवटा अध्ययन गर्दैछ। विगतमा भएका प्राय: अध्ययनले नेपालमा मल कारखाना खोल्न उपयुक्त नभएकै प्रतिवेदन दिएका छन्। समीक्षा गर्दा रासायनिक मल कारखाना कृषि मन्त्रालयभन्दा पनि लगानी बोर्डलाई बढी आवश्यक भएजस्तो देखिएको छ। सन् १९८४ मा जाइकाले गरेको अध्ययनदेखि हालसम्मका अध्ययनमा राज्यले अर्बौं रुपैयाँ खर्च गरिसकेको छ। प्रतिवेदनअनुसार अन्य मुलुकबाट आयात भइरहेको मूूल्यभन्दा स्वदेशी रासायनिक मलको उत्पादन लागत बढी भयो। गुणस्तरमा कमी आयो भने मल कारखाना खोल्न लगानी भएको चार दशक समय र खर्बांैंको लगानी बालुवामा पानी हुनसक्छ। कृषिका जानकार भन्छन्, नेपालमा यदि रासायनिक मल कारखाना खुलिहाल्यो भने पनि माटोका लागि कम्तीमा ३ वटा खाद्यतŒव नाइट्रोजन, फस्फोरस र पोटास जरुरी हुन्छ। के हुन सक्छ विकल्प ? क) फोहोरलाई मल बनाउने योजना : काठमाडौं उपत्यकामा दैनिक १५ सय मेट्रिकटन फोहोर निस्कन्छ। उपत्यकाका २० पालिकामध्ये १७ को फोहोर व्यवस्थापन गर्नमात्र सम्बन्धित सरकारसँगै घरधनीले वार्षिक अर्बौं रकम लगानी गरिरहेका छन्। संकलन हुने फोहोरमध्ये ६० प्रतिशत मलको कच्चापदार्थ हुनसक्छ। उपत्यकाको फोहोर व्यवस्थापन गर्ने ६३ कम्पनीमध्ये १३ ले मात्र मल बनाउने अभ्यास गरेका छन्। एकातिर रासायनिक मल खरिद गर्न ठूलो विदेशी मुद्रा खर्च गर्ने अर्कोतर्फ देशभित्र भएको मललाई डम्पिङ गर्ने विकासको उल्टो गति सुल्ट्याउन ढिलो गर्नु हुँदैन। आगामी योजना बनाउँदा थुप्रै समस्याको एउटै समाधान निकाल्ने रणनीति बनाउनुपर्छ। ख) राम्रो अभ्यासलाई मूर्तरूप दिने : स्थानीय सरकार सञ्चालन ऐनले दिएको जिम्मेवारीअनुसार आआफ्नो पालिकाको फोहोर व्यवस्थापन गर्ने काम पालिकाले गर्दै आएका छन्। हेटौंडा, वालिङ, मध्यपुर थिमिलगायत नगरपालिका फोहोरलाई मल बनाएर उदाहरणीय छन्। यस्ता पालिकाको अनुभवलाई कसरी अन्य पालिकामा लैजाने र देशमा देखिएको मलको अभाव परिपूर्ति गर्नेबारेमा सरकार गम्भीर हुनुपर्छ। ग) सेफ्टीट्यांकी व्यवस्थापन : ३० लाख ५९ हजार स्थायी जनसंख्या भएको उपत्यकामा मात्रै ६ लाख ८३ हजार घर छन्। अस्थायी बसोबास गर्नेको समेत तथ्यांक जोड्ने हो भने ५० लाखभन्दा बढी मानिसले दैनिक प्रयोग गर्ने ट्वाइलेट सेफ्टिट्यांकीमार्फत सिधै नदीमा मिल्काइन्छ। देशमा रासायनिक मल कारखाना खोल्नुपर्छ भन्ने कृषिप्रधान मुलुकका नीतिनिर्माताले यथाशीघ्र सेफ्टी ट्यांकीलाई मलको स्रोत बनाउने र नदीमा सफा पानी बगाउनेतर्फ ध्यान दिन जरुरी छ। घ) बायोमासको सदुपयोग : देशको कुल भूभागमध्ये ४५ प्रतिशत भूभाग वनजंगलले ढाकिएको छ। ६५ लाख हेक्टरमा फैलिएको जंगलमा भएको सोत्तर पत्करलगायतका बायोमासलाई आवश्यकताको आधारमा ठूला कम्पोस्ट प्लान्टहरूको निर्माण गर्नुपर्छ। यसरी मलको आवश्यकता परिपूर्ति गर्ने र वनमा बर्सेनि लाग्ने डँढेलो नियन्त्रण हुन्छ। ङ) गोठ खोर सुधार योजना : तथ्यांक विश्लेषणअनुसार अनेकौं व्यवधानका बाबजुद पनि अझै ३० लाखभन्दा बढी किसान परिवारमा पशुपालन गरिरहेका छन्। यसरी उत्पादन भइरहेको मललाई गुणस्तर वृद्धि गर्नका लागि पर्याप्त मात्रामा गोठखोर सुधार भकारो सुधारका कार्यक्रमहरू लागू गरियो भने रासायनिक मलको लागि लाग्ने किसानको लाइन स्वत: घटेर जानेछ। च) गौशाला निर्माण र व्यवस्थापन : अन्न भण्डार रहेको तराई जहाँ पहाडको अनुपातमा मल बढी आवश्यक पर्छ। छाडा चौपाया भनिने गाईगोरुलाई सडकमा बेवारिसे छोड्नेमा पनि तराई नै अगाडि छ। समस्या देशैभर छ। मल उत्पादन हेतु किसानलाई पशुवस्तु घरमै व्यवस्थापन गर्ने उपयुक्त प्याकेजदेखि लिएर सामुदायिक गौशालाहरूको निर्माणमा जोड दिनुपर्छ। अहिले सडकमा छोडिएका पशुवस्तु उचित व्यवस्थापनपछि जंगलको घाँस खुवाएर र खेतबारीका लागि मल लिने एउटा गतिलो मल कारखाना हुन सक्छन्। यसमा हालसम्म भएका प्रयास अविवेकी र अव्यावहारिक छन्। छ) प्राकृतिक स्रोतको प्रवर्द्धन : तराईको हकमा ढैंचा मलको महŒवपूर्ण स्रोत हो। जसले प्रतिरोपनी १३ केजी नाइट्रोजन उपलब्ध गराउँछ। यसैगरी, सनई, एजोला, हरियो मललगायत स्थानीय अभ्यासमा आधारित मलका स्रोतहरूको पहिचान र प्रवद्र्धन गर्ने योजना बनाउनुपर्छ। यसो गर्दा विदेशी मुद्रा तिरेर ल्याइने रासायनिक मलको आवश्यकता पर्दैन। ज) विदेशी जैविक मलका स्रोतहरूको पहिचान र प्रवर्द्धन : रासायनिक खेतीबाट देखिएको नकारात्मक असरलाई न्यूनीकरण गर्न यतिखेर विश्वव्यापी रूपमा जैविक खेतीको अभ्यासलाई बढाइएको छ। भारतले पनि जैविक खेतीको क्षेत्रफलमा वृद्धि गर्दै नेपालको कुल कृषियोग्य जमिन बराबर पुर्याइसकेको छ। यदि उपयुक्त हुन्छ भने ती देशमा प्रयोग भइरहेका सस्तो र सरल प्रविधि देशमा ल्याइनुपर्छ। झ) प्रांगारिक मल कारखानाहरूको पुन: सञ्चालन : सरकारले रासायनिक मलको विकल्पमा २०६८ सालमा प्रांगारिक मलको नियमन गर्ने कार्यविधि बनाई व्यावसायिक उत्पादनका लागि सरकारले अनुदानको समेत व्यवस्था गरेको थियो। अनुदान दुरुपयोग भएको गुनासो जनस्तरदेखि संसदीय समितिमा समेत उठ्न थालेपछि अनुदान कटौती भएको थियो। देशमा ३७ वटा मल कारखाना स्थापना भए पनि ५७ वटामात्रै आंशिक वा पूर्ण रूपमा सञ्चालनमा छन्। स्थापित मल कारखानाहरूलाई पूर्ण सञ्चालनमा ल्याउनेतर्फ ध्यान दिनु आवश्यक छ। उत्पादन वृद्धि गर्ने नाममा वार्षिक अर्बौं रुपैयाँ तिरेर आयात गरिने कृत्रिम रासायनले माटोलगायत पर्यावरणलाई पुर्याएको क्षतिको लेखाजोखा गरेका छैनौं। प्रकृति पर्यावरण राज्य र किसान कसैको भलो गरेको छैन। देशबाट ठूलो परिणाममा विदेशी मुद्रा बाहिरिएको छ। देशको ६५ प्रतिशत माटो अम्लीय भएको छ। माटोमा भएका सूक्ष्म जीवाणुहरू मरेका छन। यतिमात्र होइन उत्पादन बढाउन वार्षिक प्रयोग गरिएको लाखौं टन रासायनिक मलको प्रयोगले सन्तोषजनक परिणाम दिन नसकेकै कारण वार्षिक झन्डै चार खर्बको कृषिजन्य उपज किनेर खानुपर्ने बाध्यतामा छौं।"
कसले बिगार्यो देश ?,"देश त्यसले पनि बिगारेको हो, जो आफूले केही बिगारेको छैन भन्छ र अरूले बिगारेको टुलुटुलु हेरेर बस्छ। अनि अरूलाई गाली गर्छ र आफू भने एक सिन्का पनि भाँच्दैन। अभिशप्त देशमा स्वाभिमानको सशक्त उज्यालो भएर आओस् वर्ष २०८०। नव वर्षको पूर्वसन्ध्यामा सामाजिक सञ्जालमा भेटिएको धारणा हो यो। अभिशप्त शब्दले स्ट्राइक गरेपछि नेपाली शब्दकोश पल्टाएँ सरापिएको, सराप दिइएको, श्रापित। अर्थले दिमागको चेतनालाई हृदयतिर पुर्यायो। मन चसक्क छोयो। मनले आफैंलाई प्रश्न गर्यो के हाम्रो देश श्रापित नै हो ? कोही कसैले देशलाई पनि सराप्ला ? इतिहासका पानामा काजी भीम मल्लकी रानीले आफू सती जाने बेलामा यो देशमा राम्रो गर्नेको कहिल्यै भलो नहोस् भनेर श्राप दिएकी थिइन् भन्ने नपढेको होइन। बोलीचालीमा पनि धेरैले यो सतीले सरापेको देश भनेको पनि नसुनेको होइन। तर इतिहासको यो कहानीमा केही अनुत्तरित प्रश्न भने बाँकी छन्। के सती जाने बेलामा कसैले देशलाई सराप्यो होला ? सरापेकै भए पनि आफ्नो पतिमाथि अन्याय गर्नेको पो भलो नहोस् भनेर सरापिन् होला, देशको कुभलो कसरी चिताइन् होला ? उनले सरापेकै रहेछ भने पनि यसमा देशको के दोष ? सरापेकै हो भने पनि सरापिने देशलाई होइन, बरु सराप्न बाध्य पार्नेलाई बढी दोष दिऊँ न। इतिहास छाडेर वर्तमानका कुरा गरौं। देश बिग्रेकोमा कसैलाई गुनासो छ भने सरापेको देश भनेर देशप्रति होइन, देश बिगार्नेप्रति गुनासो गर्ने होला। त्यसो भए सतीले सरापेको देश किन भनेको ? सराप्नेहरू जन्मनुमा देशको दोष छ र ? त्यसो त सतीले सरापेको देशमात्र होइन, कहिलेकाहीं सामाजिक सञ्जालतिर कठै मेरो देश !, भ्रष्टहरूको देश ! भनेर देशका अगाडि सुन्दै अप्रिय लाग्ने विभिन्न विशेषण जोडेर विद्वता छाँटेको पनि देखिन्छ। कठै भनेर देशप्रति सहानुभूति देखाएर आफ्नो देशभक्ति र विद्वताको प्रदर्शन गर्न मन छ भने देशलाई होइन, बरु ती देश बिगार्नेका विवेकहीन बुद्धिलाई पो कठै भन्ने कि ? यो देशका दोषी देशलाई सराप दिने होइनन्, बरु कर्तव्य निर्वाह नगर्नेहरू हुन्। यो देश बिगार्ने भनेर धेरैजसो राजनीतिक व्यवस्था, पार्टी र माथिल्लो तहका नेतामाथि दोष थोपरिन्छ। हो, देश बिगारेको नेताले हो, शासकले बिगारेको हो। तर, नेताले मात्र चाहिँ देश बिगारेको होइन, उनीहरूको कुकर्ममा अन्धधुन्ध समर्थन जनाउने विवेकहीन कार्यकर्ताले पनि देश बिगारेको हो। देश प्रशासकले बिगारेको हो। तर, प्रशासकले मात्र होइन, प्रशासकलाई गलत काम गर्न अनुचित दबाब र प्रलोभनमा पार्ने देशको सामाजिक संरचना र राजनीतिक संयन्त्रले पनि हो। देश घुस खाने कर्मचारीले बिगारेको हो। तर घुस खाने कर्मचारीले मात्र चाहिँ बिगारेको होइन, आफ्नो अनुचित काम गराउन घुस खुवाउने सेवाग्राहीले पनि बिगारेको हो। देश कालोबजारियाले बिगारेको हो। तर, कालोबजारियाले मात्र बिगारेको होइन, कालोबजारीको विरोध नगर्ने तपाईं हामी जस्ताले पनि बिगारेको हो। देश गलत कानुन बनाउनेले मात्र बिगारेको होइन, राम्रै कानुन भए पनि गलत तरिकाबाट कार्यान्वयन गर्नेले पनि बिगारेको हो। देश निष्पक्ष न्याय नदिनेले मात्र बिगारेको होइन, न्यायमा अनुचित प्रभाव पार्न चलखेल गर्नेले पनि हो। देश कानुनको गलत व्याख्या गर्नेले मात्र बिगारेको छैन, कानुनको व्याख्यामा आफूलाई फाइदा हुँदा कुव्याख्या नै भए पनि समर्थन गर्ने र फाइदा नहुँदा राम्रै व्याख्याको पनि धुवाँधार विरोध गर्नेले पनि बिगारेको हो। यो देश सतीले सरापेको देश होइन। आफू केही नगर्ने, तर अरूले केही गरेनन् भन्दै उपदेश दिनेहरूले देश सबैभन्दा बढी बिगारेको हो। देश त्यसले पनि बिगारेको हो, जो आफूले केही बिगारेको छैन भन्छ र अरूले बिगारेको टुलुटुलु हेरेर बस्छ। देश त्यसले बिगारेको हो, जो म एक जनाले राम्रो काम गर्दैमा देश बन्ने हो र भन्दै उदासीन बन्छ। देश त्यसले बिगारेको हो, जो मैले त होइन, अरूले देश बिगारेको हो भन्दै गाली गर्छ र आफू भने एक सिन्का पनि भाँच्दैन। देश उसले बिगारेको हो, देश तपाईंले बिगारेको हो, देश मैले बिगारेको हो। देश हामी सबैले बिगारेको हो। मात्र बिगारेको हिस्सा घटीबढी होला। देश सुधार्न म पनि लाग्नुपर्छ। देश बिग्रनुमा सबैभन्दा ठूलो जिम्मेवारी मेरो हो। म भनेको हरेक व्यक्ति हो र म नै यसलाई बनाउनमा पनि पहिलो हिस्सेदार हुनुपर्छ। अरूलाई गाली गरेर देश बन्ने भए न्वारानदेखिको बल निकालेर अर्कालाई गाली गर्ने थिएँ र धेरैले गरिरहेकै पनि छन्। अरूलाई उपदेश दिएर देश बन्ने भए म हजारौं पृष्ठको उपदेश पुराण नै लेख्ने थिएँ। आरोप र प्रत्यारोपले देश बन्ने भए अरूलाई गाली गरेर फेसबुकमा सयौं स्टाटस पोष्ट गर्थें, ट्विटरका भित्ता उपदेशले रंग्याउँथें। तपाईं र मेरा उपदेशले यो देश बन्नेवाला छैन। फेसबुके र ट्विटे विद्वताले देशको हविगत बदलिँदैन। कोरा उपदेशले तासको काल्पनिक महल ठडिएला तर देशको आधार पिलर चाहिँ बन्दैन। देशको विकासका प्रदर्शकका रूपमा हामीले महाथिर र लि क्वानको नाम धेरै पटक लिएका छौं, तर उनीहरूले उपदेश बाँडेनन् बरु काम गरे भन्ने सिकेनौं। लोकतन्त्रका लागि अब्राहम लिंकन, महात्मा गान्धी र नेल्सन मण्डेलाहरूले गरेको योगदानको गुणगान गायौं तर उनीहरूले भाषण मात्र छाँटेनन् कर्म गरे भन्ने कुरा सिकेनौं। कर्मयोगीको अनुशरण गर्नुसट्टा अरूलाई उपदेश दिएर समय खेर फाल्यौं। नेपाल देश अभिशप्त छैन। हामी अभिशप्त छौं, मन अभिशप्त छ। हाम्रो विचार र दृष्टि अभिशप्त छ। हाम्रो दोषी दृष्टिले देशलाई अभिशप्त देखिरहेको छ। हो, हामी श्रापित छौं, तर अरूबाट होइन, हाम्रै मन, विचार, कर्म र दृष्टिबाट श्रापित भएका छौं। त्यसैले, हे उपदेशकहरू हो! कर्म गर, भागमा परेको कर्तव्यको हिस्सा पूरा गर। देशप्रतिका गुनासा सबै सकिने छन्।"
सिङ्गापुरले कुवेतलाई दियो ११४ रनको लक्ष्य,कीर्तिपुरस्थित त्रिभुवन विश्वविद्यालयको क्रिकेट मैदानमा मंगलबार भएको खेलमा टस हारेर पहिले ब्याटिङ गरेको सिङ्गापुरले ३१ दशमलब चार ओभरमा सबै विकेट गुमाउँदै ११३ रनको योगफल बनाएको हो। काठमाडौं : राजधानीमा जारी एसिसी प्रिमियर कप अन्तर्राष्ट्रिय क्रिकेट प्रतियोगितामा सिङ्गापुरले कुवेतलाई जितको लागि ११४ रनको सामान्य विजयी लक्ष्य दिएको छ। कीर्तिपुरस्थित त्रिभुवन विश्वविद्यालयको क्रिकेट मैदानमा मंगलबार भएको खेलमा टस हारेर पहिले ब्याटिङ गरेको सिङ्गापुरले ३१ दशमलब चार ओभरमा सबै विकेट गुमाउँदै ११३ रनको योगफल बनाएको हो। सिङ्गापुरका लागि सुरुआती ब्याट्सम्यान अर्मत्य कौलले सर्वाधिक ४५ रनको योगदान दिए। उनले ६० बल नौ चौकाको मद्दतमा ४५ रन बनाएका हुन्। त्यसैगरी मनप्रित सिंहले ४४ बलमा २८ रन बनाए भने थिलिपन उमरदुराईले १३ रन जाडे। त्यसबाहेक अन्य खेलाडीले दोहोरो अङ्कमा रन बनाउन सकेनन्। सिङ्गापुरलाई सहजै समेट्नेक्रममा कुवेतका कप्तान मोहम्मद अस्लाम एक्लैले पाँच विकेट लिए भने शिराज खानले तीन विकेट झारे। त्यस्तै यासिन पटेल र अद्नान इड्रिसले समान एक एक विकेट लिए। समूह बी मा रहेको सिङ्गापुर तीन खेलमा पराजित हुँदै प्रतियोगिताबाट बाहिरिसकेको छ। कुवेत भने दुई खेलमा एकमा जित र एक खेलमा हार बेहोर्दै दुईअङ्कका साथ अङ्कतालिकाको चौँथो स्थानमा छ।
कसरी खुलाउन सकिन्छ पैसाको जाम ?,"पुँजी बजारमा अहिलेको सेनारियो हेर्दा सम्पत्ति बाँडफाँड मात्र भयो। यसले असमानता सिर्जना गरेको लगानीकर्ताको भनाइ छ। यसैक्रममा एक लगानीकर्ताले सेयर बजारको पैसा सीमित व्यक्तिको हातमा पुगेको छ तर तिनीहरूले खर्च गरेका छैनन्। काठमाडौं : समग्र बजार आकासिँदा अधिकांश व्यक्तिको खर्च गर्ने क्षमता (क्रयशक्ति) कमजोर भइरहेको छ। समयमा कामको मूल्य पाइरहेका छैनन्। चाहे सरकारले ठेकेदारलाई गर्ने भुक्तानी होस् वा केही कार्यालयले कर्मचारीलाई दिने तलब समयमा हात पार्न सकिरहेका छैनन्। सरकारले निर्वाचन र उपनिर्वाचन पनि सकाएको छ। यसमा बाहिरिएको अधिकांश पैसा बैंकिङ प्रणालीमा पनि आइसकेको छ। तर, धेरैबाट प्रश्न उठ्दै आएको छ, कहाँ जाम भयो पैसा ? सरोकारवाला भन्छन् मुलुकमा कालाबजारी मौलाउँदा अनौपचारी अर्थतन्त्र पनि फस्टायो। सेयर, घरजग्गामा धेरैको लगानी फ्रिज भयो। यस्तै, सरकारले कारोबार गर्न निषेध गरेको क्रिप्टोकरेन्सीमा समेत पैसा प्रत्यक्ष तथा अप्रत्यक्ष बाहिरिएकाले पनि यस्तो समस्या देखिएको आँकलन छ। यससँगै नेपाल राष्ट्र बैंंकले पनि संकुचन नीति ल्याएर बैंकिङ प्रणालीलाई कस्नै खोजेको सम्बद्ध स्रोतको भनाइ छ। निक्षेपको आकर्षक ब्याजदरले अर्बौं रकम मुद्दती निक्षेपमा थुप्रिएको छ। अर्कोतर्फ निजी क्षेत्रलाई जाने कर्जा गत वर्षभन्दा धेरै कम छ। व्यक्तिगत रूपमा घरपरिवारलाई दिने कर्जा असुली गरेर थप कर्जा दिइएको छैन। यस्ता अवस्थाले गर्दा आमसर्वसाधारणको हातमा पैसा पुग्न नसकेको अर्थविद्हरू बताउँछन्। पैसा बैंकिङ प्रणालीमै छ। तपाईं हाम्रो खल्तीमा आवश्यक पैसा छ। धेरैको खल्तीमा पैसा छ। समग्र परिसूचक हेर्दा क्राइसिसको अवस्था छैन। आयातीत वस्तु महँगो पर्दा खर्च बढी भएकाले मात्र यस्तो आभाष भएको हो। डाप्रकाशकुमार श्रेष्ठ, कार्यकारी निर्देशक, आर्थिक अनुसन्धान विभाग, नेपाल राष्ट्र बैंक नेपाल राष्ट्र बैंकको तथ्यांकअनुसार समग्रमा मौज्दात रकम जम्मा ६ अर्ब रुपैयाँले मात्र बढेको छ। शोधनान्तर र सरकारको घाटालाई राष्ट्र बैंकले तानिदिएकाले पैसा सिर्जना हुन सकेन। बैंकहरूले निजी क्षेत्रलाई दिने कर्जा खासै बढेन। त्यसमाथि घरपरिवारलाई दिने कर्जा झन् घटेर ऋणात्मक भएको छ। महँगी अर्थात् मुद्रास्फीति बढेअनुसार निजी क्षेत्रमा कर्जा गएको छैन। अर्को धेरै पैसा मुद्दती निक्षेपमा गएर थुप्रिँदा बजारमा पैसा अभावको अनुभूति भएको देखिन्छ। नेपाल राष्ट्र बैंकले बजारमा यस्तो संकुचनको स्थिति ल्याउनै खोजेको एक स्रोतले बताए। केन्द्रीय बैंकले भुक्तानी सन्तुलनलाई सुधार्न संकुचन नीति लिएर सुधार गर्न खोजेको राष्ट्र बैंंक स्रोतको भनाइ छ। अर्थविद् डा डिल्लीराज खनाल मुलुकमा समानान्तर अर्थतन्त्र मौलाएकाले पैसा जाम भएको स्पष्ट देखिने बताउँछन्। अर्कोतर्फ बैंकिङ प्रणाली बाहेकको छाया अर्थतन्त्र मौलाएकाले पैसा हराएको देखिएको बताउँछन्। उनकाअनुसार ब्याज चर्को भएकाले उद्योग, व्यवसायीले पैसा लिएर खर्च गरिरहेका छैनन्। तर, पनि मूल रूपमा समानान्तर अर्थतन्त्र र पुँजी बाहिरिएको अवस्था छ। केही अध्ययनहरूले पनि यस्तो कुरा फाट्टफुट्ट देखाएको छ। मानिसहरूले यो हिसावले पनि आकलन गर्ने प्रयत्न गरेका थिए, उनी भन्छन्, कालो अर्थतन्त्र र कारोबारमा अपचलनहरू छन्। जति पैसा तिरेको हो त्योभन्दा धेरै तल्लो मूल्यमा पैसा तिर्ने र कारोबार पनि कम देखाउने प्रवृत्ति छ। कम पैसा देखाउने कम भन्सार तिर्ने तर, व्यवहारमा चाहिँ बढी तिर्ने यस्ता खाले व्यापारमा बढ्दो अपचलनले पनि यस्तो स्थिति आएको हो। अर्थविद् डा खनालले उदाहरण दिँदै थपे, १ हजारको सामान ल्याएको रेकर्डमा देखियो तर खासमा २ हजारको सामान लिने गरेका छन्। यसले एकातिर भन्सार पनि कम उठ्यो। व्यापारमा बढ्दो अपचलन, पुजीको पलायन छ तर आमरूपमा कालो अर्थतन्त्र (ब्ल्याक इकोनोमी) मौलाइरहेको कारणले पनि सस्या आउन थालेको छ। बैंकिङ प्रणालीभन्दा पनि अरू तिरको कारोबार बढेकाले पनि पैसा अभावको स्थिति आएको हो। जीडीपी ऋणात्मक देखिनु समस्या राष्ट्रिय तथ्यांक कार्यालयका अनुसार गत वर्षको तुलनामा कुल गार्हस्थ्य उत्पादन (जीडीपी) ०१ ले झिनो वृद्धि थियो। तर, हुँदाहँुदै चालू आवकै गत त्रैमासको तुलनामा ११ प्रतिशतले ऋणात्मक छ। यसरी जीडीपी घट्नु भनेको समग्रमा रोजगारी घट्नु र आम्दानी पनि घट्नु हो। महँगीको तुलनामा कर्जा वृद्धि नहुँदा पनि बजारमा पैसा नभएको अनुभूति भएको र जे गर्न पनि पैसा नपुगेको सरोकारवालाहरू बताउँछन्। अहिलेसम्म कठिन अवस्था रहे पनि यही वैशाखदेखि सुधार हुँदैछ। गत वर्षसम्म मुलुकको बढी पैसा आयातित वस्तुबाट बाहिरिएकाले पनि यो अवस्था सिर्जना भएको हो। तर, अहिले यसमा नियन्त्रण आएको छ। भुवनकुमार दाहाल, पूर्वअध्यक्ष, नेपाल बैंकर्स छाया अर्थतन्त्रको विकृत रूपमा सहकारी मौलाउनु बैंकिङ प्रणालीभन्दा बाहिर सहकारीलगायतका अन्य छाया बैंकिङ (स्याडो बैंकिङ)मा, व्यापारमा अपचलन र क्यापिटल फ्लाइजस्ता आमरूपमा समानान्तर अर्थतन्त्र मौलाइरहेकाले पनि पैसा हराएको स्थिति देखिएको उनको तर्क छ। निक्षेपको ब्याजदर बढी भएपछि यसको लोभले बैंकमा पैसा राखिन्छ। तर, नेपालमा त्यस्तो स्थिति पनि नदेखिएको उनको भनाइ छ। कालो अर्थतन्त्रको आकार बढ्दो अर्थविद् डा डिल्लीराज खनालकाअनुसार व्यापारमा अपचलन छ। यसबारे अन्तर्राष्ट्रिय स्तरमा २३ वटा अध्ययन पनि भएका छन्। भारतमा पनि व्यापारमा अपारदर्शी कारोबार अर्थात् अपचलन भएको भनेर एक अध्ययन प्रतिवेदनले निचोड निकालेको थियो। अनौपचारिक अर्थतन्त्र ३५४० प्रतिशतले बढी भएको विभिन्न अध्ययनले देखाएको उनको तर्क छ। धेरै अघि विश्व बैंकले पनि यसबारे गरेको अध्ययनले पनि यस्तै निचोड निकालेको थियो। अझ धेरैको अनुमान ४० प्रतिशतमाथिको अर्थतन्त्र अनौपचारिक रहेको पनि भनिरहेका छन्, उनले प्रष्ट्याए। नीतिगत भ्रष्टाचार, कालोधनलाई प्रशय दिनेदेखि गैरकानुनी काम गर्नेजस्ता समाजमा व्याप्त विकृति हटाए पैसाको सहज वातावरण सिर्जना गर्न सक्ने अर्थविद्हरू बताउँछन्। कानुनले तोकेका लक्ष्यहरूलाई बलियो बनाउन जरुरी भएको अर्थविद् खनालले सुझाए। भएका कानुनलाई कार्यान्वयन गर्ने, समानान्तर गतिविधि हुन नदिने, कर प्रणाली पनि कानुनी तरिकामा आउँदा झन्झट हुन्छ भनेर ब्ल्याक मनीमा जाने स्थिति आउँछ। यसैले हरेक प्रणालीलाई सरलीकृत, सुविधा दिएर कर तिर्न प्रोत्साहक गर्न जरुरी भएको उनले औंल्याए। मुलुकमा समानान्तर अर्थतन्त्र मौलाएकाले पैसा जाम भएको हो । अर्कोतर्फ बैंकिङ प्रणालीबाहेकको छाया अर्थतन्त्र मौलाएकाले पैसा हराएको देखिएको छ । ब्याज चर्को भएकाले उद्योग, व्यवसायीले पैसा लिएर खर्च गरिरहेका छैनन् । डा डिल्लीराज खनाल, अर्थविद् अर्थतन्त्रलाई औपचारिकभित्र राख्न सबैलाई करको दायरामा ल्याउने र भ्रष्टाचार निर्मूल गरेर सबैलाई प्रणालीमा समेट्न सके पैसा हराउने अर्थात् जाम हुने स्थिति नआउने भएकाले सबैले यसतर्फ जोड दिन डा खनालले ध्यानाकर्षण गराए। यता नेपाल राष्ट्र बैंकका आर्थिक अनुसन्धान विभागका कार्यकारी निर्देशक डाप्रकाशकुमार श्रेष्ठ पैसा बैंकिङ प्रणालीमै रहेको बताउँछन्। तपाईं हाम्रो खल्तीमा आवश्यक पैसा छ। धेरैको खल्तीमा पैसा छ। समग्र परिसूचक हेर्दा क्राइसीसको अवस्था छैन। पैसा कहीँ हराएको छैन। प्रणालीमा भएको बाहिर गएको छैन। भित्रै छ, उनले अन्नपूर्णसँग भने। आयातित वस्तु महँगो पर्दा खर्च बढी भएकाले मात्र यस्तो आभास भएको हुनसक्ने उनको भनाइ छ। सरकारी निकायहरू यसरी ठीकठाक छ भने पनि व्यवहारमा खासै देखिँदैन। कर्जा वृद्धि कम हुँदा बजारमा पैसा अभाव पैसाको आपूर्तिमा भने छैन समस्या, कुल मुद्रा आपूर्ति ५७ खर्ब ९४ अर्ब ४३ करोड ४९ लाख रुपैयाँ, वार्षिक २ खर्ब ८९ अर्ब ३ करोड ४१ लाख थपियो। गत वर्षको तुलनामा यो वर्ष पैसाको वृद्धि नै कम बढ्यो। गत असारको तुलनामा चालू आवको फागुनसम्ममा २ खर्ब ८९ अर्ब रुपैयाँ मात्रै बैंकिङ प्रणालीमा पैसा थपिएको छ। यो भनेको बैंकमा पैसा घटेको छैन। साथै निजी क्षेत्रलाई जाने कर्जा ४६ प्रतिशतले बढेको छ। यसअनुसार सैद्धान्तिक रूपले हेर्दा बैंकिङ प्रणालीबाट पैसा हराएको छैन। यससँगै बैंकमा कर्जा प्रवाह पनि केही थपिएको छ तर पहिलापहिलाको तुलनामा जुन गतिमा बैंकले कर्जा प्रवाह गथ्र्यो त्यो गतिमा भने कर्जा प्रवाह भएको छैन। विस्तृत मुद्राप्रदाय अर्थात मुद्रा (पैसा)को आपूर्ति (मनी सप्लाई) गत वर्षको ८ महिनामा जम्मा ३१ प्रतिशतले वृद्धि भएकोमा आर्थिक वर्ष २०७९८० को आठ महिनामा ५३ प्रतिशतले वृद्धि भएको छ। यसअनुसार चालू आवको फागुनसम्ममा ५७ खर्ब ९४ अर्ब ४३ करोड ४९ लाख रुपैयाँ बराबरको पैसा आपूर्ति भएको छ। यो गत वर्षको सोही अवधिभन्दा २ खर्ब ८९ अर्ब ३ करोड ४१ लाख रुपैयाँ बराबरले थपिएको छ। यसैले यतिबेला मुलुकमा पैसाको आपूर्तिमा समस्या नभएको राष्ट्र बैंकको तथ्यांकले प्रष्ट्याउँछ। तर, समस्या भने कर्जा वृद्धि नहुनुले पनि हो यसले गर्दा हातमा पैसा नभएको महसुस भएको देखिन्छ। किनभने गत वर्ष १३९ प्रतिशतले कर्जा वृद्धि भएकोमा यो पालि ४६ प्रतिशतले मात्रै कर्जा वृद्धि भएको छ। केन्द्रीय बैंकको तथ्यांकअनुसार गत वर्ष थप ५ खर्ब ७३ अर्बको कर्जा वृद्धि हुँदा यसपटक भने २ खर्ब १३ अर्बको मात्रै कर्जा वृद्धि भई कुल ४८ खर्ब ९५ अर्ब ९४ करोड ४९ लाख रुपैयाँ छ। गत वर्षको फागुनसम्ममा गत वर्षभन्दा कम कर्जा वृद्धि भएकाले बैंकिङ क्षेत्रबाट निजी क्षेत्रमा जानुपर्ने पैसा गएन। यही भएर पनि अधिकांशलाई पैसाको कमी महसुस भएको राष्ट्र बैंक आर्थिक अनुसन्धान विभागको भनाइ छ। मुद्रा आपूर्तिमा समस्या छैन। तर, बैंकिङ क्षेत्रबाट निजी क्षेत्रमा प्रसस्त रूपमा जानुपर्ने पैसा गएन। त्यही भएर बजारमा पैसा कमी महसुस भएको हो। मुद्रास्फीति ८ प्रतिशतसम्म पुग्दा निजी क्षेत्रलाई जाने कर्जा भने ३४ प्रतिशतले घटेकाले पनि हो, राष्ट्र बैंक उच्च स्रोतको भनाइ छ। महँगी ढाक्ने जति पनि बैंकबाट कर्जा गएन चालू आवमा महँगी बढेको छ। चालू आवमा मुद्रास्फीति ८ प्रतिशत हाराहारीमा पुगेको छ। सामान्यतया मुद्रास्फीति जति छ सोहीअनुसार कर्जा वृद्धि पनि हुनुपर्छ भन्ने सिद्धान्त छ। यो आवमा ४६ प्रतिशतले मात्रै कर्जा बढेको हुँदा मुद्रास्फीतिको तुलनामा बजारमा जाने पैसा कमी भएको हो। कम्तीमा मुद्रास्फीति जति छ सोही अनुपातमा कर्जा जानुपथ्र्यो। त्यही बराबर कर्जा गएको भए महँगीअनुसार उस्तैउस्तै लाग्थ्यो। किनभने अहिले जति पैसा गएको छ त्यसले बजारमा बढेको मूल्यको सामान पनि किन्न सकेन। त्यही भएर मान्छेलाई जे किन्न पनि पैसै पुगेको छैन, राष्ट्र बैंक उच्च स्रोतले भन्यो, कम्तीमा मुद्रास्फीति जति छ, त्योभन्दा बढी कर्जा प्रवाह भएको भए मान्छेलाई ठीकैको अनुभूति हुन्थ्यो। बैंकले कर्जाको मागअनुसार प्रवाह गरेन। सामान्य वर्गलाई दिने कर्जा ह्वात्तै तानियो बैंक तथा वित्तीय संस्थाले व्यक्तिगततर्फ प्रवाह हुने घरपरिवारलाई खासै कर्जा दिएको छैन। उल्टै घटाइदिएको छ। चालू आवको ८ महिनामा घरपरिवारतर्फ गएको कर्जा ११ अर्ब ८५ करोड १८ लाख रुपैयाँले घटेको छ। यसअवधिमा घरपरिवारमा गएको कर्जा बैंकले उनीहरूबाट साँवा नै फिर्ता लियो। यससँगै सो बराबर कर्जा पनि लियो। तर, थप कर्जा भने प्रवाह गरेन। राष्ट्र बैंकको तथ्यांकअनुसार बैंकहरूले घरपरिवारलाई पैसै दिएन। उनीहरूसँग भएको पैसा लियो तर कर्जा दिएन यसपछि मान्छेलाई मुभ गर्न पैसा भएन। बैंकले यसबीच उनीहरूलाई नपत्याउनुको कारण जोखिम देखेर हो। किनभने महँगी बढेको छ। बजार घटेको छ। सेयर बजार घटेको छ। जग्गाको कारोबार मौलाएको छैन। यस्ता जोखिम देखेरै समयमा तिर्दैन भनेर व्यक्तिगत कर्जा पनि कम गरेको केन्द्रीय बैंकका उच्च स्रोतले औंल्याएको छ। ती व्यक्तिको हातमा यसअघिको ऋण चुक्तापछि अरू पैसा खेलाउन नपाउने अवस्था सिर्जना भयो। यसले पनि पैसा नभएको आभाष हुन गएको सरोकारवालाको भनाइ छ। मुद्दती निक्षेपमा थुप्रियो अधिकांश सर्वसाधारणले आफ्नो पैसालाई सुरक्षित गर्न लामो समयसम्म बैंकबाट पैसा झिक्न नमिल्ने गरी मुद्दती निक्षेपमा राखेका छन्। यो एक प्रकारले बचतका लागि राम्रो पनि हो। साथै उच्च ब्याजदरबाट आम्दानीको जोहो हो। बैंकका लागि केही लामो अवधिको लगानी जुटाउने माध्यम पनि हो। तर, धेरै पैसा मुद्दती निक्षेप (फिक्स डिपोजिटमा गएर थुप्रिँदा हातमा चलाउने पैसाको भने कमी भयो। राष्ट्र बैंकको तथ्यांकअनुसार गत वर्ष यस्तो निक्षेप २३१ प्रतिशतले वृद्धि भएकोमा यसवर्ष थप १३२ प्रतिशतले थपिएको छ। धेरै यस्तो निक्षेपतिर जाँदा पैसा जाम भयो। गत वर्ष नै २६ खर्ब ९५ अर्ब ९७ करोड ६२ लाख रुपैयाँ ३ महिनामाथि ५ वर्षसम्म अवधिका मुद्दती निक्षेपमा पैसा जम्मा भएको थियो। यो वर्ष पनि त्यसमा थप रकमको निरन्तरता पायो। यो आवको फागुनसम्ममा ३ खर्ब ७५ अर्ब ४० करोड ८८ लाख रुपैयाँ फिक्स डिपोजिट थपियो र कुल ३२ खर्ब १२ अर्ब ८३ करोड ८६ लाख रुपैयाँ निश्चित अवधिका लागि बैंकमा जाम भएर बसेको छ। बैंकमा अरू सबै (साधारण बचत, वैदेशिक, डोमेस्टिक) निक्षेप घटेको छ तर मुद्दती अधिक बढेको छ। यस्तो निक्षेप कर्जामार्फत बैंकले पठाउनुपर्ने हो तर उच्च ब्याजका कारण बैंकमा कर्जाको माग पनि कम रह्यो र कतिपयलाई बैंकले जोखिम देखेर कर्जा दिनबाट पछि हट्यो। प्रणालीमा थप पैसा सिर्जना नै भएन मौज्दात रकम (रिजर्भ मनी)को वृद्धिदर कम रहेको छ। यसबिच ०८ प्रतिशतले मात्रै रिजर्भ मनी बढेको छ। यसको मतलब प्रणालीमा नयाँ पैसाको सिर्जना भएन। जबकी गत साल पनि प्रणालीमा पैसाको सिर्जना १४४ प्रतिशतले घटेको थियो। गत वर्ष पनि घट्दा र यस वर्ष पनि खासै नबढ्दा नयाँ पैसा प्रणालीमा सिर्जना हुन नसकेको राष्ट्र बैंकले बताएको छ। राष्ट्र बैंककाअनुसार बैंकभित्र भने डिजिटल कारोबार भएकाले यसको फ्लो बढ्यो तर धेरै पैसा मुद्दती निक्षेपमा सिफ्ट भयो, बैंकबाट निजी क्षेत्रमा कर्जा खासै गएन यसैले प्रणालीमा पैसा भए पनि मान्छेलाई पैसा चलाउन अभाव नै भएको हो। भुक्तानी सन्तुलनमा जति रकम सिर्जित भएको थियो। त्योभन्दा बढी पैसा अहिले राष्ट्र बैंकले तानिदिएको छ। नेपाल राष्ट्र बैंकले नै फागुनसम्ममा बैंकिङ प्रणालीबाट २ खर्ब ३० अर्ब २४ करोड रुपैयाँ बजारमा दिएको कर्जालाई फिर्ता तानेको छ। यसअवधिसम्म केन्द्रीय बैंकले बैंकहरूलाई २ खर्ब ७० अर्ब ६ करोड ३७ लाख रुपैयाँ कर्जा दिएको थियो। उक्त रकममध्ये केन्द्रीय बैंकले आफ्नो ऋण बैंकबाट असुल गरेको छ। यसअनुसार केन्द्रीय बैंकले बैंकहरूलाई दिएको कर्जा ८५३ प्रतिशतले घटेको छ। यसो हँुदा बैंकमा नयाँ रकम सिर्जना हुन पाएन। यसअनुसार केन्द्रीय बैंकले अवस्था हेरेर संकुचन नीति लिएकाले उक्त ऋण एकैपटक धेरै असुल गरेको बताइएको छ। आयातले बिदेसियो तर अहिले नियन्त्रण यता नेपाल बैंकर्सका पूर्वअध्यक्ष भुवनकुमार दाहाल अहिलेसम्म कठिन अवस्था रहे पनि यही वैशाखदेखि सुधार हुने बताउँछन्। गत वर्षसम्म मुलुकको बढी पैसा आयातीत वस्तुबाट बाहिरिएकाले पनि यो अवस्था सिर्जना भएको तर अहिले यसमा नियन्त्रण आएको उनको भनाइ छ। उनका अनुसार यसबीच भुक्तानी सन्तुलन अर्थात् शोधनान्तर घाटामा रहेको र यसो हुनु भनेको देशको पैसा बाहिर गएर गाह्रो भएको थियो। धेरै ठूलो रकम आयातमा गएको थियो। यद्यपि अहिले यसमा सुधार भएको छ। बैंकहरूसँग पनि अहिले लगानी योग्य पुँजी (तरलता) छ। जबकि यसबीच बैंकहरूले लगानीयोग्य पुँजी (तरलता) अभावको स्थिति भोग्नु परेको थियो। क्रिप्टो करेन्सी कारोबारले पैसा बाहिरियो क्रिप्टो करेन्सी कारोबारमा प्रत्यक्ष तथा अप्रत्यक्ष रूपमा पहिलेदेखि नै रकम बाहिरिने गरेको पूर्वबैंकर भुवन दाहाल बताउँछन्। उनकाअनुसार कहिले कम कहिले बढी क्रिप्टोकरेन्सी कारोबारमा पैसा बाहिरिएको छ। यसलाई म अस्वाभाविक मान्दिन। क्रिप्टो, हुन्डीलगायतको काम भएको छ, उनले भने। जबकी सरकारले यस्ता कारोबारलाई गैरकानुनी भनेर निषेध गरेको छ। नेपाल राष्ट्र बैंकले पनि पटकपटक यसमा कारोबार नगर्न चेतावनी दिँदै आएको छ। साथै यसमा दर्जनौं जोखिम हुनेबारे पनि अध्ययन प्रतिवेदन सार्वजनिक गरेर ध्यानाकर्षण गरेको छ। घरजग्गा र सेयर कारोबारमा फ्रिज लामो समयसम्म सरकारले जग्गाको कित्ताकाटलाई रोक लगाएको थियो। किनभने देशभर कृषियोग्य जमिनको उच्च खण्डीकरण भएकाले जेठमा भूउपयोग नियमावलीमार्फत कित्ताकाटमा कडाइ गरेको थियो। जसले गर्दा कित्ताकाटमा उच्च प्रभाव परेको थियो। तर, चौतर्फी दबाबपछि सरकारले अहिले यसलाई खुलाएको छ। यसबीच कित्ताकाट नहुँदा अधिकांश पैसा जग्गामा गएर थुप्रिएको धेरैको भनाइ थियो। यसैले पनि यसलाई खुलाउन प्रधानमन्त्रीसमक्ष मागसमेत गरिएको थियो। भूमि व्यवस्थापन तथा अभिलेख विभागको तथ्यांकअनुसार चालू आर्थिक वर्षको फागुनसम्ममा उक्त संख्यामा घरजग्गा किनबेच हुन सकेन। जसले कारोबारमा पनि गिरावट आएको थियो। तर, चैतमा मुलुकभर ४९ हजार १ सय ५० घरजग्गा किनबेच भएको विभागको तथ्यांकमा उल्लेख छ। अर्बौंको कारोबार केही समय फ्रिज हुँदा असहज भएको थियो। तर, यो कित्ताकाट खुलाउनु अर्थतन्त्रका लागि दीर्घकालीन उपाय नभएको पूर्वगभर्नर डा चिरञ्जीवी नेपाल बताउँछन्। यसैले तत्काल अर्थतन्त्र चलायमान बनाउन सहजता बनाए पनि अर्थतन्त्र लयमा भने नल्याउने उनको तर्क छ। यसैक्रममा समग्र रूपमा सेयर कारोबार पनि उत्साहजनक छैन। यसबीच नेप्से परिसूचक हालसम्मकै उच्च बिन्दु ३२ सय हाराहारीसम्म पुगेको थियो तर अहिले झरेर १८ सय ८५ बिन्दु हाराहारीमा थन्किएको छ। नेप्से परिसूचक हालसम्मकै उच्च बिन्दुमा पुगेको बेला कुल बजार पुँजीकरण भने ४४ खर्बभन्दा बढी थियो। तर, हाल घटेर यो पुँजीकरण २७ खर्ब ५१ अर्ब ३६ करोड हाराहारीमा सीमित छ। रुपैयाँ हभन्दा बढी मात्रै पुँजीकरण छ। उच्च बिन्दुमा पुग्दा हालसम्मकै ऐतिहासिक कायम गरेको अवधिको तुलनामा अहिले भने लगानीकर्ताहरूले १७ खर्ब रुपैयाँ हाराहारीको सम्पत्ति गुमाए। पुँजी बजारमा अहिलेको सेनारियो हेर्दा सम्पत्ति बाँडफाँड मात्र भयो। यसले असमानता सिर्जना गरेको लगानीकर्ताको भनाइ छ। यसैक्रममा एक लगानीकर्ताले सेयर बजारको पैसा सीमित व्यक्तिको हातमा पुगेको छ तर तिनीहरूले खर्च गरेका छैनन्। हामी मध्यमस्तरका लगानीकर्ता बाटोमा उफ्रेर केही नभएको उनको भनाइ थियो। पैसा एकीकृत भयो। सीमित व्यक्तिले लाभ लिएर कब्जा गरे तर खर्च गरेनन्। अप्राकृतिक रूपले हल्लाको भरमा सेयर मूल्य आकासिएको छ। कम्पनी बलियो भएर मूल्य बढेको भए त्यसको लगानी टिकाउ हुन्थ्यो। लगानीकर्ताले पनि कम्पनीको विश्लेषण गरेर लगानी गर्ने र लाभ लिने हो। तर, हल्लाको भरमा मान्छेलाई टुप्पामा पुर्याएर फेद काट्ने काम भयो, स्रोतको तर्क छ।"
प्री ओपन सेसन : नेप्से परिसूचक १ अंकले घट्यो,काठमाडौं : प्री ओपन सेसनमा नेप्से परिसूचक १०३ अंकले घटेको छ। अघिल्लो कारोबार दिन सोमबार २७१ अंकले बढेर १८८८३२ विन्दुमा बन्द भएको नेप्से आज सो सेसनमा १०३ अंकले घटेर १८८७२९ विन्दुमा झरेको हो। आज प्री ओपन सेसनमा १३ कम्पनीको ८५५ कित्ता सेयर १ लाख ५२ हजार ३४३ रुपैयाँमा कारोबार भयो। कारोबारमा आएका २ कम्पनीको मूल्य बढ्यो भने ९ को घटयो। बाँकी २ को स्थिर रह्यो।
बढ्यो निष्क्रिय कर्जा,"बैंकरका अनुसार निष्क्रिय कर्जा बढ्दा बैंकहरूको नाफा उत्साहजनक रूपमा वृद्धि हुन सकेको छैन। उल्टै आगामी दिनमा कर्जा असुलीमा चुनौती देखिएको उनीहरूको भनाइ छ। काठमाडौं : तेस्रो त्रैमाससम्ममा वाणिज्य बैंकहरूको कर्जा (ब्याज र सावाँ) असुली कम हुँदा नाफा प्रभावित बन्न थालेको छ। कर्जा असुली नियमित उठ्न नसकेकाले पनि बैंकहरूको नाफा तुलनात्मक रूपमा अपेक्षाअनुसार बढ्न सकेको छैन। बैंकरका अनुसार निष्क्रिय कर्जा बढ्दा बैंकहरूको नाफा उत्साहजनक रूपमा वृद्धि हुन सकेको छैन। उल्टै आगामी दिनमा कर्जा असुलीमा चुनौती देखिएको उनीहरूको भनाइ छ। वाणिज्य बैंकले तेस्रो त्रैमासमा प्रकाशित गरेको अपरिस्कृत वित्तीय विवरणअनुसार समग्रमा २१ वाणिज्य बैंकको निष्क्रिय कर्जा (एनपीएल) चालू आर्थिक वर्षको तेस्रो त्रैमासमा औसतमा बढेर ३०३ प्रतिशत पुगेको छ। यो दोस्रो त्रैमासभन्दा बढी हो। दोस्रो त्रैमासमा निष्क्रिय कर्जा औसत २३५ प्रतिशत थियो। जबकि गत वर्षको तेस्रो त्रैमासमा समग्र वाणिज्य बैंकको एनपीएल औसत १२३ प्रतिशत मात्रै थियो। निष्क्रिय कर्जा धेरै बढेको छ। कतिपय बैंकको साढे ४ प्रतिशत हाराहारीमा पुगेको छ। निष्क्रिय कर्जाको आकार बढ्दै गएकाले यसपटक बैंकलाई धेरै चुनौती देखिएको एभरेस्ट बैंकका प्रमुख कार्यकारी अधिकृत (सीईओ) सुदेश खालिङले बताए। उनका अनुसार व्यवसायीको कारोबार भएर बैंकको कर्जा तिरे भने मात्रै सहज देखिन्छ। तर स्थिति झन् खस्किँदै गए निष्क्रिय कर्जामा थप दबाब पर्ने उनको अनुमान छ। उनी भन्छन्, सामान अर्थात् उपभोग्य वस्तुको मूल्य बढ्यो तर बिक्री नभएकाले पनि व्यवसाय अप्ठ्यारोमा पर्दा अन्ततः यसको प्रभाव बैंकिङ प्रणालीमा देखिएको हो। समग्र बैंकबाट पैसा लगेपछि ग्राहकले नियमित रूपमा ब्याज र किस्ता तिरिदिएको भए नाफा बढ्थ्यो, उनले अन्नपूर्णसँग भने, तर अहिलेको स्थिति समग्र अर्थतन्त्र ओरालो लागेको बेलामा ग्राहकको पनि व्यवसाय नबढेको गुनासो छ। प्रवाह भएका कर्जा असुली नियमित उठ्न सकेको छैन। ३ बैंकको निष्क्रिय कर्जा ५ प्रतिशत आसपास चालू आवको ९ महिनामा सबैभन्दा बढी निष्क्रिय कर्जा (एनपीएल) हिमालयन बैंक र सरकारी स्वामित्वको कृषि विकास बैंकको देखिन्छ। हिमालयन बैंकको गत वर्ष ०९९ प्रतिशतमात्रै एनपीएल भएकोमा अहिले बढेर ४५६ प्रतिशत पुगेको छ। यस्तै कृषि विकास बैंकको एनपीएल बढेर ४३५ प्रतिशत पुगेको छ। जबकि गत वर्षको चैतसम्म २३८ प्रतिशत थियो। यसैगरी बढी एनपीएल हुनेमा क्रमशः नेपाल बैंकको ४१६ प्रतिशत, सिटिजन्स बैंकको ३९८, कुमारी बैंकको ३९७, ग्लोबल आईएमईको ३९६, सिद्धार्थ बैंकको ३९५, नेपाल इन्भेस्टमेन्ट मेगाको ३९४, राष्ट्रिय वाणिज्य बैंकको ३८८, नबिल बैंकको ३८७ प्रतिशत, सन्राइजको ३६२, प्रभु बैंकको ३४८ र प्राइम बैंकको ३०६ प्रतिशत रहेको छ। यस्तै, ३ प्रतिशतभन्दा कम २ प्रतिशतभन्दा माथि निष्क्रिय कर्जा रहेका बैंकमा एनएमबी, माछापुच्छे र सानीमा रहेका छन्। यस्तै लक्ष्मी बैंकको एनपीएल १८२ प्रतिशत छ। यसबाहेक नेपाल एसबीआई, स्ट्यान्डर्ड चार्टर्ड, एनआईसी एसिया र एभरेस्टको १ प्रतिशतभन्दा कम एनपीएल छ। वाणिज्य बैंकमध्ये सबैभन्दा कम एनपीएल एभरेस्ट बैंकको ०७० प्रतिशत छ। बैंकको कुल कर्जाको ५ प्रतिशत माथि कर्जा खराब हुन राख्न नपाइने नीतिगत व्यवस्था छ। बैंकहरूको एनपीएल ह्वात्तै बढ्दा नाफासमेत प्रभावित भएको बैंकर्सको भनाइ छ। यसैले यसपालि नाफामा भएको वृद्धिलाई बैंकरहरू उत्साहजनक ठान्दैनन्। नाफा वृद्धि गर्नेमा एभरेस्ट अगाडि चालू आर्थिक वर्षको तेस्रो त्रैमाससम्ममा सञ्चालनमा रहेका २१ वाणिज्य बैंकको नाफा औसत १२ प्रतिशतले बढेको छ। यद्यपि निष्क्रिय कर्जा बढ्दा पनि २१ बैंकको नाफा सो दरले बढेर ४८ अर्ब ७० करोड रुपैयाँ पुगेको छ। गत आवको सोही अवधिमा बैंकको नाफा ५१ अर्ब रुपैयाँ थियो। यस अवधिमा ७ ओटा बैंकको नाफा वृद्धि भने घटेको छ। सबैभन्दा बढी कृषि विकास बैंकको नाफा वृद्धि संकुचन भएको छ। जसको नाफा वृद्धि ४५ प्रतिशतले घटेर कुल १ अर्ब ४ करोड रुपैयाँमा सीमित छ। यसैगरी नाफा वृद्धि घट्नेमा सिद्धार्थ, सिटिजन्स, नेपाल बैंक, माछापुच्छे, प्राइम र सन्राइज बैंक रहेका छन्। तर सो अवधिमा बढी नाफा वृद्धि गर्नेमा एभरेस्ट बैंक छ भने बढी कुल नाफामा नबिल बैंक अगाडि छ। एभरेस्ट बैंकले वार्षिक ६३ प्रतिशतले नाफा वृद्धि गरेर कुल २ अर्ब ४६ करोड रुपैयाँ नाफा कमाउन सफल भएको छ। तर नबिल बैंकले कुल ५ अर्ब ११ करोड ६१ लाख रुपैयाँ नाफा आर्जन गरे पनि गत वर्षको तुलनामा ५३ प्रतिशतले वृद्धि हो। एभरेस्ट बैंकका प्रमुख कार्यकारी अधिकृत (सीईओ) सुदेश खालिङ यस पटक प्रतिशतको हिसाबले नाफा वृद्धि हुनुको कारण गत वर्ष समग्र बैंकको भन्दा कम नाफा भएकाले अहिलेको कर्जा प्रवाह बढेकोले पनि नाफा वृद्धिमा अन्य बैंकभन्दा बढी देखिन गएको बताउँछन्। व्यापारीको बिक्री पनि कमै छ। सरकारले ठेकेदारको पैसा दिएको छैन, उनले अन्नपूर्णसँग भने, सरकारको पुँजीगत खर्च कम हुँदा पनि यस्तो स्थिति देखिएको छ। यस्तै, कुल रकमका आधारमा बढी नाफा गर्नेे दोस्रो बैंक ग्लोबल र तेस्रो एनआईसी एसिया बैंक रहेको छ।"
"१७ अंकले बढ्यो नेप्से परिसूचक, ८८ करोडको सेयर कारोबार",काठमाडौं : नेप्से परिसूचक दोहोरो अंकले वृद्धि भएको छ। नेप्से परिसूचक १७३६ प्रतिशतले बढेर १९०५६८ विन्दुमा पुगेको छ। सेन्सेटिभ इण्डेक्स ४२७ अंकले बढेर ३६३६५ विन्दुमा पुगेको छ। आज २६४ कम्पनीको २७ लाख ५७० कित्ता सेयर ८८ करोड ५५ लाख ७८ हजार २७० रुपैयाँको सेयर कारोबार भयो। आज तारागाउँ रिजेन्सीको सेयर मूल्य सर्वाधिक ८ प्रतिशतले बढ्यो। यस्तै खप्तड लघुवित्त वित्तीय संस्थाको ७८५ र सिटिजन्स म्युचुअल फन्डको ५१३ प्रतिशतले बढ्यो। आज सनराइज ब्लुचिप फन्डको सेयर मूल्य १० प्रतिशतले ओरालो लाग्यो। कारोबार रकमका आधारमा शिवम् सिमेन्ट शीर्षस्थानमा रह्यो। सो कम्पनीको ७ करोड बढिको सेयर कारोबार भयो। कालिञ्चोक दर्शनको ३ करोड र नविल बैंकको २ करोड बढिको सेयर कारोबार भयो। यसदिन कारोबारमा आएका १३ उपसमूहमध्ये १२ को मूल्य बढ्यो भने १ को घट्यो।
दोस्रो होमनेट इन्टरनेशनल सम्मेलन सुरु,"काठमाडौं : काठमाडौंमा दोस्रो होमनेट इन्टरनेशनल सम्मेलन सुरु भएको छ। २९ देशका गृह श्रमिकहरूले सम्मेलनमा उत्पादित वस्तु प्रदर्शन गरिरहेका छन्। प्रदर्शनमा नेपाल, भारत, बंगलादेश, पाकिस्तान, श्रीलंका, अर्जेन्टिना, केन्या, युगाण्डा, बुल्गेरीया, फिलिपिन्स, काजिकिस्तान लगायतका गृह श्रमिकले उत्पादन गरेका हस्तकलाका सामानहरू, कपडा, ब्याग, कस्मेटिक लगायतका सामग्रीहरू प्रदर्शनीमा राखिएको छ। प्रदर्शनमा राखिएका सामग्रीले ती देशको प्रतिविम्ब गरेको थियो। यसले विभिन्न मुलुकको उत्पादित सामग्रीको अन्तर्राष्ट्रिय स्तरमा पहिचान, बजार प्रवर्द्धन तथा पहुँच पुर्याउन सम्मेलनले प्रोत्साहन गरेको छ। सम्मेलनले गृह श्रमिकले उत्पादन गरेको वस्तु बजारसम्मको पहुँचमा अभाव, सामाजिक सुरक्षाको अभाव र जलवायु परिवर्तनको प्रत्यक्ष असरमा पर्ने यस्ता श्रमिकको दैनिक जीवनका समस्या लगायत विषयलाई छलफलमा ल्याएको छ। काठमाडौंमा आयोजित ४ दिने सम्मेलनमा विश्वका १ सय २७ गृहश्रमिकको उपस्थिति छ। हामी धेरै छौं, हामी एकतावद्ध छौं, हामी होमनेट इन्टरनेशनल हौं नाराका साथ यो सम्मेलन सुरु भएको छ। गृह श्रमिकका आफ्ना उत्पादनहरू प्रदर्शन गर्न, यसअघि गरेका ऐक्यबद्धता र एकतालाई मजबुत बनाउन र नयाँ सञ्चालक समिति चयन गर्न उक्त सम्मेलन आयोजना गरिएको होमनेट दक्षिण एसियाको क्षेत्रीय संयोजक श्रृष्टि मल्ल जोशीले बताइन्। ग्रास रुटमा रहेका गृह श्रमिकलाई एउटै थलोमा जमघट गराएर एक आपसमा समन्वय, सुन्ने र बुझ्ने वातावरण सिर्जना गर्न खोजिएको उनको भनाइ छ। उनीहरूलाई नेपालको पहिचान दिने उद्देश्यले यहाँ आयोजना गरिएको हो। पहिलो सम्मेलन कोभिड१९ मा परेकाले भर्चुअल मात्रै गरेकाले अहिले भौतिक रूपमा यो सम्मेलन जुराएको हो, क्षेत्रीय संयोजक श्रृष्टि मल्ल जोशीले भनिन्। सम्मेलनको अर्को उद्देश्य विश्वव्यापी रूपमा वातावरण अर्थात् जलवायु परिवर्तनमा केन्द्रित हुन खोजिएको छ। जलवायु परिवर्तनको असर विशेष गृह श्रमिक अर्थात् ग्रामीण महिलाहरू नजिक भएकाले यसमा छलफल गर्न जरुर ठानेको उनले बताइन। यससँगै उत्पादित सामानलाई विश्वव्यापी रूपमा कसरी पुर्याउने भन्नेबारे गृहकार्य पनि गर्न लागेको हो। सरकारले दिने सामाजिक सुरक्षाभन्दा पनि आफ्नै घर वा घर नजिकैबाट स्थानीय, राष्ट्रिय र विश्व बजारको लागि वस्तु वा सेवा उत्पादन गर्ने कामदारलाई गृहश्रमिक (एचबीडब्ल्यु) का रूपमा राखिएको छ। गृह श्रमिकले परिवार, समाज, र राष्ट्रिय अर्थतन्त्रमा उल्लेख्य योगदान गर्ने भए पनि उनीहरू पहिचानविहीन बनाइएको एचएनआईको अन्तर्राष्ट्रिय संयोजक जाह्नवी डेभ अनौपचारिक अर्थतन्त्रका अन्य कामदार जस्तै अधिकांश गृह श्रमिकले पर्याप्त अवसर नपाएको गुनासो गर्छिन्। उनका अनुसार कानुनी अधिकार, सामाजिक सुरक्षा र उनीहरूको बोलीको सुनुवाइ भएको छैन। यसै प्रसंगमा उनी भन्छिन्, गृहश्रमिकहरूमध्ये विशेष महिला गृहश्रमिकलाई थप पहिचान र प्रचार प्रसार प्रदान गर्न, विश्व मञ्चहरूमा बलियो, एकतावद्ध तथा प्रतिनिधित्व स्थापीत गर्न, उनीहरूको हक हितका लागि सरकार र रोजगारदाताहरूसँग संवाद गर्न एचएनआईको स्थापना भएको हो।' सन् २०२१ फेब्रुअरीमा, २० वटा देशका ३६ गृहश्रमिक संस्थाहरू यस सञ्जालसँग आवद्ध हुने पहिलो सदस्यहरू बनेको थियो। हाल ल्याटिन अमेरिका, अफ्रिका, दक्षिण एसिया, दक्षिण पूर्वी एसिया, मध्य एसियाका ३३ देशहरूबाट ७५ संस्थाहरू आवद्ध छन्। हाल सामूहिक रूपमा सो संस्थामा १२ लाख भन्दा बढी गृह श्रमिकको प्रतिनिधित्व छ। यसमध्ये करिब ९५ प्रतिशत महिला छन्। तर अन्तर्राष्ट्रिय श्रम संगठन आइएलओले सन् २०१९ मा गरेको अध्ययनअनुसार संसारभर २६ करोड भन्दा बढी गृह श्रमिक छन्। यसले विश्व श्रम बजारको ८ प्रतिशत कामदार समेट्ने बताइएको छ। २६ करोडमध्ये १४ करोड ७० लाख अर्थात ५७ प्रतिशतभने महिला श्रमिक रहेको बताएको छ। अझ संसारभरका करिब २ तिहाई अर्थात ६५ प्रतिशत गृह श्रमिक एसिया प्रशान्त क्षेत्रमा रहेका छन्। राष्ट्रिय तथ्यांक कार्यालयको श्रमिक सम्बन्धी तथ्यांकअनुसार नेपालभर १५ लाख हाराहारीमा गृह श्रमिकहरू छन्।"
फ्लाई दुबईका नेपाल प्रमुख र स्टेशन म्यानेजरलाई विमानस्थल प्रवेशमा रोक,"काठमाडौं : नेपाल उड्डयन प्राधिकरणले फ्लाई दुबईको उडानबारे गलत सूचना दिने नेपाल प्रमुख र स्टेशन म्यानेजरलाई त्रिभुवन अन्तर्राष्ट्रिय विमानस्थलमा प्रवेश निषेध गरेको छ। सोमबार काठमाडौंदेखि दुबईका लागि उडेको फ्लाई दुबईको विमानमा अस्वभाविक आवाज आएपछि फोर्स ल्यान्डिङको तयारी गरिएको थियो। नेपाली आकाशमा केहीबेर होल्ड गरेपछि उक्त विमान भने गन्तव्यमा लागेको थियो। उक्त विमान हिजै राति दुबई अन्तर्राष्ट्रिय विमानस्थलमा सकुसल अवतरण गरेको थियो। यद्यपि, फ्लाई दुबईका नेपाल प्रमुखले हेडक्वाटरमा गलत सूचना दिएको प्राधिकरणको निष्कर्ष छ। उनीहरूले हेडक्वाटरमा चरा ठोक्किएको सूचना दिए पनि त्यसको आधार नभेटिएको प्राधिकरणका सहायक प्रवक्ता ज्ञानेन्द्र भुलले जानकारी दिए। फ्लाई दुबईले सोमबारै विमानमा चरा ठोकिएको जनाएको थियो। भुलका अनुसार सो सम्बन्धमा दुई सदस्यीय छानबिन समिति बनाएको छ। एक इन्जियर र पाइलट सम्मिलित समितिले सोमबार भएको घटनाबारे विस्तृत प्रतिवेदन तयार पार्नेछ। फ्लाई दुबईको विमान भने दुबईमा ग्राउन्डेड गरिएको भुलले जानकारी दिए। 'उक्त विमान अहिले दुबईमा ग्राउन्डेड गरिएको छ। कस्तो खालको घटना भएको हो। सो अध्ययन नभएसम्म विमान ग्राउन्डेड नै रहनेछ,' उनले भने। उनले नेपाली घटनालाई प्राधिकरणले गम्भीररूपमा लिएको नेपाल र युएई सरकारको द्विपक्षीय सहयोगमा घटनाको सत्य तथ्य पत्ता लगाउने जानकारी दिए।"
जहाजमा जब आगोको झिल्कोजस्तो देखियो,"काठमाडौं : फ्लाई दुबईको जहाज सोमबार बेलुका संभावित दुर्घटनाबाट जोगिएको छ। बायाँ इन्जिनमा समस्या देखिएर आकस्मिक अवतरण गर्ने भनिए पनि पुनः गन्तव्यतिरै गएको नेपाल नागरिक उड्डयन प्राधिकरणका प्रवक्ता जगन्नाथ निरौैलाले बताए। उक्त घटनाका कारण त्रिभुवन अन्तर्राष्ट्रिय विमानस्थलमा २८ मिनेट उडान र अवतरण बन्द गरिएको थियो। फ्लाई दुबईको जहाजको आकस्मिक अवतरणको प्रतीक्षा चलेको थियो। तर, पाइलटले सबै ठीक छ भनेपछि जहाज गन्तव्यतिरै लागेको होे। एफडीबी५७६ जहाज त्रिभुवन अन्तर्राष्ट्रिय विमानस्थलबाट सोमबार राति ९ बजेर २० मिनेटमा दुबईका लागि उडेको थियो। त्यसको एक मिनेटपछि नै समस्यामा परेको जानकारी आएको प्राधिकरणका सहायक प्रवक्ता ज्ञानेन्द्र भुलले बताए। बायाँ इन्जिनमा केही पड्केजस्तो आवाज आएर आगोको झिल्काजस्तो आइसकेपछि पाइलटले इमर्जेन्सी भनी एयर ट्राफिक कन्ट्रोल (एटीसी)लाई जानकारी गराएका थिए। उड्डयनमा इमर्जेन्सीलाई कोड भाषामा मेडे मेडे भनिने गरेको भुलले बताए। एउटा जहाजले इमर्जेन्सी भनेपछि अरू जहाजका लागि त्यो विमानस्थल बन्द हुन्छ। अन्यले उडान र अवतरण गर्न पाउँदैनन्। विमानस्थल ९ बजेर २१ मिनेटदेखि अन्य जहाजका लागि बन्द गरिएको थियो। जहाज स्टार्ट गरेका, ट्याक्सी गरेका जहाजलाई रोक्यौं। तर, फ्लाई दुबईको जहाजको आकस्मिक अवतरणका लागि तयार भयौं, भुलले भने। आगोको झिल्का आएको बायाँ इन्जिन बन्द गरेर दायाँ इन्जिनबाट मात्रै अर्थात् सिंगल इन्जिनले उडाएर पाइलटले जहाजलाई धादिङ पुर्याए। धादिङमा पुगेर जहाजले उचाइ लिँदै २० हजार फिटमा गएर होल्ड गर्यो। त्यत्तिन्जेल म काठमाडौं फर्किन्छु। मेरो एउटा इन्जिनमा आगोजस्तो देखिएको छ भनेर पाइलटले भनिरहेका थिए, भुलले भने। तर, धादिङमा पुगेर १० मिनेटजति होल्ड गराइयो। भुलका अनुसार होल्ड गराई एउटै लेबलमा राखेर सबै उपकरण जाँच गरेपछि जहाजले मेरो सम्पूर्ण कुरा ठीक छ, सबै चेक गरेँ, म उडान निरन्तर गर्दै गन्तव्यमा जान्छु भन्यो। पाइलटले दुवै इन्जिन ठीक छ भनेका थिए। एभरिथिङ नर्मल आइ विल कन्टिन्यु माइ फ्लाइट भनेपछि राति ९ बजेर ५९ मिनेटमा काठमाडौं विमानस्थलको इमर्जेन्सी हटाई खुला गरियो, उनले भने। अन्य जहाजका लागि उडान र अवतरण खुला गरियो उनले सुनाए। इमर्जेन्सी भनिसकेपछि विमानस्थलमा फायर ब्रिगेड, सेना, प्रहरीलगायत सुरक्षाका सम्पूर्ण युनिटलाई खबर गरेर लोकल स्ट्यान्ड बाइ (सबै सुरक्षा संयन्त्रको उपस्थिति) गराइएको थियो। केही समय सबै त्रसित बनेको भुलले सुनाए। जहाजमा आगो झिल्का देखिएको भनिएको थियो। सिंगल इन्जिनमा पनि जहाज सजिलै अवतरण हुन्थ्यो। तर, दुवै इन्जिनमा समस्या हो कि भन्ने डर थियो, उनले भने। किनभने दुबईका पाइलटलाई यहाँको डाँडाकाँडाका बारेमा विस्तृत ज्ञान नहुने हुँदा डर थपिएको उनले सुनाए। पाइलटले कोड वर्डमा मेडे मेडे (समस्यामा छु) मात्र भनेका थिए। के भएको हो अनुसन्धानपछि थाहा हुन्छ, त्रिभुवन विमानस्थल प्रवक्ता टेकनाथ सिटौलाले भने। जहाजमा १ सय ६८ यात्रु र चालकदलसहित १ सय ७५ यात्रु सवार थिए। यूएई (दुबई)को सरकारी निकायले ट्विट गर्दै फ्लाई दुबईको जहाज उडानपछि चरासँग ठोक्किएको जानकारी दिएको छ। दुबई मिडया अफिसले फ्लाई दुबईको प्रवक्ताको भनाइ उद्धृत गर्दै ट्विट गरेको छ, काठमाडौं विमानस्थलबाट दुबई इन्टरनेसनल (डीएक्सबी) का लागि उडेको फ्लाइ दुबईको उडान चरासँग ठोक्किएको थियो। मानक प्रक्रियापछि उडान दुबईका लागि सामान्य रूपमा जारी रहनेछ र स्थानीय समय १२ बजेर १४ मिनेटमा दुबई विमानस्थलमा अवतरण गर्ने तालिका छ।"

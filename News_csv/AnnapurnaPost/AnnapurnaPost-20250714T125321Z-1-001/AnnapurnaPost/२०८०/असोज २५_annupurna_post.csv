शीर्षक,विवरण
डेंगुबाट जोगिऔं,"डेंगुविरुद्ध साधारण कार्य पनि गर्न नसक्दा संक्रमण उच्च भएको हो। डेंगुको संक्रमण देशव्यापी रूपमै फैलिएको छ। संक्रमणले दिनहुँ सयौं व्यक्तिलाई प्रभावित गरिरहेको छ। सर्वसाधारणको जीउज्यान जोखिममा छ। पछिल्लो आठ महिनाको अवधिमा २० जना डेंगु संक्रमितको ज्यान गइसकेको छ। अहिलेसम्म मुलुकका ७६ जिल्लामा संक्रमण फैलिइसकेको छ। ती जिल्लाका ३८ हजारभन्दा बढी व्यक्ति संक्रमित भइसकेका छन्। संक्रमण कायमै भए पनि जोगिने उपाय प्रभावकारी रूपमा अपनाउन नसकेको अवस्था छ। प्रदेशगत हिसाबले सबैभन्दा बढी कोसी प्रदेशमा संक्रमण उच्च देखिएको छ। जिल्लागत रूपमा सुनसरी जिल्लामा संक्रमितहरू पाइएका छन्। अन्य जिल्लाहरूमा पनि संक्रमणदर बढ्दो छ। हरेक तीनदेखि पाँच वर्षको फरकमा नेपालमा डेंगु रोगको संक्रमण बढ्ने गरेको छ। विगतमा तराईका जिल्लामा डेंगु रोगले सताउँथ्यो। अहिले लामखुट्टेको पहाड र हिमाली क्षेत्रमा प्रवेश भएसँगै संक्रमण पहाड र हिमाली क्षेत्रमा पनि व्यापक हुँदै गएको छ। अहिले संक्रमणको अवस्था हेर्दा कोलम्बियाको जस्तो अवस्था देखिन्छ। कोलम्बियामा पनि नियन्त्रणमा हेलचेक्र्याइँ गर्दा महामारीकै रूपमा फैलने गरेको छ। नेपालले पनि कोलम्बियाको बाटो पछ्याइरहेको छ। डेंगु भाइरसबाट संक्रमित एडिज जातको लामखुट्टेको टोकाइबाट डेंगु रोग लाग्छ। एडिज जातको लामखुट्टे पानी जम्मा भएको जुनसुकै भाँडोमा हुर्कन सक्छ। त्यसैले लामखुट्टेको वृद्धि विकास रोक्न लामखुट्टेले फुल पार्न सक्ने ठाउँ पत्ता लगाउनुपर्छ। ती ठाउँहरूलाई नष्ट गर्नुपर्छ। एक अध्ययनअनुसार ६० प्रतिशत डेंगु वृद्धि हुनुको कारण टायरभित्र संकलिन जमेको पानीलाई लिइएको छ। विशेषगरी हिरी क्षेत्रमा टायरलाई चाङ लगाएर राख्ने गरिएको छ। लामखुट्टेलाई फुल पार्ने र लार्भा हुर्कनको लागि टायर उपयुक्त वातावरण बनेको छ। त्यसैले घर वरिवरि टायर, गमला, ड्रम, बाल्टिन वा अन्य कुनै पनि खुला भाँडामा पानी जम्न दिनु हुँदैन। यी बाहेक लामखुट्टेको टोकाइबाट जोगिने उपायहरू छन्। ती उपायहरू अपनाउनु पर्छ। जस्तो सधैं झुल टाँगेर सुत्ने बानी बसाल्नु पर्छ। खेतबारीमा काम गर्न जाँदा लामो बाहुला भएको लुगा लगाउँदा पनि लामखुट्टेको टोकाइबाट जोगिन सकिन्छ। घरको झ्यालढोकामा जाली हाल्नु पर्छ। सम्भव भएसम्म लामखुट्टे भगाउने धुप वा मल्हमको पनि प्रयोग गर्न सकिन्छ। डेंगुको संक्रमण हुँदा उच्च ज्वरो आउँछ। टाउको दुख्ने, जीउ कटकट खाने किसिमको हुन्छ। विशेषगरी जोर्नी, मांसपेशी बेस्सरी दुख्छ। शरीरमा राता बिमिराहरू देखा पर्न सक्छ। त्यस्तै वाकवाकी लाग्ने र बान्ता हुनेलगायतका लक्षणहरू देखा पर्छन्। डेंगुको लक्षण देखिएमा तत्काल स्वास्थ्यकर्मीसँग सल्लाह गरी उपचार गराउँदा अल्पायुमा ज्यान जान पाउँदैन। डेंगुविरुद्ध साधारण कार्य पनि गर्न नसक्दा संक्रमण उच्च भएको हो। डेंगु रोगविरुद्ध जनचेतना फैलाउनेदेखि लामखुट्टेको लार्भा नष्ट गर्नेतर्फ स्थानीय, प्रदेश र संघीय सरकारले ध्यान दिनु जरुरी छ। तीनै तहका सरकारबीच समन्वय र सहकार्य हुनु जरुरी छ। डेंगु नियन्त्रणका लागि प्रदेश र स्थानीय सरकार चुकेको देखिन्छ। डेंगुको संक्रमण नियन्त्रणका लागि प्रदेश र स्थानीय तहबाट प्रभावकारी अभियान सञ्चालन हुन नसकेका कारण नै संक्रमण बढेको हो। जनस्वास्थ्य सेवा ऐन, २०७५ को दफा १६ मा रोगको संक्रमण नहुने र रोक्नेतर्फ अत्यावश्यक सुरक्षात्मक उपाय अवलम्बन गर्नुपर्ने उल्लेख छ। डेंगुको रोकथाम, उपचार तथा नियन्त्रण गर्नेतर्फ राज्य सक्रिय हुनुपर्छ। स्वास्थ्यसम्बन्धी हकको संरक्षण गर्नु राज्यको दायित्व पनि हो। डेंगुको नियन्त्रण र रोकथामको लागि सरसफाइ, जनचेतनालगायतका कार्यलाई अघि बढाउन संघीय र प्रदेश सरकारका साथै स्थानीय तह पनि अग्रसर हुनुपर्ने आवश्यकता छ।  डा मरासिनी, स्वास्थ्य सेवा विभाग, इपिडिमियोलोजी तथा रोग नियन्त्रण महाशाखाका पूर्वनिर्देशक हुन्।"
कत्ति छिटो फर्कौं लागेको छ,"हामी अहिले रमत नेगेट क्षेत्रमा छौं। कृषि तथा वन विज्ञान विश्वविद्यालयका ८३ र सुदूरपश्चिम विश्वविद्यालयका ३२ जना विद्यार्थी एकै ठाउँमा छौं। यो एउटा ठूलो कृषि फार्म भएकै स्थान हो। तर, यो सुरक्षित छ। बोर्डर क्षेत्रबाट एकदमै सुरक्षित क्षेत्रमा हामीलाई सारिएको थियो। यहाँ हामीले बमका आवाजहरू सुन्नु परेको छैन। फार्मभन्दा बाहिर तिर पनि जनजीवन सामान्य नै देखिन्छ। यातायात चलिराखेको छ। सरकारले हामीलाई उद्धार गर्दै छ भन्ने कुरा बुधबार दिउँसो सुन्यौं। मन फुरुङ्ग भएको छ। कतिबेला फर्काै जस्तो भएको छ। अझ, परराष्ट्रमन्त्री स्वयं हामीलाई लिन आउँदै हुनुहुन्छ रे। बुवा आमा नै हामीलाई लिन आउन लागेको जस्तो महसुस भएको छ। हमासको आक्रमण घटनाले मानसिक विक्षिप्त अवस्थाबाट हामी गुज्रिरहेका थियौं। हुन पनि, हामीले दक्षिण पूर्वी सीमा क्षेत्रमा जुन अवस्था देखेरभोगेर आएका छौं, ती भयानक दृश्यहरू थिए। साथीहरू आत्तिनु स्वाभाविक थियो। किनभने धेरै दर्दनाक अवस्था देख्यौं। मृत्युको मुखमा परिँदै छ भन्ने लागेको थियो। हामी फर्किन लागेको खबरले नेपालमा रहेका परिवारमा पनि खुसी छाएको छ। दसैंको मुखमा भयानक मृत्युबाट उम्किएर हामी पनि घरमा पुग्दैछौं। सुरक्षित स्थानमा आइसकेपछि हामीले पनि यहाँका प्रोटोकलका कुराहरू सुन्यौं। आफ्नो पहुँचले भ्याएसम्म नेपाल सरकार, यहाँको राजदूतावास र एनआरएनले पनि हामीलाई एकदमै अभिभावकको भूमिका खेल्नुभएको छ। यहाँ आएपछि राजदूतावासबाट खानाहरू पनि ल्याइदिराख्नु भएको छ। बुधबार बिहान पनि राजदूतावासबाट खानेकुरा ल्याइदिनुभएको थियो। अहिले सुरक्षित महसुस गरेका छौं। (गणेश साउद , इजरायलबाट नेपाल फर्किंदै गरेका सुदूरपश्चिम विश्वविद्यालयका विद्यार्थी हुन्)"
"विदेशमा आर्जन, स्वदेशमा उपयोग","प्रवासीहरूको तन, मन, धन, स्नेह र माया स्वदेशप्रति धेरै छ। अहिले बिदेसिने युवाहरूको लस्कर बढ्दो छ। विद्यार्थी भिसा च्यापेर होस् वा श्रम भिसा देश छाड्नेहरूको संख्या कम छैन। तथ्यांकले भन्छ, दैनिक औसत २५ सय नेपाली बिदेसिदैछन्। यो खुसीको कुरा होइन। यद्यपि यसमा हामीले दुःख मनाऊ गर्नु पनि समस्याको हल होइन। यद्यपि हरेक समस्याहरूको समाधान खोज्नेभन्दा पनि त्यसलाई अवसरमा बदल्ने कुरा बढी जरुरी जस्तो लाग्छ। बिदेसिने क्रमलाई रोक्ने वा बिदेसिएकालाई फर्काउने भन्दा पनि उनीहरूले त्यहाँ आर्जन गरेको पैसा, सीप र ज्ञानलाई स्वदेशको उन्नतिमा लगानी गर्नु अहिलेको लागि जल्दोबल्दो विषय हुन सक्छ। राष्ट्रिय जनगणना २०७८ का अनुसार देशभरका १५ लाख ५५ हजार ९ सय ६१ परिवारका सदस्य विदेशमा छन्। केन्द्रीय तथ्यांक विभागले विदेशमा लगभग २२ लाख नेपाली नागरिक रहेको अनुमान गरेको छ। फरकफरक तथ्यांक आए पनि भारतबाहेक करिब ६० लाख नेपाली विदेशमा रहेको मानिन्छ। रोजगारीसहित अन्य कारणले विश्वका एक सयभन्दा बढी देशमा नेपालीहरू बसोबास गरिरहेका छन्। यी सम्पूर्णलाई एक ढिक्का बनाएर आपसी साथसहयोग गर्ने, सामूहिक विकासका ठोस कदम चाल्न गैरआवासीय नेपाली संघ (एनआरएनए) संगठित छ। विदेशमा रहेका नेपालीहरूका यो साझा संस्था अहिले ८७ देशमा विस्तार भइसकेको छ। यो पृष्ठभूमिमा विदेशमा रहेका नेपालीहरूलाई अझ व्यवस्थित गरेर उनीहरूले आर्जन गरेका सीप, ज्ञान र पैसा स्वदेशमा उपयोग एवं लगानी गर्ने वातावरण थप सहज र सरल बनाउन सकिन्छ। जब देशमै उद्योगव्यवसाय फस्टाउन थाल्छ, आयआर्जन बढ्छ, रोजगारको अवसर खुला हुन्छ। स्वदेशलाई समुन्नत र समृद्ध बनाउन सकिन्छ। यतिबेला गैरआवासीय नेपाली संघ, अन्तर्राष्ट्रिय समन्वय परिषद् (एनआरएनए) ११ औं महाधिवेशनको संघारमा छ। गैरआवासीय नेपालीहरूको साझा र पवित्र संस्थामार्फत मुलुकमा लगानी भिœयाउने विषय नेतृत्वदायी भूमिकामा रहने व्यक्तिको सोच र दृष्टिकोणले निर्धारण गर्ने हो। यसका लागि संस्थाको गर्विलो इतिहासलाई जोगाउँदै विश्वभरका गैरआवासीय नेपालीलाई एउटै सूत्रमा बाँधेर अगाडि बढ्नुपर्ने हुन्छ। अतः भरोसायोग्य, विश्वसनीय र संगठित एनआरएनए बनाउन पवित्र मन र दृढता जरुरी छ। समृद्ध र समुन्नत नेपालको साझेदार बन्न सबल, साझा र एकताबद्ध एनआरएनए, परिणाममुखी, पारदर्शी र समावेशी एनआरएनए को नारालाई सार्थक बनाउनैपर्छ। एनआरएनएले सहज र सरल ढंगले स्वदेशमा लगानी गर्ने वातावरण बन्यो भनेमात्र वैदेशिक लगानी भित्रिने भएकाले लगानीको वातावरण बनाउने सबालमा सरकार गैरजिम्मेवार बन्न सक्दैन र बन्न मिल्दैन। सरकारले गैरआवासीय नेपाली नागरिकता कार्यान्वयनको सुरुवात गर्नु एउटा सकारात्मक पहल हो, तर वंशजको आधारमा प्राप्त नेपाली नागरिकताको निरन्तरताका लागि पनि नेपाली राजनीतिक दलहरू र सरकार सकारात्मक हुनुपर्छ। काठमाडौंस्थित एक अनुसन्धान संस्था, आईआईडीएसले हालै गरेको एक अध्ययनले नेपालका सूचना प्रविधि कम्पनीहरूले एक वर्षमा झन्डै ६८ अर्ब रुपैयाँबराबरको सूचना प्रविधि सेवा निर्यात गरिरहेको देखाएको छ। आर्जित ज्ञान, सीप, प्रविधि र पुँजीलाई स्वदेशको विकास र समृद्घिका लागि सरकारसँग सहकार्य गर्नुपर्छ। श्रम तथा सीप बैंक स्थापनालाई प्राथमिकतामा राख्नुपर्छ। आईटी सेवा निर्यातले नेपालको कुल गार्हस्थ्य उत्पादनमा १४ प्रतिशत र कुल विदेशी मुद्रा आर्जनमा ५५ प्रतिशत योगदान पुर्याएको पनि प्रतिवेदनमा भनिएको छ। यी त नयाँ क्षेत्र भए, यसबाहेक कृषिलाई आधुनिकीकरण तथा पर्यटन र औद्योगिक क्षेत्रलाई पुनरुत्थान गरेर हामीले अर्थतन्त्रलाई नयाँ गति दिन सक्छौं, देशभित्रै रोजगारी सिर्जना गर्न सक्छौ र दैनिक विदेश गइरहेका हजारौं युवायुवतीमध्ये धेरैलाई देशभित्रै सम्मानित रोजगारीको व्यवस्था गर्न सक्छौं। विदेशमा बस्ने नेपालीहरूको कमाइ स्वदेशी माटोमा लगानी गर्नका लागि एक बृहत् महाअभियानको थालनी गर्नुपर्छ। अध्ययन, रोजगारी साथै अन्य कारणले बिदेसिनु हामी नेपालीको बाध्यता जस्तै छ। तर संसारका जुनसुकै कुनामा पुगे पनि मातृभूमिको माटोप्रति अगाध प्रेम रहने गर्छ। विदेशमै बसेर जन्मभूमि अर्थात् मातृभूमिको प्रवद्र्धन र प्रचारका लागि गैरआवासीय नेपालीहरूको सक्रिय सहभागिता गराउनका लागि एक साथी नेपाल पठाउँ, नेपाली भाषा र संस्कृति जोगाऔं अभियान गर्ने र नेपाल फेस्टिभलजस्ता कार्यक्रमलाई संसारभर सञ्चालन गर्न सक्दा नेपालको दिगो विकास र समृद्धिमा सघाउ अवश्य पुग्नेछ। प्रवासीहरूको तन, मन, धन, स्नेह र माया स्वदेशप्रति धेरै छ। यसको उदाहरण विनाशकारी महाभूकम्प, विश्वभर महामारीका रुपमा भित्रिएको कोरोना भाइरसका बेला पठाएको मानवीय, प्राविधिक र आर्थिक सहयोगबाट प्रस्ट हुन्छ। त्यसैले अबको एनआरएनएले नेपालमा लगानी भिœयाउन विदेशमा रहेका नेपालीहरूमा प्रोत्साहन र अवसर सिर्जना गर्नु जिम्मेवारी ठान्नुपर्छ। प्रवासमा रहेका नेपालीहरूको सम्मान र नेपाल र नेपालीको समृद्धि अबको महाअभियान हुनुपर्छ। आफ्नो स्थापनाकालदेखि नै संघले नेपाल सरकारसँग साझेदारी गर्दै आएको छ। नेपालीहरूले विदेशमा आर्जन गरेको ज्ञान, सीप, प्रविधि र पुँजीलाई स्वदेशको विकास र समृद्धिका लागि उपयोग गर्न सरकारसँग सहकार्य गरी श्रम तथा सीप बैंक स्थापनालाई प्राथमिकतामा राख्नुपर्छ। संसारभरि रहेका एनआरएनए राष्ट्रिय समन्वय परिषद्हरूले आआफ्नो हिसाबले नेपालमा उत्पादन भएका चिया, कफी, वास्तुकला, हस्तकलाका सामग्रीहरूको बिक्री वितरणमा सघाउँदै आएका छन्। तर नेपाली उत्पादनहरूको गुणस्तर सुनिश्चित गर्दै विश्व बजारमा नेपाली निर्यात वृद्धि गर्न नेपालका सरकारी निकाय तथा विदेशस्थित दूतावाससँग निकट सहकार्य गर्न संघ तत्पर छ। निजी क्षेत्रको अग्रणी संस्था (एफएनसीसीआई) ले तयार पारेको भिजन पेपर मा सन् २०३० सम्ममा नेपालको अर्थतन्त्रको आकार करिब १०० अर्ब डलर पुर्याउने लक्ष्य राखेको छ। अहिले नेपाली अर्थतन्त्र ४० अर्ब डलरभन्दा केही बढी भएको अनुमान गरिएको छ। त्यसैले यो लक्ष्य महत्त्वाकांक्षी देखिन्छ, तर सम्भव नहुने पनि होइन। गैरआवासीय नेपाली हुन् या स्वदेशमै रहेका व्यवसायीहरू किन नहुन यस्तो भिजनमा सहकार्य गर्न उत्सुक छन्। यसका लागि गम्भीर बहस, तथ्य र तथ्यांकमाथि विश्लेषण गरी विदेशमा भएका अभ्यासहरूलाई आत्मसात् गरेर अघि बढ्नुपर्ने आवश्यकता छ। तर, सरकार बाधक होइन सहजकर्ता बन्नुपर्छ। सरकारले समयमै कानुनी र नीतिगत सहजीकरण नगर्दा घोषणा गरिएका ठूला लगानीले मूर्तरूप पाउन सकेको छैन। यसको पछिल्लो उदाहरण गैरआवासीय नेपालीहरूको पुँजीलाई जन्मभूमिको विकासका लागि योगदान गर्ने उद्देश्यले सुरु गरिएको रु १० अर्बको सामूहिक लगानी कोष हो। यो कोष अबको दुईवर्षे कार्यकालमा कार्यान्वयन नगरी सुखै छैन। जन्मभूमिको विकासका लागि योगदान गर्न चाहने सबै गैरआवासीय नेपालीहरू समेट्ने उद्देश्यले कोषमा न्यूनतम २५० डलर लगानीको अवसर प्रदान गर्नुपर्ने आवश्यक छ। गैरआवासीय नेपालीहरूको लगानीलाई सुनिश्चित गर्न तथा वैदेशिक रोजगारीमा रहेका श्रमिकहरूलाई पनि लगानी कोषमा समेट्नका लागि आवश्यक कानुनहरूलाई समयानुकूल परिमार्जित तथा संशोधन गर्दै लगानीलाई समेत नेपालको धितोपत्र विनिमय बजारमा प्रवेश गराउन जरुरी देखिन्छ। नेपाल सरकारले केही समयअघि वैदेशिक लगानीको सीमा पाँच करोड रुपैयाँबाट घटाएर दुई करोडमा ल्याएको छ। तर हामी एनआरएनहरूका लागि वैदेशिक लगानीमा सीमा नतोकियोस् भन्ने चाहन्छौं। नेपाली सरह एनआरएनहरूलाई पनि लगानी गर्न दिँदा त्यसले नेपालमा रोजगारी प्रवद्र्धन र आर्थिक गतिविधि वृद्धिमा सघाउ पुग्छ, नेपाली अर्थतन्त्र मजबुत बनाउन सकिन्छ। नेपालको समृद्धिमा एनआरएनएको साझेदारी बलियो बनाउन भावी नीति, रणनीति, कार्ययोजना तथा दसवर्षे विस्तृत भिजनरी दस्तावेज तयार गर्न विशेषज्ञहरू सम्मिलित एक उच्चस्तरीय समिति गठन गरेर काम गर्ने लक्ष्य लिनुपर्छ। त्यसका साथै एक एनसीसी, एक परियोजनालाई एनआरएनए फाउन्डेसनमार्फत एकीकृत रूपमा अघि बढाउन सकिन्छ। श्रेष्ठ, गैरआवासीय नेपाली संघका उपाध्यक्ष हुन् ।"
एसिसी यू१९ प्रिमियर कप : नेपालले इरानलाई दियो ३५४ रनको लक्ष्य,"काठमाडौँ : उन्नाइस वर्षमुनि एसिसी यू१९ प्रिमियर कप क्रिकेट प्रतियोगितामा नेपालले इरानलाई जितका लागि ३५४ रनको चुनौती दिएको छ । मलेसियाको बान्गीमा टस हारेर पहिले ब्याटिङ गरेको नेपालले ४० दशमलव १ ओभरमा सबै विकेट गुमाउँदै ३५३ रनको योगफल बनायो । नेपालको इनिङमा कप्तान देव खनालले सतक प्रहार गरे भने ओपनर दीपक बोहरा र दीपकप्रसाद डुम्रेले अर्धसतक बनाए । तेस्रो नम्बर क्रिजमा आएका कप्तान देवले ५०औँ बल खेल्दै १२ चौका र ४ छक्काको मद्दतमा एक सय रनको योगदान दिएका हुन् । दीपक बोहराले ५९ बलमा ६५ रन बनाए । उनले चार चौका र २ छक्का हानेका हुन् । पाँचौं नम्बर क्रिजमा पुगेका दीपक डुम्रेले ४४ बलमा ६९ रन बनाए । देव र दीपकले तेस्रो विकेटका लागि एक सय ६६ रनको साझेदारी गरेका थिए । दीपेश कँडेलले २९, हेमन्त धामीले २३, आकाश चन्दले १९ र सुभास भण्डारी १८ रन जोडे । एसिसी प्रिमियर कप क्रिकेट प्रतियोगितामा एसियाका विभिन्न १६ एशोसिएट टोलीले प्रतिस्पर्धा गर्दैछन् । सहभागी टोलीलाई विभिन्न चार समूहमा विभाजन गरिएको छ । समूह ए मा नेपालसहित बहराइन, साउदी अरेविया र इरान छन् भने समूह बी मा युएई, ओमान, कतार र चीन छन् । समूह सी मा सिङ्गापुर, कुवेत, थाइल्यान्ड र माल्दिभ्स तथा समूह डी मा हङकङ, मलेसिया जापान र इन्डोनोएसिया छन् । प्रतियोगिताका शीर्ष तीन टोलीले आगामी डिसेम्बरमा पाकिस्तानमा हुने यू१९ एसिया कप खेल्न पाउने छन् ।  रासस"
एसिसी यू१९ प्रिमियर कप : इरानमाथि नेपालको शानदार जित,"काठमाडौं : एसिसी यू१९ प्रिमियर कप क्रिकेट प्रतियोगितामा नेपालले इरानमाथि शानदार जित हासिल गरेको छ। कप्तान देव खनालको शतक र उत्कृष्ट बलिङको मद्दतमा नेपालले इरानको यू १९ टोलीमाथि २ सय ७४ रनको विशाल जित निकालेको हो। यू १९ प्रिमियर कपमा नेपालले दिएको ३ सय ५४ रनको लक्ष्य पछ्याउने क्रममा इरान ७९ रनमा अलआउट भयो। नेपालले ४०१ ओभरमा अलआउट भएर ३ सय ५३ रन बनाएकामा दोस्रो इनिङमा इरान ३०५ ओभरमा अलआउट भएको थियो। पहिलो इनिङमा खनालले ६० बलमा १ सय रन बनाए। खनालले १२ चौका र ४ छक्का प्रहार गरे। दीपक बोहराले ५९ बलमा ५ चौका र २ छक्कासहित ६५ रन बनाए। तेस्रो विकेटका लागि देव र दीपकले १ सय ६६ रनको साझेदारी गरेका थिए। अर्जुन कुमाल शुन्यमा आउट हुँदा आकाश त्रिपाठीले ३ रन, दीपक प्रसाद डुम्रेले ६९ रन, दीपेश कँडेलले २९, आकाश चन्दले १९, हेमन्त धामीले २३ तथा सुवास भण्डारी १८ रन बनाए। इरानका लागि दद्रहमान राइसी र सलमान निज्मान्दले ३३ विकेट लिए। समान शेखी र जियाद राइसीले समान २२ विकेट लिएका थिए। जवाफी ब्याटिङमा आमेर खोर्सन्दले ३७ रन बनाउँदा साबेर इब्राहिमपुर ११ रनमा नट आउट रहे। नेपालका दीपेश कँडेल र सुवास भण्डारीले ३३ लिँदा हेमन्त धामी र आकाश चन्दले २२ विकेट लिए।"
लाओसको सामना गर्दै नेपाल,"काठमाडौं : फिफा विश्वकप २०२६ को प्रारम्भिक छनोटको पहिलो खेलमा नेपालले बिहीबार लाओसको सामना गर्दैछ । त्रिपुरेश्वरस्थित दशरथ रंगशालामा हुने खेलका लागि आफू उत्साहित रहेको नेपाली राष्ट्रिय फुटबल टोलीका मुख्य प्रशिक्षक भिसेन्जो अल्बर्टो एनेसले बताएका छन् । लाओसको सामना गर्नका लागि उत्साहित छौं । लाओससँगको खेल हाम्रा लागि निकै महत्वपूर्ण छ । लाओसविरुद्ध मैदान उत्र्न हामी तयारी अवस्थामा छौं, प्रशिक्षक एनेसले भने, हाम्रा सबै खेलाडी फिट छन् । घरेलु मैदानको फाइदा उठाउने अभियानमा छौं । उनले आओससँगको खेलका लागि दुई महिनाको तयारी गरेको बताउँदै म्यानमार तथा स्थानीय क्लबसँगको मैत्रीपूर्ण खेलको फाइदा पुग्ने बताए । प्रशिक्षक एनेसले गत मार्चमा थ्री नेसन्स कपमा लाओसको सामना गरेको स्मरण गर्दै त्यतिबेला र अहिलेको टोलीमा निकै परिवर्तन भइसकेको बताए । लाओसको टोली फेरिएको छ । उनीहरूले पनि राम्रो तयारी गरेका छन्, उनले भने, खेल रोमाञ्चक हुनेछ । हामी जित निकाल्दै दोस्रो चरणमा पुग्ने प्रयासमा हुनेछौं । कप्तान किरण चेम्जोङले विश्वकप छनोटको दोस्रो चरणमा पुग्न नेपाली टोली आतुर रहेको बताए । विश्वकप छनोटका लागि राष्ट्रिय टोलीले लामो तयारी गरेको छ । खेलाडीहरूमा थप उत्साह थपिएको छ, किरणले भने, ट्याक्टिकल र फिजिकल रुपमा हामी तयारी अवस्थामा छौं । नेपाली टोली घोषणा फिफा विश्वकप २०२६ छनोटको प्रारम्भिक चरणअन्तर्गतको घरेलु मैदानमा हुने खेलका लागि नेपाली टोलीको घोषणा भएको छ । मुख्य प्रशिक्षक भिसेन्जो अल्बर्टो एनेसले बुधबार २३ सदस्यीय टोली घोषणा गरेका हुन् । किरण चेम्जोङको कप्तानीमा रहेको नेपाली टोलीको गोलरक्षकमा दीप कार्की र अभिषेक बराल छन् । यस्तै रक्षकमा सनिश श्रेष्ठ, अनन्त तामाङ, आशिष गुरुङ, रोहित चन्द, अञ्जन राई, आशिष चौधरी, अमृत श्रेष्ठ र अरिक विष्ट छन् । यसैगरी मिडफिल्डरमा सुदीप गुरुङ, लाकेन लिम्बू, आवास लामिछाने, उत्सव राई, कृतिशरत्न छुञ्जु र मनिष डाँगी छन् । मुख्य प्रशिक्षक एनेसले नेपाली टोलीको आक्रमणको जिम्मेवारी भने अञ्जन विष्ट, आयुष घलान, जिलेस्पीजंग कार्की, दिनेश हेन्जन, हिसुब थपलिया र सञ्जिव विष्टलाई सुम्पिएका छन् ।"
गाउँमा रंगशाला निर्माण सुरु,नुवाकोट : नुवाकोटको तारकेश्वर गाउँपालिका१ स्थित जब्बरेचौरमा रंगशाला निर्माण सुरु भएको छ। २० लाख रुपैयाँ लागतमा रंगशालाको निर्माण सुरु भएको हो। तारकेश्वर गाउँपालिकाका अध्यक्ष शिव अधिकारीले रंगशालाको बिहीबार शिलान्यास गरे। उनले आगामी माघभित्र प्रारम्भिक काम सक्ने गरी कामलाई तीव्र बनाउन निर्देशन दिएका छन्। पालिकाले चालु आवमा २० लाख रुपैयाँ बजेट विनियोजन गरेको छ।
इजरायलमा फुटबल खेल्न गएकी सावित्रा भण्डारी गएराति स्वदेश फिर्ता,"काठमाडौं : इजरायलमा व्यावसायिक फुटबल खेल्न गएकी नेपाली महिला राष्ट्रिय फुटबल टीमकी खेलाडी सावित्रा भण्डारी स्वदेश फिर्ता भएकी छन्। इजरायलको क्लब हापोएल रानानाबाट लिग खेल्न गएकी उनी गएराति स्वदेश फर्किएकी हुन्। भण्डारीलाई अखिल नेपाल फुटबल संघका पदाधिकारीले त्रिभुवन अन्तर्राष्ट्रिय विमानस्थलमा स्वागत गरेका थिए। प्यालेस्टिनी लडाकु समूह हमासले इजरायलमा आतंककारी हमला गरेपछि घरेलु तथा अन्तर्राष्ट्रिय खेलकुद प्रतियोगिता स्थगित भएकाले उनी नेपाल फर्किएकी हुन्। तस्बिर : सावित्रा भण्डारीको फेसबुकबाट काठमाडौं अवतरणपछि उनले इजरायलबाट सकुशल नेपाल आइपुगेँ भनेर फेसबुकमार्फत जानकारी दिएकी छन्। भण्डारीलाई साउन ३ गते खेलकुद मन्त्रालयमा आयोजित एक कार्यक्रमका बीच युवा तथा खेलकुद मन्त्री डिगबहादुर लिम्बु, एन्फाका अध्यक्ष पंकजविक्रम नेम्बाङ, नेपालका लागि इजरायली राजदूत हनन् गोदर लगायतले सावित्रा भण्डारीलाई बिदाई गरेका थिए। नेपाली महिला राष्ट्रिय फुटबल टीमकी ट्राइकर सावित्राले यसअघि भारतीय क्लबबाट पनि व्यावसायिक लिग खेलिसकेकी छन्।"
विश्वकप छनोट : नेपाल र लाओसबीच एकएक गोलको बराबरी,काठमाडौं : विश्वकप छनोट २०२६ को प्रारम्भिक चरणअन्तर्गत पहिलो खेलमा नेपाल र लाओसले बराबरी खेल्दै अंक बाँडेका छन्। त्रिपुरेश्वरस्थित दथरथ रङगशलामा भएको खेलमा दुवै टोलीले एकएक गोलको बराबरी खेल्दै एकएक अंक बाँडेका हुन्। खेलमा लोओसले पहिलो हाफमा अग्रता लियो। खेलको ३३औं मिनेटमा लाओसका कप्तान बाउलपछान बोयनकोङले गोल गर्दै लाओसलाई सुरुआती अग्रता दिलाए। उनले चोनी वेनपासेर्थको पासमा नेपाली खेलाडीलाई छक्याउँदै गोल गर्न सफल भए। सुरुमा नेपालका अनन्त तामाङलाई छलाएका उनले तीन नेपाली खेलाडीलाई बिट गर्दै सुन्दर गोल गरे। खेलको ४९औं मिनेटमा नेपालका अन्जन विष्टले बराबरी गोल फर्काए। उनले एरिक विष्टको कर्नरमा हेडर गोल गरेका हुन्। पहिलो चरणको विश्वकप छनोट दुई लेगको फर्म्याटमा खेलाइएको हो। जसअन्तर्गत नेपाल र लाओसबीचको दोस्रो लेगको खेल यही असोज ३० गते लाओसमा हुनेछ। यस खेलको विजेता विश्वकप छनोटको दोस्रो चरणमा पुग्नेछ।
दुई दिन बाँकी छँदै चिर्ख्वाको आईपीओमा ६ गुणा बढीको आवेदन,काठमाडौं : चिर्ख्वा हाइड्रोपावरको आईपीओमा ५ लाख २० हजार जनाले आवेदन दिएका छन्। बुधबार साँझ ५ बजेसम्म कम्पनीको आईपीओमा ५ लाख २० हजार २ जनाले आवेदन दिएको सीडीएससीले जानकारी दिएको छ। ती आवेदकले ५७ करोड ४३ लाख ७ हजार रुपैयाँ बराबरको ५७ लाख ४३ हजार ७० कित्ता सेयर माग गरेका हुन्। कम्पनीले मंगलबारदेखि सर्वसाधारणका लागि ८ लाख ५९ हजार ३ सय कित्ता आईपीओ बिक्री खुला गरेको थियो। यसअघि यस कम्पनीले १० प्रतिशत अर्थात् ८० हजार कित्ता वैदेशिक रोजगारीमा रहेका नेपालीका लागि निष्कासन गरिसकेको छ। थप २ प्रतिशत अर्थात् १६ हजार कित्ता सामूहिक लगानी कोष र ५ प्रतिशत अर्थात् ४० हजार कित्ता कर्मचारीलाई बाँडफाँट गरिसकेको छ। यसबाहेक आयोजना प्रभावित क्षेत्रका स्थानीय बासिन्दालाई ४ लाख कित्ता सेयर निष्कासन गरेको थियो। स्थानीयको आवेदन नपरेको १ लाख ९५ हजार ३ सय कित्तासमेत जोडेर कम्पनीले सर्वसाधारणका लागि बिक्री खुला गरेको हो। आईपीओमा शुक्रबार साँझसम्म आवेदन दिन सकिनेछ। ८ लाख ५९ हजार ३ सय कित्ता आईपीओ १०१० कित्ताका दरले बाँडफाँट गर्दा ८५ हजार ९ सय ३० जनालाई पर्नेछ। बुधबार साँझसम्मको आवेदक संख्या योभन्दा ४ लाख ३५ हजार अर्थात् ६ गुणा बढी हो। आवेदकबाट माग भएको सेयर संख्या बिक्री खुला भएको भन्दा ६७ गुणा बढी हो। कम्पनीको सेयर निष्कासन तथा बिक्री प्रबन्धक आरबीबी मर्चेन्ट बैंकिङ हो। रेटिङ एजेन्सी इक्रा नेपालले कम्पनीको आईपीओलाई इक्रा एनपी डबल बी माइनस रेटिङ प्रदान गरेको छ। जसले कम्पनीको वित्तीय दायित्व बहन गर्ने क्षमतामा औसत स्तरको जोखिम रहेको संकेत गर्छ।
सेयर बजारमा २० अंकको गिरावट,"काठमाडौं : साताको अन्तिम कारोबार दिन नेप्से परिसूचक दोहोरो अंकले घटेर बन्द भएको छ। चारदिनपछि बुधबार सामान्य अंकले बढेको नेप्से परिसूचकले आज पुन: गिरावटलाई निरन्तरता दिएको हो। यसदिन नेप्से परिसूचक २०१६ अंकले घटेर १८७४६० विन्दुमा अडिएको छ। सेन्सेटिभ इण्डेक्स २९५ अंकले घटेर ३५९१३ विन्दुमा बन्द भयो। दोहोरो अंकले गिरावट आएको बजारमा तीन कम्पनीको सेयर सकारात्मक सर्किट लेभलमा कारोबार भयो। भगवति हाइड्रोपावरका लगानीकर्ता सबैभन्दा बढी कमाएका छन्। कम्पनीको सेयर मूल्य १० प्रतिशतले बढेर ३ सय९७ रुपैयाँ २० पैंसा कायम भएको छ। मिड सोलु हाइड्रोपावरको १० प्रतिशत, हाथवे इन्भेस्टमेन्ट नेपालको ९९८ प्रतिशत,एनआईबीएल फण्डको ९९५ र सानिमा ग्रोथ फण्डको ९९४ प्रतिशतले सेयर मूल्य बढेको हो। आज सिटी होटलका लगानीकर्ताले भने सबैभन्दा बढी गुमाए। होटलको सेयर मूल्य ९०९ प्रतिशतले घटेर ५ सय ८५ रुपैयाँ कायम भएको छ। साथै बराही हाइड्रोपावरको ८१९ प्रतिशत, बलेफी हाइड्रो पावरको ८०५ प्रतिशत,एनआईसी डेवेन्चरको ७७४ र प्रोग्रेसिभ फाइनान्सको ६९८ प्रतिशतले सेयर मूल्य घट्यो। कारोबार रकम र कारोबार भएका सेयर सङ्ख्याका आधारमा आज सबैभन्दा धेरै लक्ष्मी सनराइज बैंक लिमिटेड प्रमोटर सेयर १६ करोड ३८ लाख ४८ हजार चार सय बराबरको १६ लाख ३८ हजार चार सय ८४ कित्ता सेयर किनबेच भए। यसदिन २९२ स्क्रिप्टको ७५ लाख ५८ हजार ५४२ कित्ता सेयर १ अर्ब ७० करोड १ लाख २९ हजार ८१५ रुपैयाँमा खरिदबिक्री भए। कारोबार पछि कूल बजार पुँजीकरण २८ खर्ब ७२ अर्ब नौ करोड ९७ लाख ५७ हजार चार सय ९३ कायम भएको छ । म्युचुअल फन्ड समूहको उपसूचक ०१६ प्रतिशतले बढ्दा अरु सबै समूहको उपसूचक घटेको छ । सबैभन्दा धेरै होटल तथा पर्यटन समूहको उपसूचक ३ प्रतिशत, निर्जीवन बीमा समूह १५२ प्रतिशत र जलविद्युत् समूहको उपसूचक १५९ प्रतिशतले घटेको हो ।"
"प्रयोगकर्ता थपिंदा घट्यो आम्दानी, किन ?","काठमाडौं : पछिल्लो पाँच वर्षको अन्तरमा नेपालका दूरसञ्चार सेवा प्रदायकहरूको आम्दानीमा व्यापक गिरावट आयो। देशमा सञ्चालित दुई ठूला टेलिकम कम्पनी एनसेल र नेपाल दूरसञ्चार कम्पनी (एनटीसी) को प्रयोगकर्ता थपिए तर आम्दानी भने लगातार घट्यो। जसकारण लगानीकर्ताले पाउने प्रतिफल घट्यो, सरकारले संकलन गर्ने राजस्व पनि खुम्चियो। सन् २०१६ सम्म नेपाली दूरसञ्चार क्षेत्रको कुल वार्षिक आम्दानी एक खर्ब रुपैयाँ थियो। सन् २०२२ सम्म आइपुग्दा ७७ अर्बमा खुम्चिएको छ। जसमध्ये एनसेलको वार्षिक आम्दानी करिब ५९ अर्ब हुने गरेकामा ४० अर्ब रुपैयाँमा झरेको छ। एनटीसीले उक्त वर्ष ४० अर्बको बिजनेस गर्ने गरेकामा गत वर्ष ३८ अर्ब रुपैयाँमा सीमित भएको छ। टेलिकम कम्पनीले गर्ने आम्दानीको करिब आधाबराबर त सरकारले करका रूपमा प्राप्त हुन्छ। टेलिकम क्षेत्रको आम्दानी २३ अर्बले घट्दा सरकारले प्राप्त गर्ने राजस्व १० अर्ब रुपैयाँ बढीले खुम्चिएको हो। नेपालमा दूरसञ्चार कम्पनीले कुन सेवा ? कति मात्रामा ? प्रदान गरेर आम्दानी गर्छन् भन्ने सेवा प्रदायकलाई मात्र थाहा हुन्छ। अन्य देशमा सेवा प्रदायकको प्रणालीमा नियामकले एउटा डिभाइस जोडेको हुन्छ जसले नियामकलाई नियमित विवरण उपलब्ध गराइरहेको हुन्छ। सो डिभाइसले कति मात्राको टेलिफोन भयो ? (कति अवधि ? कुन स्थानबाट कहाँ ? र कसले कसलाई ?) कति मात्रामा मेसेज वा इन्टरनेट खपत भयो ? ती सेवाको गुणस्तर कस्तो छ ? जस्ता विवरणको लाइभ डाटा नियामकलाई दिइरहेको हुन्छ। सेवा प्रदायकले नियामकलाई बुझाउने विवरण र सो डिभाइसले प्राप्त गरेको विवरण मिलान गरिन्छ। यसरी ती देशमा सेवा प्रदायकले नियामकलाई फर्जी विवरण दिन सक्दैनन्। तर, नेपालमा सेवा प्रदायकले दिएको विवरण पत्याउनुको विकल्प रहँदैन किनकि छड्के जाँच गर्ने प्रणाली नियामकसँग छैन। यसरी सेवा प्रदायकले एकलौटी रूपमा पठाएको विवरण हेर्दा आम्दानी ह्वात्तै घटेको देख्न सकिन्छ। आम्दानी किन घट्यो भन्ने प्रश्न गर्दा दूरसञ्चार सेवा प्रदायकको जवाफ छ, भ्वाइसको ओभर इन्टरनेट (मेसेन्जर, ह्वाट्सएप, भाइबरमार्फत हुने फोन कल) बढ्यो। यही अवधिमा अन्य देशका दूरसञ्चार सेवा दिने कम्पनीको आम्दानी भने व्यापक रूपमा बढेको छ। ६ वर्षअघिको तुलनामा इन्डोनेसियाको एक्सएल टेलिकमको आम्दानी ३६, कम्बोडियाको स्मार्ट टेलिकमको ४२, बंगलादेशको रोबी टेलिकमको ६३ र श्रीलंकाको डायलग टेलिकमको २०५ प्रतिशतले बढेको छ। त्यसैगरी, फिलिपिन्सको स्मार्ट टेलिकमको १९, मलेसियाको म्याक्सिसको १४, जर्मनीको रोजरको १२ र दुच्सेको ५६, दु दुबईको १ र भारतको एयरटेलको ११ प्रतिशतले बढ्यो। तर, नेपाली दूरसञ्चार सेवा प्रदायकको आम्दानी घटेकामा नियामक र सरकारको टाउको दुखाइ बनेको छ। टेलिकम उद्योगमा अर्को चुनौतीपूर्ण विषय हो, कल बाइपास। केन्द्रीय अनुसन्धान ब्युरोका अनुसार २०६८ देखि २०७६ सालसम्म कल बाइपासबाट १२ अर्ब रुपैयाँभन्दा बढी आम्दानी गुमेको छ। यसैगरी ब्युरोको पहुँचबाहिरको राजस्व हिसाब यकिन छैन। अमेरिकाबाट नेपाल फोन आउँदा सीमित कर सरकारलाई तिर्नुपर्छ। यदि सो फोन अमेरिकाभन्दा कम दूरी (मानौं दुबई) बाट आएको छ भने तिर्नुपर्ने कर थोरै हुन्छ। अहिले टेलिफोन सेवा प्रदायकले कुन कल कुन देशबाट आएको भन्ने यथार्थ विवरण प्राधिकरणलाई दिँदैनन्। प्रयोगकर्ताको मोबाइलमा अमेरिकाबाटै कल आएको हुन्छ तर प्राधिकरणलाई सेवा प्रदायकलाई बुझाउने विवरणमा अर्को देश उल्लेख गरिएको हुन्छ। कम्पनीले पेस गरेको कागजात यकिन गर्ने प्रणाली प्राधिकरणसँग नहुँदा करोडौं रुपैयाँ सरकारी कर गुमेको अनुमान प्राधिकरणको छ। यसरी फर्जी विवरण पेस गर्ने काममा एनसेल र एनटीसी दुवै संलग्न रहेको आशंका प्राधिकरणको छ। एकातिर प्रयोगकर्ता बढ्ने तथा सेवाको विविधीकरणका कारण दायरा विस्तार हुने र अर्कातिर सेवा प्रदायकको आम्दानी खुम्चने। यो विषय ६ वर्षअघि नै सरकार र दूरसञ्चार क्षेत्रको नियामक निकाय नेपाल दूरसञ्चार प्राधिकरणको टाउको दुखाइ बनेको थियो। सेवा प्रदायकले नियामकलाई जस्तो विवरण दिन्छन्, सोहीलाई पत्याउनुको विकल्प थिएन। आजको दिनमा पनि छैन। अर्कातर्फ सेवा प्रदायकले सेवाग्राहीलाई कस्तो गुणस्तरको सेवा दिन्छन् भन्ने पनि प्राधिकरणले सेवा प्रदायकको एकलौटी विवरण अध्ययन गरेर थाहा पाउँछन्। दूरसञ्चार कम्पनीले कम गुणस्तरको भ्वाइस तथा इन्टरनेट सेवा दिएर बढी शुल्क उठाए भने पनि प्राधिकरणलाई जानकारी नरहने स्थिति छ। उल्लेखित तीनवटै समस्या समाधान गर्ने एउटा सजिलो उपाय छ। विदेशमा झैं प्रत्यक्ष निगरानी गर्ने एउटा डिभाइस राख्ने हो भने टेलिकम कम्पनीले प्राधिकरणलाई बुझाउने र यथार्थ विवरणबीचको अन्तर थाहा हुन्छ। प्राधिकरणले कति मात्रा (कति अवधि ? कुन स्थानबाट कहाँ ? र कसले कसलाई ?)को टेलिफोन कल वा मेसेज वा इन्टरनेट खपत भयो ? ती सेवाको गुणस्तर कस्तो छ ? भन्ने सोही डिभाइसको सहयोगमा प्राप्त गर्न सक्छ। अर्थात्, सेवा प्रदायकले यस्तो डिभाइस राखे उप्रान्त प्राधिकरणलाई फर्जी विवरण बुझाउने दिनको अन्त्य हुनेछ। २०७४ सालमा मोहन बस्नेत सञ्चारमन्त्री छँदा सो डिभाइस राख्नुपर्ने आवश्यकता महसुस गरियो। मन्त्रिस्तरीय निर्णयअनुसार २०७४ असोज २० गते प्राधिकरणले टेरामक्स जडानका लागि बोलपत्र आह्वान गयो। उल्लेखित समस्या समाधान गर्ने प्रणाली हो, टेलिकम्युनिकेसन ट्राफिक मोनिटरिङ एन्ड फ्रड कन्ट्रोल सिस्टम अर्थात् दूरसञ्चार ट्राफिक अनुगमन तथा ठगी नियन्त्रण प्रणाली अर्थात् छोटकरीमा टेरामक्स। टेलिकम कम्पनीले प्राधिकरणलाई उपलब्ध गराउने विवरणको छड्के जाँच गर्ने सिस्टम टेरामक्स भएको प्राधिकरणका अध्यक्ष पुरुषोत्तम खनाल बताउँछन्। उनका अनुसार टेरामक्स एउटा प्रविधि हो जुन सेवा प्रदायकको मोबाइल स्विचिङ सेन्टरमा जडान हुन्छ। यो डिभाइसले फोन र मेसेजको डाटा राख्छ तर भ्वाइस र एसएमएस रिड गर्ने क्षमता यसको हुँदैन। पत्रकार सम्मेलनै गरेर उनले यसबारे प्रस्ट्याए, टेरामक्स लागू भएपछि टेलिकम कम्पनीले कम समयको फोन कल विवरण देखाएर राजस्व लुकाउन सक्दैनन्, कम समयको फोन कलबाट ग्राहकबाट बढी समयको शुल्क लिन सक्दैनन्, कमजोर गुणस्तरको सेवा दिएर उच्च गुणस्तरको शुल्क उठाउन पाउँदैनन्, टाढाको देशबाट फोन आए पनि नजिकबाट आएको भनेर कर लुकाउन पाउँदैनन्।"
काठमाडौं महानगरले संकलन गर्यो २ महिनामा एक अर्ब १७ करोड राजस्व,काठमाडौँ : काठमाडौँ महानगरपालिकाले चालु आर्थिक वर्षको पहिलो दुई महिनाको अवधिमा रु एक अर्ब १७ करोड १३ लाख ७५ हजार राजस्व असुल गरेको छ। गत आवको सोही अवधिमा काठमाडौँ महानगरपालिकाले ९३ करोड ४१ लाख राजस्व असुल गरेको थियो। चालु आवका लागि कामपाले १० अर्ब ४१ करोड राजस्व असुलको लक्ष्य लिएको कामपा राजस्व विभागका प्रमुख ध्रुव काफ्लेले जानकारी दिए। गत आवको सोही अवधिलाई तुलना गर्दा चालु आवको साउन र भदौमा २४ करोड बढी राजस्व असुल भएको छ। चालु आवको दुई महिनाको अवधिमा सबैभन्दा बढी घरबहाल करबाट ५२ करोड असुल भएको राजस्व विभागका प्रमुख काफ्लेले बताए। त्यसैगरी सम्पत्ति करबाट २५ करोड असुल भएको छ। पछिल्लो समय कामपामा बहाल कर तिर्ने करदाता बढेकाले राजस्व रकम बढेको कामपा प्रमुख काफ्लेको भनाइ छ। गत वर्षभन्दा यस वर्ष सम्पत्ति करमा मात्रै छ सय ४८ करतादा बढेका छन्। बहाल करतर्फ पनि करदाता उल्लेख्यरुपमा बढेका छन्। पछिल्लो समय एक हजार तीन सय करदाता थपिएका छन्। अहिले कामपामा तीन लाखभन्दा बढी करदाता छन्।
लाप्चे र जुम खोलाको बिजुली राष्ट्रिय प्रणालीमा जोड्न प्रसारण लाइन निर्माण हुने,"काठमाडौं : माथिल्लो तामाकोशी जलविद्युत् आयोजनाको माथिल्लो तटमा निर्माण हुने विभिन्न जलविद्युत् आयोजनाबाट उत्पादित बिजुली राष्ट्रिय प्रसारण प्रणालीमा जोड्नका लागि उच्च क्षमताको प्रसारण लाइन निर्माण हुने भएको छ। माथिल्लो तामाकोशीको आयोजनास्थल लामाबगरभन्दा माथिल्लो तटमा लाप्चे खोला, जुम खोला, अप्परलाप्चे र तामाकोशी लाप्चे लगायतका आयोजना पहिचान गरिएको छ। ती आयोजनामध्ये केही निर्माण सुरु हुने तयारीमा छन् भने केही आयोजना अध्ययनका क्रममा छन्। लामाबगरलाई हब बनाएर सबस्टेशन र प्रसारण लाइन निर्माणका विषयमा आज ऊर्जा जलस्रोत तथा सिँचाइ मन्त्रालयमा छलफल भएको छ। ऊर्जा जलस्रोत तथा सिँचाइमन्त्री शक्तिबहादुर बस्नेतले माथिल्लो तामाकोशी जलविद्युत् आयोजनाले मुलुकको ऊर्जा क्षेत्रमा स्थापित गरेको सार्थक उदाहरणलाई मध्यनजर गरेर थप प्रक्रिया अगाडि बढाउन सम्बद्ध निकायलाई आग्रह गरे। लाप्चे र जुम खोलमा पहिचान भएका आयोजनाका प्रवर्द्धकले छिट्टै परियोजना निर्माण सुरु गर्ने तयारी गरेका छन्। कुल एक सय ६० मेगावाट क्षमताको लाप्चे खोलामा दुगड समूहले लगानी गर्ने भएको छ। यस्तै अन्य आयोजना पनि छिट्टै निर्माणमा जाने भएकाले प्रसारण लाइन निर्माणलाई प्राथमिकतामा राखेर प्रक्रिया अगाडि बढाउन मन्त्री बस्नेतले आग्रह गरे। छलफलमा ऊर्जा जलस्रोत तथा सिँचाइ मन्त्रालयका सहसचिव नवीनराज सिंह, माथिल्लो तामाकोशी जलविद्युत् कम्पनीका प्रमुख कार्यकारी अधिकृत मोहनप्रसाद गौतम लगायतको सहभागिता थियो। माथिल्लो तामाकोशी जलविद्युत् आयोजनाको क्यासकेड परियोजनाका रूपमा झण्डै एक सय मेगावाट क्षमताको तामाकोशी पाँचौं निर्माणको प्रक्रियामा अगाडि बढेको छ। यस्तै रोलवालिङ खोला जलविद्युत् आयोजना पनि निर्माणको प्रक्रियामा लैजाने तयारीमा छ।"
कोरलानाका नखुल्दा मुस्ताङमै महङ्गियो भेंडा च्याङ्ग्रा,"जोमसोम : यसवर्ष पनि दसैंलक्षित भेंडा च्याङ्ग्रा मुस्ताङमै महङ्गिएका छन् । कोभिड तथा सुरक्षा संवेदनशीलताका कारण छिमेकी देश चीनले उत्तरी कोरलानाका विगत ४ वर्षदेखि बन्द गरेकोले बर्सेनी मुस्ताङमा भेंडा च्याङ्ग्राको भाउ बढ्दै गएको हो। मुस्ताङका अरु ठाउँबाट दसैंका लागि भेंडा च्याङ्ग्रा जोमसोम आउन थालेका छन् । तर बर्सेनि भेंडा च्याङ्ग्रा झर्ने क्रम घट्दै गइरहेको छ । यसवर्ष भेंडा च्याङ्ग्रा करिव ७ हजारदेखि ८ हजारसम्म बाहिरिने अनुमान गरिएको भेटेरिनरी अस्पताल तथा पशु सेवा विज्ञ केन्द्र जोमसोमका पशु चिकित्सक लालमणी आचार्यले जानकारी दिए । जोमसोममा करिव ३८ सय भेंडा च्याङ्ग्राको पशु निरोगिताको प्रमाणपत्र उपलब्ध गराइएको अरु थप १ हजार भेंडा च्याङ्ग्रा सम्पर्कमा आएको पशु चिकित्सक आचार्यले बताए । डोल्पा र उपल्लो मुस्ताङबाट भेंडा च्याङ्ग्रा सदरमुकाम जोमसोम झरेको पशु चिकित्सक आचार्यको भनाई छ । नाका खुलेको छैन, नितान्त डोल्पा र मुस्ताङबाटमात्र च्याङ्ग्रा आएका हुन् ', पशु चिकित्सक आचार्यले भने, बुधबारसम्म ५ हजार जति च्याङ्ग्रा मुस्ताङबाट बाहिरिएको छ, अब आउने क्रम कम भइसकेको छ । यसपटक भेटेरिनरी अस्पतालका पशु चिकित्सक आफैं फिल्डमै खटिएर पशुचौपायाको निरीक्षण गरेका छन् । विगतका वर्षहरुमा कार्यालय पुगेर भेंडा च्याङ्ग्राको निरीक्षण नगरी पशु निरोगिताको प्रमाणपत्र दिने गरिएको थियो । अस्वस्थ्य भेंडा च्याङ्ग्रा उपचार गरेर पछि बिक्री गर्न सुझाव दिएको पशु चिकित्सक आचार्यले उल्लेख गरे । मानव स्वास्थ्य माथि प्रतिकुल हुने भएकाले फिल्डमै भेंडा च्याङ्ग्राको अनुगमन गरिएको उनले बताए । उपल्लो डोल्पा र उपल्लो मुस्ताङका पशुपालकले व्यवसायिक रुपमा भेंडा च्याङ्ग्रा पालन गर्ने गरेका छन् । चाईना बोर्डर विगत ४ वर्षदेखि बन्दा हुँदा भेंडा च्याङ्ग्राका पाठापाठी भित्र्याउन पाएका छैनन् । तिब्बतबाट पाठा पाठी ल्याएर वयस्क बनाएपछि मासुका लागि उपल्लो मुस्ताङका पशुपालकले जोमसोम ल्याउँथे । मुस्ताङका सीमित पशुपालकले पालेका भेंडा च्याङ्ग्राले दसैंको माग थेग्न मुश्किल छ । बोडर नखुल्दा मुल्य आकाशिएको लोमान्थाङ १ छोसेरका पशुपालक व्यापारी आङ्गेल गुरुङले जानकारी दिए । सरकारले कोरलानाकाको चाइना बोर्डर खुल्छ भन्ने हल्ला गरे पनि नखोलेको च्याङ्ग्रा व्यापारी गुरुङको भनाइ छ । सरकारलई कटाक्ष गर्दै च्याङ्ग्रा धनी गुरुङले आक्रोश पोख्दै भने, कोरला नाका खुल्छ भन्ने हल्ला गरियो,आखिरमा अहिलेसम्म खुलेन। जनतालाई अल्मल्याउने सरकारको यस्तो नीति बेठिक छ। जनतालाई नाका खुल्ने हल्ला गरेर अल्म्ल्याउने काम राम्रो होइन । चीनको स्वशासित क्षेत्र तिब्बतको कोरलानाका खुलेको भए ५५ हजार पर्ने भेंडा च्याङ्ग्रा ३५ हजार पाइने छोसेरका च्याङ्ग्रा धनी आङ्गेलको दावी छ । उनले कोरलानाका नखुल्दा ब्यापारीहरुले जोमसोममै ४२ हजारदेखि ५५ हजारसम्म भेंडाच्याङ्ग्रा खरिद गर्न बाध्य भएको च्याङ्ग्रा धनी आङ्गेलले सुनाए । यसवर्ष च्याङ्ग्रा खरिद गर्न आउने ब्यापारीहरु भीडभाड निकै कम रहेको छ । अघिल्लो आर्थिक वर्षमा करिव १०१२ हजार भेंडाच्याङ्ग्रा मुस्ताङ बाहिरिएको भेटेरिनरी अस्पताल तथा पशु सेवा विज्ञ केन्द्रको दावी छ । यसवर्ष मुस्ताङमै २५ प्रतिशतले भेंडा च्याङ्ग्राको व्यापारमा ह्रास आएको हो । मुस्ताङको वारागुङ मुक्तिक्षेत्र ,लोघेकर दामोदरकुण्ड र लोमान्थाङ गाउँपालिकाका पशुपालकले भेंडा च्याङ्ग्रा पालन गर्दै आइरहेका छन् । भेटेरिनरी अस्पताल तथा पशु सेवा विज्ञ केन्द्र मुस्ताङका अनुसार लोमान्थाङमा ५२ हजार भेंडा च्याङ्ग्रा पालन गरिएको छ । ६० वटा बढी च्याङ्ग्रा फार्म छन् । औसत ५० भन्दा बढी घरधुरीले भेंडा च्याङ्ग्रा पालन गरेको कार्यालयको दावी छ ।"
"तीन कम्पनीको सेयर सूचीकृत, बिहीबारबाट कारोबार","काठमाडौं : मिड सोलु हाइड्रोपावर, भगवती हाइड्रोपावर डेभलपमेन्ट कम्पनी र नेसनल हाइड्रोपावर कम्पनीको सेयर नेपाल स्टक एक्सचेन्ज (नेप्से) मा सूचीकृत भएका छन्। मिड सोलु र भगवतीको आईपीओ तथा सुनकोसी हाइड्रोलाई प्राप्ति गरेपछि नेसनलको सेयर नेप्सेमा सूचीकृत भएको हो। मिड सोलुको ७४ लाख ८४ हजार कित्ता र भगवतीको ५७ लाख २० हजार ६ सय ४७ कित्ता आईपीओ नेप्सेमा सूचीकृत भएका हुन्। बुधबार सूचीकृत भएसँगै यी कम्पनीको सेयर कारोबार बिहीबारदेखि हुने भएको छ। नेप्सेले पहिलो कारोबारको लागि मिड सोलुलाई एक सय रुपैयाँदेखि तीन सय रुपैयाँसम्मको ओपनिङ रेन्ज प्रदान गरेको छ भने भगवतीले १ सय २० रुपैयाँ ४१ पैसादेखि ३ सय ६१ रुपैयाँ २३ पैसासम्मको ओपनिङ रेन्ज पाएको छ। मिड सोलुले वैदेशिक रोजगारीमा रहेका नेपाली, सामूहिक लगानी कोष, स्थानीय बासिन्दा, कर्मचारीहरूसहित सर्वसाधारणका लागि निष्कासन गरेको १४ लाख ९६ हजार ८ सय कित्ता साधारण सेयर र संस्थापक सेयरधनीहरूले लगानी गरेको ५९ लाख ८७ हजार २ सय कित्ता संस्थापक नेप्सेमा सूचीकृत भएको हो। यसैगरी भगवतीको १४ लाख ३० हजार १ सय ६२ कित्ता साधारण र ४२ लाख ९० हजार ४ सय ८५ कित्ता संस्थापक सेयर बिहीबारबाट कारोबार गर्न मिल्ने भएको छ। नेसनलले सुनकोसी हाइड्रोलाई १००ः२५ को स्वाप रेसियोमा प्राप्ति गरेको थियो। सुनकोसीको १ लाख कित्ता सेयरबराबर नेसनलको २५ हजार कित्ता सेयर बिहीबारदेखि नेप्सेमा किनबेच हुनेछ।"
वाणिज्य बैंकको सेयरबाट कसरी लिने लाभ ?,"सेयरमा लगानी गर्दा आकर्षक लाभांशमात्रै होइन, अन्य वित्तीय परिसूचकहरूबारे जानकार भएर कारोबार गर्न जरुरी छ। काठमाडौं : बैंकहरूले धमाधम लाभांश प्रस्ताव सार्वजनिक गर्न थालेका छन्। सेयर लगानीकर्तालाई आकर्षण गर्ने यो एउटा महत्त्पूर्ण इन्डिकेटर हो। आर्थिक वर्ष २०७९०८० को मुनाफाबाट लाभांश प्रस्ताव घोषणा सुरु गर्न थालेका हुन्। जसमा एनआईसी एसिया बैंकले ३०, माछापुच्छ्रेले १४, एभरेस्टले २०५३, सानिमाले १४७० र सिटिजन्स बैंक इन्टरनेसनले ५७९ प्रतिशत लाभांश दिने प्रस्ताव पेस गरिसकेका छन्। यसबाहेकका बैंक पनि पाइप लाइनमा छन्। वाणिज्य बैंकको सेयरमा लगानी गर्दा आकर्षक लाभांशमात्रै होइन अन्य वित्तिय परिसूचकहरूबारे जानकार भएर कारोबार गर्न जरुरी भएको सेयर जानकारहरू सुझाव दिन्छन्। कम्पनीको वित्तीय स्थिति अर्थात् सम्बन्धित कम्पनीको अधिकृत पूँजी, चुक्ता पूँजी, नेटवर्थ, वितरणयोग्य नाफा, प्रतिसेयर आम्दानी (ईपीएस), रिटर्न अन् इक्विटी (आरओआई), पीई रेसियोलगायतलाई बढी विश्लेषण गरेर सेयर किन्नु उपयुक्त हुन्छ। यससँगै, ऋण व्यवस्थापन, मुनाफाको स्थिति, आम्दानीको स्रोत, खुद नाफानोक्सान, प्रतिसेयर आम्दानी, सञ्चित नाफा, जगेडा कोषहरू, वास्तविक सम्पत्ति, खर्च व्यवस्थापन, कर्मचारीको उत्पादकत्वजस्ता विभिन्न वित्तीय परिसूचकबारे जानकारी लिन पनि सेयर जानकार सुझाव दिन्छन्। सेयर बजार जानकार महेश रिजालका अनुसार एउटा लगानीकर्ताले दीर्घकालीन रूपमा वाणिज्य बैंकमा लगानी गर्न चाहेमा विगतका डिभिडेन्टको इतिहास कस्तो छ ?, निरन्तर बोनस, लाभांश दिएको छ कि छैन ? कुनै वर्ष ३०४० प्रतिशत दिने कुनै वर्ष दिँदै नदिने त्यस्तो पनि हुनु भएन र बैंकको सुशासन, चुक्ता पूँजी, आरओई, पीई, नेटवर्थलगायतका परिसूचक हेर्नुपर्छ। वाणिज्य बैंकको कारोबारलाई हेर्दा हिजोको दिनमा यसको चुक्ता पुँजी ५० करोड थियो तर बढाएर ८ अर्ब रुपैयाँ अनिवार्य गरियो। अहिले त हेर्दाहेर्दै एउटै वाणिज्य बैंकको ३५ अर्ब रुपैयाँ हाराहारीको चुक्ता पुँजी पुगिसक्यो। चुक्ता पुँजी अधिक भएको कारणले पनि वाणिज्य बैंकको सेयर कारोबार नफस्टाएको सेयर विज्ञ रिजालले औंल्याए। तथ्यांक हेर्दा पनि चुक्ता पूँजी अत्यधिक छ। ग्लोबल आईएमईकै ३५ अर्ब, नेपाल इन्भेस्टमेन्ट मेगाको ३४ अर्ब, नबिलको २७ अर्ब, कुमारीको २६ अर्ब प्रभुको २३ अर्ब, हिमालयनकोे २१ अर्ब हाराहारीमा चुक्ता पुँजी पुगिसकेको छ। यसबाहेकका बैंकको २० अर्बभन्दा कम ९ अर्बभन्दा माथि चुक्ता पुँजी छ। करिब १६ वर्षदेखि पुँजीबजारमा रहेर गरेको अध्ययनबारे अनुभव सुनाउँदै सेयरविज्ञ रिजाल अब भविष्यमा स्टक डिभिडेन्ट दिनेभन्दा नगद लाभांश दिने कम्पनीको सेयर मूल्य धेरै तल नझर्ने देखिएको बताउँछन्। बैंकको पुँजी बढ्दै जाँदा त्यो तहको नाफा कायम गर्न बैंकले कमाइ (अर्निङ पर सेयर) पनि बढाउँदै जानुपर्यो। पुँजी बढ्दै गयो, कमाइ नबढे। जस्तै ग्लोबल आईएमई बैंकको सबैभन्दा बढी चुक्ता पुँजी ३५ अर्ब रुपैयाँ छ। नाफा ५ अर्ब रुपैयाँ गर्यो भने यसले पुँजीलाई भाग लगाउँदा ईपीएस थोरै हुन्छ। यसकारण यी कुरालाई पनि ध्यान दिएर दीर्घकालीन लगानी गर्दा उचित हुने उनले सुझाए। अहिले धेरै बैंकको नेप्से इन्डेक्स ११ सयभन्दा पनि तल्लो रेन्जमा आएको छ। दीर्घकालीन लगानी गर्दा यो हेरियो भने उपयुक्त हुने बारे पनि उनले ध्यानाकर्षण गराए। यद्यपि अहिले अर्थतन्त्र गतिविधिहरू चलायमान छैन। कतिपयले कर्जा नतिर्ने अभियान चलाएकाले बैंक नै डिफल्डमा जाने हो कि भन्ने आशंका छ। बैंकको निष्क्रिय कर्जा (एनपीएल) पनि कत्तिको बढाउँछ ? नेपाल राष्ट्र बैंकले बैंकहरूलाई पहिलो त्रैमासबाट लागू हुनेगरी नयाँ नीतिगत व्यवस्था गरेको छ। यी सबैको प्रभाव कस्तो पर्ला भनेर लगानीकर्ताले ध्यान दिएर दीर्घकालीन लगानी गर्दा भने उपयुक्त हुने सेयर बजार जानकार रिजालले जानकारी दिए। यस्तै अर्का सेयर बजारसम्बन्धी जानकार कृष्ण गिरी अहिले बैंकको सेयर मूल्य पनि धेरै कम भएर प्रतिसेयर मूल्य डेढ सय, २ सय रुपैयाँसम्म आएकाले प्रतिफलमा आधारित भएर बैंकको सेयरमा लगानी गर्नेे उपयुक्त समय भएको बताउँछन्। उनी भन्छन्, नेपाल राष्ट्र बैंकको तथ्यांकअनुसार समग्रमा अर्थतन्त्र क्रमशः लयमा आएको देखिन्छ। बैंकहरूको लगानी क्षमता बढेको छ, कर्जा निक्षेप अनुपात (सीडी रेसियो) झरेर औसतमा आएको छ। पहिला प्रवाह भएका बैंकको रिकभरी राम्रो गरे थप व्यवसाय गरेर जान सक्ने स्थिति देखिन्छ। धितोपत्रसेयरमा लगानी गर्दा ध्यान दिनुपर्ने पक्ष कम्पनीका संस्थापकहरूको स्थिति : जुन कम्पनीको सेयरमा लगानी गर्न चाहेको हो, सो कम्पनीका संस्थापकको शैक्षिक योग्यता, कम्पनी सञ्चालनसम्बन्धी अनुभव, हाल संलग्न पेसा, व्यवसाय र ती व्यवसायको वित्तीय स्थिति, व्यावसायिक छवि, सामाजिक पहिचान, अन्तर्राष्ट्रिय सम्पर्कजस्ता तथ्यबारे जानकारी लिनु पर्दछ। कम्पनीको वित्तीय स्थिति : कम्पनीको वित्तीय स्थिति अर्थात् सम्बन्धित कम्पनीको अधिकृत पुँजी, चुक्ता पुँजी, ऋण व्यवस्थापन, मुनाफाको स्थिति, आम्दानीको स्रोत, खुद नाफानोक्सान, प्रतिसेयर आम्दानी, सञ्चित नाफा, जगेडा कोषहरू, वास्तविक सम्पत्ति, खर्च व्यवस्थापन, कर्मचारीको उत्पादकत्वजस्ता विभिन्न वित्तीय परिसूचकहरूबारे जानकारी लिनु पर्दछ। व्यवस्थापन समूह : व्यवस्थापन समूहको र कम्पनीमा कार्यरत कर्मचारीको दक्षता र अनुभव, कार्यसम्पादन स्तर, उनीहरूले विगतमा अन्य कुनै निकायको व्यवस्थापनको जिम्मेवारी लिएको भए त्यसको परिणाम, कार्यरत कर्मचारीले कम्पनीको जागिर छोड्ने दरबारे पनि जानकारी लिनु उपयुक्त हुन्छ। वस्तु तथा सेवा : कम्पनीले उपलब्ध गराउने वस्तु तथा सेवा र बजारमा तिनको माग तथा आपूर्तिको अवस्था, बिक्री वितरणको स्थिति, दीर्घकालीन माग र बिक्री वितरणको सम्भावना, नयाँ वस्तु तथा सेवा विकासको सम्भावना, सम्भाव्य आर्थिक तथा व्यावसायिक परिवर्तन तथा आर्थिक चक्रमा आफ्नो अस्तित्व बचाई राख्न सक्ने क्षमताका साथै भावी रणनीतिबारे पनि जानकारी लिनु मनासिब हुन्छ। प्रतिसेयर आम्दानी (ईपीएस) करपछिको नाफालाई कुल सेयर संख्याले भाग गर्दा आउने प्रतिफललाई प्रतिसेयर आम्दानी भन्ने गरिन्छ। कम्पनीले आर्जन गरेको खुद नाफालाई कम्पनीको कुल सेयर संख्याले भाग गर्दा प्रतिसेयर आम्दानी प्राप्त हुन्छ। प्रतिसेयर आम्दानी सेयरको मूल्य मूल्यांकन मापन गर्ने एक महत्त्पूर्ण आधार हो। प्रतिसेयर आम्दानी उच्च भएकोलाई असल मानिन्छ भने कम भएकालाई कमसल मानिन्छ। कम्पनीको कुल चुक्ता पुँजीले कम्पनीको खुद मुनाफालाई भाग गर्दा आउने भागफल ईपीएस हो। ईपीएस भनेको एक कित्ता सेयर बराबर कति रुपैयाँ कमाइ भयो भनेर हेर्नै परिसूचक हो। कम्पनीको ईपीएस जति बढि भयो त्यति राम्रो हो। उच्च प्रतिफल दिने कम्पनीको सेयरमा प्रायः लगानीकर्ता आकर्षित हुन्छन्। कम्पनीले गर्ने कुल नाफाभन्दा प्रतिसेयर आम्दानी हेरेर लगानी गर्नु बढी लाभदायक हुन्छ। बढी प्रतिसेयर आम्दानी भएको कम्पनीमा लगानी गर्नु बढी प्रतिफलमूलक हुने गर्छ। रिटर्न अन् इक्विटी (आरओई) अंग्रेजी भाषाबाट अनुवाद गरिएकोइक्विटीमा प्रतिफल भनेको यसको इक्विटीको सम्बन्धमा व्यवसायको नाफाको मापन हो। शुद्ध आयऔसत सेयरधारकहरूको इक्विटी आरओई हुन आउछ। यो आर्थिक वर्षको शुद्ध आम्दानी बराबर हुन्छ। कुल इक्विटीले भाग गर्दा प्रतिशतको रूपमा व्यक्त गरिन्छ। जुन बैंकको आरओई बढी छ त्यसमा लगानी गर्न राम्रो हुन्छ। नेटवर्थ भनेको के हो ? कम्पनीको कुल सम्पत्तिबाट दायित्व घटाउँदा बाँकी रहेको सम्पत्तिबारे यसले जानकारी दिन्छ। कम्पनी कत्तिको बलियो र कमजोर छ भन्ने नेटवर्थ हेरेर थाहा हुन्छ। जति बढि नेटवर्थ बढी हुन्छ त्यो कम्पनी लगानीका लागि राम्रो हो। कम्पनीको चुक्ता पुँजी र सम्पूर्ण जगेडाहरूको जोड नै कम्पनीको नेटवर्थ (खुद मूल्य अथवा किताबी मूल्य) हो। कुल नेटवर्थ कम्पनीको कुल सेयर संख्याले भाग गरेमा कम्पनीको प्रतिसेयर नेटवर्थ वा सेयरको किताबी मूल्य प्राप्त हुन्छ। नेटवर्थलाई कम्पनीको कुल सम्पत्तिबाट कुल दायित्व घटाउँदा बाँकी रहने सेषका रूपमा पनि बुझ्न सकिन्छ। दोस्रो बजारमा कारोबार गर्दा कम्पनीको सेयरको किताबी मूल्य र बजार मूल्यबीच तुलना गरेर खरिद बिक्रीको निर्णय गर्नु राम्रो मानिन्छ। पीई रेसियो कम्पनीको मूल्यलाई प्रतिसेयर आम्दानी (ईपीएस)ले भाग गर्दा आउने भागफल पीई रेसियो हो। जस्तै एक रुपैयाँ मूल्य पर्ने कम्पनीलाई कति मूल्य बढी हालिएको छ भन्ने हो। लगानी गर्न कम्पनीको पीई रेसियो कम भएको राम्रो हो। क्यापिटल एडिक्विसी रेसियो बैंकले बोनस सेयर, नगद लाभांश केके दिन्छ भन्ने कुरा क्यापिटल एडिक्विसी रेसियो हेरेर थाहा हुन्छ। सो रेसियो ११ को नजिक छ भने कम्पनीले बोनस सेयर दिनुपर्छ। कोर क्यापिटल बैंकको कोर क्यापिटलको स्थिति के छ भनेर हेर्न सकिन्छ। यो थोरै छ वा धेरै। यो ८५ प्रतिशतबाट कति टाढा छ ? यसको आधारमा डिभिडेन्ट दिन योग्य छ भने बोनस सेयरमा दिन्छ नगद लाभांशमा दिन मिल्दैन।"
सोनापुरको आईपीओ बाँडफाँट,काठमाडौं : सोनापुर मिनरल्स एन्ड आयलको आईपीओ बाँडफाँट भएको छ। बुधबार गोलाप्रथामार्फत आईपीओ पर्ने १० लाख ३२ हजार १ सय ३२ जना चयन भएका हुन्। यीमध्ये ८ जनाले ११११ कित्ता पाएका छन्। आईपीओमा आवेदन दिनेमध्ये ११ लाख ४६ हजार ६ सय ६१ जनामध्ये १० लाख ४० हजार ७ सय ७९ जना योग्य ठहरिएका थिए। यीमध्ये ८ हजार ६ सय २८ जनाको हात खाली भएको एनआईएमबी एस क्यापिटलले जनाएको छ। कम्पनीले १०० अंकित मूल्यमा १ सय ३७ रुपैयाँ ५८ पैसा प्रिमियम थप गरी प्रतिकित्ता २ सय ३७ रुपैयाँ ५८ पैसाका दरले ९७ लाख ३२ हजार ५ सय ४४ कित्ता सेयर सर्वसाधारणका लागि जारी गरेको हो। उद्योग प्रभावित क्षेत्रका स्थानीय र वैदेशिक रोजगारीमा रहेका नेपालीलाई आईपीओ बिक्री गरेपछि बाँकी रहेको सेयरसमेत जोडेर कम्पनीले आइतबारदेखि सर्वसाधारणलाई आईपीओ बिक्री खुला गरेको थियो।

शीर्षक,विवरण
वर्षाका कारण नेपाल र यूएईको फाइनल खेल रोकियो,"नेपालका लागि करण केसीले दुई तथा सोमपाल कामी, ललित राजवंशी र सन्दीप लामिछानेले एकएक विकेट लिएका छन्। काठमाडौं : एसीसी मेन्स प्रिमियर कपको फाइनल खेल वर्षाका कारण रोकिएको छ। टस हारेर ब्याटिङ गरिरहेको यूएईले १६ ओभरमा ५ विकेट गुमाएपछि खेल रोकिएको हो। यूएईले ६० रन बनाएको छ। नेपालका लागि करण केसीले दुई तथा सोमपाल कामी, ललित राजवंशी र सन्दीप लामिछानेले एकएक विकेट लिएका छन्। यूएईका कप्तान मोहम्मद वासिम, आर्यान लाक्रा, वृत्या अरविन्द, रामिज सहजाद र रोहन मुस्तफा १५ भन्दा कम रनमा आउट भएका छन्। नेपाली टिममा आज एक परिवर्तन भएको छ । प्रशिक्षक मोन्टी देशाइले दीपेन्द्रसिंह ऐरीको स्थानमा गुल्शन झालाई स्थान दिएका छन्। शनिबार त्रिवि क्रिकेट मैदानमा नेपाल र कुवेतबीचको सेमिफाइनल खेल नतिजाविहीन भएपछि समूह विजेता बनेको नेपाल फाइनलमा पुगेको थियो। समूह ए मा रहेको नेपाल ३ खेलमा विजयी भएको थियो भने एक खेल वर्षाका कारण रद्द भएको थियो।"
"एसीसी प्रिमियर कप फाइनल: सन्दीपले दिलाए पाँचौं विकेट, यूएईको करिब आधा टिम पभिलियन फिर्ता","यूएईका कप्तान मोहम्मद वासिम, आर्यान लाक्रा, वृत्या अरविन्द, रामिज सहजाद र रोहन मुस्तफा १५ भन्दा कम रनमा आउट भएका छन्। काठमाडौं: एसीसी मेन्स प्रिमियर कपको फाइनलमा यूएईविरुद्ध फिल्डिङ गरिरहेको नेपालले पाँच विकेट लिएको छ। नेपालका लागि करण केसीले दुई तथा सोमपाल कामी, ललित राजवंशी र सन्दीप लामिछानेले एकएक विकेट लिएका छन्। यूएईका कप्तान मोहम्मद वासिम, आर्यान लाक्रा, वृत्या अरविन्द, रामिज सहजाद र रोहन मुस्तफा १५ भन्दा कम रनमा आउट भएका छन्। यूएईले १३२ ओभरमा पाँच विकेट गुमाएर ५१ रन बनाएको छ। अहिले क्रिजमा आसिफ खान र बसिल हमिद छन्। नेपाली टिममा आज एक परिवर्तन भएको छ ।प्रशिक्षक मोन्टी देशाइले दीपेन्द्रसिंह ऐरीको स्थानमा गुल्शन झालाई स्थान दिएका छन्। शनिबार त्रिवि क्रिकेट मैदानमा नेपाल र कुवेतबीचको सेमिफाइनल खेल नतिजाविहीन भएपछि समूह विजेता बनेको नेपाल फाइनलमा पुगेको थियो। समूह ए मा रहेको नेपाल ३ खेलमा विजयी भएको थियो भने एक खेल वर्षाका कारण रद्द भएको थियो। नेपाली टिम : रोहित पौडेल, आसिफ शेख, गुल्शन झा, करण केसी, सोमपाल कामी, कुशल भुर्तेल, ललित राजवंशी, भीम सार्की, सन्दीप लामिछाने, कुशल मल्ल, आरिफ शेख।"
१० औं संस्करणको रारा गोल्डकप वैशाख २२ गतेदेखि,"धनकुटा : अग्नी बसुन्धरा स्मृति १० औं गोर्खा स्ट्रङ रारा गोल्डकप फुटबल प्रतियोगिता आगामी वैशाख २२ गतेदेखि सुरु हुने भएको छ। रारा फुटबल क्लबले आज पत्रकार सम्मेलनको आयोजना गर्दै वैशाख २२ देखि २८ गतेसम्म प्रतियोगिता हुन लागेको जानकारी दिएको हो। प्रतियोगिता राजारानी बजारस्थित पुण्य माध्यमिक विद्यालयको खेल मैदानमा हुनेछ। राजारानीमा लाग्ने ऐतिहासिक चण्डी पूर्णिमा मेलाको अवसर पारेर हरेक वर्ष रारा गोल्डकप सञ्चालन हुँदै आइरहेको छ। प्रतियोगितामा आयोजकसहित मोरङको डाँगीहाट यूथ क्लब र पथरी फुटबल क्लब, सुनसरीको तालतलैया एकेडेमी, झापाको विर्तामोड युनाइडेट फुटबल क्लब, धनकुटाको डाँडाबजार फुटबल क्लब, सिराहाको शैलेश युथ क्लब र उदयुरपुरको गाईघाट फुटबल गरी ८ टिमको सहभागिता रहने रारा क्लबका अध्यक्ष मणि चेम्जोङले बताए। उद्घाटन खेलमा डाँगीहाट युथ क्लब मोरङ र तालतलैया एकेडेमी सुनसरीबीच प्रतिस्पर्धा हुने छ। प्रतियोगिताको पुरस्कार राशी वृद्धि गरिएको छ। अघिल्लो संस्करणमा विजेतलाई २ लाख र उपविजेतालाई एक लाख प्रदान गरिएको थियो। तर यो पटकको विजेताले नगद तीन लाख रुपैयाँ सहित रारा गोल्डकपको ट्रफी र उपविजेताले एक लाख ५० हजार रुपैयाँ हात पार्नेछ। प्रत्येक खेलमा म्यान अफ दी म्याचको व्यवस्था गरिएको र पाँच हजार पुरस्कार प्रदान गरिने बताइएको छ। विभिन्न विधाहरूमा उत्कृष्ट हुने खेलाडीहरूलाई जनही नगद १० हजार रुपैयाँ ट्रफी र प्रतियोगिताको सर्वोत्कृष्ट खेलाडीलाई नगद २० हजार रुपैयाँ र ट्रफी प्रदान गरिनेछ। कोरोना महामारीको कारण प्रतियोगिता तीन वर्ष स्थगित भएको थियो। यो संस्करण तीन वर्ष पछि हुन लागेको उनले बताए। तीन वर्ष अघि विराट चोकको सगरमाथा स्पोटिङ क्लबले जितेको थियो। उक्त क्लबले लगातार तीन संस्करणको उपाधि जितेको हो। खेल मैदानमा २५ सय दर्शक अट्ने क्षमताको अस्थायी प्याराफिट निर्माण गरिएको छ। अहिले प्रतियोगिताको तयारी अन्तिम चरणमा पुगेको प्रतियोगिताका प्रचारप्रसार संयोजक सविन अधिकारीले बताए। प्रतियोगिताको प्रायोजक गोर्खा ब्रुअरी प्रालि, वैकिङ पार्टनर नबिल बैंक र संरक्षक चौविसे गाउँपालिका रहेको छ। प्रतियोगिता सञ्चालनका लागि ३६ लाख ५० हजार रुपैयाँ बजेट विनियोजन गरिएको छ। जसमध्ये चौविसे गाउँपालिकाले ६ लाख रुपैयाँ आर्थिक सहयोग गरेको छ। प्रतियोगिता सञ्चालनका लागि अक्षयकोष स्थापना गरिएको छ। उक्त अक्षयकोषबाट प्राप्त ब्याज १ लाख, गेट टिकटबाट ९ लाख रुपैयाँ, प्रायोजक तथा सहप्रायोजकबाट ८ लाख, व्यक्तिगत चन्दा तथा सहयोगबाट १२ लाख ५० हजार रुपैयाँ संकलन हुने अनुमान गरिएको क्लबका सचिव युवराज कटेलले बताए। सम्मेलनमा प्रतियोगिताको विजेताले प्राप्त गर्ने ट्रफी पनि सार्वजनिक गरिएको थियो। फुटबल क्षेत्रको उर्भरभूमि चौविसे फुटबल खेलको क्षेत्रमा चौविसे गाउँपालिका उर्भरभूमि रहेको छ। राष्ट्रिय टिम सहित ए डिभिजन क्लबका अधिकांश खेलाडी यस क्षेत्रका छन्। राष्ट्रिय फुटबल टिमका कप्तान समेत रहेका गोलकिपर तथा अन्तर्राष्ट्रिय खेलाडी किरण चेम्जोङ यसै क्षेत्रका हुन्। फेड्स क्लबबाट फुटबल खेल्ने खेलाडी वुद्ध चेम्जोङ राजारानीका हुन्। नेपाल पुलिस क्लबका कप्तान राम वाजिम्पाक पनि चौविसे गाउँपालिका१ वुधवारेका वासिन्दा हुन् छ। नेपाली महिला टिमका सदस्य तथा सशस्त्र प्रहरी वल महिला टिममा आवद्ध सिर्जना चेम्जोङको घर पनि चौविसे नै हो। राष्ट्रिय स्तरमा चिनिएका अधिकांश खेलाडी चौविसे क्षेत्रका हुन्। जसको कारण चौविसेलाई फुटबलको उर्भरभूमि मानिन्छ। रारा गोल्डकप उदयीमान खेलाडीलाई खेल कौसल देखाउने माध्यम बनेको चौविसे गाउँपालिका अध्यक्ष राजकुमार लिम्बुले बताए। उनका अनुसार प्रतियोगिता सञ्चालनका लागि गाउँपालिकाले ६ लाख रुपैयाँ विनियोजन गरेको छ। यस वर्षदेखि चौविसे गाउँपालिका प्रतियोगिताको संरक्षकका रूपमा रहेको उनले बताए।"
वर्षाले रोकिएको नेपाल र यूएईको फाइनल खेल सुरु,"नेपालका लागि करण केसीले दुई तथा सोमपाल कामी, ललित राजवंशी र सन्दीप लामिछानेले एकएक विकेट लिएका छन्। काठमाडौं : वर्षाको कारण रोकिएको एसीसी मेन्स प्रिमियर कपको फाइनल खेल पुन: सुचारु भएको छ। टस हारेर ब्याटिङ गरिरहेको यूएईले १६ ओभरमा ५ विकेट गुमाएर ६० रन बनाएपछि खेल रोकिएको थियो। नेपालका लागि करण केसीले दुई तथा सोमपाल कामी, ललित राजवंशी र सन्दीप लामिछानेले एकएक विकेट लिएका छन्। यूएईका कप्तान मोहम्मद वासिम, आर्यान लाक्रा, वृत्या अरविन्द, रामिज सहजाद र रोहन मुस्तफा १५ भन्दा कम रनमा आउट भएका छन्। नेपाली टिममा आज एक परिवर्तन भएको छ । प्रशिक्षक मोन्टी देशाइले दीपेन्द्रसिंह ऐरीको स्थानमा गुल्शन झालाई स्थान दिएका छन्। शनिबार त्रिवि क्रिकेट मैदानमा नेपाल र कुवेतबीचको सेमिफाइनल खेल नतिजाविहीन भएपछि समूह विजेता बनेको नेपाल फाइनलमा पुगेको थियो। समूह ए मा रहेको नेपाल ३ खेलमा विजयी भएको थियो भने एक खेल वर्षाका कारण रद्द भएको थियो।"
नेपाल र यूएईको खेल फेरि रोकियो,कीर्तिपुरस्थित त्रिभुवन विश्वविद्यालयको क्रिकेट मैदानमा टस हारेर पहिले ब्याटिङको निम्तो पाएको युएईले २७ दशमलव ३ ओभरमा ९ विकेट गुमाएर १०६ रन बनाउँदा खेल रोकिएको हो। खेल रोकिनुअघि युएईका लागि आसिफ खानले ४६ रन बनाए भने आयन लाक्राले १३ रन जोडे। काठमाडौं : एसिसी मेन्स प्रिमियर कप लिगको आज भइरहेको नेपाल र युएईबीचको फाइनल खेल वर्षाका कारण प्रभावित बनेको छ। कीर्तिपुरस्थित त्रिभुवन विश्वविद्यालयको क्रिकेट मैदानमा टस हारेर पहिले ब्याटिङको निम्तो पाएको युएईले २७ दशमलव ३ ओभरमा ९ विकेट गुमाएर १०६ रन बनाउँदा खेल रोकिएको हो। खेल रोकिनुअघि युएईका लागि आसिफ खानले ४६ रन बनाए भने आयन लाक्राले १३ रन जोडे। त्यस्तै मुहम्मद वासिमले ११ रन बनाउँदा बसिर हमिदले १० बनाए। नेपालका ललित राजबंशीले तीन विकेट लिए। साथै करण केसी र सन्दीप लामिछानेले दुईदुई विकेट लिए भने गुल्शन झा र सोमपाल कामीले एकएक विकेट लिए।
एसीसी प्रिमियर कप फाइनल: नेपाललाई तेस्रो सफलता,"सोमपाल कामीले तेस्रो ओभरमा पहिलो विकेट दिलाएका थिए। यस्तै करणले छैटौं र नवौं ओभरमा गरी दुई विकेट लिएका छन्। कीर्तिपुरस्थित त्रिवि क्रिकेट मैदानमा ९ बजे सुरु भएको खेलका लागि कप्तान रोहित पौडेलले फिल्डिङ गर्ने निर्णय गरेका थिए। काठमाडौं: एसीसी मेन्स प्रिमियर कपको फाइनलमा यूएईविरुद्ध फिल्डिङ गरिरहेको नेपालले ९ ओभरमा तीन विकेट लिएको छ। नेपालका लागि करण केसीले दुई तथा सोमपाल कामीले एक विकेट लिएका छन्। सोमपाल कामीले तेस्रो ओभरमा पहिलो विकेट दिलाएका थिए। यस्तै करणले छैटौं र नवौं ओभरमा गरी दुई विकेट लिएका छन्। कीर्तिपुरस्थित त्रिवि क्रिकेट मैदानमा ९ बजे सुरु भएको खेलका लागि कप्तान रोहित पौडेलले फिल्डिङ गर्ने निर्णय गरेका थिए। यूएईका लागि ओपनिङमा आएका कप्तान मोहम्मद वासिम ८ बलमा ११ रन जोडेर सोमपालको बलमा ललित राजवंशीको हातबाट क्याच भए। पाँचौं ओभरको पाँचौं बलमा करणको बलमा यूएईका वृत्या अरविन्द ८ रन जोडेर आउट भए। यस्तै, ८१ मा आर्यान लाक्रा १३ रनमा पभिलियन फर्के। उनी करणको बलमा आरिफ शेखको हातबाट क्याच भए। यूएईले ९ ओभरमा तीन विकेट गुमाएर ३५ रन जोडेको छ। नेपाली टिममा एक परिवर्तन भएको छ। प्रशिक्षक मोन्टी देशाइले दीपेन्द्रसिंह ऐरीको स्थानमा गुल्शन झालाई स्थान दिएका छन्। शनिबार त्रिवि क्रिकेट मैदानमा नेपाल र कुवेतबीचको सेमिफाइनल खेल नतिजाविहीन भएपछि समूह विजेता बनेको नेपाल फाइनलमा पुगेको थियो। समूह ए मा रहेको नेपाल ३ खेलमा विजयी भएको थियो भने एक खेल वर्षाका कारण रद्द भएको थियो। नेपाली टिम : रोहित पौडेल, आसिफ शेख, गुल्शन झा, करण केसी, सोमपाल कामी, कुशल भुर्तेल, ललित राजवंशी, भीम सार्की, सन्दीप लामिछाने, कुशल मल्ल, आरिफ शेख।"
एसिया कप रद्द हुने सम्भावना!,"लाहोर : एसियाली अन्तर्राष्ट्रिय क्रिकेटको सबैभन्दा ठूलो प्रतियोगिता एसिया कप आगामी सेप्टेम्बरमा पाकिस्तानमा हुने तय छ। तर, भारतले राजनीतिक कारण देखाउँदै आफ्नो टिम पाकिस्तान नपठाउने दाबी गर्दै आएको छ। पाकिस्तानले यसअघि एसियाली क्रिकेट काउन्सिलको बैठकमा भारतले आफ्नै देशमा खेल्ने र बाँकी टिमले पाकिस्तानमा खेल्ने प्रस्ताव अघिसारेको थियो। तर, त्यसमा केही निर्णय भएको छैन। त्यो बैठकमा पूरा प्रतियोगिता नै पाकिस्तान बाहिर सार्ने प्रस्ताव पनि उठेको पाकिस्तानी मिडियाले उल्लेख गरेका छन्। तर, त्यसलाई पाकिस्तान क्रिकेट बोर्ड (पीसीबी)ले सोझै अस्वीकार गरेको थियो। स्रोतलाई उदृद गर्दै क्रिकेट पाकिस्तानले लेखेको छ, श्रीलंका र बंगलादेशले पाकिस्तानलाई अनाधिकृत रूपमा न्युट्रल भेन्यूमा गर्ने प्रस्ताव गरेका थिए। श्रीलंका र यूएई दुवै एसिया कप आयोजना गर्न आत्तुर छन्। अर्कातिर भारतले एसिया कप रद्द गर्ने तयारी गरेको पनि क्रिकेट पाकिस्तानले उल्लेख गरेको छ। भारतले यसअघि नै एसिया कप रद्द गरेर पाँच देशको प्रतियोगिता गर्न तयारी सुरु गरिसकेको समाचारमा उल्लेख छ। नेपाल पनि एसिया कप खेल्ने सपनासहित एसीसी मेन्स प्रिमियर कप खेलिरहेको छ। आज कीर्तिपुरमा जारी यूएईविरुद्धको फाइनलमा जित निकाले नेपालले एसिया कपमा स्थान बनाउने निश्चित छ। तर, वर्षाका कारण २८औं ओभरमा रोकिएको खेल फेरि सुरु हुन सकेको छैन। तर, यो एसिया कप नै रद्द भए नेपालको सपना पूरा हुने छैन।"
नेपाल र युएईबीचको फाइनल खेल भोलिसम्मका लागि स्थगित,काठमाडौं : एसीसी प्रमियर कपअन्तर्गत नेपाल र युएईविरुद्धको फाइनल खेल भोलिसम्मका लागि स्थगित भएको छ। भारी वर्षाका कारण खेल 'रिजर्भ डे'सम्मका लागि सरेको क्रिकेट संघ नेपाल (क्यान)ले जानकारी दिएको छ। नेपाल र युएईबीचको फाइनल खेल भोलि आज रोकिएको अवस्थादेखि सुरु हुने क्यानले जनाएको छ। कीर्तिपुरस्थित त्रिभुवन विश्वविद्यालयको क्रिकेट मैदानमा टस हारेर पहिले ब्याटिङको निम्तो पाएको युएईले २७३ ओभरमा ९ विकेट गुमाएर १०६ रन बनाउँदा खेल रोकिएको हो। खेल रोकिनुअघि युएईका लागि आसिफ खानले ४६ रन बनाए भने आयन लाक्राले १३ रन जोडे। त्यस्तै मुहम्मद वासिमले ११ रन बनाउँदा बसिर हमिदले १० बनाए। नेपालका ललित राजबंशीले तीन विकेट लिए। साथै करण केसी र सन्दीप लामिछानेले दुईदुई विकेट लिए भने गुल्शन झा र सोमपाल कामीले एकएक विकेट लिए।
एसीसी प्रिमियर कप फाइनल: पाँचौं ओभरमा नेपाललाई दोस्रो सफलता,"यूएईका लागि ओपनिङमा आएका कप्तान मोहम्मद वासिम ८ बलमा ११ रन जोडेर सोमपालको बलमा ललित राजवंशीको हातबाट क्याच भए। पाँचौं ओभरको पाँचौं बलमा करणको बलमा यूएईका वृत्या अरविन्द ८ रन जोडेर आउट भए। काठमाडौं: एसीसी मेन्स प्रिमियर कपको फाइनलमा यूएईविरुद्ध टस जितेर फिल्डिङ रोजेको नेपाललाई करण केसीले दोस्रो विकेट दिलाएका छन्। सोमपाल कामीले तेस्रो ओभरमा पहिलो विकेट दिलाएका थिए। कीर्तिपुरस्थित त्रिवि क्रिकेट मैदानमा ९ बजे सुरु भएको खेलका लागि कप्तान रोहित पौडेलले फिल्डिङ गर्ने निर्णय गरेका थिए। यूएईका लागि ओपनिङमा आएका कप्तान मोहम्मद वासिम ८ बलमा ११ रन जोडेर सोमपालको बलमा ललित राजवंशीको हातबाट क्याच भए। पाँचौं ओभरको पाँचौं बलमा करणको बलमा यूएईका वृत्या अरविन्द ८ रन जोडेर आउट भए। उनी विकेटकिपर आसिफ शेखको हातबाट क्याच भए। यूएईले पाँच ओभरमा दुई विकेट गुमाएर २८ रन जोडेको छ। नेपाली टिममा एक परिवर्तन भएको छ। प्रशिक्षक मोन्टी देशाइले दीपेन्द्रसिंह ऐरीको स्थानमा गुल्शन झालाई स्थान दिएका छन्। शनिबार त्रिवि क्रिकेट मैदानमा नेपाल र कुवेतबीचको सेमिफाइनल खेल नतिजाविहीन भएपछि समूह विजेता बनेको नेपाल फाइनलमा पुगेको थियो। समूह ए मा रहेको नेपाल ३ खेलमा विजयी भएको थियो भने एक खेल वर्षाका कारण रद्द भएको थियो। नेपाली टिम : रोहित पौडेल, आसिफ शेख, गुल्शन झा, करण केसी, सोमपाल कामी, कुशल भुर्तेल, ललित राजवंशी, भीम सार्की, सन्दीप लामिछाने, कुशल मल्ल, आरिफ शेख।"
एसीसी प्रिमियर कप फाइनल: सोमपालले दिलाए पहिलो सफलता,"यूएईका लागि ओपनिङमा आएका कप्तान मोहम्मद वासिम ८ बलमा ११ रन जोडेर सोमपालको बलमा ललित राजवंशीको हातबाट क्याच भए। काठमाडौं: एसीसी मेन्स प्रिमियर कपको फाइनलमा यूएईविरुद्ध टस जितेर फिल्डिङ रोजेको नेपाललाई सोमपाल कामीले पहिलो विकेट दिलाएका छन्। कीर्तिपुरस्थित त्रिवि क्रिकेट मैदानमा ९ बजे सुरु भएको खेलका लागि कप्तान रोहित पौडेलले फिल्डिङ गर्ने निर्णय गरेका थिए। यूएईका लागि ओपनिङमा आएका कप्तान मोहम्मद वासिम ८ बलमा ११ रन जोडेर सोमपालको बलमा ललित राजवंशीको हातबाट क्याच भए। नेपाली टिममा एक परिवर्तन भएको छ। प्रशिक्षक मोन्टी देशाइले दीपेन्द्रसिंह ऐरीको स्थानमा गुल्शन झालाई स्थान दिएका छन्। शनिबार त्रिवि क्रिकेट मैदानमा नेपाल र कुवेतबीचको सेमिफाइनल खेल नतिजाविहीन भएपछि समूह विजेता बनेको नेपाल फाइनलमा पुगेको थियो। समूह ए मा रहेको नेपाल ३ खेलमा विजयी भएको थियो भने एक खेल वर्षाका कारण रद्द भएको थियो। शनिबार भएको सेमिफाइनल खेलमा टस हारेर ब्याटिङ गरको नेपालले ४२ ओभरमा ९ विकेटको क्षतिमा २८१ रन बनाएको थियो। वर्षाले खेल प्रभावित भएपछि ५० ओभरको खेलमा ४२ मा झारिएको थियो। २८२ रनको जवाफी ब्याटिङ गरेको कुवेतले भने ८३ ओभरमा ६ विकेटको क्षतिमा ३७ रन बनाएको थियो। त्यसपश्चात निरन्तर पानी पर्न थालेपछि खेल नतिजाविहीन बनेको थियो। नेपाली टिम : रोहित पौडेल, आसिफ शेख, गुल्शन झा, करण केसी, सोमपाल कामी, कुशल भुर्तेल, ललित राजवंशी, भीम सार्की, सन्दीप लामिछाने, कुशल मल्ल, आरिफ शेख।"
नेपालले टस जितेर फिल्डिङ रोज्यो,"नेपाली टिममा एक परिवर्तन भएको छ। प्रशिक्षक मोन्टी देशाइले दीपेन्द्रसिंह ऐरीको स्थानमा गुल्शन झालाई स्थान दिएका छन्। शनिबार त्रिवि क्रिकेट मैदानमा नेपाल र कुवेतबीचको सेमिफाइनल खेल नतिजाविहीन भएपछि समूह विजेता बनेको नेपाल फाइनलमा पुगेको थियो। काठमाडौं: एसीसी मेन्स प्रिमियर कपको फाइनलमा नेपालले यूएईविरुद्ध टस जितेर फिल्डिङ रोजेको छ। कीर्तिपुरस्थित त्रिवि क्रिकेट मैदानमा ९ बजे सुरु हुने खेलका लागि कप्तान रोहित पौडेलले फिल्डिङ गर्ने निर्णय गरेका हुन्। नेपाली टिममा एक परिवर्तन भएको छ। प्रशिक्षक मोन्टी देशाइले दीपेन्द्रसिंह ऐरीको स्थानमा गुल्शन झालाई स्थान दिएका छन्। शनिबार त्रिवि क्रिकेट मैदानमा नेपाल र कुवेतबीचको सेमिफाइनल खेल नतिजाविहीन भएपछि समूह विजेता बनेको नेपाल फाइनलमा पुगेको थियो। समूह ए मा रहेको नेपाल ३ खेलमा विजयी भएको थियो भने एक खेल वर्षाका कारण रद्द भएको थियो। शनिबार भएको सेमिफाइनल खेलमा टस हारेर ब्याटिङ गरको नेपालले ४२ ओभरमा ९ विकेटको क्षतिमा २८१ रन बनाएको थियो। वर्षाले खेल प्रभावित भएपछि ५० ओभरको खेलमा ४२ मा झारिएको थियो। २८२ रनको जवाफी ब्याटिङ गरेको कुवेतले भने ८३ ओभरमा ६ विकेटको क्षतिमा ३७ रन बनाएको थियो। त्यसपश्चात निरन्तर पानी पर्न थालेपछि खेल नतिजाविहीन बनेको थियो। नेपाली टिम : रोहित पौडेल, आसिफ शेख, गुल्शन झा, करण केसी, सोमपाल कामी, कुशल भुर्तेल, ललित राजवंशी, भीम सार्की, सन्दीप लामिछाने, कुशल मल्ल, आरिफ शेख।"
तेस्रोपल्ट लगानी सम्मेलन गर्दै नेपाल,"लगानी बोर्ड नेपालको ५३औं बैठकले २०८० मै आयोजना हुन लागेको लगानी सम्मेलनको अवधारणपत्र स्वीकृति गर्नुको साथै सम्मेलन आयोजना गर्ने आवश्यक पूर्वतयारीका लागि लगानी बोर्डको कार्यालयलाई जिम्मेवारी दिइसकेको छ। काठमाडौं : नेपाललाई लगानीको गन्तव्यका रूपमा चिनाउन सरकारले आगामी आर्थिक वर्षमा लगानी सम्मेलन गर्ने भएको छ। २०७३ फागुन र २०७५ चैतको सफलतापछि लगानी बोर्ड नेपालले तेस्रोपल्ट लगानी सम्मेलन आयोजना गर्ने भएको हो। यतिखेर विदेशी लगानीकर्तामाझ लगानीको सुरक्षा र प्रतिफल ग्यारेन्टीमार्फत आफूप्रतिको विश्वनीयता देखाउने चुनौती सरकारसामु छ। यस्तो परिवेशमा अन्तर्राष्ट्रिय लगानीकर्तामाझ देशको सम्भावना उजागर गर्दै नेपाललाई लगानी गन्तव्यका रूपमा चिनाएर सरकारले वैदेशिक लगानी भित्र्याउन फेरि पनि लगानी सम्मेलन गरिन लागेको हो। लगानी बोर्ड नेपालको ५३औं बैठकले २०८० मै आयोजना हुन लागेको लगानी सम्मेलनको अवधारणपत्र स्वीकृति गर्नुको साथै सम्मेलन आयोजना गर्ने आवश्यक पूर्वतयारीका लागि लगानी बोर्डको कार्यालयलाई जिम्मेवारी दिइसकेको छ। जसअनुसार बोर्डले आवश्यक तयारी पनि थालिसकेको छ। सरकारको आगामी आर्थिक वर्षको नीति तथा कार्यक्रम र बजेट भाषणमा लगानी सम्मेलन आयोजनाको उद्घोष गर्ने तयारी गरेको छ। त्यसपछि सम्भव भए २०८० चैत अगावै र नभए पनि आव २०८०८१ भित्र (२०८१ अगावै) लगानी सम्मेलन गर्ने तयारी अगाडि बढाइएको हो। यसअघि पुष्पकमल दाहाल प्रचण्ड प्रधानमन्त्री रहेका बेला २०७३ फागुन १९ र २० तथा केपी शर्मा ओली प्रधानमन्त्री हुँदा २०७२ चैत १५ र १६ गते लगानी सम्मेलन आयोजना भएको थियो। लगानी बोर्ड नेपालका प्रमुख कार्यकारी अधिकृत सुशील भट्टले लगानी सम्मेलनको पूर्वतयारीमा बोर्ड जुटिसकेको बताए। मिति नै तय भइसकेको छैन। पूर्वतयारी सकेर सम्पूर्ण परिस्थितिको लेखाजोेखा गरेर मात्र मिति तय गर्नेछौं, अन्नपूर्ण पोस्ट्सँग कुरा गर्दै उनले भने, यस्तो सम्मेलन गर्नुपूर्व विगतको सम्मेलनको पनि मूल्यांकन समीक्षा र पाठ विश्लेषण गर्नुपर्छ। हामी सम्मेलनमा के पस्कन्छौं ? लगानीयोग्य वातावरण सुदृढ हुँदै गएको आधार, नीतिगत सुधार कानुनी जटिलतामा सहजीकरण, प्रक्रियागत झन्झट फुकाएका जस्ता बहुआयामिक विषय एकत्रित गर्दैछौं। लगानी सम्मेलनको पूर्वतयारीमा प्रत्यक्ष लगानीका लागि उपयुक्त परियोजनाको सूची तयार पारिनेछ। प्रचुर सम्भावना भएको क्षेत्र र क्षेत्रगत रूपमा सम्बन्धित परियोजनाको पहिचान हुनेछ। प्रमुख कार्यकारी अधिकृत भट्टले भने, लगानी आह्वान गर्न मिल्ने र शोकेस गर्ने परियोजनाको तयारी पनि गर्नुपर्छ। परियोजना विकासबारे आवश्यक कागजी तयारी पनि गर्नुपयो। भट्टका अनुसार पूर्वसम्भाव्यता टुंगिएका परियोजनाको आर्थिक र वित्तीय पाटो विश्लेषण गरेर लगानीको मोडालिटी तय गरियो भने सम्मेलनमा परियोजना प्रस्तुत गर्न सजिलो हुन्छ। पूर्वतयारीको काम सकिएपछि सम्मेलन मुख्य इभेन्टको तयारी सुरु हुन्छ। बोर्डको रणनीतिक योजना कार्यान्वयन निर्देशन समितिले अन्य मन्त्रालयसँग समन्वय गरेर बुझाइमा एकरूपता कायम गर्छ। अर्थमन्त्री तथा बोर्ड उपाध्यक्ष, मुख्यसचिव, अर्थ र विकासे मन्त्रालयको सचिव रहेको समितिले यस्ता अधिकांश विषयलाई स्पष्ट पार्नेछ। त्यसपछि परियोजनाको बास्केट तयार हुन्छ। परियोजनाको बास्केट तयार गर्नेसम्म पूर्वतयारीका काम नटुंग्याएपछि सम्मेलनको मिति तय हुँदैन। यी सबै कामका लागि कति समय लाग्छ भन्ने मुख्य विषय हो, उनले भने। आर्थिक कूटनीतिको प्रमुख स्तम्भ लगानी कूटनीतिमा विदेशस्थित दूतावासको भूमिका महत्वपूर्ण हुन्छ। दूतावास तथा उदीयमान अर्थतन्त्र, छिमेकी बजार, युरोपेली मुलुक, जापान र अमेरिका, खाडीमुलुकलगायत लगानीका स्रोतमा रहेका मिसनले ती संभावित लगानीकर्ताको चासो पहिचान गर्नेजस्ता विषय लगानी सम्मेलनको अवधारणापत्रले समेटेको छ। अवधारणापत्रले लागनी सम्मेलन कार्यान्वयन प्रक्रिया, बजेट, क्रियाकलाप र गतिविधिहरू समावशे गरेको छ। सबै डेटाबेस तयार पारेपछि सम्मेलनको मिति तोकेर उहाँहरूलाई नेपाल भ्रमण गर्ने आह्वान गरिन्छ, भट्टले भने। प्रमुख कार्यकारी भट्टका अनुसार नेपालले लगानीकर्तालाई विश्वस्त तुल्याउन आवश्यक छ भने उनीहरूलाई सहजीकरण गर्ने सामथ्र्य हामीले विकास गरिसकेका छौं भन्ने बुझाउन जरुरी छ। सबै परिस्थिति अनुकूल भए ढिलामा आगामी आर्थिक वर्षको अन्त्यसम्म लगानी सम्मेलन गर्ने तयारी हाम्रो छ, उनले भने, तत्कालका लागि अध्ययन र प्रबद्र्धन सामग्री तयार पार्ने काम सुरु भएको छ। हामीले तयार पारेको ती सामग्री र देशले गरेको प्रतिबद्धताका आधारमा लगानीकर्ताले मूल्यांकन गर्नेछन्। नेपालले सम्मेलनमार्फत उद्योगधन्दाका लागि उपयुक्त वातावरण बनिसकेको विश्वास दिन चाहेको छ। कस्ता थिए यसअघिका लगानी सम्मेलन ? पहिलो लगानी सम्मेलनमा करिब १४ खर्ब रुपैयाँको लगानी प्रतिबद्धता प्राप्त भएको थियो। जसमध्ये सबैभन्दा बढी चिनियाँ लगानीकर्ताले ८ खर्बभन्दा बढीको लगानी प्रतिबद्धता गरेका थिए। बंगलादेशी लगानीकर्ताले २ खर्बभन्दा बढी लगानी गर्ने विश्वास दिलाएका थिए। सम्मेलनमा भारत, जापान, बेलायत, श्रीलंका, मलेसियालगायतका देशका लगानीकर्ताले पनि नेपालमा लगानी गर्न इच्छा व्यक्त गरेका थिए। सो सम्मेलनमा दुई दर्जन मुलुकका झन्डै २५० संस्थागत तथा व्यक्तिगत लगानीकर्ताको सहभागिता थियो। सम्मेलनमा वैदेशिक लगानी आकर्षित गर्न सरकारले अघि बढाएका नीतिगत, प्रशासनिक एवम् कानुनी सुधारका प्रयासका बारेमा सहभागीलाई जानकारी दिइएको थियो। ऊर्जा, पूर्वाधार, पर्यटन, सूचना प्रविधि, वित्तीय क्षेत्र, खानी तथा खनिज, कृषि तथा वनजन्य उत्पादनलगायतका क्षेत्रसँग सम्बन्धित विभिन्न विषयगत सत्रमा छुट्टाछुट्टै कार्यपत्र प्रस्तुत गरिएको थियो। दोस्रो लगानी पहिलोभन्दा अझै वृहत्त ढंगले आयोजना गरियो। सम्मेलनमा शोकेस गरिएका र नगरिएका गरी कुल ४१ परियोजना निर्माण गर्न तथा अघि बढाउन ७१ वटा प्रस्ताव आएका थिए। सम्मेलनमा सरकारी ५० र निजी क्षेत्रका २७ गरी कुल ३२ खर्ब रुपैयाँ बराबरका ७७ वटा परियोजना प्रदर्शनीमा राखिएको थियो। ७७ मध्ये ३० वटा परियोजनामा २३ खर्ब र तथा शोकेस नगरिएका थप ११ वटा परियोजनामा ८ अर्ब रुपैयाँ लगानीको प्रस्ताव आएको थियो। सबैभन्दा बढी चिनियाँ लगानीर्ताले २४ वटा परियोजनामा लगानी प्रस्ताव गरेका थिए। निजगढस्थिति दोस्रो अन्तर्राष्ट्रिय लगानीमा सबैभन्दा धेरै ५ देशबाट लगानी प्रस्ताव आएको थियो। सम्मेलनमा ४० देश र ३ सय कम्पनीका ७ सय प्रतिनिधि सहभागी थिए। यस्तै १ सय स्थानीय कम्पनीबाट ६ सय जना सहभागिता रहेको सम्मेलनमा ४ वटा प्लेनरी सत्र, ६ वटा प्यारालाल सत्र र ४ वटा साइडलाइन सत्र आयोजना गरिएको थियो। सम्मेलनमा ३६ वटा द्विपक्षीय मिटिङ, ३९ वटा बीटुजी र ३० वटा बीटुबी मिटिङ भएका थिए। दुई दिने सम्मेलनमा १६ वटा लगानीसम्बन्धी सम्झौतापत्रमा हस्ताक्षर भएको थियो। दुवै लगानी सम्मेलन हुँदा नेपाल राष्ट्र बैंकका वर्तमान गभर्नर महाप्रसाद अधिकारी लगानी बोर्ड नेपालको प्रमुख कार्यकारी अधिकृत थिए।"
बजार नपाउँदा कर्णालीको कृषि पेसा जोखिममा,"युवावस्था भारतको उत्तरीखण्डमा बिताएर गत चार वर्षदेखि कृषि पेसा अपनाउँदै आएका कालीकोटका कालुराम आचार्य किसान आत्मनिर्भर हुन चाहे पनि चुनौती रहेको बताँउछन्। काठमाडौं : मौलिक तथा रैथाने उत्पादनको सम्भावना बोकेको कर्णाली प्रदेशमा बजारीकरणको समस्या हुँदा कृषि पेसा नै जोखिममा परेको किसानको गुनासो छ। कर्णालीको लेकबेसी गाउँपालिकाका अमरबहादुर बिक खेतीपाती, पशुपालन गरे पनि बजार नपाउँदा घाटा व्यहोर्नु परेको सुनाउँछन्। उत्पादन उचित मूल्यमा बिक्री नभएपछि बाध्य भएर छिमेकी मुलुक भारतमा मासिक २५ हजार रुपैयाँ कमाउने आसमा भए पनि जानैपर्ने बाध्यता भएको बिकले बताए। विदेशबाट फर्केर आएँ, कृषि अपनाए। बाख्रा, भैंसी पालें, खेती गरें, उनले भने, हाम्रा उत्पादनले बजार पाउँदैन। लगानी गरे जति पनि उठ्दैन। कृषिमै टिकेर काम गर्ने वातावरण नभएको उनको भनाइ छ। सुर्खेतकी किसान सिर्जना बिक तरकारी उत्पादनपछि डोकोमा बोकेर बिक्री गर्नुपर्ने स्थिति भएको सुनाउँछिन्। उनले बजारीकरणको व्यवस्था नभएको सुनाइन्। यतिमात्रै होइन, बिउ पाउनसमेत समस्या छ। कृषि उत्पादन मात्रै होइन, यसलाई उद्यम र उद्यमशीलतासँग जोड्ने एजेन्डा पनि आवश्यक भएको उनले बताइन्। यस्तै, अर्का किसान नन्दराम जैसी पनि सरकारले बिउबिजन उत्पादन गर्ने तालिम दिनुपर्ने बताउँछन्। राज्यबाट कृषिमा कुनै सहायता भएन। वस्तुहरू उत्पादन हुन्छन् तर खाने मान्छे छैनन्। बेच्नलाई बजार छैन, जैसीले अन्य उत्पादन बढाउन माटो परीक्षण गर्ने, प्रविधि, सिँचाइलगायतको सुविधा हुनुपर्ने बताए। युवावस्था भारतको उत्तरीखण्डमा बिताएर गत चार वर्षदेखि कृषि पेसा अपनाउँदै आएका कालीकोटका कालुराम आचार्य किसान आत्मनिर्भर हुन चाहे पनि चुनौती रहेको बताँउछन्। कृषक र कृषिका कुरा कर्णाली संवादमा आइतबार सहभागी हुन राजधानी आएका कर्णालीका किसानको गुनासो हो, यो। राष्ट्रिय कृषक समूह महासंघ नेपालको आयोजनामा काठमाडौंमा सञ्चालित कार्यक्रममा अध्यक्ष नवराज बस्नेतले कर्णली प्रदेश र सिंहदरबारलाई जोड्न खोजेको बताए। कर्णालीका किसानले ठूला परियोजना खोजेका होइनन् बरु मौलिक तथा पारिवारिक खेती प्रवद्र्धन र सही बजारीकरण खोजेको भन्दै उनले सरकारको ध्यानाकर्षण गराए। यसैक्रममा मानव अधिकार तथा वातावरण विकास केन्द्र (हुरेन्डेक, नेपाल) का अध्यक्ष जशराज शाही कुनै बैला नुन र ऊनको व्यापार गर्ने कर्णाली अहिले उत्पादित वस्तुको बजारीकरण नहुँदा पेसाप्रति नै उदासीनता छाएको बताउँछन्। सुन्दर कर्णालीमा जडीबुटी, फलफूल, मार्सी चामल, कोदो, टिम्मुरलगायतको उत्पादन भरिपूर्ण भए पनि बजारीकरण र अन्तर्राष्ट्रियकरण गर्न नसक्नु दुःखको कुरा हो, उनले भने, उत्पादन बिक्री गर्न नसकेपछि बिदेसिने युवाको संख्या बढेको हो। यसैले सरकारले जोखिममा परेको कर्णालीको कृषिलाई थोरै भए पनि अनुदान दिएर र त्यसलाई बिक्रीको व्यवस्था गर्न आवश्यक भएकोमा उनले जोड दिए। कर्णालीवासीलाई राज्यको अनुभूति अझै हुन नसकेकोबारे ध्यानाकर्षण गराए। यस्तै, सिँचाइ तथा जल उपभोक्ता महासंघका अध्यक्ष शम्भु दुलाल सरकारले रेमिट्यान्स भिœयाएर मात्रै मुलुक चलाउने दृष्टता गरेको भन्दै कर्णालीमा यातायातको पूर्वाधार भए उत्पादनले स्थान पाउने बताए। मुना कृषि लिमिटेडकी सीता पाण्डे भने रैथाने उत्पादनलाई बजारसम्म पुग्ने व्यवस्था नभएकोले समस्या आएको बताउँछिन्। उनी रैथाने उत्पादन विश्व बजारमा बिक्री वितरण गर्दै आएकाले सरकारले यसमा सहजीकरण गर्नुपर्ने बताउँछिन्। यस्तै, महासंघका निवर्तमान अध्यक्ष उद्धव अधिकारी मौलिक, पर्यावरणीय, पारिवारिकलगायतमा कर्णाली धेरै सुरक्षित भएको तर कृषि विकासमा फड्को मार्न भने नसकेको बताउँछन्। बाली विकास तथा कृषि जैविक विविधता संरक्षण केन्द्रका सहसचिव डा रामकृष्ण श्रेष्ठ सरकारले रैथाने बालीमा कर्णालीलाई नै केन्द्रित गरेर विशेष कार्यक्रम अगाडि बढाएको बताए। सरकारले चामलको आयातको आकारलाई घटाउँदै जाने र रैथाने बाली प्रवद्र्धन गर्ने योजना अघि बढाएको जानकारी दिए। किसानको उत्पादन बजारसम्म पुयाउन संघसंस्थाले पनि पुलको काम गरिदिनुपर्ने बताए। यस्तै, राष्ट्रिय किसान आयोग सदस्य पुष्पा भुसाल किसान समक्ष पुगेर काम गरेका संघसंस्थाले नीतिगत पहल गर्न बेलाबेलामा बस तथा सुझाव दिएको बताइन्। यसैक्रममा सदस्य भुसालले किसानको वर्गीकरणअनुसार परिचयपत्रको पहल भइरहेको जानकारी दिइन्। राष्ट्रिय योजना आयोगका सदस्य डा जयकान्त राउत सरकार १६ औं योजनाको तयारीमा जुटेको जनाउँदै सरकारको कार्यक्रमहरू वास्तविक किसानसम्म पुग्न नसकेको स्विकार गरे। कर्णाली यसको उदाहरण भएको उनको भनाइ थियो। कृषि विकास निर्देशनालय, कृषि ज्ञान केन्द्रका अनुसार आर्थिक वर्ष २०७८०७९ सम्ममा कर्णालीको प्रमुख कृषि बालीले ढाकेको भूक्षेत्र २ लाख ७१ हजार हेक्टर छ। अघिल्लो वर्षको तुलनामा योे क्षेत्रफल ४७ प्रतिशतले घटेको हो।"
उक्सियो गलैंचा,"काठमाडौं : नेपाली गलैंचाको विश्व बजारमा अलग पहिचान छ। त्यसैकारण विदेश निर्यात हुने मुख्य वस्तुमा पर्छ, गलैंचा। कुनै बेला वार्षिक साढे ३४ अर्बको गलैंचा निर्यात हुन्थ्यो। आजभोलि भने यो करिब ११ अर्बमा खुम्चिएको छ। चालू आर्थिक वर्षको नौ महिनासम्ममा ८ अर्ब ८० करोड २७ लाख हाराहारीमा गलैंचा विभिन्न मुलुकमा बिक्री भएको छ। आर्थिक वर्ष २०७८७९ मा ९ अर्ब ५६ करोड ७७ लाख ३० हजार रुपैयाँ बराबरको गलैंचा निर्यात भएको थियो। जुन ४ लाख ९४ हजार ८६७ स्क्वायर मिटर परिमाणको हो। यस्तै आव ७७७८मा ७ अर्ब २४ करोड ४० लाख रुपैयाँ बराबरको थियो। यस्तै, आव ७६७७ मा ६ अर्ब १५ करोड ७७ लाख र आव ७५७६ मा ७ अर्ब ३६ करोड रुपैयाँ बराबरको थियो। नेपालको गलैंचा अमेरिका, युरोप, अष्ट्रेलिया र एसियाका विभिन्न ठूला मुलुकहरूमा निर्यात हुँदै आएको छ। भन्सार विभागको तथ्यांकअनुसार चालू आर्थिक वर्षको आठ महिनासम्ममा अर्थात् फागुनसम्म करिब ६५ मुलुकमा गलैंचा निर्यात भएको छ। गलैंचा निर्यातको सबैभन्दा ठूलो हिस्सा अमेरीका रहेको छ। कुल निर्यातको करिब ५० प्रतिशतभन्दा बढी अमेरीकामा गलैंचा बिक्री हुने गरेको छ। तुलनात्मक रूपमा स्वदेशी उत्पादनमा महत्वपूर्ण योगदान दिँदै आएको गलैंचाको निर्यात घट्दै छ। यसैले सरकार र निजी क्षेत्रले अब आत्म समीक्षा गरेर व्यवसाय वृद्धिमा नीतिगतदेखि गुणस्तरमा सुधार गर्नुपर्ने सरोकारवालाहरू बताउँछन्। यसै क्रममा उद्योग, वाणिज्य तथा आपूर्ति मन्त्रालयका पूर्वसचिव पुरुषोत्तम ओझा विश्व बजारमा अन्य मुलुकले पनि गलैंचा उत्पादन गरेर प्रतिस्पर्धी भएपछि नेपालको निर्यातमा कमी आएको बताउँछन्। अब नेपालले पहिलाको जस्तै बजार लिन गलैंचाको डिजाइन, गुणस्तर, बजारीकरणमा सुधार गरेर प्रतिस्पर्धी हुन जरुरी भएको उनको सुझाव छ। उद्योगविद् ओझा भन्छन्, अब गलैंचालाई थप प्रवर्द्धन गर्न स्वदेशभित्रै कच्चापदार्थ उत्पादनमा पनि गर्नुपर्छ। यसो गर्दा लागत कम लाग्छ। यससँगै राम्रा डिजाइन र गुणस्तरीय उत्पादन गर्नुपर्यो। साथै नेपाली बजारको गलैंचाको बजारीकरण नयाँनयाँ मुलुकमा पनि गर्न जरुरी छ। विश्वमा टप थ्री निर्यातकर्ताको रुपमा नेपाल स्थापित भए पनि गुणस्तरमा भने अझै सुधार गर्नुपर्ने व्यवसायीहरू स्विकार्छन्। विदेशी बजारमा राम्रो माग भएको छ। यसैले सरकारले यसलाई थप प्रवर्द्धन गर्न जरुरी भएको नेपाल गलैंचा उत्पादक तथा निकासीकर्ता संघको माग छ। यसका लागि वार्षिक रूपमा जनशक्ति उत्पादन गर्न राज्यले वर्षैभरि गरिने तालिमका लागि उचित बजेट विनियोजन, कच्चापदार्थ आयातमा छुट र स्वदेशमै कच्चापदार्थ उत्पादनमा प्रोत्साहन, बजारीकरणमा सहयोग गर्न नेपाल गलैंचा उत्पादक तथा निकासीकर्ता संघले अनुरोध गरेको छ। वर्षौंदेखि उत्पादन गर्दै आएको यो व्यवसायले द्रुतगतिमा सफलता हाँसिल गर्न सकेको छैन। अन्तर्राष्ट्रिय बजारमा गलैंचाको माग भए पनि लागत बढी भएकाले महँगो परेकाले सरकारले यसमा लाग्ने सबैखाले कच्चापदार्थ आयातमा कर मिनाहा गरी दिनुपर्ने व्यवसायीहरूको माग छ। नेपालको पहिचान बनाउन सफल गलैंचा उद्योगलाई सरकारले प्रवर्द्धन गर्न नसकेको नेपाल गलैंचा उत्पादक तथा निकासीकर्ता संघका अध्यक्ष ई तेञ्जिङ शेर्पाको गुनासो छ। निर्यातित वस्तुमध्ये सबैभन्दा बढी निर्यात गर्ने वस्तुमा पर्ने गलैंचा भएकाले यसले बढी मूल्य अभिवृद्धि (भ्यालु याडिसन) गर्ने गरेकाले सरकारले यसलाई विशेष ध्यान दिनुपर्ने उनको तर्क छ। अन्तर्राष्ट्रिय बजारमा परिचय दिन सफल वस्तु गलैंचा हो। गलैंचा बिक्री गरेर वार्षिक करिब १२१३ अर्ब रुपैयाँ नेपाल भित्र्याउन सफल भएका छौं। यसैले यो मुलुकका लागि अति महत्वपूर्ण छ, अध्यक्ष ई शेर्पा भन्छन्, खस्कँदो अर्थतन्त्रमा गलैंचाले केही हदसम्म उकास्न, विदेशी मुद्रा सञ्चितिलाई यथावत राख्न सहयोग गरेको छ। गलैंचा व्यवसाय देशको अर्थतन्त्रको मेरुदण्ड हो। तर, गलैंचाका लागि आवश्यक नीति नियम समय सापेक्ष बन्न सकेको छैन। जसले गर्दा निर्यात प्रवर्द्धन अपेक्षाअनुसार हुनसकेको छैन। अध्यक्ष ई शेर्पाकाअनुसार अधिकांशको बुझाईमा उनीको मात्रै गलैंचा भन्ने छ तर त्यो यथार्थ होइन। गलैंचा बनाउँदा प्रतिपिसमा ऊनीको प्रयोग करिब ३० प्रतिशत मात्रै हुन्छ बाँकी ७० प्रतिशत अरू कच्चापदार्थमा अरू वस्तुहरू प्रयोग हुन्छ। गलैंचा उत्पादनका लागि आवश्यक पर्ने ऊन, सिल्कजस्ता कच्चापदार्थ विदेश तिब्बत, न्युजिल्यान्ड लगायतबाट ल्याउने गरिन्छ। यसबाहेक स्वदेशमा पनि अल्लो, ह्याम जस्ता कच्चापदार्थ देशभित्रैबाट पनि प्रयोग गरिन्छ। संघकाअनुसार गलैंचा उत्पादनको करिब ८० प्रतिशत जति कच्चा पदार्थ विदेशबाटै ल्याउनुपर्ने बाध्यता छ। गलैंचा निर्यातका लागि गतिलो नीति नलिएका कारण उत्पादन र निर्यातमा संकट आएको उनको दाबी छ। जबकी नेपाली गलैंचा उद्योगले प्रत्यक्ष वा अप्रत्यक्ष गरी करीब १ लाख जनालाई रोजगारी दिएको छ। मुलुकभर साना ठूला गरी अनुमानित ८ सय ५० भन्दा बढी गलैंचा कारखाना सञ्चालनमा छन्। यद्यपि संघमा भने करिब २ सय उद्योगले सदस्यता लिएका छन्। अझ कम्पनी रजिष्ट्रार कार्यालयमा दर्ता नै नगरी घरघरमा गलैंचा बुनेर बेच्नेहरू पनि छन्। तर, संघबाट भने कम्पनी दर्ता गरेर चलाउन प्रोत्साहन गरिरहेको उनले बताए। करिब ९० प्रतिशत कार्पेट बागमती प्रदेशबाट उत्पादन हुन्छ। यसर्थ, राज्यले ऊन सरह अन्य कच्चापदार्थ आयातमा कर छुट दिन जरुरी भएको उनले बताए। यसो गरे लागत कम लाग्ने र अन्तर्राष्ट्रिय बजारमा प्रतिस्पर्धा गर्न सकिने उनको भनाइ छ। यद्यपि स्वदेशभित्रै कच्चापदार्थको अल्लो, ह्याम प्रयोग गरिन्छ। गलैंचामा स्वदेशकै अल्लो १५२० प्रतिशत प्रयोग भइरहेको छ। संघका अध्यक्ष ई शेर्पाकाअनुसार स्वदेशमै ऊनको सम्भावना भए पनि हामीले केही भेडाहरू ल्याएर उत्पादन गर्न कोसिस गर्यौं तर प्राक्टिकल्ली गर्न नसकेर खासै नतिजा आउन सकेन। तर, अहिले आन्तरिक रूपमा भेडाको ऊन प्रशोधन गरेर कुन गुणस्तरको आउँछ भनेर आन्तरिक रूपमा संघले गृहकार्य गरीरहेको जानकारी दिएको छ। यसबाट राम्रो परिणाम आएपछि सहयोगका लागि सरकारलाई गुहार्ने सोच बनाएको उनले जनाए। गलैंचाको कथा नेपालमा गलैंचा व्यवसायको सुरुवात सन् १९६० को दशक तीर भएको हो। सो अवधिमा तिब्बतमा राजनीतिक परिवर्तन भएसँगै तिब्बतीहरू शरणार्थीहरू नेपालमा पसे। उनीहरूले गलैंचा बुन्ने सीप नेपालमा भित्र्याए। नेपालको हिमाली र पहाडी जिलाहरूमा राडीपाखीको प्रचलन सुरुदेखि नै थियो। यद्यपि तिब्बतबाट नेपालमा आएका शरणार्थीसँगै गलैंचाको आईडिया, अवधारणा भित्रियो। तर, बुन्ने प्रचलन नेपालका गाउँगाउँमै थियो। यसलाई सहरमा ल्याएर फ्क्याक्ट्रीका रुपमा व्यवसायमा परिणत भयो। यसो गर्न तिब्बतीयनहरूले ल्याएको आईडियाले मद्दत गर्यो। यसैबीच, तिब्बती शरणार्थीलाई लक्षित गरेर स्विस परियोजनाअन्तर्गत सरकारले ह्यान्डिक्राफ्ट ट्रेनिङ सेन्टर स्थापना गरेको थियो। यसमा कार्पेट बुनाइलाई प्राथमिकता दिएको थियो। यसपछि नेपालमा बनेका गलैंचाको पश्चिमीमुलुक खासगरी जर्मनी, अमेरीका लगायतका युरोपीयन मुलुकमा निकासी हुन थाल्यो। उक्त मुलुकहरूले नेपाली गलैंचालाई शुन्य भन्सारमा आफ्नो मुलुकमा भित्र्याउन सुविधा दिए। यसले गर्दा निर्यात बढेको उद्योग, वाणिज्य तथा आपूर्ति मन्त्रालयका पूर्वसचिव पुरुषोत्तम ओझा बताउँछन्। उनकाअनुसार यो क्रमशः बढ्दै गएर सन् १९९०को दशकको अन्तिमतिर वार्षिक ३२ लाख वर्गमिटर गलैंचा निकासी हुने गरेको जनाए। यसपछि भन्सार दर घट्दै गएकाले गलैंचा उत्पादनमा प्रतिस्पर्धी थपिएपछि नेपालको कार्पेटको गुणस्तर खस्कियो। किनभने भारतले नेपाली उतदन भनेर बिक्री गर्ने प्रवृत्तिले समेत बजार प्रभावित भयो। श्रीलंका, पाकिस्तान, इरान, इजिप्टलगायतका मुलुकमा राम्रो गुणस्तरको गलैंचा कम मूल्यमा निर्यात हुन थालेपछि विस्थापित भयो, ओझाले भने, यसपछि नेपाली गलैंचाको डिजाइनमा धेरै परिवर्तन हुन सकेन। जसले गर्दा वस्तु विविधीकरण हुन सकेन। यसपछि जर्मनमा भएको नेपाली गलैंचाको ठूलो बजार घट्यो।"
"दोस्रो अल्टिमेटम सकियो, सकिएन अनुसन्धान","काठमाडौं : यती विमान दुर्घटनाको कारणसहितको विस्तृत प्रतिवेदन सार्वजनिक गर्न ४५ दिने अल्टिमेटम सकिएको छ। दुर्घटनाग्रस्त विमानका पार्टपुर्जाको जाँचको प्रतिवेदन नआएकोले सरकारले दिएको समय सक्किँदा पनि अनुसन्धान बाँकी नै रहेको छ। गत माघ १ गते पोखरामा भएको यती एयरलाइन्सको विमान दुर्घटनालगत्तै मन्त्रिपरिषद्को आकस्मिक बैठकले दुर्घटनाको छानबिन गर्न आयोग गठन गरेको थियो। मन्त्रिपरिषद्ले जाँचबुझ गरी दुर्घटनाको कारणसहितको प्रतिवेदन सार्वजनिक गर्न ४५ दिनको समय दिएको थियो। तर, उक्त समयमा पनि आयोगले विस्तृत प्रतिवेदन सार्वजनिक गर्न समय लाग्ने भन्दै सरकारसँग माग गरेको थियो। फेरि गत फागुन ३० गते बसेको मन्त्रिपरिषद्को बैठकले यती एयरलाइन्स दुर्घटना छानबिन आयोगलाई पुनः ४५ दिने समय थपेको थियो। सरकारले आयोगलाई दिएको ४५ दिनको समय वैशाख १६ गते सकिएको छ। दुर्घटनाको अनुसन्धान जारी रहेको आयोगले जानकारी दिएको छ। विमान दुर्घटनास्थलबाट जहाजका पार्टपुर्जा जाँचका लागि फ्रान्स पठाइएको छ। त्यहाँबाट रिपोर्ट आउन केही समय लाग्ने देखिन्छ, आयोगका एक सदस्यले भने। उनका अनुसार जहाजका प्रोपलर फ्यान, एमएक्ससी बोर्डहरू फ्रान्समा पठाइएको छ। आयोगको प्रतिनिधित्व गर्दै पर्यटन मन्त्रालयका सहसचिव एवं जाँचबुझ आयोगका सदस्य सचिव बुद्धिसागर लामिछाने फ्रान्समा छन्। आयागले आन्तरिक रूपमा भने अन्तर्वार्ता लिने, आवश्यक अभिलेखहरू संकलनको काम सकेको जनाएको छ। अहिले ती अन्तर्वार्ता र अभिलेखको अध्ययन तथा विश्लेषण गर्ने काम भइरहेको ती सदस्यले बताए। जाँचका लागि थुप्रै काम बाँकी नै छ। उताबाट रिपोर्ट आएपछि त्यसको पनि विश्लेषण गर्नुपर्छ, उनले भने। ती पार्टपुर्जाका अध्ययन तथा विश्लेषणले नै घटनाको कारण थाहा हुने उनले जनाए। नेपालमा दुर्घटना भएको यतीको उक्त जहाजको इन्जिन क्यानडा (प्राक एन्ड ह्विटनी कम्पनी) मा बनेको हो भने एयर फ्रेम (ककपिट, पंखा, पखेटा, टायरलगायत) फ्रान्समा र प्रोपेलर अमेरिकामा बनेको हो। आयोगले सार्वजनिक गरेको दुर्घटनाको प्रारम्भिक प्रतिवेदनले दुवै इन्जिन प्रोपेलर फेदरमा जानु घटनाको मुख्य कारण हुन सक्ने शंका गरेको थियो। यस कारण पनि सो सम्बन्धमा थप अध्ययन जरुरी रहेको बताइएको छ। पोखरा अन्तर्राष्ट्रिय विमानस्थलमा माघ १ गते अवतरण गर्ने क्रममा दुर्घटना ग्रस्त भएको थियो। बाहिरबाट रिपोर्ट नआइसकेको र आन्तरिक रूपमा अनुसन्धान जारी रहेकाले अझै समय लाग्ने देखिन्छ। सदस्यसचिव फ्रान्सबाट फर्किएपछि यती विमान दुर्घटनाको विस्तृत प्रतिवेदन बुझाउन सरकारसँग थप समय मागिने ती सदस्यले जानकारी दिए।"
नयाँ ब्रोकर कम्पनीका लागि आवेदन दिएका १६ कम्पनीले पायो आशय पत्र,"काठमाडौं : नयाँ ब्रोकरको लाइलेन्सका लागि निवेदन दिएका १६ ब्रोकर कम्पनीलाई नेपाल धितोपत्र बोर्डले आशय पत्र (एलओआई) दिएको छ। बोर्डको सोमबार बसेको सञ्चालक समिति बैठकको निर्णयअनुसार आशय पत्र दिएको हो। पहिलो चरणमा १६ कम्पनीलाई एलओआई दिइएको हो। निवेदन दिएका सबै फाइलहरूलाई एकैसाथ हेर्न नभ्याएका कारण पहिलो चरणमा १६ कम्पनीलाई आशय पत्र दिइएको बोर्डले जनाइएको छ। बाँकी रहेकालाई चरणबद्धरुपमा आशय पत्र दिने बोर्डको तयारी छ। आशय पत्र पाउनेले ६ महिनाभित्र पूर्वाधार तयार गरी बोर्डलाई जानकारी गराउनुपर्नेछ। एलओआई पाउनेमा नविल सेक्युरिटिज ,मेघा स्टक मार्केट,हिमालयन ब्रोकेज कम्पनी,सिविआइएल सेक्युरिटिज,केवि एल सेक्युरिटिज,एनएमबी सेक्युरिटिज, आर बिबि सेक्युरिटी,सानिमा सेक्युरिटिज,इन्डेक्स सेक्युरिटिज,सन् सेक्युरिटिज,क्यापिटल म्याक्स सेक्युरिटिज,भोले गणेश सेक्युरिटिज,इन्फिनिटी सेक्युरिटिज,आकाशभैरव सेक्युरिटिज,एलिट स्टक हाउ र एसपीएसपी सेक्युरिटिज रहेका छन्। बोर्डले धितोपत्र दलाल तथा धितोपत्र व्यापारीको अनुमति पत्रका लागि गत असोज २ गते सूचना जारी गर्दै ३० दिनभित्र आवेदन माग गरेको थियो। बोर्डले धितोपत्र व्यवसायी, धितोपत्र दलाल तथा धितोपत्र व्यापारी नियमावलीलाई पाँचौ पटक संशोधन गरी थप नयाँ ब्रोकर कम्पनीका लागि दर्खास्त आह्वा गरेको थियो। संशोधन नियमावलीअनुसार बोर्डले ब्रोकर कम्पनीहरूलाई चुक्ता पुँजीअनुसार तीन तहमा विभाजन गरेको छ। जसमध्ये सीमित कार्य गर्ने ब्रोकर कम्पनीको चुक्ता पुँजी २० करोड रुपैयाँ, पूर्ण कार्यलाई ६० करोड र स्टक डिलरलाई डेढ अर्ब रुपैयाँ तोकेको छ। लाइलेन्स वितरणसम्बन्धी प्रक्रिया रोक्न माग गर्दै सर्वोच्च अदालतमा रिट परेको थियो। गत चैत्र २६ गते सर्वोच्चले उक्त रिट खारेज गर्ने फैसला गरेको थियो। रिट खारेज भएसँगै बोर्डलाई लाइसेन्स वितरणको बाटो खुलेको हो।"

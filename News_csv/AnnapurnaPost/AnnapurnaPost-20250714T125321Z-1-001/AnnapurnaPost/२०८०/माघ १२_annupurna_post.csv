शीर्षक,विवरण
"हाइड्रोजनका लागि जग बन्यो, कानुन चाहिन्छ","केही वर्षअघिसम्म मुलुकमा चरम लोडसेडिङ थियो। सरकारले जलविद्युत्को विकासका लागि विभिन्न नीति ल्याएपछि छोटै अवधिमा धेरै विद्युत् उत्पादन भएको छ। बिजुली धेरै उत्पादन भएर बर्खामा खेर जाने अवस्थामा पुगिसकेका छौं। अर्कोतर्फ पेट्रोलियम पदार्थको प्रयोग पनि उत्तिकै छ। बर्सेनि करिब ५ खर्बको पेट्रोलियम पदार्थ आयात गरिरहेका छौं। यो कुल बजेटको एकतिहाइ रकम हो। केही वर्षअघि पेट्रोलियम पदार्थलाई कसरी विस्थापित गर्ने र हाम्रो पैसा हाम्रै देशमा कसरी राख्ने भन्ने बहस उठेको थियो। त्यसका लागि काठमाडौं विश्वविद्यालयले हाइड्रोजन अनुसन्धान सुरु गर्यो। विश्वविद्यालयको अनुसन्धानले हाइड्रोजनमार्फत जलविद्युत्को ऊर्जा व्यवस्थापन, खाद्य सुरक्षा, ऊर्जा सुरक्षा र शून्य कार्बनका लागि जलविद्युत्बाट हाइड्रोजन जोड्न सकिन्छ भन्ने देखाएको छ। त्यसैकारण कर्मचारी, राजनीतिज्ञ, व्यवसायी सबैसँग छलफल गरेर हाइड्रोजन नीतिको आवश्यकता औंल्याएको हो। अहिलेसम्म बजेटका नीति तथा कार्यक्रमबाट मात्रै हाइड्रोजनलाई समेटिएको थियो। यसको कानुन थिएन। हाइड्रोजनको गाडी किन्नुपर्यो भने गाडी नम्बर र ब्लुबुकको व्यवस्था छैन। हाइड्रोजनबाट कुनै व्यवसाय चलाउन खोजियो भने करको नीति कस्तो हुने भन्ने पनि छैन। जलविद्युत्बाट निस्किएको बिजुलीलाई हाइड्रोजनमा बदल्नका लागि पनि व्यवस्था छैन। यी सबै कामका लागि नै नीतिको अपरिहार्यता थियो। नीतिले जग बनाएको छ। अब यसको आधारमा सरकारले ऐनकानुन बनाउनुपर्छ। जलविद्युत्बाट निस्किएको बिजुलीलाई सरकारको प्रसारणलाइनबाट निःशुल्क दिने भनेर नीतिले लेखेको छ। तर, त्यसको कार्यविधि कस्तो बन्ने ? कसले नियमन गर्ने ? कति परिमाण लान मिल्ने ? लगायतका पक्षमा कार्यविधिले बोल्नुपर्छ। हाइड्रोजन नीतिको मर्मअनुसार कानुन बनाउनुपर्छ र यसका लागि एउटा संस्थागत संरचना चाहिन्छ। (थापा काठमाडौं विश्वविद्यालय, हाइड्रोजन ल्याबका प्रमुख हुन्।)"
सक्षम उपकुलपतिको मृगतृष्णा,"विश्वविद्यालयहरूको साख गिर्दो छ, हैसियत र गरिमा घटेको छ। कर्मचारी पनि राजनीतिमा सक्रिय छन्। त्रिभुवन विश्वविद्यालयमा सक्षम र कामयावी उपकुलपति (भाइस चान्सलर) खोजीको विषय उच्च चर्चामा छ। जहानियाँ राणातन्त्र अन्त्यको आसपास स्थापित त्रिभुवन विश्वविद्यालय झन्डै ३० वर्षसम्म देशको एक्लो विश्वविद्यालयको रूपमा रह्यो। बहुदलअघि एक र पछिको ३५ वर्षमा लगभग एक दर्जन थप विश्वविद्यालय खुले। दुर्भाग्य, तिनै अधिकांश विश्वविद्यालय यो वा त्यो प्रकारको समस्याले थलिए। आफैं लथालिंग र भताभुंग भएका विश्वविद्यालयहरूले कसरी र कुन आधारमा देश निर्माण गर्न भूमिका खेल्ने खालको शिक्षा प्रदान गर्छन् ? दुविधा जन्मिएको छ। देशकै पहिलो र ठूलो विश्वविद्यालय त्रिभुवन, मोफसलमा स्थापित पहिलो विश्वविद्यालय पूर्वाञ्चलदेखि भर्खरै स्थापित मध्यपश्चिम र सुदूरपश्चिम विश्वविद्यालयमाथि समेत भ्रष्टाचारका फायल खडा भएका छन्। नियुक्ति, ठेक्कापट्टा, निर्माणदेखि विभिन्न विषयमा हुने चरम आर्थिक चलखेलले नराम्ररी ग्रसित देखिन्छन्। देशलाई स्वस्थ्य र समृद्घ बनाउन दक्ष एवम् योग्य जनशक्ति निर्माण गर्नुपर्ने ती विश्वविद्यालय आफैं राजनीतिक भर्ती अनि आर्थिक ब्रह्मलुटका कारण रोगी र मरणासन्न हुँदैछन्। विश्वविद्यालयमा जाने अधिकांश विद्यार्थीको उद्देश्य राजनीति गर्नु, संगठन विस्तार गर्नुमात्र भएको छ। राजनीतिमा सक्रिय हुने इच्छा भएका प्रत्येक नेताले आफ्नो राजनीतिको सुरुवाती कालखण्डमा विश्वविद्यालयलाई परीक्षण प्रयोगशाला बनाएका छन्। नेतृत्व कौशल लिने, राजनीतिक प्रशिक्षण गर्नेदेखि विभिन्न प्रकारका अभ्यास त्यही गरिन्छ। केवल पदमा बसेर बदनियतपूर्ण काम गर्नुमात्र भ्रष्टाचार हैन, जिम्मेवारी तोकेको कार्यसम्पादन नगर्नु पनि भ्रष्टाचार नै हो। संस्थालाई हानिनोक्सानी पुर्याउनेमात्र हैन, प्रगतितिर लगाउन नसक्नु पनि भ्रष्टाचार नै हो। आर्थिक भ्रष्टाचार अहिलेमात्र देखिए पनि जिम्मेवारी वहन र कार्यसम्पादन माथिको भ्रष्ट आचरण सदियौंदेखि विश्वविद्यालयहरूमा यत्रतत्र सर्वत्र थिए। हाम्रा विश्वविद्यालयबाट दिइने शिक्षाले नैतिक, आचरणयुक्त अनि देशप्रति वफादार मानिस जन्माउन सकेन। सीप भएका मानिस जन्माउन सकेन। सरकारी शिक्षा खालि कतार र मलेसिया जाने मानिस उत्पादन गर्दैछ। विश्वविद्यालयमा आबद्घ निजी कलेजहरू युरोप र अमेरिका ताक्ने अनि अरुकोमा गएर आफ्नो मानमर्दन गराई, सम्मानको बन्धकीमा आँसु बगाउँदा मक्ख पर्ने मानिस जन्माउँदैछन्। देशको विकास र प्रगतिका लागि काम गर्ने अनि देशकै मुहार हँसिलो बनाउने पुनित कार्यमा आफूलाई सुम्पने सोच भएका शिष्य उत्पादन तथा दीक्षित गर्न हाम्रा विश्वविद्यालय पूर्णतः चुकेका छन्। बरु अन्त्यमा नेपालमा केही हुँदैन, विदेश भासिनु नै सबैभन्दा अन्तिम र उपल्लो उपलब्धि हो भन्ने भावना विकास गराउँछन्। लाग्छ यो शिक्षा नभएर कुशिक्षा हो। दलहरूले विश्वविद्यालय सुधार्न खोजेको भन्दा पनि सक्षम र विज्ञबाट समेत केही पनि हुँदैन रहेछ नि भन्ने भाष्य निर्माण गर्न चाहेको देखिन्छ। विज्ञ उपकुलपतिलाई पनि पंगु प्रमाणित गराउने गलत उद्देश्य राखेको देखिन्छ। समस्याको समाधानमा सामूहिक राष्ट्रिय चिन्ता खासै देखिन्न। विश्वविद्यालयका अधिकांश प्राध्यापक चाहिँ आफैंले नेतृत्व गरेको ठाउँ कति हरिबिजोगसाथ सञ्चालनमा आइरहेको छ र आफ्नो सामथ्र्यलाई कसरी नक्कली प्रमाणित गरिरहेको छ भन्ने आकलन गर्दैनन्। तर पूरै देशको पुनर्निर्माणमा उपल्लो ज्ञाता र विद्वान् भएको प्रत्याभूति हुनेगरी भाषणबाजीमा रमाउँछन्। प्राध्यापकहरू पनि प्राज्ञिक कम तर उद्योगी वा राजनीतिक नेता बढी छन्। विभिन्न विषयका प्रोफेसरभन्दा कांग्रेस प्रोफेसर, एमाले प्रोफेसर, एमाओवादी प्रोफेसर, फोरम प्रोफेसर आदिआदि भएर विश्वविद्यालय पुग्छन्। राजनीतिमा आफूलाई देखाउन नचाहनेहरू चाहिँ सहरमा विभिन्न ब्यानरमा आकर्षित नारा दिँदै निजी महाविद्यालयहरू सञ्चालन गरेर बसेका छन्। दरबन्दी भएको सरकारी अस्पतालको सेवालाई अप्रभावकारी बनाई आफ्नै अर्को निजी क्लिनिकमा बिरामी पठाउने चिकित्सकको जस्तो भूमिका खेल्ने प्राध्यापकहरू पनि प्रशस्त छन्। अधिकांश प्राध्यापक विषयको विज्ञता, सम्बन्धित क्षेत्रमा ज्ञान, अनुसन्धानको अपारता र बलियो जनशक्ति निर्माणको ख्वापभन्दा राजनीतिक नियुक्तिमा लालायित छन्। नाम चलेकै प्राध्यापकहरूले विद्युतीय हाजिरी मेसिन नै उखेलेर फालेको र विभागभित्र हूलदंगा गरेकोे त धेरै भएकै छैन। वर्षौंदेखि कक्षामा नगएका प्राध्यापक पनि थुप्रै छन्। स्थायी नियुक्तिसमेत आन्दोलनबाटै मागिन्छ र यसका लागि आन्दोलन चलिरहेकै हुन्छ। अनुसन्धान प्रकाशन, सभा सम्मेलन तथा गोष्ठीमा कार्यपत्र प्रस्तुतिजस्ता अनिवार्य पक्षमा पुर्नै नसकिने खाडल हुन्छ। विश्वविद्यालयहरूको साख गिर्दो छ, हैसियत र गरिमा घटेको छ। कर्मचारी पनि राजनीतिमा सक्रिय छन्। विश्वविद्यालयभित्र दलैपिच्छेका कर्मचारी संगठन छन्। प्राध्यापकहरूका पनि पार्टीअनुसारका संगठन छन्। नवप्रवर्द्धन र अनुसन्धान हैन, बाक्लै राजनीतिक गतिविधि हुन्छन्। अधिकांश विद्यार्थीको त ध्येय नै राजनीति गर्न र नेता हुनु रहेको पाइन्छ। विद्यार्थी, कर्मचारी र प्राध्यापक तीनै पक्षका लागि गुणस्तरीय शिक्षाभन्दा राजनीति प्रधान पक्ष भएको संस्थाहरू कसरी सुध्रन्छन् ? अहिलेको प्रतिस्पर्धी, बजारमुखी र रहस्यमय तवरले संगठित संसारलाई माग भएजस्तो योग्य र दक्ष मानव स्रोतसाधन निर्माण गर्न यी संस्था धेरै पछि परिसकेका छन्। प्रायः कोर्सहरू बेरोजगारको संख्या बढाउने वा शून्य दक्षतासहितको सर्टिफिकेट वितरण गर्ने कार्यमा व्यस्त छन्। कोर्ष परिमार्जन हुँदैनन्, परिक्षा वैज्ञानिक छैनन्, नतिजा वर्षौंसम्म आउँदैन। ज्ञानसँगै सीप हुँदामात्र परिपूर्ण हुने शिक्षाले हाम्रो देशमा भने पछिल्लो पक्षलाई बिर्सिएको छ। राजनीतिक पार्टीबीच पदाधिकारीको भागबन्डा तथा उष्ण राजनीतिले ग्रसित विश्वविद्यालयले शिक्षा नभै कुशिक्षाको प्रवर्द्धन गर्नु कुनै असामान्य पक्ष हैन। यसले जनशक्ति हैन, कार्यकर्ता उत्पादन गर्नु नाजायाज हैन। जबसम्म विश्वविद्यालय पार्टीका चौतारी बन्नबाट रोकिन्नन्, तबसम्म विश्वविद्यालयको उचाइ र सम्मान सहज हुँदैन। देशका मुख्य पार्टीले विश्वविद्यालयलाई राजनीतिक सम्पर्क कार्यालय बनाउने चेष्टा नछोडुन्जेल शिक्षाको स्तरोन्नति सम्भव छैन। झन्डै पाँच लाख विद्यार्थी, आठ हजार शिक्षक र चार हजार कर्मचारी भएको त्रिभुवन विश्वविद्यालयमा ९५ प्रतिशत जतिलाई त यसको सुधारको कुनै मतलव छैन। उनीहरूलाई केवल समय कटाउन र जागिर पचाउन अनि राजनीति गर्नमात्र ध्यान छ। अधिकांश विश्वविद्यालयलाई सामान्य रोगमात्र हैन, गम्भीर क्यान्सर नै भएको छ। सामान्य उपचार हैन, सबै पक्षमाथि निर्मम शल्यक्रिया गर्नुपर्छ। कुनै एउटा व्यक्तिमात्रको पहलकदमी र प्रयासले मृत्युको मुखबाट जोगाउन नसकिने स्थितिमा छन्। यस्तो अवस्थामा जतिसुकै सक्षम उपकुलपति आए पनि एकल प्रयासले विश्वविद्यालय सुधन्न। बिचरा र बबुरो बनेर पदावधि कटाउनुको कुनै विकल्प हुँदैन। सबै दलहरूले विश्वविद्यालयमा विद्यार्थी संगठन, कर्मचारी र प्राध्यापकलगायत सबै पक्षको राजनीतिलाई पूर्ण प्रतिबन्ध गरेको सामूहिक सार्वजनिक घोषणा गर्नुपर्छ। उपकुलपतिलाई गलत विद्यार्थीलाई निष्कासन गर्न सक्ने अनि शिक्षक र कर्मचारीको अर्धवार्षिक मूल्यांकन गरेर रोजगारीबाट बर्खास्ती गर्नेसम्मको अधिकार दिनुपर्छ। अनुसन्धान र अध्ययन नभएका नोट लेखाउने प्राध्यापकहरूलाई ससम्मान सामूहिक बिदाइ भन्नुपर्छ। अन्यथा उपकुलपति एउटा ट्रफी आइटमभन्दा केही हुँदैन। दलहरूले विश्वविद्यालय सुधार्न खोजेको भन्दा पनि सक्षम र विज्ञबाट समेत केही पनि हुँदैन रहेछ नि भन्ने भाष्य निर्माण गर्न चाहेको देखिन्छ। विज्ञ उपकुलपतिलाई पनि पंगु प्रमाणित गराउने गलत उद्देश्य राखेको देखिन्छ। सक्षम उपकुलपतिको मृगतृष्णा सबल सोच नभएर केवल नियोजित स्वार्थ र प्रचारबाजी मात्र हो।"
स्वस्थानीको खास सन्देश,"नेपाली समाजमा श्रीस्वस्थानीको व्रत चलिरहेको छ। महिनाभर स्वस्थानी व्रत विधिअनुसार एक छाक खाएर मध्याह्नकालमा श्रीमहादेव र स्वस्थानी परमेश्वरीको पूजा गरी व्रत बस्ने काम भइरहेको छ। फलतः विधिपूर्वक व्रत बस्ने वा नबस्नेले पनि माघशुक्ल पूर्णिमामा स्वस्थानीको विशेष पूजा आराधना गर्दैछन्। यसरी स्वस्थानी व्रत चलिरहँदा समाजमा विभिन्न किसिमका तर्कवितर्क चलिरहेछन्। मूलतः स्वस्थानी व्रतले महिला हिंसालाई प्रश्रय दियो, पुरुषवादी सोचले लेखिएको कथा किन अहिलेका महिलाले किन पढ्ने ? पुरुषवादी सोचको व्रतलाई किन निरन्तरता दिने ? लगायतका प्रश्न उठेका छन्। व्रत स्वस्थानीको भन्ने गरिए पनि महिनाभरि महादेवको पूजा गर्ने गरेको अर्थात् महिलाको नामको व्रत भए पनि पुरुषकै पूजा भएको एकथरीको भनाइ छ। आफूलाई आधुनिक देखाउन विभिन्न प्रसंग उठाएर तर्क गरे पनि सनातन हिन्दु धर्ममा महिला र पुरुषलाई बराबर मान्यता दिएको बुझिन्छ। यसमा व्रतालु महिनाले पौष शुक्लपूर्णिमाको दिन बिहानै हातखुट्टाको नङ काटेर, स्नान गरी चोखो लुगा लगाएर मध्याह्नमा महादेवको पूजा गरी व्रत सुरुवात गर्छन्। माघ शुक्लपूर्णिमासम्म व्रत अवधिभर व्रतालुले एक छाक चोखो खाई १०८ पान, १०८ कुड्का सुपारीलगायत सामग्रीले स्वस्थानीको पूजा गर्ने प्रचलन छ। व्रत समाप्तिको दिन ती रोटी, पानसुपारी श्रीमान्, नभए छोरा, नभए मितछोरा, उनी पनि नभए मेरो इच्छा पूरा होस् भनेर नदीमा विसर्जन गरी बाँकी आफूले खाने चलन छ। यसरी स्वस्थानीको व्रत बस्नाले सुख, शान्ति र समृद्धि मिल्नुका साथै रोगव्याधि पनि नष्ट हुने विश्वास गरिन्छ। अतः काठमाडौंको उत्तरपूर्व रहेको साँखुस्थित शालीनदी, पशुपति, गौरीघाट, सतीदेवीको अंगपतन भएको मानिने धार्मिकस्थल तथा महादेव मन्दिरमा श्रद्धालुको घुइँचो लागेको छ। ती स्थानहरूमा एक महिनाभर मेला पनि लाग्छ। स्वस्थानी भगवतीको व्रत, पूजा र कथा नेपालीको घरघरमा गरिन्छ। नेपाल बाहिर गएका प्रत्येक नेपालीले पनि एउटा परम् पवित्र सांस्कृतिक, धार्मिक, पारिवारिक, पारस्परिक पर्वको रूपमा मनाइने स्वस्थानी व्रतकथा हो। यो नेपालमा स्वस्थानी माताको पूजाको ठूलो महत्त् छ। अखण्ड सौभाग्य, उत्तमपति, ऐश्वर्य एवम् शिवशक्तिको कृपा पाउन स्वस्थानी भगवतीको पूजन नितान्त जरुरी देखिन्छ। स्वस्थानीको पूजा ठूलो उत्साह, उल्लास र समारोहका साथ गरिन्छ। यो स्वस्थानी भगवतीको व्रतकथामा जम्मा ३१ अध्याय छन्। यसमा पनि प्रतिदिन एक अध्यायलाई नियमपूर्वक कथा भन्ने र सुन्ने गरिन्छ। यो कथा एक महिनामा सक्नुपर्छ। यो नसकिएमा कुनै दिन दुईदुई अध्याय भनेर पनि सक्नुपर्छ। स्वस्थानी व्रतको कथामा शिव शर्मा र ब्राह्मण र उनकी ब्राह्मणी सती नामकीलाई कुनै सन्तान नहुँदा दुःखी भएकोमा उनको पुण्यले त्यहाँ आइपुगेकी यौटी गाईको गोबरमा रूपवती कन्या उत्पन्न भइन्। तिनको गोमा नाम राखेर शिव शर्माले पाले र ठूली भएपछि सन्न्यासी भेषमा आएका भगवान् शिवलाई तुरुन्त भिक्षा नदिँदा ८० वर्षको बूढो तेरो पति होस् भन्ने श्राप पाइन्। त्यस्तै भयो र वृद्धबाट गोमाको गर्भमा पुत्र रह्यो। यो पनि पढ्नुहोस स्वस्थानी व्रत सुरू : शालीनदीमा स्नान गर्नेको घुइँचो वृद्ध पति एक महिनाको अवधि राखेर विदेश गएकोमा उतै बितेछन्। गोमाले छोरो पाइन् र उनको छोराको नाम नवराज राखियो। छोरा ठूलो भएपछि पिताजी कहाँ जानुभयो भनेर सोधेकोमा गोमाले सबै वृत्तान्त बताइन्। छोरा पितालाई खोज्न हिँडे र मरेको थाहा पाएर किरिया गरेर फर्के। उता गोमाले ऋषिहरूको उपदेशले स्वस्थानी भगवतीको मेरो छोरो चाँडै फर्कोस् भनेर पूजा व्रत गरिन्। नवराजले पनि भगवान् शिवको स्तुति गरेर राज्य पाउने वरदान पाए। घर फर्केर आएपछि पूर्वविवाह गरिएकी पत्नीलाई आमा छोडेर कमाउन भनी गएका नवराजले लावण्यपुरीको राज्य त्यस देशको हात्तीले फूलमाला लगाइदिएकाले राज्य पाउने नियमले पाए। आमालाई बोलाए। नवराजले अर्को विवाह गरे। उनकी प्रथम पत्नीले उनकी आमालाई छाडेर माइत गएर बसेकी थिइन्। बोलाउन पठाएकोमा स्वस्थानीको निन्दाले कुष्ठी भएर भुइँमा खसेर बसिन्। पछि स्वस्थानीको पूजाले स्वस्थ भइन् र पुनः पति प्राप्त गरिन्। यो कथामा स्वस्थानी भगवतीको वर प्रसादले नवराजकी प्रथम पत्नीले पनि पहिला भगवतीको निन्दा र अपमानले कुष्ठरोगयुक्त भएकी थिइन् र पछि उनै भगवतीको व्रत र पूजाले पुनः स्वस्थान आफ्नो स्थान पाइन्। त्यसो हुँदा स्थान च्यूत व्यक्तिले स्वस्थान प्राप्त गर्न स्वस्थानीकै व्रत र पूजा गर्नुपर्छ भन्ने तथ्य पाइन्छ। यसरी हिन्दु समाजमा स्वस्थानीको व्रतकथा सम्पूर्ण कामनालाई पूर्ण गर्नेवाला व्रतकथा हो। यसको प्रभावले यस लोकमा र स्वर्गलोकमा पूज्य स्थान प्राप्त गर्न सकिन्छ। त्यसैले स्वस्थानी कथाजस्ता आफ्ना धार्मिक कृत्य गर्न छोड्न हुन्न। समग्रमा भन्नुपर्दा, नेपाली समाजमा स्वस्थानीको महिमा ठूलो र महत्त्पूर्ण छ। जसकारण घरघरमा स्वस्थानी माताको विधिपूर्वक पूजा आराधना गरी एक महिना कथा वाचन गरी सुन्ने र सुनाउने गरिन्छ। हरेक वर्ष पौषशुक्ल पूर्णिमादेखि प्रारम्भ गरी माघशुक्ल पूर्णिमासम्म स्वस्थानी परमेश्वरीको व्रत एवम् पूजा गर्ने परम्परा छ। स्वस्थानी माहात्म्यको पूर्वभागमा दक्ष प्रजापतिकी पुत्री सतीदेवीको विष्णुको सहयोगमा महादेवको साथमा विवाह भएको र दक्ष प्रजापतिले आफ्ना पति शिवको निन्दा गरेको सहन नसकी सतीदेवीले प्राण त्याग गरेको प्रसंग छ। मध्यभागतिर हिमालय पर्वतकी पुत्री पार्वतीको रूपमा पुनर्जीवन लिएकी सतीदेवीले स्वस्थानीको व्रत गरेको प्रभावले महादेवलाई नै पतिको रूपमा प्राप्त गरेको प्रसंग पनि छ। स्वस्थानी व्रतकथाको अन्तिम अध्यायमा गोमा ब्राह्मणीले दुई बुहारी चन्दावती र लावण्यवतीलाई विभिन्न उपदेश गरी ढुकुटीको साँचो हस्तान्तरण गरेको प्रसंगबाट नेपाली समाजमा पनि नयाँ पुस्तालाई मौका दिइनुपर्ने सन्देश पाइन्छ। समग्रमा स्वस्थ समाज बन्ने दृष्टान्त दिन खोजेको पाइन्छ।"
अफगानिस्तानविरुद्ध आकाश चन्द एक्लैले लिए ५ विकेट,काठमाडौं : अफगानिस्तानविरुद्ध आकाश चन्द एक्लैले ५ विकेट लिएका छन्। दक्षिण अफ्रिकामा जारी यु१९ विश्वकपको अन्तिम खेलमा आकाशले नेपाललाई उत्कृष्ट सुरुवात दिलाएका हुन्। जारी प्रतियोगितामा कूल ८ विकेट लिने उनी पहिलो खेलाडीसमेत बनेका छन्। गुल्शन झाले चौथो बलमै विकेट लिँदै नेपाललाई सुरुवात दिलाएका थिए। त्यसलगत्तै आकाशले लगातार विकेट लिए। उनले दोस्रो ओभरको तेस्रो बलमा खालिद तानिवलको विकेट लिए। उनले विपिन रावलबाट क्याच गराएका थिए। त्यस्तै तेस्रो विकेट पनि आकाशले नै लिएका थिए। उनले जम्शिद जर्डनलाई बोल्ड आएट गरेका थिए। सातौं ओभरको अन्तिम बलमा समेत आकाशले नेपाललाई चौथो सफलता दिलाए। उनले सोहाली खानलाई देव खनालबाट क्याच गराए। नवौं ओभरको पहिलो बलमै आकाशले अलि अहमदलाई एलबीडब्लु आउट गरेका थिए। ११औं ओभरको तेस्रो बलमा आकाशले व्यक्तिगत पाँचौं विकेट लिएका थिए। उनले हसन इश्खिललाई दीपेश कँडेलबाट क्याच गराएका थिए। खेलमा नेपाल हाबी भएपछि अफगानिस्तानको विकेट धरासायी बनेको हो। अफगानिस्तानले १२ ओभरको समाप्तिमा ६ विकेटको क्षतिमा ४७ रन बनाएर खेलिरहेको छ।
रोमाञ्चक खेलमा अफगानिस्तानलाई हराउँदै नेपाल सुपर सिक्समा,"काठमाडौं : रोमाञ्चक खेलमा अफगानिस्तानलाई १ विकेटले हराउँदै नेपाल यु१९ विश्वकपको सुपर सिक्समा प्रवेश गरेको छ। दक्षिण अफ्रिकामा शुक्रबार भएको खेलमा अफगानिस्तानले दिएको लक्ष्य ४४४ ओभरमा पूरा गर्दै नेपाल सुपर सिक्समा प्रवेश गरेको हो। नेपाललाई सुपर सिक्समा प्रवेश गराउँदै कप्तान देव खनालले अर्धशतक प्रहार गरे। ८९ बल खेलेका खनाल ७ चौकासहित ५८ रन बनाए। त्यस्तै सुवास भण्डारी ९ रनमा अविजित रहे। नेपालको सुरुवात भने खराब रह्यो। ओपनर अर्जुन कुमाल १० रन र विपिन रावल २ रनमै पेभेलियन फर्किएका थिए। राष्ट्रिय टिमबाट समेत खेल्दै आएका अलराउन्डर गुल्शन झा १ रनमै आउट भएपछि नेपाल संकटको स्थितिमा पुगेको थियो। कप्तान खनाल अन्तिमसम्म टिकेर खेल्दा आकाश त्रिपाठी १६ रन, दीपक डुम्रेले ५ र दीपेश कँडेलले ४ रन बनाएर आउट भए। त्यस्तै दीपक बोहोरा ४ चौकासहित २७ रन बनाएर पेभेलियन फर्किएका थिए भने आकाश चन्द १ रनमै आउट भए। त्यसअघि टस जितेर ब्याटिङ गरेको अफगानिस्तान १४५ रनमा अलआउट भएको थियो। आकाश चन्दले ५ विकेट लिएपछि ४०१ ओभर खेलेको अफगानिस्तान सस्तैमा आउट भएको थियो। अफगानिस्तानका लागि एम घजनफारले सर्वाधिक ३७ रन बनाए भने कप्तान नसिर खानले ३१, फरिदुन दाउदजाईले २९ र हसन इसखिलले २० रन बनाए। अन्य खेलाडीले दोहोरो अंकको रन जोड्न सकेनन्। त्यस्तै दीपेश कँडेलले २ र गुल्शन झा, सुवास भण्डँरी र तिलक भण्डारीले एकएक विकेट लिए।"
"अफगानिस्तान १४५ रनमै अलआउट, आकाशले लिए ५ विकेट","काठमाडौं : अफगानिस्तानले नेपाललाई १४६ रनको लक्ष्य प्रस्तुत गरेको छ। दक्षिण अफ्रिकामा जारी यु१९ विश्वकपअन्तर्गत समूह चरणको अन्तिम खेलमा अफगानिस्तान १४५ रनमा अलआउट भएको हो। टस जितेर ४०१ ओभर खेलेको अफगानिस्तानका लागि एम घजनफारले सर्वाधिक ३७ रन बनाए। त्यस्तै कप्तान नसिर खानले ३१, फरिदुन दाउदजाईले २९ र हसन इसखिलले २० रन बनाए। अन्य खेलाडीले दोहोरो अंकको रन जोड्न सकेनन्। अफगानिस्तानलाई सस्तैमा अलआउट गर्न नेपालका लागि आकाश चन्दले ५ विकेट लिए। त्यस्तै दीपेश कँडेलले २ र गुल्शन झा, सुवास भण्डँरी र तिलक भण्डारीले एकएक विकेट लिए। दोस्रो चरणमा प्रवेशका लागि यो खेल जित्नैपर्ने भएको छ। नेपाल यसअघि न्युजिल्यान्ड र पाकिस्तानसँग पराजित भएको थियो।"
अफगानिस्तानविरुद्धको खेलमा जित्नै पर्ने दबाबमा नेपाल,"काठमाडौं : आइसिसी यु१९ विश्वकपमा नेपालले आज अफगानिस्तानसँग खेल्दैछ। दक्षिण अफ्रिकाको इस्ट लन्डनस्थित बफेलो पार्क क्रिकेट मैदानमा नेपालले समूह चरणको अन्तिम खेल अफगानिस्तानसँग खेल्न लागेको हो। नेपाली समयअनुसार दिउँसो १ : ४५ बजे खेल सुरु हुनेछ। यसअघि न्युजिल्यान्ड र पाकिस्तानसँग दुवै देशले हारेका थिए। नेपाल पहिलो खेलमा न्युजिल्यान्डसँग ६४ रन र दोस्रो खेलमा पाकिस्तानसँग ५ विकेटले पराजय भएको थियो। यसैगरी अफगानिस्तान पाकिस्तानसँग १८१ र न्युजिल्यान्डसँग १ विकेटले पराजित भएको थियो। सुपर सिक्समा प्रवेश गर्न नेपालले आज अफगानिस्तानलाई जित्नै पर्ने दबाब छ। नेपाल र अफगानिस्तान यू१९ विश्वकपमा पहिलो पटक प्रतिस्पर्धा गर्दैछन्। सुपर सिक्समा पुग्ने टोलीले समूह डीका न्यूजिल्याण्ड र पाकिस्तान, समूह एका शीर्ष ३ टोलीसँग प्रतिस्पर्धा गर्न पाउनेछ।"
"नेपालको उत्कृष्ट सुरुवात, अफगानिस्तानको पाँच विकेट पतन",काठमाडौं : अफगानिस्तानविरुद्ध नेपालले उत्कृष्ट सुरुवात गरेको छ। दक्षिण अफ्रिकामा जारी यु१९ विश्वकपको अन्तिम खेलमा नेपालले उत्कृष्ट सुरुवात गरेको हो। नेपालका लागि आकाश चन्दले ४ विकेट लिए भने गुल्शन झाले एक विकेट लिए। झाले चौथो बलमै विकेट लिएका थिए। उनले नुमन साहको विकेट दीपक डुम्रेबाट क्याच गराइका थिए। त्यस्तै दोस्रो ओभरको तेस्रो बलमा आकाश चन्दले खालिद तानिवलको विकेट लिए। उनले विपिन रावलबाट क्याच गराएका थिए। त्यस्तै तेस्रो विकेट पनि आकाशले नै लिएका थिए। उनले जम्शिद जर्डनलाई बोल्ड आएट गरेका थिए। सातौं ओभरको अन्तिम बलमा समेत आकाशले नेपाललाई चौथो सफलता दिलाए। उनले सोहाली खानलाई देव खनालबाट क्याच गराए। नवौं ओभरको पहिलो बलमै आकाशले अलि अहमदलाई एलबीडब्लु आउट गरेका थिए। दोस्रो चरणमा प्रवेशका लागि नेपालले अफगानिस्तानलाई हराउनैपर्ने भएको छ। यसअघि नेपाल र अफगानिस्तान दुवै टोली न्युजिल्यान्ड र पाकिस्तानसँग पराजित भएका थिए। अफगानिस्तानले ११ ओभरको समाप्तिमा ५ विकेटको क्षतिमा ४३ रन बनाएर खेलिरहेको छ।
अब हाइड्रोजन इन्धन,"काठमाडौं : नेपालमा हाइड्रोजन इन्धनको उत्पादन तथा प्रयोगका लागि कानुनी आधार तयार भएको छ। गत माघ ३ गते मन्त्रिपरिषद्बाट ग्रिन हाइड्रोजन नीति २०८० पारित भएको छ। मन्त्रिपरिषद्बाट पारित नीति बुधबार मात्रै तालुकको ऊर्जा मन्त्रालयमा आएको प्रवक्ता नवीनराज सिंहले जानकारी दिए। नीति पारित भएपछि अब ऐन बनाउन मन्त्रालय अघि बढ्ने उनले जानकारी दिए। नवीकरणीय ऊर्जा स्रोतको उपयोगबाट उत्पादित हरित हाइड्रोजनलाई ऊर्जाको विकल्पका रूपमा प्रयोग गर्ने र कार्बन तटस्थता हासिल गरी ऊर्जा सुरक्षा र दिगो आर्थिक वृद्धि हासिल गर्ने नीतिको दीर्घकालीन सोच छ। नेपालमा अहिलेसम्म हाइड्रोजनसम्बन्धी कानुनी व्यवस्था नभएको र नीति तथा कार्यक्रमबाट मात्रै हाइड्रोजनलाई सम्बोधन गर्दै आएको थियो। नीति तथा कार्यक्रम हरेक वर्ष परिवर्तन हुने हुँदा यसमा दिगो नीति तथा कानुन आवश्यक पर्ने महसुस गर्दै राष्ट्रिय हाइड्रोजन नीति बनाउन समिति गठन गरिएको थियो। नेपाल सरकारको हाइड्रोजन उत्पादन तथा प्रयोगसम्बन्धी राष्ट्रिय नीतिको खाका बनाउने जिम्मा उक्त समितिलाई दिइएको थियो। समितिमा जल तथा ऊर्जा आयोगका सहसचिव शिशिर कोइराला, ऊर्जा मन्त्रालयका सहसचिव चिरञ्जीवी चटौत, विद्युत् विकास विभागका उपमहानिर्देशक जीवछ मण्डल, वैकल्पिक ऊर्जा प्रबद्र्धन केन्द्रका नायव कार्यकारी निर्देशक नवराज ढकाल, त्रिभुवन विश्वविद्यालय इन्जिनियरिङ अध्ययन संस्थान पुल्चोकका प्राध्यापक डा भोलानाथ शर्मा घिमिरे र काठमाडौं विश्वद्यालयका उपप्राध्यापक डा विराजसिंह थापा सदस्य थिए। समितिले करिब ९ महिनाअघि मन्त्रालयमा नीतिको मस्यौदा बुझाएको समिति सदस्य डा विराजसिंह थापाले जानकारी दिए। हाइड्रोजनलाई विगत केही समयदेखि नवीनतम ऊर्जाको भविष्यका रूपमा लिइएको छ। नेपालले अन्तर्राष्ट्रिय समुदायसमक्ष जनाएको शून्य कार्बन उत्सर्जनको प्रतिबद्धता पूरा गर्न ग्रिन हाइड्रोजन ऊर्जाको उत्पादन र प्रयोगले महत्वपूर्ण भूमिका निर्वाह गर्न सक्ने देखिएको छ। नेपालले २०६५ मा नै यससम्बन्धी अध्ययन गरेको थियो। त्रिभुवन विश्वविद्यालय र वेस्टर्न मिचिगन विश्वविद्यालयले संयुक्त रूपमा नेपालमा हाइड्रोजन ऊर्जाको सम्भावनासम्बन्धी अध्ययन गरेका थिए। जलविद्युत् प्रयोग गरी हाइड्रोजन तथा यसको सहउत्पादन गर्न र सोको उपयोग गरी पेट्रोलियम पदार्थको आयातमा न्यूनीकरण गर्न सकिने अध्ययन प्रतिवेदनमा उल्लेख छ। २०७७ मा एसियाली विकास बैंकले नेपालमा जलविद्युत्को प्रयोगबाट हाइड्रोजन उत्पादनको सम्भावनाका बारेमा अर्को अध्ययन गरेको थियो। २०७७ मै काठमाडौं विश्वविद्यालयले ग्रिन हाइड्रोजन प्रयोगशाला स्थापना गरी नेपालको सन्दर्भमा हरित हाइड्रोजनको आवश्यकता र सम्भावनाबारे अनुसन्धान सुरु गरेको थियो। जल तथा ऊर्जा आयोगको सचिवालयले २०७८ मा नेपालमा ग्रिन हाइड्रोजन उत्पादनको सम्भावना र प्रयोगको प्रारम्भिक अध्ययन गरी तयार गरेको प्रतिवेदन मन्त्रिपरिषद्को कार्यालय र मन्त्रालयमा पेस गरेको छ। आर्थिक वर्ष २०७९८० को बजेटले पनि नेपालको इन्धन र ऊर्जा उपभोग एवं यातायात र औद्योगिक क्षेत्रको विकासमा योगदान गर्न सक्ने गरी हाइड्रोजन ऊर्जाको व्यावसायिक उपयोग गर्न आवश्यक कार्य प्रारम्भ गरिनेछ भन्ने उल्लेख छ। सोही बजेटले हाइड्रोजन र ग्रिन एमोनिया प्रविधि प्रयोग गरी रासायनिक मल कारखाना स्थापना गर्न लगानी बोर्ड नेपालमार्फत काम अगाडि बढाउन भनेको थियो। त्यसपछि मन्त्रालयको विज्ञसहितको समितिले २०७९ साउनमा ग्रिन हाइड्रोजनको प्रयोग गरी रासायनिक मल उत्पादनको सम्भावनाका बारेमा अध्ययन गरेको थियो। जलविद्युत्बाट हाइड्रोजन र यसका सहउत्पादनको सम्भावना प्रचुर रहेको नीतिले औंल्याएको छ। प्रचुर मात्रामा उपलब्ध जलविद्युत् प्रयोग गरी ग्रिन हाइड्रोजन उत्पादन र यसको प्रयोगबाट रासायनिक मल उत्पादन तथा निर्यात गरी विदेशी मुद्रा आर्जन गर्न सक्ने देखिएको छ। भारत, चीन र अमेरिकालगायत धेरै मुलुकले हाइड्रोजनको उत्पादन र यसको उपयोगका मार्गचित्र तयार गरी लागू गरिसकेकाले ग्रिन हाइड्रोजन नीति लागू गरिसकेको अवस्था छ, नीतिमा भनिएको छ। रासायनिक मल आयातलाई रोक्न नेपालमा नै ग्रिन हाइड्रोजन उत्पादन गर्नुपर्नेमा जोड दिइएको छ। अहिले रासायनिक मल खरिदका लागि कुल गार्हस्थ्य उत्पादनको करिब १० प्रतिशत (२१ अर्ब बराबर) रकम बाहिरिने गरेको छ। मुलुकको व्यापार घाटामा करिब १३ प्रतिशत यसको हिस्सा छ। ग्रिन हाइड्रोजनको उत्पादन र प्रयोगले पेट्रोलियम पदार्थको प्रतिस्थापन हुनुका साथै ऊर्जा सुरक्षामासमेत वृद्धि हुने विश्वास छ। नेपालमा जलविद्युत् उत्पादनको प्रचुर सम्भावना रहेको र हाल करिब २० हजार मेगावाट बढी विद्युत् उत्पादन हुने आयोजनाहरू अध्ययन तथा निर्माणका विभिन्न चरणमा छन्। आगामी वर्षमा उत्पादन हुने ठूलो परिमाणको जलविद्युत स्वदेशमै ग्रिन हाइड्रोजनको उत्पादन र उपयोगमा खपत गरी पेट्रोलियम पदार्थ र रासायनिक मलको आयातलाई प्रतिस्थापन गर्न सकिने जनाइएको छ। न्यून कार्बन उत्सर्जन सम्बन्धमा मुलुकले गरेको अन्तर्राष्ट्रिय प्रतिवद्धता पूरा गर्न तथा विश्वव्यापी वातावरण संरक्षणमा योगदान पुन्याउनसमेत ग्रिन हाइड्रोजनको उत्पादन र उपयोग गर्न आवश्यक रहेको नीतिले औंल्याएको छ। ग्रिन हाइड्रोजनको उत्पादन र प्रयोगबाट मुलुकमा खपत भइरहेका कोइला, फर्नेस तेल, एलपीजी ग्यास, पेट्रोलियम पदार्थलगायतको आयातलाई न्यूनीकरण गर्ने छ। नीतिको उद्देश्य जलवायु परिवर्तनकोे असरलाई न्यूनीकरण गर्न जलविद्युत्लगायत नवीकरणीय स्रोतहरूबाट उत्पादित विद्युत्को प्रयोगबाट ग्रिन हाइड्रोजनको उत्पादन तथा उपयोगलाई प्रवद्र्धन गर्ने, न्यून कार्बन अर्थतन्त्र सिर्र्जना गर्ने तथा पेट्रोलियम पदार्थको परनिर्भरता घटाउने, ग्रिन हाइड्रोजन र यसको सहउत्पादनको उपयोग र भण्डारण गर्ने, ग्रिन हाइड्रोजन तथा यसको सहउत्पादन उपयोग गरी रासायनिक मल उत्पादनलगायत अन्य औद्योगिकीकरणलाई प्रोत्साहन गर्ने, ग्रिन हाइड्रोजन र यसको सहउत्पादनको व्यापारिक उपयोगसम्बन्धी अध्ययन अनुसन्धानलाई प्रोत्साहन गर्ने । रणनीति ग्रिन हाइड्रोजन तथा यसको सहउत्पादन र सोको उपयोगको लागि आवश्यक कानुन बनाई नियमन गरिने, ग्रिन हाइड्रोजन र यसको सहउत्पादन गर्ने उद्योग स्थापना र लगानी प्रबद्र्धनलाई प्रोत्साहन गर्न आवश्यकता र औचित्यका आधारमा छुट सुविधा प्रदान गर्न विषयगत कानुनमा विशेष व्यवस्था गर्ने, ग्रिन हाइड्रोजन र यसको सहउत्पादनको उपयोगबाट कार्यन उत्सर्जन न्यूनीकरण गरी कार्बन व्यापार प्रवद्र्धन गर्ने, ग्रिन हाइड्रोजन उत्पादन, भण्डारण, ढुवानी र उपयोगलाई सुरक्षित गर्न आवश्यक वातावरणमैत्री पूर्वाधारहरू निर्माण गरिनेछ, ग्रिन हाइड्रोजन र यसको सहउत्पादनको उपयोग गरी रासायनिक मल उत्पादन गर्ने उद्योग स्थापना तथा प्रवद्र्धन गर्ने, यसको सहउत्पादन तथा तत्सम्बन्धमा पूर्वाधार निर्माण र विस्तारलाई प्रवद्र्धन गर्ने । यो पनि पढ्नुहोस नेपालमै हाइड्रोजन इन्धन अबको युग हाइड्रोजन ऊर्जा हाइड्रोजन ऊर्जाको प्रचुर पूर्वाधार, लागौं उत्पादन तिर अबको भविष्य हाइड्रोजन ऊर्जाको नेपालमा गुड्यो हाइड्रोजन कार हाइड्रोजन गाडीलाई कानुन बनाऊ हाइड्रोजनका लागि जग बन्यो, कानुन चाहिन्छ"
९ महिनाको शिशुमा दुर्लभ रोग उपचारका लागि २७ करोड रुपैयाँ लाग्ने,"तानसेन : एक करोड जनामध्ये सम्भवतः एकजना व्यक्तिमा देखिने स्पाइनल मस्क्युलर एट्रोफी रोग पाल्पाका एक ९ महिने बालकमा देखिएको छ। तानसेन नगरपालिका ११ बाझाका महेन्द्र विष्ट र सिर्जना भट्टराई बिष्टका ९ महिने छोरा सिर्जम विष्टलाई स्पाइनल मस्क्युलर एट्रोफी रोग लागेको विभिन्न अनुसन्धानबाट चिकित्सकहरूले प्रमाणित गरेका छन्। यो रोग वंशानुगत रोग भएको चिकित्सहरूको दाबी छ। विष्ट दम्पतीको छोरा जन्मिँदा राम्रो जन्मिएको थियो। उनको सबै प्रक्रिया सामान्य थियो। ४ महिना पूरा भई ५ महिना लागेपछि बच्चाले असामान्य व्यबहार देखाउन थाले। त्यसपछि परिवारले नेपालका अस्पतालहरूमा चेकजाँच गराएका थिए। बच्चाको दिनहुँ कम्मरभन्दा मुनिको भाग कमजोर हुँदै गएपछि विष्ट दम्पती उपचारको खोजीमा लागेका थिए। नेपालका विभिन्न अस्पतालमा चेकजाँच गर्दा बच्चाको रोग पत्ता लागेको थिएन। काठमाडौंका चिकित्सकहरूको सरसल्लाहमा विष्ट दम्पती ९ महिने छोरा लिएर भारतको नयाँ दिल्ली गए। त्यहाँको विएलके म्याक्स सेन्टर फर चाइल्ड हेल्थ केयरमा उनको उपचार गराए। सोही अस्पतालमा पुगेपछि बच्चालाई स्पाइनल मस्क्युलर एट्रोफी रोग लागेको पत्ता लाग्यो। उक्त रोग लागिसकेपछि शरीरका नशाहरू सुक्दै जाने, काम गर्न छोड्ने, कम्मरभन्दा मुनिको भाग विस्तारै कमजोर भई काम नगर्ने अवस्थामा पुग्ने, श्वासप्रश्वास प्रणालीमा समस्या आउने, हातखुट्टा कमजोर हुँदै काम नगर्ने अवस्थामा पुग्ने, शरीरका अंगहरू निष्क्रिय हुँदै जाने र दुई वर्षभित्र उक्त व्यक्तिको मृत्यु हुने अवस्था आउने हालसम्मको अध्ययनले देखाएको छ। नेपालमा उक्त रोग पत्ता लगाउने उपकरणसमेत छैन। रोग पत्ता लागे पनि उपचारका लागि अमेरिकामा मात्र सम्भव भएको र रोग निवारणका लागि २१ मिलियन डलर अर्थात नेपाली २७ करोड रुपैयाँसम्म खर्च लाग्ने भएकाले विष्ट दम्पत्तीले नेपाल सरकारदेखि सबैमा सहयोगका लागि अनुरोध गरेका छन्। विष्ट दम्पतीले तानसेनमा पत्रकार सम्मेलन गरी बच्चालाई बचाइदिन नेपाल सरकारदेखि देश विदेशमा रहने सबै नागरिक, बालबालिकाको क्षेत्रमा काम गर्ने देशी विदेशी संघसंस्था, मानव अधिकारकर्मीसँंग सहयोगको अपील गरेका छन्। एक दुई करोड भए त हामी जेनतेन जायजेथा, भएको श्रीसम्पत्ति सबै बेचबिखन गरेर जुटाउने थियौं। तर, २७ करोड रुपैयाँ हामीले कुनै पनि हालतमा जुटाउन सक्दैनौं। त्यसैले सरकारले गम्भीर भएर सोच्ने छ र हाम्रो बच्चाले पुनर्जीवन पाउने आशामा छौं, विष्ट दम्पत्तीले भने। नेपालमा हालसम्म पाँचजना बच्चामा यो रोग भेटिएकोमा दुईजना बच्चाको उपचार हुन नसकी मृत्यु भइसकेको र एकजना सियोना श्रेष्ठले खोप पाएका कारण बाँच्न सफल भएको पाइएको छ। अन्य दुईजना बच्चामा हालै मात्र रोग पत्ता लागेको बालककी आमा सर्जना भट्टराई बिष्टले बताइन्। बच्चाको रोग पत्ता लगाउन मात्रै झन्डै ७ लाख रकम खर्च भइसहेको आमा सिर्जना बिष्टले बताइन्। यो रोग लागेको १८ महिनाभित्र जोलजेन्स्मा नामक अमेरिकी खोप लगाइसक्नुपर्ने हुन्छ। जतिसक्दो चाडो खोप लगायो त्यति प्रभावकारी हुने भएकाले विष्ट दम्पतीले सबैसँग हारगुहार गरेका हुन्। अध्ययन र अनुसन्धानमा निकै खर्चिलो भएकोले एक डोज खोपको मूल्य नेपाली २७ करोड रुपैयाँ पर्न गएको हो। यो खोप विश्वका ४६ देशमा मात्र लगाउन पाइने अमेरिकी कानुनी प्रावधान रहेकाले खोप उपलब्ध भएमा पनि विकसित देशमा पुगेर मात्र खोप लगाउन सकिने अवस्था छ। विष्ट दम्पतीले कृषि विकास बैंक बुटवल शाखाको खाता नंं ०४१४८०५३८५६३२०१० सक्दो सहयोग गरी बच्चाको जीवन बचाउन सबैमा अनुरोध गरेका छन्।"
उखु र अदुवापछि बेसारको ब्रान्डिङ,"गलकोट : अधिकांश सहकारी उद्देश्यअनुरुप नचलेको गुनासोकाबीच यहाँको एक सहकारीले बहुआयामिक उत्पादनलाई शेयर सदस्यलाई जोड्न थालेको छ। छ वर्षदेखि उखु र अदुवा उत्पादन गर्दै आएको बागलुङको सिमृक कृषि तथा पशु व्यावसायिक सहकारी संस्थाले यस वर्षदेखि बेसारलाई ब्रान्डिङ गरेर बजार पठाएको छ। सहकारीले बागलुङको काठेखोला गाउँपालिका२ भीमापोखराको दुई स्थानमा १० रोपनी बाँझो जग्गा भाडामा लिएर उखुखेती गर्दै आएको थियो भने तीन वर्षयता बागलुङ नगरपालिका४ कुँडुलेमा दुई रोपनी जग्गा भाडामा लिएर बेसारखेती गर्दै आएको छ। यस्तै तितौरेमा दुई रोपनी जग्गामा अदुवाखेती गर्दै आएको छ। सहकारीले उत्पादन गरेको बेसारलाई यस वर्षदेखि ब्रान्डिङ गरेको छ। सहकारी संस्थाले वार्षिक २० क्विन्टल उखु बिक्री गर्दै गरेको थियो। यस वर्ष सहकारीले एक लाख बराबरको बेसार बिक्री गरेको र अन्य बीउलाई सदस्यमा सापटी दिएको सहकारीका कोषाध्यक्ष तथा कुँडुलेका अगुवा कृषक जग्गन्नाथ सापकोटाले बताउनुभयो। सहकारीले बेसारखेती गर्न थालेको दुई वर्ष भयो, यस वर्षबाट बेसार बिक्री गर्न थालेका छौँ, एक लाख बराबरको बेसारलाई ब्रान्डिङ गरेर बिक्री गर्ंयौ, अन्य बेसार सोही जग्गामा लगायौं भने बाँकी बीउ पुँजीका लागि सदस्यलाई वितरण गरिएको छ, वितरण गरेको बीउ अर्को वर्ष सहकारीलाई नै फिर्ता गर्नु पर्दछ, उनले भने, तितौरेमा दुई रोपनी जग्गामा अदुवा उत्पादन गर्दै आएका छौँ, सहकारीले कृषिउपजको बजारीकरणसँगै सदस्यलाई कृषिमा आत्मनिर्भर गराउनका लागि अदुवा र बेसारको बीउ सापटी दिने प्रचलन हाम्रो सहकारीमा छ। सहकारीका आठ सय शेयर सदस्यमध्ये अधिकांश सदस्य कृषक भएकाले उनीहरुलाई अदुवा र बेसारको बीउ वितरण गर्दै आइएको छ। सहकारीले तीन ठाउँमा उखु, बेसार र अदुवा उत्पादन गर्दै आएको छ भने बेसार र अदुवाको बीउ सदस्यलाई वितरण गरिन्छ भने बाँकी रहेको बेसार र अदुवा बजारमा बिक्रीका लागि पठाउने गरिएको छ। बागलुङ नगरपालिका७ तितौरेमा दुई रोपनी जग्गामा सहकारीले नै अदुवाखेती गर्दै आएको छ। सहकारीले ठूलो परिणाममा उत्पादन गर्न नसके पनि सदस्य लक्षित उत्पादन गरिरहेको सहकारीका अध्यक्ष चूडामणि उपाध्यायले जानकारी दिए। उपाध्ययका अनुसार गत पुसमा आयोजना गरिएको साधारणसभामा बेसारलाई मायाको चिनोका रुपमा अतिथिलाई दिइएको थियो। सहकारीका सदस्यलाई कृषिमा प्रोत्साहन गर्ने हाम्रो नीति छ, अहिले सापटी बीउ दिने, थपेर फिर्ता लिने र बजारमा अर्को वर्ष बिक्री गर्ने नीति ल्याएको छ, अध्यक्ष उपाध्यायले भने, सुरुसुरुमा सदस्यलाई बीउ दिनेगरी मात्रै उत्पादन गर्यो, सदस्यबाट फिर्ता आउन थालेपछि यस वर्षदेखि ब्रान्डिङ गरेर बिक्री गर्न थालेका छौँ। बेसारलाई पिसेर ब्रान्डिङको काम यस वर्ष सुरु भएको छ। पहिलो वर्ष रु ५० हजारको बेसार बिक्री गरेको छ। बर्सेनि बेसार र अदुवाको उत्पादनका लागि सदस्यलाई सापटी बीउ दिने र थपेर सदस्यले फिर्ता गर्ने नीति लिइएको उपाध्यायको भनाइ छ। बिक्री गर्न नसकेका किसानको उत्पादनसमेत खरिद गरेर बजार खोज्ने काम सहकारीले गर्दै आएको छ। सहकारीले पाँच केजी अदुवाको बीउ सापट दिएको कृषकलाई उत्पादनपछि छ केजी फिर्ता गर्नेगरी किसानलाई कृषिमा प्रोत्साहन गरिरहेको छ। सहकारी संस्थाको शेयरपुँजीको ४० प्रतिशतभन्दा बढी लगानी व्यावसायिक उत्पादनमा लगाउने गरी सहकारी योजनाबद्ध ढङ्गले अघि बढेको छ।  रासस"
फेवाफेरो हाइकिङ मार्गलाई बजेट,"पोखरा : पोखरामा पर्यटकको बसाइ लम्ब्याउन रानीवनतर्फ पनि पदयात्रा मार्ग बनाइने भएको छ। फेवा ड्याम साइड रानीवन हुँदै नयाँ हाइकिङ मार्ग फेवाफेरो निर्माणका लागि गण्डकी प्रदेश सरकारले ५० लाख रुपैयाँ बजेट छुट्ट्याएको छ। हाइकिङ पदयात्रा मार्गको निर्माण सुरु हुनुअघि गण्डकी प्रदेशका पर्यटन मन्त्री दीपेन्द्रबहादर थापा, पर्यटन मन्त्रालयका सचिव कुमानसिंह गुरुङ, ट्रेकिङ एजेन्स एसोसियसन अफ नेपाल पश्चिमाञ्चलका अध्यक्ष धर्म पन्थीलगायत पर्यटन व्यवसायीले पदयात्रा मार्ग निर्माणस्थलको मंगलबार अवलोकन गरेका छन्। भ्यु फेवा, राउन्ड फेवा पदयात्रा मार्ग बनाउन सके पर्यटकको बसाइ लम्बिने देखेर के कसरी पदयात्रा मार्ग बनाउन सकिन्छ अवलोकन गर्न फिल्डमै आएको गण्डकी प्रदेशका पर्यटन मन्त्री थापाले बताए। पदयात्रा मार्ग निर्माणका लागि प्रदेश सरकारले यस आर्थिक वर्षमा बजेट छुट्ट्याएको र सरोकारवालासँग छलफल गरी उपभोक्ता समितिमार्फत पदयात्रा मार्ग निर्माणको काम गरिने गण्डकी प्रदेश पर्यटन मन्त्रालयका पर्यटन सचिव कुमानसिंह गुरुङले बताए। स्थानीय स्रोत साधन ढुंगा, माटो प्रयोग गरेर प्रकृति मैत्री पदयात्रा मार्ग निर्माण गरिने गुरुङले बताए। फेवाफेरो पदयात्रा मार्ग निर्माणले अन्नपूर्ण पदयात्रामा जानुअघि पर्यटकलाई वामअप का लागि हिमाल, ताल, पोखराबजार हेर्दै हिँड्ने ५६ घण्टाको हाइकिङ डिस्टिनेसनको रूपमा विकास गर्न सकिने ट्रेकिङ एजेन्सिज एसोसिएसन अफ नेपाल (टान) पश्चिमाञ्चलका अध्यक्ष धर्म पन्थीले बतए। पोखरा आएका पर्यटकलाई फेवातालमा हिमाल डुबुब्ली मारेको दृश्य, चराचुरुंगीको चिरबिर आवाज, विभिन्न प्रजातिका वनस्पतिको अवलोकन गर्न सकिने भएकाले फेवाफेरो पदयात्रा मार्ग पर्यटकको बसाइ लम्बिने टान पश्चिमाञ्चलका उपाध्यक्ष कृष्ण आचार्यले बताए। फेवाफेरो पदयात्रा फेवा बाँधदेखि रानीवन हुँदै फिस्टेलमाथि निस्केर मेवाखोला, मागीसम्म पुग्ने गरी बनाइने योजना रहेको बताइएको छ।"
बढ्दै अनौपचारिक अर्थतन्त्रको आकार,"काठमाडौं : नेपालको औपचारिकभन्दा अनौपचारिक अर्थतन्त्रको आकार ठूलो हुँदैछ। पछिल्लो ११ आर्थिक वर्षमा अनौपचारिक अर्थतन्त्रको आकार कुल गार्हस्थ्य उत्पादन (जीडीपी) को तुलनामा औसत ४२६६ प्रतिशत पुगेको एक अध्ययन प्रतिवेदनले निचोड निकालेको छ। त्रिभुवन विश्वविद्यालय केन्द्रीय अर्थशास्त्र विभागले बिहीबार सार्वजनिक गरेको नेपालमा अनौपचारिक अर्थतन्त्रको आकार विषयक अध्ययन प्रतिवेदनले समग्रमा यसको आकार बढ्दै गएको निष्कर्ष निकालेको हो। यसर्थ उक्त अध्ययनले अनौपचारिक अर्थतन्त्रको आकार ४०४२ प्रतिशत हुनु भनेको अत्यधिक भएको औंल्याएको छ। मुलुकको अनौपचारिक अर्थतन्त्रको आकारलाई क्रमशः घटाउँदै लैजान सुझाव दिएको छ। यता अन्तर्राष्ट्रिय वित्त कोष (आईएमएफ) ले जीडीपीको २९८० प्रतिशतदेखि ३७५० प्रतिशतसम्मको अनौपचारिक अर्थतन्त्रलाई उचित ठहर गरेको छ। योभन्दा माथि यस्तो अर्थतन्त्र फैलिनु मुलुकका लागि जोखिमयुक्त हो। तर अर्थतन्त्रमा परिवर्तन भइरहने हुनाले विशेष गरेर नेपालमा सन् २०१५ पछि अर्थतन्त्रको गतिशीलता परिवर्तन भएकाले नेपालमा अनौपचारिक अर्थतन्त्रको आकार मापन गर्न आवश्यक रहेको यो अध्ययनले पनि सरोकारवालाको ध्यानाकर्षण गरेको छ। अध्ययनले राष्ट्रिय लेखा र मुद्रा माग दृष्टिकोण प्रयोग गरेर नेपालमा अनौपचारिक अर्थतन्त्रको सम्भावित दायरा प्रस्तुत गरेको हो। यसबमोजिम राष्ट्रिय लेखा विधिअनुसारः आर्थिक वर्ष २०१०११२०२०२१ सम्म औसत ४२६६ प्रतिशत अनौपचारिक क्षेत्रले ओगटेको छ। अध्ययनअनुसार राष्ट्रिय लेखा विधिमा आर्थिक वर्ष २०२०२१ को मात्र ३८६६ प्रतिशत छ। यो भनेको कुल जीडीपीको १४ खर्ब ४१ अर्ब ७८ करोड ४० लाख रुपैयाँ अनौपचारिक अर्थतन्त्र हो। सन् २०२०२१ मा मात्रै कुल गार्हस्थ्य उत्पादन (जीडीपी) ३७ खर्ब ३३ अर्ब २७ करोड ४० लाख हाराहारीमा हुँदा २२ खर्ब ९१ अर्ब ४९ करोड रुपैयाँ बराबर औपचारिक अर्थतन्त्र रह्यो। यसबाहेक अनौपचारिक अर्थतन्त्रमा हो। उक्त अध्ययनमा उल्लेख भएको मुद्रा माग विधिअनुसार आर्थिक वर्ष २०१०११२०२०२१ सम्म औसत ४०६० प्रतिशत र सन् २०२०२१ को मात्र ४१३१ प्रतिशत हिस्सा अनौपचारिक क्षेत्रले ओगटेको छ। यद्यपि यसअघि सार्वजनिक भएको नेपाल श्रमशक्ति सर्वेक्षण (नेपनल लेवर फोर्स सर्भे२०१७) अनुसार अनौपचारिक क्षेत्रमा ६२२ प्रतिशत जनशक्ति कार्यरत छन् भने ८४६० प्रतिशत अनौपचारिक रोजगारीमा छन्। यस्तै, राष्ट्रिय आर्थिक जनगणना२०१८ ले निजी क्षेत्रमा रहेका कुल प्रतिष्ठानमध्ये ४९९ प्रतिशत दर्ता भएका छैनन्। यसै क्रममा प्रतिवेदन प्रस्तुत गर्दै केन्द्रीय अर्थशास्त्र विभाग प्रमुख शिवराज अधिकारीले नीतिहरू छिटोछिटो परिवर्तन गर्दा र बैंकको ब्याजदर बढी हुँदा विशेष गरेर अनौपचारिक अर्थतन्त्रको आकार बढ्ने बताउँछन्। अझ प्रतिवेदनमा उल्लेख भएको प्रवृत्तिलाई विश्लेषण गर्दा कोभिड१९ मा बढी अनौपचारिक अर्थतन्त्र मौलाएको उनले टिप्पणी गरे। यो अध्यनन बृहत् रूपमा मात्रै अध्ययन गरेकाले समग्रमात्रै समेटियो तर यसलाई अझ सूक्ष्म रूपमा फेरि अध्ययन गर्ने उनले जानकारी दिए। तर अनौपचारिक अर्थतन्त्र भनेर गलत व्याख्या पनि भइरहेको बारे सुझाव दिँदै भने, यसलाई ब्ल्याक इकोनोमी, अन्डरग्राउन्ड इकोनोमी, छायाँ अर्थतन्त्र वा समानान्तर अर्थतन्त्र भनेर पनि बुझिन्छ। तर योे मात्रै भनेर अनौपचारिक अर्थतन्त्र भनेर बुझनु गलत भएको उनले बताए। अहिलेको अनौपचारिक अर्थतन्त्र भनेर कृषि, क्षेत्रदेखि विभिन्न ससाना व्यवसाय जुन करको दायरामा आएका छैनन् यस्तालाई समेटिएको छ। यस अध्ययनमा मुद्रा माग विधि र राष्ट्रिय लेखा विधि प्रयोग गरेर अनौपचारिक अर्थतन्त्रको आकार अनुमान गरिएको छ। यी दुवै विधिका आआफ्नै सीमा र सबलता छन्। औपचारिक र अनौपचारिक अर्थतन्त्रका हिस्साहरू जीडीपीको विस्तृत अनुमानले समेट्दछ। राष्ट्रिय लेखा अनुमान गर्दा अनौपचारिक वा प्रत्यक्ष अवलोकन नभएका आर्थिक गतिविधि अप्रत्यक्ष विधि प्रयोग गरी मापन गरिन्छ। राष्ट्रिय लेखा अनुमान गर्दा प्रयोग भएका कतिपय विधिहरू सार्वजनिक गरिँदैन वा सार्वजनिक रूपमा पर्याप्त व्याख्या नगरिएको अवस्थामा पूरक अनुमानहरू आवश्यक पर्दछ र गरिन्छ। अनुमानको विश्वसनियता ल्याउन वा अनुमानमा सुधार गर्न अर्को पूरक विधि वा इकोनोमेट्रिक मोडेल उपयोग गर्न आवश्यक छ। राष्ट्रिय लेखाले अनौपचारिक अर्थतन्त्रको आकार क्रमशः घट्दो भए पनि अन्तिम दुई आर्थिक वर्षमा बढेको छ। तर राष्ट्रिय लेखाले नसमेटेका वा समेट्न नमिल्ने पक्षहरूका सन्दर्भमा अनौपचारिक अर्थतन्त्रको आकार क्रमशः बढ्दो छ। अनौपचारिक अर्थतन्त्र घरजग्गा र कृषिमा अधिक जीडीपीमा कृषि क्षेत्रको योगदान करिब २५ प्रतिशत छ। सो बराबरको योगदान पुर्याएको कृषि क्षेत्र भने अझै औपचारिक अर्थतन्त्रमा समावेश हुन सकेको छैन। यो अध्ययन प्रतिवेदनअनुसार कृषि क्षेत्र (वन र माछापालनसमेत) को ९६४८ प्रतिशत नै अनौपचारिक अर्थतन्त्रको रूपमा छ। कृषि क्षेत्रअन्तर्गतका अधिकांश उत्पादन गतिविधि घरपरिवारद्वारा सञ्चालित छन्। यसैले अनौपचारिक अर्थतन्त्रको हिस्सा ठूलो छ भएको प्रतिवेदनले औंल्याएको छ। यसैगरी, नेपालमा अझै घरजग्गा कारोबारमा ९९९७ प्रतिशत नै अनौपचारिक अर्थतन्त्रमा गणना हुने प्रतिवेदनमा उल्लेख छ। घरजग्गाको कारोबार क्षेत्रअन्तर्गत स्वामित्व वा भाडामा दिइएको सम्पत्ति, शुल्क वा सम्झौता अचल सम्पत्तिका गतिविधि, घरपरिवारले आवासमा बसेर प्राप्त गरेका सेवाहरू औपचारिक अर्थतन्त्रमा नजोडिएको देखाएको छ। घरजग्गा क्षेत्रको प्रकृतिको कारणले गर्दा, अधिकांश हिस्सा घरपरिवारले आफ्नो आवासमा बसेर प्राप्त गरेका सेवा पर्दछन, जसलाई यस अध्ययनले अनौपचारिक अर्थतन्त्र मानेको छ। त्यसैगरी, जग्गा कारोबार वा सम्पत्ति अवमूल्यनबाट हुने कर छली ठूलो मात्रामा भएको ठहर गरिएको छ। तर यसलाई नेपालमा सामान्य मानिन्छ। जग्गाको खरिद सम्पत्ति लुकाउने माध्यम भएको अध्ययनले औंल्याएको छ। लुकाइएको सम्पत्ति अनौपचारिक अर्थतन्त्रमा गणना हुन जान्छ। हाल जीडीपीमा यस क्षेत्रले लगभग १० प्रतिशत मात्रै योगदान दिएको छ। यसैगरी, आवास र खाद्य सेवाको क्षेत्रको आधा अर्थात ५०४२ प्रतिशत हिस्सा अनौपचारिक अर्थतन्त्रमा गणना भएको छ। यसरी आधा हिस्सा अनौपचारिक अर्थतन्त्रमा गणना गर्नुको कारण घरपरिवारद्वारा सञ्चालित लज र चिया पसल धेरै कम मात्रामा सरकारी संस्थामा दर्ता भएका छैनन्। त्यसैले यसको अनौपचारिक आकार ठूलो भएको प्रतिवेदनमा उल्लेख छ। यस क्षेत्रमा रेस्टुरेन्ट, क्याफेटेरिया, फास्ट फुड रेस्टुरेन्ट, बार, कफी हाउस, चिया पसल आदिबाट रेस्टुरेन्ट र खाना सेवा गतिविधि खाद्यसेवामा प्रमुख गतिविधि रहेका छन्। कुनै पनि सरकारी संस्थामा दर्ता नभएका घरपरिवारद्वारा सञ्चालित अधिकांश लज र चिया पसल अनौपचारिक छन्। सीमा तथा थप अध्ययन तथ्यांक र विधिमा सीमितताका कारण यस अध्ययनमा उल्लेख गरिएका अनुमानलाई अनौपचारिक अर्थतन्त्रको औसत आकार हो। यस अध्ययनले देखाएको अनौपचारिक अर्थतन्त्रको विस्तारलाई ध्यानमा राख्दै, नेपालको अनौपचारिक अर्थतन्त्रको प्रकृति, प्रकार र कभरेज बुझ्न थप अनुसन्धानको आवश्यकता छ। यस्ता अनौपचारिक लेनदेन व्यापक रूपमा हुने पहिचान गरिएका क्षेत्रहरूको थप निदान गर्न सर्वेक्षणमा आधारित अध्ययनको आवश्यकताको महसुस गरिएको छ। यसैले क्षेत्रगत रूपमा थप सर्वेक्षण गरेर कस्ता खाले अनौपचारिक क्षेत्र रहेका छन भन्नेबारे थप अध्ययन गर्ने योजना रहेको केन्द्रीय आर्थिक विभागले बताएको छ। नेपाल राष्ट्र बैंकको सहयोगमा तयार पारेको उक्त अध्ययन प्रतिवेदन सार्वजनिक गर्दै त्रिभुवन विश्वविद्यालयकी डिन प्राडा कुसुम शाक्य कोभिडको समयमा एकैपटक समग्र अर्थतन्त्र ओरालो लागेकाले यतिबेला अनौपचारिक अर्थतन्त्रको आकार ठूलो हुन गएको बताउँछिन्। यसपछि ओरालो लागेको अर्थतन्त्र उठाउन निकै गाह्रो पर्यो। यसपछि धेरै अनौपचारिक क्षेत्रका व्यवसाय सञ्चालन गर्न बैंक, सहकारीबाट कर्जा लिनु पर्यो। यसको भार अहिलेसम्म छ। कोभिडका बेला अनौपचारिक क्षेत्रमा बढी महिला समावेश भएको देखिएको थियो। तर यो अध्ययन प्रतिवेदनले महिला कामदारको योगदानलाई नसमेटिएको उनले टिप्पणी गरिन्। प्राडा शाक्यले भन्छिन्, यस्ता विषयलाई आगामी दिनमा पनि उठाएर औंल्याउन जरुरी छ। बजारमा महँगी घटे पनि यसलाई एकेडेमिक रूपमा विश्लेषण गर्न आवश्यक छ। यसैगरी, राष्ट्रिय तथ्यांक कार्यालयका पूर्वप्रमुख तथ्यांक अधिकारी ईश्वरीप्रसाद भण्डारी प्रतिवेदनको अध्ययन हेर्दा औसतमा अनौपचारिक अर्थतन्त्रको आकार ठूलो देखिए पनि पछिल्ला वर्ष थोरै क्रमशः घट्दै गएको छ। यसो हुनुको कारण पछिल्लो चरण विभिन्न सेवासुविधा लिनका लागि पनि संस्था दर्ता गर्ने र यसो हुँदा औपचारिकमा गएकाले यो दर घटेको हो। त्रिभुवन विश्वविद्यालयका एसोसियट प्रोफेसर रेशम थापाले उदाहरण दिँदै भने एक सय रुपैयाँको अर्थतन्त्रमध्ये ६८ रुपैयाँसम्म रेकर्डमा नआउने अर्थात् ६८ प्रतिशतसम्म अनौपचारिक अर्थतन्त्र भएका देश पनि छन्। तर विश्वमा सबैभन्दा कम अनौपचारिक क्यानडामा छ। जहाँ कुल जीडीपीको ८ प्रतिशत छ। संसारमै औसतमा ३३ प्रतिशत अर्थतन्त्र अनौपचारिक हुन्छ। तर नेपालको औसत बढ्दो क्रममा भएकाले अलि जोखिम छ। पहिलो संविधानसभा चुनावताका कम थियो तर पछिल्लो समय औसत अनौपचारिक अर्थतन्त्रको आकार बढ्नुको कारण भ्यालुयसन कम हुनु, सम्पत्ति शुद्धीकरणमा केही कमजोरी भएको ठहर हुने उनले बताए। यता अर्थविद् डा डिल्लीराज खनाल अनौपचारिक अर्थतन्त्रको आकार बढ्दा बहुआयामिक असर हुने बताउँछन्। नेपालमा राम्रा अनौपचारिक क्षेत्रभित्र पनि ब्ल्याक इकोनोमीको खतरा छ। समानान्तर अर्थतन्त्र छ। श्रम बजारमा पनि बढी श्रमिक अनौपचारिक क्षेत्रमा छन्। कारोबार रेकर्डमा नआएपछि राजस्वमा असर पार्छ। यसो हुँदा समग्र कारोबार, बैंकिङलगायतका क्षेत्रमा असर गर्छ। यसर्थ अब औपचारिक रूपमा जान कर प्रणालीलाई सस्तो, छिटो र छरितो तरिकाको वातावरण तयार गरिदिनु पर्छ।"

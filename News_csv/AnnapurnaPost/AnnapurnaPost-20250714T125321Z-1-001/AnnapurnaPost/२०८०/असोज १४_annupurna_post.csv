शीर्षक,विवरण
राजनीतिमा गणतन्त्र गाथा,"लोकतान्त्रिक गणतन्त्रभित्रै विकास, सुशासन, समृद्धि, सामाजिक न्याय र स्वाधिनताको यात्रा सम्भव छ। राजनीतिको माछा बजार होस् कि समाजको आलु बजार, अहिले वर्तमान चुप लाग्ने र भूत फर्किने खुब हौवा चलेको छ। माछा बजारमा कसैले भन्यो ज्ञानेन्द्र शाहको यो क्रेजले भूतपूर्व राजा वर्तमान बन्छ अर्थात् पन्छाइसकिएको राजतन्त्र ब्युँतन्छ। मलाई बडो गाह्रो भयो आफू परियो राजावादी मात्रै होइन, रानीवादी समेत। अर्थात् राष्ट्रिय जागृति (राजा) अनि राष्ट्रिय निर्माण (रा नी)। थप प्रष्ट पारौं है म युवराजवादी चैं कदापी होइन, कुनै छाँट पनि छैन। अरे यार राजा न परे बरु उनलाई कलाकार हैट नै उधुम प्यारो लाग्न थालेको छ। भन्दा रहेछन् त्यो कमल फेरि राजावादी भए छ। त्योभन्दा त यो कलाकार बुद्धि तामाङ कति काइदा छ भन्या कति, उसले हैट ! राजा भनेको राजै हो भन्ने संवादले बहुतै आनन्द दिँदोरहेछ। प्रायः कुल मुडमा हुने ज्ञानेन्द्रलाई उनले मन्दिर दर्शन गरेको बेला देखिएको भीडलाई उदाहरण देखाउँदै पुनः राजा हुने संकेत छ है महाराज भनेर उचाल्न खोजेको भेउचैं पाइहाल्दा रहेछन्। ज्ञानेन्द्रलाई थाहा भइसक्यो कि उनको प्रत्यक्ष शासनका प्रधानमन्त्री तुलसी गिरीभन्दा उनकै पिए सुशील कोइराला उत्तम रहेछन्, राजतन्त्रभन्दा लोकतान्त्रिक गणतन्त्र उत्तम जस्तै। उनका दाजु राजा वीरेन्द्रले शुक्रबारे भोजमा प्रधानमन्त्री कृष्णप्रसाद भट्टराई त पञ्चायतको जननी मानिने सूर्यवहादुर थापाभन्दा राष्ट्रभक्तिले ओतप्रोत भएको निष्पृयता र निष्ठाको प्रतीक रहेछन् भनेर अद्र्धप्रशंसा सम्झदा आज लाग्दो हो बुबा हजुरले बीपीलाई त्यसरी गल्हत्याएर जेल नकोच्या भए कम्तीमा आलंकारिक राजतन्त्र चैं रहन्थ्यो कि ? फेरि यी लोकतान्त्रिक गणतन्त्र भनेर बुरुकबुरुक उफ्रिनेहरूले कहिलेकाहीँ तथ्य र तर्कमा कुरा गरे हुने नि (अरे बाबा मेरी कोमलको जन्मजयन्ती फागुन ७ गते पयो त पयो मैले सारेर मिल्छ र भन्या ?) ! मधेसी, महिला राष्ट्राध्यक्ष बने, दलित, जनजाति अल्पसंख्यकको पालो। तपार्इंलाई लाग्दो हो खुब विद्यादेवी भण्डारीले राजाजस्तै हुन खोजेर हुन्छ र महाराज ! उनी राजा होइनन् हेड अफ दि स्टेट हुन्, राष्ट्राध्यक्ष हुन् क्या ! चीन भ्रमणमा राजा वीरेन्द्र र ऐश्वर्य राजकीय सम्मानका साथ समकक्षीसँग भेट्दा पहिलो हात मिलाउनेदेखि सलामी खाँदासमेत राजा हेड अफ दि स्टेटको हैसियतमा वीरेन्द्र अघिअघि ऐश्वर्या पछिपछि। अर्ब जनसंख्या भएको चीन र भारतमा विद्यादेवी भण्डारी पहिलो लहरबाटै समकक्षीसँग हात मिलाउँदा, विश्वव्यापी गज्जब सन्देश सञ्चार भएकै हो त। अर्थात् भ्रुणमा रहेको बच्ची प्रथम नागरिक राष्ट्राध्यक्ष, राष्ट्रपति, हेड अफ दि स्टेट बन्न बाटो खुल्यो त। लोकतन्त्रमा जनताको सर्वाधिक शक्ति, धर्म र मौका भनेकै फेरि पनि निर्वाचन नै हो। त्यहीबेला शासक नेता चुन्ने कि सेवक सरकार चुन्ने ? विवेक प्रयोग गर्ने हैसियतको नागरिक बनाउने दायित्व हामी सबैको हो। यो चानचुने कुरा हुनै सक्दैन। गणतन्त्र भएकाले कमसेकम देशको कार्यकारी व्यक्ति यही जातको हुनुपर्छ, यही लिंग, यही धर्म मान्ने हुनुपर्छ, यही विचार मान्ने हुनुपर्छ या फलानाकै जेठो छोरो भन्ने त केही छैन नि !राजा आउ देश बचाउ रे ! राजा ल्याउने भनेको त पूर्वतानाशाह ज्ञानेन्द्रलाई नै ल्याउने भन्या हो नि ! अर्थात् ज्ञानेन्द्र पछि पारसलाई ढोगेर रैती बन्न हतार गरिरहेकाहरूको चेतबारे भो धेरै मन्थन नगरौं। ज्ञानेन्द्र, पारस ल्याउने भनेको ठकुरी क्षेत्रीमध्ये पनि गोरखाकै शाह खलकलाई यो देशको शासन अकण्टक चलाउने ठेक्का दिने भनेको हो। अरूले सक्दैनन् भनेको हो। हामीले ज्ञानेन्द्रकालीन शासन नभोगेको हो र ? पञ्चायतको भो कुरै नगरौं, सबै शक्ति राजामा निहित हुँदा पनि जनताको कुनै छोराले ५ वर्षिय कार्यकाल पूरा बिताउन पाएनछन्, १९औं स्थानमा रहेर पनि। २०४७ सालको संविधानले दशौं स्थानमा नेपाली जनतालाई स्थान दिएको कुराभन्दा खास सत्य नेपालको संविधान २०७२ ले जनताका छोराछोरीलाई प्रथम स्थान सुरक्षित गरेको कुरा बुझ्दै जाँदा सबैभन्दा बढी ज्ञानेन्द्रलाई घत परेको छ। मजा आएको छ अरे मैले र गिरीले भन्दा गजबले देश चल्ने बाटो त बन्यो नि ! ज्ञानेन्द्रभन्दा अचाक्ली राजावादीहरूको चुरीफुरी त्यतिन्जेल चलिरहन्छ, जबसम्म राजा बिर्साउने नवमहाराजहरूको राज्यदोहन, रजगज र रवाफ बढ्दै जाने गरिबी र विभेदको ग्राफ बढिरहन्छ। त्यसैले राजावादीभन्दा राष्ट्रिय जागृतिवादी मनपर्छ, रानीवादीभन्दा बढी राष्ट्रिय निर्माणवादी मन पर्छ। बरु म राजावादी, रानीवादी बन्नुस् भन्छु आफैं हेड अफ दि स्टेट हुने अथाह सम्भावना वोकेको लोकतान्त्रिक गणतन्त्रको बन्ध्याकरण गरेर पिशाचको हैसियतमा मिल्काइएको राजतन्त्रलाई ब्युँताउने घिनौना, जन्मजात राष्ट्र प्रमुख हुने अभियानलाई रामराम भन्नू काँध नथाप्नु भन्छु। पारस नभए पारसको खराउ पूजा गरेर आफैंलाई स्वघोषित निम्न श्रेणीको नागरिक बन्न उद्धतहरूलाई भन्न चाहन्छु एस, नेप्लिज किङ डिड मोर रङ, लेट्स होप एन्ड सपोर्ट न्यूसिस्टम एन्ड लिड दि नेसन्स। यसको मतलब छोटे महाराज, नवमहाराजको जयजयकार गरेर सब ठीकठाक छ भन्ने पक्षमा कोही हुनु हुँदैन। लोकतन्त्रले ज्ञानेन्द्रको त विकल्प हुन्छ भन्ने आँखै अगाडि सन्देश दिइरहेको छ भने छोटे महाराज, नवमहाराजहरूको विकल्प हुन्न भन्ने त कुरै भएन। दलाली प्रवृत्तिको राजनीतिको जगजगीमा निष्ठा, क्षमता र मूल्यमान्यता सहितको राजनीतिलाई प्रबद्र्धन गरौं। राजनीतिमा मौलाएको दलाली, कालाबजारी, सेटिङबाज, सुदखोर, नातावाद, राष्ट्रघात, बिचौलीयावादको खुलेर खबरदारी गर्नै पर्छ। चाचुने प्रयासले गिज्याउने र गिजोल्नेबाहेक केही हुन्न। राजकाज, शासन, प्रशासनमा सदा हालीमुहाली सदा सत्ताको खराब खेलाडी पाल्ने काम होइन, अब फाल्ने महाअभियानमा जुट्नै पर्छ। भ्रष्टाचारीको भारी बोक्न, बलात्कारी जेलमुक्त गर्न, हत्यारालाई छुटाउन, भ्रष्टाचार गरेर सात पुस्तालाई पोस्न, अकुत सम्पत्ति कमाउन तँछाडमछाड गरिरहेकाहरूलाई देखाइदिनै पर्छ, कात्रोमा गोजी हुन्न पात्रोमा मृत्यु लेखिन्न, जनशक्ति स्थायी शक्ति हो भनेर। लोकतन्त्रमा जनताको सर्वाधिक शक्ति, धर्म र मौका भनेकै फेरि पनि निर्वाचन नै हो। त्यहीबेला शासक नेता चुन्ने कि सेवक सरकार चुन्ने ? विवेक प्रयोग गर्ने हैसियतको नागरिक बनाउने दायित्व हामी सबैको हो। परम्परागत शक्तिहरू त पकेट भोटलाई बैंक बनाउँदै कारोबार गर्न अग्रणी छन्। यो मैदान पनि उनीहरूकै हो, रेफ्री पनि उनीहरू नै भएको निर्लज्ज खेल कहिलेसम्म हेरिरहने निरीह बनेर ? खप्पर विश्वास प्रणालीलाई कहिलेसम्म स्वीकारीरहने ? त्यसैले जिम्मेवार र जबरजस्त जनमतले मात्रै पदीय आशक्तिको प्रतीक कुर्सीमा बसेरै आर्यघाट यात्राको आराधना गरिरहेका वृद्धतन्त्रका ठेकेदारहरूलाई सेलाउन सकिन्छ। र, बुझाउनै पर्छ कि सबै शासकका शालिक बन्दैनन्, हुलाक टिकटमा छापिन पनि सिन्को नभाँची हुन्न। लोकतान्त्रिक गणतन्त्रभित्रै विकास, सुशासन, समृद्धि, सामाजिक न्याय र स्वाधिनताको यात्रा सम्भव छ। जय जनता जनार्दन !"
खेलाडीको समस्या बुझौं,"नेपाललाई विश्वमा चिनाउने माध्यम हो खेल। नेपाली खेलाडीले मुलुकको नाम विभिन्न देशमा पुगेर चिनाएकै छन्। सीमित स्रोतसाधनमा भए पनि खेलाडीले आफूले सकेको दिएकै छन्। जब नेपाली खेलाडीले कुनै खेलमा जित्छन् अनि केही दिन मात्रै मुलुकमा चर्चा हुने गरेको छ। सरकारले पनि उनीहरूको व्यवस्थापन र हौसला वृद्धिका लागि केही गरेको छैन। खेलाडीका धेरै समस्या छन्। उनीहरूको पनि घर परिवार हुन्छन्। खेल खेलेर मात्रै नेपालमा त्यो धान्न नसकेर नै हो विदेश पलायन हुनुपरेको। यसमा अन्य कारणहरू पनि छन्। १, देशमा विद्यमान अस्थिरता, रोजगारीको अभाव र अनिश्चित भविष्यका कारण अधिकांश खेलाडीहरू बिदेसिन बाध्य भएका हुन्। देशको अस्थिर राजनीतिक अवस्थाको प्रभाव अन्य क्षेत्रमा जस्तै खेलकुद क्षेत्रमा पनि परेको छ। सरकार आफैं अस्थिर छ। २, देशमा युवालाई कसरी टिकाउने भन्ने चिन्ता हाम्रा नेताहरूलाई छैन। देशको विद्यमान अवस्था राम्रो नभएपछि बाध्यताले नै उनीहरूले बिदेसिने बाटो रोजेका हुन्। यस्तो अवस्थामा हामीले चाहेर पनि खेलाडी पलायनलाई रोक्न सक्दैनौं। ३, खेलाडीको आर्थिक सवलतासँगै मानसम्मान र इज्जत भयो भने कोही खेलाडी बिदेसिनुपर्ने अवस्था आउँदैन। तर, त्यो अवस्था छैन। ४, खेलाडी रोक्न घरेलु खेलकुदको संरचना बलियो बनाउनुपर्छ। खेलाडीहरू खेलेर आर्थिक रूपमा स्वाबलम्बी हुन र समाजमा मानसम्मान र प्रतिष्ठा पाउने वातावरण जबसम्म आउँदैन, तबसम्म खेलाडी पलायन रोकिँदैन। ५, हाम्रा खेलाडी रहरले कोही पनि विदेश पलायन भएका होइनन्। उनीहरू करले गएका हुन्। स्वदेशमा जीविकोपार्जनको उपाय नदेखेपछि बिदेसिनुको विकल्प पनि त रहँदैन। उनीहरूको जीवनयापन र भविष्य सुरक्षित गर्ने विषयमा सरोकारवाला निकाय गम्भीर हुन जरुरी छ। (कराते प्रशिक्षकसमेत रहेका श्रेष्ठ राष्ट्रिय तथा अन्तर्राष्ट्रिय खेलाडी संघका अध्यक्ष हुन्।)"
ज्येष्ठ नागरिकको मानवअधिकार,"आज ३३औं अन्तर्राष्ट्रिय ज्येष्ठ नागरिक दिवस अर्थात् अक्टोबर १ तारिख। संयुक्त राष्ट्रसंघले यसपटक ज्येष्ठ नागरिकका लागि मानवअधिकारको विश्वव्यापी घोषणा पत्रका प्रतिज्ञाहरू पूरा गर्दै ः अन्तर पुस्ताहरू भन्ने मूलनारा तय गरेको छ। यसको अर्थ ज्येष्ठ नागरिकलगायत सबै व्यक्तिले आफ्नो मानवअधिकार र मौलिक स्वतन्त्रताको पूरा उपभोग सुनिश्चित गर्ने प्रतिबद्धता जाहेर गरेको भन्ने हुन्छ। यस कार्यक्रमले विश्वभरका ज्येष्ठ नागरिकहरूको विशिष्टतामा ध्यान केन्द्रित गरी उनीहरूको अधिकार उपभोगको आनन्द लिन र उल्लंघनलाई सम्बोधन गर्नेछ। साथै पुस्ताबीच समानान्तर पारस्परिकतामार्फत दिगो विकासका लक्ष्यहरूको प्रतिबद्धता पूरा गर्न समाधानका दिगो उपायहरू प्रदान गर्छ। म्याड्रिड कार्ययोजनाको समीक्षाले उमेरमा आधारित भेदभाव, मनोवृत्ति र अभ्यासहरू व्यापक रूपमा रहेको र ज्येष्ठ नागरिकका लागि बनाइएको राष्ट्रिय तथा अन्तर्राष्ट्रिय संयन्त्रहरूको कार्यान्वयनमा कमजोरी रहेको स्पष्ट पारेको छ। ज्येष्ठ नागरिकहरूका लागि काम, जीवन स्तर, सिक्ने अवसरहरू, सेवा र स्रोतहरूमा पहुँचको सन्दर्भमा अन्य कुराका अतिरिक्त उमेरवादी मनोवृत्ति, भेदभावपूर्ण कानुन र नीतिहरू, कम रकम र किन्न सक्ने क्षमताको कमी नै ज्येष्ठ नागरिकहरूका लागि प्रणालीगत र संरचनात्मक अवरोधका रूपमा छन्। यसले ज्येष्ठ नागरिकहरूलाई बेवास्ता, दुव्र्यवहार र गम्भीर स्वास्थ्य समस्याहरूको जोखिम बढाउन सक्छ। ज्येष्ठ नागरिकहरूमा यी खतराहरूलाई रोक्न र न्यूनीकरण गर्न बनाइएका धेरै गतिविधि छन् र भएका छन्। यस्ता गतिविधि उपयोगी भए पनि सुसंगत र दिगो हुन सक्ने देखिँदै एमआईपीएएको चौथो समीक्षा र मूल्यांकनको नतिजाअनुसार मानवअधिकारको मापदण्ड र मान्यताको अभावमा विशेष गरी अन्तर्राष्ट्रिय स्तरमा ज्येष्ठ नागरिकहरूको अवस्थाका लागि जटिलताहरू अनि भइरहेको बदलिँदो प्रकृति र जीवनभरका असमानताका रूपहरू स्पष्ट गर्ने क्षमतामा सीमित छ। यसपालि मनाइँदै गरेको अन्तर्राष्ट्रिय ज्येष्ठ नागरिक दिवसमा मानवअधिकारको विश्वव्यापी घोषणाको विश्वव्यापी ज्ञान र आवश्यकता बढाउन र विश्वभरका ज्येष्ठ नागरिकको वर्तमान र भावी मानवअधिकारको संरक्षणलाई सुदृढ गर्न सरोकारवालाबीच प्रतिबद्धता बढाउने महत्वपूर्ण उद्देश्य राखिएको छ। संयुक्त राष्ट्रसंघले यस अवसरमा विश्वभर मानवअधिकारको संरक्षणका लागि अन्तरपुस्ता ढाँचाहरूबाट सिक्ने र एकापसमा बाँड्ने, सरकारहरू र राष्ट्रसंघका निकायहरूलाई उनीहरूको काममा मानवअधिकारका लागि जीवन पाठ्यक्रमको दृष्टिकोणलाई अझ राम्रोसँग एकीकृत गर्ने मुख्य उद्देश्य छन्। यस्तै, सुनिश्चित गर्न उनीहरूको वर्तमान अभ्यासहरूको समीक्षा गर्ने र पुस्ताबीचको एकता र अन्तरपुस्ता साझेदारी सुदृढ गर्ने कार्यमा नागरिक समाज पनि छ। राष्ट्रिय मानवअधिकार संस्था र ज्येष्ठ नागरिकलगायत सबै सरोकारवालाको सक्रिय र अर्थपूर्ण सहभागिता सुनिश्चित गर्ने पनि मुख्य उद्देश्यभित्रै पर्छ। ज्येष्ठ नागरिकका सन्दर्भमा मनन् गर्नुपर्ने कुरा प्रथमतस् उनीहरू समाजका एउटा छुट्टै उमेर समूहका व्यक्ति हुन्। फेरि त्यसभित्र पनि धनी, गरिब, पुरुष, महिला, जातजाति, अपांगता भएका सबै खाले व्यक्ति समाहित हुने गर्छन्। तसर्थ यस्तो विशिष्टीकृत मुद्दामा एउटै सोच र शैलीले किमार्थ सम्बोधन तथा बहस हुन सक्दैन। भइहाले पनि त्यो प्रभावकारी हुनै सक्दैन। तसर्थ ज्येष्ठ नागरिकका वास्तविक समस्या के हुन् ? तिनको विशिष्टीकृत समस्यालाई कसरी सम्बोधन गर्न सकिन्छ ? र, कुन निकायबाट अनि कुन स्तरबाट कसरी गर्ने ? भन्ने विषय नै प्रमुख मुद्दा हुन्। ज्येष्ठ नागरिकको मानवअधिकारलाई अझ राम्रोसँग कसरी संरक्षण र प्रवद्र्धन गर्ने भनी छलफल गर्न सन् २०१० मा बुढ्यौलीबारेको संयुक्त राष्ट्रसंघीय खुला छलफल कार्य समूह स्थापना भएको हो। हालसम्म १३औंैं कार्यसत्र सम्पन्न भएका छन्। ज्येष्ठ नागरिकका विषयमा तिनको हक, अधिकार, रुचि र विषयबारे थुप्रै सम्मेलन, गोष्ठी र सेमिनार भए। स्थानीयदेखि राष्ट्रिय र अन्तर्राष्ट्रिय स्तरसम्म आयोजना भएका त्यस्ता विविध कार्यक्रमले ज्येष्ठ नागरिकका विविध समस्या र समाधानमा व्यापक छलफल पनि गरिए। तर, पनि ती सबै औपचारिकतामा सीमित भए। तिनलाई त्यसो हुन नदिइ ज्येष्ठ नागरिकलाई आफ्नोे हक र अधिकार बोध गराउन र तिनका विषयमा भएका निर्णयहरूलाई ऐन, नियममा समावेश गरी बन्धनकारी बनाउनु आजको आवश्यकता हो। ज्येष्ठ नागरिकका लागि राज्यको तर्र्फबाट नेपालको संविधान २०७२ को मौलिक हकअन्तर्गत धारा ४१ मा ज्येष्ठ नागरिकका लागि विशेष संरक्षण र सामाजिक सुरक्षाको हक हुनेछ भन्ने उल्लेख छ। संविधानमा उल्लिखित प्रावधान तीन वर्षभित्र बनिसक्नु पर्नेमा केहीमात्र सम्बोधन भए। ज्येष्ठ नागरिकसम्बन्धी ऐन २०६३ र नियमावली २०६५ लाई पनि वस्तुगत रूपले हेर्दा कार्यान्वयनको पक्षमा त्यति प्रभावकारी भएजस्तो लाग्दैन। तसर्थ यदि यस विषयमा ज्येष्ठ नागरिकसम्बन्धी अन्तर्राष्ट्रिय महासन्धि गरेर विश्वव्यापी घोषणापत्र जारी भएमा र राज्य पक्ष राष्ट्र भई हस्ताक्षर गरेमा र त्यसलाई सर्वोच्च निकाय संसद्बाट अनुमोदन गरे भने सबै जनता र राज्यका लागि नैतिक रूपले मात्र नभई बाध्यकारी हुन जाने कुरा विधानतः सबैमा स्पष्ट छ। त्यसर्थ यस्तो महत्वपूर्ण विषयलाई बाध्यकारी बनाउनुपर्छ भन्ने हामी र हामीजस्ता थुपै्र ज्येष्ठ नागरिकका लागि काम गर्दै आएकाको अभिमत हो। त्यसको सुरुआत भनेकै महासन्धिबाट हुने भएकाले ज्येष्ठ नागरिकका विषयमा एउटा प्रभावकारी महासन्धि हुनु आवश्यक छ। छुट्टै र महत्वपूर्ण विषय भएकाले यसको उठान नै फरक परिवेशबाट हुन्छ भन्ने हाम्रो स्पष्ट धारणा हो। संयुक्त राष्ट्रसंघको प्रधान कार्यालयमा प्रत्येक वर्ष ज्येष्ठ नागरिकका लागि महासन्धिको आवश्यकताबारे खुला समूहको छलफल हुने गर्छ। त्यस्ता भेलामा सम्पूर्ण देशबाट प्रतिनिधित्व हुन्छ र हुनुपर्छ भन्ने हाम्रो विश्वास हो। तर, कतै सरकारले यस अवसरलाई अलिकति कम अनुमान गरेर आफ्नो उपस्थितिलाई गरिमामय बनाउनबाट चुक्ने हो कि ? चिन्ताको विषय छ। सरकारले महासन्धिलाई समर्थन गर्नु आवश्यक देखिन्छ किनभने ज्येष्ठ नागरिकसँग सैद्धान्तिक र व्यावहारिक ज्ञानसमेत भएकाले आफ्ना अधिकारका कुराहरू स्पष्टसँग अभिव्यक्त गर्ने क्षमता उहाँहरूमा नै हुन्छ। प्रधान राष्ट्रिय ज्येष्ठ नागरिक महासंघका अध्यक्ष हुन्।"
नेपालले माल्दिभ्सलाई दियो २१३ रनको लक्ष्य,"काठमाडौं : नेपालले माल्दिभ्सलाई २१३ रनको लक्ष्य प्रस्तुत गरेको छ। एसियन गेम्सअन्तर्गत चीनमा भइरहेको खेलमा नेपालले निर्धारित ओभरको खेलमा ७ विकेट गुमाएर २१२ रन बनाएको हो। नेपालका लागि कप्तान रोहित पौडेलले अर्धशतक प्रहार गरे। २७ बल खेलेका उनले ३ चौका र ३ छक्कासहित ५२ रन बनाए। त्यस्तै कुशल मल्ल ४७ रनमा अविजित रहे। २० बलमा उनले ३ चौका र २ छक्का प्रहार गरे। त्यस्तै कुशल भुर्तेलले ३५, आसिफ शेखले ६, विनोद भण्डारीले १३, सुन्दीप जोराले ५ रन, गुल्शन झाले ३५ र दीपेन्द्र सिंह ऐरी ६ रन बनाएर आउट भएका थिए। सोमपाल कामी एक रनमा अविजित रहे। माल्दिभ्सका लागि नवाज इश्लामले सर्वाधिक तीन विकेट लिए।"
किन रोज्छन् खेलाडीले पलायनको बाटो ?,"हाङचाओ (चीन) : आफ्नो सुरक्षित भविष्य खोज्दै बिदेसिने पछिल्लो खेलाडी हुन्, विमल घर्तीमगर। नेपाली राष्ट्रिय फुटबल टोलीका नियमित सदस्य विमल पनि राष्ट्रिय टोलीका थुप्रै खेलाडीको पदचाप पछ्याउँदै शुक्रबार अस्ट्रेलिया उडेका हुन्। केही समयअघि मात्रै विवाह बन्धनमा बाँधिएका विमल उतै बस्ने निर्णयका साथ अस्ट्रेलिया लागेका हुन्। विमल पछिल्लो पुस्ताका चर्चित स्ट्राइकर हुन्। एन्फा एकेडेमीका उत्पादन उनले सन् २०१२ मा बंगलादेश विरुद्धको मैत्रीपूर्ण खेलबाट १५ वर्षकै उमेरमा राष्ट्रिय टोलीमा डेब्यु गरेका थिए। उनको कप्तानीमा सन् २०१५ मा नेपालले यू१९ साफ च्याम्पियनसिपको उपाधि जितेको थियो। पछिल्लो समय राष्ट्रिय फुटबल खेलाडी अस्ट्रेलिया पलायन हुने क्रम बढिरहेका बेला विमलले पनि त्यही बाटो रोजेका हुन्। विमल पछिल्लो दुई वर्षदेखि राष्ट्रिय टोलीका नियमित सदस्य थिए। सन् २०१३ को साफ च्याम्पियनसिपमा उनले १५ वर्षकै उमेरमा राष्ट्रिय टोलीबाट गोल गरेका थिए। उनी नेपालका लागि गोल गर्ने कान्छा खेलाडी हुन्। राष्ट्रिय टोलीबाट ३९ खेलमा नौ गोल गरेका विमलले गत सिजन मच्छिन्द्र क्लबबाट ए डिभिजन लिग फुटबल खेलेका थिए। पछिल्लो दुई वर्षमा राष्ट्रिय टोलीका धेरै फुटबल खेलाडी अस्ट्रेलिया पुगिसकेका छन्। एउटा पछिल्लो पुस्ताका खेलाडीको पलायनले राष्ट्रिय टोलीको सन्तुलनमा पनि असर परेको छ। खेलाडीहरूले विदेश जानु पलायन हुनुमा धेरै कारण बताए पनि मुख्य कारण आर्थिक उपार्जन नै हो। नेपालमा वर्षभरि खेल्ने र खेलेरै जीविकोपार्जन गर्ने अवस्था नरहेपछि धेरै फुटबल खेलाडीले विदेशको बाटो रोजेका हुन्। पछिल्लो समय नेपाली फुटबल खेलाडी बिदेसिने क्रम बढ्दो छ। पछिल्लो एक वर्षमा मात्रै तीन दर्जनभन्दा बढी फुटबल खेलाडी विदेशीसकेका छन्। करिब सात वर्षअघि उत्कृष्ट फुटबल खेल्दाखेल्दै जगजित श्रेष्ठ अस्ट्रेलिया हानिएका थिए। उनलाई पछ्याउँदै शुलभ मास्के, हेमन गुरुङ, एलन न्यौपानेलगायतका खेलाडीले पनि आफ्नो गन्तव्य अस्ट्रेलियालाई रोजे। पछिल्लो समय त अस्ट्रलिया उड्नेहरूको लर्को नै लागेको छ। विमलसँगै दिनेश राजवंशी, सुमन अर्याल, मिक्छेन तामाङ, हेमन्त थापामगर, नितिन थापा, तेज तामाङ, अभिषेक रिजाल, दीपकराजसिंह ठकुरी, विमल राना, रेजिन सुब्बा, पुजन उपरकोटी, निशान खड्का, रवि पासवान, रञ्जन विष्ट, गौतम श्रेष्ठ, रञ्जित धिमाल, सुजल श्रेष्ठलगायत झन्डै तीन दर्जनभन्दा बढी खेलाडी अस्ट्रेलिया पुगेका छन्। केही खेलाडी भने खाडीका विभिन्न मुलुकमा पनि रोजगरीका लागि पुगेको पाइएको छ। अखिल नेपाल फुटबल संघ (एन्फा) का सहायक महासचिव दामोदर भट्टराई (बद्री) खेलाडी पलायनलाई एन्फाले मात्रै रोक्न नसकिने बताउँछन्। सबैभन्दा पहिले खेलाडी किन विदेश गए भनेर खोजी हुनुपर्छ। सरसर्ती हेर्दा अधिकांश खेलाडी नेपालको भन्दा राम्रो अवसरका लागि नै विदेश गएका हुन्, सहायक महासचिव भट्टराई भन्छन्, स्वदेशमा राम्रो भविष्य नदेखेर विदेश जानेहरूलाई एन्फाले मात्रै रोक्न सक्दैन। यसमा सरकारले पनि ध्यान दिनुपर्छ। नेपाली फुटबलको मेरुदण्ड मानिएको ए डिभिजन लिग समयमा नहुनु, नेपाल सुपर लिग (एनएसएल) जस्ता फ्रेन्चाइज प्रतियोगिताहरू समयमा नहुँदा खेलाडी पलायन बढेको हो। नेपालमा कुन प्रतियोगिता कहिले हुन्छ भन्ने ग्यारेन्टी नै छैन। ए डिभिजन लिग पनि तीन महिनाभन्दा बढी हुँदैन। यस्तो अवस्थामा हामीलाई जीवन निर्वाह गर्न नै गाह्रो भयो। तीन महिना खेलेर कसरी जीविका चलाउन सकिन्छ ? त्यही भएर अस्ट्रेलियाको बाटो रोजेका हौं, अस्ट्रेलिया पुगेका एक खेलाडीले भने, नियमति रूपमा फुटबल भइरहेको भए नेपालमै बस्थ्यौं। उतै खेल्थ्यौं। हामी रहरले यहाँ आएका होइनौं। अस्ट्रेलियामा पनि सजिलो छैन। तर, नेपालमा भन्दा चाहिँ राम्रो हुन्छ भनेर आएका हौं। एन्फा सहायक महासचिव भट्टराई पछिल्लो समय सहिद स्मारक ए डिभिजन डबल लिग सुरु भइसकेको, नेपाल सुपर लिग (एनएसएल) को पनि तयारी पूरा भएको र मोफसलका प्रतियोगिताहरू पनि सुरु हुन लागेको बताउँछन्। कोरोना महामारीलगायतका कारणले केही वर्ष घरेलु प्रतियोगिताहरू नियमित हुन नसकेको हो। तर, अब यो अवस्था छैन। घरेलु प्रतियोगिताहरू नियमित रूपमा हुन थालिसकेका छन्। नेपाली फुटबल पुरानै लयमा फर्किन थालेको छ, उनी भन्छन्, हामीले गर्ने भनेको नियमित रूपमा प्रतियोगिता गर्ने र खेलाडीलाई खेलमै केन्द्रित हुने वातावरण बनाउने हो। यति हुँदाहुँदै पनि बिदेसिन्छन् भने हामीले चाहेर पनि रोक्न सक्दैनौं। उनी खेलाडीलाई खेलकुदमै टिकाइराख्नका लागि सरकारले रोजगारीलगायतका सेवा सुविधा उपलब्ध गराउनु पर्ने बताउँछन्। खेलाडीलाई स्वदेशमै टिकाइराख्न सरकार पनि गम्भीर हुनुपर्छ। खेलाडीको जीविकोपार्जनका विषयमा सोच्नुपर्छ। कर्पोरेट हाउससँगको सहकार्यमा अन्य पेसा र क्षेत्रमा पनि रोजगारीको अवसर दिनुपर्छ, उनी भन्छन्, अनि मात्रै खेलाडी पलायनलाई कम गर्न सक्छौं। रोक्नै भने त सकिँदैन। अरू खेलमा पनि उस्तै समस्या पछिल्लो समय फुटबल खेलाडी विदेश जाने लर्को लागिरहँदा अन्य खेलमा पनि यस्तै समस्या देखिएको छ। चार वर्षअघि नेपालमै आयोजना भएको १३औं दक्षिण एसियाली खेलकुद (साग)मा स्वर्ण विजेता फुटबलसँगै कराते, तेक्वान्दो, बक्सिङलगायतका खेलका अधिकांश खेलाडी विदेश पलायन भइसकेका छन्। करातेका निर्मला तामाङ, लक्ष्मण तामाङ, सरु कार्की, कुसुम खड्का, नवीन रसाइली, सुनिता महर्जन, संगीता मगरलगायतका खेलाडी विदेश पलायन भइसकेका छन्। यस्तै तेक्वान्दोका भूपेन श्रेष्ठ, संगीता बस्याल, सञ्जिला तिमल्सिना, सागर गुभाजु, रेजिना कार्की, निशा रावल, सक्षम कार्की, सुशीला राई र सिना मादेनलगायतका खेलाडी विदेश पलायन भइसकेका छन्। यस्तै १३औं सागका स्वर्ण विजेता बक्सिङका सनिल शाहीले पनि विदेश पलायनको बाटो रोजिसकेका छन्। विदेश पलायन हुनेमा १३औं सागका स्वर्ण विजेता मात्रै छैनन्, पारा तेक्वान्दो खेलाडी राम अधिकारी र सिर्जना घिसिङ पनि छन्। सिर्जनाले गत मंसिरमा साउदी अरेबियामा भएको विश्व पारा तेक्वान्दो ग्रान्डपिक्समा स्वर्ण पदक जितेकी थिइन्। सिर्जना र राम अस्ट्रेलियाको बिजब्रेनमा गत जुलाईमा आयोजना भएको ओसिनिया पारा तेक्वान्दो च्याम्पियनसिपमा सहभागी हुन अस्ट्रेलिया पुगेका उनीहरू उतै बसेका छन्। यसैगरी ब्याड्मिन्टनका नेपाल च्याम्पियन रत्नजित तामाङ, दीपेश धामी, टेनिसका प्रेरणा कोइराला, संरक्षकभूषण बज्राचार्य, क्रिकेटका किशोर महतोलगायतका चर्चित खेलाडी पनि विदेशमै छन्। उनीहरू कोही अध्ययन गरिरहेका छन् भने कोही फुलटाइम काम गरिरहेका छन्। १३ सागका स्वर्ण विजेतामध्ये करातेका आधाभन्दा बढी खेलाडी पलायन भइसकेका छन्। त्यसबेला १४ खेलाडीले १० वटा स्वर्ण पदक जितेकोमा दोहोरो स्वर्ण विजेता मन्डेकाजी श्रेष्ठ, अनु अधिकारी, महसुस मोक्तान, अनुपमा मगर र प्रवीण मानन्धर मात्रै स्वदेशमा रहेको राष्ट्रिय तथा अन्तर्राष्ट्रिय खेलाडी संघका अध्यक्ष एवं कराते प्रशिक्षक दीपक श्रेष्ठ बताउँछन्। १३औं सागमा स्वर्ण जितेकामध्ये मुस्किलले ५६ जना खेलाडी मात्रै स्वदेशमा छन्। नेपालमा भएकाहरू पनि अधिकांश विभागीय टोलीमा आबद्ध छन्, अध्यक्ष श्रेष्ठ भन्छन्, पहिले पदक विजेता खेलाडीलाई रोजगारी दिएर स्वदेशमै बस्ने वातावरण सरकारले बनाउँथ्यो। तर, अहिले त्यो अवस्था छैन। पदक जितेपछि केही दिन हाईहाई हुन्छ। त्यसपछि कसैले कसैको मतलब नै गर्दैनन्। उनी विभागीय टोलीका कारण पनि अधिकांश खेलाडी स्वदेशमा टिकेको दाबी गर्छन्। विभागीय टोली नभएको भए खेलाडी पायनका अवस्था अझै विकराल बन्थ्यो। विभागी टोलीमा भएका कारण पनि धेरै खेलाडी नेपालमै बसिरहेका छन्। उनीहरूलाई पनि यहाँ कहिलेसम्म टिकाउन सकिन्छ भन्न सकिने अवस्था छैन, अध्यक्ष श्रेष्ठ भन्छन्, जबसम्म सरकारले नै स्पष्ट नीति बनाउँदैन, तबसम्म खेलाडी पलायनलाई रोक्न सकिँदैन। एन्फाका सहायक महासचिव भट्टराई अन्य खेलका भन्दा फुटबल खेलाडीलाई सबैले चिन्ने भएकाले फुटबल खेलाडी पलायनको चर्चा धेरै हुने गरेको बताउँछन्। अन्य खेलका खेलाडीभन्दा फुटबल खेलाडीलाई धेरैले चिन्छन्। उनीहरूको चर्चा पनि धेरै हुन्छ, सहायक महासचिव भट्टराई भन्छन्, अन्य थुप्रै खेलका खेलाडी पनि बिदेसिरहेका छन्। उनीहरूको चर्चा भने हुँदैन। खेलाडी पलायन रोक्न सम्भव छ ? पहिले पहिले विदेशमा खेल्न गएका खेलाडीहरू उतै लुकेर बस्थे। कोही खेल खेलेपछि लुक्थे भने कोही खेल्दै नखेली लुक्थे। अहिले भने खेलाडीहरूको लर्को बिदेसिनकै लागि लाग्ने गरेको छ। उनीहरू खेल्नका लागि भन्दा पनि विदेशमा बस्नकै लागि जान थालेका छन्। एयरपोर्टमा हाम्रा खेलाडी विदेश जान लागेको तस्बिर देख्नासाथ खेलाडी पलायनलाई रोक्नुपर्ने माग जोडतोडले उठ्ने गरेको छ। खेलाडी पलायनलाई रोक्न सम्भव छ त ? राष्ट्रिय तथा अन्तर्राष्ट्रिय खेलाडी संघका अध्यक्ष दीपक श्रेष्ठ देशमा विद्यमान अस्थिरता, रोजगारीको अभाव र अनिश्चित भविष्यका कारण अधिकांश खेलाडीहरू बिदेसिन बाध्य भएको बताउँछन्। देशको अस्थिर राजनीतिक अवस्थाको प्रभाव अन्य क्षेत्रमा जस्तै खेलकुद क्षेत्रमा पनि परेको छ। सरकार आफैं अस्थिर छ। देशमा युवालाई कसरी टिकाउने भन्ने चिन्ता हाम्रा नेताहरूलाई छैन, श्रेष्ठ भन्छन्, देशको विद्यमान अवस्था राम्रो नभएपछि बाध्यताले नै उनीहरूले बिदेसिने बाटो रोजेका हुन्। यस्तो अवस्थामा हामीले चाहेर पनि खेलाडी पलायनलाई रोक्न सक्दैनौं। खेलाडीको आर्थिक सवलतासँगै मानसम्मान र इज्जत भयो भने कोही खेलाडी बिदेसिनुपर्ने अवस्था नआउने एक खेलाडी बताउँछन्। घरेलु खेलकुदको संरचना बलियो बनाउनुपर्छ। खेलाडीहरू खेलेर आर्थिक रूपमा स्वाबलम्बी हुन र समाजमा मानसम्मान र प्रतिष्ठा पाउने वातावरण आउँदैन, तबसम्म खेलाडी पलायन रोकिँदैन, ती खेलाडी भन्छन्, यसका लागि विभिन्न संघसँगै सरकार पनि गम्भीर हुनु जरुरी छ। एन्फाका सहायक महासचिव भट्टराई खेलाडीको जीवन यही सुरक्षित भएमा विदेशिने अवस्था नआउने बताउँछन्। हाम्रा खेलाडी रहरले कोही पनि विदेश पलायन भएका होइनन्। उनीहरू करले गएका हुन्। स्वदेशमा जीविकोपार्जनको उपाय नदेखेपछि बिदेसिनुको विकल्प पनि त रहँदैन, उनी भन्छन्, सरकार, राष्ट्रिय खेलकुद परिषद्, विभिन्न संघहरू गम्भीर भएमा मात्रै खेलाडी पलायनलाई रोक्न सकिन्छ। उनी रिटायर्ड फेजका खेलाडी विदेश जानुलाई स्वभाविकै भए पनि उमेर समूहका खेलाडीसमेत विदेश जाँदा आश्चर्य लागेको बताउँछन्। सरकारले खेलाडीलाई राज्यको गहना भन्दै आएको छ। तर, उनीहरूको जीवनयापन र भविष्य सुरक्षित गर्न भने खासै ध्यान दिन सकेको छैन। त्यसैले पनि खेलाडी अनिश्चित भविष्यको डरले पलायनजस्तो कठिन निर्णय लिन बाध्य हुने गरेका छन्। यस विषयमा सरोकारवाला निकाय गम्भीर हुन जरुरी छ। बिदेसिएका नेपाली फुटबलर विमल बस्नेत सविन्द्र गुरुङ हेमन गुरुङ एनल न्यौपाने सुमन लामा अमिर श्रेष्ठ विमल राना शिव गुरुङ राजन गुरुङ नवीन गुरुङ आकाश बुढामगर रुमेश बर्तौला रोशन खड्का राजेन्द्र रावल विश्व अधिकारी रवि थापा अजित प्रजापति प्रवीण शैजु दिलेन लोक्तान रोहित कार्की विवेक बस्नेत सरोज कोइराला सूर्य अधिकारी निरज बस्नेत रुपक लामा अमृत चौधरी टेनिस अभिषेक बास्तोला कराते संगीता मगर तेक्वान्दो सुशीला राई"
"अन्तर्राष्ट्रिय भेट्रान प्रतियोगिताको उपाधी फ्रिडम फाइटरलाई, आयोजक स्तब्ध","सिमरा : आयोजक सिमरा भेट्रान क्लबलाई स्तब्ध पार्दै काठमाडौंको फ्रिडम फाइटर भेट्रान क्लबले तेस्रो अन्तर्राष्ट्रिय सिमरा भेट्रान कप फूटबल प्रतियोगिताको उपाधी उचालेको छ। सिमरा रंगशालामा शनिवार भएको फाइनल खेलमा आयोजकमाथि ३१ को जित निकाल्दै फ्रिडम फाइटरले पहिलो सहभागितामै उपाधी उचालेको हो। फ्रिडम फाइटरलाई उपाधी दिलाउने क्रममा भिबहादुर श्रेष्ठ, कमल बिष्ट र विकर्ण श्रेष्ठले समान एकएक गोल गरे। आयोजका लागि भेषराज लिम्बुले एक गोल गरे। उपाधी विजेता फ्रिडम फाइटरले दुई लाख र उपविजेताले एक लाख नगद प्राप्त गरेको छ। प्रतियोगिताको सर्वोत्कृष्ट खेलाडी आयोजक क्लबका गोपीचन्द भट्ट घोषित भएका छन्। विधागत पुरस्कारतर्फ सर्वाधिक गोलकर्ताको उपाधी प्रतियोगिता अवधीभर १० गोल गरेका विकर्ण श्रेष्ठ घोषित भए। उनी फाइनल खेलको म्यान अफ दि म्याच समेत चुनिए। यसैगरी ५० वर्ष माथिको उत्कृष्ट खेलाडी फ्रिडम फाइटरका उदयबहादुर गुरुङ काका, उत्कृष्ट गोलरक्षक फ्रिडम फाइटरका मुकुन्द श्रेष्ठ, उत्कृष्ट मिडफिल्ड फ्रिडम फाइटरका राजकुमार घिसिङ, उत्कृष्ट प्रशिक्षक फ्रिडम फाइटरका सुरज श्रेष्ठ, उत्कृष्ट डिफेन्स आयोजक क्लबका विष्णु सुनार घोषित भएका छन्। उपाधी विजेता, उपविजेता र विधागततर्फ उत्कृष्ट घोषित खेलाडीलाई मधेस प्रदेशका भौतिक पूर्वाधार विकास मन्त्रालय कृष्णप्रसाद यादव, पूर्वप्रदेशसभा सदस्य शोभा लामा, नेपाली कांग्रेसका महासमिति सदस्य श्यामबाबु गुप्ता, रौतहटको गढीमाई नगरपालिकाका नगर प्रमुख श्याम यादव, कांग्रेस मधेस प्रदेश उपसभापति चन्द्रशेखर यादव, कांग्रेसका क्षेत्रीय सभापति लोकेश सिंह, एलएस न्युरो अस्पताल वीरगन्जका संचालक रामप्रवेश प्रसाद कुर्मी, प्रतियोगिता संयोजक हरी चौधरी, आयोजक क्लबका अध्यक्ष राजकपुर राउतलगायतले पुरस्कार वितरण गरेका थिए। समापन कार्यक्रममा भेट्रान खेलाडी गणेश सुनुवारलाई सम्मान गरिएको थियो। स्व मञ्जुदेवी गुप्ताको स्मृतिमा असोज ७ गतेदेखि सुरु भएको प्रतियोगितामा नेपाल, भारतका गरी ११ टिमको सहभागिता रहेको थियो। क्लबका अध्यक्ष राउतको अध्यक्षतामा सम्पन्न समापन कार्यक्रमको सहजीकरण प्रदीप गौतमले गरेका थिए।"
"माल्दिभ्सलाई १३८ रनले हराउँदै नेपाल क्वाटरफाइनलमा, अविनाशले लिए ६ विकेट","यसअघि नेपालले माल्दिभ्सलाई २१३ रनको लक्ष्य प्रस्तुत गरेको थियो। निर्धारित ओभरको खेलमा ७ विकेट गुमाएर नेपालले २१२ रन बनाएको थियो। काठमाडौं : नेपालले माल्दिभ्सलाई १३८ रनले पराजित गर्दै क्वाटरफाइनल प्रवेश गरेको छ। एसियन गेम्सअन्तर्गत चीनमा भएको खेलमा माल्दिभ्स २ बल अगावै अलआउट हुँदै ७४ रन बनायो। नेपालका लागि अविनाश बोहोराले कीर्तिमानी ६ विकेट लिए। त्यस्तै सोमपाल कामी, गुल्शन झा, सन्दीप लामिछाने र कुशल भुर्तेलले एकएक विकेट लिए। यसअघि नेपालले माल्दिभ्सलाई २१३ रनको लक्ष्य प्रस्तुत गरेको थियो। निर्धारित ओभरको खेलमा ७ विकेट गुमाएर नेपालले २१२ रन बनाएको थियो। नेपालका लागि कप्तान रोहित पौडेलले अर्धशतक प्रहार गरे। २७ बल खेलेका उनले ३ चौका र ३ छक्कासहित ५२ रन बनाए भने कुशल मल्ल ४७ रनमा अविजित रहे। २० बलमा उनले ३ चौका र २ छक्का प्रहार गरे। त्यस्तै कुशल भुर्तेलले ३५, आसिफ शेखले ६, विनोद भण्डारीले १३, सुन्दीप जोराले ५ रन, गुल्शन झाले ३५ र दीपेन्द्र सिंह ऐरी ६ रन बनाएर आउट भएका थिए। सोमपाल कामी एक रनमा अविजित रहे। माल्दिभ्सका लागि नवाज इश्लामले सर्वाधिक तीन विकेट लिएका थिए।"
१३ अर्बको विकास ऋणपत्र निष्कासन गर्दै राष्ट्र बैंक,"काठमाडौं : नेपाल राष्ट्र बैंकले आज १३ अर्ब १० करोड बराबरको विकास ऋणपत्र निष्कासन गर्ने भएको छ । आठ वर्षे अवधिको विकास ऋणपत्र २०८८ग बोलकबोल प्रक्रियाद्वारा निष्काशन गर्न लागिएको राष्ट्र बैंकले जनाएको छ । यो ऋणपत्र बैंक तथा वित्तीय संस्था, गैर बैंक वित्तीय संस्था, बीमा कम्पनी, संगठित संस्था तथा सर्वसाधारण नागरिकले खरिद गर्न पाउनेछन् । बोलकबोल प्रक्रियामा आज दिउँसो ३ बजेसम्ममा भाग लिन सकिनेछ । विसं २०८८ असोज १५ गते साँवा भुक्तानी हुने यो ऋणपत्रको ब्याजदर बोलकबोलको माध्यमबाट निर्धारण हुनेछ । ब्याज भुक्तानी अर्धवार्षिक रुपमा हुने र आर्जित ब्याजमा ब्याजकर लाग्ने पनि राष्ट्र बैंकले उल्लेख गरेको छ । बोलवाला प्रक्रियामार्फत कबोल गरेको ब्याजदरलाई सानोदेखि ठूलो क्रममा मिलाएर राखी बाँडफाँट गरिने रकमसम्ममा कायम भएको कटअफ ब्याजदरलाई एकल ब्याजदर कायम गरी सो ब्याजदर र सो ब्याजदरभन्दा तलका सबै बोलवालाहरूलाई सोही एकल ब्याजदरमा ऋणपत्र उपलब्ध गराइनेछ । यो ऋणपत्रको इच्छुक खरिदकर्ता प्रतिस्पर्धी वा अप्रतिस्पर्धी रुपमा सहभागी हुनसक्नेछन् । प्रतिस्पर्धी र अप्रतिस्पर्धी बोलवालाहरुलार्ई क्रमशः निष्काशित रकमको ८५ र १५ प्रतिशत छुट्याइएको छ । बोलकबोलमा घटीमा रू ५० हजार र बढीमा कुल निष्काशित रकमको सीमामा नबढाइ रू ५० हजारले भाग गर्दा निःशेष भाग जाने अङ्कमा खरिद गर्न सकिनेछ । यस ऋणपत्रको दोस्रो बजार कारोबार नेपाल स्टक एक्सचेञ्ज लिमिटेडमार्फत् हुने राष्ट्र बैंकले जनाएको छ ।"
"मुस्ताङ घुम्ने विदेशी पर्यटक बढे, आन्तरिक घटे",जोमसोम : सन् २०२२ को तुलनामा सन् २०२३ को ९ महिना अवधिमा मुस्ताङ घुम्ने विदेशी पर्यटक बढेका छन् । सन् २०२३ को जनवरीदेखि सेप्टेम्बर २८ तारिखसम्म कूल ५६ हजार ८८ जना विदेशी पर्यटकले मुस्ताङको भ्रमण गरेको अन्नपूर्ण संरक्षणक्षेत्र आयोजना ईलाका संरक्षण कार्यालय जोमसोम (एक्याप) चेक पोस्टले जनाएको छ । एक्याप चेक पोस्ट अनुसार मुस्ताङको थासाङ गाउँपालिकाको घाँसा चेक पोस्टमा प्रवेश भएको विदेशी पर्यटकको तथ्याङकमा यो संख्या केही बढी हुनसक्ने अनुमान गरिएको छ । सन् २०२३ को जनवरीदेखि सेप्टेम्बर २८ तारिखसम्ममा सार्क देशका ५१ हजार ५६४ र ४ हजार ५२४ जना विदेशी पर्यटक मुस्ताङ भित्रिएको एक्याप जोमसोमका कार्यालय प्रमुख प्रदिपराज रग्मीले जानकारी दिए । सन् २०२२ को १२ महिनामा कुल ५२ हजार ३९८ जना विदेशी पर्यटक मुस्ताङ भित्रिएका थिए । जसमध्ये सार्क देशका ४६ हजार ७१० जना र विदेशी पर्यटक ५ हजार ६८८ जना मुस्ताङ भित्रिएका थिए । सन् २०२२ को जनवरी देखि सेप्टेम्बरसम्म तथ्यांकमा ४१ हजार ८३१ जना विदेशी मुस्ताङ भित्रिएकोमा सन् २०२३ को जनवरीदेखि सेप्टेम्बरसम्मको तथ्यांकमा ५६ हजार ८८ विदेशी पर्यटक मुस्ताङ भित्रिएका हुन् । सन् २०२२ को कुल पर्यटकमध्ये सन् २०२३ को जनवरीदेखि सेप्टेम्बरसम्मको पर्यटकीय तथ्यांकमा १४ हजार २५७ जना अर्थात २५ दशमलव ४१ प्रतिशत विदेशी पर्यटक वृद्धि भएको एक्याप जोमसोमको भनाई छ । सन् २०२२ मा कुल मध्ये सन् २०२३ को ९ महिना अवधिमै ३ हजार ६९० जना अर्थात ६ दशमलव ५७ प्रतिशत पर्यटक वृद्धि भएको हो । मुस्ताङमा सार्क तथा फरेनर विदेशी पर्यटकको संख्या बढेपनि आन्तरिक पर्यटकको सख्या घटेका छन् । आर्थिक मन्दी तथा सडक असजहता कारण आन्तरिक पर्यटक घटेको हो । जामसोम स्थित होटल ट्रेकर्स ईनका संञ्चालन सकबहादर लालचनले मुस्ताङमा विदेशी पर्यटक भित्रिने क्रम बढ्दो रहेपनि आन्तरिक पर्यटक विगतको तुलनामा कम भएको बताए । बर्खायामको मौसममा बेनीजोमसोम सडकमा बाढी पहिरो र नदी कटानले सडक अवरुद्ध हुँदा मुस्ताङमा आन्तरिक पर्यटक भित्रिन सकेका थिएनन् । सोह्र श्राद्ध सुरु भएसँगै आन्तरिक पर्यटक मुक्तिनाथ दर्शन गर्न आउने थालेको मुक्तिनाथ विकास समितिका कर्मचारी रविन सुवेदीले जानकारी दिए । उनका अनुसार सोह्र श्राद्ध सुरु हुनु अघि मुक्तिनाथमा ९० प्रतिशत भारतीय र १० प्रतिशत आन्तरिक तिर्थालु मुक्तिनाथ दर्शन गर्न आउने गरेकोमा अहिले भारतीय र आन्तरिक तिर्थालुको संख्या बराबरी हुन पुगेको छ ।मुस्ताङमा बर्सेनि ७० हजार विदेशी र ५ लाख आन्तरिक पर्यटकले भ्रमण गर्ने गरेका थिए ।
बट्टारबजारबाट गुणस्तरहीन सामान जफत,"नुवाकोट : नुवाकोटको बट्टारबजारका पसलबाट गुणस्तरहीन सामान जफत गरी जरिवाना गरिएको छ । नुवाकोटको संयुक्त बजार अनुगमन समितिद्वारा अनुगमनका क्रममा अखाद्य वस्तु नियन्त्रणमा लिएर पसलवाट जरिवाना गरिएको गरिएको घरेलु तथा साना उद्योग कार्यालय नुवाकोटले जनाएको छ । मापदण्ड विपरित गरिएको फेला परेपछि २ वटा पसललाई उपभोक्ता संरक्षण ऐन २०७५ बमोजिम जरिवाना गरी १०१० हजार रुपैयाँ जरिवाना गरि राजश्व संकलन भएको कार्यालय प्रमुख किशोर सापकोटाले जानकारी दिए । उनका अनुसार विदुर २ को आरके ट्रेडर्सलाई १० हजार, विदुर ४ को न्यु दाजुभाई जनरल स्टोर्सलाई नगद १० हजार रुपैयाँ नगद जरिवाना गराइएको हो । अनुगमनका क्रममा अन्य कतिपय पसललाई मापदण्ड अनुसार सन्चालन गर्न निर्देशन दिइएको छ । यसका साथै बजार अनुगमनको क्रममा म्याद नाघेका, लेबल नभएका तथा मापदण्ड विपरितका विभिन्न सामग्रीसमेत गरि कूल १३ हजार ९ सय २० रुपैयाँ बराबरको अखाद्य वस्तु जिल्ला बजार अनुगमन समितिको रोहवरमा जफत गरिएको छ । ति सामग्रीहरु नष्ट गरिने घरेलु कार्यालयका प्रमुख किशोर सापकोटाले जानकारी दिए । सापकोटाका अनुसार अनुगमनका क्रममा गुणस्तरीयता, लेवल, व्यवसाय दर्ता नवीकरण, मुल्यसूची, नापतौल, खाद्यवस्तु खरिद बिल र बिक्रि बिलको निरीक्षण गरिएको हो । संयुक्त बजार अनुगमन समितिद्वारा दुई साताको अवधिमा ७२ वटा विभिन्न पसलहरुमा अनुगमन गरिएको छ । विभिन्न पसलहरुवाट एकलाख २५ हजार रुपैयाँ नगद जरिवाना गरिएको प्रमुख सापकोटाले जानकारी दिए ।"
५ वर्षमा ५० हजार किसानसँग जोडिने लक्ष्य छ,"प्रस्तुति : ममता थापा मुलुकको अर्थतन्त्रको तस्बिर कस्तो छ ? अहिले अर्थतन्त्र बिरामी छ। यस्तो हुनुमा हामी सबै दोषी छौं। सरकार, राष्ट्र बैंकलाई मात्रै दोष दिएर हुँदैन। कोभिडका बेला रेमिट्यान्स आउँदैन, पैसा चलायमान बनाउनुपर्यो, यो नभए अर्थतन्त्र सेलाउँछ भन्ने महसुस सबैले गर्यौं। यस्तो दबाबका कारण बजारमा पैसाको राम्रो फ्लो भयो। तर, त्यो पैसा उत्पादनमूलक क्षेत्रमा जाँदै गएन। अधिकांश पैसा सेयर, मार्केट र घरजग्गामा गयो। यी क्षेत्रले बढी कर्जा पाएपछि गाडी, मोटरसाइकल किने। म पनि यसको उत्तरदायित्व लिन्छु। लगानीको बढी हिस्सा अनुत्पादकमा गयो। यसले गर्दा आयात बढ्यो। यसो हुँदा विदेशी मुद्रा सञ्चितिमा दबाब पर्यो। त्यो बेलामा अर्को गल्ती पनि भयो। कस्तो गल्ती ? सरकारले बिलासिताका वस्तु रोक्नुभन्दा भन्सार बढाइदिएको भए हुन्थ्यो। कोभिड कर लगाएर आन्तरिक बजारमा उपलब्ध भएका कृषिजन्य वस्तु जस्ताको आयातमा भन्सार बढाइ दिएको भए उपयुक्त हुन्थ्यो। यसो हँुदा तीन तहको सरकार चलाउन राजस्व पनि राम्रै उठ्थ्यो। जुन अहिलेको जल्दोबल्दो समस्या छ। सयकिलो मिटरमा स्पिडमा हिँडिरहेको गाडीलाई झ्याप्पै ब्रेक लगायो भने दुर्घटना हुने सम्भावना हुन्छ। यतिबेला ठ्याक्कै त्यही भयो। एकातिर आयात रोकियो, अर्कोतर्फ राजस्व घट्यो। त्यही बेलामा नेपाल राष्ट्र बैंकले चालुपुँजी कर्जाको गाइडलाइन ल्यायो। गाइडलाइन ल्याउनु गलत थिएन। तर, समय उपयुक्त भएन। त्यसले अर्को समस्या जन्मायो। पुरानो बढेको पैसा प्रणालीमा एकैचोटी फर्काएर ल्याउन सम्भव भएन। कर्जा लिएर लगानी भइसकेको पैसा एकै पटक त उठ्दैन। त्यसैले गर्दा अर्थतन्त्र सेलाएको हो। मुलुकको अर्थतन्त्रमा गोल्यान समूहकोे योगदान कस्तो छ ? मुलुकको दिगो विकासको लक्ष्य भनेका कृषि, ऊर्जा, पर्यटन क्षेत्र हुन्। अर्थात् आयात प्रतिस्थापन र निर्यातमुखी उत्पादन हुन्। गोल्यान समूहको लगानी यिनै ४ क्षेत्रमा आधारित छ। ५० वर्ष अगाडि लगानी गर्दा नै हामीले आयातमुखी होइन निर्यातमुखी उद्योगहरूमा लगानी गरेका हौं। नेपालमै उत्पादित धागो उद्योगबाट मुलुकको संस्कृति, सम्पदा र सौन्दर्य विकासमा योगदान गर्दै आएको छ। यो उद्योगमा करिब ५ हजार जनाले काम गर्छन्। धागो उद्योग सञ्चालन भएको २७ वर्षको इतिहास छ। अहिलेसम्म बन्द भएको छैन। जबकि कोभिडको बेलामा पनि १९ दिनमात्रै बन्द भयो। धेरैले त्यो बेला कर्मचारी कटौती गरेर खर्च घटाउन लागे। हाम्रो व्यवस्थापन भने कसरी उद्योग जोगाउने र मापदण्ड पूरा गरेर चलाउने भन्नेमा तल्लीन रह्यो। यससँगै २ वटा उद्योगबाट हामीले पश्मिना स्विटर र सल बनाएर २० वटा देशमा निर्यात गर्दै आएका छौं। धागो सबैभन्दा बढी टर्की र भारतमा निर्यात गर्छौं। यससँगै सन् २००० मै शिवम् प्लास्टिक उद्योग स्थापना गरेर मुलुकको अर्थतन्त्रमा योगदान गर्दै आएको छ। हामीले कृषिमा टनेलका लागि प्रयोग गर्ने पाल बनाउँछौं। हार्भेस्टिङ गर्नका लागि प्रयोग गर्ने प्लास्टिक र सिमेन्ट राख्ने बोरा बनाउने गरेका छौं। रोजगारी नपाएर युवाहरू बिदेसिने गरेका छन्, उनीहरूलाई स्वदेशमै रोक्ने उद्योग छैनन् ? हामीले नेपालमा धेरैभन्दा धेरैलाई काम दिएका छौं। धेरैलाई रोजगारी दिने र सबैभन्दा बढी स्वदेशी उत्पादन निर्यात गर्ने समूह हाम्रो हो। यसैकारण सरकारबाट ३ वर्षअघि सीआईपी अवार्ड अर्थात् महत्वपूर्ण व्यावसायिक व्यक्ति अवार्ड पनि मैले पाए। मसँगै युवापुस्ताको उद्यमी भनेर छोरालाई पनि सीआईपी अवार्ड प्राप्त भइसकेको छ। जलस्रोत र सोलार पावरमा गरेको लगानीको स्थिति के छ ? करिब डेढ वर्षअघि हामीले ३६ मेगावाटको बलेफी हाइड्रोपावर आयोजना सम्पन्न गर्यौं। त्यसमा अन्य साथी पनि आबद्ध छन्। अब गोल्यान समूहको मुख्य लगानीमा ४६ मेगावाटको माथिल्लो बलेफी जलविद्युत् आयोजना र सिन्धुपाल्चोकको अप्सुवामा ५४ मेगावाटको जलविद्युत् आयोजना बन्दैछ। पीपीए हुने क्रममा छ। यसका लागि हामी ३ वर्षदेखि नै तयार थियौं। तर, पीपीए रोकेकाले ढिला भयो। यसबाहेक कर्णालीको मुगु खोला र नाम्लाङ खोलामा साढे ४ सय मेगावाटको विद्युत् उत्पादन गर्ने प्रक्रियामा छौं। त्यसको सम्भाव्यता अध्ययन भइरहेको छ। यसबाहेक नेपालगञ्जमा २० मेगावाटको सोलार पावर उत्पादन गरेर विद्युत् प्राधिकरणमा जोडिसकेका छौं। अरू २ ठाउँबाट ४० मेगावाटको सोलार पावर उत्पादनको अन्तिम तयारीमा छौं। ऊर्जाबाहेक बैंक वित्तीय संस्था, बिमामा २५ वर्षदेखि लगानी छ। एनएमबी बैंकको अध्यक्षको कार्यभार सम्हालिरहेको छु। बैंक तथा वित्तीय संस्था परिसंघ (सिबिफिन)को पनि अध्यक्ष छु। यससँगै नेपाल लाइफ इन्स्योरेसमा लगानी छ। व्यवसायलाई कसरी अर्को पुस्तामा हस्तान्तरण गर्दै हुनुहुन्छ ? ५ वर्ष अगाडि छोरा र भतिजालाई प्रायः व्यवसाय जिम्मा लगाइसके। अब देशका लागि सामाजिक सेवा गर्ने सोचका साथ अघि बढेको छु। कमाउनु पुगिसक्यो। अब माटो र किसानको हितमा खट्ने सोच बनाएको छु। देशमा ६० प्रतिशतभन्दा बढी किसान छन्। उनीहरू हाम्रा अन्नदाता हुन। तर, सबैभन्दा पीडित किसानहरू नै छन्। यसैले किसानका लागि केही गर्नुपर्यो भनेर गोल्यान ग्रुपको सीएसआर (संस्थागत सामाजिक उत्तरदायित्व) बाट झापाको एक गाउँमा किसानलाई अर्गानिक खेती गर्न सिकाउन लागे। धेरै रासायनिक मल र किटनासक औषधिको प्रयोगले माटो बिग्रिनुका साथै उत्पादित वस्तु उपभोग गर्ने सबैको स्वास्थ्यमा प्रभाव पर्छ। त्यसैकारण, अर्गानिकमा जोड दिएका छौं। किसानमा छाला रोग र क्यान्सर धेरै देखा पर्न थाल्यो। यसलाई रोक्न अर्गानिक खेती हुनुपर्यो भनेर यस्तो कदम चालेका हौं। हाम्रो माटो बिग्रिएको छ। माटो भनेको हाम्रो आमा हुन्। आमा खुसी भइनन् भने खाना कहाँबाट राम्रो हुन्छ ? यसैका लागि आमा खुसी पार्न माटोलाई स्वस्थ बनाउनु पर्यो। यसकारण यस्तो कार्यक्रममा लाग्दा उत्पादन धेरै राम्रो भयो। सुरुवाती चरणमा किसानसँग करार खेतीबाट गर्यौं। जहाँ १ सय ६० बिघा जमिनमा अर्गानिक खेती भइरहेको छ। यहाँ कालानुनीया धान, रातो वासमती, मेवा, ३४ थरीका कागती, ब्लु टीदेखि हर्वल चियामा पर्ने तुल्सी, पेपरमेन्ट, रोजिला, क्यामोमाइल, लेमन ग्रासलगायत गरेर ५० प्रकारका उत्पादन हुने गरेका छन्। माटो स्वस्थ बनाउने अभियान कहाँकहाँ फैलाउँदै हुनुहुन्छ ? झापाबाहेक आशापुरीमा ५० रोपनीमा अर्गानिक फार्म सञ्चालनमा छ। यो आशापुरी ब्रान्डमा मिलेर गरेका हौं। चितवनमा पनि करिब ५० रोपनी हाराहारीमा छ। आशापुरी र चितवनमा रिसर्च एन्ड डेभलपमेन्ट गर्ने हिसावले भइरहेको छ। यी सबै ठाउँबाट उत्पादन गरेर माटो भनेको हाम्रो आमा हुन्। माटो ब्रान्डमार्फत बजारीकरण गरिरहेका छौं। माटो ब्रान्डले कति वस्तु कहाँकहाँ पुर्याउन सफल भएको छ ? माटो ब्रान्डमा १ सय ५० प्रकारका उत्पादनहरूलाई बजारीकरण गरिरहेका छौं। जुन हामीले आफ्ना उत्पादनसँगै पहाडी भेगबाट संकलन गर्ने गरेका छौं। पहाडी भेगबाट त्यहाँको रैथाने उत्पादनहरू मस्याङको दाल, छिर्के सिमी, बोडी, मासी चामल, पिङ्क चामल, फापरलगायत संकलन गरेर बेच्छौं। हामी रामेछाप, कालीकोट, भोजपुरलगायतका ठाउँका किसानबाट सीधै किन्छौं। बिचौलीयाबाट किन्दैनौं। नेपाली उत्पादन बेच्ने मात्रै हैन मेरो भान्छामा सबै आफ्ना उत्पादन मात्रै प्रयोग हुन्छ। म नेपाली उत्पादन खान रुचाउँछु। यी सबै अर्गानिक र स्वस्थकर भएकाले लाभदायी छ। यससँगै माटो ब्रान्ड विस्तारको योजना के छ ? माटोका सातवटा स्टोर छन्। यसै वर्ष काठमाडौंमा २० ओटा स्टोर पुर्याउने छ। भाटभटेनीलगायतका मार्टमा माटोका उत्पादन छन्। ती मार्टबाट राम्रो प्रतिक्रिया आएको छ। अहिले हामीले मनाङको स्याउ बजारीकरण गर्न टाइअप गरेका छौं। अब उक्त उत्पादन केही दिनमा आउँदैछ। अब यसको राम्रो बजारीकरण हुन्छ। कृषिमा नै जोडिनुको कारण ? किसानको आयआर्जन बढोस् भन्ने मेरो चाहना हो। यससँगै कृषि प्रशोधन उद्योगहरूले साना उद्योगी जन्माउनु पर्यो भनेर यसमा लागेको हुँ। यसका लागि हामीले १०१२ ठाउँमा टाइअप गरेका छौं। माटो ब्रान्डमा महिलाले उत्पादन गर्ने अचार, मह, घिउलगायत संकलन गर्न सहकार्य गरेका छौं। यस्तै हिमाली रसुवाको पानी रद्रगंगा फ्क्ट्रीले उत्पादन गरेको छ। हामीले बजारीकरण गरिदिएका छौं। साना उद्यमीलाई टेवा पुगोस् भनेरै माटो ब्रान्डमा जोडेर बजारीकरण गरिएको हो। यी काम मैले व्यक्तिगत स्वार्थका लागि होइन, समग्र साना उद्यमीलाई सहज होस् भनेर गरिएको हो। यसले देश त बन्छ। कृषि भनेको सजिलो काम होइन। आजको भोलि नाफा आउँदैन। यसलाई दिगो नाफामूलक बनाउन अरू कर्पोरेट हाउस पनि छिर्नुपर्छ खेतीको जग्गा घडेरीमा नजाओस् भन्ने मेरो चाहना हो। यहाँ खाद्य सुरक्षा छैन। यसको सुरक्षा गरेर आयात प्रतिस्थापन र निर्यात प्रबद्र्धन गर्ने मेरो चाहना छ। साथै मेरो सपना भनेको सबै नेपालीहरू स्वस्थ होउन भन्ने हो। उमेर ढल्केसँगै हरेकले बढी औषधि खानु परिरहेको छ। धेरै पैसा औषधि उपचारमा खर्च हुन थालेको छ। विषादीरहित खानामा ध्यान दियौं भने सबै नेपालीको स्वस्थ जीवन जिउन मद्दत पुग्छ। कृषिका लागि त स्थानीय तहसँग पनि सहकार्य चाहिन्छ होला नि ? अब हामीले पालिकाहरूसँग सम्झौता गरेर करार खेतीमा जाने योजना बनाएका छौं। पालिकामार्फत किसानसँग करार खेती गर्दा भरपर्दो हुने भएकाले यस्तो गर्न खोजेका हौं। यसबाट किसानलाई अर्गानिक उत्पादन गर्न बिउ, बिरुवा, उपलब्ध गर्ने, लगाउनु अघि कसरी फलाउने सिकाउने, जैविक मल र विषादी कसरी बनाउने भनेर सिकाउने र फलाउनु अघि नै मूल्य तय गरिदिन्छौं। जस्तै कसैको १ बिघा जमिन छ भने उसँग २ वर्षको करार हुन्छ। अहिले ५० हजार पनि आम्दानी छैन, भने हामीले २ लाख आम्दानी गराउँछौं। अझै यसैगरी किसानले ५ वर्षसम्म हामीसँगै जोडिए भने यसअवधिमा ५ लाख आम्दानी पुर्याउँछौं। यसरी २ वर्षमा १० हजार किसान र ५ वर्षमा ५० हजार किसानसँग जोडिने मेरो सपना छ। यसो भयो भने उत्पादित वस्तु निर्यातित गर्न पनि सजिलो हुन्छ। अहिले नै हामीले आशापुर झापाको उत्पादन अर्गानिक प्रमाणीकरण गरेर निर्यात गर्दैछौं। करार खेती कहाँबाट सुरु हुँदैछ ? पहिला झापाबाट सुरु गर्दै छौं। त्यसपछि रामेछापलगायतका जिल्लामा जानेछौं। हामीले थुप्रै प्रडक्ट लगाउन खोजेका छौं। वर्षभरिको क्रप्ट क्यालेन्डर बनाएर त्यसअनुसार काम गर्छौं। हामीले गर्ने यस्तो खेतीमा जैविक मल र विषादी नै प्रयोग भएको हुनुपर्छ।"
सिटिजन लाइफको सेयर किनबेच आजबाट,सेयर बजारमा आइतबारदेखि सिटिजन लाइफ इन्स्योरेन्सको सेयर कारोबार हुने भएको छ। नेप्सेमा सूचीकृत भएसँगै कम्पनीको कारोबार हुने भएको हो। कम्पनीको ३ करोड ७५ लाख कित्ता साधारण सेयर नेप्सेमा सूचीकृत भएको हो। पहिलो कारोबारका लागि कम्पनीको ओपनिङ रेन्ज १ सय ७२ रुपैयाँ ४३ पैसादेखि ५ सय १७ रुपैयाँ २९ पैसासम्म दिइएको छ। कम्पनीले प्रतिकित्ता २ सय ४४ रुपैयाँ प्रिमियम मूल्यमा आईपीओ जारी गरेको थियो।
महंगीविरुद्ध वीरगन्जमा जनमत पार्टीको प्रदर्शन,"वीरगन्ज : इन्धनलगायत दैनिक उपभोग्य वस्तुमा दिनहुँ भइरहेको मूल्य वृद्धिविरुद्ध वीरगन्जमा जनमत पार्टीले प्रदर्शन गरेको छ। जनमत पार्टीका युवा, विद्यार्थी र महिला नेता कार्यकर्ताले घण्टाघर चोकमा नाराबाजीसहित विरोध प्रदर्शन गरेका हुन् । प्रदर्शनमा सहभागी जनमतका नेता कार्यकर्ताले मुल्यवृद्धि बन्द गर, जनताको डाढ सेक्न पाइँदैन, नेपाल सरकार खबरदार लगायतका नारा लगाएका थिए। प्रदर्शनपछि घणटघर चोकमै आयोजित कोणसभामा बोल्दै जनमत पार्टी पर्साका संयोजक ओमप्रकाश सर्राफले प्रचण्ड नेतृत्वको सरकार जनतामारा साबित भइरहेको बताए । आम सर्वसाधारण जनता र मजदुरको काम नपाएर आम्दानी घट्दै गएको र युवाहरुको रोजगारी खोसिदै गएको बेला सरकारले दैनिक उपभोग्य वस्तुमा दिनहुँ मुल्यवृद्धि गरेर जनतामारा काम गरिरहेको उनको भनाई छ। मूल्यवृद्धि तत्काल नरोकिए जनताको साथ लिएर जनमत पार्टी सडक आन्दोलनमा उत्रिने चेतावनीसमेत उनले दिए।"
संसदमा सम्बोधन गर्दै प्रधानमन्त्री प्रचण्ड,काठमाडौं : प्रतिनिधि सभामा प्रधानमन्त्री पुष्पकमल दाहालले आफ्नो विदेश भ्रमणमा गएका विषय जानकारी गराएका छन्। आइतबार प्रतिनिधि सभाको बैठकमा राष्ट्र संघको महासभा र चीन भ्रमणमा भएका विषयबारे जानकारी गराएका छन्। प्रचण्डले मन्त्रिपरिषद् बैठकले उच्च अदालतका पूर्वन्यायाधीश डिल्लीराम आचार्यको संयोजकत्वमा जाँचबुझ आयोग गठन गर्ने निर्णय गरेको संसदलाई जानकारी गराए। उनले पेट्रोलियम पदार्थको मूल्य साविककै कायम गर्न नेपाल आयल निगमलाई निर्देशन दिएको उनले बताए। मूल्यवृद्धिको चर्को आलोचना भएपश्चात आज फिर्ता लिइएको हो। यसैगरी पूर्वसहमति अनुसार सुन तस्करी प्रकरणको छानबिनका लागि सरकारले आयोग गठन नगरेपछि एमालेका सचेतक महेश बर्तौलाले आइतबारको संसद बैठकमा सावाँ र ब्याजसहितको समग्र हिसाबकिताब हुने चेतावनी दिएका थिए। यसअघि दलहरुबीच सुन तस्करी प्रकरणमा आयोग गठन गर्ने सहमति भएको थियो। सीर्आइबीले आफ्नो प्रतिवेदन बुझाइसकेपछि असोज ५ गते आयोग गठन गर्ने गरी भदौ ६ गते सहमति भएको थियो। गत साउन २ गते हङकङबाट अवैधरुपमा ल्याईएको क्वीटल (जोख्दा ६० किलो ७१६ ग्राम) सुन त्रिभुवन विमानस्थल भन्सार कार्यालयबाट पास भएपछि उक्त प्रकरणलाई लिएर गत साउन १० गतेदेखि प्रमुख प्रतिपक्षी दल नेकपा एमालेले लामो समय संसद् अवरोध गरेको थियो। संसदको गतिरोध अन्त्य गर्नका लागि प्रमुख दलहरुबीच दुई बुँदे सहमति भएपछि सदन सुचारु भएको थियो। उक्त छानबिन आयोग बनाउन सरकारले चासो नदिएको भन्दै एमालेले संसद अगाडि बढ्न नदिने चेतावनी दिए पश्चात आज आयोग गठन गरिएको हो।
दोलखामा गोल्डेन किवी,"दोलखा : दोलखाको भीमेश्वर नगरपालिका वडा नम्बर ६ सिमपानीका किवी व्यवसायी श्याम खड्काले गोल्डेन किवीको परीक्षण उत्पादन गरेका छन्। अहिले परीक्षणका लागि जाईकाले जापानबाट ल्याईदिएको दुई बोट गोल्डेन किवी रोपिएको र त्यसले फल दिन थालेको किवी व्यवसायी खड्काले बताए। जाईकाले सात वर्ष अघि जापानबाट ल्याईदिएको गोल्डेन किवीका दुई बोटमा फल लाग्न झण्डै चार वर्ष कुर्नुपरेको श्यामका छोरा विकास खड्काको भनाइ छ। यो वर्ष १ सय ५० केजी जति उत्पादन हुने अनुमान गरेका छौं, विकासले भने, अब हामी यसबाट बिउ निकालेर व्यावसायिक उत्पादनका लागि काम गर्नेछौं। खड्का बाबुछोराले रेड किवीको व्यावसायिक उत्पादन गरेको भने २३ वर्ष भइसकेको छ। गोल्डेन किवी पनि रेड किवी जस्तै स्वादिलो हुने विकासले बताए। रेड किवी खड्का बाबुछोराको बगैंचाका अलवा दोलाखको मागादेउराली, गैरीमुदी, श्यामालगायतका ठाँउमासमेत रहेको स्थानीय किसानहरूले बताएका छन्। खड्काका बाबुछोराले रेड किवी प्रतिकेजी ३ सय ५० रुपैयाँसम्ममा बिक्री गर्दै आएका छन् भने अन्य जातको किवी भने एकडेढ सयदेखि २ सय ५० रुपैयाँसम्ममा बिक्री वितरण हुँदै आएको छ । गोल्डेन किवी भने प्रतिकेजी ४ सय रुपैयाँमा बिक्री गर्ने योजना रहेको श्यामले बताए।"
के हो नेप्से ३० ?,"नेपाल स्टक एक्सचेन्ज (नेप्से)ले नयाँ इन्डेक्स (सूचकांक) निर्माणको कामलाई तीव्रता दिएको छ। प्रस्तावित नयाँ इन्डेक्सलाई नेप्से नेप्से ३० भनेको छ। मापदण्ड पुगेका मध्येबाट उत्कृष्ट ३० कम्पनीको सेयरलाई सामेल गरेर इन्डेक्सको निर्माण हुने भएकाले नयाँ इन्डेक्सलाई नेप्से ३० भनिएको छ। भदौ २५ गते बसेको नेप्से सञ्चालक समितिको बैठकले नेप्से ३० को सञ्चालन कार्यविधि स्वीकृत गरिसकेको छ। बजार विकासको चरणमा नयाँ कदम मानिएको नेप्से ३० प्रति लगानीकर्ता पनि उत्तिकै उत्साहित छन्। सेन्सेटिभ इन्डेक्स र सेन्सेटिभ फ्लोट इन्डेक्स ल्याएको १५ वर्षपछि नेप्से ३० आउन लागेको हो। डेरिभेटिभ औजारको रूपमा समेत कारोबार गर्न सक्ने गरी नेप्से ३० ल्याउन लाएिकाले पनि यसलाई निकै महत्वका साथ हेरिएको छ। स्टक एक्सचेन्जले मिति २०८० वैशाख २० मा एक सूचना जारी गरी प्रस्तावित नेप्से ३० मा समावेश गरिने स्टकको छनोटका आधार, चयन प्रक्रिया र गणना विधिको मस्यौदा प्रकाशित गरेको थियो जसमा राय सुझाव आएर कार्यविधि पनि बनिसकेको छ। जसअनुसार असोजमै नेप्से ३० लाई लाइभ गर्ने योजना नेप्सेको छ। नेप्से ३० बाट लगानीकर्ताले मुख्य तीनवटा सुविधा पाउनेछन्। नेप्से ३० ले बजारको वास्तविक अवस्था देखाउनेछ। नेप्से ३० लाई आफैंमा एक धितोपत्र (सेयर)का रूपमा कारोबार गर्न सकिनेछ भने प्यासिभ म्युचुअल फन्डलाई सहयोग गर्ने अनुमान गरिएको छ। नेप्सेले तत्काललाई बजार मुभमेन्ट हेर्ने गरी मात्रै उक्त इन्डेक्स ल्याउन लागेको हो। तर, यसले भविष्यमा डेरिभेटिभ प्रकृतिको निश्चित अवधिको कारोबार उपकरण सञ्चालन, पोर्टफोलियो व्यवस्थापन र एक्सचेन्ज ट्रेड फन्ड सञ्चालन गर्न सहयोग गर्नेछ। अहिले नेप्सेमा विभिन्न ४ वटा परिसूचक र १३ वटा समूहगत उपसूचक छन्। सर्वसाधारण लगानीकर्ताको सबैभन्दा बढी चासो भने नेप्से इन्डेक्समा रहन्छ तर नेप्से इन्डेक्सले सबै कम्पनीको कारोबार प्रतिबिम्बित गर्दैन। यहाँ संस्थापकदेखि फ्रिफ्लोट सबै सेयर राम्रानराम्रा, लामो समयदेखि कारोबार नभएका सेयर समेटिन्छन्। आखिर के हो त नेप्से ३० ? सेयर बजार परिसूचक दुई आधारमा गरिन्छ, पहिलो मूल्यको आधारमा, दोस्रो पुँजीकरणको आधारमा। मूल्यका आधारमा गणना हुने परिसूचक कम्पनीहरूको मूल्य तलमाथि हुँदा परिवर्तन हुन्छ भने पुँजीकरणका आधारमा गणना हुने परिसूचक बजार पुँजीकरण तलमाथि हुँदा घटबढ हुने गर्छ। नेप्सेले हाल गणना गर्ने नेप्से परिसूचक (नेप्से इन्डेक्स) पुँजीकरणमा आधारित परिसूचक हो। नेप्सेले ल्याउन लागेको नेप्से ३० पनि पनि सोही आधारमा गणना हुने इन्डेक्स हो। तर, नेप्से ३० गणना गर्दा मापदण्ड पुगेका ३० कम्पनीको मापदण्डमा पर्ने सेयरको मात्र परिसूचक निकालिन्छ। अर्थात् बजारमा किनबेच गर्न मिल्ने (तत्काल कारोबारयोग्य वा फ्रि फ्लोट) सेयरलाई समावेश गरी इन्डेक्स निकालिन्छ। सूचीकृत कम्पनीमध्ये सबै क्षेत्रको प्रतिनिधित्व हुने गरी उत्कृष्ट ३० वटा कम्पनी छनोट हुनेछन्। यी ३० कम्पनीका फ्रि फ्लोट सेयरको पुँजीकरणका आधारमा नेप्से ३० गणना हुनेछ। मापदण्ड नै तोकिएका कारण नेप्से परिसूचक वा नेप्सेले गणना गर्ने अन्य परिसूचकहरू सेन्सिटिभ, फ्लोट वा सेन्सिटभ फ्लोटभभन्दा नेप्से ३० बढी विश्वसनीय हुनेछ। यस सूचकांकले बजार कारोबार तथा उतारचढावलाई प्रतिविम्बित गर्नुका साथै डेरिभेटिभ प्रकृतिको निश्चित अवधिको कारोबार उपकरण सञ्चालन, पोर्टफोलियो व्यवस्थापन, एक्स्चेन्ज ट्रेडेड फन्ड सञ्चालन लगायतमा सघाउ पुयाउने अपेक्षा नेप्सेले राखेको छ। यसबाट दोस्रो बजार कारोबारमा नयाँ आयाम थपिने र लगानीकर्तालाई भविष्यमा थप कारोबारयोग्य उपकरण प्राप्त हुन जान्छ। अर्थात् नेप्सेले भविष्यमा नेप्से ३० लाई अन्य कम्पनीको सेयर किनेझैं कारोबार गर्न मिल्ने औजारका रूपमा विकास गर्ने योजना बनाएको हो। हालका लागि भने उत्कृष्ट ३० कम्पनीको कारोबारका आधारमा नेप्से इन्डेक्सजस्तै गणना मात्र गरिन्छ। आगामी दिनमा नेप्से ३० लाई इन्डेक्स फन्डका रूपमा पनि कारोबार गर्न सकिन्छ। अर्थात् सेयर बजारमा नेप्से ३० को पनि कारोबार हुनेछ र सेयर मूल्य घटबढ हुँदा लगानीकर्ताले नाफाघाटा भए झैं नेप्से ३० मा उतारचढाव आउँदा नेप्से ३० को सेयरबाहकलाई नाफाघाटा हुन्छ। विश्वको धेरै सेयर बजारमा सूचीकृत कम्पनीको सेयरमात्र नभएर नेप्से ३० जस्ता इन्डेक्स फन्डको कारोबार हुन्छ। निफ्टी ५०, एसएन्डपी ५००, रुसेल २०००, डो जोन्स इन्डिस्ट्रिय एभरेज, नास्दाक कम्पोजिट आदि विश्वमा लोकप्रिय इन्डेक्स फन्ड हुन्। कसरी बनाइन्छ नेप्से ३० इन्डेक्स ? नेप्सेले तयार पारेको मापदण्डअनुसार छनोट भएका ३० वटा कम्पनीका फ्रिफ्लोट सेयरको बजार पुँजीकरणलाई आधार बजार पुँजीकरणले भाग गरेर १०० ले गुणन गर्दा निस्कने अंकलाई नेप्से ३० भनिनेछ। ती ३० कम्पनीको २०७९ पुस ३० गतेको फ्रिफ्लोट बजार पुँजीकरणलाई नेप्से ३० को आधार बजार पुँजीकरण मानिनेछ। नेप्से ३० परिसूचकलाई प्रत्येक वर्षको भदौ महिनाको अन्तिम शुक्रबार र फागुन महिनाको अन्तिम शुक्रबार पुनर्समायोजन (रिब्यालेन्सिङ) गरी कम्पनी थपघट हुनेछ। नेप्से३० इन्डेक्सबाट दोस्रो बजार कारोबारमा नयाँ आयाम थपिने र लगानीकर्तालाई भविष्यमा थप कारोबार योग्य उपकरण प्राप्त हुन जान्छ। प्रस्तावित नेप्से३० इन्डेक्सको गणना विधि पनि तयार पारिएको छ। प्रारम्भिक सूचीमा समावेश भएका सबै सूचीकृत संगठित संस्थाको फ्रिफ्लोट बजार पुँजीकरण, पछिल्लो वर्षको प्रतिसेयर आम्दानी, कारोबार रकम, कारोबार संख्या तथा कारोबार कित्ताका आधारमा कुल भार (कम्पोजिट वेट) गणना गरिनेछ। सूचीकृत संगठित संस्थाहरूलाई बैंक तथा वित्तीय संस्था, लघुवित्त, बिमा, जलविद्युत्, उत्पादनमूलक, व्यापार तथा सेवा गरी ६ वटा क्षेत्रगत समूहमा वर्गीकरण गरी प्रत्येक समूहभित्र छुट्टाछुट्टै कम्पनीको आआफ्नो समूहमा कुल भार (सेक्टरल कम्पोजिट वेट) गणना गरिनेछ। यस्तो गणनापछि उच्चतम भार प्राप्त गर्ने संस्थाबाट ८ वटा कम्पनी कम्पनी छनोट गरिनेछ। कुनै समूहमा ८ वटाभन्दा कम संस्था छनोट भएमा सबै संस्थालाई छनोट गरिने जनाइएको छ। यसरी छनौट हुने कम्पनीको संख्या ३० भन्दा बढी भएमा कुल भारमा कम भार भएका कम्पनी हटाइनेछ तर हरेक क्षेत्रगत समूहबाट कम्तीमा एउटा कम्पनीलाई प्रतिनिधित्व गराइनेछ। यस्तै छनौट कम्पनीको संख्या ३० भन्दा कम भएमा प्रत्येक समूहबाट सूचीकृत सबै कम्पनीको कुल भार गणना गरेर बढी भार भएका कम्पनी थपेर ३० पुयाइनेछ। नेप्से ३० मा समावेशका लागि कम्पनी छनौटका आधारहरूः प्रतिसेयर चुक्ता मूल्यभन्दा प्रतिसेयर किताबी मूल्य (बुक भ्यालु) बढी भएको। विगत ५ आर्थिक वर्षमध्ये पछिल्लो आर्थिक वर्षसहित कम्तीमा ३ वर्ष कम्पनी खुद नाफामा रहेको। प्रतिसेयर आम्दानी (ईपीएस) चुक्ता मूल्यको न्यूनतम १० प्रतिशत र सोही वर्षको वार्षिक मुद्रास्फीति दरभन्दा बढी रहेको। कम्तीमा २५ प्रतिशत सेयर सर्वसाधारणमा जारी भएको वा कुल फ्रिफ्लोट बजार पुँजीकरणमा सम्बन्धित कम्पनीको फ्रिफ्लोट बजार पुँजीकरण एक प्रतिशतभन्दा बढी रहेको। सेयरधनीको संख्या कम्तीमा २०,००० रहेको। पछिल्लो ६ महिनाको अवधिमा दैनिक औसत २५ लाख वा सोभन्दा बढी रकमको कारोबार भई दैनिक औसत ५,००० कित्ता वा सोभन्दा बढी कित्ताको कारोबार भएको। दैनिक औसत ४० वा सोभन्दा बढी पटक कारोबार भएको। पछिल्लो ६ महिनाको अवधिमा उपलब्ध कारोबार दिनहरूमध्ये न्यूनतम ७५ प्रतिशत दिनहरूमा सेयर कारोबार भएको।"
जंगलको ओडारमा लुकाएर राखेको ४ किलो सुन बरामद,"दोलखा : चीनको तिब्बतसँग सिमाना जोडिएको विगु गाउँपालिका ३ लामाबगरबाट आइतबार चार किलो सुन बरामद भएको छ। फरार रहेका अन्दाजी २७ वर्षीय अशोक मगरको घर नजिकै लामाबगर बस्तीको पारिपट्टी जंगलको ओडारमा लुकाइराखेको अवस्थामा चार किलो सुन बरामद भएको दोलखाका प्रहरी नायब उपरीक्षक (डीएसपी) दिपक खड्काले जानकारी दिए। अवैध रुपमा सुन लुकाइएको आशंकामा दोलखाका प्रहरी नायव उपरीक्षक (डीएसपी) दिपक खड्का, इलाका प्रहरी कार्यालय सिंगटीका प्रहरी निरीक्षक विक्रम लामा र सीआइबीबाट प्रहरी निरीक्षकको कमाण्डमा आएको विज्ञसहितको टोलीले तीन दिनदेखि लगातार खोजतलास गरिरहेको थियो। यस्तै, सशस्त्र प्रहरी बल चरिकोटका डीएसपी द्धारिका केसीको निर्देशनमा लामाबगरस्थित सशस्त्र प्रहरी बलको बोर्डर आउटरिच पोष्ट (बिओपी) का प्रहरी निरीक्षक जयन्त केसीको नेतृत्वमा ९ जना सशस्त्र प्रहरी पनि अवैध सुनको खोजतलासमा खटिएका थिए। नेपाल प्रहरी र सशस्त्र प्रहरीको संयुक्त टोलीले खोजतलासका क्रममा आइतबार ४ किलो सुन फेला पारिएको हो। लामाबगरबाट चार किलो सुन फेला परेसँगै प्रहरीले अवैध रुपमा भित्रिएको ११ किलो सुन बरामद गरिसकेको छ। बुधबार राति जामुनेस्थित सिता तामाङको घरमा डेरा गरी बस्ने केशर तामाङको कोठाबाट ४ किलो सुन बरामद गरेको दोलखा प्रहरीले शुक्रबार केशर तामाङले नै भाडामा लिएको अर्को कोठामा खानतलासी गर्दा थप तीन किलो सुन भेटिएसँगै ११ किलो सुन बरामत भएको हो । सो सुन प्रकरणमा हालसम्म ७ जना पक्राउ परिसकेका छन्। बुधबार राति विशेष सुराकीको आधारमा चार तोला सुन बरामद गरेपछि विगु १ लामाबगरका १९ वर्षीय पेम्बा तामाङ, २८ वर्षीय केशर तामाङ र २० वर्षीय माधव मगरलाई पक्राउ गरिएको थियो। त्यसैगरी बिहीबार चरिकोटस्थित शुभकामना होटलबाट विगु गाँउपालिका १ कै ५५ वर्षीय नुर्वुछिरीङ शेर्पा र ३० वर्षीया सुनमाला तामाङलाई पक्राउ गरेको छ। आइतबार लामाबगरबाट विगु गाउँपालिका १ का ३० वर्षीय चसमान तामाङ पक्राउ परेका छन्। सोसँगै पक्राउ पर्नेको संख्या ७ पुगेको हो। यसअघि शुक्रबार राज तामाङ काठमाडौंबाट पक्राउ परेका थिए। चीनले केही समयका लागि खोलेको दोलखाका लामाबगर क्षेत्रको नाका हुँदै सुन तस्करी बढेपछि यो क्षेत्रमा प्रहरीले निगरानी बढाएको छ। फरार अभियुक्तको खोजीमा समेत प्रहरी सक्रिय बनेको छ। यो सुन दोलखाको चीनसँगको फलेक नाकाबाट आएको हो। प्रहरीका अनुसार यो सधैँ बन्द रहने नाका भएपनि विभिन्न स्थानबाट लुकिछिपी मानिसहरू आवतजावत गर्ने गरेका छन्।"
"सेयर बजारमा ३३ अंकको गिरावट, १ अर्ब ८३ करोडको कारोबार",काठमाडौं : साताको पहिलो सेयर कारोबार दिन आइतबार नेप्से परिसूचक दोहोरो अंकले ओरालो लागेको छ। नेप्से परिसूचक ३३२० अंकले घटेर १९७११० विन्दुमा झरेको छ। सेन्सेटिभ इण्डेक्स ५५५ अंकले घटेर ३७७३९ विन्दुमा पुगेको हो। यसदिन २८४ कम्पनीको ६७ लाख २३ हजार ४०० कित्ता सेयर १ अर्ब ८३ करोड ४ लाख ८६ हजार ७४३ रुपैयाँमा खरिदबिक्री भयो। दोहोरो अंकले घटेको बजारमा एउटा मात्रै कम्पनीको सेयर सकारात्मक सर्किट लेभलमा कारोबार भयो। सप्तरी हाइड्रोपावरको सेयर १० प्रतिशतले बढेको हो। आज करिब ६ कम्पनीको सेयर १० प्रतिशतले घट्यो। कारोबार रकमका आधारमा सिटीजन लाइफ इन्स्योरेन्स शीर्षस्थानमा रह्यो। सो कम्पनीको १४ करोड मूल्य बराबरको सेयर कारोबार भयो। यसैगरी एनआईसी एसियाको ९ करोड र सन नेपाल लाइफ इन्स्योरेन्सको ६ करोड मूल्य बराबरको सेयर कारोबार भयो। कारोबारमा आएका १३ वटै उपसमूहको सूचक नकारात्मक देखिएको छ । हाइड्रोपावर उपसमूहको सूचक सर्वाधिक ३३२ प्रतिशतले घटेको हो।
उपल्लो मुस्ताङीलाई बाह्रै महिना कोरला नाका खुल्ला हुने,"जोमसोम : चीन सरकारले तिब्बतसँग सीमाना जोडिएका १४ वटा नाका पुनः खुल्ला गर्ने निर्णय गरेसँगै नेपाल पक्षले पनि गृहकार्य अघि बढाएको छ। नेपाल चीन सीमावर्तीक्षेत्रको ३० किमी दुरीमा बसोबास गर्ने नेपालीहरुको सहजताका लागि चीनियाँ पक्षले बाह्रै महिना सीमावर्ती नाका खुल्ला गर्न लागेको हो। चीनले उत्तरतर्फका नाका खुल्ला गर्ने निर्णय गरेसँगै गृह मन्त्रालयले पनि त्यसको आवश्यक प्रक्रिया अघि बढाएको हो। यसैका लागि गृह मन्त्रालय सम्बन्धित जिल्ला प्रशासन कार्यालयहरुलाई नेपालचीन सीमापार पास वितरण गर्न निर्देशन दिएको हो। प्रमुख जिल्ला अधिकारी जनकराज पन्तले एकसाता भित्रै कोरला नाका खोल्ने जानकारी दिए। 'गृह मन्त्रालयबाट ३ दिन अघि हामीलाई सीमापार पास सम्बन्धि बुकलेट नमूना आइसकेको छ, नमुना सीमापार पासको छपाईको प्रक्रिया पनि अघि बढिसकेको छ,प्रजिअ पन्तले भने, 'यसैका लागि उपल्लो मुस्ताङको लोमान्थाङ र लोघेकर दामोदरकुण्ड गाउँपालिकालाई सीमापार पास विवरण संकलन गर्न भनेका छौं, पास छपाई भएलगत्तै उपल्लो मुस्ताङका नागरिकलाई तुरुन्तै ईलाका प्रशासन कार्यालय लोमान्थाङबाट सीमापार पास उपलब्ध गराउने छौं। प्रजिअ पन्तले एक साता भित्रै उत्तरी कोरला नाका खोल्ने गरी सीमापार पास वितरणको तयारी भइरहेको बताए। कोरला नाका संञ्चालन भएपछि नेचुङ भन्सारका कर्मचारीलाई कार्यस्थलमा खटाइने प्रजिअ पन्तले जानकारी दिए। उनले दशैं पर्व नजिकिँदै गरेकाले भेडा च्यांग्रा खरिदको सहजताका लागि पनि आफूहरु चाँडोभन्दा चाँडो नाका खोल्न अग्रसर रहेको उल्लेख गरे। यसअघि कोरला नाका खुल्ला गर्ने विषयमा शनिबार चिनियाँ सुरक्षा अघिकारीहरुसँग नेपाल पक्षका सुरक्षा अघिकारीहरुले कोरला नाकामा प्रारम्भिक छलफल गरेको नेकपा (माओवादी केन्द्रका मुस्ताङ जिल्ला ईञ्चार्ज कपिल लामाले जानकारी दिए। शुक्रबार नाका सञ्चालनको विषयमा चीन पक्षसंग प्रशासन,सुरक्षा निकाय,राजनीतिक दलका प्रतिनिधि र स्थानीय जनप्रतिनिधिबीच छलफल भएको ईञ्चार्ज लामाको भनाई छ। कोभिड अघि चीन पक्षले बर्सेनि असार र भदौ महिनामा सीमित अवधिका लागि अल्पकालीन व्यापार मेलाको रुपमा नाका खोल्ने गथ्र्यो। कोभिड माहामारी र सुरक्षा संवेदनशीलताको कारण देखाउँदै चीन पक्षले एकतफी रुपमा कोरला नाका बन्द गरेको थियो। प्रधानमन्त्री पुष्पकमल दाहाल (प्रचण्ड)को चीन भ्रमणसँगै मुस्ताङको उत्तरी कोरला नाका बाह्रै महिना संञ्चालन हुँने बाटो खुलेको माओवादी केन्द्र मुस्ताङका संयोजक धिरेन्द्र विकले जानकारी दिए। मुस्ताङको उत्तरी कोरला नाकाको तिब्बती भूमीमा बर्सेनि लाग्ने अल्पकालीन व्यापार मेलाको रुपमा नभई सीमावर्ती क्षेत्रका बासिन्दाहरुलाई अनुकुल समयमा स्थानीय प्रशासनले उपलब्ध गराएको सीमापार पासको आधारमा तिब्बतमा गएर मालसामान किनमेल गर्न पाउने भएका छन्। यसअघि चीनियाँ पक्षले सीमावर्ती दुई गाउँपालिकाका बासिन्दालाई नागरिकताको आधारमा अल्पकालीन व्यापार मेलामा किनमेल गर्न जान अनुमति दिने गरेको थियो। अबदेखि मुस्ताङ प्रशासनले जारी गरेको सीमापार पास देखाए मात्र पुग्ने बताइएको छ। यसरी वितरण गरिएको सीमापार पास बर्सेनि नवीकरण गर्नुपर्ने हुन्छ। लोघेकर दामोदरकुण्ड गाउँपालिकाका अध्यक्ष लोप्साङ छोम्फेल बिष्टले कोरला नाका बाह्रै महिना खुल्ला हुने निर्णयले उपल्लो मुस्ताङीलाई ठुलो राहत मिलेका बताए। उनले चीनियाँ सामाग्री खरिद गर्न नपाउँदा र व्यापार मेला बन्द हुँदा उपल्लो मुस्ताङीलाई असहज भएको उल्लेख गरे। यस्तै, लोमान्थाङ गाउँपालिका अध्यक्ष टसीनर्बु गुरुङले कोरला नाका खुलेपछि दशैंलक्षित भेडा च्यांग्रा सस्तोमा उपलब्ध हुने दाबी गरे। कोभिडले ४ वर्षसम्म कोरला नाका बन्द हुँदा भेडा च्यांग्राको मूल्य आकाशिएको उल्लेख गर्दै अध्यक्ष गुरुङले नाकाबाट भेडाच्यांग्रा भित्रिएपछि स्वत: सस्तो हुने बताए। कोभिड अघि कोरला नाकाको तिब्बती भूमीमा लाग्ने अल्पकालीन ब्याापार मेलाबाट निर्माण सामाग्री,कृषि उपकरण,लत्ता कपडा,ईलेक्ट्रोनिक सामान ,भाडा वर्तन ,पशु चौपाया र दैनिक उपभोग्य बस्तु आयात गरिने गरिन्थ्यो। नेपालबाट वन्य जटिबुटी,पस्मिना र स्थानीय उत्पादन तिब्बततर्फ निर्यात हुने गर्थ्यो। चीन पक्षले कोरला नाकामा ठूलो ठूला भौतिक संरचना निर्माण गरिसकेको छ भने चीनले लिजीमा सुख्खाबन्दरगाह समेत निर्माण गरिसकेको छ। चीनले कोरलामा भौतिक संरचना निर्माण गरेपनि कोरलाको दशगजा क्षेत्रमा नेपाल पक्षले भौतिक संरचना निर्माण गर्नै सकेको छैन।"
वायुसेवा निगमलाई कम्पनीको मोडलमा लगेर सञ्चालन गर्न सुझाव,"काठमाडौं : राष्ट्रिय ध्वजावाहक नेपाल वायुसेवा निगम (नेपाल एयरलाइन्स) लाई थप पूँजी लगानी गरी प्रतिस्पर्धी बनाउन निगम सुधार सुझावका लागि गठित समितिले सुझाएको छ। नेपाल राष्ट्र बैंकका पूर्वगभर्नर दीपेन्द्रबहादुर क्षेत्री संयोजक रहेको सुझाव समितिले आज संस्कृति, पर्यटन तथा नागरिक उड्डयनमन्त्री सुदन किरातीलाई बुझाएको एक सय ९० पृष्ठको प्रतिवेदनमा निगममा थप पूँजी लगानी गरी प्रतिस्पर्धी बनाउन सुझाव दिएको हो। आवश्यक परेका बेला अन्तर्राष्ट्रिय विमान कम्पनीलाई विशेष परिस्थितिमा सम्बन्धित सरकारले पूँजी उपलब्ध गराएको दृष्टान्त पनि छ। यसैलाई मध्यनजर गरी नेपाल सरकारको पूर्ण स्वामित्व भएको निगममा थप पूँजी लगानी गरी निगमलाई प्रतिस्पर्धीबीच प्रतिस्पर्धी लाभ व्यवस्थामा पुर्याउनुपर्ने देखिन्छ, प्रतिवेदनमा भनिएको छ। विसं २०१५ मा रु ३८ लाख लगानीबाट सुरु भएको निगमको आर्थिक वर्ष २०७८०७९ सम्म आइपुग्दा रु चार अर्ब ९० करोड ऋणात्मक पूँजी रहेको छ। निगमको सञ्चित कूल ऋण ४८ अर्ब तीन करोड छ। निगमले कूल ऋणको करिब १० प्रतिशतभन्दा बढीको दरले ब्याज खेपिरहेको छ। यो ऋणभारलाई घटाउन निगमले व्यापार वृद्धि गरी सहुलियत ब्याजदरको ऋण प्राप्त गर्ने उपायको खोजी गर्नुपर्ने प्रतिवेदनले औँल्याएको छ। नेपाल सरकारको स्वामित्व भएको वाणिज्य बैंकमा नेपाल सरकारले थप पूँजी लगानी गरेपछि ती बैंकको समग्र स्थितिमा सुधार भएको दृष्टान्त रहेकाले निगमलाई पनि सोही मोडलमा लगानी गर्नुपर्ने सुझाइएको छ। पूर्वगभर्नर क्षेत्री संयोजक रहेको पाँच सदस्यीय समितिमा चाटर्ड एकाउन्टेन्ट पिउस आनन्द, क्याप्टेन ओम गुरुङ, सञ्चारकर्मी टीकाराम राई र सहारा न्यौपाने सदस्य रहेका थिए। निगमको वर्तमान अवस्थालाई कसरी सुधार गर्न सकिन्छ भनी मन्त्रिस्तरीय निर्णयबाट पूर्वगभर्नर क्षेत्री संयोजक रहेको नेपाल वायुसेवा निगमको संरचनागत एवं व्यवस्थापकीय अध्ययन तथा सिफारिस समिति गठन गरिएको थियो। समितिलाई विभिन्न आठ वटा क्षेत्रमा अध्ययन गरी सुधारका लागि सिफारिस पेश गर्न कार्यादेश प्रदान गरिएको थियो। तीमध्ये दुई प्रमुख व्यवस्थापन र संरचनागत सुधार, व्यवस्थापन सुधारअन्तर्गत मुख्यरूपमा पूँजी, ऋण अनुदान अवस्था, सञ्चालनमा रहेको विमान, भूमिस्थ सेवा, ऋण उठाउने, बजार व्यवस्थापन, मानव संसाधन आदिबारे प्रतिवेदनमा संलग्न भएको छ। संरचनागत सुधारमा मुख्यरूपमा निगमको विभाजन, कार्यकारी प्रमुखको नियुक्ति, थप विभाग, नियामक निकायसँगको सम्बन्ध र ऐनमा संशोधन आदि प्रतिवेदनका हिस्सा रहेका छन्। बजार मागअनुसार सीट आपूर्ति गर्न निगमले स्टोल, ट्रक र अन्तर्राष्ट्रिय रुटमा चल्ने जहाज थप्नुपर्ने प्रतिवेदनमा सुझाइएको छ। भूमिस्थ सेवा सञ्चालन गर्न निगमलाई नै दिनुपर्ने पनि उल्लेख गरिएको छ। त्यसैगरी निगमको प्रमुख कार्यकारी नियुक्ति राष्ट्रिय योजना आयोगका उपाध्यक्ष संयोजक भएको समितिले निर्धारण गरेको छनौट विधिअनुसार खुला प्रतिस्पर्धाबाट गरिनुपर्ने, त्यसका लागि ऐन संशोधन गरी उक्त प्रावधान राख्नुपर्ने प्रतिवेदने सुझाएको छ। आधुनिक व्यवस्थापन विधि प्रयोगमा ल्याउन व्यवस्थापन करारको पद्धति अँगाल्न पनि प्रतिवेदनमा भनिएको छ। अर्को विकल्पमा निगमलाई कम्पनीको मोडलमा लगी रणनीतिक साझेदारसहित कम्पनी सञ्चालन गर्नसमेत समितिले सुझाएको छ।  रासस"
लयमा फर्कंदै पदयात्रा पर्यटन,"पोखरा : अन्नपूर्ण संरक्षण क्षेत्र (एक्याप) मा पदयात्रा र मुक्तिनाथ दर्शन गर्न जाने भारतीय पर्यटकको संख्या बढ्दो क्रममा छ। कोभिडलगतै पर्यटक आगमनमा कमी भएपछि पर्यटन व्यवसाय ठप्प भएको थियो। पछिल्लो समयमा पर्यटकको आगमन कोभिड अघिकै हाराहारीमा पुग्न थालेको हो। यस आर्थिक वर्षको ४ महिनामा अन्नपूर्ण पदयात्रा क्षेत्रमा गत वर्ष भन्दा १८ हजार ३ सय २० बढी पर्यटकले भ्रमण गरेका छन्। २०७९ को वैशाखदेखि साउनसम्म ४ महिनामा ५३ हजार ९ सय ४२ जना पर्यटकले अन्नपूर्ण संरक्षण क्षेत्रको भ्रमण गर्दा २०८० को चार महिनामा ७२ हजार ३ सय २० अथात १८ हजार ३ सय ७८ बढी पर्यटकले अन्नपूर्ण संरक्षण क्षेत्रका भ्रमण गरेको अन्नपूर्ण संरक्षण क्षेत्र आयोजनाको तथ्यांक छ। २०७९ को वैशाख महिनामा २० हजार १ सय २४ जना पर्यटकले अन्नपूर्ण संरक्षण क्षेत्रको भ्रमण गरेकोमा २०८० वैशाखमा ३१ हजार ९ सय ५१ जना विदेशी पर्यटकले अन्नपूर्ण संरक्षण क्षेत्रका भ्रमण गरेका छन्। यस्तै, अघिल्लो आर्थिक वर्षको जेठमा १५ हजार ३ सय ६६ जना पर्यटक संरक्षण क्षेत्रमा पुगेकोमा २०८० जेठमा १९ हजार ३ सय ७९ जना पर्यटकले अन्नपूर्ण संरक्षण क्षेत्रको भ्रमण गरेका अन्नपूर्ण संरक्षण क्षेत्र आयोजनाको तथ्यांक छ। २०७९ असारमा ५ हजार ४ सय ५३ जना विदेशी पर्यटकले भ्रमण गर्दा २०८० मा ६ हजार ६ सय ६९ जनाले पदयात्रा गरेका छन्। २०७९ को भाद्र महिनामा ९ हजार ७ सय २८ जनाले अन्नपूर्ण संरक्षण क्षेत्रको भ्रमण गरेकोमा २०८० को भाद्र महिनामा भने पर्यटकको आगमन संख्या केही घटेर ८ हजार ९ सय २० जनाले यात्रा गरेका छन्। आर्थिक वर्ष २०७९०८० मा अन्नपूर्ण संरक्षण क्षेत्रमा पर्यटकको आगमन बढेर कोभिडअघिकै हाराहारी १ लाख ७२ हजार १ सय ८ जना पुगेको अन्नपूर्ण संरक्षण क्षेत्र आयोजनाका सूचना अधिकारी रविन कडरियाले जानकारी दिए । यो संख्या कोभिड हुनु भन्दा अघिल्लो वर्ष २०७५०७६ मा अन्नपूर्ण संरक्षण क्षेत्रमा पर्यटक पुगेको संख्या भन्दा ११ हजार २ सय ५० ले कम हो। २०७५०७६ मा अन्नपूर्ण संरक्षण क्षेत्रमा अहिलेसम्मकै सवैभन्दा धेरै पर्यटकले भ्रमण गरेका थिए। आर्थिक वर्ष २०७९०८० मा अन्नपूर्ण संरक्षण क्षेत्रमा पर्यटक प्रवेश शुल्कबाट भ्याटसहित अन्नपूर्ण संरक्षण क्षेत्र आयोजनाले २९ करोड ९४ लाख ३९ हजार २ सय ८५ रुपैयाँ आम्दानी गरेको पनि सूचना अधिकारी कडरियाले जानकारी दिए। पदयात्राका लागि पर्यटक आउने क्रम बढेपछि कोभिड संक्रमणको कारण रोकिएको पर्यटन आगमन पछिल्लो समयमा कोभिड अघिकै हाराहारीमा पर्यटक आउन थालेपछि पर्यटन मजदुरहरू उत्साहित भएका छन्। अन्नपूर्ण, धौलागिरी, मनास्लु हिमाल क्षेत्रको पदयात्राका लागि पोखरामा पर्यटक आइपुग्छन्। पोखरा आएर पर्यटकहरूले गण्डकी प्रदेशका हिमाली क्षेत्रको पदयात्रामा निस्कने गर्छन्। कोभिडका कारण सन् २०२० र २०२१ दुई वर्ष पर्यटक आगमन ठप्प जस्तै भएको थियो। यही अवधिमा पदयात्रा पर्यटन क्षेत्रमा कार्यरत पथप्रदर्शक र सहयोगी ५० प्रतिशत विस्थापित भएको टेकिङ एजेन्सीज् एशोसिएशन अफ नेपाल (टान) गण्डकीका अध्यक्ष धर्म पन्थीले बताए। टान गण्डकीले पटकपटक गरी १९ सय जनालार्ई तालिम दिएर गाइड र सहयोगी उत्पादन गरेको र कोभिडका कारण ५० प्रतिशत जनशक्ति विस्थापित भएको पनि अध्यक्ष पन्थीले सुनाए। पर्यटकको आगमन बढ्दै गएपछि पदयात्रा पर्यटन क्षेत्रकालागि जनशक्ति उत्पादन गर्न पुनः पथप्रदर्शक तथा सहयोगीको तालिम दिएको उनले बताए। अन्नपूर्ण, धौलागिरी, मनास्लु, सगरमाथालगायत देश भरका हिमााली क्षेत्रको पदयात्रामा जान आउने पर्यटकलार्ई लक्षित गरी पोखरामा भएको पथप्रदर्शक तालिम लिनेको संख्या बढेको हो।"
"वीरगन्जमा रात्रि बजारपुन : सुरु हुने, दशैंमा पाँच दिन लगाउने महानगरको तयारी","वीरगन्ज : वीरगन्ज महानगरपालिकाले रात्रि बजारपुनः संचालन गर्ने तयारी गरेको छ। नेपालीहरुको महान पर्व दशैं नजिकिँदै गरेको र मौसमसमेत सुधार हुँदै गएकाले दुई महिनादेखि रोकिएको रात्रि बजारपुनः संचालन गर्ने तयारी महानगरपालिकाले गरेको हो। यसअघि हरेक महिनाको अन्तिम शुक्रबार र शनिबार गरी दुई दिन मात्र लाग्दै आएकोरात्रि बजारमहानगरले यस पटक भने रात्रि बजार ५ दिन लगाउने गरि तयारी गरेको छ। दशैंको पहिलो दिन घटस्थापनाबाट सुरु गर्ने गरि पाँच दिन रात्रि बजारलगाउने तयारी गरिएको महानगरका मेयर राजेशमान सिंहले जानकारी दिए। उनले भने, यही असोज २८ गते घटस्थापनाका दिनबाट पुरानो बसपार्कमा सुरु हुने रात्रि बजारकात्तिक २ गतेसम्म ५ दिन चल्ने गरी लगाउने तयारी थालेका छौँ। यस्तै महानगरले भारतबाट नेपाल प्रवेश गर्ने वीरगन्जस्थित मुख्य नाका ५ दिनका लागि राति १२ बजेसम्म खुल्ला रहने जनाएको छ। रात्रि बजारमा भारतीय पर्यटक भित्र्याउन वीरगन्ज नाका रातको १२ बजेसम्म खुल्ला रहने मेयर सिंहले बताए। सामान्यतया नेपालभारत सीमा नाका राति १० बजेदेखि बिहान ५ बजेसम्म दुवैतर्फ बन्द हुने गर्दछ। तर रात्री बजार लाग्ने ५ दिन नाका अबेर राति १२ बजेसम्म खुल्ला राख्न महानगरले नेपाल र भारत दुवै देशका सीमावर्ती सुरक्षा निकायसँग सहमति लिइसकेको छ। महानगरभित्रको व्यापार व्यवसाय चलायमान बनाउन र पर्यटक भित्र्याउन महानगरले गएको बैशाख महिनादेखि रात्रि बजार लगाउन सुरु गरेको हो। यस पटकको रात्रि बजार दशैंका बेला परेकाले आम सर्वसाधारणलाई सहज हुने गरि सहुलियत दरको पसल समेत संचालन गर्ने तयारी महानगरले गरेको छ। त्यसका लागि घरेलु तथा साना उद्योगसँग सहकार्य गरिएको मेयर सिंहले बताए । उनका अनुसार दशैं लक्षित रात्रि बजारमा खानाका विशेष परिकार, लत्ताकपडा, कस्मेटिक, भाडाँकुडा लगायतका सरसामानका गरि दुई सय वटा स्टलहरु राखिनेछ। महानगरले रात्री बजारसञ्चालनका लागि विभिन्न संघ संस्थासँग समेत सहकार्य गरेको छ।"

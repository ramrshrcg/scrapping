शीर्षक,विवरण
चौघेरामा ग्रामीण महिला,"बिहान भालेको डाँकसँगै उठेर महिला विगतमा घरआँगनदेखि घाँसदाउरासम्म गर्थे। घरआँगन सरसफाइ, भाँडाकुँडा, वस्तुभाउको हेरचाह, खानपान व्यवस्था, मेलापात, खेतीपाती, बालबच्चा हेरचाह अनि घाँसदाउरा सबै भ्याउँथे। अझै पनि यीसँगै बैठक, भेला आदि कार्य गरी रातको १२ बजेसम्मको कामको बोझ धानिरहेछन्, हाम्रा ग्रामीण महिला। जो कृषि र देशका लागि योगदान गरिरहेका छन्। पारिवारिक जीवनमा बढी व्यस्त रहनाले उनीहरूले व्यक्तिगत जीवनको निर्णय लिन सकिरहेका छैनन्। ७० प्रतिशतभन्दा बढी ग्रामीण महिलाले नेपालको कृषि थेग्दै आएका छन्। जसको पसिना र श्रमबाट हामी उत्पादन गरिखाइरहेका छौं। तर, पनि हामी उनीहरूको सम्मान गर्न सकिरहेका छैनौं। बिना ज्यालामा परिवारिक हेरचाह तथा घरभित्रका जिम्मेवारीलाई उनीहरूले पूरा गरिरहेका हुन्छन्। कृषि कर्मलाई निरन्तरता दिइरहेका हुन्छन् र पनि महिला किसानहरू पुरुषहरूका लागि परिपूरक उत्पादक र उद्यमी जस्तै मात्र रहँदै आएका छन्। कृषि गणना २०७८ अनुसार कुल ४१ लाख ३० हजार आठ सय किसान घरपरिवारमध्ये कृषिमा संलग्न महिलाको संख्या ६० प्रतिशत छ। महिलाहरू बालीको तुलनात्मक मूल्य पाउन असक्षम छन्। जीविको पार्जनका लागि अत्यावश्यक भूमि, कृषिजन्य उत्पादनका साधन, बजार, उच्च मूल्यका कृषि खाद्य शृंखलामा उनीहरूको पहुँच छैन। रैथाने कृषि पद्धतिको अन्त्य भई आयातित कृषि प्रणालीको विकाससँगै नेपाली महिला ठूलो मारमा छन्। परापूर्वकालदेखि गरिँदै आएको नेपालको सांस्कृतिक कृषिलाई तोडमोड गरेर व्यावसायिकताको नाममा ग्रामीण महिला एवं समुदायले अबलम्बनगर्दै आएको परम्परागत ज्ञान सीपलाई ध्वस्त पारिँदै छ। घरभित्रको काममा सीमित ग्रामीण महिलालाई परिवार, समाज र देशको महत्वपूर्ण भूमिका निर्वाह गर्न सक्ने स्थानमा पुयाउने पवित्र भावनाले ग्रामीण महिला दिवस मनाइन्छ। ग्रामीण महिलालाई घरको कामबाहेक आयआर्जन हुने गरी मुलुकको काममा सहभागी गराउँदै गरिबी न्यूनीकरणमा टेवा पुयाउन सकेमात्र यो दिवस मनाउनुको सार्थकता हुनेछ। ग्रामीण महिलाका बिकराल अवस्थाको चर्चा परिचर्चा गर्दै उनीहरूको योगदानको कदर स्वरूप सन् २००७ मा १५ अक्टोबरलाई संयुक्त राष्ट्रसंघले ग्रामीण महिला दिवस मनाउने घोषणा गयो। नेपाल सरकारले पनि लोलीमा बोली मिलाउँदै उक्त घोषणालाई स्विकार गयो तर दिवस मनाउन सकेन। ग्रामीण महिलालाई वर्षको एक दिन पनि सम्झन सकेन। अझै पनि सम्झने आँट गरेको छैन। पहँुचमा रहेका नारीको सम्मानमा नारी दिवसलाई भने निरन्तरता दिँदै आएको छ। यसबाट ग्रामीण महिलाप्रति राज्यले नै असमान व्यवहार गरेको स्पष्ट हुन्छ। अन्तर्राष्ट्रिय ग्रामीण महिला दिवसको यस वर्षको नारा सबैका लागि स्वस्थ खाद्यान्न उत्पादनमा ग्रामीण महिलाले खाद्य प्रणालीमा ग्रामीण महिला र किशोरीले खेल्ने भूमिकालाई प्रकाश पार्छ। दिगो विकासका लागि आर्थिक, वातावरणीय र सामाजिक परिवर्तनको आवश्यकता पर्छ। जसका लागि ग्रामीण महिला नै महत्वपूर्ण प्रतिनिधि हुन् भन्ने राष्ट्रसंघको बुझाइ छ। लंैगिक समानता समाजको हरेक वर्गका महिलाको आवश्यकता, अनुभव र चुनौतीहरूको मनन् गरेर मात्र गर्न सकिन्छ। सामाजिक सञ्जाल र कोठे कार्यक्रमहरूमा गरिने महिला अधिकारको कुरामा ग्रामीण तथा आर्थिक एवं सामाजिक अवस्था कमजोर भएका महिलाको कुराले स्थान पाएको छैन। महिला अधिकारका विषय सहरका सम्पन्न घरनाका लागि सीमित छ। महिला पुरुषबीचको विद्यमान सामाजिक असमानता, आर्थिक तथा सांस्कृतिक विभेदहरू कायम छन्। लैंगिक समानता र महिला सशक्तीकरणको उद्देश्य पूरा गर्न स्वस्थ्य, शिक्षा, रोजगारी, राजनीति र राज्यका हरेक निकायमा महिला त्यसमा विशेष गरी ग्रामीण महिलाको पहुँच समान रूपमा सुनिश्चित हुनु आवश्यक छ। नेपालको परिवेशमा झन्डै ६० प्रतिशत महिला कृषि श्रमशक्तिको रूपमा छन्। कृषि गणना २०७८ अनुसार आफ्नै कृषि उत्पादनबाट वर्षभरि परिवारलाई खाना पुग्यो भन्ने परिवार ४५ प्रतिशत छन् । महिला किसानले परम्परागत बाली, वातावरणमैत्री र विषादीमुक्त कृषि पद्धति अवलम्बनमार्फत वातावरणीय संरक्षणका लागि महत्त्वपूर्ण भूमिका खेल्दै आएका छन्। ग्रामीण अर्थतन्त्रलाई गतिशिल बनाउन उनीहरूको महत्वपूर्ण भूमिका छ। यसर्थ ग्रामीण जीविकोपार्जनमा जलवायु परिवर्तनका नकारात्मक प्रभावहरूको विरुद्धमा उनीहरूलाई क्षमतावान् बनाउनु आजको आवश्यकता हो। खाद्य सुरक्षा तथा पोषण, भूमि तथा प्राकृतिक स्रोत व्यवस्थापनसँंग सम्बन्धित तिनीहरूको ज्ञान र अनुभवलाई राज्यले कृषि विकासको आधारका रूपमा लिन सक्नुपर्छ। यसका लागि ग्रामीण महिलाको सहभागिता सहितको दिगोपना, जलवायु अनुकूलनीय कृषि उत्पादन, प्रवद्र्धन, ढुवानी र बजारीकरणमा मद्दत पुग्ने सामाजिक तथा भौतिक पूर्वाधारमार्फत सरकारले महत्त्वपूर्ण भूमिका खेल्न आवश्यक छ। भौतिक संरचना तथा समय र श्रमको सम्मान गर्ने प्रविधिको विकासका लागि सरकारी लगानी हुनसके सबैले दिगो विकास लक्ष्य प्राप्तिमा महत्त्वपूर्ण योगदान दिन सक्छन्। राज्यको समृद्धि यसैमा नीहित छ। यिनै कुरालाई मनन एवं महिलाको योगदानको सम्मानका खातिर महिलामैत्री वातावरणका लागि सम्बन्धित सरोकारवालाका ध्यानाकर्षण गराउने उद्देश्यले राष्ट्रिय कृषक समूह महासंघ नेपालले यस दिवस नेपालमा सन् २०१४ देखि मनाउन थालेकोे हो। महासंघले ग्रामीण समुदायका महिलाबीच उनीहरूको आत्मसम्मान र गौरव महसुसीकरण गराउन ग्रामीण समुदायमा नै यस दिवस मनाउने र सम्बन्धित सरोकारवालालाई ग्रामिण सरोकारको विषयमा थप जवाफदेही बनाउने भूमिका खेल्दै आएको छ। महिला अधिकार मानव अधिकार हो।यस अधिकार आफैंमा समानुपातिक र समतामा आधारित हुनुपर्छ। महिला सशक्तीकरणको एउटा तरिका भनेको उनीहरूको अधिकारको सुरक्षित गर्ने र उनीहरूले पूर्णरूपमा आफ्नो क्षमतालाई महसुस गर्न सक्ने अवस्था हो। देशको अर्थतन्त्र धाराशायी हुँदै गर्दा यी ग्रामीण महिलाले अर्थतन्त्र बचाइरहेको यथार्थ मनन् गर्नुपर्छ। उनीहरूले राष्ट्रिय अर्थतन्त्रमा गरेको योगदानको कदर गर्न राज्य अघि सर्नुपर्छ। ग्रामीण र तुलनात्मक रूपमा विपन्न महिलालाई पनि समान किसिमको हक पाउने वातावरण बनाउनुपर्छ।"
मानव मन्थन,"मानव अस्तित्वलाई बचाइराख्न हाम्रा पुर्खाले छोडेका तर सधैं नजरअन्दाज गरिएका ज्ञानका पानाहरू अब पल्टाउनै पर्छ। केही दशक अघिसम्म जेलाई जुन अर्थमा जसरी बुझ्थ्यौं, आज बुझाइको त्यो रूप र सार दुवै परिवर्तन भएको छ। विज्ञान र प्रविधिका शाखा, प्रशाखाहरूमा हिजो मानिएको प्रतिमान आज विस्थापित भइसकेको छ। वर्षौंको दृढ तपस्याबाट आविष्कृत सिद्धान्त र दर्शनहरू निश्चित कालखण्डपछि आफूले पाएको सर्वस्वीकार्यता गुमाएर सर्वआलोचित भएका छन्। जुन समयक्रमसँगै स्वाभाविक पनि बन्छन्। विगतमा ऐतिहासिक मानिएका खोजहरू वर्तमानमा आउटडेटेड हुनु नौलो पनि होइन। त्यसैले समग्र मानव अस्तित्वमाथि नै संकटको घण्टी बोकेर तीव्र गतिमा दौडिरहेको यो परिवर्तनले भोलिको दुनियाँलाई कता लैजाला ? यसै भन्न सकिन्न। मानव उद्विकासको इतिहासमा पानीमा बस्ने एककोषीय जीव आजको अर्काको मन र मस्तिष्कलाई नै म्यानिपुलेट र नियन्त्रण गर्न सक्नेसम्मको हैसियतमा आइपुगेको छ। धर्तीमा अवस्थित करोडौं प्रजातिबीचबाट केवल सेपियन्समा मात्र प्रिफन्टल कर्टेक्स विकास हुनु आजको यो समग्र उपलब्धिको पहिलो जित थियो। त्यहाँबाट अगाडि बढेको सफलताको यात्राले आजको दशकसम्म आइपुग्दा मानिसमा झन् नयाँनयाँ महत्त्वाकांक्षा थप्दै लग्यो। परिणाम स्वरूप मानिस अब आफ्ना सीमा तोडेर अलौकिक मानिस बन्ने हुटहुटीमा लागेको छ। संकेतबाट भाषा, भाषाबाट चिठी, चिठीबाट फोन, फोनबाट भर्चुअल दुनियाँ अनि भर्चुअल दुनियाँबाट कृत्रिम बौद्धिकतातर्फ लम्किँदै गरेको विश्व आज समस्त मानव सभ्यतामै एउटा नयाँ अध्याय थप्ने क्षणमा उभिएको छ। करिब २० लाख वर्षअघि एकपटक फैलिएको हाम्रो प्रिफन्टल कर्टेक्स विज्ञान र प्रविधिको विकासले अब फेरि फैलिने छ। यसैको झिल्को स्वरूप जिन एडिटिङ मार्फत मानिसले अब आफ्नो इच्छाअनुसारको शारीरिक र मानसिक विशेषता भएको डिजाइनर बेबी जन्माउन सक्नेछ। अब भोलिको दिनमा जैविक प्रविधिले महाभारतकालीन भिष्मजस्तो बल भएको, घटोत्कचजस्तो शरीर भएको र बिदुरजस्तो बुद्धि भएको सुपर ह्युमनलाई जन्म दियो भने आश्चर्य हुने छैन। सन् २०२२ को डिसेम्बर महिनामा विगत ५० वर्षदेखि विश्वभरका अनुसन्धाताले गरेका अपूर्व वैज्ञानिक अनुसन्धानमा आधारित रहेर विज्ञान सञ्चारक हासिम अल घाइलीले विश्वकै पहिलो कृत्रिम मानव गर्भाशय सुविधा (एक्टोलाइफ) सार्वजनिक गरे। पूर्णरूपमा नवीकरणीय ऊर्जाबाट सञ्चालित यस प्रविधिले महाभारतकालमा महर्षी ब्यासले १०१ वटा भाडाबाट सय भाइ कौरब र एक बहिनी जन्माएजस्तै अथवा भाँडोबाटै ऋषि अगस्त्य जन्मिएजस्तै प्रतिवर्ष ३० हजार बच्चा कृत्रिम भाँडोबाटै जन्माउन सक्छ। यसमा क्रिस्पर क्यास नाइनको मद्दतले जिन सम्पादन गरी बच्चाको आँखा, कपाल र छालाको रंग, शारीरिक क्षमता, उचाइ र बुद्धिको तहसमेत अनुकूलन गर्न सकिने छ। करिब दुई महिनाअघि संयुक्त अधिराज्य र इजरायलका वैज्ञानिकले स्टेम सेलमा आधारित पहिलो सिन्थेटिक मानव भ्रुण विकास गरे। यस प्रविधिमा न त पुरुषको बीर्यको आवश्यकता पर्नेछ न महिलाको डिम्ब न त कोख नै। यसमा स्टेम सेललाई थप चार प्रकारको सेलमा विकास गरेर भ्रुणको स्वरूप दिइन्छ। लेखक तथा हार्वर्ड मेडिकल स्कुलमा जेनेटिक्सका प्रोफेसर डेबिड सिनक्लेयरले २० वर्षे अनुसन्धानबाट कसरी बुढ्यौलीलाई उल्टाएर मानिसलाई जवान, स्वस्थ र दीर्घजीवी बनाउन सकिन्छ भन्ने बारेमा नयाँ तथ्य पत्ता लगाएका छन्। उनका अनुसार मानिसको कोषिकाहरूमा युवा अवस्थाको ब्याकअप कपी हुने र शरीरलाई रिबुट गरेको खण्डमा उक्त कपीबाट तन्तु र अंगहरूको जवानी फर्किइ मानिस जैविक रूपमै जवान हुनसक्छ। भन्छन्, अहिले जन्मने बच्चाहरू सजिलै १२५ वर्षसम्म निरोगी भएर बाँच्न सक्छन्। यसै खोजलाई आधार बनाएर वैज्ञानिकको केही समूह बैदिक हिन्दू सभ्यताभित्रका अष्टचिरञ्जीवीहरू जस्तै जैविक रूपमा अमर हुन पृथ्वीमा पाइने अजम्बरी जीवको कोषिका माथि अनुसन्धान गरिरहेका छन्। इन्जिनियर तथा उद्यमी एलन मस्कको सन् २०१६ मा स्थापित कम्पनी न्युरालिंकमार्फत मस्कले गत वर्ष ब्रेन कम्प्युटर इन्टरफेस प्रविधिमा आधारित न्युरालिंक एन वान नाम दिइएको ब्रेन चिप्स सार्वजनिक गरे। यसलाई सर्जिकल रोबोटद्वारा एक घण्टाको शल्यक्रियामा मानव मस्तिष्कमा प्रत्यारोपण गरी कम्प्युटरमार्फत मानिसले के सोचिरहेको छ हेर्न सकिन्छ। कम्पनीका अनुसार यो चिप्सको मद्दतले मानव चेतना वा मानसिक अवस्थालाई डिजिटल रूपमा संरक्षण गर्नेमात्र नभई दोस्रो मानिसमा अपलोडसमेत गर्न सकिन्छ। सरल रूपमा भन्नुपर्दा एक मानिसमा भएको सीप, दक्षता र क्षमतालाई चिप्समार्फत अर्को मानिसमा स्थानान्तरण गर्न सकिन्छ। सन् १९३२ मा बेलायती उपन्यासकार एल्डस हक्सलीको उपन्यास ब्रेभ न्यू वल्र्ड प्रकाशित भयो। उपन्यासमा हक्सलीले विज्ञान र प्रविधिबाट भविष्यमा पर्न सक्ने खतरातर्फ मानव जातिलाई सतर्क गराएका थिए। उपन्यासका अनुसार लन्डनमा वल्र्ड स्टेट नामको एउटा सहर हुन्छन्, जहाँ संवेदनाविहीन नागरिकहरू कृत्रिम गर्भाशयमार्फत ह्याचरीमा जन्माइछन्। जसलाई अल्फा, बिटा, गामा, डेल्टा र इप्सिलन गरी पाँच वर्गमा विभाजन गरिन्छ। यहाँ अल्फाका नागरिकलाई सबैभन्दा बुद्धिमान् बनाइन्छ ताकि उनीहरू भोलि गएर नेता र विचारक बनून्। त्यस्तै इप्सिलन वर्गका बच्चाहरूलाई कोखमै कम अक्सिजन दिई मन्द बुद्धिको बनाइन्छ ताकि उनीहरू भविष्यमा मजदुर बनुन्। एल्डस हक्सलीको यो उपन्यास त काल्पनिक भयो तर कतै विज्ञान र प्रविधिले हाम्रो भोलिको संसार पनि यस्तै त बनाउँदै छैन ? कतै घाइलीको एक्टोलाइफमा जन्मिने बच्चाहरू पनि वल्र्ड स्टेटका बच्चाहरू जस्तै संवेदनाविहीन त बन्ने छैनन् ? कतै मस्कको न्युरालिंकले मानिसको उद्विकासलाई नै गलत दिशामा त डोहोयाउने हैन ? धर्तीमा भोलि अनेकौं अस्वत्थामा जन्मन सक्नेछन्, जसले कैयौं उत्तराहरूको गर्भमा ब्रह्मशीर अस्त्र चलाउन सक्नेछन्। त्यतिबेला त्यस अस्त्रलाई रोक्न सक्ने कृष्णहरूचाहिँ हामी जन्माउन सकौंला त ? भोलि आउन सक्ने यो चुनौतीसँग जुध्न पश्चिमा जगत्भन्दा कैयौं गुणा बढी सजिलो हामीलाई छ। किनभने हाम्रा पुर्खाहरूले बाँचेको समय आजभन्दा धेरै उन्नत र परिस्कृत थियो। उनीहरूले प्राप्त गरेको परम चेतना र सूक्ष्मतासम्म आजको विज्ञान पुग्न सकेकै छैन। त्यसैले मानव अस्तित्वलाई युगौंयुगसम्म बचाइराख्न हाम्रा पुर्खाहरूले छाडेर गएको, सधैं नजरअन्दाज गरिएका ज्ञानका पानाहरू अब पल्टाउनै पर्छ।"
"चुरे बेच्ने विधेयक होइन, संरक्षण गर्ने ऐन बनाऔं","सरकारले बजेटमै चुरेबाट बालुवा, गिट्टी र ढुंगा बाह्य देशमा निर्यात गर्ने नीति ल्यायो। चारैतिरबाट यसको कडा विरोध भयो। तर, पनि सरकार अहिले चुरेका नदी र पहाड एकहिसाबले बिक्री गर्न ऐन बनाउनमा लागेको छ। चुरे संरक्षण गर्न ऐन बनाउनुपर्ने हो, तर सरकारले बिक्री गर्न कानुन बनाउनतिर लाग्नु आपत्तिजनक विषय हो। चुरे संवेदनशील पहाड हो। यसको भूबनोट कमजोर छ। त्यसैले निम्न कारण यो विषयमा सचेत बन्नुपर्छ। चुरे दोहनले तराईका हजारौं हेक्टर जमिन मरुभूमि जस्ता भइरहेका छन्। अन्न फल्ने फाँटमा बाढी कुदिरहेको छ। धान रोपाइँ कम भयो। अन्न उत्पादनमा भइरहेको कमीले मधेस भोकाउँदै गएको छ। चुरे बचाउनकै लागि धनुषाका दिलीप(ओमप्रकाश) महतोले बलिदानी दिए। तर, सरकार चुरे बचाउन अझै लागेन। चुरे दोहनबाट देखिएको विपद्ले जनतामा डर लाग्दो किसिमले भोक, प्यास सिर्जना गरिरहेको छ। बाढी, पहिरोले जीवन संकट ग्रस्त बनाएको छ। अब चुरेलाई बचाइएन भने तराई मरुभूमि बन्छ। चुरे पानीको भण्डार र तराई अन्नको भण्डार त्यसै पनि उच्च जेखिममा छ। माटो, बालुवा, गिट्टी र ढुंगा निर्यात हुन थाल्यो भने चुरेको वातावरण र पारिस्थितिकीय प्रणालीमा प्रतिकूल असर पर्छ। चुरे संरक्षण अन्तर्राष्ट्रिय मुद्दा बनेको छ। चुरे बिक्री गरियो भने सर्वोच्च शिखर सगरमाथालाई हामीले गुमाउँछौं। मधेस मरुभूमीकरण हुन्छ। सबै सचेत बनौं। चुरे जोगाउन एक होऔं। (नागदेव यादव चुरे संरक्षण अभियन्ता एवं विज्ञ हुन्।)"
फ्रान्स र पोर्चुगल युरोकपमा,नेदरल्यान्ड्स : फ्रान्स र पोर्चुगल अर्को वर्ष आयोजना हुने युरोकप फुटबलमा छनोट भएका छन्। शुक्रबार राति भएका खेलमा जित निकाल्दै फ्रान्स र पोर्चुगल युरोकपमा छनोट भएका हुन्। समूह बीको खेलमा नेदरल्यान्ड्सलाई २१ गोलले हराउँदै फ्रान्स युरोकपमा छनोट भएको हो। फ्रान्सले सातौं मिनेटमै केइलिन एमबाप्पेको गोलबाट अग्रता लिएको थियो। एमबाप्पेले नै ५३औं मिनेटमा गोल गर्दै फ्रान्सको अग्रता बढाएका थिए। खेल सकिन सात मिनेटअघि नेदरल्यान्ड्सका क्विलिडेन्सी हार्टम्यानले गोल गर्दै फ्रान्सको अग्रता कम गरेका थिए। फ्रान्स समूहको ६ वटै खेलमा जित निकाल्दै युरोकपमा छनोट भएको हो। नेदरल्यान्ड्स समूह बीको तेस्रो स्थानमा छ। दोस्रो स्थानको ग्रिसभन्दा तीन अंकले पछि छ। ग्रिसले आयरल्यान्डलाई २० गोलले हराउँदै युरोकपमा छनोट हुने सम्भावनालाई समाप्त पारिदिएको छ। यसैगरी शुक्रबार राति नै भएको खेलमा स्लोभाकियालाई ३२ गोलले हराउँदै पोर्चुगलले पनि अर्को वर्ष जर्मनीमा आयोजना हुने युरोकपमा स्थान पक्का गरेको हो। समूह जीको खेलमा पोर्चुगल शतप्रतिशत जित निकाल्दै युरोकपमा छनोट भएको हो। पोर्चुगललाई जित दिलाउन क्रिस्टियानो रोनाल्डोले दुई तथा गोन्कालो रामोसले एक गोल गरेका थिए। यससँगै रोनाल्डोको अन्तर्राष्ट्रिय फुटबलमा गोल संख्या एक सय २५ पुगेको छ। स्कोभाकियाका डेविड ह्यान्को र स्टानिसिलाभ लोबोटकाले एकएक गोल गरे पनि टोलीको हार टार्न सकेनन्। स्लोभाकिया समूहमा दोस्रो स्थानमा छ। तेस्रो स्थानको लक्जमवर्गभन्दा स्लोभाकिया दुई अंकले अघि छ। यसैगरी बेल्जियमले पनि युरोकपमा आफ्नो स्थान सुरक्षित गरेको छ। शुक्रबार अस्ट्रियालाई ३२ गोलले हराउँदै बेल्जियम युरोकपमा छनोट भएको हो। डोडी ल्युकबाकियोले १२ र ५५ औं मिनेटमा गोल गर्दै बेल्जियमलाई २० को अग्रता दिलाएका थिए। रोमेलु लुकाकुले ५८औं मिनेटमा गोल गर्दै बेल्जियमलाई ३० ले अगाडि बढाए। त्यसपछि अस्ट्रियाले लगातार दुई गोल गर्दै खेलमा फर्कने प्रयास गरे पनि सफल हुन सकेन। कोनराड लाइमरले ७२ र मार्सेल सबित्जरले ८४औं मिनेटमा पेनाल्टीमार्फत गोल गरेका थिए।
नारदमुनी स्मृति गोल्डकपको पहिलो खेलमा बसाह विजयी,"उदयपुर : नारदमुनी स्मृति गोल्डकप फुटबल प्रतियोगिताको उद्घाटन खेलमा बसाह क्लब उदयपुर विजयी भएको छ। उदयपुरको चौदण्डीगढी नगरपालिका४ बसाहास्थित नारदमुनी रंगशालामा शनिबारबाट सुरु भएको नवौं संस्करणको पहिलो खेलमा एभरेष्ट एफसी सुनसरीलाई २१ ले पछि पार्दै उदयपुरले जित निकालेको हो। खेलको पहिलो हाफ गोलरहित बराबरीमा टुंगिएसँगै दुवै टिमले जित निकाल्ने नयाँ रणनीति अपनाउँदै मैदानमा उत्रिएका थिए। निकै प्रतिस्पर्धात्मक उक्त खेलको दोस्रो हाफको ५ औँ मिनेटमा बसाहाका योगेश राईले प्रहार गरेको बल सुनसरीका सन्जीव राईको खुट्टामा लागेर गोलमा परिणत भएको थियो। खेलको सुरुवातमै अग्रता लिएको बसाहाले दोस्रो हाफको १९ औं मिनेटमा गरेको थप एक गोल नै निर्णायक बन्यो। बसाहाका लागि जसबहादुर राईले दोस्रो गोल गर्दै आफ्नो टिमलाई जितको सुरक्षित गराएका थिए। प्रतिउत्तरमा २६ औं मिनेटमा सुनसरीका टिम कप्तान निशान लिम्बुले टिमलाई सान्त्वना स्वरुप एक गोल गरेका थिए। प्रतियोगिताको विजेता टिमलाई नगद ४ लाख १ हजार र उपविजेतालाई २ लाख १ हजार नगदसहित शिल्ड, मेडल र प्रमाणपत्र प्रदान गरिने बसाहा क्लबका अध्यक्ष गौतम राईले जानकारी दिए। प्रतियोगिताअन्तर्गत आइतबारको खेल न्यू त्रियुगा स्पोर्टिङ क्लब सप्तरी र ब्रीगेड ब्वाइज क्लब झापा बीच हुने आयोजकले जनाएको छ।"
रामेछापमा बागमती प्रदेशस्तरीय भलिबल प्रतियोगिता,"रामेछाप : नेपाल विद्यार्थी संघ रामेछापले बागमती प्रदेशस्तरीय पुरुष भलिबल प्रतियोगिता आजदेखि मन्थलीमा सुरु भएको छ। तीन दिनसम्म सञ्चालन हुने उक्त प्रतियोगिताको बागमती प्रदेशका नेपाली काङ्ग्रेसका संसदीय दलका नेता एवं आर्थिक मामिला तथा योजनामन्त्री बहादुरसिंह लामाले उद्घाटन गरे। त्यस अवसरमा मन्त्री लामाले बागमती प्रदेशको खेलकुद क्षेत्रको विकासका निम्ति पर्याप्त बजेट विनियोजन गर्न मन्त्रालय तयार रहेको बताए। लिग कम नक आउट विधिमा भएको आइतबारको खेलमा नुवाकोटले जितेको छ। नुवाकोटले ललितपुरलाई २० को सोझो सेटमा हराएको हो। त्यसपछि दोलखा र काभ्रे, चितवन र धादिङबीच भएको खेलमा दोलखाले काभ्रेलाई २० ले र धादिङले चितवनलाई पनि २० ले पराजित गरेको हो। १० जिल्लाका खेलाडी सहभागी भएको उक्त प्रतियोगिताको उद्घाटन समारोहमा जिल्लास्थित विभिन्न विद्यालयका स्काउटको टोलीले मार्च पास गरेको थियो। मार्च पासमा मन्थली मावि प्रथम, कर्कलादेवी इंगिलिस बोर्डिङ स्कुल द्वितीय, जेएन बोर्डिङ स्कुल र नागकन्या मावि गडवारीले तृतीय स्थान हासिल गरेका थिए। विजयी विद्यालयलाई क्रमशः १० हजार, सात हजार, पाँच हजार र तीन हजार नगद पुरस्कार प्रदान गरिएको थियो।"
नेपालको लगातार दोस्रो जित : बहराइन ७ विकेटले पराजित,काठमाडौं : मलेसियामा जारी उन्नाइस वर्षमुनि ९ यू१९० प्रिमियर कप क्रिकेट प्रतियोगितामा नेपालले बहराइनलाई सात विकेटले पराजित गर्दै विजयी भएको छ । बहराइनले जितका लागि ७८ रनको सामान्य लक्ष्य दिएको थियो । जवाफमा नेपालले ११ दशमलव चार ओभरमा तीन विकेट गुमाउँदै लक्ष्य पूरा गर्र्यो । प्रतियोगितामा नेपालको यो लगातार दोस्रो जित हो । यसअघि भएको पहिलो खेलमा नेपालले इरानलाई दुई सय ७४ रनले पराजित गरेको थियो । नेपालको जितमा देव खनाल र अर्जुन कुमालले समान ३२३२ रनको योगदान दिए । देवले २७ बलमा चार चौका र एक छक्काको मद्दतमा अविजित ३२ जोडेका हुन् । त्यसैगरी अर्जुन ३१ बलमा ५ चौकासहित ३२ रनमा आउट भए । ओपनर दीपक बोहराले चार रन जोडे । बहराइनका अन्स ओबैद सैइदले तीन विकेट लिए । त्यसअघि मलेसियाको बायोमास ओभल क्रिकेट मैदानमा टस जितेर पहिला ब्याटिङ रोजेको बहराइनले ३७ दशमलव पाँच ओभरमा सबै विकेट गुमाउँदै ७७ रन बनाएको थियो । बहराइनका मोहम्मद बासिल अब्दुल हाकिमले सर्वाधिक ३४ रनको योगदान दिए । उनले ७७ बलमा दुई चौका र दुई छक्कासहित सर्वाधिक ३४ रन बनाएका हुन् । त्यसबाहेक बहराइका अन्य कुनै पनि खेलाडीले दोहोरो अङ्कमा रन जोड्न सकेनन् । बहराइनका कप्तान सीफे रमेशलले छ रन जोडे भने आयन ओबैद सैइदले तीन रन जोडे । सार्थक वैद्दराजु दुई रनमा आउट भए । बलिङतर्फ नेपालका दिपेश कँडेल एक्लैले छ विकेट लिए भने दुर्गेस गुप्ताले चार विकेट विकेट लिए । नेपालले अब आगामी कात्तिक २ गते साउदी अरेवियासँग खेल्नेछ । उक्त खेलमा विजयी भएमा नेपाल सेमिफाइनलमा पुग्नेछ । प्रतियोगितामा शीर्ष तीन टोलीले पाकिस्तानमा आगामी डिसेम्बरमा हुने एसिसी एसिया कप खेल्न पाउनेछन् ।
"विमानस्थल छ, छैन उडान","काठमाडौं : नेपालमा तीन अन्तर्राष्ट्रियसँगै ५४ विमानस्थल सञ्चालनमा छन्। तर, नियमित उडान भने करिब ३२ विमानस्थलमा मात्र हुने गरेको छ। नेपाल नागरिक उड्डयन प्राधिकरणबाट प्राप्त तथ्यांकअनुसार सन् २०२३ को अगस्ट महिनासम्म ३२ विमानस्थलमा नियमित उडान भएका छन्। आन्तरिक विमानस्थल सञ्चालनमा ल्याएर खर्च मात्र उठाउन कम्तीमा दैनिक २० उडान (आउने र जाने) हुन आवश्यक रहेको बताइन्छ। तर, सञ्चालित विमानस्थलमध्ये स्टल रुट (पहाडी जिल्ला)मा रहेका विमानस्थलमा भने दैनिक उडान हुन नै मुस्किल रहेको छ। बागलुङ, दार्चुला, ढोरपाटन, डोल्पा मसिनेचौर, जिरी, कन्लेडाँडा, लाङटाङ, मनाङ र मेघौलीका विमानस्थलमा जहाज चलेका छैनन्। त्यसैगरी, महेन्द्रनगर, पालुङटार, रोल्पा, स्याङबोच्छे, टीकापुर, गुल्मी, इलाम (सुकिलुम्बा), खिजी चण्डेश्वरी, कालीकोट र कमलबजार विमानस्थल पूर्ण रूपमा बन्द छन्। सबैभन्दा बढी उडानको चाप पहिलो अन्तर्राष्ट्रिय विमानस्थलमा देखिन्छ। सन् २०२३ को जनवरीदेखि अगस्ट महिनासम्म आन्तरिक ६० हजार ४ सय ३५ उडान र बाह्य २० हजार ३० उडान गरी कुल ८० हजार ४ सय ६० उडान भएका छन्। थप दुई अन्तर्राष्ट्रिय विमानस्थल भए पनि काठमाडौंस्थित विमानस्थलबाट मात्रै नियमित रूपमा बाह्य उडान हुँदै आइरहेका छन्। २०७९ सालको जेठ र पुस महिनाबाट क्रमशः गौतमबुद्ध र पोखरा अन्तर्राष्ट्रिय विमानस्थल औपचारिक रूपमा सञ्चालनमा आए। तर, गौतमबुद्धमा जजिरा एयरबाहेक अन्य अन्तर्राष्ट्रिय वायुसेवा कम्पनीको नियमित उडान हुन सकेको छैन। पुस १५ बाट सञ्चालनमा आएको पोखरा विमानस्थलमा करिब दुई चार्टर्ड उडानबाहेक नियमित अन्तर्राष्ट्रिय उडान भएका छैनन्। यी दुवै विमानस्थलमा आन्तरिक उडान भने भइरहेका छन्। यी विमानस्थलको बिजनेस प्लान के छ भन्ने उत्तर प्राधिकरणसँग छैन। संसारका जुनसुकै अन्तर्राष्ट्रिय विमानस्थल पूर्ण रूपमा सञ्चालनमा आउन केही वर्ष लाग्ने प्राधिकरणले बताउँदै आएको छ। स्टल रुटमा उडानको संकट दुर्गम क्षेत्रका बासिन्दालाई यातायात पहुँच पुर्याउनका लागि प्राधिकरण र विमानस्थलको स्थापना भएको हो। भौगोलिक विकटताका कारण सबैमा यातायात पहुँच पुर्याउन विमानस्थल निर्माण भएका हुन्। तर, दुर्गममा रहेका अधिकांश विमानस्थल सञ्चालनमा त छन् तर नियमित उडान हुने अवस्थामा छैनन्। ५४ विमानस्थलमध्ये ३२ वटा मात्रै सञ्चालनमा गौतमबुद्ध र पोखरामा नियमित अन्तर्राष्ट्रिय उडान छैनन् दुर्गममा उडानका लागि जहाज संख्या पनि कम छ। लुक्ला विमानस्थलमा बाहेक अन्य विमानस्थलमा कि नियमित उडान छैनन् भए पनि ज्यादै न्यून छन्। उडान संख्यामा कमीसँगै यी विमानस्थल आर्थिक घाटामा पनि छन्। विशेषगरी पहाडी तथा दुर्गम जिल्लामा खाद्यान्न, नुन ढुवानी, अन्य सामग्रीको ढुवानी, बिरामी हुँदा ओसारपसारका लागि विमानस्थल बनेका छन्। एकातिर बनेका विमानस्थल बन्द छन् भने अर्कोतिर विकट र सडक सञ्जाल नपुगेको जिल्लामा सर्वसाधारण यातायातको पहुँचबाट वञ्चित छन्। ट्रंक रुटमा उडान बढी प्राधिकरणको तथ्यांकअनुसार तराई जिल्लाका विमानस्थलमा उडान संख्या बढी रहेको छ। प्रायः आन्तरिक उडान भर्ने जहाज कम्पनीले ट्रंक रुटमा नै केन्द्रित भएर उडान भर्दै आइरहेका छन्। तराईमा ४० नटिकल माइलमा २ एयरपोर्ट हुन नहुने र पहाडमा २० नटिकल माइलभित्र २ एयरपोर्ट हुन नहुने हाम्रो मापदण्ड छ। तर, उक्त मापदण्डको परिपालना पहिलादेखि नै भएको छैन। पर्यटकीय दृष्टिकोणले बढी चहलपहल हुने पोखरा, भैरहवा, सिमरालगायतका विमानस्थलमा उडानको चाप बढी नै देखिन्छ। विमानस्थल सञ्चालन खर्चिलो बन्दै पहिला ५ देखि ७ करोड रुपैयाँमा आन्तरिक विमानस्थल बन्थे। तर अहिले ५० देखि ६० करोड रुपैयाँभन्दा कममा विमानस्थल बन्दैन। विमानस्थल निर्माण खर्चिलो भएको छ, सञ्चालन खर्च धेरै छ। त्यही कारण अनावश्यक रूपमा ठाउँठाउँमा नयाँ विमानस्थल बनाउन नहुने देखिन्छ। सडक सञ्जालको विकाससँगै पछि गएर धेरै विमानस्थल काम नलाग्ने पनि हुने देखिन्छ। तराईका जिल्लाका विमानस्थलले सञ्चालन खर्च उठाए पनि मुस्ताङ र लुक्लाबाहेक पहाडी भेगका विमानस्थल यातायातका लागि मात्र चलेका छन्। अब विमानस्थल थप्नेभन्दा पनि यसको संरचनालाई पुनरावलोकन गर्नुपर्छ।"
"बुक बिल्डिङमा आईपीओ, दसैंअघि ब्रेकथ्रु","काठमाडौं : कुनै सामान्य व्यवसाय गरिरहेको कम्पनी आईपीओ जारी गर्न चाहन्छ भने उसले प्रतिकित्ता १०० रुपैयाँ वा सेयर संख्यालाई टुक्र्याएर १० रुपैयाँको गुणक हुने मूल्यमा जारी गर्न सक्छन्। तर, राम्रो व्यवसाय गरिरहेको र लगानीकर्तालाई उच्च प्रतिफल दिन सक्ने कम्पनी फेस भ्यालुमा आईपीओ जारी गर्न चाहँदैनन्। आफ्नो व्यावसायिक इतिहास, क्षमताका आधारमा पनि प्रतिकित्ता सय रुपैयाँ असुहाउँदो हुन जान्छ। यही विषयलाई मध्येनजर गर्दै धितोपत्र बजारको नियामक निकाय नेपाल धितोपत्र बोर्डले केही वर्षअघि प्रिमियममा आईपीओ जारी गर्न पाउने व्यवस्था गर्यो। तर, प्रिमियम मूल्य तय गर्ने विषयमा आईपीओ जारी गर्ने कम्पनी हाबी हुने भएकाले यसलाई पनि उत्तम विकल्प मानिएन। प्रिमियमको व्यवस्था अनुसार कम्पनीले महसुस गरेको मूल्यमा धितोपत्र बोर्डले सहमति जनाए आईपीओ जारी गर्न सकिन्छ। व्यवस्थाअनुसार पछिल्लो तीन वर्षको क्यापिटलाइज्ड अर्निंग, डिस्काउन्टेड क्यास फ्लो र अन्तर्राष्ट्रिय प्रचलनको आधारमा मूल्यांकनकर्ताले अपनाएको कुनै एक विधि अवलम्बन गरी प्राप्त हुने कुल मूल्यको औसत मूल्य गणना गर्नुपर्छ। यसरी कायम भएको औसत मूल्य र कम्पनीको पछिल्लो लेखापरीक्षण भएको वित्तीय विवरणअनुसारको प्रतिसेयर नेटवर्थको दुई गुणाले हुन आउने मूल्यमा जुन कम हुन्छ सो रकमलाई प्रिमियम कायम गर्नुपर्छ। यो प्रक्रियाअनुसार कुनै कम्पनीको आईपीओलाई सर्वसाधारण लगानीकर्ता कति मूल्य तिर्न तयार छन् भन्ने थाहा हुँदैन। यसैका लागि अन्तर्राष्ट्रिय अभ्यासमा सबैभन्दा वैज्ञानिक मानिएको बुल बिल्डिङ प्रक्रिया अबलम्बन गर्न निर्णय भयो। त्यो थियो, बुक बिल्डिङ प्रक्रिया। यसको निर्देशिका ल्याएर बोर्डले समयसापेक्षा संशोधन पनि गर्यो। बुक बिल्डिङ प्रणालीले उच्च नाफा कमाउने कम्पनीहरूलाई आफ्नो नेट वर्थको उचित मूल्यमा सेयर जारी गरी सेयर बजारमा प्रवेश गर्न प्रोत्साहित गर्छ। बुक बिल्डिङ प्रणालीको मार्फत बजारमा स्थापित तथा उत्कृष्ट वित्तीय विवरण भएका कम्पनीहरूले उचित मूल्यमा सेयर जारी गर्ने अवसर सिर्जना हुन्छ। जसबाट धितोपत्र बजारको विकासमा सघाउ पुग्ने विश्वास गरिन्छ। साथै, वास्तविक क्षेत्रका कम्पनीहरूलाई आईपीओ जारीमार्फत पुँजी परिचालन गरी पुँजी बजारमा प्रवेश गर्न थप मद्दत पुग्छ। बुक बिल्डिङ विधिबाट आईपीओ जारी गर्दा आईपीओ जारी गर्ने कम्पनीले निष्कासन तथा विक्री प्रबन्धकको सहयोगमा योग्य संस्थागत लगानीकर्तासँग उनीहरूले चाहेको न्यूनतम खरिद संख्या, आशय मूल्य र सो को मूल्यांकन विधिसहित प्रारम्भिक विवरणपत्रमा सुझाव माग हुन्छ, त्यसपछि योग्य संस्थागत लगानीकर्ताले आवश्यक अध्ययन गरी आशय मूल्य पेस गर्छन्। त्यही आशय मूल्यको आधारमा बिक्री मूल्य सीमा (कट अफ मूल्य) निर्धारण हुन्छ। यो मूल्यमा योग्य संस्थागत लगानीकर्ताले सेयर खरिद गर्छन् भने सर्वसाधारणले यो मूल्यको १० प्रतिशत कम तिर्नुपर्नेछ। कसरी हुन्छ मूल्य निर्धारण ? पुँजीबजारमा वित्तीय क्षेत्रका कम्पनीको बाहुल्यता रहँदा वास्तविक क्षेत्रका कम्पनीलाई ल्याउने सबैभन्दा दरिलो प्रयास बुक बिल्डिङ थियो। यही प्रयासको नतिजा स्वरूप सर्वोत्तम सिमेन्ट र रिलायन्स स्पिनिङ मिल्स बुक बिल्डिङमार्फत आईपीओ जारी गर्ने अनुमति माग्दै बोर्डसम्म पुगे। २०७९ असारमै ती कम्पनीले अनुमति मागे पनि विविध झमेलाका कारण अनुमति पाउन सकेनन्। बुक बिल्डिङ प्रक्रिया अनुसार लिडअन्डरराइटरले निष्कासन मूल्यको दायराभित्र सम्भावित योग्य लगानीकर्ताहरूबाट उनीहरूले खरिद गर्न चाहेको सेयर संख्या र तिर्न चाहेको मूल्यको विवरण संकलन गर्छ। मानौं, कुनै कम्पनीको वित्तीय मूल्यांकन प्रतिसेयर ५ सय रुपैयाँ छ। यो रकममा २० प्रतिशतले घटबढ गर्दा हुने आउने ६ रुपैयाँ र ४ स यरुपैयाँबीच कहीँ पनि निष्कासन मूल्यको दायरा तोक्न सकिन्छ। लिडअन्डरराइटरले निष्कासन मूल्यको दायरा ५२०५५०रुपैयाँ दिएको छ भने ५२० रुपैयाँ न्यूनतम आधार मूल्य (फ्लोर प्राइस) र ५५० रुपैयाँ अधिकतम मूल्य (सिलिङ प्राइस) हुन्छ। लगानीकर्ताले यही दायराभित्र रहेर आफ्नो आशय व्यक्त गर्नुपर्छ। सम्भावित लगानीकर्ताबाट माग गरिएको सेयर संख्या र मूल्यलाई तालिका बनाएर भारित औसत मूल्य गणना विधिद्वारा निष्कासनको मूल्य निर्धारण गरिन्छ। यही भारित औसत मूल्य नै निष्कासन मूल्य (कटअफ प्राइस) हो। बुकबिल्डिङ विधिको मुख्य प्रयोजन यही हो।यसअघिको उदाहरणअनुसार भारित औसत मूल्य ५३५ रुपैयाँ आयो भने यो नै अन्तिम निष्कासन मूल्य हुन्छ। मूल्य निर्धारणपश्चात् लिडअन्डरराइटरले लगानीकर्ताहरूले खरिद गर्न चाहेको सेयर संख्या र तिर्न चाहेको मूल्यको विवरणलाई सार्वजनिक जानकारीका लागि प्रकाशित गर्छ। लगानीकर्तालाई निष्कासन मूल्य ५३५ रुपैयाँ प्रतिसेयरका दरले उनीहरूको मागको अनुपातमा सेयरको बाँडफाँड गरिन्छ। ५३५ रुपैयाँभन्दा बढीमा आवेदन गर्नेले बढी रकम फिर्ता पाउँछ। योभन्दा कममा आवेदन गर्नेले सेयर खरिद गर्न चाहेमा थप रकम जम्मा गर्नुपर्ने हुन्छ, तर उनीहरू यो खरिद गर्न बाध्य हुँदैनन्। बुकबिल्डिङमा निष्कासन कार्य १५ दिनमा सक्नुपर्ने व्यवस्था छ। अहिले बुक बिल्डिङ प्रक्रियामा योग्य संस्थागत लगानीकर्ताबीच क्रस होल्डिङ देखिएकाले बुक बिल्डिङ प्रक्रियाले गति नपाएर बसेको छ। किन भयो ढिलाइ ? बुक बिल्डिङमार्फत आईपीओ जारीको अनुमति दिन नेपाल धितोपत्र बोर्डबाट ढिलाइ भएको छ। योग्य संस्थागत लगानीकर्ता र आईपीओ जारी गर्ने कम्पनीबीच क्रस होल्डिङ अध्ययन गर्दा यो प्रक्रिया अल्झिएको छ। हालसम्म बुक बिल्डिङबाट आईपीओ नै जारी गर्ने गरी काम अघि बढाइए पनि प्रक्रियागत झमेलाले ४ महिना ढिलो भएको बोर्डका एक उच्च अधिकारी बताउँछन्। यद्यपि दसैंअघि नै कम्तिमा एउटा कम्पनीलाई आईपीओ जारी गर्ने अनुमति दिइने उनको भनाइ छ। नेप्सेका अधिकारी, इस्यु म्यानेजर, बुक बिल्डिङ कम्पनीका प्रतिनिधि, बोर्डका प्रतिनिधिसमेतबाट केवाइबीमा क्रसहोल्डिङले ढिला भएको कुरा आएको छ, ती अधिकारीले भने। आईपीओ जारी गर्ने र खरिदको आशय राख्ने कम्पनीका सञ्चालक, संस्थागत वा अरू लगानीकर्ता एउटै भए मूल्य वास्तविक नहुन सक्छ। यसर्थ, योग्य संस्थागत लगानीकर्ता र आईपीओ जारी गर्ने कम्पनीको विषयमा राम्रो अध्ययन हुन आवश्यक छ। मानौं, क कम्पनीको आईपीओ जारी हुँदैछ। ख र ग कम्पनी योग्यसंस्थागत लगानीकर्ता छन्। ख र ग का सञ्चालक, संस्थापक र अन्य सेयरधनी वा तिनको प्रतिनिधि क को सञ्चालक, संस्थापक वा अन्य सेयरधनी छन् वा उनीहरूबीच पारिवारिक वा व्यावसायिक सम्बन्ध छ भने मूल्यमा फेयर प्रतिस्पर्धा नहुन सक्छ। ती अधिकारीले भने, कागजात मूल्यांकन र प्रमाणीकरणमा ढिलाइ भएको हो। बोर्डलाई पनि नातागोता पर्ने, व्यावसायिक साझेदार भएको वा आफैं, एउटै ग्रुपका मान्छे पो लुकेर बसेका छन् कि भन्ने हेर्न बिना कुनै सूचना जटिल विषय बनेको छ। कोही व्यक्ति स्वयम् नभएर प्रतिनिधि पठाएको पनि हुन सक्ने र उसको अरु व्यवसायमा साझेदारी पनि हेर्नुपर्ने स्थिति छ। यद्यपि, दसैं अगाडि एउटा आईपीओ अनुमति प्रदान हुने स्रोत बताउँछ। यसअघि बुक बिल्डिङमार्फन् आईपीओ जारीको अनुमति दिने काम असार मसान्तसम्म सक्ने लक्ष्य बोर्डको थियो। केवाइबी भ्यालिडेसनपछि योग्य संस्थापक आवेदनकर्ताले कटअफ मूल्यमा आईपीओ खरिद गर्नेछन्। पछि सर्वसाधारणले कटअफ मुल्यको १० प्रतिशत कममा आवेदन दिन पाउनेछन्। जारी गर्न लागको आईपीओ ४० प्रतिशत संस्थागत लगानीकर्ता र ६० प्रतिशतमा सर्वसाधारणलाई बिक्री गरिनेछ। संस्थागत लगानीकर्ताले ६ महिनासम्म यो सेयर बेच्न पाउने छैनन्। रिलायन्स र सर्वोत्तमको अवस्था कस्तो ? दुवै कम्पनीको सेयर निष्कासन तथा बिक्री प्रबन्धक ग्लोबल आईएमई क्यापिटल हो। कम्पनीले सबै प्रक्रिया सकेर कागजात बोर्डमा बुझाएको छ। सर्वाेत्तम सिमेन्टले बुक बिल्डिङमार्फत आईपीओ निष्कासन गर्न गत वर्षको असार २८ गते बोर्डमा निवेदन दिएको थियो। रिलायन्स स्पिनिङ मिल्सले सोही असार ३१ गते निवेदन दिएको थियो। सर्वाेत्तम सिमेन्टले प्रतिकित्ता ५ सय १ देखि ७ सय ५१ रुपैयाँ १० पैसासम्ममा बुक बिल्डिङ प्रणालीबाट आईपीओ जारी गर्ने अनुमति मागेको छ। कम्पनीले २४ लाख कित्ता सेयर निष्कासन गर्न लागेको र सो प्रयोजनको नेतृत्व ग्लोबल आइएमई क्यापिटलले गरिरहेको छ। रिलायन्स स्पिनिङ मिल्स लिमिटेडले प्रतिकित्ता ६ सय ८ रुपैयाँदेखि ९ सय १२ रुपैयाँसम्ममा बुक बिल्डिङ प्रणालीबाट आईपीओ जारी गर्ने लागेको छ। कम्पनीले ७ लाख ७० हजार ६ सय ४० कित्ता सेयर निष्कासन गर्न लागेको हो। यसको पनि बिक्री प्रबन्धकतर्फको नेतृत्व भने ग्लोबल आईएमई क्यापिटलले गरिरहेको छ। सर्वाेत्तमले निष्कासन अनुमति माग्दै २०७९ असार २८ गते बोर्डमा निवेदन दिएको थियो भने रिलायन्सले असार ३१ गते निवेदन दिएको थियो। सर्वाेत्तम सिमेन्टको मूल लगानीकर्ता विष्णु न्यौपाने हुन भने रिलायन्स स्पिनिङ मिल्सका मुख्य लगानीकर्ता उद्यमी पवन गोल्यान हुन्। अहिले दुवै कम्पनी यसअघिका योग्य संस्थागत लगानीकर्ताको प्रतिबद्धता पुष्टि गराउँदा यसअघि तय गरिएको कटअफ मूल्य हेरफेर भएको छ। रिलायन्सको मुल्य बढेर आएको छ भने सर्वोत्तमको मूल्य घटेको छ। बुक बिल्डिङ भन्नाले के बुझिन्छ र कसरी गरिन्छ ? धितोपत्रको आईपीओ जारी (आईपीओ जारी) साधारणतया दुई विधिबाट हुने गर्दछः निश्चित मूल्य विधि र बुक विल्डिङ विधि। निश्चित मूल्य विधिबाट आईपीओ जारी गर्दा धितोपत्रको अंकित मूल्य वा अंकित मूल्यमा प्रिमियम थप गरी तोकिएको मूल्यमा गर्ने गरिन्छ। बुक विल्डिङ विधिमार्फत आईपीओ जारी गर्दा बजारले निर्धारण गरेको मूल्यमा हुने गर्दछ। बुक बिल्डिङ आईपीओ जारी गर्ने एक प्रक्रिया हो जसमा निष्काशनकर्ता कम्पनीले प्रस्ताव गरिने मूल्य निर्धारण गर्ने प्रयास गर्दछ। बुक बिल्डिङमा निम्न प्रक्रिया रहन्छः निष्कासनकर्ता कम्पनीले निष्कासन तथा बिक्री प्रबन्धकको परामर्शमा प्रारम्भिक विवरणपत्र तयार गर्दछ। विवरणपत्रमाथि योग्य संस्थागत लगानीकर्ताहरूलाई सहभागी गराई कम्पनीले निष्काशन तथा बिक्री प्रबन्धकको सहभागितामा छलफल कार्यक्रम सञ्चालन गरी बोर्डबाट अनुमति प्राप्त योग्य संस्थागत लगानीकर्तासँग निजले चाहेका न्यूनतम खरिद संख्या, आशय मूल्य र सो को मूल्यांकन विधिसहित प्रारम्भिक विवरणपत्रमा सुझाव माग गर्दछ। योग्य संस्थागत लगानीकर्ताबाट प्राप्त भएको आशय मूल्यका आधारमा निष्कासनकर्ता कम्पनीले धितोपत्रको बिक्री मूल्य सीमा निर्धारण गरी मूल्य सीमा भित्रको आशय मूल्य पेस गरेका योग्य संस्थागत लगानीकर्तालाई बोलकबोल प्रक्रियामा सहभागी गराई धितोपत्रको बिक्री गर्छ। आशय मूल्य पेश गरेका योग्य संस्थागत लगानीकर्ताले बोलकबोलका लागि आवेदन गर्न आशय मूल्य पेस गर्दा उल्लेख गरिएको धितोपत्र संख्या र मूल्यभन्दा कम हुने गरी बोलकबोल गर्न पाइँदैन भने कुनै एक योग्य संस्थागत लगानीकर्ताले निष्काशित धितोपत्रको २० प्रतिशतभन्दा बढी धितोपत्रको लागि बोलकबोल प्रस्ताव पेश गर्न पाईंदैन। यसरी धितोपत्र बिक्री गर्दा कम्पनीले योग्य संस्थागत लगानीकर्तालाई निष्काशित धितोपत्रको ४० प्रतिशत र सर्वसाधारणलाई ६० प्रतिशत धितोपत्र निष्काशित गरी बिक्री गर्नुपर्दछ। कस्ता कम्पनीले बुक बिल्डिङ विधिमार्फत आईपीओ जारी गर्न सक्छन् ? विगत तीन आर्थिक वर्षदेखि लगातार खुद मुनाफामा सञ्चालनमा रहेको। प्रतिसेयर नेटवर्थ प्रति सेयर चुक्ता पुँजीको कम्तीमा १५० प्रतिशत रहेको। कम्तीमा औसत वा सोभन्दा माथिल्लो क्रेडिट रेटिङ पाएको। बुक बिल्डिङ र प्रिमियममा आईपीओ जारी गर्ने बीच के फरक छ ? बुक बिल्डिङ विधिबाट गरिने आईपीओ जारीमा मूल्य निर्धारण बजारलाई छोडिएको हुन्छ भने प्रिमियम निर्धारण गरी गरिने आईपीओ जारीमा मूल्य निर्धारण प्रकृया नियामक निकायबाट निर्देशित हुन्छ।"
मिर्मिरे लघुवित्तको एफपीओमा ८५ गुणा बढी आवेदन,"काठमाडौं : मिर्मिरे लघुवित्त वित्तीय संस्थाको एफपीओमा ९ लाख ९ हजार १ सय १६५ जानले आवेदन दिएका छन्। सीडीएससीका अनुसार ती आवेदकले १ अर्ब ४ करोड ६४ लाख ९८ हजार रुपैयाँ बराबरको १ करोड ४ लाख ६४ हजार ९८० कित्ता एफपीओ माग गरेका हुन्। असोज २५ गतेबाट आवेदन खुलेको एफपीओमा बिक्री खुला गरिएको भन्दा ८४५ गुणा बढी आवेदन परेको छ। बैंक तथा वित्तीय संस्थासम्बन्धी ऐन २०७३ को दफा ९ बमोजिम सर्वसाधारणको पुँजी ३० प्रतिशत कायम गर्न लघुवित्तले एफपीओ जारी गर्न लागेको हो। लगानीकर्ताले लघुवित्तको १ करोड २३ लाख ८१ हजार ६ सय ४५ रुपैयाँ बराबरको प्रतिकित्ता १०० रुपैयाँ अंकित मूल्यका १ लाख २३ हजार ८ सय १६ दशमलव ४५ कित्ताका लागि असोज ३० गतेसम्म आवेदन दिन सक्नेछन्। उक्त अवधिभित्र पर्याप्त आवेदन नपरे निष्कासन अवधि कात्तिक ९ गतेसम्म लम्बिने बताइएको छ। तर, एफपीओ पहिलो दिनै सब्स्क्राइब भएको थियो। मिर्मिरेको एफपीओ कम्तीमा १०१० कित्ताका दरले १२ हजार ३ सय ८१ जनालाई पर्नेछ। एफपीओ पाउनेको संख्याभन्दा आवेदकको संख्या ७३४ गुणा बढी हो। लघुवित्तको एफपीओमा न्यूनतम १० कित्तादेखि १ हजार कित्तासम्मका लागि आवेदन दिन सकिने छ। लघुवित्तको सेयर निष्कासन तथा बिक्री प्रबन्धक नेपाल एसबीआई मर्चेन्ट बैंकिङ हो। मिर्मिरेले असोज ४ गते फर्दर पब्लिक अफरिङ (एफपीओ) जारी गर्ने अनुमति पाएको हो।"
हेलिकोप्टर दुर्घटनामा गम्भीर घाइते भएका पाइलट सेढाईंलाई उपचारका लागि भारत लगियो,"काठमाडौं : मनाङ एयरको हेलिकोप्टर दुर्घटनामा परी गम्भीर घाइते भएका पाइलट प्रकाश सेढाईंलाई भारतको मुम्बई लगिएको छ। शनिबार मनाङ एयरको हेलिकोप्टर दुर्घटनामा परी गम्भीर घाइते भएर ह्याम्स अस्पतालमा उपचार गराएका पाइलट सेढाईंलाई परिवार र मनाङ एयरको सल्लाहमा थप उपचारका लागि भारत लगिएको हो । ह्याम्स अस्पतालका अनुसार थप उपचारका लागि नेसनल बर्न सेन्टर मुम्बईमा लगिएको हो। अस्पतालले शनिबार बेलुका जारी गरेको विज्ञप्तिमा भनिएको छ, 'उहाँको मुखको भाग, हातखुट्टालगायत ४५ देखि ५० प्रतिशत शरीर जलेको अवस्था छ । साथै फोक्सो, मेरुदण्डको हड्डी तथा किड्नीमा पनि समस्या छ। उहाँको शरीर र हातको उपचारका लागि अपरेसन कक्षमा डेब्रिडेमेन्ट र इस्कराटोमी गरी उपचार भएको छ।' ह्याम्स अस्पतालको विशेषज्ञ टोलीले मुम्बई एअरपोर्टमा बर्न सेन्टरको मेडिकल टिमलाई बिरामी हस्तान्तरण गरी नेपाल फर्किएका छन्। शनिबार लुक्लाबाट पर्यटक लिन लबुचे उडेको मनाङ एयरको नाइन एनएनजे कलसाइन भएको हेलिकोप्टर लबुचेमा अवतरणको क्रममा दुर्घटना भएको हो। हेलिकोप्टरमा पाइलट सेढाई मात्रै सवार रहेका थिए। हेलिकोप्टर जलेर पूर्णरुपमा क्षति भएको छ।"
सिमरा सेजमा स्थानीयलाई रोजगारीमा प्राथमिकता दिनुपर्छ: मन्त्री रिजाल,"उनले सेजभित्र कुनै प्रकारको विरोध तथा आन्दोलन नगर्न सुझाव दिँदै सेजमा आउने उद्योगी व्यवसायीलाई सुविधा उपलब्ध गराइने बताए । बारा : उद्योग, वाणिज्य तथा आपूर्तिमन्त्री रमेश रिजालले सिमरा सेज (विशेष आर्थिक क्षेत्र)मा उपलब्ध हुने रोजगारीमा स्थानीयलाई प्राथमिकता दिनुपर्नेमा जोड दिएका छन् । सिमरा सेजसँग सम्बन्धित विषयमा जनप्रतिनिधि, उद्योगी, व्यापारी, नागरिक अगुवा एवं स्थानीयसँग शनिबार सिमरामा भएको छलफलमा मन्त्री रिजालले सेजभित्र बारा, पर्सा जिल्लावासीलाई रोजगारीमा पहिलो प्राथमिकतामा राख्नुपर्ने आवश्यकता औँल्याए । उनले सेजभित्र कुनै प्रकारको विरोध तथा आन्दोलन नगर्न सुझाव दिँदै सेजमा आउने उद्योगी व्यवसायीलाई सुविधा उपलब्ध गराइने बताए । सो अवसरमा बारा निर्वाचन क्षेत्र नं ४ का सांसद किसान श्रेष्ठले सेजभित्रको जग्गा उद्योगीलाई निःशुल्क उपलब्ध गराउनुपर्ने धारणा राखे। 'सेजभित्र उद्योगीले रोकेर राखेको जग्गा पनि फिर्ता हुने अवस्था आएको छ, त्यसैले जग्गाको भाडा निःशुल्क र उत्पादनको ६० प्रतिशत निर्यात गर्नुपर्ने व्यवस्थालाई ३० प्रतिशतमा झार्नुपर्छ', उनले भने। जीतपुर सिमरा उपमहानगरपालिकाका प्रमुख राजन पौडेलले सेजसम्मको पहुँचका लागि पूर्वपश्चिम राजमार्ग र पथलैयावीरगञ्जडाइपोर्ट सडकसँग जोड्ने छ लेनको सडकलाई जोडेर कम्तीमा ४० मिटर चौडाइको फराकिलो बनाउनुपर्नेमा जोड दिए। छलफलमा उद्योग, वाणिज्य तथा आपूर्ति मन्त्रालयका सचिव रमेशप्रसाद निरौला, सेजका कार्यकारी निर्देशक चण्डिका भट्ट, जीतपुर सिमरा उपमहानगरका प्रमुख राजन पौडेल, वडाअध्यक्षहरू, राजनीतिक दलका प्रतिनिधिसहित स्थानीयको सहभागिता थियो । हाल सेजको ए ब्लकको तीन सय ४३ बिघामध्ये एक सय ६० बिघा रहेका ६८ वटा प्लटमा नौवटा प्लटबाहेकका जग्गा उद्योगीले बुक गरेका छन् । सेजभित्र जग्गा भाडामा लिन चाहने उद्योगीले प्रतिवर्गमिटर २० का दरले तिर्नुपर्दछ ।"
चिरख्वाको आईपीओ १४ मध्ये १ आवेदकलाई पर्ने,काठमाडौं : चिरख्वा हाइड्रोपावरको आईपीओमा १२ लाख १३ हजार ३ सय ६८ जनाको आवेदन परेको छ। शुक्रबार साँझसम्म आवेदन दिने समय रहेकामा १ करोड ३२ लाख ६ हजार ५ सय कित्ता आईपीओ माग भएको हो। सीडीएससीका अनुसार शुक्रबारसम्म १ अर्ब ३२ करोड ६ लाख ५० हजार रुपैयाँको आवेदन परेको हो। माग भएको सेयर बिक्री खुला भएको भन्दा १५४ गुणा बढी हो। कम्पनीले ८ लाख ५९ हजार ३ सय कित्ता सेयर बिक्री खुला गरेको हो। यो सेयर १०१० कित्ताका दरले ८५ हजार ९ सय ३० जनालाई पर्नेछ। सेयर पाउनेको संख्याभन्दा आवेदकको संख्या १४१ गुणा बढी हो। हाइड्रोपावरले असोज २३ गतेदेखि सर्वसाधारणका लागि सेयर बिक्री खुला गरेको थियो। कम्पनीको सेयर निष्कासन तथा बिक्री प्रबन्धक आरबीबी मर्चेन्ट बैंकिङ हो। रेटिङ एजेन्सी इक्रा नेपालले यो आईपीओलाई इक्रा एनपी डबल बी माइनस रेटिङ प्रदान गरेको छ। जसले कम्पनीको वित्तीय दायित्व बहन गर्ने क्षमतामा औसत स्तरको जोखिम रहेको संकेत गर्छ।
आईपीओ जारी गर्ने दौडमा थपिए ५ कम्पनी,"काठमाडौं : आईपीओ निष्कासनको अनुमति माग्दै ५ वटा कम्पनी नेपाल धितोपत्र बोर्ड पुगेका छन्। याम्बालिङ हाइड्रोपावर, एपेक्स हस्पिटालिटी, माविलुङ इनर्जी, एसवाई प्यानल नेपाल र जगदम्बा स्टिल्सले आईपीओ निष्कासनको अनुमतिनिमित्त बोर्डमा आवेदन दिएका हुन्। जगदम्बाले प्रिमियम मूल्यमा आईपीओ जारी गर्न लागेको हो भने बाँकीले प्रतिकित्ता १ सय रुपैयाँको दरमा आईपीओ जारी गर्न अनुमति मागेका छन्। जगदम्बाले प्रतिकित्ता सय रुपैयाँ अंकित मूल्यमा २ सय रुपैयाँ प्रिमियम थप गरी प्रतिकित्ता ३ सय रुपैयाँका दरले २ करोड ७० हजार कित्ता सेयर बिक्री गर्न लागेको हो। सो सेयरको मूल्य ६ अर्ब २ करोड १० लाख रुपैयाँ हुनेछ। कम्पनीको सेयर निष्कासन तथा बिक्री प्रबन्धक सिद्धार्थ क्यापिटल हो। एसवाई प्यानल नेपालले १०० रुपैयाँ अंकित दरमा ५२ करोड ३२ लाख ५४ हजार ८ सय रुपैयाँ बराबरको ५२ लाख ३२ हजार ५ सय ४८ कित्ता सेयर बिक्री गर्न अनुमति मागेको छ। कम्पनीको सेयर निष्कासन थगा बिक्री प्रबन्धक प्रभु क्यापिटल हो। यसैगरी माविलुङ इनर्जी लिमिटेडले पनि १०० रुपैयाँको १८ करोड ९० लाख ५३ हजार रुपैयाँको १८ लाख ९० हजार ५ सय ३० कित्ता सेयर बिक्री गर्न अनुमति मागेको छ। कम्पनीको आईपीओ निष्कासन तथा बिक्री प्रबन्धकको काम लक्ष्मी क्यापिटलले गर्नेछ। एपेक्स हस्पिटालिटी लिमिटेडले १०० रुपैयाँका दरले २४ करोड रुपैयाँ बराबरको २४ लाख कित्ता सेयर निष्कासन गर्न अनुमति मागेको छ। यसको बिक्री प्रबन्धकको काम हिमालयम क्यापिटलले गर्नेछ। याम्बालिङ हाइड्रोपावर लिमिटेडले पनि १०० रुपैयाँ अंकित दरमा आईपीओ निष्कासन गर्ने अनुमति मागेको छ। कम्पनीले २८ करोड रुपैयाँ बराबरको २८ लाख कित्ता सेयर बिक्री गर्न अनुमति मागेको हो। यसको बिक्री प्रबन्धकमा मुक्तिनाथ क्यापिटल रहेको छ।"
लिटरमै ११ रुपैयाँ घट्यो पेट्रोलको मूल्य,काठमाडौं : पेट्रोलको मूल्य प्रतिलिटर ११ रुपैयाँले घटेको छ। नेपाल आयल निगमका अनुसार पेट्रोलमा ११ र मट्टितेल तथा डिजेलमा प्रतिलिटर ५ रुपैयाँ घटाइएको हो। नयाँ मूल्य अनुसार पेट्रोल १७२ र डिजेल तथा मट्टितेल १६८ रुपैयाँ कायम भएको छ। एलपी ग्यासको मूल्य भने यथावत राखिएको छ।
उडेर कमाउनुपर्ने जहाज सुतेका सुत्यै,"काठमाडौं : राष्ट्रिय ध्वजाबाहक नेपाल वायुसेवा निगम विस्तार हुँदै जानुपर्नेमा ऋणको बोझले खुम्चिँदै गएको छ। निगमको पछिल्लो सरकारी तथ्यांकअनुसार निगमको सञ्चित कुल ऋण ४८ अर्ब ३ करोड छ। कुल ऋणको करिब १० प्रतिशतभन्दा बढीको दरले ब्याज खेपिरहेको छ। यो ऋणभारलाई घटाउन निगमले व्यापार वृद्धि गरी ऋणभार घटाउने र सहुलियत ब्याजदरको ऋण प्राप्त गर्ने उपायको खोजी गर्नुपर्ने देखिन्छ। तर, उडेर नाफा कमाउने जहाज नै आकाशमा भन्दा पनि जमिनमा ग्राउन्डेड (भूमिस्थ) हुने गरेका छन्। अन्तर्राष्ट्रिय उडान भर्न २०७३०७४ सालबाट भित्र्याइएका न्यारोबडी (३२०) र वाइडबडी (३३०) विमान खरिदका लागि लिइएको ऋणका कारण मध्यम तथा दीर्घकालीन कर्जा बढ्दै गएको छ। २०७८०७९ मा निगमको कुल सम्पत्ति (इक्विटी) मा कुल कर्जा अनुपात १११७ छ। निगमले दिल्ली, मुम्बाई, बैंगलोर, बैंकक, हङकङ, कतार, मलेसिया, दुबईलगायत विभिन्न ११ अन्तर्राष्ट्रिय गन्तव्यमा अहिले यी जहाजमार्फत उडान तालिका लिएको छ। निगमको दीर्घकालीन ऋण झन्डै ४७ अर्ब पुगेकोे छ। निगमले वार्षिक ५ अर्ब नगद नाफा गर्ने हो भने पनि दीर्घकालीन ऋण भुक्तानी गर्न १० वर्ष लाग्ने देखिन्छ। नेपालको वर्तमान अवस्था हेर्दा पनि ऋण चुक्ताभन्दा ऋण थपिने देखिन्छ। किनभने निगमको आर्थिक वर्ष २०७८७९ मा आम्दानी करिब १६ अर्ब हुँदा कुल लागत करिब १८ अर्ब छ। सम्बन्धित एयरबस कम्पनीहरूले नै सानातिना विषयमा पनि उनीहरूसँग स्वीकृति लिनुपर्ने व्यवस्थाले जहाज ग्राउन्डेड हुने गरेका छन्। यसमा व्यवस्थापनको पनि ठूलो कमजोरी छ । कुनै पनि पाटपुर्जा कहिलेसम्म चाहिन्छ भन्ने पहिले नै थाहा हुन्छ, त्यहीअनुसार पहिला नै राख्नुपर्ने हो। प्रायः बिग्रिने सामानहरूको जोहोमा विशेष ध्यान दिन जरुरी छ। निगमले पाटपुर्जा खरिदका लागि सम्झौता गरेका कम्पनीसँग आर्थिक चलखेलका कारणले पेनाल्टी पनि गर्न सक्दैन भने ग्राउन्डेड भए पनि केही मतलब हुँदैन। यो मुख्य समस्याका रूपमा रहेको छ । अच्युतराज पहाडी, पूर्वसञ्चालक नेपाल वायुसेवा निगम नहोस् पनि कसरी भएका जहाज विभिन्न बाहनामा ग्राउन्डेड हुने गरेका छन्। न्यारोबडी र वाइडबडी प्राविधिक तथा व्यवस्थापकीय कमजोरीले बारम्बार ग्राउन्डेड हुने गरेको छ। अन्नपूर्ण पोस्ट्लाई प्राप्त तथ्यांकअनुसार सन् २०२३ को फेब्रअरीदेखि सेप्टेम्बरसम्म न्यारोबडी र वाइडबडी २१ पटक ग्राउन्डेड भएको नेपाल नागरिक उड्डयन प्राधिकरणमा रिपोर्ट गरिएको छ। जसमा न्यारोबडी जहाज १५ पटक र वाइडबडी जहाज ६ पटकसम्म ग्राउन्डेड भएका छन्। सामान्य समस्या आएर केही घन्टा ग्राउन्डेड भएर उडेका घटना प्राधिकरणमा रिपोर्ट नगरिने सहायक प्रवक्ता ज्ञानेन्द्र भुल बताउँछन्। प्राविधिक समस्या, मर्मतसम्भारमा ढिलाइ र निगमको व्यवस्थापकीय कमजोरीका कारण जहाज बढी ग्राउन्डेड हुने गरेका प्राधिकरणका सहायक प्रवक्ता भुल बताउँछन्। न्यारोबडीको ग्राउन्डेड अलि बढी नै हुने गरेको छ। सानो सानो डेली मेन्टेनेन्स गर्दा आइपर्ने समस्या भनेको सामान्य समस्या हो, त्यो प्राधिकरणमा रिपोर्ट हुँदैन। प्राधिकरणमा नै रिपोर्ट गर्नुपर्ने खालको समस्या मात्र यहाँ आउँछ, भुलले अन्नपूर्णसँग भने। प्राविधिकमा पनि इन्जिनसँग सम्बन्धित समस्याका कारण महिनौं जहाज ग्राउन्डेड हुने गरेका छन्। अघिल्ला वर्षमा न्यारोबडीको एकेडब्लू जहाज ४५ दिन दोहामा, ५२, २७ र २१ दिन काठमाडौं एयरपोर्टमा ग्राउन्डेड भएको निगम स्रोत बताउँछ। जहाजको इन्जिन उपलब्ध हुन नसकेको र समयमा नै इन्जिनको जोहो गर्न नसक्दा यो जहाज यति लामो समयसम्म ग्राउन्डेड भएको हो। जहाज नियमित उडानमा जानसक्नु नै त्यसको विश्वसनीयता हो। २३ महिनामा एकपटक सामान्य समस्या आउनु सामान्य हो। तर, निगमका जहाजको सन्दर्भमा समस्या पनि आइरहने र त्यहीँ नै समस्या दोहोरिने रोग लागेको छ। त्यसो त अन्तर्राष्ट्रिय नागरिक उड्डयन संगठन(आईकाओ) मा पनि कतिपटक जहाज ग्राउन्डेड हुँदा त्यसको स्तर खस्किन्छ भन्ने मापन छैन। जहाज कतिपटक बिग्रिदा स्ट्यान्डर्ड मेन्टेन हुन्छ भन्नुभन्दा पनि जहाज नबिग्रिनु नै स्ट्यान्डर्ड मेन्टेन हुनु हो। निगमको नै तथ्यांकअनुसार गत असारमा न्यारोबडी र वाइडबडीको नियमित प्रतिशत सरदर ५० भन्दा तल छ। यसको मतलब यी जहाजहरू नियमित उडान तालिकाको आधा मात्र उड्न सक्षम भएका छन्। बाँकी समयमा यी जहाज ग्राउन्डेड नै छन्। जहाज ग्राउन्डेड हुँदा कति गुम्छ ? निगमसँग भएका न्यारोबडी र वाइडबडी जहाजले अन्तर्राष्ट्रिय उडानबाट गत जेठ र असारमा मात्रै २ अर्ब १९ करोड रुपैयाँ कमाएका छन्। यो समयमा यी जहाज तोकिएको उडान तालिकाभन्दा करिब आधा मात्रै उडानमा गएको निगमको नै श्वतभैरव म्यागजिनमा प्रकाशित तथ्यांकमा उल्लेख छ। निगमको तथ्यांकलाई नै आधार मान्ने हो भने एउटा जहाजले एकदिनमा कम्तीमा करिब १ करोड रुपैयाँ आम्दानी गर्छ। मतलब एकदिन जहाज नउड्दा १ करोड रुपैयाँ कम्तीमा कमाइ गुम्छ। हामीसँग साधान नै कम हो। दुईवटा न्यारोबडीमा एउटा जहाजमा समस्या आउनेबित्तिकै हल्लाखल्ला भइहाल्छ। एउटा जहाजले धान्नै सक्दैन। जहाज धेरै भएको भए एउटा बिग्रिए अरू जहाजले ती यात्रुलाई गन्तव्यमा पुर्याइ हाल्थे। जहाज नभएर नै बढी समस्या भएको हो। २४ घन्टा ग्राउन्डेड भएको बनि हाल्छ, उडी हाल्छ, कसैलाई थाहा नै हुँदैन। अब इन्जिनमा नै समस्या आउने, अन्य संरचना परिवर्तन गर्न बाहिर लैजाने अवस्थामा निगमले प्रक्रिया पुर्याएर अघि बढ्नुपर्ने हुन्छ। प्रक्रिया नपुर्याए पनि अप्ठ्यारो पर्छ भने प्रक्रिया पुर्याउन लाग्दा समय लाग्छ। रमेश पौडेल, प्रवक्ता नेपाल वायुसेवा निगम यात्रुहरूले दुःख पाउने त भइनै हाले। त्योसँगै जहाँ ग्राउन्डेड हुँदा ग्राउन्डेड तथा पार्किङ शुल्क पनि तिर्नुपर्छ। अझै इन्जिन बिग्रिएर लिजमा वा भाडा लिँदा अर्को शुल्क तिर्नुपर्ने हुन्छ। यी सबैलाई जोड्ने हो भने एउटा जहाज ग्राउन्डेड हुँदा एक दिनमा निगमले करिब डेढ करोड घाटा बेहोर्छ। तर, यसमा निगम संवेदनशील नभएको तालुक मन्त्रालय र नियामक निकाय नै स्वीकार गर्छन्। व्यवस्थापनको बद्नियतका कारण नै जहाज ग्राउन्डेड हुने गरेको निगमका एक इन्जिनियर बताउँछन्। समयमा नै समस्यालाई समाधान गर्नेभन्दा पनि आर्थिक चलखेलमा लाग्दा जहाज ग्राउन्डेड हुने समय लम्बिएको उनको तर्क छ। कालोसूचीमा राख्नुपर्ने कम्पनीसँग ६ वर्षको सम्झौता निगमले इजरायली जहाज मर्मत सम्भार कम्पनी आईएआईसँग ६ वर्षका लागि सम्झौता गरेको छ। गत अष्टमा भएको ४ वर्षे सम्झौतामा २ वर्ष नवीकरणको म्याद पनि राखिएको छ। निगम व्यवस्थापनले न्यारोबडी जहाजको इन्जिन मर्मतओभरहल तथा भाडामा लिन इजरायल एरोस्पेस इन्डस्ट्रिज (आईएआई)लाई दिएको हो। आईएआई त्यही कम्पनी हो जसले न्यारोबडी आइएएक्सको इन्जिन १८ महिना लगाएर बनाएको थियो। अनुमानित लागत ३६ करोड रुपैयाँ रहेकोमा आईएआईलाई निगम व्यवस्थापनले ४३ करोड रुपैयाँ बुझाएको थियो। कुनै बिल, बिजकबिना नै निगमले उक्त रकम आईएआइलाई बुझाएको स्रोत बताउँछ। २८ डिसेम्बर २०२१ मा कतारको दोहामा ग्राउन्डेड भएको एनएकेडब्लु जहाजको इन्जिन मर्मत गर्न पनि आईएआईले करिब सात महिना लगाएको थियो। विश्वमै इन्जिन मर्मत गर्न करिब तीन महिना लाग्छ। आईकाओको मापन स्तर पनि त्यही हो। सोहीअनुसार निगमको विनियमावलीले पनि ९० दिनभित्र इन्जिन मर्मत गर्नुपर्ने समय तोकिएको छ। समयमा नै काम सम्पन्न नगरी निगमको आथिर्क भार बढाएको उक्त इजरायली कम्पनीलाई कालोसूचीमा राख्नुपर्ने हो। तर, निगमले सोही कम्पनीसँग नै सम्झौता गर्दा आर्थिक चलखेलको गन्ध आएको निगम स्रोत बताउँछ। दुवैको मिलोमतोमा नै इन्जिन मर्मतमा ढिलाइ गर्ने, भाडाको इन्जिनलाई लामोसमयसम्म राख्ने काम हुने गरेको स्रोतको दाबी छ। आईएआईसँगको सम्झौताअनुसार ६५ डलरभन्दा बढीको सामान फेर्नुपरे निगमलाई जानकारी गराउनुपर्ने, मुख्य सामानहरू फेर्नुपर्दा जानकारी गराउनुपर्ने लगायतका प्रावधान छन्, तर त्यसको पालना आईएआईले नगरेको ती इन्जिनियरको भनाइ छ। सही बिल, बिजक पनि नहुँदा आईएआइलाई निगमले तिर्नुपर्ने बिलप नि थपिँदै गएको उनको गुनासो छ। इन्जिन भाडामा लिँदा दैनिक करिब १५ लाख रुपैयाँ व्ययभार थपिने उनी बताउँछन्। आईएआईको बदमासी धेरै भएको भन्दै उनले ६३ दिनदेखि काठमाडौंमा ग्राउन्डेड एनएकेएक्स जहाजको इन्जिन फेर्न इजरायल लगिएकोमा जेनेरिक इन्जिन राखी दिँदा करिब ५० लाख निगमलाई घाटा भएको उनले सुनाए। उक्त न्यारोबडी इन्जिन टाइप एड्भान्स हुँदाहुँदै आइएआई कम्पनीले मोड परिवर्तन(सिस्टम डिर्गेट) गरी इन्जिन राख्दै करिब २५ लाख निगमले बेहोरेको छ। यसले इन्धन खपत पनि बढी गराउँछ। अब पुनः न्यारोबडी स्ट्यान्डर्डको इन्जिन राख्नका लागि निगमले करिब २५ लाख तिर्नुपर्ने हुन्छ। के भन्छ पर्यटनमन्त्रीको सचिवालय ? जहाज ग्राउन्डेड पटकपटक र एकै किसिमले भइरहेको सन्दर्भमा मन्त्री सुदन किरातीको ध्यानाकर्षण भइरहेको छ। अनुगमन पनि भइरहेको छ। नियोजित हिसाबले नै निगमका जहाज ग्राउन्डेड त गरिँदैन भन्ने आंशका छ। यसमा छानबिन समिति बनाएर जहाजलाई चुस्त दुरुस्त राख्ने भन्ने मन्त्रालय प्रतिबद्ध छ। जहाजको शल्यक्रिया गर्न आवश्यक छ। पुरानो संयन्त्रले निगम चलिरहेको छ। यसमा सुधार हुन पनि आवश्यक छ। किन हुन्छ ग्राउन्डेड ? कुनै पनि जहाज निर्माता कम्पनीले स्ट्यान्डर्ड अपरेटिङ प्रोसिडुअर (एसओपी) बनाएको हुन्छ। त्यसमा जहाजमा भएको कुनकुन सामानको टिकाउ अवधी कति र कुनकुन समयमा परिवर्तन गर्नुपर्ने भन्ने हुन्छ। कतिलाई मेन्टेनेन्स(मर्मत सम्भार) गर्ने भन्ने कुरा टेक्निकल म्यानुअल (प्राविधिक तालिका) मा हुन्छ। त्यसमा कति सामान नभए पनि जहाज उड्न मिल्ने हुन्छ, जसलाई मिनिमल इक्वपमेन्ट लिस्ट (एमइएल) भनिन्छ। कुनै जहाजका पाटपुर्जा चले पनि नचले पनि ३३ महिनामा मर्मत सम्भार गर्नुपर्ने हुन्छ। कुनै यति घण्टापछि बिग्रिए पनि नबिग्रिए पनि मर्मत वा परिवर्तन गर्नुपर्ने भन्ने हुन्छ। यस्तै उडान भरिसकेपछि पनि प्रत्येकपटक जहाजका पाटपुर्जाको अवस्था के छ भनेर पनि नियमित जाँ गर्नुपर्ने हुन्छ। यसका लागि प्राधिकरणबाट अनुमति प्राप्त इन्जिनियरले डेली इन्स्पेक्सन्स(डीआई) को प्रमाणपत्र (सर्टिफइड) गर्नुपर्ने हुन्छ। यो सँगै मुख्य पाइलटले पनि जहाजलाई एकपटक पूरै निरीक्षण गर्नुपर्ने पनि नियम हुन्छ। यदि पाइलटलाई कुनै शंका लाग्यो भने फेरि इन्जिनियरलाई जाँचका लागि भन्न सक्छ। तर, तोकिएको समयमा जहाजको मर्मतसम्भार नगर्ने, आवश्यक सामानहरूको जोहो समयमा नै नगर्ने जस्ता कारणले निगमका जहाज ग्राउन्डेड हुने गरेको प्राधिकरणका सहायक प्रवक्ता भुल बताउँछन्। निगमका जहाज ग्राउन्डेड हुनुमा बढी प्राविधिक कारण छन् तर त्यसमा सही व्यवस्थापन वा प्रबन्ध गर्न नसेक्दा प्राविधिक समस्या आउने गरेको भुल बताउँछन्। संस्कृति, पर्यटन तथा नागरिक उड्डयन मन्त्रालयका एक उच्चपदाधिकारीका अनुसार जहाज ग्राउन्डेड प्राविधिक कारणले भए पनि समयमा मर्मत सम्भार नगर्ने, गलत प्रक्रियाले मर्मत सम्भार गर्ने जस्ता कारणले निगममा यो समस्या बढेको बताउँछन्। उनले नाम उल्लेख नगर्ने सर्तमा भने, निगमका जहाज किन ग्राउन्डेड हुन्छ र समस्या के हो भन्ने बारेमा मन्त्रालयसँग पनि कुनै जवाफ छैन, कसैले केही भन्न सक्ने अवस्था छैन, उनी भन्छन्।"

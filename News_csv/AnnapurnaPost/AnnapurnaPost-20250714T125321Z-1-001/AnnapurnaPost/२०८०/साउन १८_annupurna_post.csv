शीर्षक,विवरण
पख्नोस् !,"शासन व्यवस्था सफल नहुँदा नागरिकले नेतृत्व क्षमतामाथि नै औंला उठाउँछन्। गणतान्त्रिक शासन व्यवस्थाले डेढ दशकको समयवाधि पार गरेको छ। यो शताब्दीकै सबैभन्दा सुन्दर शासन व्यवस्थासमेत हो। राजनीतिक परीक्षणका अलौकिक र सुन्दर स्वरूपहरूको उच्चतम अभ्यास नै गणतन्त्र हो। यस प्रकारको शासन बहालीसँगै नागरिकमा अपेक्षाहरू थिए र अझै पनि छन्। दूर सभ्यता र प्रगतिको आशा थियो। नागरिक जीवनमा सर्वपक्षीय उन्नयनहरूको उभारको प्रतीक्षा थियो। तर अझै पनि नागरिक चरम निराश छन्, सरकार तथा दलहरू नागरिकप्रति कमै उत्तरदायी भएको महसुस गर्छन्। पात्र, प्रवृत्ति र स्वार्थ नबदलिएको भन्छन्। नागरिकको आशा सार्थक बनाउने क्रममा शासन व्यवस्थाहरू निकै उदासीन र कम प्रभावीमात्र बनेको देखिन्छ। हामीले परिवर्तनलाई खाली एकोहोरो रूपमा हेर्यौं। शासनलाई एउटा घेरामा मात्र राख्यौं तर यस्का विशेष तीन पक्षहरू हुन्छन्। विभिन्न राजनीतिशास्त्रीहरूका पछिल्ला अनुसन्धानात्मक निष्कर्षले शासन व्यवस्थाको सफलता कुनै एउटा ठोस अवधारणा नभै विभिन्न आयामहरूको समष्टि रूप भएको देखाउँछ। एउटा मानिसलाई सफलताको उचाइ चुम्न शारीरिक, मानसिक, बौद्घिकलगायतका अन्य सबलताहरूको आवश्यकता रहन्छ। त्यसैगरी कुनै पनि शासन व्यवस्था सफल हुन विभिन्न तीन आयामहरूको उत्तिकै गहन प्रत्याभूति हुनुपर्छ। ती हुन्ः राजनीतिक, आर्थिक र सामाजिकनैतिक आयाम। राजनीतिक गतिविधिहरूको सघनता शासन व्यवस्थाको एउटा प्रमुख पक्ष हो। देशमा गणतन्त्र चलायमान रहेको आभास दिलाउन विभिन्न राजनीतिक गतिविधिहरूको प्रशस्त पुनरावृति हुनुपर्छ। हामीकहाँ राजनीतिक गतिविधिहरू सघन छन्। चुनाव भइरहन्छन्। नारा, जुलुस, भाषण, धर्ना निरन्तर छन्। राजनीतिक दल गठनविघटन नियमित छन्। राजनीतिक हिसाबले त क्रान्तिका नयाँनयाँ दृश्यहरू देखिन्छन्। ६ पटक त नयाँ संविधान लेखियो। आज संसारका कुनै पनि देशका नागरिकले पाउने उच्च वैयत्तिक स्वतन्त्रता हामीलाई प्राप्त छ। गाउँ, चोकसम्म राजनीतिका गफ हुन्छन्, सरकार गठनविघटन नियमित छन्। सरकारी कर्मचारीदेखि विश्वविद्यालयसम्म राजनीतिक पार्टीहरूका संगठन छन्। एउटै अफिसभित्र दर्जनौं मजदुर संगठन बन्छन्। बन्द, हडताल, चक्काजाम, तोडफोड फेसन बन्दैछ। राजनीतिक आयामका हिसाबमा हाम्रो शासन व्यवस्था शतप्रतिशत चलायमान छ। यसले मात्र शासनलाई सफल चाहिँ बनाउँदैन। आर्थिक आयाम व्यवस्था सफलताको प्रधान पक्ष रहन्छ। शासन व्यवस्था सफल हुन राजनीतिक, आर्थिक, सामाजिक तथा नैतिक आयामको आवश्यकता पर्छ। राजनीतिकसँगै आर्थिक परिवर्तनहरू सशक्त बनेमात्र नागरिकले उक्त व्यवस्थाप्रति सम्मान र आदर देखाउँछन्। नागरिकलाई प्रशस्त र यथेष्ट आर्थिक उपार्जन अनि वित्तीय सबलताको प्रत्यभूति भएमात्र शासन दीर्घकालीन हुन्छ। तर हाम्रो शासन व्यवस्थाहरू यहाँ निकै नराम्ररी चुक्दैछन्। दिनहुँ १५ सयको हाराहारीमा मानिसहरू विदेश जान बाध्य छन्। हतारहतार खेत र खोरिया बेचेर कोरियाकतार जानेहरूको लर्को बढ्दैछ। यही समय भारतले ठूलो आर्थिक प्रगति गर्यो। हाम्रै छिमेकका मलेसिया, माल्दिभ्स, थाइल्यान्ड, सिंगापुर, भियतनाम, ताइवान आज उदीयमान अर्थतन्त्र भएका छन्। विश्व बजारले उनीहरूलाई बाघअर्थतन्त्रका नामले सम्बोधन गर्छ। ५० वर्षपहिले दक्षिण कोरियालीहरू नेपालमा काम गर्न आउँथे, उनीहरूको आयस्तर हाम्रोभन्दा कम थियो। आज हामी १२ सय डलर प्रतिव्यक्ति आयमा छौं, उनीहरू लगभग ५० गुणाको हाराहारीमा छन्। सामरिक आर्थिक प्रगतिसँगै राज्य नागरिकप्रति उत्तरदायी रहेकै कारण इजरायल, न्युजिल्यान्ड, बेलायतजस्ता देशमा संविधान नभए पनि नागरिक सन्तुष्ट छन्। बहराइन, कुवेतमा आजसम्म निर्वाचनहरू नभए पनि नागरिकको गुनासो छैन। तर निरन्तर शासन परिवर्तन भए पनि नागरिक तथा देशको आर्थिक स्थिति नबदलिएको कारण हाम्रा शासन व्यवस्था कमजोर बन्दैछन्। नागरिक आस्था र प्रेम गुमाउँदैछन्। शदियौंदेखि उच्च स्थिर राजनीति भएका अधिकांश युरोपियनअमेरिकन देशहरूलाई एउटै आर्थिक मन्दीले निकै जर्जर बनाएको सबैलाई ज्ञात छ। आर्थिक विकास र सामाजिक न्याय स्थापित भए जस्तोसुकै व्यवस्थालाई पनि नागरिकले सम्मान दर्शाउँछन्। चीन, जापान, सिंगापुर, साउदी अरेविया, दक्षिण कोरियाजस्ता देशमा आधिक आर्थिक प्रगतिका कारण नागरिक र नेतृत्व सम्बन्ध सुमधुर देखिन्छ। गरिबीले च्यापुन्जेल संसारका कुनै राजनीतिक सिद्घान्तदर्शनले जनतालाई परिवर्तनको आभास दिँदैन। आर्थिक अवस्था सबल भएमा कुनै शासन व्यवस्था आफैंमा अफापसिद्ध हुँदैन। हामी आर्थिक हिसाबले जीर्णोन्मुख छांै। राष्ट्रनिर्माणका विषयमा कलम चलाउने फ्रान्सिस् फुकुयामा, प्रा कृष्ण हाछेथूलगायतका लेखकले पनि आर्थिक सबलतालाई नै देशको मुख्य सफलता मान्छन्। स्वतन्त्रतासमानता सबैको एउटै सत्य मापक भनेको आर्थिक सबलता हो। राजनीतिभन्दा आर्थिक सबलता देशको प्रधान आवश्यकता हो। पछिल्लो पटक तीव्र विकासलाई आफ्नो हातमा लिएका देशहरू विशेषगरी एसिया महादेशका देशहरूमा यो प्रवृत्ति उल्लेख्य छ। अब हाम्रो राजनीतिको ध्यान पनि यतातिर मोडिनुपर्छ। शासन व्यवस्थासँगै देशमा विभिन्न बेथिति, जातीय अनि धार्मिक कट्टरताहरूमा केही परिवर्तन आए। तर अपवादबाहेक नेतृत्वदेखि नागरिकसम्म पनि सही नैतिकताको निर्माण भएन। अपराधजन्य सोच र घटना बढ्दैछन्। युवाहरू विदेश जान, शिक्षित वर्ग रैतीसरह अर्काको देशमा दास हुन रमाउँछन्। अरूको अधिकन र दासत्वमा नै भए पनि विदेश बसेको छ भन्नेमा अभिभावकहरूले आत्मरति अनुभव गर्छन्। देशमा बस्नु अयोग्य भएकाले कतै जान नसकेको रूपमा चित्रित हुँदैछ। सरकारी क्षेत्रमा घुसखोरी र निजी क्षेत्रमा शोषण व्याप्त छ। जुनसुकै मान्यतामा आफ्नो फाइदा अनि अरूप्रतिको दायित्व र जिम्मेवारी वहनबाट पन्छिने प्रवृत्ति मौंलाएको छ। मानवहरू नैतिकतारहित केवल मेसिन वा यन्त्रमानव बन्दैछन्। प्रचारबाजी र स्वार्थ मौलाएका छन्। सबैलाई देशमा विकास र सुशासन चाहिएको छ तर आपैं केही योगदान गर्न तयार छैनन्। केवल अरूबाट सबै काम होस् भन्ने र तयारी सामानजस्तो अपेक्षा गर्ने प्रचलन बढ्दैछ। यी प्रवृत्तिको सामुल अन्त्य र सबैमा देशप्रति दायित्वबोध निर्माण गर्न सक्नु आजको चुनौती हो। हामीले विश्वका सबै राजनीतिक व्यवस्था परीक्षण गरिसक्यौं। गणतन्त्र असफल भएमा अर्को विकल्प हामीसँग छैन र नेतृत्वलाई गणतन्त्रलाई असफल हुन दिने छुटसमेत छैन। प्रमुख तीन आयामहरूको सुन्दर समिश्रणले मात्र शासन व्यवस्थाको सुगन्ध र सुवासको फैलावट हुन्छ। हामी अहिलेसम्म खाली राजनीतिक आयामको पछिमात्र घुम्यौं। राजनीतिक नेतृत्व दूरदर्शी बन्दै अब चाहिँ राजनीतिकसँगै आर्थिक विकास र सामाजिकनैतिक आयाम निर्माणमा बढी ध्यान दिनुपर्छ। राजनीतिक बाहेकका अन्य दुई आयामहरूको समेत सशक्त सबलीकरण गर्न सघन सोच र प्रयास खर्चंदै व्यवस्थालाई सफल पार्न नागरिकलाई उत्साहित बनाउनुपर्छ। यस्तो हुन नसकेमा अब नागरिकले व्यवस्था हैन, नेतृत्व क्षमतामाथि औंला उठाउँछन्।"
करोडका फिल्मले अर्बौंका फिल्मसँग कसरी प्रतिस्पर्धा गर्ने ?,"अन्य बिजनेस जस्तै फिल्म निर्माणमा पनि सामूहिक लगानीको खाँचो छ। सामूहिक रूपमा लगानी गर्दा उत्कृष्ट फिल्म निर्माण गर्न सकिन्थ्यो कि भन्ने पनि छ। एक वर्षमा ७० देखि ८० वटा नेपाली फिल्म बन्छन्। तीमध्ये १० प्रतिशतले मात्रै मुस्किलले लगानी उठाउँछन्। किन त ? हाम्रा फिल्ममा स्रोत र लगानी सीमित छ। अर्बौं र खर्बौंका विदेशी फिल्मसँग प्रतिस्पर्धा गर्नु परिरहेको छ। त्यसैकारण नेपाली फिल्म क्षेत्रले पर्याप्त दर्शक पाउन सकेको छैन। नयाँ पुस्ता पनि नेपाली चलचित्र क्षेत्रमा आकर्षित भइरहेको छ। विदेशमा गएर व्यापार गरेका नेपाली पनि सिर्जनशील व्यवसायमा सक्रिय छन्। जुनसुकै व्यवसायमा पनि जति बढी लगानी बढ्यो, जति धेरै मानिसको सहभागिता बढ्यो, उति नै परिस्कृत हुने संभावना हुन्छ। त्यसैले नेपाली दर्शकलाई नेपाली फिल्मकै हलमा फर्काउन सबैको सहयोग जरुरी छ। ५ सय करोडमा बनेको र ५ करोडमा बनेको घरको संरचना हेरौं न, कति फरक पर्छ। फिल्ममा गरिने लगानी पनि यही नै हो। लगानीअनुसार फिल्मको गुणस्तर फरक पर्छ। जति बढी लगानी भयो, फिल्म पनि उति नै शृंगारिक बन्छ। विविधता र झकीझकाउ हुन्छ। हाम्रो फिल्मको मार्केट सानो छ। आम्दानी थोरै र लगानी नै सानो छ। त्यसैकारण १ करोडमा बनेको फिल्मले १ सय करोडमा बनेको फिल्मसँग प्रतिस्पर्धा गर्न सकेन भनेर आलोचना मात्रै गरेर हुँदैन। त्यसैकारण बजेटका कारण पनि नेपाली चलचित्रले विदेशी फिल्मसँग प्रतिस्पर्धा गर्न नसकेका हुन्। अपवादमा केही फिल्मले राम्रै पनि गरेका छन्। तर, पनि उत्कृष्ट र बक्स अफिसमा कमाइ गरेका नेपाली फिल्मको संख्या कम छ। तर, संसारभर कम बजेटमा बनेका फिल्मको तुलना गर्दा भने नेपाली फिल्मको थोरै लगानीमा धेरै उत्कृष्ट छन्। गुणस्तरीय छन्। पहिलो नम्बरमा नै पर्छन्। सीमित लगानीले सबै पक्षलाई समेट्न सक्दैन। नेपाली चलचित्रलाई विशेष प्राथमिकतामा राखेर अघि बढाउने कानुन चाहिन्छ। स्वदेशी र विदेशी फिल्मलाई केही फरक व्यवस्था हुन जरुरी छ। अन्य बिजनेस जस्तै फिल्म निर्माणमा पनि सामूहिक लगानीको खाँचो छ। सामूहिक रूपमा लगानी गर्दा उत्कृष्ट फिल्म निर्माण गर्न सकिन्थ्यो कि भन्ने पनि छ। तर, कथाको शैली र स्क्रिप्टअनुसार चलचित्र रोज्ने दर्शकमा फरकपन आउँछ। कुनै फिल्मले युवा दर्शक खोज्छ, भने कुनैले बयस्क दर्शक खोज्छ। युवाहरूको रोजाइमा नेपाली फिल्म पर्न नसक्नुमा चलचित्र ऐन पनि हो। २०२६ सालमा बनेको ऐन सक्रिय छ। जुन ब्ल्याक एन्ड ह्वाइट फिल्म कालको हो। यो ऐनले अहिलेको माहोललाई समेट्न सक्दैन। (अभिनेता केसी, नेपाल चलचित्र विकास बोर्डका अध्यक्ष पनि हुन्)"
प्रदेशले देख्दैनन् दलित,"मुलुकका सातवटै प्रदेशमा आर्थिक वर्ष २०८००८१ को बजेट गत असार १ गते प्रस्तुत भयो। सातै प्रदेशको कुल बजेट २ खर्ब ७० अर्ब छ। तर, बजेट भाषण प्रस्तुत भइरहे पनि दलित समुदायमा कुनै उत्साह ल्याउन सकेनन्। कर्णाली प्रदेशमा दलित समुदायले दलितमैत्री कार्यक्रम र बजेट ल्याउन दबाब दिएका थिए। दलित अभियन्ताहरू आन्दोलित थिए। दलित समुदाय समाजको सबैभन्दा पिँधमा पारिएको सामाजिक समूह हो। यो समुदायको आर्थिक, सामाजिक सांस्कृतिक र राजनैतिक रूपमा पछाडि पारिएको छन्। शिक्षा, स्वास्थ्य र रोजगारका अवसरहरू प्राप्ति गर्ने सुवर्ण अवसरबाट टाढा बनाइएको छ। भूमिहीनको समस्या, गरिबी, भोकमरी तथा आवासहीनको समस्या झेलिरहेका छन्। दलितले जातीय भेदभाव तथा छुवाछूतका अपराध पनि सहिरहन बाध्य छन्। देश संघीय गणतान्त्रिक शासन व्यवस्थामा प्रवेश गरेको अहिले आठ वर्ष भयो। संविधानसभाबाट संविधान जारी हुँदा दलित समुदायमा ठूलै उत्साह थियो। तर, प्रदेशका बजेटले त्यो उत्साहलाई टिकाइ राख्नुपर्ने थियो। दलित समुदायका उत्साह, उमंगलाई टिकाइराख्न प्रदेशका बजेटले मलजल गर्नुपर्ने थियो। तर, त्यसो हुन सकेन। कोसी प्रदेशमा आव २०८००८१ मा दलित समुदायका लागि पाँच कार्यक्रम बजेटमा समावेश छन्। लक्षित कृषि कार्यक्रमका लागि बजेटको व्यवस्था गरेको छ। वैदेशिक रोजगारबाट फर्र्किएकालाई उद्यम प्रवद्र्धनका लागि प्रविधि हस्तान्तरण सहयोगमा ७ करोड रकमको व्यवस्था गरेको छ। उच्च शिक्षामा पहुँच वृद्धि गर्न छात्रवृत्ति प्रदान गर्न बजेट व्यवस्था गरेको छ। स्थानीय तहको साझेदारीमा सञ्चालित विपन्न, आदिवासी, दलित र सीमान्तकृत महिलाको आर्थिक सशक्तीकरण एवं एकल महिला उद्यमशीलता विकास कार्यक्रमका लागि आवश्यक बजेट विनियोजन गरेको छ। दलितलगायत निःशुल्क लोकसेवा आयोग तयारी कक्षा सञ्चालन गर्न आवश्यक बजेट विनियोजन गरेको छ। शिक्षा, कृषि सशक्तीकरण र लोकसेवा आयोगको तयारी कक्षा सञ्चालनमा चासो देखाए पनि विभेद उन्मूलन, भूमि, सुकुम्बासी दलित सबालमा बजेट चुप छ। मधेस प्रदेशमा आव २०८००८१ मा दलित समुदायका लागि ९ कार्यक्रम बजेटमा समावेश छन्। दलित समुदायको सबैभन्दा बढी कार्यक्रम समावेश गर्नेमा मधेस प्रदेश अगाडि छ। दलित विकास समितिको लागि १२ करोड, डोम, मुसहर, चमार, दुसाध र हलखोर जातिका बालबालिकाहरूलाई विद्यालयमा ल्याउन र टिकाउने दरलाई अभिवृद्धि गर्न दलित शिक्षा अभियानअन्तर्गत प्रत्येक बालबालिकाको खातामा रु हजारका दरले शिक्षा बिजक रकम उपलब्ध गराउन २ करोड ५० लाख विनियोजन गरिएको छ। उच्च शिक्षा (प्राविधिकसहित) मा पहुँच वृद्धि र निरन्तरताको लागि छात्रवृत्तिको व्यवस्था मिलाउन आवश्यक बजेट विनियोजन गरेको छ। प्रदेश सरकारको समन्वय र सहयोगमा स्थानीय तहमार्फत सुधारिएको चुल्हो वितरण गरिनेछ। दलित समुदायलगायतका हकहित संरक्षण तथा सशक्तीकरणको लागि सीप, कला, क्षमता विकास गर्ने र प्रतिभा भएका तर लुकेर बसेका प्रतिभाहरूलाई प्रोत्साहन गर्न १५ करोड विनियोजन गरेको छ। विद्यालय, अस्पताललगायतका सार्वजनिक स्थान, दलित बस्तीहरूमा शुद्ध खानेपानीबाट वञ्चित समूहलाई स्वच्छ जल स्वस्थ्य जीवनअन्तर्गत वाटर एटीएमको लागि २० करोड विनियोजन गरेको छ। जनता आवास कार्यक्रम, प्रत्येक जिल्ला सदरमुकाममा सञ्चालित दलित छात्रावासलाई स्थानीय तहसम्म विस्तार गर्न आवश्यक बजेट विनियोजन गरेको छ। मुक्त हरूवाचरुवाको तथ्यांक संकलन गरी प्रमाणीकरण र परिचयपत्र वितरण गर्ने व्यवस्था गरे पनि भूमिको समस्या र छुवाछूत उन्मूलन क्षेत्रमा कार्यक्रम देखिएको छैन। दलित समुदायभित्र मधेसी दलितमाथि छुवाछूत, गरिबी, भूमिहीनको समस्या पहाडको तुलनामा बढी छ। तर, बजेटमा ती पक्ष सम्बोधन हुनै सकेको छैन। बागमती प्रदेशमा आव २०८००८१ मा दुई शीर्षकमा दलित समुदायलाई कार्यक्रममा समावेश गरिएको देखिन्छ। यी दुई शीर्षमा सीमान्तकृत समुदायभित्र दलित समुदायलाई समावेश छ। शिक्षाको पहुँच अभिवृद्धि गर्न आवासीय विद्यालय सञ्चालन गर्नका लागि तीन करोड बजेट विनियोजित गरिको छ। प्रदेशभित्र बसोबास गर्ने विपन्न दलित समुदायको आर्थिक सामाजिक सशक्तीकरणका लागि विशेष कार्यक्रम सञ्चालन गरिने भनिए पनि बजेट समावेश छैन। गण्डकी प्रदेशमा आव २०८००८१ मा बजेटमा दलित समुदायका लागि उत्साहजनक कार्यक्रम समावेश नै छैन। बजेटमा दलित समुदायलाई कार्यक्रममा समावेश गरेझैं गरी झुल्याउन खोजिएको छ। बजेटमा जनता आवास, छात्रवृत्ति कार्यक्रम र दलित समुदायको परम्परागत पेसा, सीप, कला र सीपको संरक्षण, संवद्र्धन, आधुनिकीकरण र व्यावसायीकरणका लागि भगत सर्वजित सीप विकास कार्यक्रमका लागि निरन्तरता दिने भनिएको छ। जनता आवास, छात्रवृत्ति कार्यक्रममा सीमान्तकृत समुदायभित्र दलित शब्द समावेश छ। तर, यो कार्यक्रममा बजेट भने उल्लेख गरिएको छैन। दलित समुदाय लक्षित कार्यक्रमदेखि पनि यसमा बजेट समावेश नहुनुले दलितमाथि बजेटमा भेदभाव होइन ? प्रदेश सरकार दलित समुदायप्रति उदासीन बनेको बजेटमार्फत देखिएको छ। दलित समुदायमाथि जातीय आधारमा हुने भेदभाव तथा छुवाछूत रोकथाम गर्न गण्डकी प्रदेश सरकारको बजेट तथा कार्यक्रममा नै देखिन पाइँदैनन्। मुख्यतः आर्थिक, सामाजिक, सांस्कृतिक रूपमा कमजोर दलित समुदायको सशक्तीकरणका क्षेत्रमा कार्यक्रम र बजेटले सम्बोधन गर्न नसक्नु संविधानको मर्म र भावना विपरीतको कार्य होइन ? लुम्बिनी प्रदेशमा आव २०८००८१ मा दलित समुदायका लागि दुई कार्यक्रम समावेश छ। १२ सय परिवारलाई आयआर्जन तथा स्वरोजगारको अवसर सिर्जना गर्नेलगायतका व्यवसाय सञ्चालन गर्न २ करोड ४४ लाख विनियोजन गरेको छ। महिला, एकल महिला, दलित तथा अति विपन्न समुदायका अपांगता भएका व्यक्ति, लैंगिक तथा यौनिक अल्पसंख्यक समुदायका व्यक्तिहरूको सामाजिक तथा आर्थिक सशक्तीकरणको लागि आवश्यक विनियोजन गरेको छ। दलित समुदायको सशक्तीकरण गर्न किन बजेट उल्लेख छैन ? कर्णाली प्रदेशमा आव २०८००८१ मा बजेटमा दलित समुदाय लागि सात कार्यक्रम समावेश छ। विपन्नको घर कार्यक्रमलाई निरन्तरता, जनता आवास कार्यक्रमलाई निरन्तरता, प्रदेशभित्र दक्ष र प्राविधिक जनशक्ति उत्पादन गर्न छात्रवृत्तिका लाग आवश्यक रकम विनियोजन गरेको छ। मानव बेचबिखनविरुद्धका अभियान, सडक मानवमुक्त अभियान, दलित अपांग, ज्येष्ठ नागरिक, सीमान्तकृत वर्गको सशक्तीकरणमा सहयोग पुर्याउन सम्बन्धित स्थानीय तह, सरोकारवाला संस्था र स्थानीय समुदायसँग सम्बन्ध एवं सहकार्य गरिनेछ।"
"मोरक्को विश्वकपको अन्तिम १६ मा, जर्मनी बाहिरियो","पर्थ : कोलम्बियाविरुद्ध लिग चरणको अन्तिम खेलमा १० गोलको जित निकालेसँगै मोरक्को अस्ट्रेलिया र न्युजिल्यान्डमा जारी फिफा महिला विश्वकपको अन्तिम १६ मा पुगेको छ। अस्ट्रेलियाको पर्थमा बिहीबार भएको समूह एचको अन्तिम चरणको खेलमा दक्षिण कोरियासँग जर्मनी ११ गोलको बराबरीमा अल्झिएसँगै मोरक्को नक आउट चरणमा पुगेको हो। मोरक्कोका लागि अनिसा लमारीले ४५औं मिनेटमा गरेको एक मात्र गोल जितका लागि पर्याप्त बन्यो। प्रतिस्पर्धात्मक खेलमा बाहुल्य बनाए पनि कोलम्बियाले गोल फर्काउन सकेन। आजै भएको सोही समूहको अर्को खेलमा अंक बाँडेका दक्षिण कोरिया र जर्मनी समूह चरणबाटै बाहिरिएका छन्। सुरुआती दुई खेलबाट तीन अंक मात्रै जोडेको जर्मनी आजको बराबरीसहित तेस्रो स्थानमा सीमित रह्यो। यस्तै, दुई खेलमा पराजित दक्षिण कोरियाले समूह चरणमा एक अंक मात्रै जोड्न सक्यो। समूह चरणका खेल सकिएसँगै अन्तिम १६ मा पुगेका सबै टिमको टुङ्गो लागेको छ। समूह एबाट स्वीट्जरल्यान्ड र नर्वे अर्को चरणमा पुग्दा अस्ट्रेलिया र नाइजेरियाले समूह बीबाट स्थान बनाएका छन्। समूह सीबाट स्पेन र जापान तथा समूह डीबाट इङ्ल्यान्ड र डेनमार्कले पनि प्रिक्वार्टरफाइनल यात्रा तय गरे। समूह ईबाट नेदरल्यान्ड्स र साविक विजेता अमेरिका, एफबाट फ्रान्स र जमैका तथा जीबाट स्वीडेन र दक्षिण अफ्रिकाले नकआउटमा स्थान बनाए। नक आउट चरण अगस्ट ५ देखि सुरु हुनेछ। जुलाई २० मा न्युजिल्यान्डमा उद्घाटन भएको विश्वकपको समापन तथा फाइनल अगस्ट २० मा अस्ट्रेलियाको सिड्नीमा हुनेछ।"
कपनमा यू१४ फुटबल,इन्डोर फुटबल ग्राउन्डमा तीन दिन सञ्चालन हुने प्रतियोगिताका लागि आयोजक कपअन स्पोर्ट्स सेन्टरले बुधबार एनएमबी बैंकसँग प्रायोजन सम्झौता गरेको छ। काठमाडौं : एनएमबीकपअन अन्तर विद्यालय यू१४ फुटबल प्रतियोगिता यही साउन २४ गतेदेखि बुढालनिलकण्ठ नगरपालिका १० को कपअन स्पोर्ट्स सेन्टरमा हुने भएको छ। इन्डोर फुटबल ग्राउन्डमा तीन दिन सञ्चालन हुने प्रतियोगिताका लागि आयोजक कपअन स्पोर्ट्स सेन्टरले बुधबार एनएमबी बैंकसँग प्रायोजन सम्झौता गरेको छ। सम्झौतापत्रमा कपअन स्पोर्ट्स सेन्टरका प्रमुख कार्यकारी अधिकृत दामोदर (बद्री) भट्टराई र एनएमबी बैंकका नायव प्रमुख कार्यकारी अधिकृत सुदेश उपाध्यायले हस्ताक्षर गरेका थिए। कपअन स्पोर्ट्स सेन्टरले आफ्नै इन्डोर फुटबल ग्राउन्डसहित राजधानीका विभिन्न स्थानमा युवा खेलाडी उत्पादनका लािग काठमाडौं किकर्स फुटबल एकेडेमी सञ्चालन गरिरहेको छ। कपनअन स्पोर्ट्स सेन्टरका प्रमुख कार्यकारी अधिकृत भट्टराईले ग्रासरुट फुटबलको विकासका लागि प्रतियोगिता आयोजना गर्न लागिएको बताउँदै साथ दिएकोमा एनएमबी बैंकलाई धन्यवाद दिए।
स्वीडेन र फ्रान्स अन्तिम १६ मा,"ह्यामिल्टन : उपाधि दावेदार स्वीडेन फिफा महिला विश्वकप फुटबलको नकआउट चरणमा प्रवेश गरेको छ। बुधबार न्युजिल्यान्डको ह्यामिल्टनमा भएको खेलमा अर्जेन्टिनालाई २० गोलले पराजित गर्दै स्वीडेन समूह जीको विजेताका रुपमा अन्तिम १६ मा पुगेको हो। अर्जेन्टिना भने समूह चरणबाटै बाहिरिएको छ। स्वीडेनको जितमा रेबिका ब्लोमक्लिस्ट र एलिन रुबेन्सनले एकएक गोल गरे। स्वीडेनले गोलका लागि भने दोस्रो हाफसम्म कुर्नुपरेको थियो। ६६औं मिनेटमा रेबिकाले गोल गर्दै स्वीडेनलाई अग्रता दिलाएकी थिइन्। उनले सोफिया जाकोब्सनको पासलाई सदुपयोग गरेकी थिइन्। त्यसपछि इन्जुरी समयमा एलिन रुबेन्सनले पेनाल्टीमा गोल गर्दै स्वीडेनलाई २० को सहज जित दिलाइन्। गाब्रिएला चाभेजले पेनाल्टी बक्समा रेबिका ब्लोमक्लिस्टलाई फल गरेपछि रेफ्रीले स्वीडेनलाई पेनाल्टी दिएका थिए। समूह चरणको खेलमा शतप्रतिशत जित निकालेको स्वीडेनले तीन खेलमा नौ अंक बटुल्यो। एक अंक जोडेको अर्जेन्टिना पुछारमा रहँदै घर फर्कियो। यही समूहको अर्को खेलमा इटालीलाई पराजित गर्दै दक्षिण अफ्रिकाले पनि अन्तिम १६ मा स्थान बनाएको छ। एक गोलले पछि परेको अवस्थालाई उल्टाउँदै दक्षिण अफ्रिकाले ३२ को रोमाञ्चक जित निकालेको हो। दक्षिण अफ्रिका उपविजेताका रुपमा प्रिक्वार्टरफाइनलमा पुगेको हो। दक्षिण अफ्रिकाको रोमाञ्चक जितमा हिल्दाह मागाए र थेम्बी केगाटालनाले गोल गर्दा अर्को एक गोल आत्मघाती रुपमा उपहार पाएको थियो। इटालीका लागि अरिअन्ना करुसोले दुवै गोल गरेकी थिइन्। न्युजिल्यान्डको वेलिङ्टनमा भएको खेलको ११औं मिनेटमा अरिअन्ना करुसोले पेनाल्टीमा गोल गर्दै इटालीलाई सुरुवाती अग्रता दिलाएकी थिइन्। ३२औं मिनेटमा बेनेडेट्टा ओर्सीले आत्मघाती गोल गरेपछि दक्षिण अफ्रिका खेलमा फर्किएको थियो। ६७औं मिनेटमा हिल्दाह मागाएले गोल गर्दै दक्षिण अफ्रिकालाई २१ को अग्रता दिलाइन्। ७४औं मिनेटमा अरिअन्ना करुसोले गोल गर्दै खेललाई २२ को बराबरीमा ल्याएकी थिइन्। त्यसपछि इन्जुरी समयमा थेम्बीले गोल गर्दै दक्षिण अफ्रिकालाई ३२ को जित दिलाइन्। तीन खेलमा चार अंक बटुलेको दक्षिण अफ्रिका समूह उपविजेता बन्दै अन्तिम १६ मा पुग्यो। तीन खेलमा तीन अंक जोडेको इटाली तेस्रो स्थानमा रहँदै घर फर्कियो। यसैगरी बुधबार नै भएको खेलमा जित निकाल्दै फ्रान्स र जमैकाले पनि अन्तिम १६ मा स्थान बनाए। गोलको वर्षा भएको खेलमा पानमालाई ६३ गोलले पराजित गर्दै फ्रान्स समूह एफको विजेता बनेको हो। फ्रान्सको जितमा कडिडियोर्टी डायनीले ह्याट्रिक पूरा गरिन्। माएले लाकर, लिअ लि गारेस र भिकी बेचोले एकएक गोल गरे। पानमाकी मार्टा कक्स, योमिरा पिन्जन र लिनेथ सेडेनोले एकएक गोल गरेका थिए। अस्ट्रेलियाको सिड्नी फुटबल स्टेडियममा भएको खेलमा सुरुवाती अग्रता पानमाले लिएको थियो। खेलको दोस्रो मिनेटमै मार्टा कक्सले फ्रिकिकमा दर्शनीय गोल गरेकी थिइन्। फ्रान्सले २१औं मिनेटमा बराबरी गोल फर्काएको थियो। माएले लाकरले गोल गर्दै फ्रान्सलाई खेलमा फर्काएकी थिइन्। २८औं मिनेटमा कडिडियोर्टी डायनीले गोल गर्दै फ्रान्सलाई २१ को अग्रता दिलाइन्। ३७औं मिनेटमा कडिडियोर्टी डायनीले नै व्यक्तिगत दोस्रो तथा टोलीका लागि तेस्रो गोल गरिन्। पहिलो हाफको इन्जुरी समयमा लिअ लि गारेसले गोल गर्दै फ्रान्सलाई ४१ को अग्रता दिलाइन्। ५२औं मिनेटमा कडिडियोर्टी डायनीले ह्याट्रिक पूरा गरिन्। उनी जारी विश्वकपमा ह्याट्रिक गर्ने तेस्रो खेलाडी बनेकी छन्। यसअघि ब्राजिलकी एरी बोर्गेस र नर्वेकी रोमन हउगले ह्याट्रिक गरेका थिए। ६४औं मिनेटमा योमिरा पिनजोन र ८७औं मिनेटमा लिनेथ सेडेनोले गोल गर्दै पानमालाई खेलमा फर्काउने प्रयास गरेका थिए। त्यसपछि इन्जुरी समयमा भिकी बेचोले गोल गर्दे फ्रान्सलाई ६३ को जित दिलाइन्। समूह विजेता बनेको फ्रान्सले तीन खेलमा सात अंक जोड्यो। तीन खेलमा पाँच अंक जोडेको जमैका उपविजेता बन्दा पानमा र ब्राजिल समूह चरणबाटै घर फर्किए। बुधबार नै भएको खेलमा जमैकासँग गोलरहित बराबरी खेल्दै अंक बाँडेपछि ब्राजिल समूह चरणबाटै बाहिरिएको हो।"
एपीवानमा महिला विश्वकप,"एपीवान विश्वभर २० मिलियन र इन्टरनेटमा तीन मिलियनभन्दा बढी दर्शक भएको नेपालकै लोकप्रिय टेलिभिजनका रुपमा स्थापित छ। नेपालमा खेलकुद प्रतियोगिताको प्रशारणमा एपीवान अग्रणी मानिन्छ। काठमाडौं : अस्ट्रेलिया र न्युजिल्यान्डमा जारी फिफा महिला विश्वकपका खेल एपीवान टेलिभिजनले प्रत्यक्ष प्रशारण गरिरहेको छ। फिफा महिला विश्वकपको प्रशारण अधिकार पाएको वान स्टाडियाले नेपालकै पहिलो एचडी टेलिभिजन एपीवानलाई प्रशारण अधिकार दिएको हो। प्रशारण अधिकार पाएलगत्तै एपीवानले विश्वकपका खेलहरू प्रत्यक्ष प्रशारण गर्दै आएको छ। एपीवान विश्वभर २० मिलियन र इन्टरनेटमा तीन मिलियनभन्दा बढी दर्शक भएको नेपालकै लोकप्रिय टेलिभिजनका रुपमा स्थापित छ। नेपालमा खेलकुद प्रतियोगिताको प्रशारणमा एपीवान अग्रणी मानिन्छ। एपीवानले साफ च्याम्पियनसिप फुटबल, दक्षिण एसियाली खेलकुद, एभरेष्ट प्रिमियर लिग र शीर्ष डिभिजनको ए डिभिजन लिगको पनि सफलतापूर्वक प्रत्यक्ष प्रशारण गरिसकेको छ। अन्नपूर्ण मिडिया नेटवर्कका अध्यक्ष क्याप्टेन रामेश्वर थापाले फिफा महिला विश्वकपजस्ता ठूला प्रतियोगितालाई एपीवानले नेपालीको घरघरमा पुयाउन सफल भएकोमा खुसी व्यक्त गरे। अस्ट्रेलिया र न्युजिल्यान्डमा जारी विश्वकप नवौं संस्करण हो। हरेक चार वर्षमा आयोजना हुने प्रतियोगितामा ३२ राष्ट्रले प्रतिस्पर्धा गरिरहेका छन्। यसअघिका संस्करणमा २४ राष्ट्र सहभागी भएकोमा यस पटक ३२ राष्ट्र पुयाइएको हो। सन् १९९८ देखि २०२२ सम्मको पुरुष विश्वकपमा प्रयोग गरिएको ढाँचालाई दोहोयाउँदै पहिलो पटक महिला विश्वकपमा ३२ राष्ट्रलाई सहभागी गराइएको हो।"
राजस्व लक्ष्य भेट्न इमान्दार भएर काम गर्न आवश्यक छ : अर्थमन्त्री डा महत,"काठमाडौं : अर्थमन्त्री डा प्रकाशशरण महतले सबैले इमान्दार भएर काम गरे राजस्वले लक्ष्य भेट्ने बताएका छन्। बिहीबार सुक्खा बन्दरगाह वीरगञ्ज र वीरगञ्ज भन्सार कार्यालयको निरीक्षणका क्रममा उनले भन्सारमा हुने दुरुपयोगलाई कर्मचारीले गम्भीरतापूर्वक लिनसके र सबै इमान्दार भइदिए सजिलै लक्ष्यमा पुग्न सकिने बताए। मन्त्री डा महतले आयात र माग नहुँदा भन्सार शुल्क नउठ्नु स्वाभाविक भएको र त्यसमा राजस्व नउठ्नुमा कर्मचारीको नियन्त्रण बाहिरको कुरा भएको बताए। तर बजारमा प्रशस्त मालवस्तु हुँदा पनि राजस्व घटिरहेको छ भने त्यो अवस्थामा प्रश्न गर्न सकिने उनको भनाइ थियो। 'हामीले यथेष्ट काम गरेनौँ, हामी जिम्मेवार भएनौँ, हामीले आँखा चिम्ल्यौँ अथवा हामीले सार्वजनिक भन्दा निजी फाइदालाई महत्त्व दियौँ भने राजस्व कम उठ्छ', उनले भने। जायज कुरालाई नजायज बनाउन थालियो, सार्वजनिक भन्दा निजी फाइदालाई माथि राख्न थालियो भने निश्चित रूपमा व्यवसायीले अर्को बाटो रोज्ने उनको भनाइ थियो। 'राजस्व संकलनमा भन्सार र सुरक्षा निकायको महत्त्वपूर्ण भूमिका हुन्छ। भन्सार नाकाभन्दा बाहिरबाट मालवस्तु आयात भयो भने त्यसलाई सुरक्षा निकायले हेर्नुपर्छ', मन्त्री महतले भने। सुक्खा बन्दरगाहमा ठूलो मेसिन आए पनि उपयोगमा आउन नसकेको उल्लेख गर्दै उनले भने, उपयोगमा किन आएन कसैलाई थाहा छैन, अरुले सहयोग नै गर्न चाहेनन्। यो प्रयोगमा आयो भने निजीलाई फाइदा पुग्दैन भन्ने सुनियो, प्रविधि भनेको कामलाई सहजीकरण गर्ने हो, जाँचपास विधिलाई सहज बनाउने हो, त्यसलाई ग्रहण गर्नुपर्छ, त्यसलाई अपग्रेड गर्न स्रोतको कमी हुँदैन, तर तपाईंहरूले सहयोग गर्नुपर्छ। आफू फाइदा उठाउन नभई काम गर्न आएको, फाइदा मलाई सरकारले दिएको छ भन्ने कुरा मनन गरेमा भने राजस्वले लक्ष्य भेट्ने उनको जिकिर थियो। राजस्वको लक्ष्य के छ? गत वर्ष कस्तो प्रगति भयो, के कारणले लक्ष्य प्राप्त गर्न सकिएन? कार्यालयको योजना के छ ? यसको समाधान गर्ने बाटो के हुनसक्छ? मन्त्रालयसँग के अपेक्षा छ ? भन्ने कुरामा सबै स्पष्ट रहेको मन्त्री डा महतले प्रष्ट पारे। भन्सार योगदानको ४० प्रतिशत सुक्खा बन्दरगाह भन्सार र वीरगञ्ज भन्सार कार्यालयबाट प्राप्त हुने उल्लेख गर्दै मन्त्री महतले कर्मचारीको जिम्मेवारी कति गहन छ भन्ने यसैबाट बुझ्नुपर्ने बताए।"
"सामान्य अंकले बढ्यो नेप्से, दुई कम्पनीको सकारात्मक सर्किट लेभलमा कारोबार",काठमाडौं : साताको सेयर कारोबारको अन्तिम दिन आज नेप्से परिसूचक सामान्य अंकले बढेको छ। नेप्से परिसूचक ३ अंकले बढेर २०८९८४ विन्दुमा पुगेको हो। यसदिन २६२ कम्पनीको ५१ लाख ३० हजार ५२० कित्ता सेयर १ अर्ब ७८ करोड १८ लाख ४१ हजार ७०१ रुपैयाँमा खरिदबिक्री भयो। आज ७६ कम्पनीको मूल्य बढ्दा १३० कम्पनीको मूल्य घटेको छ। १२ कम्पनीको मूल्य भने स्थिर रह्यो। नेप्से सामान्य अंकले बढेपनि दुई कम्पनीको मूल्यमा सकारात्मक सर्किट लेभलमा कारोबार भयो। सपोर्ट माइक्रोफाइनान्स वित्तीय संस्था र नविल ग्रोथ फण्डको सेयर मूल्य १० प्रतिशतले बढेको हो। यसदिन कारोबार रकमका आधारमा शिवम् सिमेन्ट अग्रस्थानमा रहयो। सो कम्पनीको ९ करोड मूल्य बढिको सेयर कारोबार भयो। यस्तै सीईडीबी हाइड्रोपावर डेभलपमेन्ट कम्पनीको ५ करोड मूल्यको सेयर कारोबार भयो। कारोबारमा आएका १३ उपसमूहमध्ये ८ को मूल्य बढ्यो भने ५ को घट्यो।
प्री ओपन सेसन : १७१ अंकले बढ्यो नेप्से,काठमाडौं : सेयर कारोबार साताको अन्तिम दिन आज प्री ओपन सेसनमा नेप्से परिसूचक करिब २ अंकले बढेको छ। नेप्से परिसूचक १७१ अंकले बढेर २०८८५५ विन्दुमा पुगेको छ। सो समयमा सेन्सेटिभ इण्डेक्स ०४३ अंकले ओरालो लागेको छ। आज प्री ओपन सेसनमा २० कम्पनीको सेयर कारोबार भयो। २० कम्पनीको १ हजार ७१७ कित्ता सेयर ६ लाख ३१ हजार १८८ रुपैयाँमा खरिदबिक्री भयो। कारोबारमा आएका १४ कम्पनीको मूल्य बढ्दा ६ को घट्यो।
आन्तरिक ऋण उठाउँदै सरकार,"काठमाडौं : चालू आर्थिक वर्षभर सरकारका लागि स्रोत जुटाउन नेपाल राष्ट्र बैंकले खर्बौं रुपैयाँबराबरको आन्तरिक ऋणको तालिका सार्वजनिक गरेको छ। सरकारका लागि आर्थिक वर्ष २०८००८१ मा २ खर्ब ४० अर्ब रुपैयाँ आन्तरिक ऋण उठाउन राष्ट्र बैंक लागेको हो। बैंक तथा वित्तीय संस्थामा लगानी योग्य पुँजी (तरलता) थुप्रिएकै बेला आन्तरिक ऋण जुटाउन वार्षिक तालिका सार्वजनिक गरिएको छ। केन्द्रीय बैंकले सरकारको आन्तरिक ऋण व्यवस्थापन गर्न उक्त रकम जुटाउन लागेको हो। वार्षिक बजेटलाई धान्न सरकारले आन्तरिक ऋण उठाउने गर्छ। यसैलाई व्यवस्थापन गर्न राष्ट्र बैंकले आगामी असार मसान्तसम्म ट्रेजरी बिल, विकास ऋणपत्र, पाँचवर्षे नागरिक बचतपत्र र पाँचवर्षे वैदेशिक रोजगार बचतपत्रमार्फत त्रैमासिक रूपमा उक्त रकम उठाउन लागेको हो। आन्तरिक ऋण उठाउने प्रयोजनार्थ नेपाल सरकारका तर्फबाट राष्ट्र बैंकले निष्कासन गर्ने प्रस्तावित चार त्रैमासिक विभाजनअनुसार सबैभन्दा बढी आव २०८०८१ को चौथो त्रैमासमा आन्तरिक ऋण उठाउने भएको छ। उक्त तालिकामा प्रथम पाँच महिनाको बोलकबोल तालिकासमेत सार्वजनिक गरेको छ। उक्त तालिकाहरू खुला बजार सञ्चालन समितिको सिफारिसमा नेपाल सरकार, अर्थ मन्त्रालयबाट स्वीकृत भएर आएपछि लागू गर्न सार्वजनिक गरेको हो। वार्षिक तालिका सार्वजनिकसँगै केन्द्रीय बैंकले बुधबारदेखि नै आन्तरिक ऋण उठाउन थालेको छ। सरकारको तर्फबाट राष्ट्र बैंक, मौद्रिक व्यवस्थापन विभागद्वारा ६ वर्ष अवधिको १० अर्ब रुपैयाँबराबरको विकास ऋणपत्र २०८६ छ बिहीबार ३ बजेसम्म बोलकबोल प्रक्रियाद्वारा निष्कासन गर्न लागेको हो। तालिकाअनुसार प्रथम र दोस्रो त्रैमासमा उक्त उपकरणमार्फत ५५५५ अर्र्ब रुपैयाँ उठाउने लक्ष्य राखेको छ। यसैगरी तेस्रो त्रैमासमा १ खर्ब १२ अर्ब रुपैयाँ उठाउने भएको छ। यससँगै अन्तिम अर्थात् चौथो त्रैमासमा सबैभन्दा बढी ७७ अर्ब रुपैयाँबराबरको ऋण उठाउने लक्ष्य छ। केन्द्रीय बैंकको मौद्रिक व्यवस्थापन विभागले २८ दिनदेखि ३ सय ६४ दिनसम्मको ट्रेजरी बिल जारी गरेर आर्थिक वर्षभित्र ५५ अर्ब उठाउने लक्ष्य लिएको छ। यसैगरी ५ वर्षेदेखि ८ वर्ष अवधिसम्मको १ खर्ब ७९ अर्ब रुपैयाँबराबरको विकास ऋणपत्र उठाउने प्रक्षेपण गरेको छ। यस्तै, पाँचवर्षे नागरिक बचतपत्रमार्फत पाँच अर्ब रुपैयाँ जुटाउने भएको छ। पाँचवर्षे वैदेशिक रोजगार बचतपत्रमार्फत भने एक अर्ब रुपैयाँ उठाउने लक्ष्य लिएको छ। नेपाल राष्ट्र बैंक ऐन, २०५८ तथा राष्ट्र ऋण ऐन, २०५९ मा भएको व्यवस्थाअनुसार नेपाल सरकारको तर्फबाट आन्तरिक ऋण उठाउने कार्य राष्ट्र बैंकले गर्छ। वार्षिक आन्तरिक ऋण निष्कासन तालिका चालू आर्थिक वर्षका लागि व्यवस्था गरेको बैंकका प्रवक्ता डा गुणाकर भट्ट बताउँछन्।"
सुनचाँदीको मूल्य आज पनि घट्यो,आज छापावाल सुन प्रतितोला १ लाख १२ हजार २००मा कारोबार भइरहेको छ। हिजो बुधबार पनि सुनको मूल्य प्रति तोला ६०० रुपैयाँले घटेर प्रतितोला १ लाख १२ हजार ४०० रुपैयाँमा कारोबार भएको थियो। काठमाडौं : आज सुनको भाउ घटेको छ। प्रतितोला २ सय रुपैयाँले सुनको मूल्यमा गिरावट आएको सुनचाँदी महासंघले जनाएको छ। आज छापावाल सुन प्रतितोला १ लाख १२ हजार २००मा कारोबार भइरहेको छ। हिजो बुधबार पनि सुनको मूल्य प्रति तोला ६०० रुपैयाँले घटेर प्रतितोला १ लाख १२ हजार ४०० रुपैयाँमा कारोबार भएको थियो। त्यस्तै आज तेजाबी सुन १ लाख ११ हजार ६५० रुपैयाँमा कारोबार भइरहेको छ। बुधबार यसको मूल्य प्रतितोला १ लाख ११ हजार ८५० रुपैयाँ पुगेको थियो। आज चाँदीको भाउ पनि घटेको छ। हिजो प्रतितोला १४६० रुपैयाँमा कारोबार भएको चाँदी आज १४२५ मा कारोबार भइरहेको छ।

शीर्षक,विवरण
द्रुत बस बन्द हुनुहुँदैन,"परम्परागत बस सेवा व्यवस्थित नहुनाले सो यातायातको माध्यम सुरक्षित र भरपर्दो बन्न सकेको छैन। व्यवस्थित बनाउन सुधारको खाँचो छ। संसारभर यातायात प्रणाली सुधारको अभ्यास गर्दा पहिलो प्राथमिकता सार्वजनिक यातायातलाई दिइने गरेको छ। सर्वसाधारण बढी सार्वजनिक यातायात चढ्नु भनेको सडकमा सवारी संख्या कम हुनु र ट्राफिक व्यवस्थापन सहज बनाउनु हो। सार्वजनिक सवारीमा सर्वसाधारणलाई आकर्षित गर्न सकियोस भनेर विभिन्न देशले नयाँनयाँ अभ्यास गर्छन् र त्यस्ता अभ्यास एकै भए पनि फरक नाम दिइन्छ। नेपालले पनि असोजमा नयाँ अभ्यास सुरु गयो, जसलाई द्रुत बस सेवा भनियो। द्रुत बस चलाउनुको कारण सर्वसाधारणहरू सार्वजनिक बस चढेर पनि भनेको समयमा गन्तव्यमा पुग्न सकून् भन्ने सोच सरकारको देखिन्छ। सार्वजनिक सवारीमा सर्वसाधारणको आकर्षण बढोस् भन्ने सरकारले चाहेको देखिन्छ। पछिल्लो समय द्रुत बस सेवा रोकिएको छ। तर, यो सेवा अझै परिस्कृत भएर सञ्चालन गरिनुपर्छ। त्यसका केही कारण छन्ः १ कुनै नयाँ कुरा कार्यान्वयन गर्दा सफल र असफलभन्दा पनि टिकाइ महत्वपूर्ण हुन्छ। हामीलाई सार्वजनिक यातायातमा सुधार चाहिएको छ। २ द्रुत बस एउटा सुधारको प्रयास हो। १ महिनामै हामी असफल भयौं भन्ने हो भने कुनै पनि नयाँ काम नगर्दा हुन्छ। ३ सुधार गर्नुपर्ने कुरा जानकारी भयो भने विश्लेषण गरी सुधार गरौं। समस्याबाट भाग्ने होइन, सुधार गर्दै अगाडि बढ्नुपर्छ। ४ द्रुत बसका लागि एउटा डेडिकेटेड लेन छुट्याउँ। त्यो लेनबाट एम्बुलेन्स र दमकलका लागि प्रयोग गरौं। प्रायोरिटी ट्राफिक लाइट व्यवस्थापन गरौं। दिनको ४ घण्टामात्र होइन, सो लेनमा पूरा समय प्राथमिकतापूर्ण सवारी चलाऔं। ५ द्रुत बसमा कार्डबाट भाडा भुक्तानी गर्न पाउने व्यवस्था गरौं। समय तालिका बनाएर बस बिसौनी राखौं र आवातजावतलाई सोहीअनुसार व्यवस्था गरौं। (गजुरेल यातायात विज्ञ हुन्।)"
अकर्मण्य अध्यागमन,"मानव तस्करीमा संलग्न अध्यागमन, जहाँ घुस बाँडफाँड गर्न समिति बनाइन्छ । कुनै विदेशी नागरिकका लागि अध्यागमनका अधिकारीकर्मचारीको व्यवहारले त्यो मुलुकको मुहार झल्काउँछ। विदेशी नागरिकले नयाँ मुलुक प्रवेश गर्दै गर्दा देख्ने र अन्तर्क्रिया गर्ने पहिलो नागरिक अध्यागमनका अधिकारी नै हुन्। कुनै पनि मुलुकको प्रवेशाज्ञा पाए पनि आगमन अनुमति दिनेनदिने अन्तिम अधिकार अध्यागमनका अधिकारीहरूसँग निहित हुन्छ। अध्यागमन कुनै पनि मुलुकको शक्तिशाली निकाय हो। तर, नेपालमा भने अध्यागमनको भूमिकालाई नजरअन्दाज गरिँदै आएको छ। नेपाली अध्यागमनमा घुसखोरी चल्छ, अध्यागमनका अधिकारीहरू नै मानव तस्करीमा संलग्न हुन्छन्। राजनीतिक दलहरूले त कुनै एजेन्डा नै बनाउँदैनन्। अध्यागमन र यसको महत्त्वबारे राजनीतिक दल र तिनका नेताहरूलाई ज्ञान नहुन पनि सक्छ। तर, राज्य संयन्त्रमा बसेका प्रधानमन्त्री, मन्त्री, सुरक्षा निकायका प्रमुखहरूको प्राथमिकतामा समेत अध्यागमन मामिला पर्न सकेको छैन। घटना विशेषबाहेक सुरक्षासम्बन्धीका बैठक र छलफलहरूमा अध्यागमनको विषय प्रवेश नै हुँदैन। राष्ट्रिय सुरक्षा परिषद्, केन्द्रीय सुरक्षा समिति वा अन्य कुनै सुरक्षा निकायका बैठकमा होस् अध्यागमन मामिलाका विषयमा छलफल भएको प्रायः सुनिँदैन। राजनीतिक दलका एजेन्डमा समेत अध्यागमनको विषय पर्दैन। अध्यागमन केबल भ्रष्टमन्त्री, नेता र कर्मचारीहरूको कमाउ अखडा बन्दै गइरहेको छ। त्यही रूपमा नेपालको अध्यागमन प्रणालीको परिचय बन्दैछ र बनाइँदैछ। अध्यागमनका बेथितिबारे न कोही खोज्छन् न कोही बोल्छन्। त्यहाँ हुने गलत क्रियाकलापलाई राज्यका संयन्त्रमा बस्नेहरूले प्रश्रय दिइरहेका छन्। विकसित मुलुकहरूले अध्यागमनलाई मानव संसाधन र प्रविधिको हिसाबले बलियो बनाएका हुन्छन्। प्रविधिको हिसाबले विगतको तुलनामा नेपालको अध्यागमन प्रणाली केही बलियो त भएको छ तर मानव संसाधानका हिसाबले थप कमजोर बन्दै गइरहेको छ। प्रविधिमा परिवर्तन आए पनि अध्यागमनका कर्मचारीको प्रवृत्ति र मानसिकतामा परिवर्तन आएको छैन। अध्यागमनमा खटिने निजामती कर्मचारी, प्रहरी र कतिपय एयरलायन्सका कर्मचारीहरू मानव तस्करीमा संलग्न भएका छन्। अध्यागमनका कर्मचारीहरूले मानव तस्करसँगको मिलेमतोमा प्रधानमन्त्री र गृहमन्त्रीको नाममा दिनहुँ पैसा उठाइरहेका छन्। यति हुँदा पनि गृहमन्त्री नारायणकाजी श्रेष्ठले अध्यागमनप्रति उपेक्षा गरिरहेका छन्। विकसित मुलुकको जस्तो अध्यागमन प्रणाली नेपालमा विकास भइसकेको छैन। अध्यागमनमा कार्यरत कर्मचारीको सोचसमेत परिवर्तन भएको छैन। अध्यागमनमा काम गर्ने कर्मचारीहरू स्वयम् मानव तस्करमा संलग्न भएको सुन्दा तपार्इंलाई आश्चर्य लाग्न पनि सक्छ। तर अध्यागमनमा भइरहेको त्यही छ। अध्यागनमका अधिकारीहरूले ठमेलको रेस्टुरेन्टमा लगेर चिनियाँ नागरिकलाई भिसासमेत बेचेका उदाहरणहरू छन्। तर, त्यस्ता कर्मचारीलाई कुनै कारबाही भएन। छानबिन हुने डर भएपछि उनले जागिरबाट राजीनामा दिएर जघन्य अपराधबाट उन्मुक्ति पाए। भिसा बेचिनु संवेदनशील विषय थियो। तर, उनको राजीनामाले गम्भीर अपराधलाई माफी गरिदियो। प्रधानमन्त्री पुष्पकमल दाहाल, गृहमन्त्री नारायणकाजी श्रेष्ठ, मुख्यसचिव बैकुण्ठ अर्याल, गृहसचिव दिनेश भट्टराई, अध्यागमन विभागका महानिर्देशक रुद्रसिंह तामाङ, विमानस्थल अध्यागमन कार्यालयका प्रमुख गोगनबहादुर हमालमध्ये जो कोहीलाई पनि अध्यागमनबाट हुने मानव तस्करीबारे बेखबर छैनन्। तामाङ र हमाल दुवैजना सहसचिव तर अध्यागमनमा भर्खर सरुवा भएर गएका हुन्। त्यहाँबाट हुने मानव तस्करीको बारेमा उनीहरूलाई ब्रिफिङ भइसक्यो। तर मानव तस्करी रोक्ने र आफ्ना कर्मचारीलाई कसरी तह लगाउने भन्नेबारेमा उनीहरूले खासै चासो देखाएका छैनन्। यी सबैलाई अध्यागमनका कर्मचारीले मानव तस्करीसँगको मिलेमतोमा काम गर्छन् भन्ने सूचना छ। तर, उनीहरू आफ्ना कर्मचारीहरू मानव तस्करीमा संलग्न भएको बारे पटक्कै बोल्दैनन्। विमानस्थल अध्यागमन कार्यालयबाट प्रधानमन्त्री, गृहमन्त्री, अख्तियार दुरुपयोग अनुसन्धान आयोगका नाममा पैसा असुली भइरहेको छ। त्यहाँका कर्मचारीहरूले प्रधानमन्त्री र गृहमन्त्रीलाई समेत भाग पुर्याउनु पर्ने भन्दै मानव तस्करीबाट आएको पैसा बाँडफाँड गरिरहेका छन्। तर, अध्यागमनबाट हुने मानव तस्करी रोक्न न प्रधानमन्त्री कार्यालयबाट पहल भएको छ न त गृह मन्त्रालयबाट नै। मुलुक लाचार र कानुनी शासन नभए जस्तो देखिएको छ। सूचना संयन्त्रले काम नगरे जस्तो, मुलुकलाई हेपे जस्तो। अध्यागमनमा भइरहेको मानव तस्करीको प्रवृत्ति हेर्दा यस्तो लाग्छ कि राज्यका सबैै संयन्त्र फेल, नेताकर्मचारी बलिया तर जनता निरीह। गृह मन्त्रालयको कर्मचारी प्रशासन महाशाखामा बसेका कतिपय कर्मचारीहरू रकम असुलेर अध्यागमनमा कर्मचारीहरू खटाउँछन्। कर्मचारी प्रशासनमा बसेका व्यक्तिलाई पैसा नदिई विमानस्थल अध्यागमनमा सरुवा पाउन कठिन हुन्छ। विमानस्थल अध्यागमनमा राष्ट्रिय अनुसन्धान विभागका कर्मचारीहरू छन् । सशस्त्र र नेपाल प्रहरीले समेत विमानस्थलमा गुप्तचर खटाएको छ। नेपाल प्रहरीको मानव बेचबिखन रोक्न खटिएको प्रहरी टोली पनि त्यहीं छ। तर, विमानस्थल अध्यागमन कार्यालयबाट हुने मानव तस्करी रोकिनुको साटो दिनप्रतिदिन बढिरहेको छ। यसमा मुख्य तीन कुराहरू प्रस्ट देखिन्छन्, पहिलो विमानस्थलमा खटिएका गुप्तचर, सशस्त्र र प्रहरीको संयन्त्र निकम्बा अर्थात् कामै नलाग्ने भयो, दोस्रो ती निकायका अधिकारीहरू समेत अध्यागमनका कर्मचारी र मानव तस्करको मिलेमतोमा परी आर्थिक उपार्जन गरिरहेका छन्, तेस्रो विमानस्थलका सुरक्षा अधिकारीहरूले प्रधानमन्त्री र गृहमन्त्रीलाई सूचना दिँदैनन् र दिए पनि गलत सूचना दिन्छन्। विमानस्थलको कुनै संयन्त्र बलियो जस्तो देखिँदैन। सबै कुनै न कुनै रूपमा सेटिङमा भए जस्तो त्यहाँको अवस्था छ। अर्को रह्यो अख्तियार दुरुपयोग अनुसन्धान आयोगको भूमिका। अध्यागमनका कर्मचारीहरू अख्तियारलाई गन्दै गन्दैनन्। अख्तियारको कुरा गर्यो भने प्रमुख आयुक्त प्रेम राई स्वयम्को मुद्दा सर्वाेच्चमा छ उनले के गर्न सक्छन् र भन्ने जवाफ दिन्छन् त्यहाँका कर्मचारी। निचोड के हो भने अध्यागमनका कर्मचारीलाई कसैको डर छैन। उनीहरूलाई चिन्ता मात्र पैसाको छ, डर, लाज छैन। अर्को हास्यास्पद र रमाइलो कुरा त के छ भने विमानस्थल अध्यागमनमा घुस बाँडफाँड गर्न समिति नै छ। समितिमा बसेका कर्मचारीहरूले योगदान, हैसियत र पदका आधारमा मानव तस्करीबाट आएको रकम बाँडफाँड गर्छन्। यी विषय सरकारी संयन्त्रलाई थाहा नहोला त ? प्रधानमन्त्री र गृहमन्त्रीलाई आफ्नो नाममा मानव तस्करहरूले पैसा उठाइरहेको सूचना नहोला त ? पक्कै पनि उनीहरूलाई सूचना छ। तर किन कारबाही गर्दैनन् ? गृह मन्त्रालयकै संरक्षणमा अध्यागमनबाट हुने मानव तस्करी मौलाइरहेको छ। अध्यागमनका अधिकारीलाई मात्र होइन आवश्यक छानबिन गरेर मानव तस्करीमा संलग्न राजनीतिज्ञ, सरकारी उच्च अधिकारी र म्यानपावर व्यवयासीलाई कानुनी दायरामा ल्याउन जरुरी छ। गृह मन्त्रालयको कर्मचारी प्रशासन महाशाखामा बसेका कतिपय कर्मचारीहरू रकम असुलेर अध्यागमनमा कर्मचारीहरू खटाउँछन्। कर्मचारी प्रशासनमा बसेका व्यक्तिलाई पैसा नदिई विमानस्थल अध्यागमनमा सरुवा पाउन कठिन हुन्छ। प्रशासन महाशाखा प्रमुखमा सहसचिव स्तरका कर्मचारी छन्। तर, प्रधानमन्त्री र गृहमन्त्रीका मान्छेले उनलाई भूमिकाविहीन बनाइदिएका छन्। सहसचिवमुनिका कर्मचारीलाई प्रधानमन्त्री र गृहमन्त्रीको सचिवालयबाट अध्यागमनमा जानेको सूची आउँछ। त्यहाँ मोलमोलाइ हुन्छ, अनि बल्ल उसको अध्यागमनमा सरुवा हुन्छ। यी सबै विषयबारे गृहमन्त्री जानकार छैनन् होला त ? तिनै गृहमन्त्री नारायणकाजी श्रेष्ठ जसले भुटानी र ललिता निवास प्रकरणको अनुसन्धान र कारबाहीमा स्याबासी कमाए। आफ्नै मातहतका निकायमा भइरहेको अनियमितता र मानव तस्करीको सञ्जाल तोड्न किन खुट्टा कमाइरहेका छन् गृहमन्त्री। आफ्नै नाममा अध्यागमनमा पैसा उठाइरहँदा गृहमन्त्री श्रेष्ठ किन मौन छन् ? अब पनि गृहमन्त्री श्रेष्ठले अध्यागमनबाट हुने मानव तस्करी रोक्न र त्यहाँका कर्मचारीमाथि छानबिन गर्न विलम्ब गरे चोरी औंला उनैमाथि ठडिन सक्छ। मानव तस्करीको लहरोे विमानस्थल कार्यालय हुँदै अध्यागमन विभाग र गृह मन्त्रालयसम्म पुगेको छ। खोज्दै जाँदा प्रधानमन्त्री कार्यालय, गृह मन्त्रालय र तिनका सचिवालयमा पुगेर अध्यागमनबाट हुने मानव तस्करीको लहरो अड्किन्छ। भुटानी र ललिता निवासको अनुसन्धान गरे झैं अध्यागमनबाट हुने मानव तस्करी रोक्न सके कयौं नेपालीहरू खाडी मुलुकमा अलपत्र हुनबाट जोगिने थिए। अध्यागमनका अधिकारीलाई मात्र होइन आवश्यक छानबिन गरेर मानव तस्करीमा संलग्न राजनीतिज्ञ, सरकारी उच्च अधिकारी र म्यानपावर व्यवयासीलाई कानुनी दायरामा ल्याउन जरुरी छ।"
विदेशी सम्बन्धनका बेथिति,"अहिले नेपालका कलेजहरूमा स्नातक तह प्रथम वर्षको भर्ना प्रक्रिया चलिरहेको छ। मुलुकभित्र सञ्चालित विदेशी सम्बन्धन प्राप्त कलेजहरूमा विद्यार्थीको आकर्षण बढेको तर त्यहाँ मौलाएको छ। नेपालमा स्वदेशी विश्वविद्यालयबाहेक अन्य विभिन्न विदेशी विश्वविद्यालयको सम्बन्धनमा धेरै कलेजहरू सञ्चालनमा छन् । विशेषगरी स्नातक र स्नातकोत्तर कार्यक्रम सञ्चालन गरिरहेका यस्ता कलेजहरूमा हुने शैक्षिक गतिविधिहरू कसरी सञ्चालन भइरहेका छन् भन्ने अधिकांशलाई जानकारी नै हुदैन। यी कलेजहरूमा कहिले भर्ना खुल्छ, पठनपाठन कसरी हुन्छ, परीक्षाको प्रक्रिया के छ, नतिजा कसरी प्रकाशित गरिन्छ भन्ने कुराहरूको बारेमा कलेजका कर्मचारीहरू बाहेक अरूलाई थाहा हुँदैन। यी सबै क्रियाकलापहरू आफ्नो अनुकूलमा गर्ने गरेको पाइन्छ। यतिमात्र होइन भर्ना, परीक्षा, शिक्षण शुल्कहरूसमेत मनपरी निर्धारण गरेको देखिन्छ। सरकारको जिम्मेवार निकायबाट उचित अनुगमन हुन सकेको छैन। अधिकांश विदेशी विश्वविद्यालयको सम्बन्धनमा सञ्चालित कलेजहरूमा बेथिति मौलाएको छ। केही समयअघि कक्षा १२ को वार्षिक परीक्षाफल प्रकाशित हुनुअगावैदेखि विदेशी सम्बन्धन कलेजहरूले भर्ना प्रक्रिया सुरु गरिसकेका थिए। अभिमुखीकरण कक्षाका नाममा स्नातक तह प्रथम वर्षमा विद्यार्थीहरू भर्ना गरी कक्षा सञ्चालनमा ल्याइसकेका थिए। विद्यार्थीहरू १२ कक्षा उत्तीर्ण हुनुअघि नै आफ्नो जालमा फसाइसकेका यस्ता कलेजहरूले गरेका क्रियाकलापहरूको बारेमा भने नियामक निकाय भने मौन छ। मुलुकभित्रका विश्वविद्यालयहरूले सञ्चालन गरेका अधिकांश स्नातक तहका कार्यक्रमहरूमा १२ कक्षाको परीक्षाफल प्रकाशित भएपछि मात्र भर्ना प्रक्रियाको सुरुवात गरेका हुन्थे। यी कलेजहरूमा विद्यार्थीहरू भर्ना हुनका प्रवेश परीक्षा उत्तीर्ण हुनुपर्ने, न्युनतम औसत ग्रेड बिन्दु (जीपीए) ल्याउनुपर्ने, सम्बन्धित विश्वविद्यालयले निर्धारण गरेको विद्यार्थी कोटामा भर्ना हुनुपर्ने जस्ता प्रावधानहरू राखिन्थ्यो। तर, विदेशी विश्वविद्यालयको सम्बन्धनमा सञ्चालित कलेजहरूमा भर्ना हुन कुनै प्रवेश परीक्षा दिनु नपर्ने, निम्नतम जीपीएको प्रावधान सैद्धान्तिक रूपमा मात्र हुने, विद्यार्थी जति पनि भर्ना गर्न मिल्ने, विद्यार्थी भर्नाको कुनै कोटा निर्धारण नहुनु, पठनपाठनका लागि कुनै विषयविज्ञसमेत आवश्यकता नहुने यस्ता कलेजहरू आफूखुसी चलेका देखिन्छन्। राष्ट्रिय शिक्षा नीति २०७६, मा शैक्षिक गुणस्तर कायम गर्न सक्ने अवस्थामा मात्र विदेशी विश्वविद्यालय वा सम्बद्ध शैक्षिक संस्थाहरूलाई नेपालमा कार्यक्रम चलाउन स्वीकृति दिने भनिएको छ। विशेषगरी, नेपालका विश्वविद्यालयहरूमा सञ्चालन नभएका, नयाँ प्रविधिसम्बद्ध विषयका कार्यक्रमहरू विदेशी विश्वविद्यालयसँग सम्बन्धनमा नेपालमा सञ्चालन गरी नेपाललाई विश्वस्तरीय शिक्षा प्रदान गर्ने शैक्षिक केन्द्र (एजुकेसन हब) बनाउने भनी उल्लेख छ। तर, वास्तविकता भने फरक छ। विदेशी सम्बन्धनमा सञ्चालित कलेजहरूले सञ्चालन गरेका अधिकांश कार्यक्रमहरू देशभित्रकै विश्वविद्यालयहरूले सञ्चालन गरेका कार्यक्रमहरूसँग मिल्ने खालकै छन्। स्नातक तहमा पढाइ हुने विज्ञान तथा प्रविधि, व्यवस्थापन, मानविकीजस्ता संकायमा पढाइ हुने विषयसँग मिल्दाजुल्दा विषयहरू नै विदेशी विश्वविद्यालयका पाठ्यक्रम भनी सञ्चालन गरिरहेका छन्। यस्ता पाठ्यक्रमहरू सञ्चालनमा ल्याउन कुनै आधिकारिक निकायबाट स्वीकृतिसमेत लिएको देखिँदैन। कुनै निकायले यसको सोधखोज गरेको खण्डमा सैद्धान्तिक रूपमा विभिन्न विषयका पाठ्यक्रमहरू तयार पारिएको हुन्छ तर व्यावहारिक रूपमा भने कार्यान्वयन भए नभएको हेर्ने निकाय छैन। विदेशी सम्बन्धनमा चलेका कलेजहरूमा चलिरहेको बेथितिबारे सरकार र सरोकारवालाहरू बेखबर छन् भन्न मिल्दैन। शिक्षा मन्त्रालयले निर्देशिकाबमोजिम नचलेको भन्दै यसअघि विदेशी शिक्षण संस्थाको सम्बन्धन लिएका १२ वटा कलेजको सम्बन्धन खारेजी गरेको थियो भने यस्ता कलेज खोल्न २०७४ देखि नै रोक लगाएको छ। तथापि, अहिले पनि धेरै यस्ता कलेजहरू छन् जसले मन्त्रालयले तोकेको नियम, कानुन तथा निर्देशिकालाई बेवास्ता गरेका छन्। यिनीहरूलाई छिट्टै नै कारबाहीको दायरामा ल्याउनुपर्ने आवश्यकता देखिन्छ। कतिपय कलेजहरू नामै नसुनेका विदेशी विश्वविद्यालयको सम्बन्धन भनी शैक्षिक कार्यक्रमहरू सञ्चालनमा ल्याएका छन्। यसबारे विद्यार्थी तथा अभिभावकहरूसमेत चनाखो हुनुपर्ने देखिन्छ। यस्ता कलेजहरूबारे सर्वसाधारणलाई सत्यतथ्य सूचना प्रवाह गराई ठगिनबाट जोगाउनु शिक्षा मन्त्रालय र यसका मातहतका निकायहरूको समेत जिम्मेवारी हो।"
टि२० विश्वकप एसिया फाइनल छनोट : नेपालले यूएईसँग निर्णायक खेल शुक्रबार खेल्ने,"काठमाडौं : आईसीसी टि२० विश्वकप एसिया फाइनल छनोटको निर्णायक खेल यूएईसँग हुने भएको छ। कीर्तिपुरस्थित त्रिवि क्रिकेट मैदानमा बिहीबार ओमानसँग पराजित भएसँगै नेपालले सेमिफाइनल खेल समूह बीको विजेता यूएईसँग शुक्रबार प्रतिस्पर्धा गर्ने भएको हो। सेमिफाइनल खेल मुलपानीमा हुने छ। यस अगाडि समूह चरणमाको खेलमा नेपालले सिंगापुर र मलेसियालाई पराजित गरेको थियो। नेपालका लागि भोलिको खेल महत्त्वपूर्ण रहेको छ। नेपालले भोलिको खेलमा यूएईलाई पराजित गरेको खण्डमा मात्र आईसीसी टि२० विश्वकप खेल्ने पाउने छ। आज भएको खेलमा नेपाल ओमानसँग ५ रनले हारेको थियो। ओमानका विलाल खानले तीन किकेट, अकिब इलयास, सकिल अहमद र मेहरान खानले समान दुईदुई विकेट र कप्तान जिशान मकसुदले एक विकेट लिएका थिए। ओमानले दिएको १४६ रनको चुनौती पछ्याएको नेपाल निर्धारित २० ओभरमा ९ विकेट गुमाउँदै १४० रनमा समेटियो। नेपालका लागि विवेक यादवले सर्वाधिक ३९ रन जोडे। कुशल भुर्तेलले २६, करण केसीले १५, सोमपाल कामी, रोहित पौडेल र सन्दीप जोराले १२, कुशल मल्लले १० रन बनाए। अन्य खेलाडीले दोहोरो अंक जोड्न सकेनन्। ओमानका लागि जिशान मकसूदले सर्वाधिक ३२ रन, नसीम खुशीले २५ रन, प्रतिक अथावलेले २४ रन, आयन खानले १८ रन बनाए। शकील अहमद २२ रन बनाउँदै अविजित रहे। अन्यले दोहोरो अंक जोड्न सकेनन्। यस अगाडि नेपालका लागि करण केसीले ३ विकेट, सन्दीप लामिछाने र सोमपाल कामीले २२ विकेट लिए। त्यसैगरी गुल्सान झा र अविनाश बोहराले समान ११ विकेट लिएका थिए। यो पनि पढ्नुहोस विश्वकप एसिया छनोटमा नेपालको सुखद सुरुवात, सिंगापुरविरुद्ध ८ विकेटले विजयी मलेसियालाई ६ विकेटले हराउँदै नेपाल सेमिफाइनलमा ओमानसँग नेपाल ५ रनले पराजित"
"नेपाललाई चौथो सफलता, सोमपालले लिए ओमानको विकेट","ओमानविरुद्ध २ विकेट लिएसँगै कामीले टि२० आईमा ५० औं विकेट पूरा गरेका छन्। काठमाडौं : आईसीसी टि  २० विश्वकप एसिया फाइनल छनोटको तेस्रो खेलमा नेपालले चौथो विकेट लिएको छ। कीर्तिपुरस्थित त्रिवि क्रिकेट मैदानमा जारी खेलमा सोमपाल कामीले ओमानको चौथो विकेट लिएका हुन्। ओमानविरुद्ध २ विकेट लिएसँगै कामीले टि२० आईमा ५० औं विकेट पूरा गरेका छन्। नेपालका लागि कामीले ५४ ओभरको खेलमा शोएब खानलाई आउट गराए। उनी ओमानका लागि शून्य रन बनाएर आउट भए। कामीको यो व्यक्तिगत दोस्रो विकेट हो। यस अगाडि उनले ३१ ओभरको खेलमा अकिब इलियासलाई आउट गराएका थिए। उनले ६ बलमा २ रन मात्र बनाउन सके। यस अगाडि गुल्सन झाले ४६ ओभरको खेलमा प्रतिक अथावलेलाई आउट गराएका छन्। झाको बलमा प्रतिकलाई कप्तान रोहित पौडेलले क्याच आउट गराएका हुन्। उनले १८ बलमा २४ रन बनाउन सके। यसैगरी करण केसीले पहिलो ओभरमै पहिलो विकेट लिएका थिए। केसीले कश्यप प्रजापतीलाई आउट गरेका हुन्। केसीको बलमा आशिफ शेखले क्याट आउट गराएका हुन्। प्रजापतीले ५ बलमा ८ रन बनाएर वेलियनमा फर्किए। कीर्तिपुर र मूलपानी मैदानमा हुने प्रतियोगिताको समूह एमा नेपाल, ओमान, सिंगापुर र मलेसिया छन्। यस्तै समूह बीमा हङकङ, यूएई, बहराइन र कुवेत छन्। समूह एका विजेताले समूह बी को उपविजेतासँग शुक्रबार सेमिफाइनल खेल्नेछ। फाइनल पुग्ने दुई टोलीले सन् २०२४ मा वेस्ट इन्डिज र अमेरिकामा हुने टीट्वेन्टी विश्वकप खेल्न पाउनेछ। यो पनि पढ्नुहोस नेपालको उत्कृष्ट सुरुवात, करण केसीले लिए पहिलो विकेट सोमपाल कामीले लिए दोस्रो विकेट ओमानको तेस्रो विकेट पतन"
नेपाललाई सातौं सफलता : अविनाश बोहराले लिए विकेट,"काठमाडौं : आईसीसी टि  २० विश्वकप एसिया फाइनल छनोटको तेस्रो खेलमा नेपालले सातौं विकेट लिएको छ। कीर्तिपुरस्थित त्रिवि क्रिकेट मैदानमा जारी खेलमा अविनाश बोहराले ओमानको सातौं विकेट लिएका हुन्। बोहराको बलमा जिशान मकसूदलाई आशिफ शेखले क्याच आउट गराएका हुन्। उनी २६ बलमा ३२ रन बनाएर पवलियनमा फर्किए। यस अगाडि पूर्वकप्तान सन्दीप लामिछानेले एउटै ओभरमा २ विकेट, सोमपाल कामीले २ विकेट, गुल्सन झा र करण केसीले ११ विकेट लिएका छन्। अहिले ओभर १५ औं ओभरको समाप्तिसँगै ७ विकेटको क्षतिमा १०१ रन बनाएर खेलिरहेको छ।"
सन्दीप लामिछानेले लिए ओमानको लगातार दोस्रो विकेट,"काठमाडौं : आईसीसी टि  २० विश्वकप एसिया फाइनल छनोटको तेस्रो खेलमा नेपालले छैटौं विकेट लिएको छ। कीर्तिपुरस्थित त्रिवि क्रिकेट मैदानमा जारी खेलमा सन्दीप लामिछानेले ओमानको छैटौं विकेट लिएका हुन्। पूर्वकप्तान लामिछानेले एउटै ओभरमा दुई विकेट लिएका हुन्। लामिछानेले १३२ ओभरको खेलमा मेहरन खान र १३१ ओभरमा आयन खानलाई आउट गराएका थिए। आयन २५ बलमा १८ रन बनाएर आउट भएका हुन्। अहिले ओमान ६ विकेटको क्षतिमा ९८ रनमा खेलिरहेको छ। यस अगाडि नेपालका लागि सोमपाल कामीले ५४ ओभरको खेलमा शोएब खानलाई आउट गराए। उनी ओमानका लागि शून्य रन बनाएर आउट भए। कामीको यो व्यक्तिगत दोस्रो विकेट हो। यस अगाडि उनले ३१ ओभरको खेलमा अकिब इलियासलाई आउट गराएका थिए। उनले ६ बलमा २ रन मात्र बनाउन सके। यस अगाडि गुल्सन झाले ४६ ओभरको खेलमा प्रतिक अथावलेलाई आउट गराएका छन्। झाको बलमा प्रतिकलाई कप्तान रोहित पौडेलले क्याच आउट गराएका हुन्। उनले १८ बलमा २४ रन बनाउन सके। यसैगरी करण केसीले पहिलो ओभरमै पहिलो विकेट लिएका थिए। केसीले कश्यप प्रजापतीलाई आउट गरेका हुन्। केसीको बलमा आशिफ शेखले क्याट आउट गराएका हुन्। प्रजापतीले ५ बलमा ८ रन बनाएर वेलियनमा फर्किए। कीर्तिपुर र मूलपानी मैदानमा हुने प्रतियोगिताको समूह एमा नेपाल, ओमान, सिंगापुर र मलेसिया छन्। यस्तै समूह बीमा हङकङ, यूएई, बहराइन र कुवेत छन्। समूह एका विजेताले समूह बी को उपविजेतासँग शुक्रबार सेमिफाइनल खेल्नेछ। फाइनल पुग्ने दुई टोलीले सन् २०२४ मा वेस्ट इन्डिज र अमेरिकामा हुने टीट्वेन्टी विश्वकप खेल्न पाउनेछ।"
"सत्ता गठबन्धन कमाउनमै केन्द्रित भयो, आर्थिक संकट बढेपछि ४० प्रतिशत पसल बन्द","नुवाकोट : नेपाली कांग्रेसका नेता अर्जुननरसिंह केसीले जताततै भ्रष्टाचारले जरा गाडेर देश संकटमा परेको दाबी गरेका छन् । नुवाकोटको कोल्पुटारस्थित केउरिनीमा बुधबार आयोजित कार्यक्रममा नेता केसीले देशमा हाल विकास निर्माण, सेवाग्राहीको काम, सिफारिसलगायत सबै क्षेत्रमा अनियमितता बढेको दावी गरेका हुन् । उनले भ्रष्टाचारका कारण देश आर्थिक संकटमा परिरहेको बताए। देशमा सरकारले आर्थिक सन्तुलनलाई नियन्त्रण गर्न नसक्दा काठमाडौंकासमेत ४० प्रतिशत पसलहरु बन्द भइसकेको बताए। देशमा आर्थिक संकट बढ्दा युवा शक्ति पलायन भइरहेको, सम्भावना र अवसरलाई सरकारले पस्किन नसक्दा जनताको नजरमा वितृष्णा र विरोध मात्रै बढेको बताए । उनले हरेक क्षेत्रमा भ्रष्टाचारका कारण मुलुक समस्यामा परेको अवस्थामासमेत गठबन्धनको सरकारले देशलाई सन्तुलनमा राख्न नसकेको नेता केसीले बताए। उनले आफ्नै दल नेपाली कांग्रेसको नेतृत्वप्रति असहमति जनाउँदै विधि, प्रक्रिया र लोकतन्त्रको मर्मलाई भुलेको आरोप लगाए । उनले आफू भ्रष्टाचार नियन्त्रण अभियानमा केन्द्रीत रहेको दावी गर्दै देशमा भ्रष्टाचारले देशको विधिनै सकिने पनि खुलासा गरे । अहिले लुट र भ्रष्टाचारलाई सरकारले संरक्षण गरिरहेको पनि नेता केसीको आरोप छ । सत्तारुढ गठकन्धन दलकै सांसदसमेत रहेका नेता केसीले वर्तमान सरकारले राष्ट्रिय अन्तर्राष्ट्रिय परिवेशलाई सन्तुलनमा राख्न नसकेकोसमेत बताए। सांसद केसीले मिलेर खानकै लागि वर्तमान गठबन्धन बनेको र यो असफल भइसकेको आरोप लगाए। देशको अर्थतन्त्र सुधार नभएसम्म देशले विकासको गतिविधिमा फड्को मार्न नसक्ने भन्दै केसीले नयाँ सरकारले अर्थतन्त्रको विषयमा गम्भीर भएर सोच्ने र काम सुरु गरिहाल्नुपर्ने बताए ।"
ओमानसँग नेपाल ५ रनले पराजित,"काठमाडौं : आईसीसी टि  २० विश्वकप एसिया फाइनल छनोटको तेस्रो खेलमा ओमानसँग नेपाल ५ रनले पराजित भएको छ। कीर्तिपुरस्थित त्रिवि क्रिकेट मैदानमा बिहीबार निर्धारित ओभरको खेलमा ओमानसँग नेपाल ५ रनले पराजित भएको हो। नेपालका लागि विवेक यादवले सर्वाधिक ३९ रन जोडे। कुशल भुर्तेलले २६, करण केसीले १५, सोमपाल कामी, रोहित पौडेल र सन्दीप जोराले १२, कुशल मल्लले १० रन बनाए। अन्य खेलाडीले दोहोरो अंक जोड्न सकेनन्। ओमानले १४६ रनको लक्ष्य दिएको थियो। ओमानका लागि जिशान मकसूदले सर्वाधिक ३२ रन, नसीम खुशीले २५ रन, प्रतिक अथावलेले २४ रन, आयन खानले १८ रन बनाए। शकील अहमद २२ रन बनाउँदै अविजित रहे। अन्यले दोहोरो अंक जोड्न सकेनन्। यस अगाडि नेपालका लागि करण केसीले ३ विकेट, सन्दीप लामिछाने र सोमपाल कामीले २२ विकेट लिए। त्यसैगरी गुल्सान झा र अविनाश बोहराले ११ विकेट लिएका थिए। योसँग समूह एबाट ओमान विजेता र नेपाल उपविजेता बनेको छ।"
नेपाललाई ओमानले दियो १४६ रनको लक्ष्य,"काठमाडौं : नेपालविरुद्ध ओमानले १४६ रनको लक्ष्य प्रस्तुत गरेको छ। कीर्तिपुरस्थित त्रिवि क्रिकेट मैदानमा जारी खेलमा निर्धारित ओभरको खेलमा ९ विकेट गुमाउँदै १४५ रन बनाएको हो। ओमानका लागि जिशान मकसूदले सर्वाधिक ३२ रन, नसीम खुशीले २५ रन, प्रतिक अथावलेले २४ रन, आयन खानले १८ रन बनाए। शकील अहमद २२ रन बनाउँदै अविजित रहे। अन्यले दोहोरो अंक जोड्न सकेनन्। नेपालका लागि करण केसीले ३ विकेट, सन्दीप लामिछाने र सोमपाल कामीले २२ विकेट लिए। त्यसैगरी गुल्सान झा र अविनाश बोहराले ११ विकेट लिए।"
ओमानको तेस्रो विकेट पतन,"काठमाडौं : आइसिसी टि  २० विश्वकप एसिया फाइनल छनोटको तेस्रो खेलमा नेपालले तेस्रो विकेट लिएको छ। कीर्तिपुरस्थित त्रिवि क्रिकेट मैदानमा जारी खेलमा गुल्सान झाले ओमानको तेस्रो विकेट लिएको हो। नेपालका लागि झाले ४६ ओभरको खेलमा प्रतिक अथावलेलाई आउट गराएका छन्। झाको बलमा प्रतिकलाई कप्तान रोहित पौडेलले क्याच आउट गराएका हुन्। उनले १८ बलमा २४ रन बनाउन सके। अहिले ओमान ३ विकेटको क्षतिमा ५ ओभरको समाप्तिमा ३७ रन बनाएर खेलिरहेको छ। यस अगाडि करण केसी र सोमपाल कामीले ११ विकेट लिएका थिए। कीर्तिपुर र मूलपानी मैदानमा हुने प्रतियोगिताको समूह एमा नेपाल, ओमान, सिंगापुर र मलेसिया छन्। यस्तै समूह बीमा हङकङ, यूएई, बहराइन र कुवेत छन्। समूह एका विजेताले समूह बी को उपविजेतासँग शुक्रबार सेमिफाइनल खेल्नेछ। फाइनल पुग्ने दुई टोलीले सन् २०२४ मा वेस्ट इन्डिज र अमेरिकामा हुने टीट्वेन्टी विश्वकप खेल्न पाउनेछ। नेपालको प्लेइङ ११ : आसिफ शेख, कुशल भुर्तेल, कुशल मल्ल, रोहित पौडेल (कप्तान), विवेक यादव, सन्दीप जोरा, सोमपाल कामी, करण केसी, गुलशन झा, सन्दीप लामिछाने र अभिनाश बोहरा। यो पनि पढ्नुहोस नेपालको उत्कृष्ट सुरुवात, करण केसीले लिए पहिलो विकेट सोमपाल कामीले लिए दोस्रो विकेट नेपाललाई चौथो सफलता, सोमपालले लिए ओमानको विकेट"
ओमानको आठौं विकेट पतन,"काठमाडौं : आईसीसी टि  २० विश्वकप एसिया फाइनल छनोटको तेस्रो खेलमा नेपालले आठौं विकेट लिएको छ। कीर्तिपुरस्थित त्रिवि क्रिकेट मैदानमा जारी खेलमा करण केसीले ओमानको आठौं विकेट लिएका हुन्। केसीको बलमा नसीम खुशीलाई सन्दीप लामिछानेले क्याच आउट गराएका हुन्। उनी १७३ ओभरको खेलमा १४ बलमा २५ रन बनाएर पवलियनमा फर्किए। केसीले यस अगाडि पनि खेलको पहिलो ओभरमै विकेट लिएका थिए। यस अगाडि पूर्वकप्तान सन्दीप लामिछानेले एउटै ओभरमा २ विकेट, सोमपाल कामीले २ विकेट, गुल्सन झाले ११ विकेट लिएका छन्। अहिले ओभर १८१ औं ओभरको समाप्तिसँगै ८ विकेटको क्षतिमा १२३ रन बनाएर खेलिरहेको छ।"
प्रथम वीरगन्ज गोल्डकपको तयारी पूरा,"वीरगन्ज : वीरगन्जमा शनिबारदेखि सुरु हुने मधेस प्रदेशकै सबैभन्दा बढी राशी पुरस्कार भएको प्रथम वीरगन्ज गोल्डकपको सम्पूर्ण तयारी पूरा भएको छ। प्रतियोगिता हुने आदर्शनगर रंगशालामै बिहीबार साँझ पत्रकार सम्मेलन गरेर आयोजक भेट्रान सिटी क्लब वीरगन्जले कार्तिक १८ देखि २५ गतेसम्म हुने प्रतियोगिताको सम्पूर्ण तयारी सकिएको जानकारी गराएको हो। पत्रकार सम्मेलनमा क्लबका महासचिव पंकज श्रेष्ठले १० हजार दर्शक अटाउने क्षमताको आदर्शनगर रंगशालामा ३ हजार दर्शक बस्न सक्ने क्षमताको अस्थायी प्याराफिटपनि निर्माण गरिएको बताए। यसका साथै खेल हुने ग्राउन्ड नयाँ घाँस रोपेर तयार पारिएको जानकारी उनले दिए। प्रतियोगितामा सहभागी हुने नेपाल र भारतका आठ वटै टिमको टुंगो लगाएर खेल तालिका पनि सार्वजनिक गरी सकिएको श्रेष्ठले बताए। श्रेष्ठका अनुसार प्रतियोगतामा त्रिुभवन आर्मी क्लब काठमाडौं, नेपाल पुलिस क्लब काठमाडौं, संकटा क्लब काठमाडौं, चर्च ब्वाइज युनाइटेड नवलपरासी, झापा एफसी झापा, आयोजक वीरगन्ज भेट्रान सिटी क्लब तथा भारत कोलकत्ताको क्लाईभ हाउस डमडम र दिल्लीको एफसीआई नर्थ जोन फुटबल टिम नोइडाले भाग लिने भएका हुन्। प्रतियोगिताको उपाधि उपविजेता टिमले नगद ११ लाख ११ हजार १ सय ११ रुपैयाँ र उपविजेता टिमले नगद ५ लाख ५५ हजार ५ सय ५५ रुपैयाँ पुरस्कार पाउने जानकारी दिए। यस्तै हरेक खेलको म्यान अफ दि म्याच घोषित हुने खेलाडीलाई नगद पाँच हजार, विधागत तर्फ उत्कृष्ट हुने खेलाडी जनही २० हजार र प्रतियोगिताकै सर्वोत्कृट हुने खेलाडीलाई नगद ५० हजार रुपैयाँ पुरस्कार प्रदान गरिने उनले बताए। प्रतियोगितामा दर्शकका लागि प्रवेश शुल्क १ सय रुपैयाँ राखिएको क्लबका वरिष्ठ उपाध्यक्ष सागर राणाले जानकारी दिए। सेमिफाइनलदेखि भने प्रवेश शुल्क २ सय रुपैयाँ राखिएको छ।"
सोमपाल कामीले लिए दोस्रो विकेट,"काठमाडौं : आइसिसी टि  २० विश्वकप एसिया फाइनल छनोटको तेस्रो खेलमा नेपालले उत्कृष्ट सुरुवात गरेको छ। कीर्तिपुरस्थित त्रिवि क्रिकेट मैदानमा जारी खेलमा नेपालले ओमानको दोस्रो विकेट लिएको हो। नेपालका लागि सोमपाल कामीले दोस्रो विकेट लिएका हुन्। उनले ३१ ओभरको खेलमा अकिब इलियासलाई आउट गराएका छन्। उनले ६ बलमा २ रनमात्र बनाउन सके। अहिले ओमान २ विकेटको क्षतिमा ४ ओभरको समाप्तिमा २५ रन बनाएर खेलिरहेको छ। यस अगाडि करण केसीले कश्यप प्रजापतीलाई आउट गरेका थिए। केसीको बलमा आशिफ शेखले क्याट आउट गराएका हुन्। प्रजापतीले ५ बलमा ८ रन बनाएर पवेलियनमा फर्किए। उनले दुई चौका हानेका थिए। कप्तान रोहित पौडेलले ओमानलाई ब्याटिङको निम्तो दिएका थिए। समूहगत चरणको अन्तिम खेल अगाडि नै समूह एबाट नेपाल र ओमान सेमिफाइनलमा पुगेका छन्। आजको खेलबाट समूह विजेता बन्ने लक्ष्य रहेको छ। छनोट प्रतियोगिताको पहिलो खेलमा नेपालले सिंगापुरलाई ८ विकेटले र दोस्रो खेलमा मलेसियालाई ६ विकेटले हराएको थियो।ओमानले पनि पहिलो खेलमा मलेसियालाई ३२ रन र दोस्रो खेलमा सिंगापुरलाई २२ रनले पराजित गरेको थियो। कीर्तिपुर र मूलपानी मैदानमा हुने प्रतियोगिताको समूह एमा नेपाल, ओमान, सिंगापुर र मलेसिया छन्। यस्तै समूह बीमा हङकङ, यूएई, बहराइन र कुवेत छन्। समूह एका विजेताले समूह बी को उपविजेतासँग शुक्रबार सेमिफाइनल खेल्नेछ। फाइनल पुग्ने दुई टोलीले सन् २०२४ मा वेस्ट इन्डिज र अमेरिकामा हुने टीट्वेन्टी विश्वकप खेल्न पाउनेछ। नेपालको प्लेइङ ११ : आसिफ शेख, कुशल भुर्तेल, कुशल मल्ल, रोहित पौडेल (कप्तान), विवेक यादव, सन्दीप जोरा, सोमपाल कामी, करण केसी, गुलशन झा, सन्दीप लामिछाने र अभिनाश बोहरा।"
पलेशालाई प्रधानमन्त्री दाहालको बधाई,"काठमाडौं : राष्ट्रिय खेलकुद परिषद्का संरक्षक प्रधानमन्त्री पुष्पकमल दाहाल प्रचण्ड ले चीनको हाङचाओमा भएको चौथो एसियाली पारा खेलकुदको तेक्वान्दोमा ऐतिहासिक पदक जित्न सफल पलेशा गोवद्र्धनलाई बुधबार बधाई दिएका छन्। प्रधानमन्त्री दाहालले पलेशालाई सिंहदरबारमा भेटी बधाई दिएका हुन्। सोही अवसरमा प्रशिक्षक कविराज नेगी लामा र व्यवस्थापक रामचन्द्र श्रेष्ठलाई पनि प्रधानमन्त्री दाहालले बधाई दिएका थिए। भेटका अवसरमा युवा तथा खेलकुद मन्त्री डिगबहादुर लिम्बू, राष्ट्रिय खेलकुद परिषद्का सदस्यसचिव टंकलाल घिसिङलगायतको उपस्थित थियो। पलेशाले के ४४ क्याटगोरीको महिला ५७ केजी मुनिको तौल समूहमा कांस्य पदक जितेकी थिइन्। पलेशाले जितेको पदक नेपालले एसियाली पारा खेलकुदमै जितेको पहिलो पदक हो। पलेशाले यसअघि सन् २०२१ मा बहराइनमा भएको एसियाली युथ पारा गेम्समा स्वर्ण जितेकी थिइन्। २०१८ मा भियतनाममा भएको चौथो एसियाली पारा तेक्वान्दो च्याम्पियनसिपकी कास्य विजेता २० वर्षीय पलेशाले जापानमा भएको टोकियो पारा ओलम्पिक २०२० मा दुई बाउट जितेर इतिहास रचेकी थिइन्। पलेशाले सन् २०१८ मा काठमाडौं भएको दोस्रो काठमाडौं क्योरोगी तथा पुम्से अन्तर्राष्ट्रिय तेक्वान्दो प्रतियोगितामा स्वर्ण जितेकी थिइन्। १० वर्षको उमेरदेखि तेक्वान्दो खेल्न थालेकी पलेशा सन् २०१६ मा पारा राष्ट्रिय टिममा आबद्ध भएकी थिइन्। राष्ट्रिय टिममा आबद्ध भएपछि पलेशाको डेब्यु अन्तर्राष्ट्रिय प्रतियोगिता सन् २०१७ मा दक्षिण कोरियाको छुनचियोनमा भएको तेस्रो एसियाली पारा तेक्वान्दो खुला च्याम्पियनसिप हो। त्यसमा उनी पाँचौ भएकी थिइन्। काठमाडौं महानगरपालिका२८ बागबजार निवासी पलेशाले सन् २०१७ मा लनडनमा भएको विश्व पारा तेक्वान्दो, जोर्डनमा २०१९ मा भएको पाँचौं एसियाली पारा खुला तेक्वान्दो र २०१९ मै टोकियो पारालिम्पिक गेम्सको टेस्ट इभेन्टमा पाँचौं स्थान हासिल गरेकी थिइन्। सन् २०१९ मा टर्कीमा भएको आठौं विश्व पारा तेक्वान्दोमा नवौं भएकी पलेशाले साउदी अरेबियामा भएको विश्व पारा तेक्वान्दो ग्रान्ड प्रिक्समा पनि सहभागिता जनाएकी थिइन्।"
रानीटारलाई उपाधि,"फिदिम : फिदिममा सम्पन्न छैटौं तरुण गोल्डकपको उपाधि फिदिम नगरपालिका८ रानीटारले जितेको छ। सदरमुकामस्थित फिदिम माविको खेल मैदानमा सम्पन्न फाइनलमा फिदिम१ लाई १० गोलले पराजित गर्दै रानीटारले उपाधि जितेको हो। रानीटारको जितमा अर्जुन गुरुङले निर्णायक गोल गरेका थिए। उनले खेलको अन्तिम समयमा गोल गरेका थिए। उपाधिसँगै रानीटारले ५१ हजार एक सय ७१ नगद पुरस्कार प्राप्त गयो। उपविजेतामा सीमित बनेको फिदिम१ ले ३५ हजार एक सय ७१ रुपैयाँमा चित्त बुझायो। विजेतालाई नेपाली कांग्रेस पाँचथरका निवर्तमान सभापति नरेन्द्रकुमार केरुङले पुरस्कार प्रदान गरेका थिए। फिदिम १ का अतित आङ्बो प्रतियोगिताको सर्वोत्कृष्ट खेलाडी घोषित भए। रानीटारका सुरेश गुरुङ उत्कृष्ट गोलरक्षक, फिदिम१ का सुरेशजंग क्षत्री उत्कृष्ट डिफेन्डर र फिदिम१ कै सञ्जीव नेम्वाङ उत्कृष्ट फरवार्ड घोषित भए। खेल अवधिभर चार गोल गरेका रानीटारका नवराज गुरुङ सार्वाधिक गोलकर्ता बने। उनीहरू सबैले दुई हजार पाँच सय रुपैयाँ पुरस्कार प्राप्त गरे। प्रतियोगिताको प्रथम पुरस्कार नेपाल बेलायत सम्पर्क समितिका नेता सूर्य नेम्वाङले प्रायोजन गरेको तरुण दल पाँचथरका अध्यक्ष सुमन लामाले जानकारी दिए। यस्तै दोस्रो पुरस्कार नेपाली कांग्रेस पाँचथर काठमाडौं सम्पर्क समितिका लक्ष्मीनारायण तिम्सिनालगायतको टिमले प्रायोजन गरेको तरुण दलले जनाएको छ। आफ्नो ७१औैं स्थापना दिवसका अवसरमा नेपाल तरुण दल पाँचथरले फिदिम नगरपालिका वडास्तरीय फुटबल प्रतियोगिता आयोजना गरेको हो।"
ओमानलाई पराजित गर्दै समूह विजेता बन्ने लक्ष्यमा नेपाल,"काठमाडौं : नेपालले आइसिसी टी२० विश्वकप एसिया फाइनल छनोटमा आज ओमानसँग खेल्दैछ। कीर्तिपुरस्थित त्रिवि क्रिकेट मैदानमा आइसिसी टि  २० विश्वकप एसिया फाइनल छनोटको तेस्रो खेल आज बिहान ९ बजे सुरु हुने नेपाल क्रिकेट संघ (क्यान)ले जनाएको छ। समूहगत चरणको अन्तिम खेल अगाडि नै समूह एबाट नेपाल र ओमान सेमिफाइनलमा पुगेका छन्। आजको खेलबाट समूह विजेता बन्ने लक्ष्य रहेको छ। छनोट प्रतियोगिताको पहिलो खेलमा नेपालले सिंगापुरलाई ८ विकेटले र दोस्रो खेलमा मलेसियालाई ६ विकेटले हराएको थियो।ओमानले पनि पहिलो खेलमा मलेसियालाई ३२ रन र दोस्रो खेलमा सिंगापुरलाई २२ रनले पराजित गरेको थियो। कीर्तिपुर र मूलपानी मैदानमा हुने प्रतियोगिताको समूह एमा नेपाल, ओमान, सिंगापुर र मलेसिया छन्। यस्तै समूह बीमा हङकङ, यूएई, बहराइन र कुवेत छन्। समूह एका विजेताले समूह बी को उपविजेतासँग शुक्रबार सेमिफाइनल खेल्नेछ। आज नेपाल र ओमान दुवै टीमले उत्कृष्ट टोली मैदान उतार्ने छन्। फाइनल पुग्ने दुई टोलीले सन् २०२४ मा वेस्ट इन्डिज र अमेरिकामा हुने टीट्वेन्टी विश्वकप खेल्न पाउनेछ।"
"ओमानविरुद्ध नेपालले टस जित्यो, पहिले बलिङ गर्ने","काठमाडौं : नेपालले आइसिसी टी२० विश्वकप एसिया फाइनल छनोटमा ओमानविरुद्ध पहिले बलिङ गर्ने भएको छ। कीर्तिपुरस्थित त्रिवि क्रिकेट मैदानमा आइसिसी टि  २० विश्वकप एसिया फाइनल छनोटको तेस्रो खेलमा टस जितेर नेपालले बलिङ रोजेको हो। कप्तान रोहित पौडेलले ओमानलाई ब्याटिङको निम्तो दिएका छन्। नेपालले आजको खेलमा टोलीमा परिवर्तन गरेको छैन। खेल आज बिहान ९ बजे सुरु हुने नेपाल क्रिकेट संघ (क्यान)ले जनाएको छ। समूहगत चरणको अन्तिम खेल अगाडि नै समूह एबाट नेपाल र ओमान सेमिफाइनलमा पुगेका छन्। आजको खेलबाट समूह विजेता बन्ने लक्ष्य रहेको छ। छनोट प्रतियोगिताको पहिलो खेलमा नेपालले सिंगापुरलाई ८ विकेटले र दोस्रो खेलमा मलेसियालाई ६ विकेटले हराएको थियो।ओमानले पनि पहिलो खेलमा मलेसियालाई ३२ रन र दोस्रो खेलमा सिंगापुरलाई २२ रनले पराजित गरेको थियो। कीर्तिपुर र मूलपानी मैदानमा हुने प्रतियोगिताको समूह एमा नेपाल, ओमान, सिंगापुर र मलेसिया छन्। यस्तै समूह बीमा हङकङ, यूएई, बहराइन र कुवेत छन्। समूह एका विजेताले समूह बी को उपविजेतासँग शुक्रबार सेमिफाइनल खेल्नेछ। आज नेपाल र ओमान दुवै टीमले उत्कृष्ट टोली मैदान उतार्ने छन्। फाइनल पुग्ने दुई टोलीले सन् २०२४ मा वेस्ट इन्डिज र अमेरिकामा हुने टीट्वेन्टी विश्वकप खेल्न पाउनेछ। नेपालको प्लेइङ ११ : आसिफ शेख, कुशल भुर्तेल, कुशल मल्ल, रोहित पौडेल (कप्तान), विवेक यादव, सन्दीप जोरा, सोमपाल कामी, करण केसी, गुलशन झा, सन्दीप लामिछाने र अभिनाश बोहरा।"
"नेपालको उत्कृष्ट सुरुवात, करण केसीले लिए पहिलो विकेट","काठमाडौं : कीर्तिपुरस्थित त्रिवि क्रिकेट मैदानमा जारी आइसिसी टि  २० विश्वकप एसिया फाइनल छनोटको तेस्रो खेलमा नेपालले उत्कृष्ट सुरुवात गरेको छ। पहिले बलिङ गर्ने निर्णय गरेको नेपालले ओमानको पहिलो विकेट लिएको हो। नेपालका लागि करण केसीले पहिलो विकेट लिएका छन्। केसीले कश्यप प्रजापतीलाई आउट गरेका हुन्। केसीको बलमा आशिफ शेखले क्याट आउट गराएका हुन्। प्रजापतीले ५ बलमा ८ रन बनाएर पेभेलिएनमा फर्किए। उनले दुई चौका हानेका थिए। कप्तान रोहित पौडेलले ओमानलाई ब्याटिङको निम्तो दिएका थिए। समूहगत चरणको अन्तिम खेल अगाडि नै समूह एबाट नेपाल र ओमान सेमिफाइनलमा पुगेका छन्। आजको खेलबाट समूह विजेता बन्ने लक्ष्य रहेको छ। छनोट प्रतियोगिताको पहिलो खेलमा नेपालले सिंगापुरलाई ८ विकेटले र दोस्रो खेलमा मलेसियालाई ६ विकेटले हराएको थियो।ओमानले पनि पहिलो खेलमा मलेसियालाई ३२ रन र दोस्रो खेलमा सिंगापुरलाई २२ रनले पराजित गरेको थियो। कीर्तिपुर र मूलपानी मैदानमा हुने प्रतियोगिताको समूह एमा नेपाल, ओमान, सिंगापुर र मलेसिया छन्। यस्तै समूह बीमा हङकङ, यूएई, बहराइन र कुवेत छन्। समूह एका विजेताले समूह बी को उपविजेतासँग शुक्रबार सेमिफाइनल खेल्नेछ। फाइनल पुग्ने दुई टोलीले सन् २०२४ मा वेस्ट इन्डिज र अमेरिकामा हुने टीट्वेन्टी विश्वकप खेल्न पाउनेछ। नेपालको प्लेइङ ११ : आसिफ शेख, कुशल भुर्तेल, कुशल मल्ल, रोहित पौडेल (कप्तान), विवेक यादव, सन्दीप जोरा, सोमपाल कामी, करण केसी, गुलशन झा, सन्दीप लामिछाने र अभिनाश बोहरा।"
चर्च ब्वाइजको विजयी सुरुवात,"नेपालगन्ज : बाँकेको कोहलपुरमा बुधबारदेखि मुख्यमन्त्री कोहलपुर गोल्डकप प्रतियोगिता सुरु भएको छ। लुम्बिनी प्रदेशका मुख्यमन्त्री डिल्लीबहादुर चौधरीले बुधबार प्रतियोगिताको उद्घाटन गरेका हुन्। उनले कोहलपुर गोल्डकपलाई प्रदेशको नियमित कार्यक्रममा समावेश गरिने बताए। कार्यक्रममा लुम्बिनी प्रदेश सरकारका सामाजिक विकासमन्त्री चन्द्रकेश गुप्ता, कोहलपुर नगरपालिकाका प्रमुख पूर्णप्रसाद आचार्य, प्रदेश खेलकुद परिषद्का सदस्यसचिव जयप्रसाद भट्टराईलगायतले कोहलपुर गोल्डकपलाई निरन्तरता दिन आवश्यक सहयोग गर्ने प्रतिबद्धता जनाएका थिए। कोहलपुरस्थित तेह्र बिघा खेल मैदानमा भएको उद्घाटन खेलमा चर्च ब्वाइज युनाइटेड काठमाडौंले आयोजक कोहलपुर रेसिङ सहारा क्लबलाई टाइब्रेकरमा ५४ गोलले पराजित गयो। निकै प्रतिस्पर्धात्मक खेलमा निर्धारित समयभित्र गोल हुन नसकेपछि टाइब्रेकरमा आयोजकलाई स्तब्ध पार्दै चर्च ब्वाइजले विजयी सुरुवात गरेको हो। चर्च ब्वाइज क्लबका गोलरक्षक अभिषेक चौधरी म्यान अफ द म्याच घोषित भए। उनले पाँच हजार रुपैयाँ नगद पुरस्कार पाए। बिहीबार गोर्खा ब्वाइज स्पोर्ट्स क्लब बुटवल र सुदरपश्चिम११ बीच प्रतिस्पर्धा हुनेछ। प्रतियोगिता संयोजक रामबहादुर मल्लका अनुसार अफ्रिकन देश क्यामरुनको एभिनियर एफसीसहित नेपालको त्रिभुवन आर्मी फुटबल, चर्च ब्वाइज युनाइटेड, गोर्खा ब्वाइज स्पोर्ट्स क्लब बुटवल, सुदूरपश्चिम११, कोहलपुर रेसिङ सहारा क्लब कोहलपुर, बीएफसी चितवन र दुधौली स्पोर्ट्स क्लब सिन्धुली गरी आठ टोलीको सहभागिता रहेको छ। प्रतियोगितामा प्रथम हुनेलाई ८ लाख र दोस्रोले ४ लाख रुपैयाँ पुरस्कार पाउने छन्। प्रतियोगिता कात्तिक २२ गतेसम्म सञ्चालन हुनेछ।"
नेपालको स्वास्थ्य प्रणालीलाई सुधार गर्न विश्व बैंकद्वारा सहयोग,"काठमाडौं : नेपालको स्वास्थ्य प्रणालीको गुणस्तर, पहुँच र उत्थानशीलता सुदृढीकरण गर्न विश्व बैंकले अन्तर्राष्ट्रिय विकास संस्था (आईडीए)बाट १० करोड अमेरिकी डलर बराबरको सहुलियतपूर्ण ऋण उपलब्ध गराउने भएको छ। यस्तै, स्वास्थ्य आपत्कालीन पूर्वतयारी तथा प्रतिकार्य कोष (एचईपिआरटीएफ)बाट ३८ लाख ४० हजार अमेरिकी डलर बराबरको अनुदान सहयोग उपलब्ध गराउने भएको छ। द्विपक्षीय वित्तीय सम्झौता आज विद्युतीय रुपमा आदानप्रदान गरिएको छ। ती सम्झौतामा यही कात्तिक १० गते विद्युतीय हस्ताक्षर गरिएको थियो। नेपालमा विश्व बैंकद्वारा वित्तीय लगानी गरिएको यो पहिलो विद्युतीय हस्ताक्षरित आयोजना हो। नेपाल गुणस्तर स्वास्थ्य प्रणाली कार्यक्रम सञ्चालन सम्झौतामा अर्थ सचिव कृष्णहरि पुष्कर र माल्दिभ्स, नेपाल र श्रीलङ्काका लागि विश्व बैंकका राष्ट्रिय निर्देशक फारिस हदादजेर्भोसले हस्ताक्षर गरेका थिए। स्वास्थ्य तथा जनसंख्या मन्त्रालयले यो कार्यक्रम संघीय तहको स्वास्थ्य बीमा बोर्ड, र कोशी र गण्डकी प्रदेशका छनोट गरिएका प्रदेश तथा स्थानीय तहसँगको समन्वयमा कार्यान्वयन गर्नेछ। कार्यक्रमले गुणस्तरीय स्वास्थ्य सेवा प्रवाह गर्न स्वास्थ्य प्रणालीको तत्परतामा सुधार, स्वास्थ्य बीमाको पहुँच अभिवृद्धि र छनोट गरिएका प्रदेश तथा स्थानीय तहमा स्वास्थ्य आपत्कालीन पूर्वतयारी एवं प्रतिकार्य क्षमता सुदृढीकरण गर्ने कार्यमा जोड दिन्छ। 'गुणस्तरीय स्वास्थ्य सेवा मानव पुँजी विकासको आधारशीला हो। नेपाल गुणस्तर स्वास्थ्य प्रणाली कार्यक्रम सञ्चालनद्वारा तय गरिएको वृहत सुधारका एजेण्डा उच्च गुणस्तरीय स्वास्थ्य सेवाको पहुँच अभिवृद्धि गर्न निर्णायक हुनेछन्', अर्थ सचिव पुष्करले भने। नेपालमा संकटासन्न जनतालाई संरक्षण गर्ने, र उन्नत उत्पादकत्व र दिगो आर्थिक वृद्धिको मेरुदण्डका रुपमा रहेको मानव पुँजीको सुदृढीकरणका लागि योगदान गर्ने उत्थानशील र समावेशी जनस्वास्थ्य प्रणाली निर्माण गर्न हामी सरकारसँग मिलेर काम गर्न प्रतिबद्ध रहेको माल्दिभ्स, नेपाल र श्रीलंकाका लागि विश्व बैंकका राष्ट्रिय निर्देशक जेर्भोसले बताए।"
निष्क्रिय कर्जाको टाउको दुखाइ,"काठमाडौं : पछिल्लो समय बैंक तथा वित्तीय संस्थाबाट कर्जा लिएका ऋणीलाई तिर्न हम्मेहम्मे परेको छ। अपेक्षाअनुसार अर्थतन्त्र चलायमान हुन नसक्नुको प्रतिबिम्ब बैंकवित्तीय संस्थाको खराब कर्जाको आकारले देखाउँछ। सञ्चालनमा रहेका १७ वटा विकास बैंकहरूबाट प्रवाह भएको ऋण समयमा नउठ्ने क्रम ह्वात्तै बढेको छ। विकास बैंकहरूको औसतमा निष्क्रिय कर्जा २४५ प्रतिशत देखिन्छ तर अधिकांशको भने वर्षदिनमै दोब्बर बनेको छ। विकास बैंकहरूको आर्थिक वर्ष २०७९८० को वार्षिक प्रतिवेदनअनुसार सबैभन्दा बढी नारायणी विकास बैंक र सप्तकोशी विकास बैंकको खराब कर्जा बढी छ। गत वर्ष २९४ प्रतिशतमात्रै एनपीएल भएको नारायणी विकास बैंकको अहिले ह्वात्तै बढेर १८४० प्रतिशत पुगेको छ। यस्तै, गत आवमा सप्तकोशीको ४३८ प्रतिशत एनपीएल भएकोमा १२९९ प्रतिशत पुगेको छ। यसबाहेकका विकास बैंकको निष्क्रिय कर्जा क्रमशः एक्सेलको ४८८, कर्पोरेटको ४२९ प्रतिशत, कर्णालीको ३९२, महालक्ष्मीको ३५१, ग्रिन डेभलपमेन्टको ३३०, ज्योतिको ३०९, सांग्रिलाको ३०६, लुम्बिनीको ३०१, कामना सेवाको २९८, साइन रेसुंगा १८१ प्रतिशत, गरिमाको १५५ प्रतिशत, मितेरीको १३१, सिन्धुको १२९ र मुक्तिनाथ विकास बैंकको ०९६ प्रतिशत पुगेको छ। तर, यसबीच साल्पा विकास बैंकले भने एनपीएल घटाउन सफल भएको छ। अघिल्लो आवमा ३०७ प्रतिशत एनपीएल भएको साल्पाले यस्तो दर घटाएर २९३ प्रतिशतमा झारेको छ। बैंकहरूले प्रवाह गरेको ऋणको साँवा तथा ब्याज उठाउन नसक्दा निष्क्रिय कर्जा बढेको बैंकर बताउछन्। निष्क्रिय कर्जा बढ्दै गएकाले बैंकहरूले ऋण नोक्सानी प्रोभिजन (लोन लस प्रोभिजन)मा बढी रकम छुट्ट्याउनु पर्दा आर्थिक वर्ष (आव) २०७९८० को लाभांश क्षमतासमेत घट्ने भनाइ उनीहरूको छ। व्यवसायीहरूले भने बजारमा माग नहुँदा व्यवसाय ठप्प रहेकाले बैंकको साँवा ब्याज तिर्न कठिन भएको गुनासो गर्दै आएका छन्। ऋण लिएपछि तिर्नै पर्छ। तर, ऋण लिएर वर्षौंदेखि नतिर्दा समग्रमा बैंकहरूको कर्जा निष्क्रिय तथा खराबमा परिणत हुन जान्छ। बैंकको कुल कर्जाको ५ प्रतिशत माथि कर्जा खराब भइरहे समस्याग्रस्त हुने जोखिम हुन्छ। यसैले जति कम एनपीएल त्यति राम्रो बैंक भन्ने सामान्य बुझाइ पनि छ। यस अवधिसम्म विकास बैंकहरूको ४ खर्ब ९७ अर्ब ९३ करोड ५० लाख ४१ हजार रुपैयाँ कर्जा लगानी गरेका छन्। असार मसान्तसम्म विकास बैंकमा भएको कुल निक्षेपको आकार ५ खर्ब ७१ अर्ब ५७ करोड २६ लाख १० हजार रुपैयाँ हो। यसो हुँदा समग्रमा विकास बैंकको कर्जा निक्षेप अनुपात (सीडी रेसियो) ८४३७ प्रतिशत छ। यत्ति हुनु भनेको धेरै विकास बैंकको लगानी गर्ने क्षमता छ। तर कर्पोरेट डेभलपमेन्ट बैंक र नारायणी डेभलपमेन्टको सीडी रेसियो केन्द्रीय बैंकले तोकेको अधिकतम सीमा ९० प्रतिशतभन्दा माथि छ। नारायणी विकास बैंकका प्रमुख कार्यकारी अधिकृत विष्णु रेग्मी आफ्नो मुख्य लक्ष्य निष्क्रिय कर्जा घटाउनु रहेको बताउँछन्। कर्जाको सावाँ र ब्याज समयमा नउठ्ने प्रवृत्तिले एनपीएलको आकार बढेको छ, उनले भने, बैंकले निष्क्रिय कर्जा घटाउन अभियान चालेको छु। अब पुससम्ममा राम्रै दरले घटाउने योजना बनाएका छौं। रेग्मीका अनुसार एनपीएल बढेसँगै बैंकले यसबापत केन्द्रीय बैंकले तोकेअनुसारको रकम लोन लस प्रोभिजनमा छुट्ट्याएर राख्नुपर्छ। यसबाट नाफा घट्छ र लाभांश बाँड्ने क्षमतामा ह्रास आउँछ। उनले थपे, अहिले नारायणीको यस्तै अवस्था छ, यसलाई नियन्त्रण गर्नेतर्फ लाग्दैछौं। वित्त कम्पनीको पनि उही हालत सञ्चालनमा रहेका १५ वटा वित्त कम्पनीहरूले प्रवाह गरेको ऋणको सावाँ तथा ब्याज उठाउन नसक्दा निष्क्रिय कर्जा बढेको छ। गत असारसम्म केन्द्रीय बैंकबाट ग वर्गको इजाजत प्राप्त यस्ता वित्तीय संस्थाको एनपीएल ४५१ प्रतिशत छ। जबकि २०७९ असारमा समग्रमा २५२ प्रतिशत मात्रै थियो। कम्पनीहरूले प्रवाह गरेको ऋणको सावाँ तथा ब्याज उठाउन नसक्दा निष्क्रिय कर्जा बढेको हो। अझ चार वटा वित्त कम्पनीको खराब कर्जा निकै बढी छ। जानकी फाइनान्सको सबैभन्दा बढी १८६५ प्रतिशतसम्म एनपीएल पुगेको छ। जबकि अघिल्लो आव अन्त्यसम्म जानकारीको निष्क्रिय कर्जा ७८३ प्रतिशत थियो। धेरै खराब कर्जा हुने सूचीमा नेपाल फाइनान्स दोस्रोमा छ। नेपालको एनपीएल १२१६ प्रतिशत छ। नेपालको एनपीएल दोहोरो अंकमा भए पनि यस अघिभन्दा सुधार भएको देखिन्छ। गत आव अन्त्यसम्म नेपालको एनपीएल १४०७ प्रतिशत थियो। धेरै एनपीएल हुने वित्तीय संस्थाको सूचीमा गोर्खाज फाइनान्सको १०४६ र छैटौंमा प्रोग्रेसिभ फाइनान्सको ९९८ प्रतिशत पुगेको छ। ४ प्रतिशतभन्दा माथि एनपीएल हुनेमा क्रमशः रिलायन्स, सेन्ट्रल, समृद्धि, बेस्ट र गुडविल फाइनान्स रहेका छन्। मञ्जुश्री, पोखरा, गुह्येश्वरी, आईसीएफसी, श्री इन्भेस्टमेन्ट एन्ड फाइनान्स कम्पनीको एनपीएल ४ प्रतिशतभन्दा कम छन्। सबैभन्दा कम एनपीएल रहेको मल्टिपर्पोज फाइनान्सको ०७९ प्रतिशत छ। यस्ता कर्जालाई निष्क्रिय कर्जा (एनपीएल)मा छुट्ट्याइन्छ ? बैंक तथा वित्तीय संस्थामार्फत प्रवाह भएका कर्जाहरू ऋणीले तोकिएको समयमा नतिर्दा निष्क्रिय हुन जान्छ। निष्क्रिय कर्जालाई खराब कर्जा पनि भनिने गरेको छ। यसलाई विभिन्न चार क्षेत्रमा विभाजन गरिएको छ। जसअन्तर्गत ३ महिनादेखि ६ महिनासम्म भाखा नाघेका कर्जासापटलाई कमसल कर्जामा राखिन्छ। यसपछि ६ महिनादेखि बढीमा एक वर्षसम्म भाखा नाघेका कर्जासापटलाई शंकास्पद कर्जामा राखिएको छ। योभन्दा माथि अर्थात् एक वर्षभन्दा बढी अवधिले भाखा नाघेका कर्जासापटलाई खराब कर्जामा वर्गीकरण गरिएको छ। पछिल्लो समय ऋण नतिर्नेको संख्या बढ्दै गएपछि कडाइसमेत गरेको छ। गत असोज ३० गते केन्द्रीय बैंकले एकीकृत निर्देशन २०८० जारी गर्दै खराब कर्जासम्बन्धी थप व्यवस्थासमेत गरेको छ। जस्मा अबदेखि कर्जा भाखा नाघेको वा ननाघेको कुनै पनि कर्जासापटलाई तोकिएअनुसार कुनै पनि अवस्थामा खराब कर्जामा वर्गीकरण गर्नुपर्ने र सो को लागि बैंक तथा वित्तीय संस्थाले उपयुक्त प्रणाली एवम् पूर्वाधारको विकास गर्नुपर्नेछ व्यवस्था छ। यसअन्तर्गत ऋणी टाट पल्टेमा वा टाट पल्टेको घोषणा भएमा, ऋणी बेपत्ता भएमा वा ९० दिनसम्म सम्पर्कमा नआएमा, कर्जा दुरुपयोग भएमा, परियोजनाव्यवसाय सञ्चालन हुने अवस्था नरहेमा, परियोजना वा व्यवसाय सञ्चालनमा नभएमा खराब कर्जामा परिन्छ। यससँगै प्रतीतपत्र, जमानत तथा अन्य सम्भावित दायित्वहरू फोर्स लोनको रूपमा कोषमा आधारित कर्जामा परिणत भएको अवस्थामा त्यसरी कर्जामा परिणत भएको मितिले ९० दिनसम्म असुली नभएमा, कर्जा असुल हुन नसकी लिलामी प्रक्रिया सुरु भएको वा असुली प्रक्रियाअन्तर्गत अदालतमा मुद्दा चलिरहेको अवस्थामा, कर्जा सूचना केन्द्रको कालोसूचीमा कायम रहेका ऋणीलाई नयाँ वा थप कर्जा प्रदान गरेको अवस्थामा, सुरक्षणको बजार मूल्यले कर्जाको सुरक्षण हुन नसक्ने भएमा, यस प्रयोजनको लागि सुरक्षण भन्नाले अचल सम्पत्ति धितो मात्र नभई परियोजना तथा परियोजनाको चल सम्पत्तिसमेतलाई जनाउनेछ। निष्क्रिय कर्जा बढ्दा लाभांशमा प्रत्यक्ष असर पर्छ। एनपीएल बढ्नु भनेको कर्जा नोक्सानी प्रोभिजन बढ्नु, एसेस्टको गुणस्तर कम हुनु र नाफा घट्नु हो। यस्तो कर्जा बढेसँगै बैंकले यसबापत केन्द्रीय बैंकले तोकेअनुसारको रकम लोन लस प्रोभिजनमा छुट्ट्याएर राख्नुपर्छ। यसबाट नाफा घट्छ र लाभांश बाँड्ने क्षमतामा ह्रास आउँछ। नेपाल राष्ट्र बैंकले तोकेअनुसार लोन लस प्रोभिजनमा कुल कर्जाको निश्चित प्रतिशत छुट्ट्याएर राख्नुपर्छ। जसअनुसार भाखा ननाघेको कर्जालाई १३ प्रतिशत, ३ महिनासम्म भाका नाघेका कर्जालाई २५ प्रतिशत, ६ महिनासमम भाका नाघेकालाई र ६ महिनाभन्दा बढी भाका नाघेकालाई शतप्रतिशत प्रोभिजनमा छुट्ट्याउनु पर्छ। कुल कर्जामध्ये तोकिएको उक्त प्रतिशतलाई खर्च लेखेर नाफाबाटै घटाएर राख्ने गरिन्छ। विष्णु रेग्मी, प्रमुख कार्यकारी अधिकृत, नारायणी विकास बैंक"
तिहारलाई तयार असर्फी र चाँदीका सिक्का,"काठमाडौं : नजिकिँदै गरेको तिहारलाई मध्यनजर गर्दै नेपाल राष्ट्र बैंकले सुनका असर्फी र चाँदीका सिक्काको बिक्री खुला गरेको छ। हिन्दुहरूको चाड तिहारमा सुनको असर्फी र चाँदीको सिक्काको महत्त्व बढी हुने गरेको छ। गत वर्षमात्रै तिहारमा करिब दुई हजार व्यक्तिले यस्ता असर्फी खरिद गरेको राष्ट्र बैंकले जनाएको छ। यसपटक पनि कात्तिक १९ देखि २४ गतेसम्म सर्वसाधारणले मुद्रा व्यवस्थापन विभाग, टक्सार महाशाखा बबरमहल, काठमाडौंबाट यस्ता सिक्का खरिद गर्न सकिने छ। यस्तो खरिद बिहान ११ बजेदेखि अपराह्न ३ बजेसम्म गर्न सकिनेछ। यद्यपि टक्सार महाशाखाले तिहारबाहेक पनि यस्ता असर्फी आवश्यक पर्ने सर्वसाधारणलाई उपलब्ध गराउने गर्छ। यससँगै सुनलाई सम्पत्तिको रूपमा राख्ने प्रवृत्ति पनि बढ्दो छ। यसैले वर्षको एकपटक तिहारकै बहानामा भए पनि असर्फी तथा सिक्का जोड्ने प्रचलन छ। यसलाई ध्यानमा राखेर केन्द्रीय बैंकले तिहार पर्वका अवसरमा टक्सार विभागबाट असर्फी र सिक्का (मेडालियन) बिक्रीबारे सूचित गरेको हो। सर्वसाधारणले प्रतिव्यक्ति बढीमा सुनका असर्फी १ सेट ( १० ग्राम ५ ग्राम २५ ग्राम) र चाँदीका सिक्का (मेडालियन) १ सेट (गाई अंकित २५ ग्राम गाईअति १० ग्राम लक्ष्मी अंकित १० ग्राम गणेश अंकित १० ग्राम गजलक्ष्मी अंकित १० ग्राम) खरिद गर्न सक्नेछन्। सुनको असर्फी अधिकतम पूरै एक सेट पनि किन्न सकिन्छ वा यसबाहेक तोकिएअनुसारको न्यूनतम २५ ग्राम पनि खरिद गर्न सकिन्छ। यसको मूल्य अन्तर्राष्ट्रिय बजारमा दैनिक रूपमा उल्लेख भएअनुसार बिक्री हुन्छ। सुनको असर्फी पूरै एक सेट खरिद गर्दा करिब दुई लाख रुपैयाँ हाराहारीमा पर्न जान्छ। यससँगै चाँदीको सिक्का खरिद गर्दा भने निश्चित मूल्य तोकिएको छ। चाँदीको पूरै एक सेट खरिद गर्न चाहनेलाई करिब १० हजार ४ सय रुपैयाँ हाराहारी पर्न जान्छ। उक्त असर्फी र सिक्का खरिद गर्दा नगद वा क्यूआर कोडमार्फत पनि भुक्तानी गर्न सकिने महाशाखाले जनाएको छ। पछिल्लो समय राष्ट्र बैंकका सहप्रवक्ता डिल्लीराज पोखरेल अब दसैंमा नयाँ नोट सटही गरेजस्तै तिहारमा सुन तथा चाँदीको सिक्का सर्वसाधारणले प्रयोग गरुन् भन्ने उद्देश्यले यसलाई प्रणाली बसाल्ने बताउँछन्। उनका अनुसार राष्ट्र बैंकले केही सुनका असर्फी र चाँदीका सिक्का (मेडालियन) प्रिन्ट गरेको छ। केन्द्रीय बैंकले बिक्री गर्ने यस्ता असर्फी सिक्का विशुद्ध ९९९ हुन्छन्। आधिकारिक निकायबाट लिएको यस्ता सिक्कामा बढी विश्वास गर्न सकिन्छ। नेपालीको संस्कार पनि धनतेरसमा केही न केही बहुमूल्य धातु किन्नुपर्छ भन्ने छ। यसलाई पनि ध्यानमा राखेर नेपाली संस्कृतिलाई प्रवद्र्धन गर्ने उद्देश्यले राष्ट्र बैंकले जोड दिएको हो। यो यतिबेला मात्रै बिक्री गर्ने भन्ने होइन। सधैं बिक्री खुला हुन्छ। सुनको मूल्यमा बढी उतारचढाव पछिल्लो समय अन्तर्राष्ट्रिय बजारमै सुनको मूल्यमा बढी उतारचढाव आएको छ। यसको असर नेपाली बजारमा पर्नु स्वाभाविकै हो। सुनको मूल्य गत कात्तिक ११ र १२ गते अहिलेसम्मकै उच्च रहयो। उक्त दिन छापावाला सुनको मूल्य प्रतितोला १ लाख १७ हजार रुपैयाँ पुग्यो। यद्यपि दसैंपछिको पहिलो कारोबारका दिन कात्तिक १० गते सुनको मूल्य बढेर प्रतितोला १ लाख १६ हजार रुपैयाँ पुगेको थियो। जबकी दसैंअघिको अन्तिम कारोबार भएको दिन शुक्रबार प्रतितोला १ लाख १५ हजार ५ सय रुपैयाँ थियो। नेपाल सुनचाँदी व्यवसायी महासंघका अनुसार बुधबार छापावाला सुन प्रतितोला १ लाख १५ हजार र तेजाबी सुन प्रतितोला १ लाख १४ हजार ४ सय ५० रुपैयाँ छ। पछिल्लो समय इजरायलप्यालेस्टिन द्वन्द्वको प्रभाव र अमेरिकी डलरको विनिमय दरमा भएको वृद्धिका कारण लगानीकर्ता सुरक्षित लगानीको रूपमा सुनतर्फ आकर्षित भएका कारणले सुनको मूल्य वृद्धिमा चाप परेको तर्क विश्लेषकहरूले गरेका छन्। द्वन्द्वका कारण कच्चा तेलको मूल्यमा समेत उतारचढाव आई त्यसको प्रभाव सुनको मूल्यमा समेत पर्न सक्ने विश्लेषकको अनुमान छ।"
सेवाप्रवाह प्रभावकारी बनाउन सुशासन समितिले थाल्यो अनुगमन,"वीरगन्ज : वीरगन्ज महानगरपालिकाले आफ्नै वडाभित्रको काम कारबाहीलार्ई चुस्त बनाउँदै सेवाप्रवाह प्रभावकारी बनाउन कडाइका साथ अनुगमन गर्न थालेको छ। महानगरद्वारा गठित सुशासन तथा संस्थागत विकास समितिले बुधबार महानगरको ५ वटा वडा कार्यालयको सेवा प्रवाह बारे अनुगमन गरेको हो। वडा कार्यालयमा कर्मचारीको उपस्थिति, सेवा प्रवाहको अवस्था, राजश्व संकलनलगायतका विषयमा जानकारी लिएको समितिका संयोजक प्रदीप चौरसियाले जानकारी दिए। कतिपय वडा कार्यालयमा कर्मचारी अभाव हुँदा सेवा प्रवाहमा समस्या आएको र कतिपय स्थानमा राजश्व संकलनमा समेत समस्या देखिएकाले वास्तविकता यकिन गर्न अनुगमन थालिएको उनले बताए। वडा कार्यालयमा संकलन हुने राजश्व साप्ताहिक रूपमा दाखिला गराउनु पर्नेमा कतिपयले दाखिला नगरेको देखिएकाले त्यसलार्ई कडाई गर्न पनि समितिले अनुगमन थाल्नु परेको उनको भनाइ छ। समितिले बुधबार वडा नम्वर ४ बाट अनुगमन सुरु गरेको थियो। पहिलो दिन वडा नम्बर ४ सहित ५, ६, ७ र १५ गरि ५ वटा वडामा अनुगमन गरिएको महानगरको प्रशासन महाशाखा प्रमुख राजकृष्ण ताम्राकारले बताए।"
पर्यटक आगमनले रच्यो इतिहास,"काठमाडौं : यसवर्षको अंग्रेजी महिना अक्टुबरमा नै हवार्ईमार्ग हुँदै १ लाख १७ हजार ३ सय ६ विदेशी पर्यटक नेपाल आए। यो संख्याले यसअघिको रेकर्डलाई ब्रेक गरेको बताउँछन् पर्यटन बोर्डका निर्देशक एवं प्रवक्ता मणिराज लामिछाने। यो सँगै इतिहासकै धेरै पर्यटक २०२३ मा नेपाल आएका छन्। त्यसमा पनि हवाई मार्गबाट अत्याधिक नेपाल भित्रिए। यो त त्रिभुवन अन्तर्राष्ट्रिय विमानस्थलबाट नेपाल आएका पर्यटकको संख्या हो। यसपटक नेपालमा पर्यटक आगमन उच्च रह्यो, लामिछानेले भने। उनका अनुसार कोभिडको अघिको तुलनामा करिब १०३ प्रतिशतले पर्यटक बढेका छन्। सन् २०१९ को अक्टुबर महिनामा १ लाख १३ हजार ८ सय १६ पर्यटक नेपाल आएका थिए। कोभिड अघिको तुलनामा पर्यटक संख्या बढेको छ भने अहिलेसम्मको रेकर्डमा एक महिनामा यतिका संख्यामा हवार्ई मार्गबाट पर्यटक नेपाल आएका थिएनन्, लामिछाने थपे। सन् २०२२ को समीक्षा महिनामा ५२ हजार १ सय २१ पर्यटक नेपाल आएका थिए। त्यसको अघिल्लो वर्ष अर्थात् २०२१ को अक्टुबरमा १५ हजार ७ सय १५ र सन् २०२० मा १ हजार ८ सय ३१ विदेशी हवार्ई मार्गबाट नेपाल आएका थिए। सन् २०२३ को १० महिनामा भने हवाई मार्गबाट नेपाल आउने पर्यटकको संख्या ८ लाख ९ हजार ६ सय ७८ छ। सरकारले सन् २०२३ मा १० लाख पर्यटक भिœयाउने लक्ष्य लिएको छ। १० महिनामा पर्यटकको संख्या ८ लाख नाघेको छ भने बाँकी २ महिना लक्षित पर्यटक भित्रिने विश्वास बोर्डको छ। नोभेम्बरमा अक्टुबरको भन्दा केही कम र डिसेम्बरमा करिब ९० हजारको हाराहारीमा पर्यटक आउने अनुमान बोर्डको छ। सन् २०२३ को सुरुवातमा १२ लाख पर्यटक आउने लक्ष्य लिइएकोमा वार्षिक बजेटले पनि १० लाखको लक्ष्य साँधेको हो। पर्यटक आगमन सुखद रहेको होटल संघ नेपालका अध्यक्ष विनायक शाह बताउँछन्। गैरआवासीय सम्मेलनको कारण पर्यटक संख्यामा उछाल आएको बताउँदै उनले यसले होटल व्यवसाय पनि केही चलायमान भएको बताए। अहिले औसतमा करिब ४० प्रतिशत क्षमतामा होटलहरू सञ्चालनमा रहेको उनी बताउँछन्। तारेलगायतका होटलहरूको संख्या थपिँदै गर्दा पूर्णक्षमतामा होटल सञ्चालनका लागि यो संख्या कम नै भएको उनले थपे। अक्टुबर महिनामा गैरआवसाीय नेपालीको सम्मेलन परेकाले पनि पर्यटक संख्यामा वृद्धि भएको बोर्ड पनि स्वीकार गर्छन्। गैरआवासीय नेपालीहरूले विदेशी पासपोर्ट लिएको हुँदा उनीहरूको गन्ति पनि पर्यटकमा भएको प्रवक्ता लामिछानेले जानकारी दिए। त्योसँगै बडादसैं मनाउन नेपाल आएका विदेशी नेपाली पनि यो संख्यामा परेका छन्। नेपाल आउने पर्यटकमा सबैभन्दा प्रमुखसमेत बजार छिमेकी मुलुक भारत हो। कुल संख्याको एकतिहाइ भारतीय पर्यटक औसतमा नेपाल घुम्न आउने गरेका छन्। यो अक्टुबरमा भारतबाट १८ हजार ४ सय ८० पर्यटक नेपाल आएका छन्। खुला सीमाका कारण स्थलगत आउने भारतीय पर्यटकको संख्या हवार्ईको भन्दा धेरै छ। बोर्डसँगै औपचारिक तथ्यांक नभए पनि बर्सेनि करिब १५ देखि २० लाख भारतीय स्थलमार्गबाट नेपाल घुम्न आउने गरेको बताइन्छ। हवाई र स्थल गरी वार्षिक करिब २ लाखको हाराहारीमा भारतीय नेपाल घुम्न आउँछन्। विशेषगरी धार्मिक पर्यटनका लागि भारतीय पर्यटक नेपाल आउने गर्छन्। त्योबाहेक मनोरञ्जन र साहसिक पर्यटनका लागि पनि आउने गर्छन्। उनीहरूले प्रतिव्यक्ति दैनिक ४६ डलर खर्च गर्ने र औसत बसाई ४८ दिन भएको बोर्डको तथ्यांक छ। यस्तै, गत महिना १४ हजार बढी अमेरिकी पर्यटक नेपाल आएका छन्। ८ हजार २ सय ७१ जना गरी युके तेस्रो स्थानमा रहँदा छिमेकी मुलुक चीन भने ६ हजार ८ सय ८० पर्यटकसँगै चौथो स्थानमा रहेको छ। क्रमसंख्यामा तलमाथि भए पनि सन् २०२३ मा चिनियाँ पर्यटकको औसत वृद्धि ८ देखि १० प्रतिशत रहेको बोर्ड प्रवक्ता लामिछानेले जानकारी दिए। २०१९ को तथ्यांक हेर्दा १ लाख ६९ हजार चिनियाँ पर्यटक नेपाल आएका थिए भने २०२० मा १९ हजार २ सय ५७ आए। २०२१ मा ६ हजार र २०२२ मा ९ हजार ५ सय ९५ चिनियाँले नेपाल भ्रमण गरेका थिए। प्राकृतिक सुन्दरताले भरिएको देश नेपालमा विशेषगरी मनोरन्जनका लागि पर्यटक नेपाल आउने गरेका छन्। नेपाल आउने पर्यटकमा करिब ६५ प्रतिशत पर्यटक मनोरन्जनका लागि नेपाल आउने गरेका छन्। नेपालमा विश्वमा नै टेकिङ, हिमाल आरोहण, जंगल सफारीका लागि प्रख्यात छ। यसलाई थप ब्रान्डिङ गर्न आवश्यक रहेको विज्ञ जोशी बताउँछन्। पर्यटनको सबैभन्दा बढी राजस्वको स्रोतका रूपमा रहेको हिमाल आरोहणमा पनि उत्साह थपिएको छ। कोभिड यता हिमाल आरोहणमा संख्या पनि बढेको छ भने पर्यटकको इन्क्वरी पनि बढेको बताइन्छ। सगरमाथासहित विश्वका आठवटा अग्ला हिमालले भरिपूर्ण नेपालमा सन् १९४९ देखि हिमाल आरोहणका लागि खुला गरिएको छ। हिमाल देशकै प्रमुख पर्यटकीय गन्तव्य र आयआर्जनको क्षेत्र मानिन्छ। हालसम्म ४ सय १९ हिमाल आरोहणका लागि सरकारले अनुमति दिएको छ। पर्यटक संख्यामा वृद्धिसँगै त्रिभुवन अन्तर्राष्ट्रिय विमानस्थलमा उडान तथा यात्रुको चाप बढेको छ। विमानस्थलमा अहिले आन्तरिक र बाह्य गरी सरदर साढे ३ सय उडान हुने गरेको छ। यस्तै विमानस्थलले करिब २३ हजार यात्रुलाई दैनिक सेवा दिइरहेको छ। वार्षिक यात्रुको चहलपहल पनि करिब ७५ लाख पुगिसकेको छ। विमानस्थलको अन्तर्राष्ट्रिय टर्मिनलको क्षमता वार्षिक करिब ३५ लाख छ। क्षमताभन्दा बढी नै सेवा विमानस्थलले दिइरहेको छ। सन् २०३० सम्ममा अन्तर्राष्ट्रिय टर्मिनलबाट ८६ लाख यात्रुले सेवा लिने प्रक्षेपण गरिएको छ। त्रिभुवन अन्तर्राष्ट्रिय विमानस्थलको विकल्पका रूपमा भैरहवास्थित गौतमबुद्ध विमानस्थल २०७९ जेठ २ गतेबाट र पोखरा अन्तर्राष्ट्रिय विमानस्थल २०७९ पुस १६ गतेबाट औपचारिक उद्घाटन भएका छन्। भैरहवामा केही अन्तर्राष्ट्रिय र चार्टर्ड उडान हुने गरेका छन् भने पोखरामा अहिलेसम्म अन्तर्राष्ट्रिय उडान हुन सकेको छैन। जजिराले भैरहवा उडान सुचारुका लागि सर्तसहितको पत्र पठाएको नेपाल नागरिक उड्डयन प्राधिकरणका सहायक प्रवक्ता ज्ञानेन्द्र भुल बताउँछन्। अहिले नेपाली एयरलाइन्स, हिमालयन र बुद्ध एयरसँगै करिब ३० विमान कम्पनीले नेपालमा अन्तर्राष्ट्रिय नियमित उडान भर्छन्।"
भिजन लुम्बिनीको आइपिओ बिक्री खुला,"कास्की : कास्कीको माछापुच्छ्रे गाउँपालिकामा निर्माणाधीन सेती नदी जलविद्युत् आयोजनाको प्रवद्र्धक भिजन लुम्बिनी ऊर्जा कम्पनीले सर्वसाधारणका लागि आजदेखि प्रारम्भिक सार्वजनिक निष्कासन (आइपिओ) बिक्री खुला गरेको छ । माछापुच्छ्रे२ सार्दिखोलामा निर्माण भइरहेको आयोजना २५ मेगावाट क्षमताको छ । कम्पनीले आयोजना प्रभावित क्षेत्रका स्थानीयवासी र वैदेशिक रोजगारीमा रहेका नेपालीलाई निष्कासन गरेको आइपिओ बाँडफाँटपछि सर्वसाधारणका लागि आइपिओ जारी गरेको भिजन लुम्बिनी उर्जा कम्पनी प्रालिका कार्यकारी अध्यक्ष जगतबहादुर पोखरेलले बताए । उनका अनुसार कम्पनीले सर्वसाधारणका लागि कूल २० लाख ७५ हजार दुई सय ८५ कित्ता साधारण शेयर निष्कासन गरेको छ । कम्पनीको धितोपत्र निष्कासन तथा बिक्री प्रबन्धकमा मुक्तिनाथ क्यापिटल रहेको छ । कम्पनीले आयोजना प्रभावित क्षेत्रका स्थानीय बासिन्दा, सामूहिक लगानी कोष र कम्पनीका कर्मचारीलाई बाँडफाँट गरी बाँकी रहेको चार लाख ८७ हजार नौ सय १० कित्ता शेयरसहित सर्वसाधारणका लागि निष्कासन गरेको हो । यसअघि आयोजनाको प्रभावित क्षेत्रका रुपमा रहेका माछापुच्छे१, २, ३, ४ र पोखरा महानगरपालिका१९ का स्थानीयवासीका लागि जारी गरिएको शेयरमा १३ लाख ६८ हजार एक सय ५० हजार कित्ता आवेदन परेको थियो । प्रभावित क्षेत्रका लागि निष्कासन गरिएको चार लाख कित्ता शेयर बिक्री हुन सकेको थिएन । सर्वसाधारणका लागि जारी गरिएको आइपिओमा न्यूनतम १० कित्ताका लागि आवेदन दिनुपर्नेछ । यसैगरी अधिकतममा तीन लाख ८० हजार कित्ता शेयरका लागि आवेदन दिन सकिने कम्पनीले जनाएको छ । निष्कासन बन्द छिटोमा यही कात्तिक २० गते र ढिलोमा आगामी मङ्सिर १ गतेसम्म हुने कम्पनीले जनाएको छ । कम्पनीका कार्यकारी अध्यक्ष पोखरेलले आयोजना सम्पन्न हुने अन्तिम चरणमा पुगेको बताए । आयोजनाको सिभिल, हाइड्रो मेकानिकल, इलेक्ट्रोमेकानिकल र प्रसारण लाइन निर्माणतर्फका सबै काम अन्तिम चरणमा पुगेको जानकारी दिनुभयो । यही मङ्सिर महिनाभित्र आयोजना सम्पन्न भएर व्यावसायिकरुपमा विद्युत् उत्पादनको तयारी गरिएको छ । माछापुच्छ्रेको सार्दिखोला भराभरीस्थित सेती नदीमा बाँध निर्माण गरी छ हजार चार सय मिटर लामो भूमिगत पाइपमार्फत पानी ल्याएर एक सय ८७ मिटर उचाइबाट चिन्तेबगरस्थित पावर हाउसमा खसालेर विद्युत् उत्पादन गर्ने योजना छ । आयोजनाको लगानी रु पाँच अर्ब २० करोड रहेको छ । यसमा रु तीन अर्ब ५० करोड विभिन्न बैंक तथा वित्तीय संस्थाले लगानी गरेका छन् भने अन्य लगानी प्रवद्र्धक, स्थानीयवासी तथा आइपिओ जारी गरेर पूरा गरिएको कम्पनीले जनाएको छ ।  रासस"

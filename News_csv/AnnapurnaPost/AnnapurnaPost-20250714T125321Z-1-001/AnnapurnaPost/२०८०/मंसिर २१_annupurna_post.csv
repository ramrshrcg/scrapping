शीर्षक,विवरण
सार्वजनिक खरिदका केही अप्ठ्यारा,"सार्वजनिक निकायले निर्माण कार्यमा खरिद गर्ने परामर्श, मालसामान वा अन्य जुनसुकै सेवा सार्वजनिक खरिद ऐन, २०६३ र नियमावली, २०६४ बमोजिम गर्नुपर्छ। ती कार्यको निगरानी, अनुगमन गर्न सार्वजनिक खरिद अनुगमन कार्यालय छ। खरिद कार्य प्रतिस्पर्धी, कम खर्चिलो र पारदर्शी गराउनु ऐन र नियमवालीको मर्म हो। ईबिडिङको प्रचलन आएदेखि सम्भवतः खरिद प्रक्रिया निष्पक्ष र पारदर्र्शी बनेको छ। योग्यता पुगेको इच्छुक सामान्य नागरिक पनि निर्माण व्यवसायी वा परामर्शदाता वा सेवाप्रदायक बन्न सघाउ पुगेको छ। खरिद प्रक्रियाका असल अभ्यासका बाबजुद ऐन र नियमावलीमा रहेका कमजोरीलाई सुधार गर्नुपर्ने देखिएको छ। एक करोडसम्मको लागत अनुमान हुने निर्माण कार्य उपभोक्ता समितिबाट गराउन सकिने व्यवस्था नियमावलीको नियम ९७ ले गरेको छ। विशेषगरी स्थानीय तहले अधिकांश निर्माणकार्य यस्ता समितिबाट गराउँछन्। नियमावलीले जुन ठाउँमा काम गर्नुपर्ने हो त्यहींका बासिन्दालाई काम गर्न दिँदा स्थानीयले अपनत्व महसुस गर्ने, रोजगारी पाउने र काम सम्पन्न भएपछि रेखदेख र मर्मत गर्न सहयोग पुग्ने आश गरेको थियो। तर, त्यसको विपरीत भइराखेको छ। समिति गठन केही मुठ्ठीभर व्यक्तिको बीचबाट हुन्छ। एक करोडसम्मको निर्माण कार्य रोजेर कसरी केही व्यक्तिलाई दिन मिल्ला ? यसले ऐन र नियमावलीको निष्पक्षता, प्रतिस्पर्धा र योग्यता प्रणालीलाई कसरी समेट्ला ? समितिमा रहने पदाधिकारीसँग त्यो काम गर्ने योग्यता, सीप र अनुभव खासै हुँदैन पनि। बहुसंख्यक समितिले अन्ततः निर्माण व्यवसायीबाटै काम गराउँछन्। जुन नियमावलीविपरीत हो। यसबाट समितिको भूमिका बिचौलियाजस्तो देखिन्छ। यद्यपि, समितिले गर्ने कार्य व्यवसायीको तुलनामा छिटो र धेरै हदसम्म विवादरहित हुने देखिएको छ। समितिलाई फरक तरिकाले प्रयोग गरिनुपर्छ। समितिबाट काम गर्ने प्रावधान नियमावलीबाट हटाइनुपर्छ। निर्माणकार्य व्यवसायीबाटै गराउने तर उनीहरूले जनशक्ति र सामग्री स्थानीय बजारबाट लिनुपर्ने बाध्यकारी व्यवस्था गरिनुपर्छ। व्यवसायीले गरेको कामको निगरानी र स्वीकृति समितिबाट गराउनुपर्छ। इच्छुक समितिलाई व्यवसायी बन्न प्रोत्साहित गर्नुपर्छ। सार्वजनिक निकायबाट खरिद गरिने परामर्श सेवाको हकमा पाँच लाखसम्म सोझै गर्नुपर्ने व्यवस्था छ। यस्तै, २० लाखसम्म संक्षिप्त सूची, १० करोडसम्म खुला रूपमा राष्ट्रिय स्तर र सोभन्दा माथिको रकमको अन्तर्राष्ट्रिय स्तरबाट गर्नुपर्ने हुन्छ। २० लाखसम्मका परामर्श सेवाको खरिद व्यक्ति रोजेर काम दिने किसिमको नै हो। परामर्श सेवा खरिदमा सामना गर्नुपर्ने मुख्य समस्या लागत अनुमान तयारी हो। सम्बन्धित विभाग वा मन्त्रालयले थोरै मेहनत गरे लागत अनुमान तयारीमा एकरूपता ल्याउन सकिन्छ। अख्तियार तथा महालेखा परीक्षक कार्यालयले परामर्श सेवा खरिदमा हुने गरेको अनियमिततालाई औंल्याउने गरेका छन्। अनावश्यक कामका लागि पनि परामर्श सेवा लिने, जे उद्देश्यका लागि परामर्श सेवा लिइएको हो, त्यो काम नगर्ने भन्ने छ। परामर्शदाताले गरेको कार्य गुणस्तरहीन हुने र सानो कामको पनि सकेसम्म जसरी पनि २० लाखसम्म लागत अनुमान पुयाउने विकृति हुने गरेको बताएको छ। परामर्श सेवा ईबिडिङमार्फत गर्न सकिने भए पनि यसको प्रयोग एकदमै न्यून छ। सबै खाले परामर्श सेवा ईबिडिङमार्फत गराउनुपर्ने प्रावधान राखिए प्रायः समस्या स्वतः समाधान हुन्छन्। परामर्शदाता छनोट प्रक्रिया पनि जटिल नै देखिन्छ। जुन रकमको थ्रेसहोल्ड छ, त्यसलाई निरन्तरता दिएर खरिदको समयावधि कमबढी गर्ने र छनोट प्रक्रियालाई छिटोछरितो बनाउने किसिमले ऐन र नियमावली संशोधन गरिनुपर्छ। ६० लाखसम्मका निर्माण कार्य हार्डकपी विधिबाट गराउन सकिने व्यवस्था अझै हुनु दुःखद् छ। जतिसुकै रकमको निर्माण कार्य ईबिडिङमार्फत नै गराउनवुपर्छ। व्यवसायीले मौजुदा व्यवस्थाअनुसार बोलपत्र खरिद प्रक्रियामा मिलेमतो गर्ने बढी सम्भावना देखिएको छ। त्यसकारण, वर्षभरिलाई एकमुष्ट रूपमा उसले खरिद गर्न चाहने बोलपत्रबापतको रकम जुनसुकै बैंकमा जम्मा गर्न पाउने व्यवस्था गरिनुपर्छ। बोलपत्र खरिद गर्ने समयावधि क्रमशः १५, ३० र ४५ दिन हुने चलन छ। कामको प्रकृति र बजेट हेरिकन बोलपत्र खरिद अवधि छोट्ट्याउनुपर्छ। कतिपय व्यवसायीले काम पाउन एकदमै थोरै रकममा सम्झौता गर्छन्। तर काम गर्न नसक्ने र आयोजना असफल बनाउने प्रवृत्ति देखिन्छ। त्यस्ता व्यवसायीलाई गरिने कारबाहीमा अझ कडाइ गर्नुपर्छ। मालसामान खरिद प्रक्रिया वैज्ञानिक बन्न सकेको देखिँदैन। जतिसुकै रकमको मालसामान खरिद ईबिडिंगमार्फत खुल्ला प्रतिस्पर्धाबाट नै गरिनुपर्छ। बरु, थोरै रकमको खरिद प्रक्रिया थोरै समयमा नै हुने व्यवस्था मिलाउनुपर्छ। खरिद कार्य गर्न सहज हुने किसिमले सार्वजनिक खरिद अनुगमन कार्यालयले कार्यविधि, निर्देशिका, मार्गदर्शन जारी गर्न सकेको देखिँदैन। ऐनले व्यवस्था गरेअनुसार भेरिएसन आदेश जारी प्रक्रियामा अन्योल देखिन्छ। इन्जिनियर वा कार्यालयपिच्छे कानुनको फरकफरक बुझाइ हुनु हुँदैन। अझ, कार्यालयले खरिद सम्झौताका कागजात नेपाली भाषामा नै तयार गर्नुपर्ने देखिन्छ। खरिद सम्झौता केवल सरकारी निकाय वा खरिद कार्यमा सहभागी हुने सेवाप्रदायकको मात्र नभई जनता र राजनीतिक नेतृत्वको पनि सरोकारको विषय हो। ईबिडिङ प्रक्रियालाई अझ परिस्कृत गर्नुपर्ने देखिन्छ। यसको प्रयोग छनोट प्रक्रियासम्म मात्र देखिएकाले सुरुवातदेखि समापनसम्म गर्नुपर्छ। सम्पूर्ण खरिद कारबाही हेर्न र बुझ्न मिल्ने गरी ईबिडिङलाई अझ उन्नत बनाइनुपर्छ।"
पाकिस्तानविरुद्ध सन् २००२ को इतिहास दोहोर्याउने नेपाललाई अवसर,"काठमाडौं : यु१९ एसिया कपमा नेपालले भोलि (शुक्रबार) टेस्ट राष्ट्र पाकिस्तानविरुद्ध खेल्दैछ। दुबईको आइसीसी एकेडेमीमा हुने खेलमा नेपालले टेस्ट राष्ट्रलाई हराउँदै उपाधि जित्ने लक्ष्य बोकेको छ। नेपाल सम्मिलित समूहमा पाकिस्तानसँगै भारत र अफगानिस्तान रहेका छन्। नेपालले शक्तिशाली मानिएका तीनवटै टेस्ट राष्ट्रलाई हराउने लक्ष्य लिएको छ। नेपाली टोलीका मुख्य प्रशिक्षक जगत टमाटाले प्रतियोगिताका लागि टिमले राम्रो तयारी गरेको बताएका छन्। युएई प्रस्थान गर्नुअघि आयोजित पत्रकार सम्मेलनमा प्रशिक्षक टमाटाले अफगानिस्तान, भारत, पाकिस्तानलाई हराउनु चुनौती भए पनि राम्रो खेल खेलेर जित्ने लक्ष्य बोकेको बताए। टिमका कप्तानसमेत रहेका देव खनालले एसिया कपका लागि राम्रो तयारी गरेको बताए। 'टेस्ट राष्ट्रविरुद्ध खेल्न हामीले राम्रो तयारी गरेका छौं। हाम्रो टिम पनि राम्रो नतीजा ल्याउन उत्साहित छ,' उनले भने। गत कात्तिकमा सम्पन्न एसीसी यु१९ प्रिमियर कपमा कप्तान खनालले उत्कृष्ट प्रदर्शन गरेका थिए। उनले युएई र इरानविरुद्ध शतकीय पारी खेलेका थिए। त्यस्तै राष्ट्रिय टोलीमा अलराउन्डरका रूपमा उत्कृष्ट प्रदर्शन गर्दै आएका गुल्शन झा पनि यु१९ टोलीमा सहभागी छन्। नेपाल क्रिकेट संघ (क्यान)ले एसिया कप खेल्न झालाई युवा टोलीमा समावेश गरेको हो। राष्ट्रिय टोलीबाट एसिया कप खेलिसकेका उनले टेस्ट राष्ट्र टोलीलाई हराउने ठूलो अवसर रहेको बताए। 'नेपालको समग्र क्रिकेटले राम्रो प्रदर्शन गरिरहेको अवस्थामा आफूहरूको लक्ष्य जितमा हुनेछ। त्यसका लागि म उत्साहित छु। सतप्रशित खेल्ने कोसिस गर्नेछु,' उनले भने। यु१९ एसिया कप खेल्न नेपालले १४ सदस्यीय टोली घोषणा गरेको थियो। देव खनालको कप्तानीमा युवा अलराउन्डर गुल्शन झासहित अर्जुन कुमाल, आकाश त्रिपाठी, दीपक प्रसाद डुम्रे, हेमन्त धामी, दीपेश प्रसाद कँडेल, विशाल विक्रम केसी, सुवास भण्डारी, दीपक बोहोरा, उत्तम रांगु थापा मगर, विपीन रावल, तिलकराज भण्डारी र आकाश चन्द रहेका छन्। नेपालले शुक्रबार पाकिस्तान, आइतबार अफगानिस्तान र मंगलबार भारतसँग खेल्नेछ। दुबै समूहका उत्कष्ट दुई टोली सेमिफाइनलमा प्रवेश गर्नेछन्। समूह बीमा युएई, बंगलादेश, श्रीलंका र जापान रहेका छन्। यस्तो छ पाकिस्तानविरुद्धको हेड टू हेड युवा टोली र पाकिस्तानबीच हालसम्म पाँच खेल भएका छन्। सन् २०१६ को यु१९ विश्वकपमा नेपालले पाकिस्तानसँग दुई खेलमा पराजित भएको थियो। जसमा एउटा अभ्यास खेल रहेको थियो। त्यस्तै सन् २०१२ र २०१३ को एसिया कपमा समेत नेपाल पाकिस्तानसँग पराजित भएको थियो। नेपााले सन् २००२ मा भने पाकिस्तानविरुद्ध ऐतिहासिक जित दर्ता गरेको थियो। विनोद दासको कप्तानीमा उत्रिएको नेपाली टोलीले पाकिस्तानलाई ३० रनले पराजित गरेको थियो। नेपालका लागि सर्वाधिक ४२ रन बनाएका विजय चालिसे म्यान अफ दी म्याच घोषित भएका थिए। तीन ओभर बलिङका गरेका उनले २ रन खर्चेर एक विकेटसमेत लिएका थिए। पाकिस्तानलाई रोक्न शक्ति गौचन र सन्जम रेग्मीले ३३ विकेट लिएका थिए। नेपाललाई सन् २००२ को इतिहास दोहोर्याउने अवसर यसपटक रहनेछ।"
पोखरा शीर्ष स्थानमा,"काठमाडौं : पोखरा थन्डर्स दोस्रो संस्करणको नेपाल सुपर लिग (एनएसएल) को शीर्ष स्थानमा उक्लिएको छ। त्रिपुरेश्वरस्थित दशरथ रंगशालामा बुधबार भएको खेलमा स्पोर्टिङ इलाम एफसीलाई १० गोलले पराजित गर्दै पोखरा अंक तालिकाको शीर्ष स्थानमा उक्लिएको हो। चार खेलमा दुई जित र दुई बराबरीको नतिजा निकालेको पोखरा आठ अंकका साथ शीर्ष स्थानमा उक्लिएको हो। पहिलो खेलमा एफसी चितवनलाई १० गोलले पराजित गरेको पोखराले दोस्रो खेलमा ललितपुर सिटी एफसी र तेस्रो खेलमा झापा एफसीसँग ११ गोलको बराबरी खेल्दै अंक बाँडेको थियो। बुधबार पोखरा थन्डर्सलाई जित दिलाउन सञ्जीव विष्टले निर्णायक गोल गरेका थिए। पहिलो हाफ गोलरहित बराबरीमा सकिएको खेलको दोस्रो हाफको सुरुवातमै सञ्जीवले पोखरालाई अग्रता दिलाएका थिए। दोस्रो हाफमा मात्र मैदान प्रवेश गरेका आयुश घलानले कर्नरबाट उपलब्ध गराएको बललाई खेलको ४७औं मिनेटमा उनले जाली चुमाएका थिए। खेलको सुरुवातदेखि नै पोखरालाई दबाबमा राखेको इलाम फिनिसिङमा चुक्दा तेस्रो हार बेहोर्न बाध्य भयो। इलामले गोलका लागि केही राम्रा अवसर सिर्जना गरे पनि गोल भने गर्न सकेन। नवप्रवेशी इलामले खेलेका चार खेलमध्ये तेस्रो हार बेहोरेको हो। उद्घाटन खेलमा साविक विजेता काठमाडौं रेजर्ससँग १० गोलले निराश बनेको इलामले दोस्रो खेलमा झापा एफसीलाई १० गोलले हराएको थियो। यसैगरी तेस्रो खेलमा बुटवल लुम्बिनीसँग २१ गोलले स्तब्ध बनेको थियो। चार खेलमा तीन अंक जोडेको इलाम तालिकाको छैटौं स्थानमा छ। प्रतियोगिताअन्तर्गत बिहीबार एफसी चितवन र बुटवल लुम्बिनी एफसीबीच प्रतिस्पर्धा हुनेछ। एनएसएसको दोस्रो संस्करणमा ललितपुर सिटी एफसी, वीरगन्ज युनाइटेड, बुटवल लुम्बिनी, धनगढी, चितवन, झापा, पोखरा थन्डर्स र स्पोर्टिङ इलाम एफसीले स्पर्धा गरिरहेका छन्। पुस १४ गतेसम्म सञ्चालन हुने लिगको उपाधि विजेतालाई ७० लाखदेखि एक करोड रुपैयाँ पुरस्कार प्रदान गरिने आयोजकले जनाएको छ।"
बुटवल र चितवनको खेल बरबराबरी रोकियो,काठमाडौं : नेपाल सुपर लिग फुटबल प्रतियोगिताअन्तर्गत आज भएको खेलमा बुटवल लुम्बिनी फुटबल क्लब र चितवन एएफसीबीचको खेल बराबरीमा टुंगिएको छ। त्रिपुरेश्वरस्थित दशरथ रंगशालामा भएको खेलमा दुवै टोलीले एकएक गोलको बराबरी खेल्दै एकएक अंक बाँडेका छन्। खेलको दोस्रो हाफको अत्तिरिक्त समयको पहिलो मिनेटमा बुटवलका स्टेफन समिर बियोङले गोल गरेपछि खेल एकएक गोलको बराबरीमा सकिएको हो। बुटवलका मणि लामाले निकालेको पासमा चितवनका डिफेन्डरको बीचबाट बियोङले उत्कृष्ट गोल गर्न सफल भए। त्यसअघि चितवनका उत्सव राईले खेलको दोस्रो हाफमा गोल गरेका थिए। खेलको ४८औं मिनेटमा उत्सवले लामो दूरीबाट प्रहार गरेको बल गोलमा परिणत भएको थियो। यससँगै बुटवलले चार खेलबाट चार अंक जोडेको छ। समान खेल खेलेको चितवनले पाँच अंक जोडेको छ। उक्त लिगअन्तर्गत भोलि वीरगञ्ज युनाइटेड फुटबल क्लब र झापा फुटबल क्लबबीच प्रतिस्पर्धा हुनेछ। उक्त खेल साँझ ५ बजदेखि सुरु हुनेछ।
महोत्तरीमा राष्ट्रिय पुरुष भलिबलका लागि खेलाडी छानिए,"महोत्तरी : यही पुस २० गतेदेखि सुर्खेतको वीरेन्द्रबजारमा आयोजना हुने ३४ औं राष्ट्रिय पुरुष भलिबलका लागि खेलाडी छनौट गरिएको छ। बिहीबार सो प्रतियोगिताका लागि खेलाडी छनौट गरिएको जिल्ला भलिबल संघका अध्यक्ष रामकरण चौधरीले बताए। त्यस्तै सोही प्रतियोगिताका लागि मधेस प्रदेशले मंसिर २९ र ३० गतेका दिन खेलाडी छनौट गर्ने भएको छ। जसका लागि जिल्लाबाट छनौट भएका खेलाडीहरू प्रदेशको टिममा पर्नका लागि प्रतिस्पर्धा गर्नुपर्ने अध्यक्ष चौधरीले जानकारी दिए। छनौट गरिएकोमा गौशालाबाट सुरज सिंह, बर्दिबासबाट राजा राइन, औरहीबाट विशाल यादव, भंगहाबाट पुनित राउत, नितेश सिंह, रामकुमार शर्मा, राज सिंह, बलिराम साह, धिरेन्द्र सिंह, पाण्डव चौधरी, सतेन्द्र चौधरी र अमन चौधरी छनौट भएका हुन्। वैकल्पिकमा सुमन चौधरी र अभिनन्दन सिंहलाई छनौट गरिएको जिल्ला भलिबल संघ महोत्तरीले जनाएको छ। नेपाल भलिबल संघको आयोजना र कर्णाली प्रदेश भलिबलसँगको व्यवस्थापनमा सुर्खेतको वीरेन्द्रनगरमा पौष २० गतेदेखि आयोजना हुने भएको छ।"
डाँगीहाट फाइनलमा,"फिदिम : मोरङको डाँगीहाट फुटबल क्लब फिदिममा जारी अन्तर्राष्ट्रिय आमन्त्रित किरात गोल्डकप फुटबल प्रतियोगिताको फाइनल पुगेको छ। फिदिम माविको मैदानमा बुधबार भएको सेमिफाइनलको पहिलो खेलमा आयोजक पाँचथर फुटबल क्लबलाई टाइबे्रकरमा ४१ गोलले पराजित गर्दै मोरङले फाइनलको स्थान पक्का गरेको हो। फाइनल पुगेसँगै डाँगीहाटले कम्तीमा दुई लाख दुई हजार दुई सय २२ रुपैयाँ नगद पुरस्कार सुरक्षित गरेको छ। निर्धारित समयमा दुवै टोलीले गोलरहित खेलपछि टाइबे्रकबाट जित निर्धारण भएको थियो। टाइबे्रकरमा मोरङका उमेश कार्की, उमेश राई, सञ्जय धिमाल र अभिषेक लिम्बूले गोल गरेका थिए। आयोजक पाँचथरका असिम राईले मात्रै गोल गरेका थिए। पाँचथरका कप्तान रोशन आङ्देम्बे र प्रकाश धमलाले गोल गर्न नसक्दा आयोजकको उपाधि जित्ने सपना सेमिफाइनलमै टुंगिएको हो। प्रकाशको प्रहारलाई मोरङका गोलरक्षक प्रमिजय गच्छदारले विफल बलाइदिएका थिए भने कप्तान रोशनको प्रहार पोस्ट्भन्दा बाहिर गएको थियो। बुधबारको खेलमा मोरङका गोलरक्षक प्रमिजय गच्छदार म्यान अफ दी म्याच घोषित भए। उनलाई नेपाली कांग्रेस पाँचथरका निवर्तमान सभापति नरेन्द्रकुमार केरुङ र आयोजक क्लबका अध्यक्ष अनुराग केप्छाकी मगरले पाँच हजार नगद पुरस्कार प्रदान गरेका थिए। बिहीबार ताप्लेजुङको कर्णसिंह सोनाम स्मृति क्लबसँग झापाको बिर्तामोड युनाइटेड फुटबल क्लब भिड्नेछ। प्रतियोगिताको विजेताले चार लाख चार हजार चार सय ४४ रुपैयाँ नगद पुरस्कार प्राप्त गर्नेछ।"
"समाजमा नकारात्मक प्रवृति बढ्यो, त्यो ओरालो यात्रा मात्र हो : प्रचण्ड","आम जनतामा आशाको रक्तसञ्चार सिर्जना गर्न अझै मेहेनत गर्नुपर्ने परिस्थिति हाम्रा सामु छ। काठमाडौं : प्रधानमन्त्री पुष्पकमल दाहाल प्रचण्डले अर्थतन्त्र सुधारमा केन्द्रित रहेर निरन्तर प्रयास गरिरहेको दाबी गरेका छन्। बिहीबार दिउँसो काठमाडौंमा आयोजित रेस्पोन्सेवल विजनेश समिटमा सम्बोधन गर्दै उनले कोप२९ मा भाग लिन जाँदा युएईमा पनि आफूले नेपालमा लगानी गर्न आग्रह गरेको जानकारी दिए। उद्यमी व्यवसायी समेत सम्मिलित हालै युएईमा आयोजित सम्मेलनमा मैले नेपाललाई लगानीको गन्तव्य बनाउन आग्रह गरेको छु।उनले भने,सरकारले यसका लागि आवश्यक कानुनी तथा नीतिगत आधार तयार गर्न प्रतिबद्ध छ। सरकारले अर्थतन्त्रलाई चलायमान बनाउन विभिन्न आर्थिक कार्यक्रमहरु अगाडि सारेको छ। तर यसका लागि व्यवसाय र समाज सबै सरोकारवालाहरु जिम्मेवार बन्नुपर्दछ। उनले अर्थतन्त्रमा रक्तसञ्चार पैदा गर्न आफू लागिरहेको उल्लेख गरे। अर्थतन्त्रको क्षेत्रमा विद्यमान दवावलाई चिर्न र देशभित्र लगानीको वातावरणसहित आशाको रक्तसञ्चार गर्न मैले लगातार प्रयास गर्दै आएको छु। केही दिन पहिला मात्र मैले सरकार, निजी क्षेत्र र आर्थिक क्षेत्रका विज्ञहरु सम्मिलित बैठकको आयोजना गरेर अर्थतन्त्रमा सुधार ल्याउन बृहत अन्तरक्रिया गरेको छु। अन्तरक्रिया र घोषणाले अर्थतन्त्रमा सुधार ल्याउन महत्वपूर्ण भूमिका खेल्नेछ। प्रधानमन्त्री प्रचण्डले भने,तथ्यांक हेर्दा अर्थतन्त्रमा सुधारको अनुभूति हुँदै गएको देखिन्छ। तर, व्यवहारमा आम जनतामा आशाको रक्तसञ्चार सिर्जना गर्न अझै मेहनत गर्नुपर्ने परिस्थिति हाम्रा सामु छ। त्यसैले मैले अर्थतन्त्र सुधारमा केन्द्रित रहेर अझ बृहत बैठक र केही नयाँ घोषणसमेत गर्ने तयारी गरिरहेको छु। उनले प्रत्येक विषयलाई नकरात्मक धारणामात्र आएकाले प्रगति हुन नसकेको दाबी गरे। नकरात्मक ओरालो यात्रा मात्र हुने दाबी गरे। उनले आशा विना कुनै पनि राष्ट्रले विकास हुन नसक्ने दाबी गरे। उनले भने,अहिले समाजमा एउटा प्रवृत्ति छ। हरेक कुरामा नकारात्मकता। प्रत्येक कुरालाई नकरात्मक बनाउने प्रयास एकथरी मान्छेहरुले गरेका छन्। यसले देशको कहिले पनि प्रगति गर्न सक्दैन। त्यो ओरालो यात्रा मात्र हुनेछ। प्रचण्डले शासकीय सुधारका क्षेत्रमा केही नयाँ गर्न सकियो भने त्यसको प्रत्यक्ष प्रभाव अर्थतन्त्रमा देखिने विश्वास व्यक्त गरे। उनले भने, सरकार राष्ट्रिय व्यावसायिक पहललाई आवश्यक सहयोग र साझेदारीका लागि प्रतिबद्ध रहेको विश्वास दिलाउँछु। उनले मुलुकको प्रमुख साझेदार निजी क्षेत्रमात्र होइन, सरकार र राज्यका सबै निकाय जिम्मेवार भएर लाग्नु आवश्यक भएको उल्लेख गरे। उनले सुशासन र भ्रष्टाचार नियन्त्रणमा सरकारले चालेको कदममा सबैको साथ र सहयोगको लागि आग्रह समेत गरे।"
७ दिनपछि नेप्से हरियो,"काठमाडौं : सात दिनको गिरावटपछि सेयर बजारमा सामान्य सुधार आएको छ। साताको चौथो दिन नेप्से परिसूचक ३३३ अंकले बढेर १८४१०४ अंकमा कायम भएको छ। यसअघि मंसिर १० गतेयता नेप्से हरियो बन्न सकेको थिएन। कारोबारमा आएका १ सय २१ कम्पनीको सेयर मूल्य बढ्दा नेप्सेमा सुधार आयो। यसदिन १ सय ६ कम्पनीको सेयर मूल्य घटेका छन् भने १३ वटाको यथावत् रह्यो। तीमध्ये ग्लोबल आईएमई लघुवित्त वित्तीय संस्थाका लगानीकर्ता सर्वाधिक कमाए। कम्पनीको मूल्य १० प्रतिशतले बढ्दा विजय लघुवित्त वित्तीय संस्थाको सेयर मूल्य ८०७ प्रतिशत, मन्दाकिनी हाइड्रोपावरको ७८७ प्रतिशत, मोलुंग हाइड्रोपावरको ७८३ प्रतिशत र गणपति लघुवित्त वित्तीय संस्थाको ७७६ प्रतिशतले बढेका छन्। यसैगरी सबैभन्दा बढी सिंगटी हाइड्रो इनर्जीका लगानीकर्ता गुमाए। कम्पनीको मूल्य ९१३ प्रतिशतले घट्यो। सन्राइज ब्लुचिप फन्ड, सबैको लघुवित्त वित्तीय संस्था र मिथिला लघुवित्त वित्तीय संस्थाका लगानीकर्ता पनि सर्वाधिक गुमाउनेमा परे। नेप्से बढेको दिन ३४ हजार ९ सय ७१ कारोबारमार्फत २ सय ९३ स्क्रिप्टको ३७ लाख ५५ हजार १ सय २४ इकाइ सेयर १ अर्ब १४ करोड १८ लाख १२ हजार ३ सय ८२ रुपैयाँमा किनबेच भए। बुधबार कारोबारमा आएका ८ वटा समूहको उपसूचक बढेका छन् भने बाँकी ५ वटाको घटेका छन्।"
अब्बल बन्दै बिमा कम्पनी,"काठमाडौं : अर्थतन्त्र सुस्ताउँदा वित्तीय संस्थाका परिसूचकले पनि त्यस्तै संकेत गर्छन्। मन्दी छाउँदा वित्तीय संस्थाको नाफा पनि घट्ने र उत्साहले नाफा बढाउने गर्छ। अर्थतन्त्र चलायमान हुँदा सर्वसाधारण बैंक, वित्तीय संस्था बढी धाउँछन्, बिमाका प्रोडक्ट बढी खरिद गर्छन्। सामान्य वस्तुझैं वित्तीय उपकरण खरिद बढी नै हुन्छ। तर, पछिल्लो समय देशको अर्थतन्त्र चलायमान हुन नसकेको सर्वविदित छ। यस्तो अवस्थामा बैंक तथा वित्तीय संस्थाको खुद मुनाफा पनि घट्यो। तर, बिमा कम्पनीको नाफामा भने कुनै नकारात्मक प्रभाव परेन। चालू आर्थिक वर्षको पहिलो त्रैमासिक अवधि समाप्त हुँदासम्म जीवन बिमा कम्पनीको खुद मुनामा करिब ३३ प्रतिशतले बढेको छ भने निर्जीवन बिमा कम्पनीले गत आर्थिक वर्षको सोही अवधिको तुलनामा साढे १७ प्रतिशत बढी खुद मुनाफा गरेका छन्। जीवन बिमा कम्पनीहरूले असोज मसान्तसमम १ अर्ब ७१ करोड ९९ लाख रुपैयाँ खुद मुनाफा आर्जन गरेका छन्। गत आर्थिक वर्षको असोज मसान्तसम्म उनीहरूले १ अर्ब २९ करोड ४८ लाख रुपैयाँ नाफा आर्जन गरेका थिए। यसैगरी १४ निर्जीवन बिमा कम्पनीको नाफा ९८ करोड रुपैयाँ छ। गत आर्थिक वर्षको तुलनामा निर्जीवन बिमा कम्पनीहरूको खुद नाफा १७५२ प्रतिशतले वृद्धि भएको हो। गत आर्थिक वर्षको यही अवधिसम्म निर्जीवन बिमा कम्पनीहरूले ८३ करोड ३३ लाख रुपैयाँ खुद नाफा कमाएका थिए। यस अवधिमा सबै जीवन बिमा कम्पनीको खुद मुनाफा बढेको छ। यस अवधिमा हिमालयन लाइफले सबैभन्दा बढी मुनाफा आर्जन गरेको छ। ३ महिनामा २४ करोड १३ लाख रुपैयाँबराबर मुनाफा गर्ने कम्पनी तीनवटा कम्पनी मर्जर भएर बनेको हो। गत आवमा १७ करोड ८३ रुपैयाँ मुनाफा आर्जन गरेको कम्पनीले गत आवको तुलनामा ३५ प्रतिशत बढी नाफा गरेको हो। सबैभन्दा बढी दरले नाफा बढाउने कम्पनी हो, सरकारी स्वामित्वमा रहेको राष्ट्रिय जीवन बिमा कम्पनी। कम्पनीको खुद नाफा साढे १० गुणाले बढेको छ। गत आवको असोजसम्म ३६ लाख रुपैयाँ नाफा गरेको कम्पनीले यस वर्षको पहिलो त्रैमासमा ४ करोड २० लाख रुपैयाँ नाफा आर्जन गरेको छ। नाफा दर धेरै हुने सूचीको दोस्रो नम्बरमा छ, सूर्यज्योति लाइफ। कम्पनीको मुनाफा २ सय ६३ प्रतिशतले बढेर १३ करोड २१ लाख रुपैयाँ कायम भएको छ। यस अवधिमा सानिमा रिलायन्स लाइफको मुनाफा १ सय २८ प्रतिशतले बढेर ११ करोड १० लाख रुपैयाँ पुगेको छ भने एलआईसी नेपालको मुनाफा ८८ प्रतिशतले वृद्धि भई ३ करोड १६ लाख रुपैयाँबाट ५ करोड ९७ लाख रुपैयाँ पुगेको छ। आईएमई लाइफको नाफा ७६२१ प्रतिशतले, प्रभु महालक्ष्मी लाइफको मुनाफा ५३६२ प्रतिशतले, एसियन लाइफको १४ प्रतिशतले वृद्धि भएर १६ करोड रुपैयाँ र नेपाल लाइफको १५ करोड रुपैयाँ पुगेको छ। यस अवधिमा मेट लाइफले ९ करोड, सन नेपाल लाइफले १६ करोड, सिटिजन लाइफले ७ करोड १४ लाख, रिलायबल नेपाल लाइफले ११ करोड १९ लाख र नेसनल लाइफले १३ करोड रुपैयाँ मुनाफा गरेका छन्। निर्जीवन बिमा कम्पनीहरूले आर्थिक वर्ष २०८००८१ को पहिलो त्रैमाससम्म ९७ करोड ९२ लाख ८२ हजार रुपैयाँ खुद नाफा आर्जन गरेका छन्। तीमध्ये सबैभन्दा बढी नाफा कमाउने कम्पनी हो, नेपाल इन्स्योरेन्स। कम्पनीले ३ महिनामा १४ करोड ६१ लाख रुपैयाँ नाफा आर्जन गरेको छ। यसैगरी सिद्धार्थ प्रिमियर इन्स्योरेन्सले पनि १४ करोड रुपैयाँ नाफा कमाएको छ। यता सरकारी स्वामित्वमा रहेका राष्ट्रिय बिमा कम्पनीले १३ करोड ७६ लाख, शिखर इन्स्योरेन्सले ११ करोड २४ लाख, नेको इन्स्योरेन्सले ८ करोड ८० लाख, सगरमाथा लुम्बिनी इन्स्योरेन्सले ५ करोड ७० लाख, हिमालयन एभरेस्टले ५ करोड ३४ लाख नाफा आर्जन गरेको उनीहरूको वित्तीय विवरणले देखाउँछ। तीन महिनाको अवधिमा एनएलजीले ५ करोड १४ लाख, आईजीआई प्रुडेन्सियलले ५ करोड ११ लाख, प्रभुले ५ करोड ६ लाख, युनाइटेड अजोडले ३ करोड ८६ लाख, सानिमा जीआईसीले ३ करोड ३७ लाख, ओरियन्टलले १ करोड ४९ लाख र नेसनल इन्स्योरेन्सले ३७ लाख रुपैयाँ नाफा आर्जन गरेका छन्। तीन महिनाको विवरणअनुसार सबैभन्दा बढी नाफा बढाउने कम्पनी हो युनाइटेड अजोड। कम्पनीको नाफा १८० प्रतिशतले वृद्धि भएको छ। यसैगरी राष्ट्रिय बिमा कम्पनीको नाफा १५५६० प्रतिशत र नेको इन्स्योरेन्सको १४९५१ प्रतिशतले वृद्धि भएको छ। भारतीय कम्पनी ओरियन्टल र नेसनल इन्स्योरेन्सको नाफा भनेको घटेको विवरणमा उल्लेख छ। बिमा कम्पनीहरूको त्रैमासिक अवधि अन्त्यसम्मको नाफा बिमांकीय मूल्यांकनपछि हेरफेर हुन सक्छ।"
"एनसेलको खरिदबिक्री शंकास्पद छ, सरकार र दलहरू कठोर बनौं : विश्वप्रकाश शर्मा","काठमाडौं : एनसेलले शंकास्पदरुपमा शेयर खरिद बिक्री गरेको भन्दै सर्वत्र आलोचना र बहस भइरहेको छ। एनसेलको कारोबार अपारदर्शी र संशयपूर्ण रहेकाले अनुसन्धान गर्नुपर्ने र निचोडमा पुग्नुपर्ने भएकाले सेयर खरिद बिक्री रोक्नेर अनुसन्धान गर्नुपर्ने अर्थ र सार्वजनिक लेखा समितिले समेत ठहर गरेको छ। यसैसन्दर्भलाई लिएर सत्ता गठबन्धनकै नेपाली कांग्रेसका महामन्त्री विश्वप्रकाश शर्माले ६ वर्षपछि सरकारको स्वामित्वमा आउन लागेको एनसेलको खरिदबिक्रीशंकास्पद भएको दाबी गरेका छन् । उनले यसलाई रोकेर यो अपार करछलिको गहिरो अनुसन्धान जरुरी भएको टिप्पणी गरेका छन्। उनले अनियमितताविरुद्ध सरकार, प्रतिपक्ष, प्रेस र नागरिक सम्पूर्ण रुपले एकढिक्का उभिने संकेत सकारात्मक भएको उल्लेख गरे। अनियमितताविरुद्ध सम्पूर्ण एकताको दृष्टिका साथ,सरकार, प्रतिपक्ष, प्रेस र नागरिक सम्पूर्ण रुपले एक ढिक्का उभिने संकेत सकारात्मक छ। शर्माले ट्वीटरमार्फत भनेका छन्,बाह्य लगानीलाई नेपालमा सहज वातावरण नरहेको आक्षेप खारेज गर्न संगठित पहल गरौं। अत्यावश्यक ऎन संशोधन र परिमार्जन गरेर कार्यान्वयनमा नल्याउनुको कमजोरी आत्मसात गर्दै जवाफदेहीपूर्ण ढंगले कार्य गरौं । उनले बाह्य लगानीको थप सुरक्षित वातावरण निर्माण गर्दै सकारात्मक सन्देश सम्प्रेषण गर्नुपर्नेमा जोड दिए। शर्माले पहिलेको तस्बिर सार्वजनिक गर्दै भने, एनसेलले पुँजिगत लाभकरनतिर्ने प्रपन्च गर्दा त्यो बेला हामीले अघि बढाएको अभियानको नाम थियो ___ । दबाब र मुद्दापछि अन्ततः उ झुक्न बाध्य भयो। अहिलेको प्रकरणमा सरकार र दलहरू कठोर हुन जरुरी छ । जनदबाबको स्वतस्फूर्त साथ फेरि पनि साथमा हुनेछ। यता एमाले सचिव योगेश भट्टराईले एनसेल प्रकरण सामान्य नभएको भन्दै प्रधानमन्त्री पुष्पकमल दाहाल 'प्रचण्ड' ले सार्वजनिक लेखा समितिमा जवाफ दिनुपर्ने बताए। अहिले अर्थ मन्त्री नेतृत्व कांग्रेस प्रवक्ता प्रकाशशरण महत र सञ्चार तथा सूचना प्रविधि मन्त्री रेखा शर्मा रहेकी छन्। १ खर्ब ४३ अर्ब रुपैयाँमा किनेको एनसेलको ८० प्रतिशत स्वामित्व आजियाटाले ६ अर्ब ६५ करोडमा बिक्री गरेको हो। दूरसञ्चार नियमावलीमा चुक्ता पूँजीको पाँच प्रतिशतभन्दा बढी शेयर खरिद वा बिक्री गर्नुअघि नेपाल दूरसञ्चार प्राधिकरणको स्वीकृति लिनुपर्ने व्यवस्था छ। तर, एनसेलले त्यस्तो अनुमति नै नलिइ शेयर बिक्री गरेको थियो। बिक्री गरेको विज्ञप्ति आएपनि नेपाल दूरसञ्चार प्राधिकरणले भने अनुमति नलिएको जानकारी गराएको छ। एनसेलको शेयर खरिदमा चलखेल र शंकास्पद भएको भन्दै छानबीन गर्नुपर्ने आवाज उठेपछि र प्राधिकरणले पत्र काटेपछि शेयर खरिदबिक्रीसम्बन्धी कागजात संकलनको क्रममा रहेकाले चाँडै त्यसबारे नियामक नेपाल दूरसञ्चार प्राधिकरणलाई जानकारी दिने भन्दै २ बुँदे जवाफ पठाएको छ।"
"सुनको मूल्य बढ्यो,चाँदी घट्यो",काठमाडौं : सुनको भाउ फेरि वृद्धि भएको छ। बुधबार ८ सय रुपैयाँले घटेको सुनको भाउ आज २ सय रुपैयाँले बढेर तोलाको १ लाख १८ हजार ६०० कायम भएको छ। नेपाल सुन चाँदी व्यवसायी महासंघका अनुसार २ सय रुपैयाँले बढेर छापावाल सुन प्रतितोला १ लाख १८ हजार ६०० सय रुपैयामा कारोबार भइरहेको छ। तेजाबी सुन १ लाख १८ हजार ५० रुपैयाँ पुगेको छ। सुनको मूल्य बढेपनि चाँदी भने घटेको छ। २० रुपैयाँले घटेर चाँदी प्रतितोला १४६० रुपैायाँमा कारोबार भइरहेको महासंघले जनाएको छ। बुधबार चाँदी प्रतितोला १४८० रुपैयाँ पुगेको थियो।
एनसेल बिक्री अपारदर्शीमा संसदीय समितिहरू एक मत,"काठमाडौं : गुपचुप रूपमा अपारदर्शी सेयर किनबेच गरेको भन्दै एनसेलको विषयमा यतिबेला सदनदेखि सडकसम्म तातेको छ। सत्तारुढ गठबन्धनदेखि संसदीय समिति, लेखा समिति र अर्थ समितिको छलफलपछि छानबिन गर्नुपर्ने औंल्याइएको छ। अर्कोतर्फ एनसेलले सेयर खरिद बिक्री चलखेल गरेर कर छली गरेको भन्दै विद्यार्थी संगठनहरूले विरोध तथा सडक आन्दोलन गरेका छन्। एमाले निकट विद्यार्थी संगठन अनेरास्ववियुले मंगलबार एनसेल कार्यालय अगाडि विरोध प्रदर्शन गरेका थिए। दूरसञ्चार सेवा प्रदायक कम्पनी एनसेलको ८० प्रतिशत स्वामित्व मलेसियाको कम्पनी आजियाटाले जालसाझी रूपमा बिक्री गरेकाले अहिले यो विषय विवादित बनेको हो। सत्तारूढ गठबन्धनको मंगलबार बसेको बैठकले एनसेलको विदेशमा भएको खरिद बिक्री जालसाझीपूर्ण भएको ठहर गर्दै यसबारे समिति बनाएर सरकारलाई छानबिन गर्न सुझाव दिएको थियो। प्रधानमन्त्री पुष्पकमल दाहालले सत्तागठबन्धनका नेताहरूसँग यसबारे छलफल गर्दै छानबिन गर्ने निर्णय गरेका हुन्। प्रतिनिधिसभा अन्तर्गतको सार्वजनिक लेखा समितिले एनसेलको सेयर स्वामित्व बिक्री अपारदर्शी र संसयपूर्ण रहेकाले अनुसन्धान गरेर निचोडमा पुग्नुपर्ने निष्कर्ष निकालेको छ। सोहीअनुसार अध्ययन अनुसन्धानलाई अघि बढाउन लेखा समितिले निर्देशन दिएको छ। समिति सभापति ऋषिकेश पोखरेलले एनसेल खरिद बिक्रीको विषयमा नागरिकले उठाएका प्रश्नमाथि सरकारले ४८ घण्टाभित्र धारणा सार्वजनिक गर्न लेखा समितिले निर्देशन दिएको जानकारी दिए। यससँगै सरकारले एनसेलको सेयर खरिद बिक्री रोक्ने र अनुसन्धान गर्नुपर्ने ठहर गरेको उनले बताए। यसैले एनसेलका विषयमा ३० दिनभित्र स्वतन्त्र अनुसन्धान गरेर कारबाही प्रक्रिया अगाडि बढाउन सरकारलाई निर्देशन दिएको छ। लेखा समिति बैठकमा भएको निचोडबारे जानकारी दिँदै उनले भने, सरकारले ३० दिनभित्र अनुसन्धान गरेर निचोड निकाल्नु पर्ने, एनसेलको अहिलेको खरिद बिक्री प्रक्रिया रोक्नुपर्ने, कानुनमा भएका छिद्रहरूको फाइदा उठाएर मुलुकमा व्यतिथि धेरै भयो। अबको सदनमा कार्यान्वयन संशोधनमा विधेयक ल्याउन सरकारलाई निर्देशन दियौं। साथै, प्रधानमन्त्री पुष्पकमल दाहाललाई समितिमा बोलाएर एनसेल लगायतका समसामयिक सार्वजनिक महत्वका विषयवस्तुहरूमा छलफल गर्न बोलाउने निर्णयसमेत भएको सभापति पोखरेलले जानकारी दिए। यस्तै, बैठकमा समिति सदस्यहरूले एनसेलको सेयर खरिद बिक्री प्रकरण देशको हितविपरीत देखिएकाले तत्काल प्रक्रिया रोक्न निर्देशन दिनुपर्ने धारणा राखेका थिए। यसैक्रममा समिति सदस्य अर्जुननरसिंह केसीले एनसेल प्रकरणमा उच्चस्तरीय न्यायिक छानबिन हुनुपर्नेमा जोड दिए। उनकाअनुसार एनसेलले बिक्री गरेको सेयर नेपाल सरकार आफैंले किन्नुपर्छ। यसैगरी, समिति सदस्य योगेश भट्टराईले एनसेल प्रकरण सामान्य नभएको भन्दै प्रधानमन्त्रीले समितिमा जवाफ दिनुपर्ने जिकिर गरे। यता, राप्रपाका अध्यक्ष राजेन्द्र लिङदेनले एनसेल खरिद बिक्री प्रकरणको छानबिनका लागि आयोग गठन गर्नुपर्ने सुझाव दिए। समिति बैठकले एनसेलका विषयमा छलफल गर्न समितिले प्रधानमन्त्री पुष्पकमल दाहाललाई नै बोलाउने निर्णय गरेको छ। आजियाटाले बेलायती कम्पनी स्पेक्ट्रलाइट यूकेलाई आफ्नो स्वामित्व बेचेको थियो। कम्पनीमा सतिशलाल आचार्य र डेन्टन्स सेक्रेटरिजको संयुक्त स्वामित्व छ। आचार्य सिंगापुरमा बस्ने नेपाली व्यवसायी हुन्। एनसेलको बाँकी स्वामित्व आचार्यको कम्पनी सुनिभेरा क्यापिटल भेन्चरसँग छ। आजियाटा समूहले तीन दिनअघि मात्र एनसेलमा रहेको आफ्नो ८० प्रतिशत सेयर बिक्री गरेर बाहिरिने निर्णय गरेको थियो। सोही सेयर स्पेक्ट्रलाइट यूकेले ५० मिलियन अमेरिकी डलरमा खरिद गरेको हो। शुक्रबारको विनिमय दरअनुसार ६ अर्ब ६५ करोड ७० लाख रुपैयाँँमा किनबेच भएको हो। एनसेलको ८० प्रतिशत सेयर १ खर्ब ४३ अर्ब रुपैयाँँमा किनेर आजियाटा सन् २०१६ मा नेपाल भित्रिएको थियो। बुधबारमात्रै आजियाटा ग्रुप बहार्डले सेयर बिक्रीमा राखेको घोषणा गरेको थियो। दूरसञ्चार सेवा प्रदायक एनसेलको लाइसेन्स अवधि ६ वर्ष बाँकी छ। दूरसञ्चार ऐन, २०५३ अनुसार विदेशी कम्पनीसँग स्वामित्व रहेको दूरसञ्चार सेवा प्रदायकको लाइसेन्स अवधि २५ वर्ष पुगेपछि स्वामित्व सरकारको हुनेछ।"
राजस्व संकलनको लक्ष्य भेट्टाउन चुनौती,"काठमाडौं : पछिल्लो समय सरकारले लक्ष्य अनुसार राजस्व उठाउन सकेको छैन। यसैकारण विनियोजन गरेको बजेटको खर्च उठाउन पनि हम्मे हम्मे हुँदै आएको छ। नेपालको आम्दानीको प्रमुख स्रोत नै कर हो। नेपालले सन् १९९० को दशकमा कर सुधार नीति अंगीकार गरेसँगै विगत दुई दशकमा कर संकलन उत्साहजनक हुँदै आएको थियो। तर विगत केही वर्षयता लक्ष्यभन्दा कम राजश्व उठ्ने गरेको छ। कर प्रशासनमा भएका विचलन, आर्थिक क्षेत्रको समस्या, राजस्व प्रशासनको नेतृत्वमा हुने परिवर्तन आदि कारणले राजस्व वृद्धि लक्ष्यभन्दा कम भएको हो। महालेखा नियन्त्रक कार्यालयका अनुसार चालु आव २०८०८१ मा १४ खर्ब ७२ अर्ब रुपैयाँ राजश्व उठाउने लक्ष्य लिएको छ। तर साढे ५ महिना बितिसक्दा पनि लक्ष्यको २२ प्रतिशत मात्रै राजश्व संकलन भएको छ। यो गतिले लक्ष्य अनुरूप संकलन गर्नमा चुनौती देखिन्छ। आव २०७९८० मा लक्ष्यको ६८२१ प्रतिशत मात्र राजस्व उठ्यो। गत आवमा १४ खर्ब ३ अर्ब राजश्व उठाउने लक्ष्य लिएकोमा ९ खर्ब ५७ अर्ब रुपैयाँ मात्रै राजश्व उठ्यो। यो राजश्व लक्ष्यको तुलनामा पछिल्लो ५ वर्षकै सबैभन्दा कम हो। जबकि पछिल्ला आवमा ९० प्रतिशतभन्दा बढी राजस्व उठ्ने गरेको थियो। अघिल्ला वर्षमा नेपालले कुल गार्हस्थ्य उत्पादन (जीडीपी)को २० प्रतिशत कर उठाउँदै आएको थियो। गत वर्ष भने ठूलो मात्रामा घट्यो। कोभिड१९ महामारीपछि युक्रेन युद्धसँगै आयातमा प्रतिबन्ध लगाएपछि राजस्व वृद्धि निकै सुस्त भयो। अहिले राजस्व संकलन चालु खर्चको स्तरभन्दा निकै तल पुगेको छ। यसले राजस्वमा प्रतिकूल असर परेपछि आयातमा अत्यधिक राजस्व निर्भरता देखियो। यसले राजस्वको उच्च जोखिमका बीच बढ्दो चालु खर्चलाई नियन्त्रण गर्न वा राजस्वको आधार बढाउने ठोस प्रयासहरू हुन नसकेको अर्थविद् डाडिल्लीराज खनालले बताए। तसर्थ, विश्व स्तरमा कर नीतिमा परिवर्तन ल्याउने केही प्रयासको विपरीत नेपालमा हालसम्म त्यस्तो पहल हुन सकेको छैन। चालु बजेट २०८०८१ मा गरिएको कर परिमार्जनले महत्वपूर्ण उद्योगहरूलाई नकारात्मक संरक्षण दिएको उनको टिप्पणी छ। जसले गर्दा राजश्वमा केही प्रभाव पर्न गएको आकलन गरिन्छ। विश्व बैंकले सन् २०२१ मा नेपाल दक्षिण एशियामा सबैभन्दा बढी ट्याक्सटुजीडीपी रेसियो भएको देश भएको उल्लेख गरेको थियो। नेपालको ट्याक्सटुजीडीपी रेसियो १७५ प्रतिशत छ। दक्षिण एशियामा भुटानको १३ प्रतिशत, भारतको १२ प्रतिशत, माल्दिभ्स र पाकिस्तानको ९१९१ प्रतिशत र बंगलादेशको सबैभन्दा कम ७६ प्रतिशत छ। देशको कुल उत्पादनबाट राज्यले संकलन गर्ने रकमको हिस्सा ट्याक्सटुजीडीपी रेसियो हो। ट्याक्सटुजीडीपी रेसियोले सार्वजनिक सेवा तथा पूर्वाधार निर्माण र अनिवार्य दायित्व बहन गर्ने देशको क्षमतालाई संकेत गर्छ। उच्च ट्याक्सटुजीडीपी रेसियोले करदातामा अधिक बोझ र देशमा पर्याप्त सार्वजनिक पूर्वाधार निर्माण भएको भन्ने हुन्छ। आफ्नै आम्दानी भएको देशमा ट्याक्सटुजीडीपी रेसियो कम हुन सक्छ। अनौपचारिक अर्थतन्त्रले राजश्व प्रभावित भएको विश्व बैंकको टिप्पणी विश्व बैंकले २०८० असोज १८ गते काठमाडौंमा दक्षिण एशियाली विकास अपडेट र नेपाल विकास अपडेट२०२३ प्रतिवेदन सार्वजनिक गर्यो। उक्त प्रतिवेदनमार्फत राजश्व बढाउन नेपाल सरकारलाई विभिन्न उपायहरूबारे सुझाएको छ। राजश्व बढाउन करको दायरा विस्तार गर्ने, कमीकमजोरी बन्द गर्ने र सुदृढ गर्दै जाने हुनसक्छ। साथै, विद्यमान करहरूको विशेष छुट र सहुलियत दरहरू घटाउने, प्रतिवेदनमा उल्लेख छ। ठूला अनौपचारिक अर्थतन्त्रहरू हुदा राजश्व प्रभावित हुने भएकाले औपचारिक क्षेत्रमा व्यापारलाई प्राथमिकता दिन समेत विश्व बैंकले सुझाव दिएको छ। उक्त प्रतिवेदन सार्वजनिक कार्यक्रमका दौरान उत्पादकत्व, विनिमय दर र निर्यातका सम्बन्धमा भएको प्यानल डिस्कसनमा राष्ट्रिय योजना आयोगका सदस्य डारमेशचन्द्र पौडलले नेपाली विद्यालय शिक्षाको उत्पादकत्वसँग समन्वय नै गर्न नसकेको बताएका थिए। सोहीकारण नेपालको शिक्षा प्रणालीलाई परिमार्जन गर्नुपर्ने उनको तर्क थियो। यो शिक्षा प्रणाली रिमोडलिङ गर्ने उपयुक्त समय हो, प्राविधिक र व्यवसायिक शिक्षामा जोड दिनुपर्छ उनले भने, हामीले युरोप र गल्फ कन्ट्रीहरूका लागि मात्र जनशक्ति तयार पारिरहेका छौं। विश्व कर प्रणालीको संरचनात्मक परिवर्तनको प्रभाव नेपालमा समेत राज्यले फिर्ता गर्नु नपर्ने गरी आम नागरिकबाट संकलन गरेको रकम राजस्व हो। जस्मा राज्यको आन्तरिक आम्दानी र राज्यकोषमा जम्मा हुन आउने वैदेशिक अनुदान बाहेकको कर संकलन गरिन्छ। राजश्व कर तथा गैरकर गरी मुख्य दुई प्रकारबाट संकलन हुन्छ। राजस्व लगाउने, उठाउने र परिचालन गरीएका मूल्यमान्यता र प्रचलन राजस्वका सिद्धान्त हुन्। जस्मा सामाजिक करारको सिद्धान्त, प्रतिनिधित्वको सिद्धान्त, सुविधाको सिद्धान्त, समताको सिद्धान्त, मितव्ययिताको सिद्धान्त र विविधताको सिद्धान्त लगायतका सिद्धान्तहरू छन्। यी सिद्धान्तमा आधिरीत भइरहँदा पनि विश्व कर प्रणालीमा पछिल्ला दशकहरूमा भएको संरचनात्मक परिवर्तनको प्रभाव नेपालको राजस्व प्रणालीमा समेत परेको नेपाल राजस्व परामर्श समितिको प्रतिवेदन, २०७९ ले औंल्याएको थियो। सो प्रतिवेदनअनुसार आयातमा आधारित कर राजस्व क्रमशः आन्तरिक राजस्वमा रूपान्तरित हुँदै गएको छ। आर्थिक वर्ष २०५९६० मा कुल राजस्वमा भन्सार महसुलको हिस्सा ३१ प्रतिशत रहेकोमा आर्थिक वर्ष २०७७७८ मा २३ प्रतिशतमा सीमित भएको छ। आर्थिक वर्ष २०७७७८ मा आइपुग्दा मूल्य अभिवृद्धि कर पछि आयकर, भन्सार महसुल र अन्तःशुल्क राजस्वको प्रमुख स्रोतका रूपमा स्थापित भएका छन्, प्रतिवेदनमा उल्लेख छ। मूल्य अभिवृद्धि कर राजस्वको प्रमुख स्रोतका रूपमा स्थापित भएतापनि कुल राजस्वमा यसको अंश उल्लेख्य वृद्धि हुन सकेको छैन। नेपालमा संघीयता कार्यान्वयनपश्चात सवारी साधन कर, घर जग्गा रजिष्ट्रेशन शुल्क र घर बहाल कर प्रदेश एवं स्थानीय तहमा हस्तान्तरण भएका छन्। यसले पनि करको संरचनामा केही परिवर्तन ल्याएको छ। 'विगत केही वर्षयता नेपालको राजस्व संकलनको वृद्धिदर सन्तोषजनक रहँदै आएकोमा सन् २०१९ को अन्त्यदेखि विश्वव्यापी रूपमा देखापरेको कोभिङ१९ को संक्रमणले हाम्रो राजस्व संकलनमा समेत नकारात्मक असर पार्यो। तर, गत आर्थिक वर्षको प्रारम्भदेखि यसको असरमा कमी आई राजस्व संकलनमा अपेक्षाकृत सुधार हुन थालेको थियो। तर यसैबीच रुसयुक्रेन युद्धका कारण पेट्रोलियम पदार्थ र खाद्यवस्तुमा भएको मूल्यवृद्धि, वस्तु तथा सेवाको आपूर्ति श्रृङ्खलामा भएको अवरोध एवं वैदेशिक मुद्रामा परेको चापले अन्तर्राष्ट्रिय व्यापारमा प्रत्यक्ष असर पर्न गई हाम्रो राजस्व संकलन पुनः प्रभावित बन्न पुगेको नेपाल राजस्व परामर्श समितिको प्रतिवेदनले औंल्याएको छ। विश्वको ध्यान अहिले राजस्वको दायरा बढाउने र आन्तरिक स्रोतको दिगो व्यवस्थापन गर्ने तर्फ केन्द्रित छ। नेपालजस्तो आयातमुखी राजस्वमा निर्भर अर्थतन्त्रलाई संरचनात्मक परिवर्तन गरी स्वदेशी उद्योगको प्रवर्द्धन, उत्पादनशील लगानीको सुनिश्चितता आयात प्रतिस्थापन र निर्यात प्रवर्द्धन गर्न सहयोगी हुनेगरी राजस्व नीति ल्याउनु पर्ने आवश्यकता सृजना भएको पनि उक्त प्रतिवेदनले सुझाएको छ। स्रोतको खाडल पुर्न यसरी कर प्रणालीमा सुधार गरौं समानान्तर रूपमा तीनवटै तहमा सम्भावित स्तरसम्म स्रोत परिचालन गर्न र बढ्दो स्रोतको खाडल पूरा गर्न कर प्रणालीमा प्रमुख सुधार आवश्यक भएका औंल्याउँछन् अर्थविद् डा खनाल। यसले करको दायरा फराकिलो पार्ने, कर चुहावट र छलीलाई नियन्त्रण गर्ने र कर प्रणालीमा प्रगतिशीलता ल्याई प्रत्यक्ष करको अंश बढाउने उनको तर्क छ। यससँगै, राष्ट्रव्यापी इक्विटी फन्डिङ सूत्र लागू गर्न इक्विटी सूचकांक जसले स्पष्ट रूपमा भेदभावलाई सम्बोधन गर्दछ र विकासमा समानता आयामलाई बलियो बनाउँछ सुधारिएको स्रोत विनियोजन निर्णयहरूका लागि राम्रो विकल्प हुन सक्छ। प्रदेशहरूमा ठूलो सामाजिकआर्थिक विकासको खाडलले पनि यस्तो सूत्रलाई औचित्य दिन्छ, उनले भने, वास्तवमा, यस्तो समानता र निष्पक्ष आयाम एकपक्षीयवादलाई प्रतिस्थापन गर्न प्रभुत्वशाली विश्वव्यापी वर्चस्व प्रणालीमा पनि उत्तिकै जरूरी छ जुन निम्न र निम्न मध्यम आय भएका देशहरूमा संकटलाई बढावा दिन्छ। प्रभुत्वशाली प्रणालीमा सुधार गर्दै जाँदा करको स्वर्गजस्ता ठूला श्रोतलगायत अवैध प्रवाहका स्रोतलाई अन्त्य गर्ने कदम चाल्ने कर न्याय प्रणालीलाई सुदृढ गर्न थप साहसी कदम चाल्न जरूरी छ। यसअघि उच्चस्तरीय कर प्रणाली पुनरावलोकन आयोग २०७२ ले नेपालको कर प्रणालीलाई समसामयिक, व्यावहारिक र अन्तर्राष्ट्रिय मान्यता अनुकूल बनाउन आवश्यक सुझाव दिएको थियो। यसले चलनचल्तीमा रहेका करबाहेक थुप्रै स्रोतको पहिचान गरेर प्रतिवेदन बुझाएको थियो। सिद्धान्त तथा अन्तर्राष्ट्रिय राम्रा प्रयोगका आधारमा भन्सार महसुल, मूल्य अभिवृद्धि कर, अन्तःशुल्क, संस्थागत आयकर, व्यक्तिगत आयकर, प्राकृतिक स्रोत कर, सामाजिक सुरक्षा कर, वन पैदावर शुल्क र कार्बन कर केन्द्रीय तहमा लगाउन भनेको थियो। यससँगै प्रदेश तथा स्थानीय तहको अधिकारमा रहनेगरी करिब २९ वटा कर उठाउन सुझाव दिइएको थियो। उक्त आयोगले दिएको सुझावमा शिक्षा सेवा शुल्क निजी क्षेत्रबाट सञ्चालित देशभरिका उच्च माध्यमिक शिक्षाभन्दा माथिको शिक्षा प्रदान गर्ने शिक्षण संस्था, काठमाडौं उपत्यकाभित्र तथा उपमहानगरपालिका, नगरपालिका र जिल्ला सदरमुकाम तथा आन्तरिक राजस्व विभागले तोकेको स्थानमा सञ्चालित शिक्षण संस्थाहरूको हकमा सबै तहको शिक्षा प्रदान गर्ने शिक्षण संस्थाहरूमाथि शिक्षा सेवा शुल्क लगाउने भनेको थियो। यो कर भर्ना शुल्क र मासिक शिक्षण शुल्कको १ प्रतिशतका दरले लाग्ने व्यवस्था गरेको थियो। यो शिक्षा शुल्क प्रादेशिक सरकारको अधीनमा गर्न सुझाव दिइएको थियो। तर यो अहिलेसम्म कार्यान्वयनमा आएको छैन। अनौपचारिक क्षेत्रमा रहनेलाई यसभित्र समेट्न गाह्रो छ। यद्यपि सरकारले करको थ्रेसहोल्ड छुट्याएको छ। अहिले वार्षिक ५ लाख वा सोभन्दा माथि आम्दानी हुने आयकरको दायरामा पर्छन्। तिनीहरू आर्थिक रूपले सवल हुन भन्ने परिभाषा हुनसक्छ। जस्ले त्यति आम्दानी गर्न सक्दैन सामान्यतया आर्थिक रूपमा कम सवल वा दुर्वल भन्ने हुनसक्छ। प्रतिव्यक्ति आम्दानी उपभोग गर्न नसक्नेहरू गरिबीको रेखामुनी हुन्छन। यो नेपालमा कुल जनसंख्याको १६ प्रतिशत जति रहेको भनिएको छ। यो विश्व बैंकको परिभाषाअनुसार दैनिक २२५ डलर खर्च गर्न नसक्ने प्रतिशत हो। नेपाल जीवनस्तर सर्वेक्षण २०६७६८ अनुसार नेपालमा गरिबीको रेखामुनि रहेको जनसंख्या २५१६ प्रतिशत र पारिवारिक उपभोगको वितरणमा रहेको असमानता ०३२८ रहेको थियो। यसर्थ जनसंख्यामा आयस्रोत सबल भएका नागरिकको प्रतिशत ठ्याक्कै भन्ने अवस्था भने छैन। यद्यपि आर्थिक वर्ष २०७९८० मा प्रचलित मूल्यमा प्रतिव्यक्ति कुल गार्हस्थ उत्पादन रु १८२६८३ (अमेरिकी डलर १३९९) हुने प्रारम्भिक अनुमान छ। सोही आवमा कुल गार्हस्थ उत्पादनको वृद्धि उपभोक्ताको मूल्यमा १८६ प्रतिशत हुने अनुमान छ। राज्यले उठाएको राजश्वको ठूलो हिस्सा बजेटमार्फत कुल पूँजीगत खर्च र कुल चालु खर्चतमाफृत जान्छ। जसमा अधिकांश हिस्सा कर्मचारीको तलबभत्ता र केहि विकास खर्चमै सकिन्छ। उठाएको कर र शिक्षामा लगानीको अन्तर्राष्ट्रिय अभ्यास उठेको हरेक करमध्ये शिक्षामा छुट्याउनैपर्ने प्रावधान हुनुपर्ने हो। तर नेपालमा छैन। यद्यपि विकसीत मुलुकहरूमा भने सिधैं करको माध्यमबाट शिक्षाका लागि अतिरिक्त शुल्कहरू अन्तर्गत शिक्षा कर लगाउने गरेको छ। अमेरिकाले स्रोत संकलन गर्दा शिक्षामै कर लगाएर उठाउने गर्छ। यो वयवस्था पय यूरोपियन मुलुकहरूमा भएको शिक्षाविद् डा कुसियत जानकारी दिन्छन। उनले उदाहरण दिँदै भने,युरोपियन मुलमा कसैले बढि रक्सिमा खर्च गर्छ भने त्यो खर्चलाई कटौती गर्यो भने छुट दिन्छु पनि भन्छ र त्यसको केहि अंश शिक्षाका लागि पनि खर्च गर भन्छ। यस्तै बसतुबाट कर उठाएर युरोपीयन देशहरूले यसरी शिक्षामा वैकल्पिक लगानीको सोच ल्याएका छन्। अन्य मुलुकमा शिक्षामा स्रोतहरू संकलन गर्छन तर नेपालमा त्यस्तो स्रोत छैन। केवल सरकारले सञ्चिती कोषबाट मात्रै बजेटमा क्षेत्रअनुसार भाग लगाउने गर्छ। यद्यपि यसअघि डाबाबुराम भट्टराई प्रधानमन्त्री हुदा निजी लगानीमा सञ्चालीत विद्यालयबाट वार्षिक मुनाफाको १ प्रतिशत शिक्षा कर उठाउने व्यवस्था गरिएको थियो। तर शिक्षा स्रोतको यो वैकल्पिक सोच केहि समयपछि बन्द भयो। यसबाहेक अहिलेसम्म नेपालले शिक्षामा लगानीको वैकल्पिक सोच ल्याउनु पर्ने तर यस्तो गर्न नसकेको शिक्षाविद्को गुनासो छ। शिक्षामा लगानी वृद्धि गर्ने होभने यस्ता सोच जरूरी भएको भन्दै शिक्षाविद् डा कुसियतले सरकारको ध्यानाकर्षण गराए। यस्तै, अहिलेकै प्रस्तावित संघीय शिक्षा विधेयकमा दुई किसिमको व्यवस्था भएकोमा आपत्ति जनाए। उनकाअनुसार प्रस्तावित विद्येयकले सार्वजनिक विद्यालयको कुनैपनि अभिभावक र विद्यार्थीबाट कुनैपनि शुल्क लिन नपाइने भनिएको छ तर निजी विद्यालयले शुल्क लिन पाइने भनेको छ। निजीले त विद्यार्थीलाई राम्रो शिक्षा दिन गुणस्तरका लागि पनि शुल्क लिन्छ नी। शुल्क लिएर पठाउने विद्यार्थीको गुणस्तर एक किसीमको, अनि शुल्क लिन नपाउने विद्यालयको शैक्षिक गुणस्तर अर्को किसीमको। यो त एकता भएन विभेद भयो। त्यसैले राज्यले पनि सार्वजनिक विद्यालयले शुल्क लिन पाउँदैन भनेपछि त्यहिअनुसार गुणस्तरका लागि ठूलो लगानी बढाउनु पर्यो। यसोगर्न नसक्नु राज्यको कमजोरी हो, उनले टिप्पणी गरे। उठेको राजश्वबाट सीमान्तकृत र पछाडि पारिएका समुदायका बालबालिकालाई शिक्षाको पहुँचमा ल्याउन के छ राज्यको नीति? सरकारले उठाएकै राजश्वबाट दलीत, बालिकाका लागि छात्रावृद्धि कोटा छुट्याएको छ। तर त्यो पनि नाममात्रैको, खासै सदुपयोग नभएको टिप्पणी गर्छन डाकुसीयत। उनकाअनुसार पछाडि परेका बालबालीका, वर्ग, समुदायलाईलाई आवासीय माध्यमबाट सम्पूर्ण खर्च सरकारले व्यहोर्नुपर्ने हो। जो सक्छ उसँग शुल्क लिने र नसक्नेलाई निःशुल्क गरेर जाने हो भने सामुदायीक अथवा सार्वजनिक स्कुलको गुणस्तरलाई सुधार्न सकिन्छ। राज्यले उठाएको राजश्व सीमान्तकृत र पछाडि पारिएका समुदायका बालबालिकालाई शिक्षाको पहुँचमा ल्याउन राज्यको नीति हुनुपर्थ्यो, शिक्षाविद् डाकुसियत भन्छन्, त्यसमै कति प्रतिशत राजश्वबाट छुट्याउने भनेर सरकारले गर्नसक्नु पर्थ्यो। त्यो गर्न नसकेपछि यस्ता वर्गको शिक्षाका लागि छुट्टै शुल्क लिएर सहयोग गर्नुपर्थ्यो। यूरोपिएन मुलुकको अभ्यास नेपालले पनि अवलम्बन गर्दा उपयुक्त हुने उनले सुझाव दिए। यद्यपि राज्यले संविधान मार्फत गरीब,दलित सीमान्तकृत लगायतका वर्गलाई निःशुल्क लगायतको व्यवस्था गरेको छ।"
"सेयर बजारमा दोहोरो अंकको सुधार, दुई अर्बमाथिको कारोबार","काठमाडौं : साताको अन्तिम सेयर कारोबार दिन आज नेप्से परिसूचक दोहोरो अंकले बढेको छ। अघिल्लो कारोबार दिन बुधबार सामान्य अंकले बढेको परिसूचक बिहीबार ११ ७३ अंकले बढेर १८५२७७ विन्दुमा कायम भएको हो। यसदिन १२ उपसूचकमा हरियाली छाएको छ। बैंकिङ समूहको ०६१ प्रतिशत,डेभलपमेन्ट समूहको ०५६ प्रतिशत,फाइनान्स समूहको ०६९ प्रतिशत,होटल तथा पर्यटन समूहको ०६५ प्रतिशतले बढेको छ। यसैगरी हाइड्रोपावरको १०३ प्रतिशत,इन्भेस्टमेन्टको समूहको ०८३ प्रतिशत,लाइफ इन्स्योरेन्स ००८ प्रतिशत र नन लाइफ इन्स्योरेन्सको २११ प्रतिशतले बढ्यो। यसदिन ट्रेडिङ समूहको परिसूचक ०५० प्रतिशतले घट्यो। त्रिशूली वल विद्युतका लगानीकर्ता सर्वाधिक कमाए। कम्पनीको सेयर १० प्रतिशतले बढ्यो। समाज लघुवित्त वित्तीयको ९९७ प्रतिशत,सीवाईसी नेपाल लघुवित्त वित्तीयको ९९१,नविल ब्यालेन्स फन्ड२ को ९४८ र आशा लघुवित्त वित्तीय संस्थाको ७०५ प्रतिशतले सेयर मूल्य बढ्यो। आज यसैगरी सबैभन्दा बढी ग्लोबल आईएमई लघुवित्त वित्तीयका लगानीकर्ताले गुमाए। कम्पनीको मूल्य ७८१ प्रतिशत घट्यो। मन्दाकनी हाइड्रोपावर,विजय लघुवित्त वित्तीय,मेन्छियाम हाइड्रोपावर र सिटीजन लाइफ इन्स्योरेन्सका लगानीकर्ता पनि सर्वाधिक गुमाउनेमा परे। कारोबार रकमका आधारमा नेपाल रिइन्स्योरेन्स कम्पनी लि प्रोमोटर सेयर शीर्षस्थानमा रह्यो। सो कम्पनीको ८६ करोड ८३ लाख ७८ हजार १०० रुपैयाँको कारोबार भयो। दोहोरो अंकले बढेको सेयर बजारमा २९९ स्क्रिप्टको ९५ लाख ५ हजार ६०८ कित्ता सेयर २ अर्ब ७९ करोड ९१ लाख ४६ हजार ४३३ रुपैयाँको कारोबार भयो। यसदिन १७५ स्क्रिप्टको मूल्य बढ्दा ५७ वटाको घट्यो भने ८ को स्थिर रह्यो।"

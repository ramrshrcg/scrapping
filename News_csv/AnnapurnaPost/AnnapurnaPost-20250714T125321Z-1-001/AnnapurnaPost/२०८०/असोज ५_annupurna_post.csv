शीर्षक,विवरण
खै विकास ? खै समृद्धि ?,"जब दोस्रो संविधानसभाबाट २०७२ असोज ३ गते नेपालको संविधान घोषणा गरियो, तब देशभर उल्लासको वर्षा भयो। जनप्रतिनिधिबाट पहिलोपटक लेखिएको यो संविधान नेपाल र नेपालीले पाएका थिए। यसरी जनताबाट नागरिक बनेपछि अनेक अधिकारले भरिपूर्ण बनेका नेपालवासीले बडो हर्षबढाइँ गरे। ३० वर्षे पञ्चायत कालकोठरीबाट मुक्त जनताले २०४६ सालमा बहुदलीय प्रजातान्त्रिक व्यवस्था पाएपछि देश विकास हुने भयो भनेर खुलेर सास फेरेका थिए। नेता मोटाए खुसी भए पनि आफूहरूको हालत उही भएपछि जनता निस्ताएका थिए। खासमा बहुमत ल्याएको राजनीतिक दल सरकारमा हुनुपर्ने हो। अन्तर्राष्ट्रिय प्रचलन पनि हो यो। तर यतिबेला नेपाल यसमा चुकेको छ। न त मुख्य प्रतिपक्षी दलले सरकार बनाएको छ। क्रिम गभर्मेन्ट बन्नुपर्ने बेलामा ३२ सिट ल्याएको दलले सरकारको नेतृत्व गरेको छ, त्यसमाथिका दल उसको मातहतमा ! योभन्दा विडम्बना लोकतन्त्रमा के हुन्छ ? २०७२ को संविधानले हामी सार्वभौमसत्ता सम्पन्न नेपाली बनाइएका उनीहरूको अनुहारमा पुनः एकपटक उज्यालो छायो अब पक्कै देश विकास हुन्छ, समृद्धिले आकाश चुम्छ अनि नेपालले पनि विश्वका विकसित देशजस्तै काँचुली फेर्नेछ। यो अपेक्षाको पछाडि ठूलो आधार भनेकै संविधानको प्रस्तावनामै लेखिएको छ संघीय लोकतान्त्रिक गणतन्त्रात्मक शासन व्यवस्थाको माध्यमद्वारा दिगो शान्ति, सुशासन, विकास र समृद्धिको आकांक्षा पूरा गर्न संविधानसभाबाट पारित गरी यो संविधान जारी गर्दछौं। सोहीअनुरूप नेपालमा संघीयता कार्यान्वयनमा छ। मुलुकमा यतिबेला संघीय सरकारका अलावा सात प्रदेश सरकार र ७ सय ५३ स्थानीय सरकार छन्। संविधानको मर्मअनुरूप लोकतान्त्रिक परिपाटी निर्वाचनपछि शान्तिपूर्ण सत्ता हस्तान्तरण हुने गरेको छ। यस मान्यताले मुलुकले राजनीतिक स्थायित्व प्राप्त गर्नुपर्ने हो तर संविधान र व्यवस्थामा कुनै फेरबदल छैन पनि। त्यसैले राजनीतिक रूपमा स्थिरता छ भन्न त सकिन्छ। व्यावहारिक दृष्टिले हेर्दा भने एउटै दलले पाँच वर्ष सरकार नचलाउनु र सरकारहरू परिवर्तन भइरहनु चाहिँ बडो विडम्बनाकै अवस्था छ। संविधानको प्रस्तावनामा छ, सामन्ती, निरंकुश, केन्द्रीकृत र एकात्मक राज्यव्यवस्थाले सिर्जना गरेका सबै प्रकारका विभेद र उत्पीडनको अन्त्य गर्दै। संघीयतामा प्रवेश गरेसँगै यो संविधानले शक्तिको बाँडफाँट त गरिदियो तर त्यो कागजमै सीमित देखिएको छ। संविधान जारी भएको २०८१ असोज ३ गते बुधबार आठ वर्ष पूरा हुँदासमेत केन्द्रीकृत मानसिकता झन्डै उस्तै छ। एकात्मक राज्यव्यवस्थाले सिर्जना गरेका विभेद र उत्पीडन कति अन्त्य भए ? सरकारसँग तथ्य, तथ्यांक छन् यसका ? के यसबारे अनुसन्धान गरिएका छन् ? के आठ वर्षको अवधिमा नागरिकको जीवनशैलीमा आमूल परिवर्तन आएको छ ? के अन्यायमा परेका नागरिकले सहज न्याय पाएका छन् ? सरकारले दिने सेवाप्रवाहमा तात्विक अन्तर नागरिकले महसुस गरेका छन् ? के स्थानीय सरकार गाउँका सिंहदरबार बन्न सके त ? घरआँगनमा सरकार पुग्यो त ? अनि विकट गाउँबस्तीका नागरिकले स्वतन्त्रतापूर्वक र सम्मानपूर्वक बाँच्न पाउने अवस्था छ ? आदि। २०४६ पछि २०७२ सम्मका २६ वर्षमा त नेपालमा खासै विकास हुन सकेन। समृद्धि त सपनै भयो। २०७२ पछिका आठ वर्षसमेत न विकास न समृद्धि ! बरु संसदीय राजनीतिका विकृति र विसंगतिले देशलाई खर्लप्पै निल्न पुगेको छ। यसबीच भएका भ्रष्टाचारका काण्डहरू एक ठाउँमा थुपार्ने हो भने सगरमाथाको उचाइ होचिन बेर छैन। तर पनि दलीय शीर्षनेता वा भनौं आफूलाई राजनेता भन्ठान्नेहरूलाई कुनै संकोच छैन। नागरिकले के सोचेका थिए, के भइरहेछ अहिले ? कुनै समीक्षा छैन दलहरूमा। यसबीच स्वदेशमै अवसरको चाङ लगाउनु पथ्र्यो तर गइरहेछन् युवा गाउँ नै खोक्रो बनाउँदै ज्यानको बाजी थापेर विदेश। खासमा विकास र समृद्धिले आकाश चुम्नुपर्ने थियो २०४६ पछिका ३४ वर्षमा नेपालले तर केचनकवलसँग मित लगाउन पुगेको छन् यी दुईले। यसको मूलकारण हो नागरिकका नाममा राजनीति गर्ने राजनेताहरू सत्ता र शक्तिमा लुटुपुटु हुनु, भइरहनु। पूर्वसभामुख ओनसरी घर्तीको भनाइ काफी छ देश र नागरिकको अवस्था बुझ्न स्थिर सरकार नहुँदा न विकास भयो, न त जनताका चाहना पूरा भए। संविधानविद् डा चन्द्रकान्त ज्ञवालीको यस भनाइले नेपालको संघीयता कार्यान्वयनको अवस्था स्पष्ट पार्छ तीनै तहबीच शक्ति सन्तुलनमा समस्या छ। अर्का संविधानविद्को भनाइले देश विकासको समग्र चित्रण गरेको छ तीन तहका सरकारका साझा अधिकारको आडमा संघमा बस्ने नेताहरूले चाहिने नचाहिने ऐनहरू पास गरेका छन्। प्रदेशको पनि स्थानीय तहको पनि अधिकारहरू खुम्च्याएका छन्। यसो गर्दा असर के भयो भने विकासका अधिकांश काम कुरा प्रदेश र स्थानीयमा गर्ने गरेर अघि बढायौं तर यसका लागि चाहिने ऐनहरू दिएनौं, अधिकार पनि दिएनौं। परिणाम के हुँदैछ भने विरोधाभास बढ्दैछ। संविधान यहीनेर असफल हुन सक्छ। न्नैपर्छ, नेपालको राजनीति ट्र्याकभन्दा बाहिर छ। संविधान कार्यान्वयनमै समस्या छ। लिकबाहिरको रेल कसरी सही ढंगले गन्तव्य पुग्छ ? नेपाल र नेपालीको गन्तव्य विकास र समृद्धिले गन्तव्य चुम्न सर्वप्रथम नेपाली राजनीति ट्र्याकमा हुनुपर्छ। किनकि संविधान स्वयंमा केही होइन, बरु त्यसले दिएका अधिकारको सुरक्षित अवतरण नै मुलुकको समग्र विकास हो। किनकि सात दशकको अथक प्रयासले पाएको यो संविधान बाँदरको हातमा नरिबल बनायौं भने नेपालको भविष्य के होला ? जबकि विश्वका ४२ देशले संविधानसभाबाट संविधान बनाउन खोज्दा पनि नेपालसहित २२ देशमात्र सफल भएका हुन्। उल्टै भारतलगायत थुप्रै देशमा अनेक समस्या निम्तिए, कतिपय देश त टुक्रिए पनि। नेपाल यी सबै सन्दर्भमा अब्बल रह्यो तर यतिबेला भने समस्या बढ्दो छ। संविधान बनाउँदा एक ठाउँमा उभिएका दलहरू नै यतिबेला चारदिशा फर्किएका छन्। यसरी कसरी हुन्छ नेपालमा विकास अनि कसरी आउँछ समृद्धि ? मभन्दा माथि मेरो देश भन्ने भावना जागृत नभएसम्म देश विकास सम्भव छैन। नेतामा सत्ता मोह भंग हुनुपर्छ। कम्तीमा राष्ट्रिय सवालहरूमा सबै दल एक ठाउँमा उभिनै पर्छ। दशकौं लामो संघर्ष र हजारौं नागरिकको बलिदानबाट प्राप्त संविधान र संघीयताको सफल कार्यान्वयन भएमात्र देशले कोल्टे फेर्छ। यसका लागि संविधानले कल्पना गरेको राजनीतिक स्थायित्व पहिलो सर्त हो। त्यसपछि देशमा सिस्टम बस्न जरुरी छ। अनि सरकारले दिने सेवाप्रवाह चुस्त, दुरुस्त र प्रभावकारी हुनुपर्छ। संविधानका सबै मौलिक हक अक्षरशः कार्यान्वयन हुनुपर्छ। अनिमात्र ७२ को संविधान आउँदा तीन करोड नेपालीले गरेको हर्षबढाइ र उल्लासले सार्थकता पाउँछ। विकास र समृद्धिमार्फत नेपालले कायापलट गर्न सकोस्, नेपाली सुखी, शान्त र समृद्ध बनून्। शुभकामना !"
माओवादी पुनर्निर्माणको आवश्यकता,"प्रभावशाली भनिने नेताले निर्माण गरेका गुट, उपगुटको सिकार माओवादी पार्टी भएको तथ्य स्पष्टै छ। दशक लामो सशस्त्र संघर्षको अन्त्यपछि शान्तिपूर्ण राजनीतिक अवतरण भएको छ। यससँगै माओवादी पहिलो संविधानसभाको निर्वाचनमा सबैभन्दा ठूलो शक्ति बन्यो। त्यसपश्चात् भने माओवादी केन्द्रको जनमत निरन्तर खुम्चँदो क्रममा छ। पहिलो संविधानसभाको निर्वाचनमा एक ढिक्का भई चुनावमा होमिएको माओवादीको आन्तरिक जीवनमा त्यसपछि अनेकौं आरोहअवरोह देखा पर्दै गए। परिणामतः २०६९ सालमा माओवादी पार्टी विभाजनको पीडा भोग्न बाध्य भयो। त्यस विभाजनका पछि थुप्रै कारण रहेको भनियो। शास्त्रीय माक्र्सवादी विचारधाराप्रति रुझान राख्ने वैद्य समूहको पार्टीले लिएको संसदीय राजनीतिक कार्यदिशाप्रतिको मतभेद नै प्रमुख थियो। पार्टी विभाजनको क्रम वैद्य नेतृत्वको एउटा हिस्साको बहिर्गमनमा मात्रै सीमित रहेन। त्यसको चार वर्षपश्चात् अर्थात् २०७३ सालमा अर्का उपाध्यक्ष बाबुराम भट्टराईको नेतृत्वमा पार्टी पुनः विभाजित भयो। भट्टराईले संविधानसभाबाट पारित संविधानलाई आदि भरी, आदि खाली गिलास भनी अपूर्ण रहेको टिप्पणी गर्न पुगे। उनको अभिव्यक्तिमा पार्टीको एजेन्डा अनुरूपको पूर्ण संविधान नबनेको तर्फ संकेत गरेको प्रस्टै बुझिन्थ्यो। त्यससँगै उनले समकालीन राजनीतिमा मालेमावादको औचित्यमाथि प्रश्न उठाएका थिए। उनले माओवादी वैचारिक राजनीतिक दर्शनबाट पार्टीले देशमा परिणाममुखी सामाजिक, राजनीतिक र आर्थिक रूपान्तरण हुन नसक्ने भन्दै पार्टीबाट औपचारिक रूपमा अलग भएको घोषणा गरे। यद्यपि पार्टी विभाजनको भित्री रहस्य चाहिँ मालेमावादको औचित्यतामाथि भन्दा पनि पार्टी र सत्ता राजनीतिमा उनको शक्तिशाली बन्ने लालसा र महŒवाकांक्षा नै प्रमुख कारक थियो। पछिल्ला राजनीतिक घटनाक्रमबाट उनीमाथि लगाइएका यी आरोपको पुष्टि हुँदै गइरहेको छ। पटकपटकको पार्टी विभाजनको पीडालाई शक्तिमा बदल्दै कम्युनिस्ट आन्दोलनलाई नयाँ उचाइमा पुयाउने र समाजवाद स्थापनाको दीर्घकालीन लक्ष्यसहित २०७५ सालमा माओवादी केन्द्रको एमालेसँग पार्टी एकता हुन पुग्यो। तर दुई पार्टीको एकताबाट बनेको नेकपा लामो समयसम्म टिक्न सकेन र दुर्भाग्यवश विघटन हुन पुग्यो। नेकपाको विभाजनका क्रममा माओवादीतर्फका केही नेता एमालेको कित्तामा उभिन पुगे। त्यस परिघटनालाई पार्टीले नेताहरूको अवसरवादी प्रवृत्तिको रूपमा विश्लेषण गरेको छ। यद्यपि निरन्तरको विभाजन, टुटफुट र आन्दोलनबाट केही नेताहरूको पलायनका बाबजुद पनि माओवादीको बलमा प्राप्त ऐतिहासिक उपलब्धिहरूको रक्षार्थ पार्टीले पहरेदारी गर्दै आइरहेछ। अब विभाजनका ती सबै दुखाइलाई भुल्दै माओवादी केन्द्र अहिले पुनःशक्ति आर्जन गर्ने प्रयासमा जुटेको छ। अब माओवादी केन्द्रको शक्ति निरन्तर ह्रास हुँदै जानुका कारणबारे अभियानकै सिलसिलामा गम्भीर समीक्षा गरिनुपर्छ। जनतालाई पार्टी विभाजनका गुह्य कारणहरूबारे स्पष्ट जानकारी गराउनु पार्टीको कर्तव्य हुन्छ। खासमा माओवादीको शक्तिमा ह्रास आउनुमा पार्टी विभाजन मात्रै मुख्य कारक देखिँदैन। जब शान्तिपूर्ण राजनीतिमा जनताको अभूतपूर्व समर्थनबाट माओवादी अनुमोदित भयो। तब वामपन्थी र गैरवामपन्थी दुवै संसदीय शक्तिको निशानामा माओवादी पर्दै गयो। त्यसका पछि उनीहरूको माओवादीप्रति जनताले दर्शाएको अभूतपूर्व विश्वासलाई निस्तेज गरी संसदीय राजनीतिक मैदानमा पुनः बोलवाला कायम गर्ने उद्देश्य रहेको बुझ्न कठिन छैन। तब पुराना दलहरूको माओवादीप्रति गर्ने व्यवहारमा फरक पर्नु स्वाभाविकै हो। माओवादीले उठाएको जनमुखी संविधान निर्माणको एजेन्डा तुहाउने सोचले संविधान नै नबनाई पहिलो संविधानसभा भंग हुनु त्यसैको परिणति थियो। किनभने ठूलो दल बनेको माओवादीको नेतृत्वमा संविधान बन्दा त्यसको पूर्ण जस माओवादीलाई जाने भय अन्य दलमा थियो। आन्दोलनको मोर्चाबाट जन्मिएको माओवादीको सामन्तवादको जरो राजतन्त्रको अन्त्य गर्नु नै मुख्य भूमिका रह्यो। त्यसपछि थुप्रै एजेन्डा अघि सारेको माओवादीको काँधमा ती पूरा गर्नुपर्ने दायित्व छ। विडम्बना, अहिले परिवर्तनकारी माओवादी शक्तिलाई युद्धकालीन मुद्दालाई लिएर आरोपित गर्ने प्रयास भइरहेको देखिन्छ। अर्कोतर्फ, जनमुक्ति सेनाको शिविरको विषयलाई उछालेर पार्टीको मूल नेतृत्वलाई बदनाम गराउने कार्य हुँदै आएको छ। जबकि युद्धकालीन मुद्दा राजनीतिक विषय भएकाले त्यसलाई राजनीतिक कोणबाटै निष्कर्षमा पुयाउनुपर्छ। त्यस्तै भ्रष्टाचारलाई जरैदेखि अन्त्य गर्ने कार्यमा प्रचण्ड सरकार निरन्तर लागिरहेछ। जनमुक्ति सेनाको शिविरको विषयमात्रै होइन २०४६ सालपछिका सबैजसो भ्रष्टाचारका काण्डहरूको बिनादबाब छानबिन गरिनुपर्छ भन्ने विषयमा माओवादी खुला र स्पष्ट छ। जनतालाई केन्द्रमा राखेर राजनीति गर्ने माओवादीको प्रगतिशील विचार, जनमैत्री व्यवहार र विकासमुखी कार्यलाई लिएर विरोधका लागि विरोध गरिनु उपयुक्त होइन। माओवादी केन्द्रको सांगठनिक र वैचारिक शक्तिमा क्रमिक रूपमा क्षयीकरण गराउन अनेकौं प्रयत्न हुनुलाई गम्भीरतापूर्वक लिइनु पर्छ। पार्टी कमजोर हुनुको दोष जति विरोधी पक्षलाई मात्रै थोपरेर उम्किने छुट हामीलाई छैन। प्रभावशाली भनिने नेताहरूले निर्माण गरेका गुट र उपगुटको सिकार माओवादी पार्टी हुन पुगेको तथ्य स्पष्टै छ। पार्टी संगठनमा आफ्नो गुटगत वर्चस्व स्थापित गर्ने र त्यही शक्तिमा टेकेर पार्टी र सरकारमा पद प्राप्तिका लागि मूल नेतृत्वसँग सौदाबाजी गर्ने प्रवृत्ति शोभनीय होइन। पार्टीमा हावी हुँदै गएको गुटबन्दीको संस्कृतिले पार्टीको मूल संरचनालाई प्यारालाइसिस जस्तै बनाउँदै लगेको छ। त्यससँगै, भ्रष्टाचारका काण्डमा पार्टीका नेताहरू जोडिनु दुर्भाग्यपूर्ण छ। नेतामाथि लागेको भ्रष्टाचारको आरोपउपर उनीहरूले छानबिनमा सघाउनु पर्छ। अन्यथा, त्यसले पार्टी संगठनलाई थप क्षति पुयाउने जोखिम हुन्छ। अर्कोतर्फ, पार्टीमा नातावादकृपावाद र चाकडीको संस्कृति डरलाग्दो गरी हुर्कंदै गएको छ। अवसर पाएका र नपाएका नेताकार्यकर्ताबीचमा देखिएको मनोमालिन्यता पनि आफैंमा पार्टी निर्माणमा समस्या बनिरहेको छ। यत्तिबेला बुझ्नुपर्ने मूल कुरा के हो भने एकले थुके सुकी, धेरैले थुके नदी भन्ने उखानलाई मध्यनजर गरी सबै मिलेर पार्टी पुनर्निर्माण नगर्ने हो भने हामीसँग असन्तुष्टि पोख्ने थलोसमेत हुने छैन। पार्टी संगठन बलियो भएमात्रै अवसरहरू प्राप्त हुन्छन् भन्ने कुराप्रति नेता कार्यकर्ता पंक्ति सचेत हुनुपर्नेछ। माओवादी शक्ति बलियो भएमात्रै प्राप्त उपलब्धिहरूको रक्षा हुन सक्छ भन्ने विषयप्रति जनतालाई यही अभियानमार्फत जागरुक बनाउनु पर्नेछ। ताकि ऐतिहासिक उपलब्धिहरूलाई उल्टाउने पश्चगामी षड्यन्त्र विफल पार्न सकियोस्। यो स्पष्ट छ कि जनताको पूर्णसाथ बिना उपलब्धि र प्रणालीको रक्षा हुन सक्तैन। अन्त्यमा, यस जागरण अभियानमा पार्टीमाथि लाग्दै आएका मिथ्या आरोपहरूलाई चिर्दै माओवादी आन्दोलनले प्राप्त गरेका उपलब्धिलाई जनतामाझ स्पष्टसँग राख्न सक्नु पर्नेछ। त्यससँगै विभाजित माओवादी धाराहरूलाई एकीकृत गर्ने कार्यमा जोड दिनु पर्नेछ। अहिलेको माओवादी केन्द्र नेतृत्वको गठबन्धन सरकारले लिएको भ्रष्टाचारविरोधी नीति, रोजगारीको सिर्जना र आर्थिक विकासबारे पार्टीले यश लिन सक्ने गरी प्रचार गर्नुपर्ने हुन्छ। यो अभियानले पटकपटकको पार्टी विभाजन, आन्तरिकबाह्य पश्चगामी शक्तिहरू र कम्युनिस्ट एवं गैर कम्युनिस्टहरूको लगातारको हमलाबाट क्षयीकरण हुन पुगेको शक्तिलाई पुनः आर्जन गर्ने लक्ष्य लिएको छ। बेथानचोक गाउँपालिका उपाध्यक्ष तिमल्सिना माओवादी केन्द्र गाउँपालिका कमिटी अध्यक्ष हुन्।"
पाकिस्तानसँग नेपाल कमजोर,"काठमाडौं : दक्षिण एसियाली फुटबल महासंघ (साफ) यू१९ च्याम्पियनसीपअन्तर्गत बिहीबार भएको खेलमा घरेलु टोली नेपाल पाकिस्तानसँग पराजित भएको छ। त्रिपुरेश्वरस्थित दशरथ रंगशालामा सम्पन्न खेलमा पाकिस्तानले नेपाललाई १० गोलअन्तरले पराजित गरेको हो। पाकिस्तानको जितमा अली जफरले गोल गरे। उनले खेलको ७६औं मिनेटमा गरेको एक गोल नै पाकिस्तानका लागि निर्णायक गोल सावित भयो। जफरले करिब ३० यार्डबाट गरेको प्रहारले सिधै जाली चुमेको थियो। खेल अवधिभर नेपालको प्रदर्शन भने केही कमजोर थियो। अब पाकिस्तानले शनिबार माल्दिभ्ससँग खेल्नेछ। त्यस्तै नेपालले भने सोमबार माल्दिभ्सको सामना गर्नेछ। प्रतियोगितामा नेपाल समूह ए मा छ। नेपालको समूहमा पाकिस्तान र माल्दिभ्स रहेको छ। त्यस्तै समूह बीमा भारत, बंगलादेश र भुटान रहेको छ। दुवै समूहका शीर्ष दुई टोलीले सेमिफाइनल खेल्नेछन्।"
एशियाली खेलकुद प्रतियोगिता चीनको हाङ्चाओमा शनिबारदेखि,"समारोहमा आयोजक, खेलकुद समिति, प्रशिक्षक, खेलाडी र व्यवस्थापक गरी १२ हजार पाँच सयभन्दा बढीको सहभागिता रहने आयोजकले जानकारी दिएको छ । काठमाडौं : चीनका हाङ्चाओ सहरमा शनिबारदेखि १९औँ एशियाली खेलकुद प्रतियोगिता (एसियाड)सुरु हुँदैछ । समारोहमा आयोजक, खेलकुद समिति, प्रशिक्षक, खेलाडी र व्यवस्थापक गरी १२ हजार पाँच सयभन्दा बढीको सहभागिता रहने आयोजकले जानकारी दिएको छ । जसमा ४० खेल, ६१ वटा विधा र चार सय ८१ प्रतिस्पर्धा हुनेछन् । एशियाली खेलकुद कुम्भ मेलाको उद्घाटन चीनका राष्ट्रपति सी चीनफिङले गर्ने छन् । खेलाडीको मनोबल बढाउन तथा खेल कूटनीतिमा नेपालको भूमिका स्थापित गर्न चीनको औपचारिक भ्रमणका क्रममा प्रधानमन्त्री पुष्पकमल दाहाल प्रचण्ड पनि उद्घाटन समारोहमा सहभागी हुनेछन् । प्रतियोगिताको उद्घाटन समारोहमा भाग लिन सिरियालगायत कयौँ मुलुकका राष्ट्रपति र सरकार प्रमुख र नेताहरू हाङ्चाओ सहर पुग्ने भएका छन्। प्रतियोगितामा एशियाली मुलुकका कीर्तिमानधारी खेलाडीको ठूलो सङ्ख्यामा सहभागिता हुनेछ । भविष्यमा हृदयदेखि हृदयसम्म (हर्ट टु हर्ट एट फ्युचर) मूल नारा रहेको उक्त प्रतियोगिताका लागि हाङ्चाओ सहर हरेक तयारीका हिसाबले चुस्त, व्यवस्थित, सुन्दर, मनमोहक र झकिझकाउ तुल्याइएको छ । हाङ्चाओ ओलम्पिक खेलकुद केन्द्रमा चम्किलो लाइट शोसमेतको व्यवस्थापन गरिएको छ । एशियाली मुलुकका लागि प्रतियोगिता एक आकर्षक र प्रतिष्ठाको विषय बनेको छ । प्रतियोगिता हाङ्चाओका साथै नजिकका छिमेकी सहरमा समेत आयोजना हुनेछ । विश्वका ४५ देशको सहभागिता रहने कुल ४० खेलमध्ये प्रतियोगितामा नेपालको तर्फबाट २९ खेलमा एक सय २७ महिला र एक सय २६ जना पुरुष गरी दुई सय ५३ जना खेलाडीले प्रतिस्पर्धा गर्नेछन् । एसियाडमा नेपालबाट तेक्वान्दोमा ११, फुटबलमा २२, बास्केटबलमा चार, आर्चरीमा चार, एथलेटिक्समा आठ, ब्याडमिन्टनमा आठ, बक्सिङमा १३, ब्रेकिनमा एक, क्यानोइमा एक, क्रिकेटमा १५, साइक्लिङमा दुई र ईस्पोर्टस्मा २३ खेलाडीले प्रतिस्पर्धा गर्नेछन् । करातेमा आठ, गल्फमा छ, कुस्तीमा चार, ह्यान्डबलमा १६, जुडोमा आठ, कपर्दीमा १२, रग्बीमा १२, सुटिङमा दुई, स्क्वासमा छ, पौडीमा चार, फेन्सिङमा छ, टेबल टेनिसमा छ, टेनिसमा छ, ट्रायथलनमा चार, भलिबलमा २४, भारत्तोलनमा पाँच तथा उसुमा १२ खेलाडीको सहभागिता रहनेछ । एसियाडमा ठूलो सङ्ख्यामा नेपाली खेलाडी सहभागीता हुन लागेको पहिलो घटना हो । नेपालले कराँते र तेक्वान्दालगायत मार्सल आर्ट खेल विधामा विगतदेखि नै उत्कृष्ट खेल प्रदर्शन गर्दै आएको छ । प्रतियोगीतामा मुलुकका तीन सुरक्षा निकायका विभागीय टोलीबाट एक सय ६२ जना खेलाडी सहभागिता रहनेछ । नेपाली सेनाका ६३, सशस्त्र प्रहरी बलका ५३ र नेपाल प्रहरीका ४६ खेलाडीले विभिन्न खेल विधामा प्रतिस्पर्धा गर्नेछन् । प्रतियोगीतामा भाग लिन केही खेलाडी प्रतियोगिता स्थल पुगिसकेका छन् भने केही जाने क्रममा छन् । क्रिकेट होस् वा अरु कुनै पनि खेल विधामा पछिल्लो समय राष्ट्रिय र अन्तर्राष्ट्रिय प्रतियोगितामा नेपालले राम्रो प्रदर्शन गरिरहेको छ । एसियाडमा पदक लक्षित गरी नेपालले डेढ महिनादेखि खेलाडीलाई बन्द प्रशिक्षणमा राखेको थियो । खेलकुद मात्र एउटा यस्तो विधा हो, शक्तिशाली राष्ट्रका अत्याधुनिक सुविधा सम्पन्न रङ्गशालामा आफ्नो देशको झण्डा फहर्याउने र राष्ट्रिय धुन घन्काउने अवसर प्रदान गर्छ । खेल कुटनीतिमार्फत आपसी सहकार्य, विश्वास, विश्व एकता र पुनर्मिलनका आधार खडा हुने भएकाले खेल क्षेत्रको विकास राष्ट्र विकासको महत्वपूर्ण आधार बनेको छ । सरकारले खेल क्षेत्रमा लगानी वृद्धि गर्ने, खेलाडीको आत्म स्वाभिमान, प्रोत्साहन, पुरस्कारको व्यवस्थापन गरेको छ । वृत्ति विकासमा थप योगदान गर्ने, राज्यको भूमिकालाई थप प्रभावकारी र जिम्मेवार बनाउन सरकार प्रयत्नशील छ । एशियाली खेलकुद प्रतियोगितामा सहभागी खेलाडीको विदाई कार्यक्रममा प्रधानमन्त्री दाहालले खेलाडीको मनोबल र वृत्ति विकासलाई सधैँ प्राथमिकतामा राखिने विश्वास दिलाएका थिए । रासस"
महिला फुटबल : नेपाल भियतनामसँग पराजित,काठमाडौं : उन्नाइसौँ एसियाली खेलकुद प्रतियोगिताअन्तर्गत महिला फुटबल प्रतियोगितामा नेपाल भियतनामसँग पराजित भएको छ । चीनको हाङझाउमा आज भएको उक्त प्रतियोगिताअन्तर्गत समूह डि को पहिलो खेलमा भियतनामले नेपाललाई २० गोलअन्तरले पराजित गरेको हो । खेलको पहिलो हाफ गोलरहित बराबरी खेलेको नेपालले दोस्रो हाफमा भने दुई गोल खान पुग्यो । भियतनामको जितमा फाम हाइ एन र न्यूगेन थि बीच थुइले समान एकएक गोल गरे । खेलको ५३ औँ मिनेटमा फाम हाइ एनले गोल गर्दै भियतनामलाई पहिलो अग्रता दिलाइन । त्यस्तै खेलको ६४ औँ मिनेटमा थि बीच थुइले एक गोल थप्दै आफनो टोलीको जित सुनिश्चित गरिन् । नेपालले अब आफनो दोस्रो खेल जापानसँग यही असोज ८ गते खेल्नेछ ।  रासस
२ महिनामा साढे ५ अर्बको विद्युत् निर्यात,"काठमाडौं : चालू आर्थिक वर्ष २०८००८१ को दुई महिनामा ५ अर्ब ४३ करोड ३१ लाख रुपैयाँको विद्युत् भारततर्फ निर्यात भएको छ। नेपाल विद्युत् प्राधिकरणले साउनमा १ अर्ब ९४ करोड ८४ लाख र भदौमा ३ अर्ब ४८ करोड ४८ लाख रुपैयाँको विद्युत् भारतीय बजारमा निर्यात गरेको छ। साउन र भदौ महिनामा ३ अर्ब ३९ करोड ५७ लाख भारतीय रुपैयाँको (५ अर्ब ४३ करोड ३१ लाख रुपैयाँ) विद्युत् निर्यात भएको हो। भारतर्फ निर्यात गरिएको विद्युत्को प्रतियुनिट औसत बिक्री दर क्रमशः ८ रुपैयाँ १३ पैसा र १२ रुपैयाँ २७ पैसा छ। दुई महिनाको समग्र औसत विद्युत् बिक्रीदर प्रतियुनिट १० रुपैयाँ ३७ पैसा हुन्छ। प्राधिकरणले देशभित्र खपत गरी बचत भएको वर्षायामको विद्युत् भारततर्फ निर्यात गर्दै आएको छ। प्राधिकरणले इन्डियन इनर्जी एक्सचेन्ज लिमिटेड (आईएक्स)को डेअहेड बजारमा प्रतिस्पर्धामार्फत र केही अघिबाट मध्यकालीन विद्युत् सम्झौताबमोजिम करिब ११० मेगावाट विद्युत् भारतीय कम्पनी एनटीपीसी विद्युत् व्यापार निगमले एनभीभीएनलाई बिक्री गरिरहेको छ। भारतको विद्युत् मन्त्रालयअन्तर्गतको केन्द्रीय विद्युत् प्राधिकरणले प्रतिस्पर्धी बजारमा ५२२ मेगावाट र एनभीभीएनलाई ११० मेगावाट गरी ६३२ मेगावाट विद्युत् निर्यातका लागि नेपाल विद्युत् प्राधिकरणलाई स्वीकृति दिएको छ। यसमध्ये ५६२ मेगावाट विद्युत् ढल्केबरमुजफ्फपुर ४०० केभी अन्तरदेशीय प्रसारण लाइनबाट र ७० मेगावाट महेन्द्रनगरटनकपुर १३२ केभी प्रसारण लाइनबाट निर्यात भइरहेको छ। प्राधिकरणका कार्यकारी निर्देशक कुलमान घिसिङले विद्युत् निर्यातबाट नेपालको विदेशी मुद्रा सञ्चिति र दुई मुलुकबीचको व्यापार घाटालाई कम गर्न योगदान पुगिरहेको बताए। देशभित्र उत्पादित विद्युत् यहीं खपत गर्न पूर्वाधार संरचनाको सुधार तथा सुदृढीकरण गरिरहेका छौं, विद्युत् नपुगेका ठाउँमा विद्युत् पुर्याउनका लागि विद्युतीकरणको कार्य पनि चलिरहेको छ, कार्यकारी निर्देशक घिसिङले भने, खपत गरी बचत भएको विद्युत् निर्यात गर्न दुई देशबीचका अन्तरदेशीय प्रसारण सञ्जाललाई थप विस्तार तथा पूर्ण रूपमा प्रयोगमा ल्याउन पहल गरिरहेका छौं।"
"सुन आयातको कोटा बढाइँदै, दैनिक २० किलो सुन आयात गर्न पाइने","काठमाडौं : अहिले ढुकुटीमा विदेशी मुद्रा सञ्चिती बढेसँगै नेपाल राष्ट्र बैंकले दैनिक आयातित सुनको कोटा बढाउने भएको छ। यसअघिको सीमाअनुसार वाणिज्य बैंकहरूबाट दैनिक १० केजी सुन आयात हुँदै आएकोमा अब २० किलो सुन आयात गर्न पाउने भएका छन्। सुन व्यवसायीहरूले पनि अब सोही अनुपातमा बैंकबाट खरिद गर्न पाउने भएका छन्। चाडपर्व, विवाह जस्ता सिजनमा माग अनुसार नपुगेको भन्दै सुन व्यवसायीहरूले पटक पटक कोटा बढाउन माग गरिरहेका थिए। साथै अहिले बजारमा चाडपर्व तथा विवाह नजिकिँदै गर्दा सुनको माग बढ्दै गएकाले कोटा बढाउनु उपयुक्त रहेको नेपाल राष्ट्र बैंकका डेपूटी गभर्नर बमबहादुर मिश्रले बताए। उनका अनुसार सरकारले कोटा निर्धारणको निर्णय गरेर पठाएकाले अब केन्द्रीय बैंकले परिपत्र गरेर कार्यान्वयनमा लैजाने छ। डेपुटी गभर्नर मिश्रले भने, उद्योग, वाणिज्य तथा आपूर्ति मन्त्रालयमा भएको एउटा कमिटीले सुनको कोटाको निर्णय गर्छ। उक्त समितिले अहिले दैनिक २० किलो सुन आयात गर्न दिने निर्णय गरेर केन्द्रीय बैंकमा पत्र आइसकेको छ। अब राष्ट्र बैंकले २४ दिनमा सर्कुलर (परिपत्र) जारी गर्ने छ। यसअघि कोरोना महामारीपछि विश्व बजारमा समग्र महंगी बढ्दा मुलुकको अर्थतन्त्र केही शिथिल भयो। यस अवस्थामा सुनमार्फत धेरै विदेशी मुद्रा बाहिरिएको भन्दै सञ्चिती जोगाउन सरकारले सुनको कोटा आधाले घटाएर १० केजीमा झारेको थियो। यसो हुँदा राष्ट्र बैंकले २०७८ फागुनमा परिपत्र जारी गर्दै सुन आयातको दैनिक कोटा १० किलोमा सीमित राखेको थियो। अहिले सुन आयातको कोटा बढाए पनि सञ्चितीमा दबाब पर्न थाल्यो भने फेरी कोटा घटाउन सक्ने डेपुटी गभर्नर मिश्रको भनाइ छ। चाडपर्व आउँदैछ। विवाह, ब्रतबन्ध पनि नजिकिदै छ। यसैले गर्दा आम सर्वसाधारणबाट माग हुन्छ। उनीहरूलाई राहत होस् भनेर अहिले सञ्चिती पर्याप्त भएका कारण कोटा बढाइनु अहिलेको अवस्थामा उपयुक्त छ, उनले थपे। सुनको आयात कोटा बढाउने निर्णयप्रति सुन व्यवसायीहरूले स्वागतयोग्य कदम ठानेका छन्। नेपाल सुनचाँदी व्यवसायी महासंघका अध्यक्ष माणिकरत्न शाक्य अहिले सिजन आउने भएकाले दैनिक २० किलो सुन आयात हुँदा बजारमा आपूर्ति सहज हुने बताउँछन्। अहिलेलाई यो कोटा ठीक छ। अहिले दैनिक १० देखि १५ किलो सुन खपत भइरहेको छ। अब सुनको माग बढि हुने सिजन भएकाले यो स्वागतयोग्य निर्णय हो, उनले अन्नपूर्णसँग भने। पछिल्लो साता सुनको मूल्यमा सामान्य कमी, अमेरिकी डलरप्रतिको आकर्षण भने कायमै अहिले अमेरिकी डलर मजबुत बन्दै गइरहेका कारण लगानीकर्ताहरू त्यसतर्फ आकर्षित भएकाले यो साता पनि विश्व बजारमा सुनको मूल्यमा सामान्य कमी आएको छ। अमेरिकी रिजर्भ बैंक फेडले लिएको ब्याजदर २ प्रतिशतमा स्थिर राख्ने नीतिका कारण अमेरिकी अर्थतन्त्रमा सकारात्मक प्रभाव पर्न गई त्यसको प्रभावले डलर मजवुत बनेकाले लगानीकर्ताहरू त्यसतर्फ आकर्षित हुँदा सुनको मूल्यमा कमी आएको नेपाल सुनचाँदी व्यवसायी महासंघले बताएको छ। यो क्रम अझै केही समय कायमै रहन सक्ने अनुमान विश्लेषकहरुको छ। महासंघका महासचिव धर्मसुन्दर बज्राचार्यका अनुसार अमेरिकी डलर मजबुत बन्दै जाँदा त्यसको प्रभाव स्वरूप त्यहाँको शेयर बजारमा भने गिरावट देखिएको छ। अन्तर्राष्ट्रिय बजारमा सुनको मूल्यमा आएको कमीको प्रभावले नेपाली बजारमा समेत मूल्यमा सामान्य कमी आएको छ, उनले भने। नेपाली बजारमा यो साताको पहिलो दिन आइतबार प्रति १० ग्राम ९६ हजार २ सय ८० रुपैयाँ रहेको सुनको मूल्य साताको तेस्रो दिन मंगलबार साताकै सबैभन्दा बढी अर्थात प्रति १० ग्रामको ९६ हजार ८ सय ८० रुपैयाँ सम्म पुगेको थियो। त्यसपछि साताको अन्तिम कारोबार भएको दिन शुक्रबार प्रति १० ग्राम सुनको मूल्य ९६ हजार १ सय १० रुपैयाँमा झर्यो। जुन साताको पहिलो दिनको तुलनामा अन्तिम दिन प्रति १० ग्राम १ सय ७० रुपैयाँले कम हो भने साताकै उच्च मूल्य कायम भएको दिन मंगलबारको तुलनामा प्रति १० ग्राम ७ सय ७० रुपैयाँले कम हो। पछिल्लो यो साता नेपाली बजारमा चाँदीको मूल्य भने सामान्य वृद्धि भएको छ। साताको पहिलो दिन १ हजार २ सय रुपैयाँमा कारोबार भएको चाँदीको मूल्य साताको अन्तिम कारोबार भएको दिन शुक्रबार प्रति १० ग्राम १ हजार २ सय २२ रुपैयाँ पुगेको छ।"
नेपालगञ्जमा स्याउ बिक्री गर्दै जुम्लाका व्यापारी महिला,"जानकी (बाँके) : जुम्लाको कनकासुन्दरी गाउँपालिका६ सातबडाकी ४९ वर्षीया कर्मकन्या बुढा क्षेत्रीलाई यतिबेला आफ्नै बारीमा फलेको स्याउ बिक्री गर्न भ्याइनभ्याइ भएको छ। भदौको २६ गतेदेखि उनलाई नेपालगञ्जमा ल्याइएको स्याउ बिक्री गर्न भ्याइनभ्याइ भएको हो। किलोको रु ११० देखि रु १४० सम्म जुम्लाको हावापानीमा फलेको स्याउ खरिद गर्न बिहानैदेखि नेपालगञ्जको धम्बौझीमा ग्राहक भेटिन्छन्। बिहान मर्निङ वाक गर्नेदेखि मन्दिर जानेले समेत प्राङ्गारिक स्याउ किन्ने भएकाले कर्मकन्या नेपालगञ्जको धम्बौझी चोकमा कार्टुनमा स्याउ बिक्री गर्न बस्छन्। बिहानदेखि बेलुकासम्म स्याउ बिक्री हुने भएकाले आफूले खाना पनि ग्राहक नआएका बखत मेसो मिलाएर खाने गरेको उनी सुनाउँछन्। बिहानदेखि बेलुकासम्मै स्याउ बिक्री गर्न बस्नुपर्छ खाना खाने समयको टुङ्गो हुँदैन। ग्राहक नआएको मौका छोपेर खाना खाने गर्छु। कर्मकन्या भन्छिन्। असोजको दोस्रो हप्तासम्म स्याउ बिक्री गरेर जुम्ला फर्कने योजना रहेको बताएकी उनी अझै ४० कार्टुन स्याउ जुम्लाबाट मगाएको पनि बताउँछन्। अहिलेसम्म २० कार्टनु स्याउ बिक्री गरी सकेकी कर्मकन्या स्याउ बिक्री गर्न बाँकी नै भएकाले नाफा कति भयो भन्ने हिसाब नगरेको उनको भनाई छ। स्याउ बिक्री गर्न अझै बाँकी नै भएकाले अहिलेसम्म कति नाफा भयो भनेर हिसाब गरेको छैन। यता स्याउ झार्नका लागि जुम्लामा स्याउ टिप्न लगाएको छु। नाफा घाटाको हिसाब असोजको दोस्रो हप्तामा गर्ने हो। उनले भनिन्। कर्मकन्याजस्तै सोही गाउँपालिका६ गोरुचौरकी राजकन्या रोका पनि जुम्लाबाट स्याउ बिक्री गर्न नेपालगञ्ज झरेकी हुन्। उनले भदौको २५ गते तीनसय त्रिचालिस पेटी स्याउ लिएर नेपालगञ्ज आएकी थिइन्। हालसम्म तीनसय तीन पेटी स्याउ बिक्री गरी सकेको राजकन्या बताउँछिन्। एउटा पेटीमा २० किलो स्याउ हुने भएकाले उनले १२ दिनमा लगभग ६० क्विन्टल स्याउ बिक्री गरिसकेकी छन्। अझै ४० पेटी स्याउ बिक्री गर्न बाँकी नै रहेको र थप २० देखि २२ पेटी स्याउ जुम्लाबाट मगाउने योजना जानकारी दिँदै राजकन्या स्याउ बिक्री गर्न बाँकी भएकाले नाफाको हिसाब नगरेको बताइन्।  रासस यो समयमा नेपालगञ्जको मुख्य चोक धम्बौझी, कारकाँदो, सेतु विक, पुप्पलाल, गणेशमान, बसपार्कलगायत स्थानमा जुम्लाबाट स्याउ लिएर महिला व्यापारी आफैँ बिक्री गर्न आएका हुन्। जाजरकोटका महिला व्यापारीले पनि जुम्लाको खरिद गरेर बिक्री गरिरहेका छन्।"
शिवालयको प्राथमिकता चिया खेतीमा,"जाजरकोट: जाजरकोटको शिवालय गाउँपालिकाले किसानलाई नगदेबालीमा आकर्षित गरी कृषि क्षेत्रबाट नै उत्पादन बढाउन चिया खेतीमा जोड दिएको छ। गाउँपालिकाले रोजगारी दिएर पुँजी र श्रम शक्ति पलायन हुन नदिने मुख्य लक्ष्यसहित चियापत्तीको बिरुवा वितरण गरेको छ। शिवालयमा चिया खेतीका लागि उपयुक्त हावापानी देखिएपछि चियाका बेर्ना वितरण गरिएको हो। कृषि उत्पादन नगदेबालीको जीविकोपार्जनमा सहयोग गर्न चियाको बेर्ना वितरण गरिएको गाउँपालिकाका प्रवक्ता दीपकबहादुर खड्काले जानकारी दिए। शिवालय गाउँपालिकाको वडा २ लयाकाँडा र ३ को घोडाछालमा ६ हजार बिरुवा वितरण गरिएको खड्काले बताए। पालिकामा हावापानी चियापत्ती उत्पादनको लागि सम्भाव्यता अध्ययन गरेर उत्पादन राम्रो हुने भएपछि कृषि क्षेत्रमा क्रान्ति नै हुने गरेर वडा २ को नेपामा चियापत्तीको नर्सरी स्थापना गरिएको छ। नर्सरीमा ४५ हजार बिरुवा राखिएको छ। बिरुवा ठूलो भएपछि चियापत्ती उत्पादनका लागि उपयुुक्त हावापानी भएको वडाहरूमा बिरुवा सहुलियतमा वितरण गरिने छ। ती सबै चियाका बिरुवा गाउँपालिकाभित्रका उपयुक्त स्थानमा वितरण गरिने भएको छ। शिवालय गाउँपालिकालाई चियापत्तीको बृहत् उत्पादन पकेट क्षेत्रको विकास गरिनेसमेत प्रवक्ता खड्काले बताए। चियापत्तीको बृहत् व्यावसायिक योजना बनाएको र सो कार्यान्वयनका लागि गाउँपालिका अध्यक्ष शेरबहादुर शाहीले जोड दिएका छन्। चियापत्ती खेतीले कृषकलाई पूर्ण आत्मनिर्भर बनाउने, कृषि प्राविधिकले रोजगारी पाउने, पालिकाको आम्दानीको प्रमुख स्रोत बन्ने अध्यक्ष शाहीले बताए। संघीय सरकारबाट आएको पाँच लाख रुपैयाँमा चिया खेतीको लागि आवश्यक पर्ने हावापानी, माटो, उचाइजस्ता सबै सम्भावनाको अध्ययन गरिएको र त्यसपछि ४५ हजार बिरुवा रहने नर्सरीको स्थापना गरिएको छ। नर्सरी व्यवस्थापनका लागि पालिकाले पनि पाँच लाख रुपैयाँ रकम विनियोजन गरेको कृषि शाखा प्रमुख विश्वामित्र शर्माले बताए।"
भारतमा थप आठ सय मेगावाट बिजुली निर्यात गर्न सकिने,"काठमाडौं : नेपाल र भारतबीचका प्रसारण संरचना र पूर्वाधारलाई अधिकतम क्षमतामा उपयोग गरेर थप आठ सय मेगावाट बराबरको बिजुली निर्यात गर्न सकिने भएको छ। सो विषयमा दुई देशका उच्च अधिकारीबीच प्रारम्भिक समझदारी भएको छ। नेपाल विद्युत् प्राधिकरण र भारतको केन्द्रीय विद्युत् प्राधिकरणबीचमा भएको द्विपक्षीय छलफलका क्रममा हाल सञ्चालनमा रहेका प्रसारण पूर्वाधार र निर्माण सम्पन्न हुने चरणमा रहेका पूर्वाधार प्रयोग गरेर विहार, उत्तर प्रदेशलगायत भारतीय राज्यमा बिजुली निर्यातका लागि थप सहज हुने भएको छ। भारतको केन्द्रीय विद्युत् प्राधिकरणले प्रतिस्पर्धी बजारमा पाँच सय २२ मेगावाट र एनभिभिएनलाई एक सय १० मेगावाट गरी कूल छ सय ३२ मेगावाट विद्युत् हाल निर्यात भइरहेको छ। त्यसमध्ये पाँच सय ६२ मेगावाट विद्युत् ढल्केबरमुजफ्फपुर, चार सय केभी क्षमताको अन्तरदेशीय प्रसारण लाइन र ७० मेगावाट महेन्द्रनगरटनकपुरस्थित १३२ केभी प्रसारण लाइनबाट निर्यात भइरहेको छ। नेपाल र भारतका ऊर्जा सचिवस्तरीय निर्देशक समितिको गत फागुनमा सम्पन्न संयुक्त निर्देशक समितिको १० औँ बैठकमै बिहारसँग जोडिएका एक सय ३२ केभी क्षमताका प्रसारण लाइन प्रयोग गरेर भारतका अन्य राज्यमा समेत बिजुली निर्यातका लागि सहजीकरण गरिदिन प्राधिकरणले अनुरोध गरेको थियो। उक्त विषयमा सो बैठकमै सैद्धान्तिक सहमति भएको थियो। त्यसको प्रारुप तयार पार्न भारतको केन्द्रीय विद्युत् प्राधिकरणले अन्य भारतीय निकायसँगको परामर्शमा तय गर्ने निर्णय गरेको थियो। सोही सहमतिअनुसार यही असोज २ गते भारतको राजधानी नयाँ दिल्लीमा भारतको केन्द्रीय विद्युत् प्राधिकरण र नेपाल विद्युत् प्राधिकरणका उच्च अधिकारीबीच थप बिजुली निर्यातका लागि प्रसारण पूर्वाधार प्रयोग गर्ने विषयमा सहमति भएको प्राधिकरणका निर्देशक प्रबल अधिकारीले जानकारी दिए। छलफलमा नेपाल विद्युत् प्राधिकरणका कार्यकारी निर्देशक कुलमान घिसिङ, प्राधिकरणका निर्देशक प्रबल अधिकारी तथा भारतको केन्द्रीय विद्युत् प्राधिकरणका चिफ इञ्जिनियर राकेश गोयललगायतको सहभागिता थियो। पछिल्लो छलफलपछि नेपालसँग सीमा जोडिएका बिहार र उत्तर प्रदेशलगायत प्रदेशमा थप आठ सय मेगावाट बिजुली निर्यातका लागि छलफल भएको हो। छलफलका आधारमा आगामी संयुक्त निर्देशक समितिको बैठकमा प्रस्ताव पेश गरिनेछ। नेपाल र भारतको बिहारबीच एक सय ३२ केभी क्षमताका छ वटा प्रसारण पूर्वाधार जोडिएको छ। यस्तै नेपाल र भारतको उत्तर प्रदेशबीचमा निकट भविष्यमै सम्पन्न हुने चरणमा न्यू नौतवना मैनिहिया, कोहलपुर नानपाराबीच एक सय ३२ केभी प्रसारण लाइन जोडिनेछ। भारत सरकारले जारी गरेको विद्युत् व्यापार निर्देशिकाबमोजिम ती राज्यमा र त्यसभन्दा बाहिर अन्य राज्यमा समेत विद्युत् व्यापारका लागि नेपाल विद्युत् प्राधिकरणले थप सुविधा पाउनेछ। भारतको बिहार र उत्तर प्रदेशका समेत प्रसारण लाइनमार्फत अन्य राज्यमा बिजुली पठाउँदा प्रसारण शुल्क भने नियामक निकायले तोकेबमोजिमको तिर्नुपर्नेछ। यस्तै प्राविधिक कारणले गर्दा ३३ केभी र ११ केभी क्षमताका प्रसारण लाइनमार्फत भने अब बिजुली निर्यात नगर्ने र आयातका लागि मात्रै खुला गरिने भएको छ। त्यस्तै भारतीय राज्यसँग जोडिएका एक सय ३२ केभी क्षमताका प्रसारण लाइन र चार सय केभी क्षमताका अन्तरदेशीय प्रसारणको प्रयोगका सन्दर्भमा पनि दुई पक्षबीच छलफल भएको छ। त्यस्तै सूचना आदानप्रदानका लागि एक सय ३२ केभी क्षमताका प्रसारण लाइन डेटा र भ्वाइस कम्युनिकेशन का लागि स्काडा सिस्टम मार्फत भारतीय केन्द्रीय भारप्रेषण केन्द्र र नेपालको भार प्रेषण केन्द्रबीच जोड्ने प्रस्ताव गरिएको छ। त्यस्तै भारतको राजधानी नयाँदिल्लीमा मङ्गलबार र बुधबार बसेको नेपालभारत संयुक्त प्राविधिक टोली (जेटिटी) को बैठकले एक सय ३२ केभी क्षमताको प्रसारण लाइनमार्फत अन्य राज्यस्तरमा समेत विद्युत् खरिद बिक्री गर्नसक्ने निर्णय गरेको छ। नेपालभारत संयुक्त प्राविधिक टोलीको १४ औँ बैठकमा नेपालका तर्फबाट ऊर्जा जलस्रोत तथा सिँचाइ मन्त्रालयका सहसचिव सन्दीप देवले नेतृत्व गरेका थिए। सोही बैठकले भारतीय कम्पनी सतलज विद्युत् निगमले निर्माण गरिरहेको चार सय केभी क्षमताको ढल्केबरसीतामढी प्रसारण लाइनसमेत प्रयोग गर्ने सहमति भएको छ। सो प्रसारण लाइनको क्षमता उपयोग गर्ने विषयमा सहमति भएको सहसचिव देवले जानकारी दिए। यसैगरी हाल सञ्चालनमा रहेको ढल्केबरमुजफ्फपुर अन्तरदेशीय प्रसारण लाइनको क्षमता पनि आठ सय मेगावाट बराबर पुर्याइएको छ। हाल निर्माणाधीन हेटौँडा ढल्केबर चार सय केभी क्षमताको प्रसारण लाइन पूरा भएपछि नेपालले ढल्केबरमुजफ्फपुर प्रसारण लाइनको क्षमताअनुसार नै बिजुली आयात निर्यात गर्न पाउनेछ।"
नेप्से परिसूचकः १८१८ नै तल्लो बिन्दु,"काठमाडौं : मौद्रिक नीति जारी भएको दिन अर्थात् गत साउन ७ यता निरन्तर ओरालो यात्रामा देखिएको नेप्से परिसूचक भदौ ३१ गतेसम्म २६२२५ अंकले घटिसकेको थियो। आर्थिक वर्षको पहिलो त्रैमासिक पुँजी बजारको उर्बर अवधि मानिन्छ। तर, यही बीचमा नेप्से कहीँ कतै सुध्रिने संकेत नदेखाउँदा लगानीकर्ता आजित भइसकेका थिए। बैंकलगायत केही कम्पनीले लाभांश घोषणा गर्दासमेत सेयरको मूल्य नबढ्नाले आजित भएका लगानीकर्ता माझ निराशा व्यापक थियो। बेलाबेलामा बढ्ने प्रयास पनि गथ्र्यो, तर भोलिपल्टै करेक्सन आएर जहाँको तहीँ आइपुग्थ्यो। मौद्रिक नीतिमार्फत ५० लाखसम्मको सेयर धितो कर्जाको जोखिम भार घटाउँदा ६३ अंकले बढेर वर्षकै उच्च बिन्दु २२२७१७ मा पुगेको सेयर बजारमा त्यसयता निरन्तर वितृष्णा देखियो। त्यसयता साउन २४, भदौ ६, २५ र २७ गतेमात्र बजारमा उल्लेख्य सुधार आएको थियो। तै पनि दोस्रो दिनसम्म उत्साहले निरन्तरता पाउन सकेको थिएन। सेयर धितो कर्जामा १२ करोडको सीमा नहटेसम्म बजार बढ्दैन भन्ने भाष्य भित्रभित्रै सिर्जना भइरहेको थियो। दुई वर्षअघि नेप्सेले ऐतिहासिक ३१९८ अंकसम्म यात्रा तय गरेको अवधि पहिलो त्रैमास नै थियो। २०७७ भदौ २ गते यताको अवधिलाई जानकारले बियरिस यात्रा भनेका छन्। असोज महिना लागेसँगै बजारमा एकाएक उत्साह छायो। तीन कारोबार दिनमा नेप्से कुल ६५ अंकले उकालो लागेको छ। कारोबार रकममा पनि सुधार आउन थालेको छ। बिहीबार सवा ३ अर्ब रुपैयाँको सेयर किनबेच भएको छ। राम्रा फन्डामेन्टल भएका र लाभांश घोषणा गरेका कम्पनीको मूल्य सस्तोमा पाउन थालेपछि नयाँ लगानीकर्ताले सेयर किन्न थालेका छन्। बजारमा के उत्साह थियो ? बैंकको ब्याजदर घट्ने संकेत मिलिसकेको थियो। जोखिम भार घटेपछि ५० लाखभन्दा साना सेयर धितो कर्जा विस्तारै बढ्न थालेको थियो। तर, यस्तो कर्जामा २ वर्षअघि लगाइएको १२ करोडको सीमा पूर्णरूपमा हट्न सकेको थिएन। लगानीकर्ताका लागि १२ करोड नै किलकिले बनेको छ। यसैबीचमा सोमबार अर्थमन्त्री डा प्रकाशशरण महत र नेपाल राष्ट्र बैंकका गभर्नर महाप्रसाद अधिकारीबीच वानटुवान वार्ता भयो। र, सँगै बाहिरियो अर्थमन्त्रीले १२ करोडको सीमा हटाउन निर्देशन दिएको र गभर्नर पनि लचिलो भएको शुभ खबर। अहिले बैंकमा लगानीयोग्य रकम पर्याप्त छ। चौतर्फी दबाबका बीच राष्ट्र बैंक पनि लचिलो बन्न तयार भएको छ। लगानीकर्ता सक्रिया हुन थालेपछि कारोबार रकम बढ्नु उज्ज्वल भविष्यको संकेत पनि हो। नीतिगत कारणले बजारमा अल्झन आएकामा विस्तारै फकुवा हुँदै जाने विश्वास सेयर लगानीकर्ता संघ नेपालका कार्यवाहक अध्यक्ष ताराप्रसाद फुल्लेल गर्छन्। लगानीकर्ताले लगानीयोग्य रकमको अभावले प्यानिक बनाएको थियो, उनले भने, अब सहज हुन थालेको छ, १२ करोडको सीमा हट्दै छ, ठूला कर्जामा जोखिम भार पनि घट्नेछ। यिनै आधारमा सेयर बजारले उकालो यात्रा तय गर्नेमा फुल्लेल विश्वस्त छन्। अर्थमन्त्री र राष्ट्र बैंकबीचको नियमित छलफलबाट बजारले फरक संकेत पाएको छ। बिहीबार नै बसेको वित्तीय क्षेत्र उच्चस्तरीय समन्वय समितिको बैठकले पनि २ साताभित्र वित्तीय क्षेत्र सुधारको कार्ययोजना तयार पार्ने निर्णय गरिसकेको छ। सेयर लगानीकर्ता संघ नेपालका कार्यवाहक अध्यक्ष ताराप्रसाद फुल्लेल सेयर बजारमा केही दिनयता आएको बढोत्तरीले लगानीकर्तामाझ सकारात्मक सन्देश प्रवाह भएको बताउँछन्। नकारात्मक मात्र कुराको भरमा नकारात्मक नै प्रस्तुति दिने क्रमले पार पाएको छ। सम्बोधन हुन बाँकी भए पनि १२ करोडको क्याप हट्छ, ब्याजदर पनि घट्छ भन्ने विश्वास हाम्रो छ, उनले भने। उनका अनुसार पहिलो त्रैमास सूचीकृत कम्पनीहरूले लाभांश घोषणा गर्ने अवधि हो। २ वर्षअघि नेप्से यही त्रैमासमै ऐतिहासिक उच्च बिन्दुमा पुगेको थियो। त्यसयता घटेको बजारले १८१८ को तल्लो बिन्दु छोएर फर्किसकेको मेरो विश्लेषण छ। सेयर बजारको उकालो यात्रा तय गरिरहेको छ। नेपाल पुँजीबजार लगानीकर्ता संघका अध्यक्ष राधा पोखरेल १२ को सीमा हटाउनुपर्ने बताउँछन्। भन्छन्, अहिले आएर अर्थमन्त्रीले पनि जसरी हुन्छ १२ को सीमा हटाउनु भन्ने किसिमको निर्देशन गभर्नरलाई दिनुभएको समाचारसँगै लगानीकर्तामा उत्साह छाएको छ। ब्याजदर घट्छ, १२ करोडको सीमा हट्छ, राष्ट्र बैंकले मौद्रिक नीति समीक्षा गर्दा केही लचिलो बन्छ भन्ने विश्वासका साथ बजार बढिरहेको छ। ४४ अंकले बढ्दा सवा ३ अर्बको कारोबार साताको अन्तिम दिन बिहीबार सेयर कारोबार मापक नेप्से परिसूचक ४४ अंकले बढेको छ। सोमबार ४२६ र मंगलबार १६२४ बढेको नेप्से बिहीबार ४४३४ अंकले बढेको हो। नेप्से बढेसँगै बजारमा सवा ३ अर्बको कारोबार भएको छ। नेप्से २०२९७८ बिन्दुमा पुग्दा २७८ स्क्रिप्टको १ करोड १२ लाख ६४ हजार कित्ता सेयर ३ अर्ब २९ करोड ३९ लाख रुपैयाँमा खरिदबिक्री भएका छन्। बजारमा ४ कम्पनीको सेयर मूल्यमा सर्किट लाग्दा थप ७ कम्पनी सर्किट लेभलमा कारोबार भए। कारोबार रकम र संख्याका आधारमा सन नेपाल लाइफ इन्स्योरेन्सको सर्वाधिक कारोबार हुँदा सेयर संख्याका आधारमा हिमाल दोलखा हाइड्रोपावर शीर्षस्थानमा रह्यो। कारोबारमा आएका १३ वटै समूहको उपसूचक बढेका छन्। जसमध्ये हाइड्रोपावर उपसमूहको सर्वाधिक ५३१ प्रतिशतले उकालो लागेको छ। फाइनान्स समूहको ४३८ प्रतिशत र डेभलपमेन्ट बैंकको ३७७ प्रतिशतले बढेको छ। बिहीबार २१७ कम्पनीको मूल्य बढ्दा ११ को मूल्य घटे भने २ कम्पनीको मूल्य भने स्थिर रहे। अर्थतन्त्र खत्तम छ भन्ने नकारात्मक सर्कुलर भयो अर्थमन्त्री डा प्रकाशशरण महतले अर्थतन्त्रमा समस्या रहेको तर ती समस्या विस्तारै कम हुँदै गएको बताएका छन्। महतले भने, समस्या सम्बोधनका लागि सरकारले फेसिलेट गर्ने काममा कमी हुन दिने छैन। सरकारले अप्ठ्यारा हटाउँदै जानेछ, कतिपय हटिसकेका छन् घटिसकेका छन्। अर्थतन्त्रमा स्रोत आइरेको तर चलायमान नभएको भन्दै उनले थपे, हातमा परेको पैसा कहाँ के गर्ने भन्ने असुरक्षाका कुरा व्यापक प्रवाह भइरहेको छ। खत्तम छ अर्थतन्त्र, अहिले खर्च गर्न ठीक समय होइन, लगानी नगरौं, बैंकहरूले लगानी नगरुन, पैसा थुपारुन, राखुन् भन्ने जुन नकारात्मक सर्कुलर छ, त्यसलाई हामीले अन्त्य गर्नुपर्छ। सेयर बजारको चुनौती मिलेर व्यवस्थापन गरौं अर्थ मन्त्रालयको सचिवमा डा कृष्णहरी पुष्कर नियुक्त भएका छन्। नवनियुक्त सचिव पुष्करले बिहीबार अर्थसचिवको कार्यभार सम्हाले। सोक्रममा उनले अर्थतन्त्रमा देखिएको समस्या समाधानका लागि कर्मचारी संयन्त्रबाट अधिकतम प्रयास आवश्यक रहेको बताए। पुष्करका अनुसार अहिले आर्थिक स्थायित्व कायम गर्ने, राजस्व घाटा कम गर्ने, सार्वजनिक ऋणको व्यवस्थापन लगायतका विषय चुनौतीपूर्ण छन्। पुँजीबजारका बारेमा उनले भने, पुँजीबजारका विषयमा सबै सरोकारवाला मिलेर चुनौती व्यवस्थापन गर्नुपर्ने अवस्था छ। आफूलाई अर्थतन्त्रको विषम परिस्थितिमा धेरै चुनौतीका अगाडि सरकारले अर्थ सचिवको जिम्मेवारी दिएको भन्दै उनले यो निकै संवेदनशीलताका साथ मनन गरेको बताए। दुई साताभित्र वित्तीय क्षेत्र सुधार कार्ययोजना वित्तीय क्षेत्र उच्चस्तरीय समन्वय समितिको बैठकले वित्तीय क्षेत्र सुधारको कार्ययोजना दुई साताभित्र पेस गर्न सम्बन्धित नियामक निकायलाई निर्देशन दिएको छ। समितिको बैठकले विभिन्न प्रकारका कानुनी व्यवस्था सुधारका लागि पहल गर्ने निर्णय गरेको हो। समितिको बैठकले नेपाल राष्ट्र बैंक ऐन, बैंक तथा वित्तीय संस्थासम्बन्धी ऐन र नेपाल धितोपत्र बोर्डसम्बन्धी ऐन संशोधनको प्रक्रियालाई शीघ्रता दिने निर्णय गरेको छ। त्यस्तै, डिजिटल बैंक स्थापना गर्नेसम्बन्धी विद्यमान कानुनी व्यवस्थाको पुनरावलोकन गर्ने निर्णय भएको छ। सहुलियतपूर्ण कर्जा कार्यक्रमको प्रभावकारिताका सम्बन्धमा अध्ययन प्रतिवेदनलाई आधार मानी पुनरावलोकन गर्ने, विप्रेषणलाई औपचारिक माध्यमबाट भिœयाउन प्रोत्साहनमूलक कार्यक्रम सञ्चालन गर्ने तथा रेमिट्यान्स बन्ड जारी गर्न कानुनी व्यवस्था र कार्ययोजना तयार पार्ने निर्णय भएको छ। वित्तीय मध्यस्थता लागत कम गर्ने सम्बन्धमा गर्नुपर्ने सुधारको विषयमा सम्बन्धित निकायले नीति एवं कार्यविधि तर्जुमा प्रक्रिया तत्काल अगाडि बढाउने निर्णय पनि समितिले गरेको छ। त्यसैगरी, वित्तीय क्षेत्र, पुँजी बजार र बिमा क्षेत्रको गतिविधि एवं नियमनलाई थप प्रभावकारी बनाउने र समन्वयात्मक तरिकाले काम गर्ने निर्णय भएको अर्थ मन्त्रालयको भनाइ छ। नियामकको क्षमता अभिवृद्धि गर्ने कामलाई सम्बन्धित संस्थाले तदारुकताका साथ अगाडि बढाउने निर्णय भएको पनि मन्त्रालयले जारी गरेको विज्ञप्तिमा उल्लेख छ।"
नेपाललाई एडिबीको १० करोड डलर सहुलियतपूर्ण ऋण,"काठमाडौं : नेपाल सरकारको वित्तीय व्यवस्थापन सुदृढ र विकेन्द्रीकरण प्रवर्द्धन गर्न एसियाली विकास बैंक (एडिबी)ले १० करोड डलर सहुलियतपूर्ण ऋण दिने भएको छ। फिलिपिन्सको मनिलास्थित प्रधान कार्यालयले शुक्रबार नेपालमा उक्त प्रयोजनका लागि सहुलियत ऋण दिन स्वीकृत गरेको हो। नेपाललाई प्राप्त हुने उक्त ऋण नेपाल राष्ट्र बैंकमा उल्लेख भएको विदेशी विनिमय अमेरिकी बिक्री दर प्रतिअमेरिकी डलर १३२६५ अनुसार १३ अर्ब २६ करोड ५० लाख नेपाली रुपैयाँ हुन आउँछ। उक्त सहुलियत कर्जाको साथै एडिबीले नीतिगत कार्यहरूको कार्यान्वयन र संस्थागत सुदृढीकरणमा सहयोग गर्न प्राविधिक सहायता विशेष कोषबाट थप १५ लाख अमेरिकी डलर प्राविधिक सहायता अनुदान उपलब्ध गराउने योजना रहेको समेत जानकारी दिएको छ। यसले अहिलेको कार्यक्रमपछिको साझेदारी ढाँचाको कार्यान्वयनमा पनि सहयोग गर्ने एडिबीले बताएको छ। एडिबीकाअनुसार सुदृढीकरण सार्वजनिक वित्तीय व्यवस्थापन र विकसित सेवा वितरण कार्यक्रमले संघीय स्तरमा खर्च र ऋण व्यवस्थापन र उपराष्ट्रिय स्तरमा स्रोत योजना र व्यवस्थापन सम्बन्धी महत्त्वपूर्ण सुधारहरू मार्फत सन् २०२५ सम्म संरचनात्मक वित्तीय रूपान्तरण गर्ने अपेक्षा राखिएको छ। कार्यक्रमपछिको साझेदारी ढाँचाले सन् २०२५ पछिका सुधारहरूको दिगोपनलाई मार्गदर्शन गर्न मद्दत गर्ने एडिबीले बताएको छ। यसैक्रममा एडिबीका सार्वजनिक व्यवस्थापन अर्थशास्त्री चन्दन सापकोटा एडिबीको यो कार्यक्रमले पुँजीगत खर्चको मात्रा र गुणस्तर बढाउन, वित्तीय जोखिम न्यूनीकरण गर्न सार्वजनिक उद्यमहरूलाई सुधार गर्न, वित्तीय पारदर्शिता कायम राख्ने बताउछन्। यससँगै अर्थशास्त्री सापकोटाले भने,यसले दक्षता अभिवृद्धि गर्न डिजिटलाइजेसन, विकास वित्तिय संस्थाहरूबाट थप स्रोतहरू लिन र जलवायुउत्तरदायी कार्यान्वयन गर्न सुधार गर्ने छ। साथै उपराष्ट्रिय स्तरमा मध्यकालीन खर्चको ढाँचा तयार पार्न सहयोग गर्छ। एडिबीले नेपाललाई खर्च र ऋण व्यवस्थापन सुधार गर्न सहयोग गर्दै आएको छ। यसलाई समर्थन गर्ने नीति सुधार कार्यहरूमा वित्तीय नीति विवरणको संस्थागतीकरण, ऋण व्यवस्थापनका लागि कानूनी रूपरेखा र रणनीतिको स्वीकृति, सार्वजनिक उद्यम सुधार, ठेक्का व्यवस्थापनसहित विद्युतीय सरकारी खरिद , तीन तहको सरकारमा खर्च रेकर्डिङ र रिपोर्टिङको डिजिटलीकरण समावेश गर्छ। सो कार्यक्रममा वित्तीय जोखिम र रणनीति प्रतिवेदनको स्वीकृति र त्यसको सञ्चालन, ऋण व्यवस्थापनमा पारदर्शिता र वार्षिक ऋण योजनाको कार्यान्वयन, सार्वजनिक संस्थानहरूको सुशासन र व्यवस्थापनमा सुधार, मध्यमकालीन सार्वजनिक वित्तीय व्यवस्थापन सुधार रणनीतिको कार्यान्वयन हुने विश्वास लिएको छ। यसैगरी एडिबीको सार्वजनिक व्यवस्थापन विशेषज्ञ रचना श्रेष्ठ एडिबीको यो कार्यक्रमले सन् २०१५ को संविधानमा उल्लिखित वित्तीय संघीयतालाई सुदृढ गर्नका लागि हस्तान्तरण गरिएका सार्वजनिक सेवाहरूको संस्थागत र सञ्चालनमा सहयोग गर्ने बताउछिन्। श्रेष्ठ भन्छिन्, स्थानीय सुशासनलाई सुदृढ गर्न र सुदृढ सेवाहरू प्रदान गर्न, सरकारहरूको स्रोत उत्पादन क्षमताहरू सुधार गर्ने उद्देश्यले नीति सुधारहरूलाई बलियो बनाउनेछ।' यस्तै, यसले नगरपालिकाहरूलाई सम्पत्ति करको दरलाई परिमार्जन र अद्यावधिक गर्न राजस्व वृद्धि गर्न, लैङ्गिक र जलवायु उत्तरदायी मध्यकालीन खर्च ढाँचा लागू गर्न र सार्वजनिक लगानी व्यवस्थापनमा सुधार गर्न मद्दत गर्नेछ। यसले सूचना प्रविधिमा आधारित नमूना करदाता दर्ता प्रणाली र सार्वजनिक सम्पत्ति व्यवस्थापन प्रणालीको विकास गर्ने बताइएको छ।"

शीर्षक,विवरण
स्वराज्यमा रामराज्य,"रामचरित्र मानस उत्तरकाण्डमा तुलसीदासले राम राज्यबारे प्रकाश पारेपछि तथ्यले स्वराज्य र मेलमिलाप अभियानको सार्थकता पुष्टि हुने देखिन्छ। भारतको उत्तर प्रदेशस्थित अयोध्यामा नयाँ राममन्दिर निर्माणसँगै रामराज्यको पनि चर्चा बढेको हो। त्यसैले नेपालभारत साझा अवधारणाका आधारहरू तयार गर्नु बुद्धिमानी हुनेछ। माथि उल्लेखित श्लोकमा रामराज्यमा दैहिक, दैविक र भौतिक कुनै पनि किसिमको दुःख नआउने भन्दै सबैले आपसमा प्रेम गर्दै स्वधर्मको पालन गर्नेछन् भनिएको छ। जसबाट स्वराज्य र मेलमिलापको परिकल्पना गरिएको पाइन्छ। भगवान् विष्णुका सातौं अवतारका रूपमा त्रेता युगमा अयोध्यामा जन्म लिएका भगवान् रामचन्द्रलाई मर्यादा पुरुषोत्तमका रूपमा मानिँदै आएको छ। आदर्श राजा, आदर्श भाइ र आदर्श पुत्रको रूपमा वेद, उपनिषद् र रामायणहरूमा वर्णन गर्दै आदर्श राज्य रामराज्यको संस्थापकको रूपमा उनको चरित्रलाई चित्रण गरिन्छ। जसले वर्तमानमा पनि सुशासनको प्रसंग आउँदा रामराज्यको चर्चा भइरहन्छ। सर्वाधिक प्रभाव पारेको रामकथा सभ्यता संवादको पनि महत्वपूर्ण कथाका रूपमा स्थापित हुने सम्भावना बढेको छ। धेरै शतकको कानुनी लडाईंपश्चात् हिन्दूहरूको पक्षमा भारतको उच्च न्यायालयबाट निर्णय भई मन्दिरको निर्माणसँगै सम्पूर्ण भारतका जनतामा उत्साह जागेको छ। उत्साहको त्यहीँ प्रभावस्वरूप नयाँ अभियान र प्रयासमध्ये सभ्यता संवाद पनि एउटा महत्वपूर्ण अभियान बन्ने देखिन्छ। वर्तमान विश्व व्यवस्था आपसी द्वन्द्व र घृणाका कारण नष्ट हुने स्थितिमा नयाँ विश्व व्यवस्थाको चर्चाको केन्द्र बन्न सक्छ। रुसयुक्रेन युद्ध, अरबइजरायल युद्ध तथा चीनपाकिस्तानअफगानिस्तान सहित दक्षिण एसियाको स्थिरता र समृद्धिका लागि भारतको भूमिकालाई महत्वपूर्ण बनाउन मद्दत पुग्नेछ। चीनले सन् २०१९ मा एशियाली सभ्यता संवादको आयोजना युनेस्कोसँगको सहकार्यमा गरेपश्चात नयाँ अध्यायको थालनी मानिएको थियो। भारतले यसै वर्ष जी२० समिट आयोजना गरी बसुदैव कुटुम्बकमलाई विश्वमा पुर्याउने प्रयास गर्यो। यो पनि सभ्यता संवादकै एक पक्ष थियो भन्दा अतिशयोक्ति नहोला। सन् २०२४ जनवरी २२ मा सम्पन्न हुने राम मन्दिरको उद्घाटनसँगै सनातन आदर्श सभ्यताको चर्चाले विश्वको ध्यान केन्द्रित गर्नेछ। सन् १९९० मा शीतयुद्धको समाप्तिपश्चात् अबको युद्ध सभ्यताहरूबीच हुने भनाइ राख्ने स्यामुल पी हन्टिङटनको विश्लेषणलाई नकार्न सक्ने स्थिति पनि छैन। पश्चिमी तथा पूर्वीय संस्कृतिबीच रहेको मतभेद र द्वन्द्वहरूलाई समेत मेलमिलापको माध्यमबाट समाधान गर्न सैद्धान्तिक आधार बन्ने छ। सब नर करहिं परस्चर प्रिति भन्ने रामचरित्र मानसको वचनलाई सबैले स्वीकार्ने स्थिति बन्नेछ। नेपालको राष्ट्रिय समस्यालाई मेलमिलापको माध्यमबाट समाधान गर्न स्वराज्य र मेलमिलाप पुस्तक प्रकाशनसँगै प्रारम्भ गरिएको अभियान स्थानीय तहको पनि मार्गचित्र बन्ने अवस्थामा छ। यज्ञेन द्विषन्तो मित्रा भवन्ति नारायण उपनिषद्को वचनलाई आधार मान्दै मेलमिलापको सिद्धान्तलाई स्वीकार्य बनाउँदै लगिएको छ। रामचरित्र मानस र नारायण उपनिषद्को वचनलाई एकैसाथ नेपालभारतबाट अगाडि बढाउँदा विश्व अभियान बन्ने निश्चित छ। हिमवत खण्डको पावन भूमि नेपालबाट भगवान् रामको जन्मका लागि पुत्रेष्टि महायज्ञको आचार्यका रूपमा शृंगीऋषि अयोध्या गएको कुराले पनि नेपालभारत साझा स्थल बन्न पुगेको छ। ललितपुरको महालक्ष्मी नगरपालिकास्थित शृंगीऋषि आश्रम तथा गोशृंगी तीर्थको अवस्थितिले पनि राममन्दिर उद्घाटनप्रति हाम्रो आकर्षण बढेर गएको छ। मुगल सम्राट बावरद्वारा राम जन्म स्थानमाथि मस्जिदको निर्माण गरेपछि हिन्दू र मुस्लिमबीच द्वन्द्व भइ धेरैको ज्यानसमेत गएको थियो। सन् २०१९ नोभेम्बर १ मा भारतको उच्च न्यायालयले विवादित बाबरी मस्जिद रहेको स्थान रामजन्म भूमि रहेको निर्णय गरेको थियो। यसरी हिन्दूहरूलाई सुम्पिने आदेशसँगै भव्य राम मन्दिर निर्माण सम्भव भएको हो। विवादित बावरी मस्जिदका विषयमा सन् १९७६७७ मा सरकारबाट उत्खनन गराउने समितिका मुस्लिम सदस्य केके मोहम्मदको भनाइ पनि हिन्दूहरूकै पक्षमा थियो। उत्खननको समयमा मस्जिदको तल हिन्दू मन्दिरका खम्बाहरू रहेको उनको भनाइ र विष्णु मन्दिर पनि पाइएको पुरातात्विक आधारले हिन्दूहरूको पक्षमा निर्णय गर्न सहज भएको थियो। करिब पाँच सय वर्षभन्दा लामो समय मुद्दा र झगडामै बितेकाले आगामी दिनमा कसरी अगाडि बढाउने हो ? प्रतिक्षाको विषय भएको छ। नेपालमा राम भगवान्का विषयमा निरन्तर चर्चा र पुजन भइरहेकाले सभ्यता संवादमा अगाडि बढ्न सहज महसुस हुने गर्छ। माता सीताको जानकी मन्दिर, वाल्मिकी आश्रम शृंगीऋषि आश्रम, राम मन्दिर तथा भानुभक्त रामायणका कारण रामकथा सभ्यता संवादकै रूपमा अघि बढिरहेछ। रामनवमी, सीताराम विवाहोत्सव लगायतका उत्सव धुमधामसँग नेपालमा मनाउने परम्परा ऐतिहासिक महत्वको छ। भारत तथा विश्वभर रहेका नेपालीले भानु जयन्तीलाई भव्यताका साथ मनाउँदै रामचरित्रलाई जीवन्त बनाउँछन्। रामराज्यको प्रचलित कथनलाई कार्यरूप दिन सक्नेगरी नेपालबाट थालनी गरिएको स्वराज्य र मेलमिलाप अभियान पनि विश्वकै लागि अनुकरणीय बन्ने विश्वास लिइएको छ। आदर्श शासनका लागि ऋग्वेदमा उल्लेख गरिएको स्वराज्यलाई वर्तमान विश्वले बुझ्नेगरी नेपालबाट थालिएको अभियानले रामराज्यलाई स्मरण गराइरहन्छ। विस्तृत र बहुमतद्वारा जसको पालन हुन्छ, त्यसको स्वराज्य शासनमा जनताको भलाइका लागि रहौं भन्ने ऋग्वेदको सूत्रले प्रजातन्त्र, राष्ट्रियता र समावेशी स्वराज्यप्रति सबैको आकर्षण बढाएको छ। मानवअधिकार, कानुनी शासन तथा सुशासन सर्वत्र उल्लंघन भइरहेकाले रामराज्य र स्वराज्य वैकल्पिक समाधानको सूत्र स्वीकार्य बन्न सक्छ। असुरराज वेत्रासुरलाई परास्त गरी स्वराज्यको स्थापना गरेको विवरण ऋग्वेदमा पाइनु र रामचन्द्रको अयोध्या आगमनपश्चात रामराज्यको अनुभूति हुनुलाई आजका लागि पनि उपयुक्त बनाउनु सभ्यता संवादको प्रमुख लक्ष्य हुनुपर्छ। नेपालमा भएको तत्कालिन माओवादी द्वन्द्व, विस्तृत शान्ति सम्झौता, संविधानसभाद्वारा संविधान लेख्न तथा आमनिर्वाचन पश्चात अभ्यासमा आएको शासन पद्धतिमा स्वराज्य र मेलमिलापको भावना प्रतिनिधित्व भएको पाइन्छ। स्थानीय तहमा क्षमता विकास तथा सुशासनको व्यवस्थाले रामराज्य र स्वराज्यको मार्गचित्रमा अघि बढ्ने आधार प्रदान गरेको छ। स्थानीय तहमा स्वराज्य र मेलमिलाम अभियान समाज रूपान्तरणको कारक बन्ने देखिन्छ: स्थानीय तह : कार्यसम्पादन तथा सुशासन, न्यायिक समिति र स्थानीय सरकार : मेलमिलापको मार्गचित्र, सम्पदा र शान्ति, संस्कृति, स्वराज्य र समाजवाद र स्थानीय सरकार : संवैधानिक। आदर्श समाज र राज्यको बहससँगै सभ्यता संवादका लागि पनि यो प्रेरणास्रोत बन्ने देखिन्छ।"
"जहाज खस्दा आयोग, गाडीलाई पर्दैन ?","भुइँमान्छेको पीडामा सरकारले मल्हमपट्टी लगाउन सकिरहेको छैन। दुर्घटना हुनुअघि नै राज्यले पूर्वसतर्कताका उपायहरू अपनाउनुपर्छ। भएको दुर्घटना न्यूनीकरणमा पनि नागरिकलाई काखा र पाखाको व्यवहार गर्नुभएन। हरेक किसिमका दुर्घटनाहरू रोक्नका लागि अनुगमन नियन्त्रण गर्न राज्यबाट शक्तिशाली संयत्र गठन गरिनुपर्छ। सरकारले सार्वजनिक यातायात आचार संहिता २०६७ जारी गरेको छ। तर, यसको कार्यान्वयन फितलो छ। त्यसअन्तर्गत केन्द्रीय अचार संहिता कार्यान्वयन तथा अनुगमन समिति पनि बनाइएको छ। यातायात व्यवस्था विभागका निर्देशकको संयोजकत्वमा बनेको उक्त समितिले सडक दुर्घटना रोक्नका लागि नतिजामुखी केही पनि काम गरेको देखिँदैन। समिति बन्ने तर जनताको पक्षमा काम नगर्ने नागरिकहरूको जीवनमाथि खेलबाड हो भन्ने मलाई लाग्छ। नियमित अनुगमनको पाटोलाई व्यावहारिक रूपमा कार्यान्वयन किन गरिँदैन ? नागरिकहरू यसबारेमा बारम्बार प्रश्न गरिरहेका हुन्छन्। जहाजमा चढ्ने ठूलाबडा र बस, जिपमा चढ्नेहरू सानाठूला भन्ने खालको विभेद सरकारी संयत्रबाटै देखिएको छ। सडक दुर्घटना र हवाई दुर्घटनामा राज्यले चरम विभेद गरेको छ। नेपालको हवाई क्षेत्रमा राज्य संयत्रकै कतिपय मानिसहरूको लगानी हुने भएकाले प्लेन दुर्घटनामा राज्यको बढी चासो हुनेगरेको देखिन्छ। उनीहरूको सरकार संयत्रसँग सीधा पहुँच हुन्छ। तर, विडम्बना बस, जिपजस्ता सडक सवारी चलाउनेहरू ऋण खोजेर व्यवसाय धानेका हुन्छन्। उनीहरूको सरकारसँग पहुँच पुग्दैन। ठूला नेता चिन्दैनन्। (कँडेल अधिवक्ता हुन्)"
राजनीतिक सिन्डिकेटमा नेपाल !,"राइट म्यान, राइट प्लेसभन्दा पनि खुला रूपमा पार्टीका नेताहरू सिधै शब्दमै भागबन्डा भनी बाँडीचुँडी गरिरहेका छन्। नयाँ केही व्यक्तिको हालीमुहाली हुने कुलिनवादी पद्धति ? बिल्कुलै अस्पष्ट छ। नेपालमा पछिल्लो राजनीतिक परिवर्तन २०६४ सालपछि सुरु भयो। तर, यसबेला भएको राजनीतिक सिन्डिकेट अब हरेक क्षेत्रमा विस्तार हुन पुगेको छ। सिन्डिकेटले अहिले राजनीतिलाई मात्रै बिकृत बनाएको छैन, मुलुकका हरेक क्षेत्र सिन्डिकेटले आक्रान्त बन्न पुगेका छन्। न्यायालयमा गरिएको न्यायाधीशको नियुक्ति होस् अथवा संवैधानिक निकायका प्रमुखहरूको नियुक्ति। त्यतिमात्र होइन, नेपालको प्रतिनिधित्व गर्दै विश्व समुदायमा नेपालको प्रभाव विस्तार गर्ने महत्वपूर्ण पद राजदूतको नियुक्तिमा समेत राजनीतिक सिन्डिकेटले अड्डा जमाएको छ। राइट म्यान, राइट प्लेस भन्नुभन्दा पनि अब खुला रूपमा पार्टीका नेता शब्दमा नै भागबन्डा भनी बाँडीचुँडी गरिरहेका छन्। यद्यपि २०४६ मा बहुदलीय व्यवस्थाको पुनस्र्थापनापछि कांग्रेस र कम्युनिस्टको नाममा सिन्डिकेटको थालनी भएको थियो। यति धेरै बिकृत रूपमा चाहिँ सिन्डिकेट थिएन। २०६४ पछि नयाँ प्रकारको भागबन्डारूपी सिन्डिकेट तीव्र रूपमा फैलिरहेको छ। नेपालमा अहिले पछिल्लो समयमा मौलाएको सिन्डिकेटले गर्दा नेपालको राजनीतिक पद्धतिमा समेत प्रश्न चिह्न उत्पन्न हुन पुगेको छ। सिन्डिकेटभित्र रहेका राजनीतिक दलहरू कुन विचारबाट निर्देशित छन् ? भन्ने समेत अब अस्पष्ट हुन थालिसकेको छ। राजनीतिक विचार गौण बन्न पुगेको छ। अहिले नेपालले कुन राजनीतिक पद्धतिको अभ्यास गरिरहेको छ ? के यो संसदीय पद्धति हो ? कम्युनिस्ट या समाजवादी प्रणाली ? या केही व्यक्तिको हालीमुहाली हुने कुलिनवादी पद्धति ? बिल्कुलै अस्पष्ट छ। २०६४ को राजनीतिक परिवर्तनपछि तत्कालीन संविधानलाई खारेज गरेर अर्काे अन्तरिम संविधान जारी गरियो। तर, जनतालाई सोध्ने र जनताको अभिमत लिन आवश्यक ठानिएन। दुईपटकसम्म संविधानसभाको निर्वाचन गर्दा अन्तरिम भनिएको संविधानलाई मनोमानी रूपमा एक दर्जनपटक संशोधन गरियो। अन्तरिम भनेको निश्चित समयका लागि र आफैंमा अपरिवर्तनीय व्यवस्था हो। तर, केही नेताले नितान्त बन्दकोठाबाट उनीहरूको स्वार्थमा अन्तरिम संविधानको धज्जी उडाउँदै संशोधन गरे। जनताको जनजीविका विषयमा गम्भीर रूपमा छलफल र सकेसम्म जनताको अभिमत लिई निर्णय गर्ने विषयसमेत बन्दकोठामा दुईचार नेता बसेर निर्णय गर्ने कार्य परम्परा बनिसकेको छ। कुनै पनि पार्टीभित्र सघन रूपमा छलफल गरी छलफलपछि बहुमतबाट निर्णय गर्ने परम्पराभन्दा पनि पार्टीका केही शीर्ष नेताहरूको स्वार्थमा उनीहरूले जे निर्णय गर्न चाहन्छन्, त्यो नै पार्टीको निर्णय बन्न पुगेको छ। अहिले नेपालले कुन राजनीतिक पद्धतिको अभ्यास गरिरहेको छ ? के यो संसदीय पद्धति हो ? कम्युनिस्ट या समाजवादी प्रणाली ? यस्तो परम्परालाई कसरी प्रजातान्त्रिकलोकतान्त्रिक भन्ने ? या नेताहरूको सिन्डिकेट ? त्यसैले अब छलफल गरौं, उच्चस्तरको लोकतान्त्रिक पद्धति भनिएको संसदीय पद्धतिको। संसदीय पद्धतिमा पाँचपाँच वर्षमा आवधिक निर्वाचन हुने गर्छ। जनताको मतले बहुमतसहित संसद्मा उपस्थित भएको राजनीतिक पार्टीले सरकार बनाउने व्यवस्था रहेको हुन्छ। दोस्रो ठूलो दल जहिले पनि अर्काे निर्वाचनको पर्खाइमा हुन्छ। उसले सरकारका कामहरूलाई निगरानी गर्दै राम्रा कुराहरूलाई समर्थन र जनताको हितमा नभएका विषयहरूको विरोध र आलोचना गर्दै सरकारलाई खबरदारी गर्दै जनतामा आफ्नो पार्टीको विश्वास बलियो बनाइरहेको हुन्छ। तर, हामी कस्तो पद्धतिको प्रयोग गरिरहेका छौं ? अहिले नेपालले अभ्यास गरेको संविधानले कुनै पनि राजनीतिक पार्टीको बहुमत आउन सम्भव छैन। प्रत्यक्ष निर्वाचन ६० प्रतिशत र समानुपातिकबाट ४० प्रतिशत छानिने निर्वाचन प्रणालीले संसदीय व्यवस्था नै खिचडी बन्न पुगेको छ। यो संवैधानिक व्यवस्थाअनुसार कहिल्यै पनि एउटा पार्टीको बहुमत आउने सम्भावना क्षीण रहन्छ। जसले गर्दा सरकार दिगो रूपमा पनि सञ्चालन हुन सक्दैन। अर्काेतर्फ संसद्को ठूलो पार्टीको आधारमा सरकार चलाउने संसदीय पद्धति हो भन्ने हो भने संसद्को तेस्रो दलले अहिले शासन चलाइरहेको छ। अहिले सत्ताको नेतृत्व गरिरहेको माओवादी केन्द्रको मत हेर्ने हो भने गत वर्ष भएको चुनावमा माओवादी पार्टीले जम्मा १११३ प्रतिशत मत हो। माओवादी केन्द्रको सिट संख्या भन्ने हो भने जम्मा ३२ सिट रहेको छ। तर, सात दलीय सिन्डिकेटका आधारमा माओवादी केन्द्रले सत्ता चलाइरहेको छ। गत वर्षकै आमनिर्वाचनमा ८९ सिटसहित २५७१ प्रतिशत मत ल्याएको नेपाली कांग्रेस सरकारको नेतृत्वमा छैन। ७८ सिट ल्याएको पार्टी एमाले अझ २६९५ प्रतिशत मत ल्याए पनि प्रतिपक्षमा छ। अझ अहिले सुन्नमा आएको छ, केही समयपछि संसद्मा १० सिट ल्याएको र जनताको केवल २८३ प्रतिशत मत ल्याएको पार्टी नेकपा समाजवादीले सरकारको नेतृत्वको दाबी गरिरहेको छ। यो बहुमतको शासन हो कि अल्पमतको ? आफैंमा प्रश्न उब्जिएको छ। के यो सिन्डिकेटवाला पद्धतिलाई लोकतान्त्रिक भन्न मिल्छ ? आमनेपालीले प्रश्न गर्न थालिसकेका छन्। २०७२ मा संविधानसभाबाट संविधान जारी गर्दासमेत सिन्डिकेटको आधारमा तराई केन्द्रित दलहरूलाई किनारा लगाउने कार्य गरियो। २०७४ मा भएको पहिलो आमनिर्वाचनमा वामपन्थी भनिएका पार्टीको चुनावी कार्यगत एकता र पार्टी एकीकरण भन्दै नेपाली कांग्रेसलाई किनारा लगाउने कार्य गरिएको थियो। त्यो पनि एकप्रकारको सिन्डिकेट नै थियो। हुनतः केवल स्वार्थका लागि मात्र गरिएको कार्यगत एकता र वैचारिक आधार नभएको एकीकरण धेरै दिन टिक्न सकेनन्। नेपाल कम्युनिस्ट पार्टीभित्रको पदीय भागबन्डको विवादले पार्टीमा फुटको अवस्था सिर्जना हुन पुग्यो। त्यसपछि दुईपटक संसद् बिघटन भयो भने दुईपटक नै पुनस्र्थापना। जुन वैचारिक अन्योलको नै परिणाम थियो। अहिले २०७८ असार २८ मा भएको संसद् पुनस्र्थापनापछि स्पष्ट रूपमा चार दलका नेताको नयाँ सिन्डिकेट तयार भएको छ। यद्यपि यो गठबन्धन भनिएको सिन्डिकेटभित्र ७ दल सम्मिलित भनिए पनि कुनै पनि राजनीतिक पार्टीबीच विचारको सामिप्यता छैन। नितान्त भागबन्डाको नाताले जोडिएका राजनीतिक पार्टी गठबन्धन बनाएर २०७९ मंसिर ४ गते चुनाव भएको भए पनि अहिले राजनीतिक सिन्डिकेट र भागबन्डाले सिन्डिकेटभित्र नभएका राजनीतिक पार्टीहरूको भूमिका संसद्मा समेत गौण छ। सात दलीय गठबन्धनले जे निर्णय गर्छ, त्यो नै मुलुक सञ्चालन गर्ने ऐन र कानुन बन्न पुगेको छ। माघ ११ गते राष्ट्रियसभामा रिक्त १९ सिटमा चुनाव हुँदै छ। राजनीतिक सिन्डिकेटअनुसार चुनाव भइरहेकोमा अन्तरपार्टीमा मात्र होइन, पार्टीभित्रै पनि फरक मत राख्ने नेतालाई तह लगाउनसमेत यो अभ्यास भइरहेको छ। तसर्थ अब हरेक पार्टीका जागरुक र डेमोक्रेटिक सोच राख्ने नेताहरूले गम्भीर रूपमा मनन गर्न जरुरी भएको छ। के यही खिचडी पद्धतिलाई मानेर अगाडि बढ्ने ? या सिन्डिकेटको अन्त गरी डेमोक्रेटिक ढंगले अघि बढ्ने ? सोच्न ढिला नगर्ने कि ?"
नीता अन्तर्राष्ट्रिय निर्णायक,"काठमाडौं : १३औं दक्षिण एसियाली खेलकुदकी स्वर्ण विजेता तेक्वान्दो खेलाडी नीता गुरुङ अन्तर्राष्ट्रिय रेफ्री बनेकी छन्। गत डिसेम्बर ७ देखि १० तारिखसम्म दक्षिण कोरियाको मुजुमा वर्ल्ड तेक्वान्दोले सञ्चालन गरेको १२६औं ग्योरोगी रेफ्री सेमिनार कोर्स नीताले उतीर्ण गरेकी हुन्। विभिन्न राष्ट्रका प्रशिक्षार्थी सहभागी सेमिनार नेपालबाट नीतासँगै १३औं सागकी स्वर्ण विजेता काजल श्रेष्ठले पनि उतीर्ण गरेकी छन्। घरेलु प्रतियोगितामा रेफ्री गर्न थालेको करिब दुई वर्षपछि नीताले अन्तर्राष्ट्रिय रेफ्री कोर्स उत्तीर्ण गरेकी हुन्। सन् २००८ बाट तेक्वान्दो खेल्न थालेकी सुनसरीको धरानकी नीताले १३औं सागसँगै विभिन्न राष्ट्रिय तथा अन्तर्राष्ट्रिय प्रतियोगितामा स्वर्ण पदक जितेकी छन्। १३औं सागमा २३ वर्षमाथिको महिला टिम पुम्सेमा नीतासँगै प्रसंशा क्षत्री र सुशीला राईसँग मिलेर नेपाललाई स्वर्ण पदक दिलाएका थिए। चौथो डान नीताले घरेलु प्रतियोगिता विभागीय टोली त्रिभुवन आर्मी क्लबबाट खेल्दै आएकी छन्। सन् २०१८ मा इन्डोनेसियामा आयोजना भएको १८औं एसियाली खेलकुदमा समेत प्रतिस्पर्धा गरेकी नीताले राखेप च्याम्पियनसिप, नवौं राष्ट्रिय खेलकुद र प्रथम एनटीए लिगमा पनि स्वर्ण जितेकी छन्। यस्तै नेपालमा भएको वर्ल्ड हामादान च्याम्पियनसिप, भारतमा भएको टीआईए इन्टरनेसनल तेक्वान्दो च्याम्पियनसिप, दोस्रो इन्डिया ओपन तेक्वान्दो च्याम्पियनसिप, भुटानमा भएको तेस्रो इन्टरनेसनल च्याम्पियनसिपलगायतका प्रतियोगितामा स्वर्ण पदक जितेकी छन्। नीताले इन्टरनेसनल कोच ट्रेनिङ लेभल वान कोर्स पनि उतीर्ण गरेकी छन्। उनले सन् २०२२ मा यो कोर्स उतीर्ण गरेकी हुन्। इन्टरनेसनल कोच ट्रेनिङ लेभल वान कोर्स उतीर्ण गरेलगत्तै नीताले इरानको तेहरानमा भएको २६औं वर्ल्ड मिलिटरी तेक्वान्दो च्याम्पियनसिपमा प्रशिक्षकको भूमिका निर्वाह गरेकी थिइन्।"
सवारी दुर्घटना बढेपछि यातायात मन्त्रालयले बनायो पाँच सदस्सीय कार्यदल,"काठमाडौं : सवारी दुर्घटना बढेपछि भौतिक पूर्वाधार तथा यातायात मन्त्रालयले पाँच सदस्सीय कार्यदल गठन गरेको छ। सडक दुर्घटनाबाट मानवीय, आर्थिक र भौतिक क्षति हुन थालेपछि मन्त्री प्रकाश ज्वालाले भौतिक र प्राविधिक पक्षका त्रृटिहरू पत्ता लगाउन कार्यदल गठन गरेका हुन्। नेपालगञ्जबाट काठमाडौं आउँदै गरेको यात्रृबहाक बस शुक्रवार राति दुर्घटना हुँदा १२ जनाले ज्यान गुमाएका थिए भने, थानकोट चित्लाङमा भएको दुर्घटनामा ५ जनाको ज्यान गएको थियो। त्यसैगरी शनिबार बाग्लुङको बुर्तिबाङबाट ढोरपाटन जाँदै गरेको जीप दुर्घटना हुँदा २ जनाको ज्यान गएको थियो। दुई दिनभित्र १९ जनाको ज्यान गएपछि भौतिक पूर्वाधार तथा यातायात मन्त्रालयले भौतिक तथा प्राविधिक त्रृटि पत्ता लगाउन कार्यदल गठन गरेको मन्त्रालयका सहसचिव रघुराम बिष्टले बताए। सडक दुर्घटनाका त्रृटि र कमजोरी पत्ता लगाउन मन्त्रालयका पूर्वसचिव धनबहादुर तामाङको अध्यक्षतामा पाँच सदसीय कार्यदल गठन भएको छ। संघीय सडक सुपरीवेक्षण कार्यालय सुर्खेतका सुई श्यामबहादुर खड्का, सवारी अनुगमण मापदण्ड तर्जुमा र सवारी चालक ब्यवस्थापन अन्तरप्रदेश समन्वय, अनुसन्धान शाखाका निर्देशक, प्रहरी प्रधान कार्यलय ट्राफिक महाशाखाका प्रतिनिधि र भौतिक पूर्वाधार तथा यातायात मन्त्रालयका सिडिई सुरेश श्रेष्ठ सदस्य सचिव रहने गरी कार्यदल गठन गरिएको छ। नेपालमा जस्तोसुकै ठूलो सवारी दुर्घटना भए पनि राज्यले कुनै छानबिन नगरेको र ठूलो जनधनको क्षति हुँदासमेत राज्य मौन रहेको भन्दै अन्नपूर्णपोस्ट्ले समाचार प्रकाशन गरेको थियो। कार्यदललाई विगत एक महिनामा भएका सवारी दुर्घटना, विगतमा भएका कार्यदलका प्रतिवेदन र स्थलगत अध्ययन गर्न, सडक दुर्घटनाका कारण र पक्षको बिश्लेषण गर्न, सडक दुर्घटना न्युनीकरण गर्न संस्थागत र प्राविधिक पक्षको विश्लेषण गर्न गरी जिम्मेवारी दिइएको छ। सडक दुर्घटना न्युनीकरणका अल्पकालीन, मध्यकालीन र दीर्घकालीन उपायहरू सुझाउन पनि कार्यदललाई जिम्मेवारी दिइएको सहसचिव बिष्टले बताए। आजै बसेको सडक सुरक्षा परिषदको बैठकले पनि चार वटा निर्णय गरेको छ। मन्त्रालयका सचिव केशव शर्माको अध्यक्षतामा बसेको बैठकले सवारी दुर्घटनाको अध्ययन समिति बनाउने, सडक सुरक्षा बिज्ञहरुको सुचि तत्काल तयार गर्ने, तालिम र जनचेतनामा तत्काल काम थाल्ने र सडक सुरक्षा सम्बन्धमा बनेको विधेयक उपर समितिमा पठाउने निर्णय गरेको छ।"
एनआई कपमा नेशनल एकेडेमी र वीरगन्ज सेन्ट्रल कलेज विजयी,"वीरगन्ज : वीरगन्जमा जारी नेशनल इन्फोटेक (एनआई) कप टी२० क्रिकेटमा आइतबार भएका खेलाा नेशनल एकेडेमी र वीरगन्ज सेन्ट्रल कलेजले जीत हात पारेका छन्। नारायणी रंगशालाको क्रिकेट मैदानमा भएको आइतबारको दोस्रो खेलमा नेशनल एकेडेमीले वीरगन्ज कलेजलाई ४ विकेटले पराजित गरेको हो। ९७ रनको लक्ष्य नेशनल एकेडेमीले १३ ओभरमा ६ विकेटको क्षतिमा पूरा गर्यो। उसका लागि आविदबाबु ठकुरीले ३४ बलमा ८ चौका प्रहार गर्दै ४७ रन बनाए। शिवचन्द्र प्रसादले १० रन जोडे। बलिङतर्फ वीरगन्ज कलेजका रामप्रवेश पण्डितले ४ ओभरमा २१ रन खर्चिएर ३ विकेट लिए। मुकेश कुमार साहले ४ ओभरमा १८ रन दिएर १ विकेट लिए। त्यसअघि टस जितेर पहिला ब्याटिङ गरेको वीरगन्ज कलेजले १९३ ओभरमा सबै बिकेट गुमाएर ९६ रन मात्र बनाएको थियो। उसका लागि आदित्य पासवानले २४ बल खेल्दै २ चौकाको मद्धतमा २० रन बनाए। आकाश यादवले २३ बलमा १९ रन जोडे भने सन्देश बैठाले २ चौकाको मद्धतमा ११ रन बनाए। बलिङतर्फ नेशनल एकेडेमीका रोशन कुमार पटेल र विशाल कुमार गुप्ताले समान ३र३ विकेट लिए। सन्नी कुमार कलवारले २ विकेट लिए। आइतबार नै भएको पहिलो खेलमा वीरगन्ज सेन्ट्रल कलेजले जीत हात पार्यो। वीरगन्ज सेन्ट्रलले ग्लोबल बिजनेस कलेजलाई ७ विकेटले पराजित गरेको हो। ग्लोबल बिजनेसले पहिले व्याटिङ गरि दिएको ९४ रनको लक्ष्य वीरगन्ज सेन्ट्रलले १५ ओभरमा ३ विकेटको क्षतिमै भेट्याएर जीत हात पारेको हो। उसका लागि कमलेश दासले उत्कृष्ठ प्रदर्शन गर्दै २ छक्का र ४ चौकाको मदतमा ४७ रन बनाए भने निकेश गुप्ताले ३२ रन बनाए। ग्लोबल बिजनेसका आदर्श भण्डारीले २ विकेट र अफन मल्लिकले १ विकेट लिए। त्यसअघि टस हारेर पहिले व्याटिङ गरेको ग्लोबल बिजनेसले १९ ओभरमा ७ विकेट गुमाउँदै ९३ रन बनाएको थियो। ग्लोबलका लागि विवेक यादवले सबैभन्दा बढी १८ रन जोडे। आदर्श भण्डारीले १६ र साहिल सर्राफले १२ रन बनाए। ग्लोबल बिजनेसलाई सस्तैमा समेट्न वीरगन्ज सेन्ट्रलका निकेश गुप्ताले ३ विकेट लिए। मुकेश मण्डल र प्रेम प्रकाशले ११ विकेट लिए। शुक्रबारदेखि सुरु भएको प्रतियोगितामा पर्सा, बारा र रौतहटका गरी १० वटा कलेजका टिमले भाग लिएको आयोजक नेशनल इन्फोटेक कलेजका प्रबन्ध निर्देशक मनिष सिंहले जानकारी दिए।"
प्रधानमन्त्री कप: कर्णाली सात विकेटले विजयी,"बुटवल : प्रधानमन्त्री कप एकदिवसीय राष्ट्रिय क्रिकेट प्रतियोगितामा कर्णाली प्रदेशले गण्डकी प्रदेशलाई ७ विकेटले पराजित गरेको छ। रुपन्देहीको भैरहवास्थित सिद्धार्थ क्रिकेट मैदानमा आइतबार भएको खेलमा कर्णालीले ३३ दशमलब २ ओभरमै गण्डकी प्रदेशले दिएको लक्ष्य भेट्याएको हो। योसंगै गण्डकीले लगातार दोस्रो हार व्यहोरेको छ। जितका लागि गण्डकीले दिएको १२३ रनको लक्ष्य कर्णालीले तीन विकेटको क्षतिमा ७० बल बाँकी छँदै भेट्यायो। कर्णालीका लागि हिमान्सु शाहीले ७१ बलमा ५३ रनको अर्धशतकीय योगदान गरे। उनले ५ चौका र २ छक्का प्रहार गरेका थिए। यस्तै, निश्चल रावलले अविजित २९, रवीन्द्र शाहीले २० र अर्जुन घर्तीले नटआउट १० रन जोडे। बलिङमा गण्डकीका अंकीत न्यौपानेले २ तथा विपिन खत्रीले १ विकेट लिए। खत्रीले ९ ओभरमा २ रन खर्चेर विकेल लिएका थिए। टस हारेर ब्याटिङको निम्तो पाएको गण्डकीले निर्धारित ४५ ओभरमा ९ विकेट गुमाउँदै १२२ रनको योगफल बनाएको थियो। गण्डकीका लागि अमृत गुरुङ र कमल परियारले समान २१ रन जोडे। अगाडिका पाँच ब्याटरले दोहोरो अंकमा रन बनाउन नसक्दा छैटौं नम्बरमा आएका ब्याट्सम्यान अश्वानी रानाले १६ र कप्तान विपिन खत्रीले १० रन मात्रै जोड्न सके। चन्द्र पौडेल १४ र अंकित न्यौपाने २ रनमा अविजित रहे। कर्णालीका लागि अनुज चुनारा, दिनेश अधिकारी र दीपेन्द्र रावतले समान दुईदुई विकेट लिए। यस्तै, प्रकाश जैशी, दिवान पुन र रवीन्द्र रावतले एकएक विकेट लिए। प्रधानमन्त्री कपका लागि पहिलोपटक काठमाडौं बाहिर भैरहवाको सिद्धार्थ क्रिकेट मैदानमा ११ वटा खेल हुँदै छन्। सोमबार लुम्बिनी प्रदेश र सुदूरपश्चिम प्रदेशबीच प्रतिस्पर्धा हुनेछ।"
एक वर्षमा नेप्सेमा २० कम्पनी थपिए,"काठमाडौं : नेपाल स्टक एक्सचेन्जमा एक वर्षमा थप नयाँ २० कम्पनी सूचीकृत भएका छन्। २०७९ मंसिरमा २ सय ४७ सूचीकृत कम्पनी रहेकोमा २०८० मंसिर मसान्तमा २ सय ६७ पुगेको छ। सूचीकृत कम्पनीमध्ये १ सय ३४ बैंक तथा वित्तीय संस्था र बिमा कम्पनी छन् भने ८९ जलविद्युत् कम्पनी, २१ उत्पादन तथा प्रशोधन उद्योग, ७ होटल, ७ लगानी कम्पनी, ४ व्यापारिक संस्था र ५ अन्य समूहका छन्। सूचीकृत कम्पनीमध्ये बैंक तथा वित्तीय संस्था र बिमा कम्पनीको धितोपत्र बजार पुँंजीकरणको हिस्सा ६२३ प्रतिशत रहेको छ। त्यसैगरी, जलविद्युत् कम्पनीको हिस्सा १३५ प्रतिशत, लगानी कम्पनीको हिस्सा ७२ प्रतिशत, उत्पादन तथा प्रशोधन उद्योगको हिस्सा ५० प्रतिशत, होटलको हिस्सा ३२ प्रतिशत, व्यापारिक संस्थाको हिस्सा ०५ प्रतिशत तथा अन्य समूहका कम्पनीको हिस्सा ८३ प्रतिशत छ। नेपाल स्टक एक्सचेन्जमा २०८० मंसिर मसान्तमा सूचीकृत ७ अर्ब ९३ करोड रुपैयाँ सेयरको चुक्ता मूल्य ७ सय ८६ अर्ब २५ करोड रुपैयाँ रहेको छ। आर्थिक वर्ष २०८०८१ को पाँच महिनामा ४४ अर्ब ६५ करोड बराबरको साधारण सेयर, ६ अर्ब १० करोड बराबरको हकप्रद सेयर, ३ अर्ब ९८ करोड बराबरको बोनस सेयर र ३ करोड बराबरको एफपीओ गरी कुल ५४ अर्ब ७६ करोड रुपैयाँ बराबरको थप धितोपत्र सूचीकृत भएका छन्। समीक्षा अवधिमा नेपाल धितोपत्र बोर्डले ८ अर्ब ५१ करोड बराबरको साधारण सेयर, ४ अर्ब ४० करोड बराबरको डिबेन्चर, २ अर्ब ५० करोड बराबरको म्युचुअल फन्ड, र १ अर्ब १० करोड बराबरको हकप्रद सेयर गरी कुल१६ अर्ब ५१ करोड रुपैयाँ बराबरको धितोपत्र सार्वजनिक निष्कासनका लागि अनुमति दिएको छ।"
सेयर बजारमा उच्च अंकको सुधारसहित दोस्रो त्रैमास बिदा,"काठमाडौं : चालू आर्थिक वर्षको दोस्रो त्रैमासको अन्तिम दिन सेयर बजारमा उच्च अंकको सुधार आएको छ। साताको पहिलो दिन समेत रहेको आइतबारको कारोबारमा नेप्से परिसूचक ३१६२ अंकले बढेको हो। नेप्से १५१ प्रतिशतले बढेर २१२०६२ अंकमा पुगेको दिन सेन्सिटिभ इन्डेक्स ४०२ अंकले बढेर ३८८१७ अंकमा पुगेको छ। कारोबार सुरु भएको केही मिनेटमै उच्च सुधार आएयता दिनभर सकारात्मक नै रहेर नेप्सेले सुधार आत्मसाथ गरेको हो। सोक्रममा २ सय ११ कप्पनीको सेयर मूल्य बढेका छन् भने ३३ वटाको घटेका छन्। यता माछापुच्छ्रे बैंक, मितेरी डेभलपमेन्ट बैंक र राष्ट्रिय बीमा कम्पनीको मूल्य यथावत रहे। यसक्रममा ५ कम्पनीको सेयर मूल्यमा सकारात्मक सर्किट लागेको छ। थप ६ कम्पनीको मूल्य करिब १० प्रतिशतले बढेको छ। सर्वाधिक कमाउनेहरू हिमालयन पावर, कालिका पावर, तेह्रथम पावर, मध्यभोटेकोशी जवि र माथिल्लो मैलुङ खोला जवि रहे। बढेको बजारमा मेगा म्युचुअल फन्ड १को इकाइ मूल्य सर्वाधिक घट्यो। निर्धन उत्थान लघुवित्त, सिद्धार्थ इन्भेस्टमेन्ट ग्रोथ स्किम २, एनआईसी एशिया फ्लेक्सी क्याप फन्ड र सनराइज ब्लुचिपका लगानीकर्ता पनि बढी गुमाउनेको शीर्ष ५ मा परे। दिनभर ५ अर्ब ४५ करोडको सेयर किनबेच भएको छ। ९४ हजार ५ सय २६ कारोबारमार्फत् कुल ३ सय १४ स्क्रिप्टका १ करोड ६६ लाख ५ हजार २ सय ३४ इकाइ सेयर किनबेच भएको हो। कारोबार रकम गत बिहीबारको तुलनामा १ अर्ब १५ करोड बढी हो। बिहीबार नेप्से ०६२ अंकले घटेकामा दिनभर ४ अर्ब ३० करोडको सेयर किनबेच भएको थियो। आइतबार सबैभन्दा बढी सेयर किनबेच नेपाल रिइन्स्योरेन्स कम्पनीको संस्थापक सेयरको भएको छ। कम्पनीको ३५ करोड ६८ लाखको संस्थापक सेयर किनबेच हुँदा सोनापुर मिनिरल्स एन्ड आयलको २४ करोड ३ लाखको सेयर कारोबार भयो। कारोबार रकमको आधारमा हाथवे इन्भेस्टमेन्ट, अरुण भ्यालि हाइड्रो र अरुण कावेली पावर पनि शीर्ष ५ मा अटाए। नेप्से बढेको दिन होटल तथा पर्यटनबाहेक सबै समूहगत उपसूचक हरियो देखिए। होटल समूह ००१ प्रतिशतले घट्दा अन्य समूह सर्वाधिक २७७ प्रतिशतले उकालो लाग्यो।"
मार्जिन प्रकृतिको कर्जा ५ महिनामा ८१ अर्ब,"काठमाडौं : बैंक तथा वित्तीय संस्थाबाट सेयर धितो राखेर प्रवाह हुने मार्जिन प्रकृतिको कर्जा पछिल्लो १ महिनामा करिब ३ करोड रुपैयाँ हाराहारी मात्रै प्रवाह भएको छ। आर्थिक वर्ष २०८०८१ मंसिरसम्म मार्जिन प्रकृतिको कर्जा ८१ अर्ब १९ करोड ४ लाख रुपैयाँ प्रवाह भएको छ। आव २०८०८१ कात्तिकसम्मको तथ्यांकअनुसार मार्जिन प्रकृतिको कर्जा ८१ अर्ब १६ करोड ८ लाख रुपैयाँ प्रवाह भएको थियो। एक महिनाको अन्तरमा भएको यस्तो कर्जावृद्धि अत्याधिक भने होइन। किनभने यसबीच बैंकहरूले घटाएको निक्षेपको ब्याजदरको प्रभाव कर्जाको ब्याजदरमा परिसकेको थिएन। तर, एकदम न्यून मात्रै घट्यो। यद्यपि अझै माघमा ब्याजदर घट्ने क्रममा छ। यसो हुँदा मार्जिन प्रकृतिको कर्जामा आकर्षण हुनसक्ने लगानीकर्ता बताउँछन्। यता गत वर्षको तुलनामा भने ६४ प्रतिशतले कर्जा वृद्धि भएको छ। गत आवको ५ महिनामा ७५ अर्ब ९ करोड १६ लाख रुपैयाँ प्रवाह भएको थियो। यो नेपाल स्टक एक्सचेञ्ज (नेप्से)मा सूचीकृत संस्थाहरूको सेयर किन्ने प्रयोजनका लागि सेयर धितो राखी प्रवाह भएको कर्जा मार्जिन प्रकृतिको कर्जा हो। अहिले यस्तो कर्जा गत असारको भन्दा ४ अर्ब ८८ करोड २१ लाख रुपैयाँ प्रवाह भएको राष्ट्र बैंकको तथ्यांकमा उल्लेख छ। राष्ट्र बैंकले सेयर धितोको जोखिम भार घटाएपछि यस्तो प्रकृतिको कर्जा लिन थप प्रोत्साहन मिलेको छ। लगानीकर्ता पनि उत्साहित देखिन्छन्। उक्त प्रोत्साहनले पछिल्लो समय सेयर बजारले राम्रो गति पनि लिँदै आएको छ। साताको अन्तिम कारोबार दिन बिहीबार नेप्से परिसूचक २०८८९९ विन्दुमा आएको छ। उक्त दिन ३ सय ७ कम्पनीको २ करोड २१ लाख ३२ हजार ७ सय ६८ कित्ता सेयर ४ अर्ब ३० करोड ७७ लाख ६३ हजार रुपैयाँमा खरिद बिक्री भएको थियो। यसदिन १२ कम्पनीको सर्किट लेभलमा कारोबार भयो। मार्जिन कर्जा करोडमाथि लिने बढी राष्ट्र बैंकको पछिल्लो तथ्यांकअनुसार बैंक तथा वित्तीय संस्थाबाट मार्जिन प्रकृतिको कर्जा लिनेको अवस्था १ करोड रुपैयाँमाथि लिनेको बढी देखिन्छ। सोहीअनुसार गत मंसिरसम्ममा लगानीकर्ताले १ करोडभन्दा माथिको ऋण ४७ अर्ब ८४ करोड ५४ लाख रुपैयाँ बराबरको प्रवाह भएको छ। यो कुल मार्जिन कर्जाको ५८९३ प्रतिशत हो। यसअघिको वर्ष मंसिरमा यस्तो ऋण ४२ अर्ब ८० करोड ७५ लाख रुपैयाँ थियो। यसपछि ५० लाखदेखि १ करोड रुपैयाँभन्दा माथिको ऋण ११ अर्ब ८४ करोड ५१ लाख रुपैयाँ बराबरको प्रवाह भएको छ। यो कुल मार्जिन कर्जाको १४५९ प्रतिशत हो। यस्तै २५ लाखदेखि ५० लाखभन्दा माथिको ऋण १४ अर्ब १ करोड ६ लाख रुपैयाँ बराबरको प्रवाह भएको छ। यो कुल मार्जिनको १७२६ प्रतिशत हो। यस्तै कुल मार्जिन कर्जाको सबैभन्दा कम २५ लाख रुपैयाँभन्दा कम ऋण रहेको छ। जसमा कुल मार्जिन कर्जाको ९२२ प्रतिशत अर्थात् ७ अर्ब ४८ करोड ९२ लाख रुपैयाँबराबर प्रवाह भएको छ। सेयरधनीहरूले बैंक तथा वित्तीय संस्थाबाट पछिल्लो व्यवस्थाअनुसार व्यक्तिगतका लागि १५ करोड र संस्थागतका लागि २० करोड रुपैयाँ बराबरको मार्जिन कर्जा लिन पाइन्छ। विगत केही वर्षको प्रवृत्ति हेर्दा दुई आर्थिक वर्षयता बैंक तथा वित्तीय संस्थाको मार्जिक प्रकृतिको कर्जा प्रवाह घटेको थियो। केन्द्रिय बैंकले कडाइ गर्नुअघि आर्थिक वर्ष २०७६७७ मा ५० अर्ब ४० करोड ९६ लाख रुपैयाँ बराबरको मार्जिन प्रकृति कर्जा प्रवाह भएकोमा आव २०७७७८ मा ११०८४ प्रतिशतले बढेको थियो। उक्त प्रतिशतले कर्जा वृद्धि हुँदा वार्षिक १ खर्ब ६ अर्ब २८ करोड १५ लाख रुपैयाँ बराबरको प्रवाह भएको थियो। तर, राष्ट्र बैंकको ४१२ करोडको सीमाले कसेसँगै आव २०७८७९ मा २४२५ प्रतिशतले घटेर ८० अर्ब ५० करोड ७७ लाख रुपैयाँ मात्रै प्रवाह भएको थियो। राष्ट्र बैंकले आर्थिक वर्ष २०७८७९ को मौद्रिक नीतिमार्फत ४१२ करोड रुपैयाँको सीमा लगाएर सेयर बजारलाई नियन्त्रण गरेपछि सेयर बजार प्रभावित भएको थियो। जसमा मार्जिन प्रकृतिको कर्जामा एउटा इजाजतपत्रप्राप्त संस्थाबाट अधिकतम ४ करोड र सबै इजाजतपत्र संस्थाबाट अधिकतम १२ करोड रुपैयाँको सीमा लागू गर्यो। यसको प्रभावले पुँजीबजारमाथी उठ्नै सकेन। २०७८ भदौ २ गते अहिलेसम्मकै उच्च बिन्दु ३१९८ मा पुगेको नेप्से करिब १४ सय अंकले घटेर १८१८ अंकमा झर्यो। यसबीच लगानीकर्ताले धेरै सम्पत्ति गुमाए। राष्ट्र बैंकको सीमाप्रति लगानीकर्ताबाट टीकाटिप्पणी भयो। यसपछि ४ संस्था हटाएर जुनसुकैबाट १२ करोड रुपैयाँसम्म कर्जा लिन पाउने व्यवस्था गर्यो। अझ पछिल्लो समय केन्द्रीय बैंकले व्यक्तिगतका लागि १५ करोड र संस्थागतका लागि २० करोड रुपैयाँ बनायो। तर, लगानीकर्ताले अझै यस्तो क्याप हटोस् भन्ने चाहेका छन्। राष्ट्र बैंकले पहिलो त्रैमासिक समीक्षामार्फत मौद्रिक नीतिमा संशोधन गर्दै ५० लाख रुपैयाँभन्दा बढीको सेयर धितो कर्जाको जोखिम भार घटाई १२५ प्रतिशत कायम गर्ने घोषणा गर्यो। जबकी यसअघि जोखिम भार १५० प्रतिशत थियो। यससँगै बजारमा सकारात्मक प्रभाव पनि देखियो। घट्दो ब्याज र मार्जिन प्रकृतिको कर्जा यतिबेला बैंक तथा वित्तीय संस्थाका कर्जा लगानी क्षमता अधिक छ। तर, नयाँ कर्जाको माग खासै छैन। यसरी बैंकको लगानीयोग्य पुँजी (तरलता) अधिक र कर्जा प्रवाह खासै नभएकाले अझै माघ १ गतेबाट अधिकांश बैंकहरूले निक्षेपको ब्याजदर घटाउने तयारीमा छन्। यसैबीच आगामी माघ १ बाट लागू हुने ब्याज दुई बैंकले प्रकाशित गरिसके। जसअनतर्गत कुमारी बैंकले माघबाट १ वर्ष र यसमाथिको मुद्दती निक्षेपमा अधिकतम ब्याज ८११ प्रतिशतमा सीमित राख्ने भएको छ। त्योभन्दा कम अवधिका लागि बैंकले ६५ देखि ७२५ प्रतिशतमात्र ब्याज दिने भएको छ। जबकी यसअघि पुसमा ९०१ प्रतिशत अधिकतम ब्याज दिएको थियो। उक्त बैंकको मंसिरको आधारदर १०६६ प्रतिशत छ। यसैगरी एनआईसी एसिया बैंकले ८६७ प्रतिशतको ब्याजलाई ८०६ प्रतिशतमा झारेको छ । यो ब्याज दुई वर्षदेखिमाथि मुद्दती निक्षेपका लागि तोकेको हो। यसपछि २ वर्षसम्म राख्नेका लागि ७७५ प्रतिशत, डेढ वर्ष राख्नेले ७५ र एक वर्ष राख्नेले ७२५ प्रतिशत ब्याज रहेको बैंकले जनाएको छ। पछिल्लो समय महिनै पिच्छे निक्षेपको ब्याजदर घट्दा कर्जाको ब्याजदर पनि घट्ने भएपछि ऋणीलाई सहज हुने भएको छ। यसले अहिले पर्याप्त लगानीयोग्य पुँजी भइरहेको तर कर्जाको माग अपेक्षाअनुसार हुन नसकेको बैंकरले बताउँदै आएका छन्। बैंक तथा वित्ताीय संस्थाबाट पछिल्लो व्यवस्थाअनुसार व्यक्तिगतका लागि १५ करोड र संस्थागतका लागि २० करोड बराबरको मार्जिन कर्जा लिन पाइन्छ। मार्जिन प्रकृतिको कर्जा नेपाल स्टक एक्सचेञ्ज (नेप्से)मा सूचीकृत संस्थाहरूको सेयर किन्ने प्रयोजनका लागि लगानीकर्ताले आफूसँग भएको सेयरलाई बैंक तथा वित्तीय संस्थामा धितो राखी लिने कर्जालाई मार्जिन प्रकृतिको कर्जा भनिन्छ। पछिल्लो समय राष्ट्र बैंकले मार्जिन प्रकृतिको कर्जा ग्राहकले सुरक्षणबापत राखिने सेयरको मूल्यांकन गर्दा नेप्सेबाट प्रकाशित पछिल्लो १८० कार्य दिनको अन्तिम मूल्यको औसत मूल्य वा सेयरको प्रचलित बजार मूल्यमध्ये जुन कम हुन्छ। उक्त रकमको बढीमा ७० प्रतिशत रकमसम्म मात्र सेयर धितो कर्जा प्रवाह गर्न पाउने व्यवस्था गरेको छ। यसअघि १२० कार्य दिनको मूल्यांकन गर्न पाइन्थ्यो। अर्थतन्त्रले अधिकांश क्षेत्र अस्तव्यस्त रहँदा सेयर कारोबार भने प्रत्येक दिन अर्बौं रुपैयाँको हुने गरेको छ। सेयरमा लगानी गर्नेका लागि सेयर मार्जिन प्रकृति कर्जा लिन सकिन्छ भने यसबाहेक पनि लगानीकर्ताले आफूसँग भएको सेयर धितो राखेर अन्य शीर्षकमा समेत कर्जा लिन पाउने व्यवस्था छ। उद्यमी व्यवसायीले उद्योग व्यवसायका लागि अन्य धितोसँगै सेयरसमेत धितो राख्न चाहेमा सेयर धितो राखी कर्जा लिन पाइन्छ। बैंक तथा वित्तीय संस्थाले व्यावसायिक प्रयोजनका लागि प्रवाह भएको कर्जाका लागि अन्य सम्पत्ति धितो राखे सरह अतिरिक्त धितोको रूपमा सेयरसमेत धितोको रुपमा राख्न सक्छन्। अन्य संस्थाको सेयर किन्ने प्रयोजनदेखि बाहेकका व्यावसायिक प्रयोजनका लागि सेयर धितो राखी प्रवाह भएको कर्जामा मार्जिन प्रकृतिको कर्जामा जस्तो एकल ग्राहक कर्जा सीमा १५२० करोड रुपैयाँ लागू हुँदैन।"
नेपालभारत अन्तर सरकारी समितिको बैठक : अन्तरदेशीय कनेक्टिभिटीलाई थप सुदृढ गर्नुपर्नेमा जोड,"काठमाडौं : नेपालभारत अन्तर सरकारी समितिको बैठक भएको छ। अनधिकृत व्यापार नियन्त्रण हेतु व्यापार, पारवहन र सहकार्य सम्बन्धी भारतनेपाल अन्तरसरकारी उपसमिति (आइजीएससी) को बैठक शुक्रबार र शनिबार काठमाडौंमा भएको हो। बैठकमा भारतीय टोलीको नेतृत्व भारत सरकार वाणिज्य मन्त्रालयका सहसचिव विपुल बंशल र नेपाली टोलीको नेतृत्व उद्योग, वाणिज्य तथा आपूर्ति मन्त्रालयका सहसचिव रामचन्द्र तिवारीले गरेका थिए। व्यापार र लगानी सम्बन्धलाई सुदृढ बनाउन लक्षित द्विपक्षीय संयन्त्र आईजीएससीको दुई दिने बैठकले विभिन्न महत्वपूर्ण विषयहरूमा छलफल गरेको भारतीय राजदूतावासले जनाएको छ। दुवै पक्षले औषधीय तथा आयुर्वेदिक वस्तुका लागि आपसी बजार पहुँचबारे छलफल गरेका छन्। भारतीय राजदूतावासले जारी गरेको विज्ञप्तिमा भारतले एफडीआईलाई प्रोत्साहन गर्न हेतु पेरिस महासन्धिको प्रावधान अनुसार आईपीआर व्यवस्थाको आवश्यकतामाथि प्रकाश पारेको उल्लेख छ। बैठकमा समृद्ध द्विपक्षीय व्यापारबारे साझा दृष्टिकोण प्रस्तुत गर्दै दुवै पक्षले पहलहरु कार्यान्वयन गर्ने प्रतिबद्धता व्यक्त गरे। नयाँ एकीकृत जाँच चौकी र रेलमार्ग निर्माणसहित भारत र नेपालबीचको निर्बाध अन्तरदेशीय कनेक्टिभिटीलाई थप सुदृढ गर्न द्विपक्षीय पहलको आवश्यकतालाई बैठकले जोड दिएको थियो। समृद्ध द्विपक्षीय व्यापारबारे साझा दृष्टिकोण प्रस्तुत गर्दै दुवै पक्षले यी पहलहरु कार्यान्वयन गर्ने प्रतिबद्धता व्यक्त गरेका थिए। प्रेस विज्ञप्तिमा भनिएको छ, नेपालको आयात र निर्यातमा उल्लेखनीय योगदान पुर्याइरहेको भारत नेपालको प्रमुख व्यापार र लगानी साझेदारको रूपमा रहेको छ। यस बैठकमा भएको छलफलले दुई देशबीचको आर्थिक र व्यावसायिक सम्बन्धलाई थप मजबुत बनाउने अपेक्षा गरिएको छ।"
विदेशी मुद्रा सटहीदेखि आयातको सीमामा लचकता,"काठमाडौं : नेपाल राष्ट्र बैंकले विदेशी मुद्रासँग सम्बन्धित व्यवस्थामा केही लचकता अपनाएको छ। यसअघि विदेश भ्रमणमा जाने नेपालीलाई दिने विदेशी मुद्रा सटहीदेखि आयातीत वस्तुको सीमामा कडाइ गरिएको थियो। तर, केन्द्रीय बैंकले एकीकृत परिपत्र२०८० मा विदेशी मुद्रा सटही सुविधा सीमा १५ सय अमेरिकी डलरबाट बढाएर २५ सयसम्म पुर्याइएको छ। चालू आर्थिक वर्षमा भारतबाहेकका देशमा भ्रमणका लागि जाने नेपालीले दुई पटकसम्म उक्त दरमा डलर सटही सुविधा पाइने भएको हो। तर, यो आउनुभन्दा अघि चालू आर्थिक वर्षमै विदेश भ्रमणका लागि डलर सटही सुविधा लिइसकेको भए थप एक पटकका लागि लिन सक्ने व्यवस्था गरेको बताएको छ। पछिल्लो समय विदेशी मुद्रा सञ्चितमा सहज भएसँगै सीमा पनि बढाएको राष्ट्र बैंकको भनाइ छ। किनभने यसअघि विदेशी मुद्रामा दबाब परेको थियो। जसले यसको सीमामा कडाइ गरेको थियो। केन्द्रीय बैंकको अबको व्यवस्थाअनुसार भारतबाहेक अन्य मुलुकहरूको भ्रमणमा जाने नेपाली नागरिकलाई राहदानीबापत प्रतिपटक अमेरिकी डलर २५ सय वा सो बराबरको परिवत्र्य विदेशी मुद्रासम्म सटही सुविधा पाउनेछन्। तर, यस्तो सटही सुविधा एक वर्षमा दुई पटकमा नबढ्ने गरी मात्र प्रदान गर्न सकिने व्यवस्था छ। राष्ट्र बैंकले यसलाई एक वर्षका लागि आर्थिक वर्षको हिसाबमा गणना गरेको छ। यो परिपत्र जारी भएको मिति गत साउन १२ अगावै राहदानीबापतको सटही सुविधा लिई भ्रमण गरिसकेकाको हकमा आर्थिक वर्ष २०८००८१ मा प्रतिपटक अधिकतम अमेरिकी डलर २५ सय गरी अधिकतम दुई पटक सटही सुविधा प्रदान गर्न बाधा पर्ने छैन। यससँगै, वैदेशिक रोजगारीमा जाने नेपाली नागरिकलाई राहदानीबापत सटही सुविधा उपलब्ध गराउँदा जापान, दक्षिण कोरिया, युरोप महादेश, संयुक्त राज्य अमेरिका, क्यानडा जानेको हकमाः अधिकतम अमेरिकी डलर पाँच सय र अन्य मुलुक जानेको हकमा अधिकतम अमेरिकी डलर दुई सय सयसम्म सटही पाइनेछ। यस्तै, मनिचेन्जर इजाजतपत्र तथा निरीक्षण विनियमावली, २०७७ को व्यवस्थाबमोजिम परिवत्र्य विदेशी मुद्रा बिक्री गर्ने इजाजतपत्र प्राप्त गर्ने मनिचेन्जरले विदेश भ्रमणमा जाने नेपाली नागरिकलाई राहदानीबापत अधिकतम अमेरिकी डलर दुई सयसम्मको सटही सुविधा प्रदान गर्न सक्ने भएका छन्। यता स्थलमार्गबाट चीनको स्वशासित क्षेत्र तिब्बत र स्थलमार्गबाट सार्क मुलुकहरू (भारत बाहेक) मा निजी भ्रमणमा जाने व्यक्तिहरूलाई सम्बन्धित देशको प्रवेशाज्ञा भएमा एक पटकमा बढीमा अमेरिकी डलर पाँच सयसम्म र एक आर्थिक वर्षमा बढीमा अमेरिकी डलर एक हजार डलरसम्मको सटही सुविधा उपलब्ध हुने एकीकृत निर्देशनमा उल्लेख छ। आयातको सीमा पनि बढाइयो राष्ट्र बैंकले एकीकृत निर्देशन २०८० मा परिमार्जन गर्दै आयातकर्ताका लागि भुक्तानीविरुद्धको कागजात (डकुमेन्ट एगेन्स्ट पेमेन्ट डीएपी) को माध्यमबाट गरिने आयातको सीमा पनि बढाएको छ। यस व्यवस्थाबमोजिम एक पटकमा अधिकतम अमेरिकी डलर ६० हजार वा सो बराबरको परिवत्र्य विदेशी मुद्रासम्मको मालसामान आयात गर्न सकिनेछ। जबकि यसअघिको व्यवस्थाबमोजिम अमेरिकी डलर ५० हजार वा सो बराबरको परिवत्र्य विदेशी मुद्रासम्मको मालसामान मात्र आयात गर्न सकिन्थ्यो। अबको व्यवस्थाबमोजिम एकपटक सटही सुविधा प्राप्त गरेपश्चात् पुनः सोही निर्यातकर्ताबाट अर्को सिपमेन्टको वस्तु आयातको लागि सहटी सुविधा प्राप्त गर्न विभिन्न सर्तहरू पूरा गर्नुपर्ने छ। जस्मा यस्ता सर्तहरू उल्लेख छ, अघिल्लोपटक सटही सुविधा प्राप्त गरी आयात भएको सात दिन व्यतीत भएपश्चात् मात्र पुनः सटही सुविधा प्राप्त हुनेछ। आयात भएको प्रमाणको रूपमा भन्सार कार्यालयले प्रमाणित गरेको विविनी फारम, भन्सार प्रज्ञापनपत्र तथा भन्सार राजस्व भुक्तानी भएको रसिद सम्बन्धित बैंक तथा वित्तीय संस्थामा पेस गर्नुपर्ने छ। यससँगै, स्वीकृतविरुद्धको कागजात (डकुमेन्ट एगेइन्स्ट एसेप्टेसन डीएए) का माध्यमबाट गरिने आयातको सीमा पनि बढाइएको छ। यस व्यवस्थाबमोजिम एक पटकमा अधिकतम अमेरिकी डलर ६० हजार वा सो बराबरको परिवत्र्य विदेशी मुद्रासम्मको मालसामान मात्र आयात गर्न सकिनेछ। यसअघि ५० हजार अमेरिकी डलरमात्रै थियो । अझ यसपटक भारतबाट हुने आयातको हकमा यस्तो सीमा भारतीय रुपैयाँ तीन करोडसम्म हुनेछ। यस व्यवस्थाबमोजिम एक पटक सटही सुविधा प्राप्त गरेपश्चात् पुनः सोही निर्यातकर्ताबाट अर्को सिपमेन्टको वस्तु आयातका लागि सहटी सुविधा प्राप्त गर्न विभिन्न सर्तहरू पूरा गर्नुपर्ने छ। प्रतीतपत्र बिना ड्राफ्टटीटीको माध्यमबाट हुने वस्तु आयातसम्बन्धी व्यवस्था भारतबाहेक तेस्रो मुलुकहरूबाट परिवत्र्य विदेशी मुद्रा भुक्तानी हुने गरी सामान आयात गर्दा सोको भुक्तानी ड्राफ्टटीटीबाट गर्ने सम्बन्धमा निम्नबमोजिम गर्नुपर्ने छ। यस्तो सटही सुविधा बढीमा एक पटकमा अमेरिकी डलर ३५ हजार वा सो बराबरको परिवत्र्य विदेशी मुद्रासम्मको लागि मात्र प्रदान गर्न सकिने भएको छ। उक्त रकमसम्मको सीमाका लागि नेनिफिसरीको बिजनेस क्रेडिबिलिटी इन्फरमेसन (बीसीआई) अनिवार्य हुने छैन। एक पटक अमेरिकी डलर ३५ हजार वा सो बराबरको परिवत्र्य विदेशी मुद्राको सटही सुविधा प्रदान भएपश्चात् पुनः सोही निवेदकले सोही बेनफिसरीबाट वस्तु आयातको भुक्तानी पठाउनु पर्ने भए अघिल्लोपटक सटही सुविधा लिएको वस्तु सिपमेट भएको सात कार्य दिन व्यतीत भएपश्चात् मात्र पुनः सटही सुविधा प्रदान गर्न सकिने व्यवस्था छ।"
वडा कार्यालयको लापरबाहीले रोकियो भत्ता,"ढल्केबर(धनुषा) : नेपालीहरुको महान चाड विजयादशमीको मिति नजिकिँदै थियो। धनुषामा पनि सामाजिक सुरक्षाभत्ता वितरण धमाधम चलिरहेको थियो। तर, धनुषाको मिथिला नगरपालिका९ की ५२ वर्षीया धनमाया परियारको हातमा भत्ता परेन। उनी हेर्या हेरै भइन्। छिमेकी फूलकुमारी विश्वकर्मा ८ हजार भत्ता पाएर खुसी भएको देखेकी उनको मन भने त्यहीँ दिन भारी भयो। किनभने भत्ता पाउने आसमा बैंक पुग्दा धनमायाको बैंक खाता रित्तै थियो। बैंकका कर्मचारीले खातामा पैसा नआएको बताएपछि त्यतिबेला उनको बोली नै फुटेन। त्यहाँबाट फर्केर वडा कार्यालय पुग्दा आफ्नो भत्ताको नवीकरण नै नभएको थाहा पाएपछि उनी तिनछक्क परिन्। त्यसयता उनी दर्जनौं पटक वडा कार्यालय धाइसकेकी छिन्। पूर्वपश्चिम राजमार्गसँगै जोडिएको बडहरी खोलाको बगरमा रहेको सुकुम्बासी बस्तीमा सानो झुप्रोमा ओत लागेकी धनमायालाई चरम गरिबीले थिचेको छ। गत जेठ १० गते श्रीमान् वीरबहादुर परियारको मृत्यु भएपछि धनमाया झनै समस्यामा परेकी छिन्। श्रीमान्को मृत्युपछि उनलाई वडा कार्यालयले गत असार १ गतेदेखि लागू हुने गरी सामाजिक सुरक्षा परिचयपत्र जारी गरेको थियो। सोहीअनुसार धनमायाले असार महिनाको २ हजार ६ सय ६० रुपैयाँ भत्ता प्राप्त गरिन्। सडकमा फालिएका प्लास्टिकको बोतल टिपेर जीवनयापन गर्दै आएकी उनलाई भत्ताले ठूलो राहत हुने आशा जाग्यो। वडा कार्यालयले साउनमा नवीकरण गराउन भनेपछि तुरुन्तै भनेको सबै कागजात धनमायाले वडामा पुर्याएकी थिइन्। साउनमै हो नवीकरणका लागि सबै कागजपत्र दिएको थिएँ। तुले (वडा कार्यालयका कार्यालय सहयोगी शुक्रबहादुर लामा)लाई सबै बुझाएँ। त्यहीँ (वडा कार्यालयमा) ल्याप्चेहरू लगाए। उहाँ (कार्यालय सहयोगी)ले अब जानुस् तपाईंको काम भयो भनेर मलाई पठाएको थियो, भक्कानिँदै धनमायाले भनिन्, म बूढी मान्छेलाई के थाहा ? तिनीहरूले गरिब दिनदुखीलाई झन् दुःख दिन्छन् भनेर। घटना अर्को पनि छ। त्यही वडामा पर्ने बेंगाडाबरकी ७९ वर्षीया द्रोनकुमारी बराललाई सुगर, प्रेसरलगायतको रोगले च्यापेको छ। भत्ता आउँदा उनलाई औषधिउपचार गर्न धेरै सजिलो भइरहेको थियो। साउन महिनामा नवीकरणका लागि वडामै पुगेर द्रोनले सबै कागजात बुझाएकी थिइन्। तर, उनको नाम पनि नवीकरण सूचीमा परेन। साउनयता भत्ता नपाउँदा बाँच्नै कठिन भइरहेको उनी बिलौना गछिन्। द्रोनका ५२ वर्षीय छोरा उमेशराज बराल अति अशक्त छन्। उमेशको कानैनजिक केही बोल्दा पनि उनी पत्तै पाउँदैनन्। उनले पनि अति अशक्त अपांगता भत्ता पाइरहेका थिए। उनको पनि नवीकरणको सबै प्रक्रिया पुर्याउँदासमेत वडा कार्यालयले नवीकरण छुटाइदिएको द्रोनले दुखेसो पोखिन्। यस्ता सरकारी सुविधामा हुनेखानेठूलाबडाको छुट्दैनन्। हामीजस्ता असहायको सबैथोक गर्दा पनि नवीकरण गर्दिँदैनन् भने के गरौं, मलिन अनुहारमा द्रोनले भनिन्, भत्ता हामी बूढाबूढीको लागि बाँच्ने आधार हो। त्यसैमाथि अन्याय भयो। धनमाया, द्रोन र उमेश त प्रतिनिधिपात्र मात्र हुन्। मिथिला नगरपालिका९ को कार्यालयले साउनमा हुने नवीकरणमा १ सय ७३ जनाको सामाजिक सुरक्षा भत्ताको नवीकरण नभएको सूची निकालेका छन्। त्यसमध्ये अधिकांशले सबै प्रक्रिया पुर्याउँदा पनि नवीकरण नभएको गुनासो गरिरहेका छन्। प्रायः जसोले नवीकरणको कागजातहरू वडा कार्यालयका कार्यालय सहयोगी शुक्रबहादुर (तुले) लामालाई बुझाएको बताइरहेका छन्। त्यही कार्यालय सहयोगी लामा सधैं मदिरा सेवन गरेर कार्यालयमा काम गर्दै आएको वडा कार्यालयमा जाने सेवाग्राहीहरू बताउँछन्। उहाँ (शुक्रबहादुर) कार्यालयमा सधैं झ्याप हुन्छ। उहाँकै कारणले होला कागजात हराएको। एउटा दरुवा कर्मचारीको कारणले सयौंले दुःख पायो। यसको जिम्मेवार वडाध्यक्ष हो, एक सेवाग्राहीले भने, उहाँको सधैंको ताल यस्तै हो। सबैथोक हेर्दाहेर्दै त्यस्ता कर्मचारीलाई संरक्षण गर्ने जनप्रतिनिधि कस्तो गैरजिम्मेवार भएको ? जनतामाथि खेलवाड गर्ने अधिकार कसैलाई नभएको उनले उल्लेख गरे। कागजात हराएर सेवाग्राहीलाई समस्यामा पार्नु अपराध हो। त्यस्ता कर्मचारीलाई बर्खास्त गर्नुपर्छ। जनप्रतिनिधिहरूले यसमा नैतिकता देखाओस्, ती सेवाग्राही भने। वडासचिव आनन्दकुमार अधिकारीले भने नवीकरणको आफूकहाँ कागजात आएको सबै लाभग्राहीको सामाजिक सुरक्षाभत्ता नवीकरण भएको दाबी गर्छन्। म कहाँ जति लाभग्राहीको कागजात आयो, त्यो सबै नवीकरण भएको छ। अहिले आएर छुटेका कतिपयले फलानोलाई दिए, चिलानोको हातमा दिए भनेर गुनासो गरिरहनु भएको छ। त्यो मेरो सरोकारको विषय होइन । उनले साउनमा छुटेका लाभग्राहीको नवीकरण पुस मसान्तभित्र भइसकेको जानकारी दिए। लगभग छुटेका जति सबैको नवीकरण भइसकेको छ। वडासचिव अधिकारीले भने। यता, वडाअध्यक्ष दीपकजंग थापाले सूचनाको सबै उपाय अपनाए पनि सेवाग्राहीहरू नवीकरण गराउन नआएको बताए। मदिरा सेवन गरेर कार्यालय सहयोगी कार्यालयमा हुन्छन् भन्ने जिज्ञासामा वडाध्यक्ष थापा र वडासचिव अधिकारी केही बोल्न मानेनन्।"

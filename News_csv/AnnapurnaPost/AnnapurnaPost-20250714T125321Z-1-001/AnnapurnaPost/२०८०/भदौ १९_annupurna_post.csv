शीर्षक,विवरण
प्रचण्डको भय!,"प्रधानमन्त्री प्रचण्डको बोलीमा विशृंखलता किन आइरहेको होला ? यसका पछाडिका विभिन्न कारण हुन सक्छन्। प्रधानमन्त्री पुष्पकमल दाहाल प्रचण्डमा जुनसुकै समयमा वर्तमान सरकार ढल्ने मनोविज्ञान हाबी भएको देखिन्छ। पछिल्ला दिनमा वर्तमान सरकारको प्रतिस्थापन बारेमा विपक्षीले कुनै कसरत गरेको पाइँदैन। सत्तापक्षमा पनि खटपट भएको कुनै संकेत मिलेको छैन। तर, उनी सार्वजनिक मञ्चबाट आफैं दोहोयाइरहेका छन् मलाई जुनसुकै बेला हटाइन सक्छ। वर्तमान सरकारको आयु १५ दिन वा एक, दुई महिनामात्र हुन सक्ने उनको भनाइ छ। त्यसो त उनले यो सरकार पाँचै वर्ष जाने र आफू पाँचै वर्ष प्रधानमन्त्री हुने पनि बताइरहेको छन् सार्वजनिक रूपमै। उनको बोलीमा यस्तो विशृंखलता किन आइरहेको होला ? यस प्रश्नका पछाडिका विभिन्न कारण हुन सक्छन्। प्रधानमन्त्री प्रचण्ड अहिले तेस्रो पटक प्रधानमन्त्री भएका हुन्। २०६५ सालमा पहिलो पटक प्रधानमन्त्री हुँदा उनीसँग प्रचण्ड मत थियो। एकल बहुमत नरहे पनि माओवादी पार्टी ठूलो मत अन्तरमा पहिलो पार्टी बनेको थियो। जनयुद्धको रापताप थियो। एजेन्डाको हिसाबमा पनि माओवादी नेतृत्वदायी जस्तो देखिएको थियो। किनभने त्यसबेलाको मुख्य एजेन्डा संविधानसभा थियो र त्यो मूलतः माओवादीकै अग्रसरतामा भएको विश्वास लिइन्थ्यो। गणतन्त्र र संघीयताको मुद्दामा पनि माओवादीले स्वामित्व लिने प्रयास गरिरहेको थियो। परिवर्तनकारी पार्टी र चमत्कारी नेताको रूपमा माओवादी पार्टी र अध्यक्ष प्रचण्ड राजनीतिक वत्तमा स्थापित थिए। तर, त्यो सरकार नौ महिनामै ढल्यो, प्रचण्डकै अपरिपक्वताले। दोस्रोपटक प्रचण्ड प्रधानमन्त्री हुँदा उनी कुनै जनादेश वा एजेन्डाको आधारमा बनेका थिएनन्। केवल लेनदेनको आधारमा बनेका थिए। नेकपा एमालेसँगको खटपटपछि असहज परिस्थिति निर्माण भएको थियो। त्यस्तो अवस्थामा नेपाली कांग्रेससँग साँठगाँठ गरेर आलोपालो प्रणालीअन्तर्गत उनी २०७३ सालमा दोस्रोपटक प्रधानमन्त्री बनेका थिए। त्यो पटक प्रधानमन्त्री बन्दा र छोड्दा दुवै अवस्थामा पहिलोपटक जस्तो उत्साह न उनमा थियो न अरूमा। यो एउटा फरक परिस्थिति थियो। बदलाको राजनीतिको परिणति थियो। कुनै स्पष्ट एजेन्डा र मार्गदर्शन थिएन। तैपनि एउटा चरण पूरा भएको थियो। उनले सहज ढंगले नेतृत्व गरेका थिए र त्यसैगरी हस्तान्तरण पनि गरेका थिए। त्यसपछिको निर्वाचन आउञ्जेल परिस्थिति अर्कै भइसकेको थियो। एउटा पार्टीसँग सत्ता सहकार्यको अवस्थामा रहिरहेकै बेला उनले अर्को पार्टीसँग निर्वाचनमा सहकार्य गरेका थिए। सहकार्यमात्र होइन, भविष्यमा पार्टी एकता गर्ने सर्तसहित एउटै चुनावी घोषणापत्र र मोर्चामा चुनावमा गएका थिए। सिट संख्याको आधारमा त्यो निर्वाचन उनका लागि उपलब्धिमूलक रह्यो। झन्डै दुई तिहाइको नजिक सिट संख्या हासिल गर्न मोर्चा सफल भयो। तर पनि तत्काल प्रधानमन्त्री बन्न प्रचण्डलाई सहज थिएन। उनले आकांक्षा राखेको वा प्रयत्न गरेको अवस्था पनि थिएन। बरु पार्टीमा अध्यक्षको हैसियत साझेदारी गर्दै पार्टी एकता गरेर अघि बढ्ने मार्गचित्रमै थिए उनी पनि। अहिले प्रधानमन्त्री प्रचण्डमा जुन मनोविज्ञान देखिन्छ, त्यो सत्ताा केन्द्रित मनोविज्ञान हो। उनमा जुन भय छ, त्यो सत्तााको भय हो। यसको पछाडि आन्तरिक र बाह्य दुवै कारण हुन सक्छन्। दुवै पार्टी र दुवै अध्यक्षको यस्तो चाहनाले सार्थकता पाएको थियो। लामो समयदेखि एउटै कम्युनिस्ट पार्टीको प्रयत्न सफल भएको थियो। दुई ठूला कम्युनिस्ट पार्टी एमाले र माओवादीको एकीकरणसँगै। तर, यात्रा सहज भएन। पार्टीभित्र मतभेद बढ्यो। पार्टी फुट्यो। पहिले व्यवहारमा फुट्यो। पछि अदालतबाट अलगियो। तेस्रोपटक उनी प्रधानमन्त्री बन्ने परिस्थिति अझ असहज थियो। कम्युनिस्ट पार्टीको विभाजनपछि शत्रुवत् सम्बन्धमा रहेका एमाले र माओवादी तथा व्यक्तिगतरूपमा केपी ओली र प्रचण्डबीचको मिलाप कसैको अनुमानमा थिएन। प्रचण्ड कांग्रेसलगायत पार्टीसँग सत्ता सहकार्य र चुनावी मोर्चामा थिए। प्रचण्ड निर्वाचनपछि प्रधानमन्त्री हुनेमा आशावादीमात्र होइन, विश्वस्त थिए। तर, त्यस मोर्चाबाट प्रधानमन्त्री हुन सम्भव भएन। त्यसको रनाहामा उनी बालकोटको बार्दलीमा पुगे। र, ओलीसहितका पार्टीहरूको समर्थन लिएर प्रधानमन्त्री बने। यो अर्को अस्वाभाविक कदम थियो। राजनीतिमा जे पनि सम्भव छ भन्ने अर्को भाष्य निर्माण गरिएको थियो। यो भाष्य प्रचण्ड प्रधानमन्त्री हुँदा जसरी निर्माण भएको थियो, संसद्बाट विश्वासको मत प्राप्त गर्दा अझ उदेकलाग्दो गरी बलियो भएको थियो। ओलीको समर्थनमा प्रधानमन्त्री बनेका प्रचण्ड देउवाको समर्थनमा विश्वासको मत लिएर अर्को बाटो लागेका थिए। नेपालमा सत्ता समीकरणमा अस्वाभाविक बदलाव आउने गर्छ। नैतिकताको दृष्टिले बेठीक भए पनि अभ्यासमा यो कुनै अनौठो विषय थिएन, रहेन। सत्ताका निम्ति जुनसुकै पार्टी जुनसुकै समयमा जुनसुकै पार्टीसँग नजिक र टाढा हुने प्रवृत्ति छ। नेपाली कांग्रेस र एमालेबीच थुप्रै पटक सत्ता सहकार्य भएको छ। कांग्रेस र माओवादीबीच पनि उसैगरी भएको छ। त्यस्तै एमाले र माओवादीबीच पनि पटकपटक भएको छ। यो खेलमा एकताका कांग्रेस अघि थियो। त्यसपछि एमाले आयो। अहिले माओवादी छ। विशेषतः तेस्रो पार्टी यसमा बढी लाभान्वित हुने प्रवृत्ति देखिन्छ। माओवादी अहिले तेस्रो शक्ति रहेकाले यो खेलमा ऊ अझ बढी कम्फर्टेबल छ। तर, फेरि पनि कांग्रेस र एमाले वा एमाले र माओवादीबीच सत्ता सहकार्य भएमा कुनै उदेक मान्नु पर्दैन भन्ने चर्चा राजनीतिक वृत्तमा छ। यस्तो अवस्थामा प्रचण्डमा एकातिर कांग्रेस र एमाले मिल्न सक्ने भय देखिन्छ भने अर्कोतिर कांग्रेससँग छुट्टिनु परे एमालेसँग जोडिने सम्भावनाको आभास पनि भइरहेको छ सायद। अथवा एमाले देखाएर कांग्रेसलाई दबाबमा राख्न सकिने आशा छ उनीसँग। यसैले उनी एकैछिनमा ढल्ने जोखिम देख्छन् भने सँगसँगै पाँचै वर्ष टिक्ने आशा पनि राख्छन्। माओवादी अध्यक्ष प्रचण्ड आफूलाई लचकता भएको नेता भन्ने गर्छन्। लोकतन्त्रमा लचकता आवश्यक हुन्छ। यद्यपि नेतृत्वमा दृढता चाहिन्छ। अस्थिर मानसिकताले राजनीतिलाई गिजोल्छ। राजनीतिमा मौकापरस्त वा आत्मकेन्द्रित प्रवृत्ति एकदमै खतरनाक हुन्छ। यसले आन्दोलनलाई विघटनमा पुर्याउँछ। जनतालाई धोका दिन्छ। लचकताको आवरणमा सम्झौतापरस्त प्रवृत्ति हावी भएमा त्यसलाई धोकाको रूपमा लिइन्छ। अहिले प्रधानमन्त्री प्रचण्डमा जुन मनोविज्ञान देखिन्छ, त्यो सत्ता केन्द्रित मनोविज्ञान हो। उनमा जुन भय छ, त्यो सत्ताको भय हो। यसको पछाडि आन्तरिक र बाह्य दुवै कारण हुन सक्छन्। उनी आफूमा उत्पन्न भयलाई अरूमा सारेर सत्ता यात्रालाई लम्ब्याउने प्रयासमा छन्। सायद उनको यो प्रयासले लामो समयसम्म सफलता पाउने सम्भावना नरहन सक्छ।"
अशुद्ध पानीका जोखिम,"वर्षात्को मौसममा वातावरणीय तापक्रम सामान्यभन्दा बढ्ता हुने भएको कारण सूक्ष्म जीवाणुहरूको वृद्घि तीव्र गतिले हुने गर्छ। सूक्ष्म जीवाणुहरूको जीवनचक्र मुख्यतः पानीमा पूरा हुन्छ जसलाई हामी नांगो आँखाले देख्न सक्दैनौं। यसबाहेक पानीका मुहान वरपर जथाभावी फ्याँकिने फोहोर पनि जीवाणु उत्पादन र तिनको वृद्घि गर्न मद्दत गर्दछ। कुहिने फोहोर पदार्थहरू सूक्ष्म जीवाणुको आहार भएको र अनुकूल वातावरणीय परिवेशसँगै तिनको संख्यामा असीमित तरिकाले वृद्धि हुने गर्दछ। जीवाणुहरूको गुणात्मक वृद्धि हुनुमा खुला स्थानहरूमा गरिने दिसापिसाब पनि प्रमुख कारण हो। पानीमा उपस्थित यस्ता जैविक वस्तुहरू पानीजन्य रोगका प्रमुख कारण मानिन्छन्। जीवाणु र विषाणुयुक्त दूषित पानीको प्रयोगले विभिन्न शारीरिक समस्याहरू जस्तै; झाडापखाला, आउँ र हैजासमेत निम्त्याउँछ। दूषित पानीकै कारण थुप्रै व्यक्तिहरूले अनाहकमा ज्यान गुमाउनु परेका घटना प्रत्येक वर्ष सुनिन्छन्। पानीजन्य रोगहरूबाट बच्न सजगता अपनाउनु जरुरी हुन्छ। व्यक्ति स्वयंको सजगता यस प्रकारका समस्याबाट बच्ने प्रमुख उपाय हो। यसको पहल स्थानीय स्तरबाटै हुनु बाञ्छनीय हुन्छ। स्थानीय निकायहरूलाई संवैधानिक जिम्मेवारीका साथै स्रोतसाधनसमेत उपलब्ध हुन्छ। यदि दक्ष जनशक्ति तत्काल उपलब्ध नभएमा सम्बन्धित अन्य सरकारी निकायहरूसँग सहकार्य गरेरसमेत कार्यको थालनी गर्नुपर्छ। जनचेतनाको थालनी : ज्ञान नभएकालाई ज्ञान भएकाले जानकारी गराउनु कुनै पनि समस्याको भरपर्दो समाधान हो। सहरी क्षेत्रसमेतमा पर्याप्त ज्ञान नभएको हाम्रो समाजमा दूरदराजका ग्रामीण भेगमा के अवस्था होला, सहजै अनुमान गर्न सकिन्छ। उल्लेखित अवस्थामा पानीजन्य प्रकोपहरूबाट बच्न सर्वप्रथम दूषित पानीको कारणले हुने जोखिमबाट सुरक्षित रहन व्यक्ति र समाजलाई सुुसूचित गराउनु पर्छ। पानीजन्य रोगहरूको प्रकोप आइपरे निदानका लागि स्थानीय स्तरमा संयोजन गर्ने दायित्व स्थानीय तहहरूको हो। पानीका मुहानहरूको सरसफाइ : पानी दूषित हुने प्रमुख कारण मुहान वरपर हुने फोहोरका साथै मुहानहरूको उचित प्रकारले सरसफाइ नगरिनु हो। लामो समयसम्म मुहानको सफाइ नहँुदा त्यहाँ थुप्रिने कुहिने फोहोर पदार्थहरूलगायत झारपात सूक्ष्म जीवाणुहरूको आहार बन्न पुग्छन्। अनुकूल तापक्रमसँगै जीवाणुहरूको संख्यामा वृद्धि हुन्छ जसलाई हामी नांगो आँखाले देख्न सक्दैनौं। यस्तो पानीको प्रयोग जनस्वास्थ्यको लागि हानिकारक हुन्छ। अतः पानीका मुहानहरूको सरसफाइ बेलाबखत गरिरहनु पर्छ। मुहानको सफाइ गर्दा खासगरी इनारको हकमा विशेष सावधानी अपनाउनु पर्छ। इनारहरू गहिरो हुने र गहिराइसँगै अक्सिजनको मात्रा न्यून हुने हँुदा दुर्घटनाको जोखिम रहने भएकोले मुहान सफाइका बखत चनाखो हुनुपर्छ। मुहान वरपर फोहोर बिसर्जनमा सजगता : जुनसुकै प्रकारका फोहोरहरूलाई जथाभाबी बिसर्जन गर्नु वातावरणीय हिसाबले दण्डनीय मानिन्छ। पानीको मुहान वरपर कुहिने फोहोर फ्याँक्दा सोबाट निस्कने लिचेट (झोल पदार्थ) अन्ततः माटोका छिद्रहरूबाट पानीसम्म पुग्दछ र पानी दूषित हुन्छ। यस्तो पानी प्रयोग गर्दा यसमा हुन सक्ने जीवाणुहरू मानव शरीरभित्र पुग्छन् र शारीरिक समस्याहरू देखा पर्छन्। यसकारण पानीको मुहान वरपर फोहोर बिसर्जन गर्नु हँुदैन। अन्यत्रबाट बगेर आएको पानी मुहानभित्र नपसोस् भन्न मुहानको चारैतर्फ राम्ररी ढलान गरेर ढकनीलाई उपयुक्त तरिकाले व्यवस्थित गरेर राख्नुपर्छ। पानीको शुद्धता र शुद्घ पानीको प्रयोग: पानी शुद्ध भए, नभएको यकिन आँखाले हेरेर गर्न सकिँदैन। आँखाले हेर्दा सफा देखिने पानी शुद्घ नै हो भनेर भन्ने अवस्था हुँदैन। पानीमा हुन सक्ने सूक्ष्म जीवाणु र विषाणुहरूलाई नांगो आँखाले देख्न सकिँदैन। घरायसी प्रयोजनको लागि प्रयोग हुने पानीलाई शुद्घ गरेपश्चात् मात्र उपभोग गर्नुपर्छ। पानी शुद्घ गर्न बजारमा विभिन्न प्रकारका उपकरणहरू उपलब्ध हुन्छन् तर ती सबै सर्वसाधारणको पहुँचमा हँुदैनन्। पानी निर्मलीकरण गर्न प्रयोगमा रहेको सोडिस विधि र पानीलाई उमाल्ने प्रविधि सबैभन्दा उपयुक्त र भरपर्दो माध्यम हो। पानीको शुद्धता कसरी थाहा पाउने ?: पानीको शुद्धता आँखाले हेरेर अथवा नाकले सुँघेर वा स्वादबाट मात्र यकिन गर्न सकिँदैन। पानीमा विभिन्न प्रकारका रासायनिक तŒवहरू घोलिएर रहेका हुन सक्दछन्। साथै सूक्ष्म जीवाणुहरू (ईकोलाई र कोलिफम) लगायत विषाणुसमेत उपस्थिति हुन सक्छन्। यदि अशुद्ध पानी पिउनको लागि प्रयोग गरिएको खण्डमा त्यसले मानव स्वास्थ्यमा तत्कालीन र दीर्घकालीन रूपमा शारीरिक समस्याहरू निम्त्याउन सक्दछ। अतः पानी पिउनुपर्व पानीको शुद्धताको बारे थाहा पाउनु जरुरी हुन्छ। पानी शुद्ध भए, नभएको थाहा पाउन भौतिक, रासायनिक र जैविकलगायत परीक्षणहरू गरिनु वाञ्छनीय हुन्छ। भौतिक परीक्षणअन्तर्गत पानीको पीएच अर्थात् पानीमा हुने अमिलोपन वा टर्रोपन, पानीको विद्युतीय चालक क्षमता, धमिलोपन, घुलित ठोस पदार्थको मात्रा, पानीको स्वाद, गन्ध, र रङ आदि पर्छन्। उल्लेखित परीक्षणहरूमध्ये केही परीक्षणहरू सरल विधिबाट घरमै समेत गर्न सकिन्छन्। अन्य केही परीक्षणहरूको लागि उपकरणको आवश्यकता पर्छ। पानीमा उपस्थित रासायनिक पदार्थहरूको परीक्षणको विधिका लागि उपकरणको साथै प्रयोगशालामा गर्नुपर्ने केही रासायनिक प्रतिक्रियाहरू अपनाइनुपर्ने हुन्छ। परीक्षणका लागि केही सरल विधिसमेत उपलब्ध छन्।"
नेपालको साहसिक ब्याटिङ,"काठमाडौं : नेपालले एसिया कप क्रिकेटअन्तर्गत भारतविरुद्धको खेलमा साहसिक ब्याटिङ गरेको छ। गत बुधबार घरेलु टोली पाकिस्तानविरुद्ध कमजोर प्रदर्शन गरेको नेपाली खेलाडीले भारतविरुद्ध डटेर ब्याटिङ गरेका थिए। नेपालका प्रारम्भिक जोडी कुशल भुर्तेल र आसिफ शेखले उत्कृष्ट सुरुवात दिलाएपछि मध्यक्रमका खेलाडीले सम्मानजनक योगफलसम्म पुयाएका थिए। श्रीलंकाको पाल्लेकेल रंगशालामा टस हारेर पहिले ब्याटिङ गरेको नेपालले उत्कृष्ट सुरुवात गर्दै ४८२ ओभरमा अलआउट हुँदै २ सय ३० रनको योगफल खडा गरेको थियो। भारतीय खेलाडीले तीनवटा क्याच ड्रप गरेका कारण पनि प्रारम्भिक जोडीले उत्कृष्ट सुरुवात गर्न पाएका थिए। पहिलो ओभरको अन्तिम बलमा मोहमद सामीले कुशललाई पेभेलियन फर्काउने राम्रो अवसर सिर्जना गरेका थिए। तर, स्लिपमा रहेका श्रेयस ऐयरले क्याच ड्रप गरेका थिए। त्यसपछि दोस्रो ओभरको पहिलो बलमै मोहमद सिराजले अर्का ओपनर आसिफलाई आउट गर्ने अर्को अवसर सिर्जना गरेका थिए। आसिफले प्रहार गरेको सजिलो क्याच पनि भारतका पूर्वकप्तान विराट कोहलीले फुत्काएका थिए। पाँचौं ओभरको दोस्रो बलमा सामीले कुशललाई अर्को धरापमा पारेका थिए। विकेटकिपर इसन किसनले फुत्काउँदा सो बल चौका भएको थियो। कुशल र आसिफको जोडीले पहिलो विकेटका लागि ६५ रनको साझेदारी गरेका थिए। पहिलो विकेटका रूपमा कुशल पेभेलियन फर्किएका थिए। कुशल र आसिफको साझेदारी टुटेपछि नेपालले लगातार विकेट गुमाएको थियो। कोहलीबाट व्यक्तिगत एक रनको अवस्थामा जीवनदान पाएका आसिफले ५८ रनको अर्धशतकीय पालि खेलेका थिए। निकै संयमतापूर्वक क्रिजमा डटेका आसिफले ९७ बलमा आठ चौका हिर्काए। तल्लोक्रममा ब्याटिङमा आएका सोमपाल कामी भने अर्धशतक बनाउनबाट दुई रनले चुकेका थिए। उनी ४८ रनमा मोहमद सामीको बलमा इसन किसनबाट समातिएका थिए। सोमपालले ५६ बलमा दुई छक्का र एक चौका प्रहार गरे। विकेटकिपर इसन किसन र श्रेयस ऐ्यरबाट लगातार दुईपटक जीवनदान पाएका ओपनर कुशल भुर्तेलले ३८ रन बनाए। उनले २५ बलमा दुई छक्का र तीन चौका हिर्काए। ६ रन बनाएपछि कुशलले एकदिवसीय अन्तर्राष्ट्रिय क्रिकेटमा आफ्नो एक हजार रन पनि पूरा गरेका थिए। कप्तान रोहित पौडेल र आसिफ शेखपछि एकदिवसीय अन्तर्राष्ट्रिय क्रिकेटमा एक हजार रन पूरा गर्ने कुशल तेस्रो नेपाली खेलाडी हुन्। यसैगरी दीपेन्द्रसिंह ऐरीले २९, गुलसन झाले २३ र सन्दीप लामिछानेले ९ रन बनाए। भीम सार्कीले ७ रन बनाउँदा कप्तान रोहित पौडेलले ५ र कुशल मल्लले २ रन मात्रै जोड्न सके। भारतका रवीन्द्र जडेजा र मोहमद सिराजले तीनतीन विकेट लिए। यस्तै मोहमद सामी, हार्दिक पाण्ड्या र सार्दुल ठाकुरले एकएक विकेट हात पारेका थिए। २ सय ३१ रनको लक्ष्य पछ्याउँदै जवाफी ब्याटिङ थालेको भारतले नेपाललाई १० विकेटले हरायो। २१ ओभरमा १७ रन बनाएको अवस्थामा भारी वर्षा भएपछि खेल करिब दुई घण्टा रोकिएको थियो। वर्षा रोकिएपछि पुनः खेल सुचारु भएको थियो। डकवर्थ लेबिस नियमका आधारमा भारतले २३ ओभरमा १ सय ४५ रनको नयाँ लक्ष्य पाएको थियो। १ सय ४५ रनको लक्ष्य भारतले २०१ ओभरमा पूरा गरेको थियो। नेपाली खेलाडीले साहसिक ब्याटिङ गरे पनि बलिङमा भने प्रभाव पार्न सकेनन्। भारतका कप्तान रोहित शर्माले ७४ रन बनाए। उनले ५९ बलमा पाँच छक्का र ६ चौका हिर्काए। यस्तै शुभमन गिलले ६७ रनको योगदान दिए। जतसँगै भारत सुपर फोरमा पुगेको छ। वर्षाकै कारण शनिबार पाकिस्तानसँग अंक बाँडेको भारत उपविजेताका रूपमा सुपर फोरमा पुगेको हो। दुई खेलमा तीन अंक जोडेको पाकिस्तानले विजेताका रूपमा सुपर फोरमा स्थान बनायो। लगातार दुई खेलमा पराजय बेहोरेको नेपाल समूह चरणबाटै घर फर्किएको छ। एसिया कपको डेब्यु खेलमा नेपालले पाकिस्तानलाई २ सय ३८ रनको नतिजा सुम्पिएको थियो। एसिया कपमा सहभागी ६ टोलीलाई दुई समूहमा विभाजन गरिएको छ। समूह एमा भारत, पाकिस्तान र नेपाल छन्। यस्तै समूह बीमा बंगलादेश, श्रीलंका र अफगानिस्तान छन्। हरेक समूहको शीर्ष दुई टोलीले सुपर फोरमा स्थान बनाउने प्रावधान छ। सुपर फोरबाट शीर्ष दुई टोलीले फाइनल खेल्नेछन्। गत मेमा घरेलु भूमिमा भएको एसीसी प्रिमियर कप क्रिकेटको उपाधि जित्दै नेपाल एसिया कपमा छनोट भएको हो। कीर्तिपुरस्थित त्रिवि मैदानमा भएको फाइनलमा संयुक्त अरब इमिरेट्स (यूएई) लाई सात विकेटले पराजित गर्दै नेपालले एसिया कपको टिकट काटेको थियो। नेपालले २१ वर्षपछि एसिया कप खेलेको हो। नेपाल यसअघि सन् २००२ मा एसिया कपमा छनोट भएको थियो। सिंगापुरमा भएको एसीसी ट्रफीको फाइनलमा स्थान बनाउँदै नेपाल एसिया कपमा छनोट भएको थियो। त्यतिबेला एसीसी ट्रफीको फाइनल पुग्ने दुई टोली एसिया कपमा छनोट हुने प्रावधान थियो। नेपालले एसिया कपमा स्थान बनाए पनि प्रतियोगिता नै नभएपछि खेल्न पाएन। भारत र पाकिस्तानबीचको आन्तरिक विवादका कारण सन् २००२ को एसिया कप नै रद्द भएको थियो। जसका कारण नेपाल र यूएईले निराश हुनुपरेको थियो। त्यसयता भने नेपालले एसिया कपमा स्थान बनाउन सकेको थिएन।"
श्रीलंकामा खेल हेरेपछि बालेनले भने : सरकारले जग्गा उपलब्ध गराए रंगशाला महानगरले बनाउँछ,"काठमाडौं : काठमाडौं महानगरपालिका प्रमुख बालेन शाह (बालेन्द्र)ले संघीय सरकारले जग्गा उपलब्ध गराए क्रिकेट रंगशाला बनाउन पहल गर्ने बताएका छन्। सोमबार नेपाल र भारतको खेल हेर्न श्रीलंका पुगेका बालेनले आज बिहान सरकारले १०० रोपनी जग्गा उपलब्ध गराए रंगशाला बनाउन महानगरले पहल गर्ने प्रतिबद्धता व्यक्त गरेका हुन्। नेपालभारतको खेल भएको जत्तिको रंगशाला ८०९० करोडमै बन्न सक्ने बालेनको आँकलन छ। उनले नेपालमा ठूला खेल हुँदा खेल विकास हुने र करोडौं रकम आर्जन हुने दाबी गरे। श्रीलंकामा खेल भइरहेको रंगशाला पनि हाम्रो त्रिविको क्रिकेट स्टेडियम जस्तै थियो, केहि प्याराफिट र अलि बढि सुविधा। नेपालमा त्यहि स्तरको रंगशाला जग्गा बाहेक ८०९० करोडमा नै बन्छ सायद। उनले फेसबुकमा भनेका छन्, नेपाल सरकारले काठमाडौं महानगर वा आसपासमा आवश्यक १०० रोपनी जग्गा उपलब्ध गराउँछ भने काठमाडौं महानगरबाट रंगशाला बनाउन हामी पहल गर्नेछौँ। यस्तो मात्रै रंगशाला र केहि ठूला खेलहरु हुने हो भने खेल विकास हुन सक्छ। र, एकै खेलबाटै करोडौँ रकम आर्जन हुन सक्छ। उनले खेलाडी र तल्लो तहमा सिकाइ सुविधाका लागि अबको ३ वर्षमा सकेसम्म हरेक वडामा एक हुने गरि बलिङ नेट राख्ने प्रबन्ध पहिले नै गरिसकेको जानकारी दिए। सोमबारको खेलमा भारतले नेपाललाई १० विकेटले पराजित गरेको थियो। नेपालले एसिया कप क्रिकेटअन्तर्गत भारतविरुद्धको खेलमा साहसिक ब्याटिङ गरेको छ। गत बुधबार घरेलु टोली पाकिस्तानविरुद्ध कमजोर प्रदर्शन गरेको नेपाली खेलाडीले भारतविरुद्ध डटेर ब्याटिङ गरेका थिए। यस्तो छ बालेनको भनाई फ्यानको रुपमा क्रिकेट हेर्न श्रीलंका पुग्दा श्रीलंकाको अध्यागमन () को कर्मचारीको प्रश्न थियो, ""यति धेरै नेपालीहरु एक्कासी श्रीलंका किन आइरहेका छन् ?"" श्रींलंकाको अध्यागमन चकित पर्ने गरिको संख्यामा नेपालीहरु त्यहाँ पुग्दै थिए। त्यसपछि स्टेडियम पुग्दा देखियो, त्यहाँ ४०५० जना जति भारतीय क्रिकेट समर्थक थिए भने नेपालीहरुको संख्या १५०० देखि २००० को बीचमा थियो। नेपाली क्रिकेट फ्यानहरु विभिन्न देशबाट श्रीलंका पुगेका थिए। अनुमानित हिसाब गर्ने हो भने त्यहाँ पुगेका सबै नेपालीहरुको मात्रै खर्च ३० करोड पुग्यो होला। टिभीमा देखिने बिराट,रोहितहरुलाई आँखा अगाडि मैदानमा देख्न पाएका थियौँ। उनीहरुको हाउभाउलाई प्रत्यक्ष अनुभव गर्न पाइन्थ्यो। खेलको सुरुमा उनीहरुको हाउभाउ नेपालीलाई सजिलै जितिनेमा ढुक्क भए जस्तो देखिन्थ्यो। विश्वकै उत्कृष्ट खेलाडिहरुमा नेपालसँग खेल्दा त्यस्तो हाउभाउ देखिनु अस्वभाविक पनि थिएन। तर जसै खेल बढ्यो, जसै नेपालको ब्याटिङ अगाडि बढ्दै गयो, तब त भारतीय खेलाडिहरुको हाउभाउ पूरै रक्षात्मक बनिसकेको थियो। ठीक त्यहि बेला हामीले क्रिकेट जित्यौँ। अन्तिम नतिजा जे आएपनि हामीले यसपटकको एसिया कपमा पाउने जति पाइसकेका थियौँ। गजबको कुरा के थियो भने त्यहाँ खेल भइरहेको रंगशाला पनि हाम्रो त्रिविको क्रिकेट स्टेडियम जस्तै थियो, केहि प्याराफिट र अलि बढी सुविधा। नेपालमा त्यहि स्तरको रंगशाला जग्गा बाहेक ८०९० करोडमा नै बन्छ सायद। यसैले नेपाल सरकारले काठमाडौं महानगर वा आसपासमा आवश्यक १०० रोपनी जग्गा उपलब्ध गराउँछ भने काठमाडौं महानगरबाट रंगशाला बनाउन हामी पहल गर्नेछौँ। यस्तो मात्रै रंगशाला र केहि ठूला खेलहरु हुने हो भने खेल विकास हुन सक्छ। र, एकै खेलबाटै करोडौँ रकम आर्जन हुन सक्छ। त्यो बाहेक खेलाडि र तल्लो तह () मा सिकाइ सुविधाका लागि अबको ३ वर्षमा सकेसम्म हरेक वडामा एक हुने गरि बलिङ नेट ( ) राख्ने प्रबन्ध पहिले नै गरिसकेको छौ।"
निजगढमा विमानस्थल बनाउन जोड,पोखरा : अर्थमन्त्री डा प्रकाशरण महतले काठमाडौंको अन्तर्राष्ट्रिय विमानस्थल सानो भएकोले पर्यटक आउन चाहेर पनि आउन सक्ने अवस्था नरहेकोले यसको विकल्पमा बाराको निजगढमा विमानस्थल बनाउनु पर्नेमा जोड दिएका छन्। काठमाडौंको विमानस्थलको क्षमता कम भएकाले पर्यटक आउन चाहेर पनि आउन नसक्ने अवस्था रहेकाले निजगढमा अर्को अन्तर्राष्ट्रिय विमानस्थल बनाउन उनले भनेका हुन्। पोखरा पर्यटन परिषद्को २३औं वार्षिक साधारणसभालाई सम्बोधन गर्दै मन्त्री महतले निजगढमा अन्तर्राष्ट्रिय विमानस्थल बनाएर निजगढसम्म जोड्ने फास्ट ट्याक निर्माण गरेर पर्यटकको आगमन बढाउन सकिने बताए। गण्डकी प्रदेश पर्यटनका लागि सबैभन्दा पोटेन्सियल प्रदेश रहेको सुनाउँदै अर्थमन्त्री डा महतले अलिकति समस्या आउँदैमा निराश नहुन र धैर्य गर्न पर्यटन व्यवसायीलाई सुझाव दिए। देशको अर्थतन्त्र सकारात्मक बाटोतर्फ उन्मुख हुँदै गएको पनि महतले सुनाए। पोखरा अन्तर्राष्ट्रिय विमानस्थल निर्माणमा धेरै ठूलो लगानी भएको महतले सुनाए। विमानस्थल निर्माणमा कयौं गुणा कष्ट ओभर बढाएको पनि बताए। सम्पूर्ण देशले यहाँको विमानस्थलका लागि लागनी गरेको पनि उनले सुनाए। साँवा र ब्याज तिर्नुपर्ने बेला भएको छ तर रनिङ कष्ट निकाल्न पनि नसकिएको उनले सुनाए। पोखरा विमानस्थलमा ठूलो लगानी छ अब कसरी सुचारु गर्ने सरकारलाई चुनौती रहेको उनले बताए।
"सेयर बजार फेरि ओरालोतिर, कारोबार रकम १ अर्बमुनि",काठमाडौं : सेयर बजार सामान्य अंकले घटेको छ। नेप्से परिसूचक ६४५ अंकले घटेर १९६१ विन्दुमा पुगेको हो। सेन्सेटिभ इण्डेक्स ०४७ अंकले घटेर ३७७२४ विन्दुमा अडिएको छ। यसदिन २७७ कम्पनीको २४ लाख ८० हजार ९२९ कित्ता सेयर ७९ करोड ६८ लाख ७० हजार ४०८ रुपैयाँमा खरिदबिक्री भयो। सोमबार नेप्से परिसूचक ७०४ अंकले बढेर १९६७८३ विन्दुमा पुगेको थियो। सो दिन २७० कम्पनीको ३४ लाख ३२ हजार २६७ कित्ता सेयर १ अर्ब ९ करोड ९१ लाख ३९ हजार ६९७१६ रुपैयाँमा खरिदबिक्री भएको थियो। आज एमएमबी माइक्रोफाइनान्स वित्तीय संस्थाको सेयर मूल्य सकारात्मक सर्किट लेभलमा कारोबार भयो।नेरुडे लघुवित्त वित्तीय संस्थाको सेयर मूल्य ९८५ प्रतिशतले बढ्यो। आरबीबी म्युचुल फण्डको सेयर मूल्य १० प्रतिशतले ओरालो लाग्यो। यसैगरी लिबर्टी इनर्जी कम्पनीको सेयर मूल्य ९९८ प्रतिशतले घटयो। कारोबार रकमका आधारमा हिमालयन एभरेष्ट इन्स्योरेन्स शीर्षस्थानमा रह्यो। सो कम्पनीको ७ करोड ५८ लाख ९७ हजार ७९३ रुपैयाँको सेयर खरिदबिक्री भयो। साल्ट ट्रेडिङ कर्पोरेसनको २ करोड ९५ लाख र आईएमई इन्स्योरेन्सको २ करोड ८२ लाख रुपैयाँको सेयर खरिदबिक्री भयो। कारोबारमा आएका १३ उपसमूहमध्ये २ बाहेक अन्य उपसमूहको सूचक ओरालो लागेको हो। मनु एन्ड प्रो र ट्रेडिङ उपसमूहको सूचकबाहेक अन्यको सूचक घटेको हो।
चैतेधान उत्पादन बढाउने अभियान,"काठमाडौं : कृषि तथा पशुपन्छी विकास मन्त्रालयले चैतेधान उत्पादन वृद्धि अभियान थालेको छ। प्रायः नेपालीको खानाको ६७ प्रतिशत हिस्सा ओगट्ने धान अहिले चाहिनेभन्दा १२ लाख ८० हजार टन कम उत्पादन भइरहेको छ। अहिले चैतेधान लगाइएको १ लाख १८ हजार हेक्टरलाई दोब्बर गरेर २ लाख ४० पुर्याउने हो भने थप ६७ लाख टन धान उत्पादन गर्न सकिने कृषि मन्त्री डाबेदुराम भुसाल बताउँछन्। मन्त्रालयले आइतबार गरेको प्रेस सम्मेलनमा बोल्दै मन्त्री भुसालले अर्को वर्ष पनि त्यत्ति नै थप धान उत्पादन गर्ने हो भने धानमा आत्मनिर्भर हुन सक्ने दाबी गरे। यससँगै अब कृषि तथा पशुपन्छी विकास मन्त्रालय र ऊर्जा, जलस्रोत र सिँचाइ मन्त्रालय मिलेर चैतेधान उत्पादन वृद्धि अभियान सञ्चालन गर्ने योजना बनाइरहेको समेत उनले जनाए। पछिल्लो समय भारतले चामल निर्यातमा कडाइ गरेको छ। तर भारत राजदूतसँगको छलफलमा अन्य मुलुकमा धान निर्यातमा कडाइ गरे पनि नेपालका लागि खुकुलो व्यवस्था गर्ने आश्वासन दिएको मन्त्री भुसालले जनाए। मन्त्री भुसाल भन्छन्, भारतीय राजदूतले नेपालमा चामल निर्यातमा कडाइ नगरिने भेटमा आश्वासन दिएका छन्। तर हामीले मुलुकभित्रै उत्पादन बढाउन जोड दिनुपर्छ। यसैले पनि हामीले चैतेधान उत्पादन बढाउन जोड दिएका हौं। मन्त्रालयले धानको न्यूनतम समर्थन मूल्य निर्धारण गरी उद्योग मन्त्रालयमार्फत मन्त्रिपरिषद्मा पेस गरी मोटा धान प्रतिक्विन्टल ३ हजार १ सय ९१ र मध्यम धानको प्रतिक्विन्टल ३ हजार ३ सय ६२ रुपैयाँ कायम गरिसकेको छ। कृषकलाई उत्पादनको आधारमा अनुदान दिन प्रक्रिया सुरु भएको समेत बताइएको छ। यस्तै, विगतमा विभिन्न कारणले स्थगन भएको बाली तथा पशु बिमा कार्यलाई सरोकारवालाको छलफलबाट सुचारु गरिएको मन्त्रालयको भनाइ छ। नेपालबाट हेलेज घाँस चीनमा निर्यात नेपालबाट पहिलो पटक चीनतर्फ ८० टन हेलेज घाँस निर्यात भएको कृषि तथा पशुपन्छी विकास मन्त्रालयले जनाएको छ। मन्त्रालयका अनुसार दैनिक २० कन्टेनरले चीन पठाउने व्यवस्थाको सुरुवात भएको हो। नेपालबाट भारतमा स्कुस, गोलभेँडाजस्ता तरकारीको निकासी लागि भारतीय पक्षसँग छलफल भई हाल ती वस्तुको निकासी सहज भएको मन्त्रालयको भनाइ छ। यसका साथै मन्त्रालय तथा मातहतका विभिन्न कार्यालयमा आयोजना भएका समीक्षा, योजना तर्जुमा बैठकमा आवश्यक निर्देशन दिइएको मन्त्री डा बेदुराम भुसालले जानकारी दिए। नेपालको चितवनलगायतका केही जिल्लामा हेलेज घाँस व्यावसायिक रूपमा उत्पादन गरिएको छ। जहाँ चिनियाँ र नेपालीको समूहले घाँस उत्पादन गरिरहेका छन्। नेपालले घाँस निर्यात गर्न सक्ने नीति गत मंसिरमा मन्त्रिपरिषद्बाट पास गरिसकेको थियो। यसैले चीन सरकारको तर्फबाट मस्यौदा बनेर आएको प्रोटोकलमा नेपाल सरकारको सुझाव समावेश गरी स्वीकृत गरिएको थियो। यसमा प्रशोधित घाँस चीन निर्यात गर्नका लागि दुई देशबीच सम्झौता गर्न बनाइएको प्रोटोकलमा सरकारले २०७८ चैत्रमा स्वीकृत गरेको थियो। यस्तै प्रोटोकल चाइना सरकारबाट पनि स्वीकृत भएको थियो। यसअघि चीनका विदेशी मन्त्री वाङ यी नेपाल भ्रमणमा आएका बेला नेपालबाट घाँस निर्यातबारे सम्झौतासमेत भइसकेकाले निर्यातमा बाटो खुलेको हो। दुई देशबीच मापदण्डअनुसार घाँस निर्यातका लागि हस्ताक्षर गरिएको थियो। तर तोकिएको मापदण्डअनुसारको गुणस्तर नेपालले पूरा गर्नुपर्ने हुन्छ। घाँस निर्यात गर्नका लागि थुप्रै मापदण्ड छुट्ट्याइएको छन्। जसमा घाँसको गुणस्तर कस्तो हुनुपर्ने, केके अवस्थामा चीनले किन्छ वा किन्दैन, भन्नेबारे नेपाल सरकार र चीन सरकारको मापदण्ड छ। यो मापदण्ड दुवै सरकारले स्वीकृत गरेको छ। विदेश मन्त्री आएको मौकामा हस्ताक्षर भएमा चितवनमा व्यावसायिक रूपमा भएको घाँस उत्पादन निर्यात गर्न बाटो खुलेको हो। यो पनि पढ्नुहोस भारतबाट मुर्रा भैँसी, अमेरिका र अष्ट्रेलियाबाट घाँस ! नेपालमा उत्पादित हाइलेज घाँस चीन निर्यात नेपालको घाँस चीन निर्यात नेपालबाट चीनमा हेलेज घाँस निर्यात सुरु"
भूमिहीनलाई जग्गाधनी लालपुर्जा,"काठमाडौं : भूमि व्यवस्था, सहकारी तथा गरिबी निवारण मन्त्री रञ्जिता श्रेष्ठ चौधरीले सोमबार नवलपरासी (पश्चिम) भूमिहीन सुकुम्बासीलाई जग्गाधनी लालपुर्जा प्रदान गरेकी छन्। मन्त्री चौधरीले सरावल गाउँपालिका३ का २५ भूमिहीन सुकुम्बासी परिवारलाई जग्गाधनी लालपुर्जा प्रदान गरेकी हुन्। मन्त्री चौधरी भन्छिन्, संविधानले दिएको अधिकारअनुसार अब कोही पनि नेपाली नागरिक भूमिहीन हुनु पर्दैन। मेरो कार्यकाल भित्रै भूमिहीनहरूको समस्या समाधान गर्ने गरी काम गरिरहेको छु। लामो समयको प्रतीक्षापछि नवलपरासीको (पश्चिम) सराबल गाउँपालिकाका २५ परिवारले पुर्जा पाएका हुन्। देशमा हजारौं भूमिहीन, दलित तथा सुकुम्बासी रहेकाले सुकुम्बासीका समस्या समाधान गर्न तीव्र गतिमा अभियान नै चलाउने उनले जनाइन्। भूमिहीनलाई जमिन उपलब्ध गराउँदै जाने उनले बताइन्।"
नेपालले भारतलाई थप १८० मेगावाट बिजुली बेच्ने,"काठमाडौं : नेपालले एक सय ८० मेगावाट बिजुली निर्यात गर्न भारतको विद्युत् मन्त्रालयबाट स्वीकृति पाएको छ। नेपालले यसअघि चार सय ५२ मेगावाट बिजुली बेच्नका लागि अनुमति पाएको थियो। थप चारवटा आयोजनाको बिजुली भारतले किन्ने भएपछि अब कूल छ सय ३२ मेगावाट विद्युत् नेपालले बेच्नेछ। नेपालले अहिले महेन्द्रनगरगड्डाचौकी प्रसारण लाइनबाट ७० मेगावाट र ढल्केबरमुजफ्फरपुर प्रसारण लाइनबाट एक सय १० मेगावाट गरी एक सय ८० मेगावाट बिजुली बेच्नका लागि अनुमति पाएको नेपाल विद्युत् प्राधिकरणका प्रवक्ता सुरेश भट्टराईले राससलाई जानकारी दिए। भारतले यो बिजुली हरियाणा राज्यका लागि लैजान लागेको हो। माथिल्लो चमेलिया र माथिल्लो कालंगागाड जलविद्युत् आयोजनाको ७० मेगावाट बिजुली महेन्द्रनगरगड्डाचौकी प्रसारण लाइनबाट भारतमा जानेछ भने सोलुखोला (दूधकोशी) र दोर्दीखोला जलविद्युत् आयोजनाको बिजुली ढल्केबरमुजफ्फरपुर प्रसारण लाइनबाट जानेछ। नेपाल विद्युत् प्राधिकरणका अनुसार महेन्द्रनगरबाट जाने बिजुली इन्डियन इनर्जी एक्सचञ्ज (आइईएक्स) मा बिक्री हुनेछ भने ढल्केबर मुजफ्फरपुरबाट जाने बिजुली प्रतियुनिट आठ रूपैयाँ ४० पैसाअर्थात् पाँच दशमलव २५ भारतीय रूपैयाँमा बिक्री हुनेछ। आइईएक्समा बिजुली बेच्नका लागि बोलकबोल प्रक्रियाबाट हरेक दिन फरकफरक दरमा बिजुलीको मूल्य निर्धारण हुने गरेको छ। नेपाल विद्युत् प्राधिकरण र एनटीपीसी विद्युत् व्यापार निगमबीच केही समयअघि भएको मध्यमकालीन विद्युत् व्यापार सम्झौताले प्रतियुनिट पाँच दशमलव २५ भारतीय रूपैयाँमा दुई सय मेगावाटसम्म बिजुली खरिद बिक्री गर्ने सम्झौता गरेको छ। नेपालले सोलुखोला (दूधकोशी) आयोजनाको ८३ दशमलव ४२ मेगावाट, सुपर मादी हाइड्रोपावरको ४२ दशमललव ६८ मेगावाट, मिस्त्री खोला जलविद्युत् आयोजनाको ४० दशमलव ७४ मेगावाट, दोर्दी खोला जलविद्युत् आयोजनाको २६ दशमलव १९ मेगावाट र अपर चाकु ए जलविद्युत् आयोजनाको छ दशमलव ६७ मेगावाट बिजुली भारत पठाउने भने पनि सोलुखोला र सुपरमादीले मात्रै अनुमति पाएका छन्।"
पाथीभरा मन्दिरमा ३ करोड १९ लाख भेटी सङ्कलन,"नोट पैसा दुई करोड ८५ लाख ६२ हजार चार सय ९८, सिक्का सटहीबाट आठ लाख १५ हजार छ सय, दाताले बैंकमा जम्मा गरिदिएको १४ लाख ५४ हजार चार सय तीन र भेटीवापतको भारु १० लाख ८४ हजार तीन सय सङ्कलन भएको पाथीभरा क्षेत्र विकास समितिले जनाएको छ। फुङ्लिङ : प्रसिद्ध धार्मिकस्थल पाथीभरा मन्दिरमा एक वर्षमा तीन करोडभन्दा बढी भेटी सङ्कलन भएको छ। आर्थिक वर्ष २०७९८० मा तीन करोड १९ लाख १६ हजार आठ सय भेटी सङ्कलन भएको हो। नोट पैसा दुई करोड ८५ लाख ६२ हजार चार सय ९८, सिक्का सटहीबाट आठ लाख १५ हजार छ सय, दाताले बैंकमा जम्मा गरिदिएको १४ लाख ५४ हजार चार सय तीन र भेटीवापतको भारु १० लाख ८४ हजार तीन सय सङ्कलन भएको पाथीभरा क्षेत्र विकास समितिले जनाएको छ। समितिका कायकारी निर्देशक मनमणि काफ्लेका अनुसार अघिल्लो आवमा भने दुई करोड १४ लाख भेटी सङ्कलन भएको थियो । उनले समितिको कोषमा सात करोड ८८ लाख १० हजार दुई सय पाँच जम्मा रहेको बताए। पाथीभरामा चढाइएको सुनचाँदी भने अलग्गै छ। यसलाई तौल गर्ने, गाल्ने र बिक्री गर्ने छुट्टै समिति बनाइएको समितिका सदस्य पृथ्वी पालुङ्वा जानकारी दिए। भेटीबाट सङ्कलित रकमले करार र ज्यालादारीमा कर्मचारी व्यवस्थापन , फोहर व्यवस्थापन, सुरक्षाकर्मी, स्वास्थ्यकर्मीका लागि खाना, खाजा बन्दोबस्ती गर्ने र समस्या पर्नेलाई उद्धार गर्नेलगायत काम हुने गरेको क्षेत्र विकास समितिले जनाएको छ। समितिले सङ्कलित रकमबाट चालु आवमा माथिल्लो फेदीबाट मन्दिरसम्म फाइबरको ट्रस लगाउने र मन्दिर परिसरमा खानेपानी ट्याङ्की बनाउने निर्णय पनि गरेको छ। सममितिका अनुसार पाथीभरामा ४७ देशको मुद्रा सङ्कलन भएको छ। रासस"
प्री ओपन सेसनमा नेप्से परिसूचक एक अंकले घट्यो,काठमाडौं : प्री ओपन सेसनमा नेप्से परिसूचक १०३ अंकले ओरालो लागेको छ। नेप्से परिसूचक १०३ अंकले घटेर १९६६८० विन्दुमा पुगेको छ। यो समयमा १७ कम्पनीको ५७५ कित्ता सेयर १ लाख ६४ हजार ९९० रुपैयाँमा खरिदबिक्री भयो। कारोबारमा आएका कम्पनीमध्ये ५ को मूल्य बढ्यो भने ११ को घट्यो। बाँकी एक कम्पनीको मूल्य यो समयमा स्थिर रह्यो।
चिया उद्योगी र श्रमिकबीच सहमति : न्यूनतम पारिश्रमिक लागू,"सरकारले चिया बगानका श्रमिकको मासिक तलब १३ हजार ८ सय ९३ तोकेको छ झापा : चिया उद्योगीले श्रमिकलाई सरकारले तोकेको न्यूनतम पारिश्रमिक दिन तयार भएका छन्। सरकारले गत साउन ३२ गते राजपत्रमा प्रकाशन गरी चिया बगानका श्रमिकको आधारभूत पारिश्रमिक ८ हजार ९ सय ३४ र महँगी भत्ता ४ हजार ९ सय ५९ रुपैयाँ गरी मासिक तलब १३ हजार ८ सय ९३ रुपैयाँ तोकेको छ। चिया उद्योग क्षेत्र आर्थिक संकटबाट गुज्रिरहेको अवस्थामा सरकारले तोकेको न्यूनतम पारिश्रमिक श्रमिकलाई दिन नसक्ने भन्दै नेपाल चिया उत्पादक संघ भद्रपुरले भदौ ४ गते विज्ञप्तिमार्फत उद्योगीको धारणा सार्वजनिक गरेको थियो। त्यसपछि चिया श्रमिकले भदौ १८ गतेदेखि झापाका चिया बगान र कारखाना बन्द गर्ने निर्णय गरेका थिए। पारिश्रमिकको विषयमा चिया उद्योगी र श्रमिकको आइतबार नेपाल चिया उत्पादक संघको कार्यालयमा वार्ता भएको थियो। लामो छलफलबाट दुवै पक्षबीच चारबुँदे सहमति जुटेको संघका अध्यक्ष सुरेशकुमार मित्तलले जानकारी दिए। न्यूनतम पारिश्रमिक साउन १ गतेदेखि नै लागू गर्ने र फरक रकम कात्तिक मसान्तसम्म भुक्तानी गर्ने, योगदान आधारित सामाजिक सुरक्षा श्रमिकलाई सूचीकृत गर्ने सम्बन्धमा हाललाई समग्र चिया बगान प्रतिष्ठानमा कार्यरत नियमित स्थायी रोजगारीमा रहेको श्रमिकलाई सम्झौता भएको मितिदेखि प्रक्रिया सुरु गरी कानुनबमोजिम योगदान गर्ने गराउने, अन्यको हकमा थप छलफल गर्ने र बन्दलगायतको सम्पूर्ण आन्दोलनका कार्यक्रम हाललाई स्थगन गरिएको विषयमा लिखित सहमति भएको संघका अध्यक्ष मित्तलले जानकारी दिए। वार्तामा नेपाल चिया बगान श्रमिक संघका अध्यक्ष दीपक तामाङ, उपाध्यक्ष मिलन राई, नेपाल कृषि तथा बगान क्षेत्र श्रमिक संघका संयोजक सन्तकुमार राई, उपाध्यक्ष सहीकुमार राई, नेपाल ट्रेड युनियन महासंघ केन्द्र समितिका उपाध्यक्ष भूपाल सापकोटा, जिल्ला अध्यक्ष यज्ञप्रताप अधिकारी, अखिल नेपाल चिया मजदुर संघका महासचिव देवी खनाललगायतको उपस्थिति रहेको थियो। चिया उत्पादक संघबाट पदाधिकारीको पनि सहभागिता रहेको थियो। फागुन यता पारिश्रमिकको विषयमा यसअघि पाँच पटक संघ र चिया श्रमिकबीच वार्ता भएको थियो। साउनअघि चिया श्रमिकको दैनिक ज्याला ४ सय ३५ रुपैयाँ थियो। चिया श्रमिकले ८७ रुपैयाँ वृद्धि गर्नुपर्ने माग राख्दै आएकोमा चिया उद्योगीले ३० रुपैयाँ मात्र बढाउन सक्ने अडान राख्दै आएका थिए। त्यसपछि सरकारले साउन १ गतेदेखि दैनिक ज्यालामा ६५ रुपैयाँ बढाएर ५ सय रुपैयाँ बनाएको हो। त्यसैमा दुवै पक्ष सहमत भए। चिया श्रमिकहरूसँग सहमति त भयो, संघका अध्यक्ष मित्तलले भने, भारतीय बजारमा निर्भर यहाँका उद्योगीमा आर्थिक भार पनि थपियो। भदौ, असोज, कात्तिक र मंसिरमा पारिश्रमिक दिन उद्योगीलाई समस्या हुँदैन। उद्योग बन्द हुने (पुस, माघ, फागुन र चैत)मा भने पारिश्रमिक दिन समस्या हुने उनको भनाइ छ। जिल्लामा २८ चिया उद्योग रहेको छ। मित्तल, हिमालयन, राज, बुधकरण, कालिका, गिरीबन्धुको मात्रै बगान र उद्योगसँगै छ। अन्य उद्योगले हरियो पत्ती किनेर उद्योग चलाइरहेको अवस्था छ।"
भेरीबबई ड्राइभर्सन : दुई वर्षभित्र पूरा गर्न मन्त्रीको निर्देशन,"काठमाडौं : ऊर्जा जलस्रोत तथा सिँचाइ मन्त्री शक्तिबहादुर बस्नेतले राष्ट्रिय गौरवको आयोजना भेरी बबई ड्राइभर्सनको काम आगामी दुई वर्षभित्र पूरा गर्ने गरी कार्य योजना बनाउन निर्देशन दिएका छन्। आइतबार भेरी बबई ड्राइभर्सनको स्थलगत अनुगमन पछि आयोजनाका कर्मचारी, ठेकेदार कम्पनीका कर्मचारीसँगको छलफलका क्रममा मन्त्री बस्नेतले आगामी दुई वर्षमा काम पूरा गर्नका लागि ठोस कार्ययोजना बनाउन निर्देशन दिएका हुन्। तोकिएको अवधिमा काम पूरा गर्ने अवस्था नभए निर्माण अवधिको म्याद मात्र थपेर नहुने भन्दै मन्त्री बस्नेतले आगामी दिनमा म्याद मात्र थमौती गर्ने काम सरकारले नगर्ने बताए। ड्राइभर्सनको काम चाहेअनुसार अगाडि बढ्न सकेको छैन, आगामी दुई वर्षभित्रमा आयोजनाको काम सक्ने गरी कार्ययोजना बनाउनु पर्यो मन्त्री बस्नेतले भने,कार्ययोजनाअनुसार काम भए, नभएको रिपोर्टअनुसार मात्र म्याद थप्नेबारे कुरा हुन्छ, नत्र म्याद थप्ने काम सरकारले गर्न सक्दैन। आयोजना प्रभावित क्षेत्रका नागरिकलाई मुआब्जा दिने काम पनि यथाशीघ्र अघि बढाउन उनले निर्देशन दिएका छन्।"
नेपालबाट दस हजार मेगावाट बिजुली किन्ने प्रस्ताव भारतको मन्त्रिपरिषद्बाट स्वीकृत,काठमाडौं : भारत सरकारले नेपालसँग दस हजार मेगावाट बिजुली किन्ने प्रस्ताव मन्त्रिपरिषद्बाट पारित गरेको छ। यससँगै भारतले आगामी दस वर्षसम्म नेपालबाट १० हजार मेगावाट बिजुली खरिद गर्ने प्रक्रिया सुरु भएको छ। प्रधानमन्त्री पुष्पकमल दाहाल भारत भ्रमणमा गएका बेला नेपाल र भारतबीच विद्युतीय व्यापार सम्झौतामा हस्ताक्षर भएको थियो। भारतीय प्रधानमन्त्री नरेन्द्र मोदीले नेपालबाट दस हजार मेगावाट बिजुली खरिद गर्ने सार्वजनिकरूपमै उद्घोष गरेका थिए। भारतका लागि नेपाली राजदूत शंकरप्रसाद शर्माले सामाजिक सञ्जालमार्फत् भारत सरकारले नेपाल र भारतबीच भएको विद्युतीय व्यापार सम्झौतालाई मन्त्रिपरिषद्बाट स्वीकृत गरेको जानकारी दिएका छन्। भारत सरकारले दिएको स्वीकृतिसँगै विद्युत् विकासमा नयाँ मार्गचित्र बनाउने बाटो खुला भएको उनको भनाइ छ। यसले नेपालको आर्थिक विकास र पुनर्संरचनामा महत्वपूर्ण भूमिका खेल्न विश्वास उनको छ।

शीर्षक,विवरण
भ्रष्टाचारमा चोबिएको राजनीति,"के कारणले दुःख पायौं ? कसको कारण यो अवस्था आयो ? सोचौं त । सुधार नेता र जनता दुवैतर्फ आवश्यक छ । नागरिकलाई भ्रष्टाचार कस्ले गर्छ ? भनेर सोध्नुस् त । उनीहरू भन्छन्, नेताले, राजनीति गर्नेले । सुन्दा अप्ठ्यारो लाग्छ । तर, अवस्था यस्तै छ । नागरिकको विचार स्पष्ट छ । नागरिकको भनाइ सुन्नुहोस् वा दैनिक सामाजिक सञ्जाल केलाउनुस्, अवस्था उदेकलाग्दो छ । आखिर किन नागरिकमा राजनीति र नेतृत्वप्रति यति धेरै वितृष्णा ? अनि, राजनीति गर्ने र नेतृत्व लिएर सत्तामा पुग्नेप्रति उनीहरू किन औंला ठड्याइरहन्छन् ? प्रश्नैप्रश्नको चौघेरामा राजनीतिक दल र नेतृत्व परिरहेका छन् । अझै मिहिन ढंगले बुझ्दा नेपाली समाजले घूस खाने कार्यलाई मात्रै भ्रष्टाचार भन्ने बुझिरहेका छन् । नागरिकलाई भ्रष्टाचारको तीतो यथार्थले कोक्याइरहेको छ । अनि, उनीहरूलाई थाहा भएको हुनुपर्छ, कुन दल कति भ्रष्ट भए ?, नेताका स्वार्थ कहाँ रहे ? नागरिकका सपना कहाँ मारिए ? व्यवस्थाले ल्याएको परिवर्तनको स्वाद कसले चाख्यो ? सबै बुझेपछि किन धारे हात नलगाउन् त उनीहरू ? जनतामा चेत त घुसेकै छ । उकुसमुकुस बेलामौका पोखिरहेको छ । सरकार कफ्र्यु, गोली र लाठीको भरमा उम्लिएको स्वर दबाउन खोजिरहेको छ । झिल्को, आगो बन्न सक्छ भन्ने समयमै सोच्न अझै सरकारले नसकेको हो ? प्रश्न सीधा छ । मुलुकमा राणा शासनको अन्त्यसँगै परिवर्तनका छालहरू आइरहेका छन् । लोकतान्त्रिक गणतन्त्र पनि उम्रियो । पात चिल्लै थियो । तर, उमार्नेबाटै संरक्षणमा शंका नागरिक गरिरहेका छन् । नेतृत्वमा जो आए नि उही जस्तो महसुस गरिरहेका छन् । पुराना भनिएका र नयाँ कहलिएका दलको व्यवहार चुनाव र चुनावपछि देखेकै छन् । निर्वाचनमा हात जोड्दै आउनेको लात सत्तामा पुगेपछि सहनुको नमज्जा कति लिने सोच्नुस् त, असैह्य हुन्न ? यो जनताले बोल्ने प्रस्ट भाषा हो । अहिले राजनीतिक दल र नेताले जे हो त्यही सुन्नुपर्छ । आसेपासेको कुरा होइन, मत दिने जनतालाई बुझ्नुपर्छ । जनताको व्यथालाई परिवर्तित स्वरूपमा सुनाएर उनीहरू सुध्रँदैनन् । कमजोरी देखाउनु भनेको आलोचना गर्नु होइन । समय छ सुध्र है भनेको हो । राजतन्त्रको अन्त्यसँगै मुलुक बनाउने जिम्मा दलहरूमा आयो । व्यवस्था फेरिए पनि अवस्था फेरिएन भनेर लेख्ने र बोल्नेको संख्या दैनिक थपिँदो छ । मञ्चमा उभिएका नेताका कुरा धूलोमा बसेर सुन्ने र ताली बजाउने जनता अहिले हातभरिको मोबाइलमा घरको कुनामा बसेर सिंहदरबारभित्रको अवस्था नियाल्छन् । संसद्मा पुगेका सांसदको तर्क केलाउँछन् । सामाजिक सञ्जालमा छरपस्ट बनिरहेका उनीहरूका व्यवहारलाई मार्क गर्छन् । कसको क्षमता कति ? घरमा बसी बसी जनताले नै अंक दिइरहेका छन् । भलै, चुनावमा जनता नबिके नेताले पूर्णांकमा प्राप्तांक कति ल्याउँथे देखिन्थ्यो । तर, यो अवस्था आउन अझै केही समय कुर्नुपर्ने हुन्छ । किनकि नागरिकलाई पैसामा किन्न अझै माहिर छन्, राजनीतिका नयाँपुराना अनुहारहरू । एउटा गम्भीर प्रश्न छ नागरिक किन पैसामा बिक्छन् ? नबिकुन् पनि कसरी ? आम्दानीको स्रोत छैन । अधिकांश नागरिक कृषि पेसामा आश्रित रहेको हाम्रो मुलुकमा कृषकको सम्मान छैन । व्यावसायिक रूपमा कृषि पेसा गर्नेहरूको रुवाइ सरकारले सुन्दैन । कृषिमा अनुदानको अंक बजेटका किताबमा नदीजस्तै बग्छन् । तर, त्यही अंक कमिसनले खियाएर किसानसम्म पुग्दा थोपोमा झर्छ । अनि, कमिसनले मोटाएकाहरूले कागजमा धान, मकै, गहुँ र तरकारी फलाउँछन् । कागजी विकासलाई नेतृत्वमा पुगेकाले लाहाछाप लगाउँछन्, सदर गर्दै मक्ख पर्छन् । अनि, भाषणमा सुनाउँछन् । यता, किसान भने आफूले अनुदान पाएर व्यवसाय गरेको त नेताको मुखबाट भाषणका बेला पो सुन्छन् । अचम्म ! वास्तविकता यस्तै छ । खोजौं त, भ्रष्टाचार कहाँ छैन ? पसलमा पुग्यो गुणस्तर र तौलमा भ्रष्टाचार । मन्दिर पुग्यो भेटी, पुजारी, व्यवस्थापनमा भ्रष्टाचार । काम लिएर सरकारी वा गैरसरकारी कार्यालय गयो गेटबाट नै सुरु हुन्छ भ्रष्टाचार । विद्यालय गयो शिक्षामा । प्रहरीले त केही गर्ला कि भन्ने आस गर्यो, प्रहरी नै अकुतमा समातिन्छन् । न्यायालयमा केही आशाका किरण देखिएका छन् । तर, आरोपबाट न्यायालय पनि मुक्त भने छैन । न्याय पैसामा त बिक्छ अदालतको गेटैअघि सुनिन्छ । आजकल त घूस नखुवाई काम सकें भनेको सुन्दा पनि पत्याउनै गाह्रो छ । यो सबै दण्डहीनताको कारण हो । राजनीतिमा मौलाएको घेराबन्दी, अवसरवाद र परिवारवादको नतिजा हो । सत्ता र शक्तिको आडमा कमाउनेहरूले जन्माएको कुसंस्कार हो । भ्रष्टाचार गर्नुहुन्न, नागरिकको सेवा गर्नुपर्छ, शपथ खाएअनुसार गर्छु भन्ने कर्मचारीलाई अहिले टिक्नै समस्या छ रे । आफू कर्म र सेवामा दृढ रहे सुतेको कर्मचारी उठ्दा कुन जिल्लामा पोस्टिङ हुन्छ टुंगो हुँदैन । हस्, हुन्छ, भइहाल्छ नि हजुर भन्नेहरू कमाएर बसेका छन्, नेतालाई पोसेर रमाएका छन् । तर, प्रश्न गर्ने र यो होइन, यो गरौं भन्ने राष्ट्रसेवकहरू कि त राजीनामा दिन बाध्य पारिन्छन् कि सरुवा हुन्छन् । शक्ति र धम्कीले ज्यान जोखिममा पार्नभन्दा भ्रष्ट हुन वा पद छाड्न तयार भएकाहरूको उदाहरण अनगिन्ती छन् । जबसम्म नागरिकको मत पैसामा बिक्छ, तबसम्म अवस्था सुधार हुँदैन । नेतृत्वमा पुग्नेहरू सुझाव लिँदैनन् । किनकि उनीहरूलाई थाहा छ अझै केही वर्ष जनता किन्न सकिन्छ । मत बिक्री गरेर कस्तालाई कुर्सीमा पुर्यायौं ? सोचौं त । यतिभन्दा पनि अब दल र नेतृत्वमा सुधार नआए पछुताउने दिन पनि त उनीहरूका लागि आउन सक्छ । जनताले भोलि मत बेचेनन् भने ? जनता भोकै हुन्छौं तर, सुधार गछौं भनेर सडकमा ओर्ले भने ? दलहरूलाई प्रश्न यहीँ हो । नागरिकलाई प्रश्न हामीले के कारणले दुःख पायौं ? कसको कारण यो अवस्था आयो ? सोचौं त । सुधार दुवैतर्फ आवश्यक छ । दल सच्चिनु पर्छ । एक पटक पाएको मत र बसेको कुर्सी सधैं साथमा हुँदैन । र, नागरिकले पनि आफ्नो र आगामी पिँढीको भविष्य सुधारका लागि मत दिने समयमा सैयौंपटक सोच्नुपर्छ । अनि, जिताएका जनप्रतिनिधिलाई कैयौंपटक खबरदारी र प्रश्न गर्नुपर्छ । समय यहीँ हो । सुधार्ने र सुध्रनेका लागि ।"
संवर्द्धनसँगै दिगो कृषिको प्रवर्द्धन,"आजको आधुनिक युगसँगै दिगो विकास आजको विश्वव्यापी राणनीति बनेको छ । विभिन्न प्रविधिको खोज तथा अनुसन्धान, अन्वेषण र विस्तार आजको आवश्यकता मानिन्छ । तर नयाँ प्रविधिको खोजमा मात्र समय व्यतित गर्नुभन्दा परापूर्वकालदेखि प्रचलनमा आएका स्थानीय प्रविधि र किसानका अन्वेषणलाई पहिचान गर्नुपर्छ । स्थानीय प्रविधिलाई किन बढावा दिने ? प्रश्न आउन सक्छ । किनकि यस्ता प्रविधि भनेका सोही क्षेत्रमा सोही समुदायका व्यक्तित्व, उपलब्ध स्रोत र साधनको प्रयोग गरी त्यसै क्षेत्रमा देखिएको समस्यालाई हल गर्ने उद्देश्यले सिर्जित हुन्छन् । स्थानीय समुदाय र भौगोलिक विविधताअनुसार यस्ता प्रविधिमा फरक पाउन सकिन्छ । किनकि कुनै एक ठाउँमा सुहाउँदो अन्वेषण र प्रविधि अर्को ठाउँमा सुहाउँछ भन्ने हुँदैन । २१औं शताब्दीमा हुर्किरहेका हामी र पुराना रहनसहनलाई अँगाल्दै बुढेसकालमा लाग्नु भएका हाम्रा अभिभावकको भिन्नता केही हदसम्म फरक भने पक्कै देखिन्छ । हाम्रो खान्की, जीवनशैली, खेतीप्रविधि, बजारीकरण, औजारीकरण हरेक कुरामा भिन्नता देखिन्छ । आजको पिज्जा खाने हामीले, कोदोको रोटी नखाएको भने पक्कै होइनौं । तर आधुनिकीकरणसँगै यस्ता स्थानीय खाना, उपकरण, आवश्यकता अनुरूपका स्थानीय अनुसन्धान र अन्वेषक, प्राचीन खेती पद्धति, स्थानीय स्रोत साधनको अधिकतम उपयोग इत्यादि भने घट्दै गएको हो कि ? आधुनिकताले छोइसकेको सुगम सहरमा भने नयाँ किसिमका प्रविधि र उपकरण भित्रिसकेका छन् । अर्कोतिर अझै कति ठाउँमा भने हाम्रा मौलिक, रैथाने, स्थानीय ज्ञान, सीप, अनुभव र अन्वेषण भने उस्तै छन् । बाल्यकालमा केही दिन गाउँ बसेको अनुभव जोड्न मन लाग्यो । त्यो बेला नितान्त गाउँको बसाइ नजिकबाट बुझ्ने र भोग्ने मौका पाएँ । आधुनिकताको पछाडि दौडिँदै गर्दा स्थानीय स्तरमा पाइने स्रोतलाई प्रयोग गरी दिगो खेती गरिने रहेछ । जस्तै दह्रिला काठको दाउराले बनाएको बाख्राको खोर, जुन जमिनभन्दा केहीमाथि उठाएर बनाइएको थियो । ताकि उनीहरूको दिसापिसाब भुइँमा जम्मा होस् र सजिलै मलको रूपमा प्रयोग गर्न सकियोस् । पर्यावरणीय विविधातामय राख्न थरीथरीका फलफूलका बोटहरू लगाइएको थियो, जहाँ भँमरा, किरा, फट्याङ्ग्रा, पुतलीको कुनै कमी थिएन । मौरीका दुईचार घार, बाँसले बनेका भर्याङ, बार्दलीमा झुप्पा बनाएर झुन्ड्याइएको लसुन, बलेनीको पानी जम्मा गर्न बनाइएको घर नजिकको सानो पोखरी इत्यादि साँच्चै मौलिक थियो । अझ मलाई त्यहाँको खान्की निकै रमाइलो लाग्थ्यो । मकै भटमाससँगै गहुँलाई उसिनेर, पोलेर र भुटेर खाँदा नौलो कुराको अनुभूति भयो । खेती पद्धतिदेखि, बाली भित्र्याउने र भण्डारीकरणसम्मका हरेक कुरामा गाउँमा शुद्धता पाउँथे । खेती पद्धतिको कुरा गर्दा, गाईबस्तुको मलजल, हलोले खनजोत, तीतो, टर्रो, अमिलो, पिरो, गनाउने, चोप निस्किने गाउँघरमै पाइने लोकल वनस्पतिको मिश्रणलाई कुहाएर निस्केको झोलको प्रयोग मल र औषधिको रुपमा प्रयोग गरिने गरिन्छ । गाउँमा खेतीका लागि प्रयोग गरिने उपकरण किसान आफैंले आवश्यकता र उपलब्धताको आधारमा आफ्नै सीपले निर्मित हुन् । खोक, फुर्लुङ, डाले घाँस काट्न जाँदा कम्मरमा हँसिया अड्काउन सहज होस् भनी काठबाट बनाइएको खुर्पेटो, गुन्द्री बुन्दा पराललाई ठोक्न र सम्माउन बीचमा थुप्रै प्वाल भएको हतासो, बाँसलाई बुनेर घामपानीबाट ओत लाउन बनेका स्याखु, छत्री, अमिलो पेल्ने काठबाटै बनाइएको कोल इत्यादि देख्दा अनौठा तर व्यावहारिक थिए । तर यसका नाम भने आमासँगको गफगाफमा सुन्न पाउँदा किसान र हाम्रो स्थानीय सीप, ज्ञानप्रति अझ बढी कौतुहलता जागेर आयो । यसैगरी खाद्य भण्डार गर्दा निम, तीतेपातीका पात राख्ने चलन छ । त्यसले भण्डारणमा लाग्ने घुन, किरा अन्य समस्याबाट जोगाउन मद्दत पुग्छ । यस्तै थुप्रै स्थानीय प्रविधि छन्, जुन प्रभावकारीसँगै वातावरणमैत्री पनि छन् । गाउँघरमा रोग किराको व्यवस्थापनका लागि केतुकी प्रयोग गरी आलु रोप्ने बेला केतुकीलाई टुक्र्याएर आलुसँगै रोप्ने चलन छ । जसले माटोबाट लाग्ने रोग किराको प्रकोपबाट बचाउन सकियोस् भन्ने धारणा छ । रजहर, गैंडाकोटका किसानसँगको भलाकुसारीमा उनले भन्दैथिए, धान, गहुँ, मकै लगाउने बेला साना पुतली वर्गका किराहरूको समस्या ज्यादा हुने हँुदा टायर बाल्ने गरेको हो । सुन्दा बडो रोचक अनि नौलो तरिका लाग्यो । हामीले पढ्दै आएको बालीमा लाग्ने शत्रु पुतलीको लागि बत्तीको पासोको प्रयोग यहाँ किसानले आफ्नै नयाँ तरिकाबाट अन्वेषण गरी प्रयोगमा पनि ल्याइसक्नु भएको रहेछ । टायर बाल्दा निस्कने उज्यालोमा पुतली समूहका किरा आकर्षित हुने र आगोले पोलेर मर्ने हुँदा यसको प्रयोग गरिने गरिन्छ । हाम्रै घरतिर खरानीको धूलो बालीमा छर्कने गर्छौँ । यसको पछाडि पनि रहस्य छ । किसानले कुनै वैज्ञानिक तवरले सोचेर नराखेको भए तापनि किसानको अनुभवले गर्दै आएका छन् । खासमा सेतो धुले रोग जुन एक ढुसीले लगाउने गर्छ । ढुसीको वृद्धि विकासका लागि पातमा भएको पानी यानिकी बिहानीपखको शीतको चिस्यानले बढावा दिने हुँदा खरानी छर्किदिएपछि चिस्यान घट्ने र ढुसी रोगलाई केही हदसम्म नियन्त्रण गर्न सकिन्छ ।"
स्वास्थ्य संस्थामै सुत्केरी गराउन अनिवार्य गर्नुपर्छ,"गर्भावस्थामा शिशु खेर जाने, गर्भवतीको मृत्यु हुने, नवजात शिशु र सुत्केरी मृत्युका घटना कर्णालीका लागि सामान्य हुन्। यहाँ घरमै, बाटोमै, गोठमै, खेतमै, मैले यति धेरै छोराछोरी जन्माएँ, भन्ने भनाइहरू सुनाउने गरिन्छ। जसले गर्दा कर्णालीमा मातृ तथा मातृ शिशु मृत्युदर घटाउन चुनौती थपिएको छ। १ सकारात्मक व्यवहारको अभाव समयमै स्वास्थ्य परीक्षण नगराउने, पोषिलो खाने कुरा नखाने, गर्भवतीलाई सकारात्मक व्यवहार नगर्ने व्यवहारले गर्भवती र नवजात शिशु जोखिममा पर्ने गरेका छन्। २ सामाजिक चेतनाको कमी कर्णालीमा बर्सेनि सुत्केरी हुन नसकेर र अत्याधिक रक्तश्राव भएर ज्यान गुमाउने महिलाहरूका कथा निकै दुखदायी छन्। जहाँका धेरै परिवारहरू जो घरमै बच्चा होस भन्ने चाहन्छन्। बच्चा जन्मिदा अरू कसैले नदेखोस भन्ने ठान्छन्। परापूर्वकालदेखिका कतिपय हानिकारक संस्कारहरूबाट यहाँको समाज मुक्त हुन सकेको छैन। ३ स्वास्थ्यकर्मीको अभाव सरकारले गाउँगाउँमा सुविधायुक्त प्रसूतिगृह, तालिम प्राप्त जनशक्ति, पर्याप्त साधन स्रोत व्यवस्थान गर्न सकेको छैन। त्यसैकारण कर्णालीका महिलाहरूले बच्चा जन्माउनकै लागि प्राण त्याग गरिरहेका छन्। ४ स्थानीय सरकारबाट प्रोत्साहनको कमी स्थानीय सरकारले गर्भ परीक्षण गर्न प्रेरित गर्ने, असल श्रीमान् सम्मान गर्ने, घरमा किचन गार्डेनिङका लागि सहयोग गर्ने, स्वस्थ शिशुको जन्म दिने परिवारलाई विशेष अनुदान दिने, स्वास्थ्य परीक्षण शिविर सञ्चालन गर्न कामलाई प्राथमिकताका दिनुपर्छ । ५ स्वास्थ्य संस्थामै सुत्केरी गराउन बाध्य गर्नुपर्ने हरेक स्थानीय तहले स्वास्थ्य संस्थामा सुत्केरी अनिवार्य गर्ने र सुत्केरीपश्चात् दिइने प्रोत्साहन रकमलाई सुुत्केरी स्वास्थ्यसंस्थाबाट फर्कंदा नै दिने व्यवस्था मिलाउनुपर्छ। (भट्टराई, नागरिक समाजका अगुवा हुन्।) यो पनि पढ्नुहोस छैन गाउँमा एम्बुलेन्स, अकालमै जान्छ ज्यान गाउँमा छैन प्रसूति सेवा, बाटोमै सुत्केरी अस्पताल नपुग्दै कर्णालीमा जान्छ गर्भवतीको ज्यान"
केपी ओली कप फुटबल प्रतियोगिता फागुन ११ गतेदेखि,"काठमाडौं : दोस्रो संस्करणको केपी ओली कप फुटबल प्रतियोगिता फागुन ११ गतेदेखि सुरु हुने भएको छ। आयोजक राष्ट्रिय युवा संघ नेपालले बुधबार काठमाडौंमा पत्रकार सम्मेलन गर्दै प्रतियोगता फागुन ११ देखि १९ गतेसम्म सञ्चालन हुने जनाएको हो। प्रतियोगिताको फाइनलवाहेकका अन्य खेलहरु एन्फा टेक्निकल मैदान च्यासलमा खेलाइने आयोजकले जनाएको छ। प्रतियोगितामा नेपालको ए डिभिजन क्लबका अतिरिक्त विदेश टोलीको समेत सहभागिता रहने पनि राष्ट्रिय युवा संघ नेपालका अध्यक्ष क्षितिज थेबेले जानकारी दिए। प्रतियोगितामा बिजयी टोलीले ११ लाख रुपैयाँ र दोस्रो हुने टोलीले पाँच लाख रुपैयाँ प्रदान गरिने उनले बताए। प्रतियोगिताको सर्वोत्कृष्ट खेलाडीलाई पनि एक लाख रुपैयाँ नगद पुरस्कार प्रदान गरिने आयोजकले युवा संघले जनाएको छ। त्यस्तै प्रतियोगिताको सर्वोत्कृष्ट गोलरक्षक, सर्वोत्कृष्ट गोलकर्ता र उदीयमान खेलाडीलाई पनि जनही ५० हजार रुपैयाँ पुरस्कार प्रदान गरिने जनाइएको छ भने हरेक खेलको म्यान अफ दी म्याचले पनि १५ हजार रुपैयाँ नगद पुरस्कार प्रदान गरिने आयोजकले जनाएको छ। राष्ट्रिय युवा संघ नेपालका अध्यक्ष थेबेले खेलकुदको विकासका लागि चासो जगाउनका लागि प्रतियोगिता आयोजना गरिएको बताए। प्रतियोगितालाई सफलतापूर्वक सम्पन्न गर्न मूल आयोजक कमिटी र विभिन्न उपसमिति गठन गरिएको राष्ट्रिय युवा संघ नेपालले जनाएको छ।"
प्रधानमन्त्री कपमा बागमतीले आर्मीलाई हरायो,काठमाडौं : प्रधानमन्त्री कप एकदिवसीय राष्ट्रिय प्रतियोगितामा बागमती प्रदेशले त्रिभुवन आर्मी क्लबलाई पराजित गरेको छ। मुलपानी क्रिकेट मैदानमा बुधबार भएको खेललमा बागमतीले आर्मीलाई तीन विकेटले पराजित गरेको हो। जितको लागि ९८ रनको सामान्य लक्ष्य बागमतीले २२१ ओभरमा ७ विकेट गुमाउँदै पूरा गर्यो। बागमतीका लागि अशोक पौडेल र प्रतिश जिसीले समान २१२१ रनको योगदान गरे। आर्मीका सोमपाल कामीले तीन विकेट लिए। त्यसअघि टस जितेर पहिला ब्याटिङ गरेको आर्मी २७ ओभर १ बलमा ९७ रन बनाएर अल आउट भएको थियो। आर्मीका लागि कप्तान विनोद भण्डारीले सर्वाधिक २८ रनको योगदान गरे। बागमतीका लागि सूर्य तामाङले पाँच विकेट लिए। त्यस्तै प्रतियोगिताअन्तर्गत भैरहवा रंगशालामा भएको खेलमा कर्णाली प्रदेशले लुम्बिनी प्रदेशलाई ६० रनले पराजित गरेको छ। जितको लागि १ सय ८५ रनको लक्ष्य पछ्याएको लुम्बिनी ४१२ ओभरमा १ सय २४ रनमा अल आउट भयो। त्यसअघि टस हारेर पहिला ब्याटिङको निम्तो पाएको कर्णालीले निर्धारित ४५ ओभरमा ९ विकेट गुमाउँदै १ सय ८४ रन बनाएको थियो।
यी पाँच खेलाडी परे पिपल्स च्वाइसको मनोनयनमा,"काठमाडौं : नेपाल खेलकुद पत्रकार मञ्चले एनएसजेएफपल्सर स्पोर्ट्स अवार्डअन्तर्गत पिपल्स च्वाइस अवार्डको मनोनयन सार्वजनिक गरेको छ। बुधबार काठमाडौंमा आयोजित एक कार्यक्रमकाबीच मञ्चले पिपल्स च्वाइस अवार्डअन्तर्गत पाँच खेलाडीको नाम सार्वजनिक गरेको हो। जसअनुसार फुटबलका अनन्त तामाङ, कराँतेका विप्लवलाल श्रेष्ठ, भलिबलकी निरुता ठगुन्ना, शारीरिक सुगठनकी रजनी श्रेष्ठ र टेबल टेनिसकी सिक्का सुवाल रहेको मञ्चका महासचिव प्रज्वल वलीले जानकारी दिए। पिपल्स च्वाइस अवार्डको विजेता मञ्चमा आबद्ध खेल पत्रकार, राष्ट्रिय प्रशिक्षक, समर्थक र इसेवाको भोटिङबाट चुनिने महासचिव वलीले बताए। आगामी माघ २८ गते हुने पल्सर स्पोर्ट्स अवार्डको अन्य विधामा वर्ष उत्कृष्ट पुरुष खेलाडी, वर्ष उत्कृष्ट महिला खेलाडी, वर्ष उत्कृष्ट प्रशिक्षक, वर्ष उत्कृष्ट युवा खेलाडी र पारा एथलिट सम्मान, स्पेसल अवार्ड, लाइफटाइम एचिभमेन्ट अवार्ड र एसियन स्पोर्ट्स जर्नालिस्ट अवार्ड रहेका छन्। वर्ष पुरुष, वर्ष महिला, वर्ष प्रशिक्षक, वर्ष युवा र पिपल्स च्वाइस अवार्ड विजेताले पाँच वटा बजाज पल्सर मोटरसाइकल पाउने मञ्चले जनाएको छ।"
सहरी जीवनयापन सुधार परियोजनाका लागि बोलपत्र आह्वान गर्न अनुमति,"भैरहवा : एशियाली विकास बैंक (एडिबी) को सहरी जीवनयापन सुधार परियोजना अन्तर्गत रुपन्देहीको सिद्धार्थनगर नगरपालिका (सहित सात पालिकाहरू) मा पूर्वाधार निर्माण र विस्तारका लागि अनुदान सहायता तथा सहलियतपूर्ण ऋणमा बुधबार सम्झौता भएको छ। सिद्धार्थनगरमा परियोजना सञ्चालनका लागि पहिलो नेपाल सरकार (अर्थ मन्त्रालय) र एडिबी, दोस्रो नेपाल सरकार, सिद्धार्थनगर, एडिबी तथा तेस्रो सिद्धार्थनगर, शहरी विकास मन्त्रालय (आयोजना कार्यान्वयन इकाइ), नगर विकास कोषबीच गरी तीनवटा विभिन्न सम्झौता पत्रमा दस्तखत भएको हो। यो परियोजना सञ्चालनका लागि नेपाल सरकारले एडिबीसगँ सहलियतपूर्ण ऋण लिएको छ। उक्त ऋण पालिकाहरूलाई अनुदानको रूपमा उपलब्ध गराइने छ। परियोजना सञ्चालनका लागि नेपाल सरकारबाट ७५ प्रतिशत अनुदान, १८ प्रतिशत नगर विकास कोषबाट ऋण र ७ प्रतिशत नगरपालिका कार्यालयको आन्तिरक स्रोतबाट सिद्धार्थनगरमा २५ किलोमिटर बढी नाला सहितको सडक तथा पर्यटन प्रवर्द्धनका लागि डण्डा नदीलाई करिडोरको रूपमा विकास गर्न सम्झौता भएको सिद्धार्थनगर नगरपालिका प्रमुख प्रशासकीय अधिकृत नवराज पौड्यालले जानकारी दिए। उनले सम्झौता पत्रमा दस्तखत भएसँगै परियोजना सञ्चालन हुने ७ पालिकामध्ये सबैभन्दा पहिला सिद्धार्थनगर नगरपालिकालाई बोलपत्र आह्वान गर्नका लागि शहरी विकास मन्त्रालयअन्तर्गतको आयोजना कार्यान्वयन इकाईले अनुमति प्रदान गरेको बताए। सात पालिकामध्ये सिद्धार्थनगरको विस्तृत परियोजना रिपोर्ट एडिबीले स्विकृत गरेर कुनै आपत्ति नरहेको पत्र शहरी विकास मन्त्रालयलाई दिएपश्चात मन्त्रालयको इकाइ कार्यालयले नगरपालिकालाई ठेक्का आह्वान गर्न अनुमति दिएको हो। सम्झौतासँगै हामीले अन्तराष्ट्रिय बोलपत्र आह्वानका लागि अनुमति पाइसकेका छौं, सिद्धार्थनगर नगरपालिकाका प्रमुख इश्तियाक अहमद खाँले भने, अब अध्ययन गरेर एक हप्ताभित्रै बोलपत्रको सूचना जारी गर्छौं। उनले उक्त परियोजना नगरको मुहार फेर्नका लागि कोशेढुंगा सावित हुनेमा विश्वास व्यक्त गरे। नगरमा एडिबी अन्र्तगतको परियोजना मात्रै नभई अन्य ठूल्ठूला परियोजना ल्याउनका लागि पनि प्रयासहरू भइरहेको नगर प्रमुख खानले जानकारी दिए। सिद्धार्थनगर नगरपालिकाको उपप्रमुख उमा अधिकारीले परियोजनाले नगरवासी लाभाञ्वित हुनुका साथै पर्यटन प्रवर्द्धनसहित अन्य क्षेत्रमासमेत टेवा पुग्ने बताइन्। बैंकको बोर्ड बैठकले शहरी लचिलोपन र जीवनयापन सुधार परियोजनाअन्तर्गत सिद्धार्थनगरमा योजना सञ्चालनका लागि नगरपालिकाबाट प्रस्तावित योजनाहरू गत मंसिर महिनामा स्वीकृत गरेको थियो। परियोजनाअन्तर्गत नगरपालिका क्षेत्रमा इडब्लुसीडी मानक सहितको फुटपाथ, नाला, साइकल लेन, सडक निर्माण र डण्डा नदीलाई करिडोरको रूपमा विकास गरिने छ। यसले हरियाली पार्क र खुला ठाउँहरूसहित सार्वजनिक क्षेत्रको समेत सौन्दर्यीकरण गर्नेछ। डण्डा नदीको किनारका जग्गाहरूमा आर्कषक पूर्वाधारहरू निर्माण गरिने छ। बालबालिका, महिला, वृद्धवृद्धा र अपाङ्गता भएका व्यक्तिहरूको आवश्यकतालाई समेत मध्यनजर गर्दै परियोजनाअन्तर्गतका विकासका कार्यहरू हुने सिद्धार्थनगर नगरपालिकाका योजना प्रमुख इन्जिनियर साकार श्रेष्ठले जानकारी दिए। सिद्धार्थनगरमा परियोजना कार्यान्वयन गर्ने क्रममा उत्कृष्ट परिणामअनुसार थप लगानी भित्रिने अवस्थासमेत रहेको नगरपालिका कार्यालयले जनाएको छ। उक्त परियोजना सिद्धार्थनगर नगरपालिकासँगै पोखरा महानगरपालिका, जनकपुर उपमहानगरपालिका, लुम्बिनी सांस्कृतिक, सैनामैना, तिलोत्तमा, र देवदह नगरपालिकामा सञ्चालन हुनेछ।"
सहकारीको वर्गीकरण गरी प्रतिवेदन पेश गर्न प्रधानमन्त्री प्रचण्डको निर्देशन,"काठमाडौं : प्रधानमन्त्री पुष्पकमल दाहाल प्रचण्डले सहकारी सम्बन्धी समस्या तत्काल समाधान गर्न नियामक निकायलाई निर्देशन दिएका छन्। बुधबार बिहान बालुवाटारमा भएको छलफलमा प्रचण्डले सहकारीको वर्गीकरण गरी प्रतिवेदन पेश गर्न निर्देशन दिएका हुन्। उनले भने,सहकारीको अनुगमनका लागि प्रभावकारी नियामक निकाय बनाउनुपर्ने छ। सहकारी सम्बन्धि हाल कार्यरत नियामक संस्थाहरुले राम्रा, संकटमा रहेका र डुबेका सहकारीहरुको वर्गीकरण गरी तत्काल प्रतिवेदन पेश गर्नुस्। उनले सहकारीलाई समाजवादको भ्रुण खडा गर्ने, सामूहिकता र तल्लो वर्गको हितमा केन्द्रित गर्ने गरी ऐनमा नै व्यवस्था हुनुपर्ने बताए। सहकारीलाई व्यवस्थित बनाउनुपर्ने बताउँदै उनले सहकारीमा बचतकर्ताले राखेको रकमको सुरक्षामा ध्यान दिन आग्रह गरे। उनले तीन वटै तहका सरकारको समन्वयमा प्रभावकारी कदम चाल्नुपर्ने औल्याए। प्रधानमन्त्रीले सहकारीको समस्या समाधानका सम्वन्धमा तत्कालिन र दीर्घकालीनढंगले आवश्यक गृहकार्य गर्न सरोकार मन्त्रालय र निकायलाई निर्देशनसमेत दिए। सहकारी सम्बन्धि छलफलमा उपप्रधान तथा गृहमन्त्री नारायणकाजी श्रेष्ठ, भूमि व्यवस्था, सहकारी तथा गरिबी निवारण मन्त्री रन्जिता श्रेष्ठ, मुख्य सचिव बैकुण्ठ अर्यालसहित सम्बन्धित मन्त्रालय, विभाग र निकायका अधिकारीहरू सहभागी थिए।"
"सेयर बजार फेरि ओरालोतिर, कारोबार रकम भने ९ अर्बमाथि","काठमाडौं : मंगलबार ५० अंक बढीले बढेको सेयर बजार आज दोहोरो अंकले ओरालो लागेको छ। बजार ओरालो लागेपनि कारोबार रकम भने मंगलबारको तुलनामा बढेको छ। बुधबार कारोबार सुरू भएयता उचारचढावमा रहेको नेप्से अन्तिम समयमा आएर दोहोरो अंकले घटेर बन्द भएको हो। नेप्से परिसूचक १२१० अंकले घटेर २१६३०६ विन्दुमा कायम भएको छ। सेन्सेटिभ इण्डेक्स ०२८ प्रतिशतले घट्यो। यसदिन ३०० कम्पनीको ३ करोड ३५ लाख २५ हजार ७०२ कित्ता सेयर ९ अर्ब ७६ करोड ८९ लाख ६९ हजार ८६८ रुपैयाँमा खरिदबिक्री भए। अघिल्लो दिन ८ अर्ब २ करोड मूल्य बराबरको सेयर कारोबार भएको थियो। नेप्से दोहोरो अंकले घट्दा तीनवटा कम्पनीको सेयर सकारात्मक सर्किट लेभलमा कारोबार भयो। ग्लोबल आईएमई लघुवित्त वित्तीय,नेपाल वेयरहाउस कम्पनी र हिमालयन रिइन्स्योरेन्सको सेयर मूल्य १० प्रतिशतले बढेको हो। आज तीन कम्पनीको मूल्यमा भने नकारात्मक सर्किट लाग्यो। इस्टर्न हाइड्रोपावर,भूगोल इनर्जीको १० प्रतिशतले मूल्य घट्यो भने मुक्तिनाथ कृषिको सेयर ९९५ प्रतिशतले घटेको हो। हिमालयन रिइन्स्योरेन्स ६५ करोड मूल्य बढीको सेयर कारोबार गरी शीर्षस्थानमा रह्यो। नगदी ग्रुपको ३३ करोड,सोनापुरको २९ करोड,मुक्तिनाथ कृषिको २४ करोड र नेपाल इन्फ्रास्टक्चरको २३ करोड मूल्य बराबरको कारोबार भयो। चार उपसमूहबाहेक अन्यको सूचक नकारात्मक देखिएको छ। फाइनान्स उपसमूहको सूचक ३५१ प्रतिशतले घट्यो। कारोबार आएका १८० कम्पनीको मूल्य घट्दा ६३ को बढ्यो भने ४ को मूल्य स्थिर रह्यो।"
"गोदाममै मल, सहकारीको झेल","परासी : नवलपरासीको कृषि सामग्री कम्पनी लिमिटेडमा कोटामा आएको रासायनिक मल केही सहकारीले नलगेपछि गोदाममै थन्किएको छ। किसानले मल नपाएर समस्या भएको बेला जिल्लामा आएको मल सहकारीले खरिद गरेर नलैजाँदा कृषि सामग्रीको गोदाममा ७१ टन मल थन्किएको हो। हिउँदेबाली गहुँ, तोरी, मसुरो तथा उखुका लागि लक्षित गरेर युरिया र डीएपी मल जिल्लामा पठाइएको हो। जिल्लाका ९ सहकारीले मल नलगेको कृषि सामग्रीका प्रमुख नरहरि पोखरेलले बताए। पटकपटक पत्राचार गर्दा पनि लैजान नमानेकाले सहकारीको कोटामा परेको मल गोदाममा थन्किएको उनले बताए। जिल्लाका ७ वटै पालिकाले आआफ्नो पालिकाभित्र रहेका सहकारीको नाम र परिमाणसहित मल उपलब्ध गराउन पत्रचार गरेका थिए। उक्त पत्रानुसार कम्पनीले सहकारीलाई मल वितरण सुरु गरेको थियो। नामावली अनुसारमध्येका ९ सहकारीले मल नलगेपछि उनीहरूको नाममा रहेको ७१३ टन मल गोदाममा थन्किएको पोखरेलले जानकारी दिए। जसमा २३७५ टन युरिया र ४७५५ टन डीएपी रहेको छ। जिल्लामा ७४ सहकारीमार्फत मल वितरण हुँदै आएको छ। मल नलैजाने सहकारीमा रामग्राम नगरपालिकाभित्र रहेको परासी आदर्श बहुउद्देश्यी सहकारी संस्था, त्रिदेव बचत क्रण सहकारी संस्था रहेका छन्। त्यस्तै, पाल्हीनन्दन गाउँपालिकाको बचत ऋण सहकारी संस्था र साना किसान कृषि सहकारी संस्था रहेका छन्। त्यस्तै, सुनवल नगरपालिकाको स्वाठी कृषि सहकारी संस्था, प्रतापपुरको रामजानकी कृषि सहकारी संस्था, पाल्हीनन्दन गाउँपालिकाको कुश्मा बचत सहकारी संस्था परसिया र सनही कृषि सहकारीले मल नलगेको कम्पनीले जनाएको छ।"
पर्यटक बढाउन ६० वटा पुरानो गाउँको खोजिमा छौं : पर्यटनमन्त्री,"काठमाडौं : संस्कृति,पर्यटन तथा नागरिक उड्डयनमन्त्री सुदन किरातीले ६० वटा पुरानो गाउँको खोजिमा रहेको बताएका छन्। मन्त्री किरातीले देशमा नयाँ पर्यटन गन्तव्यका लागि पुरानो गाउँको खोजिमा रहेको बताएका हुन्। मन्त्रालयको जिम्मेवारी सम्हालेको एक वर्षमा आफूले गरेका मुख्यमुख्य काम र उपलब्धि सार्वजनिक गर्न बुधबार मन्त्रालयमा आयोजित पत्रकार सम्मेलनमा मन्त्री किरातीले पर्यटन प्रवर्द्धन गर्न पुरानो गाउँको खोजिमा रहेको बताएका हुन्। उनले भने,'पर्यटन क्षेत्रको विकास नभइ मुलुकको विकास हुँदैन। त्यसैले पुराना सम्पदा र गाउँको खोजिमा छौं।' मन्त्री किराँतीले १ वर्षमा गरेका कामको विवरण सार्वजनिक गरेका छन्। उनले आफू मन्त्री बनेको एक वर्षको अवधिमा १०१ काम गरेको दावी गरे। उनले सार्वजनिक गरेको कामको विवरणमा सम्पदाहरूको विशेष सरसफाइ,जहाज खरिद प्रक्रिया अघि बढेको, पर्यटक बढाउन लिजमा विमान ल्याउनेदेखि विमानस्थल निर्माणका काम रहेका छन्। पहिलो तीन महिनामा सरसफाइ निर्देशिका जारी गरी पशुपतिनाथ मन्दिर र सम्पदाहरुको विशेष सरसफाइ गरेको बताए। ९ महिनाभित्रमा मध्यम खालको काम गरेको र त्यसको परिणाम आउन बाँकी रहेको उनको भनाइ छ। मन्त्री किरातीले दुर्गम क्षेत्रमा उडान भर्ने साना तीनवटा जहाज खरिद प्रक्रिया अगाडि बढाइसकेको जानकारी दिए। उनले विस २०१२ बाट ग्राउन्डेड भएको ट्वीनेटर जहाज एकमहिनामा मर्मतसम्भर गरी पुन: उडानमा ल्याउने तयारी भइरहेको बताए। यो सँगै ६ वटा जहाज हुनेछन्। यसैगरी २३ वटा विमानस्थललाई पूर्णक्षमता सञ्चलनमा ल्याउनेगरी काम भइरहेको बताए। चिनियाँ जहाजलाई निकास दिनेगरी टेन्डर प्रक्रिया अगाडि बढाइसकेको उनको भनाइ छ। उनले पर्यटक बढाउन लिजमा जहाज ल्याउने प्रक्रिया पनि अगाडि बढिसकेको बताए।"
"दुई वर्षपछि ८ अर्बको कारोबार, सेयरमा उछाल","काठमाडौं : ०७८ पुस २८ गते ८ अर्ब ३ करोड ३२ लाख रुपैयाँ बराबरको सेयर कारोबार भयो । त्यसयता सेयर बजार घटेको घट्यै थियो । एकातिर कारोबार रकम घटेको थियो त अर्कोतिर सेयर भाउ पनि उस्तै थियो । सेयर बजारमा दैनिक कारोबार खुम्चिएर ४५ करोडमा झरेको थियो । मंगलबार भने सेयर बजारमा चमत्कार छायो । लगभग दुई वर्षअघि कै अवस्थामा बजार फर्कियो । ८ अर्ब २ करोड ३८ लाख बढीको कारोबार भयो । एकातिर सेयर बजारमा हरियाली छायो, अर्कोतिर निराश लगानीकर्तामा खुसीको रक्तसञ्चार भयो । मौद्रिक नीति समीक्षामा लिइएको सेयर बजारप्रतिको लचकता र बैंकले निक्षेपको दर घटाएका कारण सेयर बजारमा उछाल छाएको विश्लेषकहरू बताउँछन् । उनीहरू, अब सेयर बजारले उचाइ लिने आशा व्यक्त गर्छन् । मंगलबार ३०४ धितोपत्रको कारोबार भएको थियो । जसका २ करोड ३३ लाख ७० हजार ५३ कित्ता सेयर किनबेच भएका थिए । अर्थात्, ८ अर्ब २ करोड ३८ लाख ६२ हजार ४ सय ६ रुपैयाँ बराबरको खरिदबिक्री भएको थियो । पछिल्लोपटक ०७८ पुस २८ गते ८ अर्ब ३ करोड ३२ लाख रुपैयाँ बराबरको कारोबार भएको थियो । त्यसयता कारोबारको आकार क्रमशः घटेको थियो । कारोबार खुम्चिँदा लगानीकर्ता निराश थिए । ०८० मंसिर २४ गते त सबैभन्दा कम ४५ करोड १२ लाख ९९ हजार ८७ रुपैयाँको मात्रै कारोबार भयो । राष्ट्र बैंकले आर्थिक वर्ष ०८०८१ को पहिलो त्रैमासिक मौद्रिक नीतिको समिक्षा गर्दै अवलम्बन गरेको नीतिगत व्यवस्थाले लगानीकर्तामा उत्साह जागेको थियो । ०८० मंसिर २५ गतेदेखि कारोबारको आकार बढ्दै गयो । बैंकहरूले ब्याजदर घटाउँदै गएपछि सेयर बजार चम्किँदै गयो । सेयर विश्लेषक देव गुरागाईं बैंकले ब्याजदर घटाउँदै लगेको र सेयर कर्जा पनि पाउने अवस्था सिर्जना भएकाले बजारमा उछाल आएको बताउँछन् । माघ लागेपछि कर्जा भटाभट स्वीकृत हुन थालिसकेका छन् । केही दिनमा खातामा पैसा आउने निश्चित भएको छ, गुरागाईंले अन्नपूर्णसँग भने, यसैले सेयर कारोबारको आकार बढ्यो । अबका दिनमा यस्तो भोलमको आकार अझै बढ्छ । सेयर विश्लेषक गुरागाईंका अनुसार मौद्रिक नीतिको अर्धवार्षिक समीक्षा आउन लागेकाले पनि लगानीकर्ताहरू आशावादी भएका हुन सक्छन् । ३ वर्षअघिका लगानीकर्ता तिनै हुन, नयाँ थपिएका छैनन्, उनले भने, उनीहरू बढी हौसिनेभन्दा पनि सम्हालेर कारोबार गर्न खोजेको देखिन्छ । अधिकांश कम्पनीले पुसमा साधारणसभा गरेर लाभांश पारित गरिसकेका छन । यस वर्ष लाभांश नदिने कम्पनीको संख्या पनि धेरै छ । तर, पनि लगानीकर्तामा आकर्षण भने राम्रै देखिन्छ । यसले गर्दा धितोपत्र बजारमा लाभांशको प्रभाव खासै नपरेको प्रष्ट देखिन्छ । यद्यपि मार्जिन प्रकृतिको कर्जा लिएर कारोबार गर्ने भएकाले पनि सेयर कारोबारमा ब्याजदरको प्रभाव परेको हो । बैंक तथा वित्तीय संस्थामा अधिक लगानीयोग्य पुँजी (तरलता) भएपछि बैंकहरूले पछिल्ला हरेक महिना निक्षेपको ब्याजदर घटाउँदै आएका छन् । जसले गर्दा माघ लागेसँगै वाणिज्य बैंकहरूको निक्षेपको ब्याजदर साविकको भन्दा औसत ०८२ प्रतिशत बिन्दुले घटेको छ । मंगलबार नेप्से परिसूचक ५४५४ अंकले बढेर २१७५१७ बिन्दुमा पुग्यो । सेन्सेटिभ इन्डेक्स २३८ प्रतिशतले बढ्यो । आइतबार नेप्से परिसूचक ३१६२ अंकले बढेको थियो । यो पनि पढ्नुहोस सेयर बजारमा हरियाली : नेप्से ५४ अंकले बढ्यो, ८ अर्ब माथिको कारोबार"
"काठमाडौं महानगरले ६ महिनामा संकलन गर्यो करिब पाँच अर्ब राजस्व, बहाल कर मात्र एक अर्ब ३५ करोड","काठमाडौं : काठमाडौं महानगरपालिकाले चालु आर्थिक वर्षको अर्धवार्षिक अवधिमा चार अर्ब ९० करोड ५१ लाख ९० हजार रुपैयाँ राजस्व असुल गरेको छ। अघिल्लो आर्थिक वर्षको सोही अवधिमा चार अर्ब ५६ करोड २९ लाख ५७ हजार राजस्व रुपैयाँ असुल गरेको थियो। अघिल्लो आव र चालु आवको सोही अवधिको तुलना गर्दा यसवर्ष रू ३५ करोडले बढी राजस्व असुल भएको कामपाको राजस्व विभागका प्रमुख धुव्र काफ्लेले जानकारी दिए। काफ्लेका अनुसार सबैभन्दा बढी बहाल करमा रू एक अर्ब ३५ करोड ६३ लाख ३० हजार राजस्व असुल भएको छ। त्यस्तै, सम्पत्ति करमा रू ६७ करोड १७ लाख २० हजार असुल गरेको हो। विभागका अनुसार पछिल्लो समय करदाताको सङ्ख्या बढेकाले गत वर्षको तुलनामा राजस्व बढेको हो। कामपाले चालु आवका लागि करिब रू १० अर्ब ४१ करोड ९५ लाख ४९ हजार राजस्व असुल गर्ने लक्ष्य लिएको छ। गत आवमा भने रू नौ अर्ब आठ करोड ७० लाख १३ हजारको लक्ष्य लिएको थियो। विगतका केही वर्ष कोरोना महामारीका कारण आशाअनुरुप कर असुल हुन नसकेपनि चालु आवमा लक्ष्यमा पुग्न समस्या नहुने कामपाको भनाइ छ। सम्पत्ति, घरबहाल, व्यवसाय, विज्ञापन, मनोरञ्जन, भूमि, मूल्य अभिवृद्धि र सवारीसाधन करसहित ३६ शीर्षकमा कामपाले राजस्व असुल गर्दै आएको प्रमुख काफ्लेले जानकारी दिए। चालु आवमा हालकै अवस्थामा राजस्व असुल भए लक्ष्यमा पुग्न कुनै समस्या नहुने उनको भनाइ थियो। यसवर्ष कामपाका लागि बाह्य अनुदान रकम कम भए पनि आन्तरिक राजस्व असुलमा खासै समस्या नभएको विभागले जनाएको छ। पछिल्लो समय कामपाले राजस्व सङ्लनका लागि थप कडाइ गरेसँगै लामो समयदेखि उठ्न नसकेको बक्यौता रकम असुल उपर गर्न सहज भएको काफ्लेले बताए। कामपाले गत फागुन ३ मा घरबहाल व्यवस्था निर्देशिका२०७९ जारी गरेसँगै बहाल करबापतको रकम सङ्कलन हुन थालेको जनाइएको छ। निर्देशिकाअनुसार कुनै पनि घरधनीले घरभाडामा लगाउँदा वा घरखाली गराउँदा दवैका बारे सूचना सात दिनभित्र वडा कार्यालयमा दिनुपर्ने छ। लिखित सम्झौताको एकप्रति सम्बन्धित वडा कार्यालय, एकप्रति घरधनी र एकप्रति भाडामा बस्नेले राख्नुपर्ने निर्देशिकामा उल्लेख गरिएको छ। सम्झौतामा बहाल रकम, तिर्नुपर्ने मिति, बहाल कायम रहने अवधि र अवधि थपबारेसमेत उल्लेख गरेको हुनुपर्ने छ।  रासस"
कम्पनी सञ्चालकको योग्यता तोक्ने कसले ?,"इन्डेपेन्डेन्ट पावर प्रोड्युसर्स एसोसिएसन, नेपाल (इप्पान) र नेपाल धितोपत्र बोर्डबीच केही समयअघि भएको चारबुँदे सम्झौताको निर्णय नं ४ मा स्वतन्त्र सञ्चालकको सम्बन्धमा दुई वटा बुँदा उल्लेख छ। ती बुँदामा के छन् भन्ने विषयमा प्रवेश गर्नुअघि कम्पनीका सञ्चालक सम्बन्धमा बुझ्नु उपयुक्त हुन्छ। कम्पनी ऐन, २०६३ को दफा २(म) मा सञ्चालक भन्नाले कम्पनीको सञ्चालक र सो शब्दले वैकल्पिक सञ्चालकसमेतलाई जनाउँछ भनेको छ। त्यस्तै, दफा २(य) मा सञ्चालक समिति भन्नाले कम्पनीको सञ्चालक समिति सम्झनुपर्छ भनेको छ। ऐनको दफा ८६(१) अनुसार प्राइभेट कम्पनीमा नियमावलीमा तोकिएबमोजिम बढीमा ११ जनासम्म सञ्चालक हुन्छन्। दफा ८६(२) अनुसार पब्लिक कम्पनीमा कम्तीमा तीन जना र बढीमा ११ जनासम्म सञ्चालक हुन सक्छन्। पब्लिक कम्पनीमा महिला पनि सेयरधनी भएमा कम्तीमा एक जना महिला सञ्चालक हुनुपर्छ। पब्लिक कम्पनीमा ७ जनासम्म सञ्चालक भए कम्तीमा एक जना र ७ जनाभन्दा बढी सञ्चालक भएमा कम्तीमा दुई जना स्वतन्त्र सञ्चालक हुनुपर्छ। सञ्चालकको समूहलाई सञ्चालक समिति भनिन्छ र यिनै सञ्चालकले आफूमध्येबाट एकजना सञ्चालकलाई अध्यक्ष चयन गर्छन्। सञ्चालकको वैकल्पिक सञ्चालक पनि हुन्छन्। सञ्चालकलाई जति अधिकार हुन्छ, त्यति अधिकार वैकल्पिक सञ्चालकलाई पनि हुन्छ। ऐनको दफा ८८ अनुसार सञ्चालक हुनको लागि नियमावलीमा सेयर संख्या तोकिएको भए सो बमोजिमको सेयर लिएको हुनुपर्छ। नियमावलीमा यस्तो संख्या नतोकिएमा कम्तीमा एक सय कित्ता सेयर लिएको हुनुपर्छ। स्वतन्त्र सञ्चालक र वैकल्पिक सञ्चालकले सेयर लिएको हुनु पर्दैन। कम्पनीमा कस्ता व्यक्ति सञ्चालक हुन सक्छन् भन्ने सम्बन्धमा कम्पनी ऐन, २०६३ ले व्यवस्था गरेको छ। सञ्चालकको योग्यताअयोग्यता सञ्चालकको नियुक्ति ऐनको दफा ८९ र कम्पनी नियमावलीमा अधिनमा रही साधारणसभाले गर्छ। साधारणसभा सेयरधनीको सभा हा। यसमा सेयरधनी सकेसम्म आफैं उपस्थित हुनुपर्छ। नसकेमा प्रतिनिधि अर्थात् प्रोक्सीमार्फत पनि उपस्थित हुन सक्छन्। सेयरधनीमध्येबाटै सञ्चालक निर्वाचित हुन्छन् र सेयरधनीले आफैं वा आफ्नो प्रतिनिधिमार्फत सञ्चालक निर्वाचनमा मत हाल्छन्। सेयरधनी जोसुकै सञ्चालक बन्न सक्छन् तर, योग्यता भने पुगेको हुनुपर्छ। ऐनको दफा ८९(१) अनुसार (१) पब्लिक कम्पनीको हकमा २१ वर्ष उमेर नपुगेको, (२) मगज बिग्रेको वा बहुलाएको, (३) दामासाहीमा परी पाँच वर्षको अवधि पूरा नभएको, (४) भ्रष्टाचार वा नैतिक पतन देखिने अन्य कसुरमा सजाय पाएको, (५) कुनै प्रकारको चोरी, ठगी, कीर्ते वा आफ्नो जिम्माको धनमाल अनधिकृत तवरले मासेको वा दुरुपयोग गरेको अभियोगमा कसुरदार ठहरी सजाय भुक्तान भएको तीन वर्ष पूरा नभएको, (६) सम्बन्धित कम्पनीको व्यवसाय वा कुनै ठेक्कापट्टा वा कारोबारमा कुनै प्रकारको निजी स्वार्थ भएको, (छ) समान उद्देश्य भएको अर्को कुनै कम्पनीको सञ्चालक, आधारभूत सेयरधनी, कर्मचारी, लेखापरीक्षक वा सल्लाहकार पदमा बहाल रहेको वा त्यस्तो कम्पनीमा कुनै पनि प्रकारको निजी स्वार्थ भएको, (७) सम्बन्धित कम्पनीलाई रकम बुझाउन बाँकी रहेको ठहर भएको अवस्थामा त्यस्तो सेयरधनी, (८) दफा १६० बमोजिम सजाय पाएको व्यक्तिको हकमा सजाय पाएको मितिले एक वर्ष ननाघेको वा दफा १६१ बमोजिम सजाय पाएको व्यक्तिको हकमा सजाय पाएको मितिले ६ महिना ननाघेको, (९) कुनै खास व्यवसाय सञ्चालन गर्ने कम्पनीको हकमा प्रचलित कानुनले कुनै योग्यता तोकेको भए त्यस्तो योग्यता नपुगेको वा कुनै अयोग्यता तोकिएको रहेछ भने त्यस्तो अयोग्यता भएको, (१०) लगातार तीन आर्थिक वर्षसम्म कम्पनी ऐनअनुसार कार्यालय (कम्पनी रजिस्ट्रार) मा पेस गर्नुपर्ने विवरण तथा प्रतिवेदन पेस नगर्ने कुनै कम्पनीको सञ्चालक रहेको, (११) दफा ८१(२) बमोजिम जरिबाना रकम तिर्न बाँकी रहेको, (१२) अर्को कुनै सूचीकृत कम्पनीबाट बैठक भत्ता र बैठक स्थलमा आउन, जान, बस्नका लागि लाग्ने वास्तविक खर्चबाहेक अन्य पारिश्रमिक वा कुनै सुविधा प्राप्त हुने सञ्चालकको पदमा बहाल रहेको कुनै पनि व्यक्ति सञ्चालक बन्न सक्दैनन्। यसमा सूचीकृत असूचीकृतको भेद हुन्न। यसबाहेक कम्पनीमा स्वतन्त्र सञ्चालक पनि हुन्छन्। स्वतन्त्र सञ्चालकको लागि माथि उल्लेखित अयोग्यताबाहेक अन्य अयोग्यता पनि तोकिएको छ। ऐनको दफा ८९(२) अनुसार (१) दफा ८९(१) मा उल्लेखित व्यक्ति, (ख) सम्बन्धित कम्पनीको सेयरधनी, (ग) सम्बन्धित कम्पनीले कारोबार गर्ने विषयसँग सम्बन्धित विषयमा कम्तीमा स्नातकोपाधि हासिल गरी सम्बन्धित क्षेत्र वा कम्पनी व्यवस्थापनसम्बन्धी काममा कम्तीमा १० वर्षको अनुभव प्राप्त वा अर्थ, वित्त, व्यवस्थापन, लेखा, तथ्यांक, वाणिज्य, व्यापार प्रशासन वा कानुन विषयमा कम्तीमा स्नातक गरी सम्बन्धित क्षेत्रमा कम्तीमा १० वर्षको अनुभव प्राप्त नगरेको व्यक्ति, (घ) सम्बन्धित कम्पनीको पदाधिकारी, लेखापरीक्षक, कर्मचारी वा त्यस्तो कुनै पदबाट अवकाश प्राप्त गरेको तीन वर्ष पूरा नभएको व्यक्ति, (ङ) सम्बन्धित कम्पनीको पदाधिकारीको नजिकको नातेदार र (च) सम्बन्धित कम्पनीको लेखापरीक्षक वा निजको साझेदार स्वतन्त्र सञ्चालक बन्न सक्दैनन्। सञ्चालकको दायित्व कम्पनी सञ्चालकको योग्यताअयोग्यता पछि सञ्चालकको दायित्व के हुन्छन् त्यसबारेमा छोटो चर्चा गरौं। कम्पनीको दायित्वलाई पनि देवानी र फौजदारी गरी दुई प्रकारले विभाजन गरिएको छ। यस्ता दायित्व कसले वहन गर्छगर्छन् भन्ने प्रश्न उठ्छ। कानुनअनुसार ऐननियमले दिएको अख्तियारी नाघेर गरेको कार्यको जवाफदेही सञ्चालक हुनुपर्छ। मुलुकी देवानी (संहिता) ऐन, २०७४ को दफा ५१ मा कसैले कानुनी व्यक्तिको तर्फबाट कुनै कामकारबाही गर्दा कसैलाई कुनै किसिमको हानिनोक्सानी पर्न गएमा त्यसको जिम्मेवारी त्यस्तो कानुनी व्यक्ति (कम्पनी) को हुनेछ र त्यसको क्षतिपूर्ति सम्बन्धित कानुनी व्यक्तिले व्यहोर्नु पर्नेछ। तर, कानुनी व्यक्तिको उद्देश्य वा कार्यक्षेत्र बाहिर रही गरेको वा बदनियतपूर्वक गरेको कामकारबाहीबाट कसैलाई हानि, नोक्सानी हुन गएमा त्यस्तो काम गर्ने सञ्चालक वा व्यक्ति नै व्यक्तिगतरूपमा जिम्मेवार हुनेछ। त्यस्तै, मुलुकी फौजदारी (संहिता) ऐन, २०७४ को दफा ३० मा कुनै फर्म, कम्पनी वा संगठित संस्थाले यस संहिता वा कानुनबमोजिम कसुर मानिने कुनै काम गरेको वा गराएकोमा जसले त्यस्तो काम गरे वा गराएको हो सोही व्यक्ति जिम्मेवार हुनेछ र त्यस्तो व्यक्ति किटान हुन नसकेमा फर्मको हकमा त्यस्ता काम गर्ने सम्बन्धित धनी वा हिस्सेदारहरू र कम्पनी वा संगठित संस्था भए त्यस्तो काम गर्ने वा गराउने सञ्चालक, प्रबन्ध सञ्चालक, महाप्रबन्धक र त्यस्तो व्यक्ति पनि किटान हुन नसकेमा त्यस्तो संस्थाको कार्यकारी प्रमुखले आपराधिक दायित्व व्यहोर्नुपर्ने व्यवस्था छ। कम्पनी ऐन, २०६३ को दफा १६० मा कम्पनीका सञ्चालकलगायतलाई तोकिएको कार्य नगरेमा २० देखि ५० हजार रुपैयाँसम्म जरिबाना वा दुई वर्षसम्म कैद वा दुवै सजाय हुने व्यवस्था छ। यसमा भएको कैदको व्यवस्था कम्पनीका सञ्चालक र पदाधिकारीलगायतले व्यहोर्नुपर्ने फौजदारी दायित्व हा। त्यस्तै, दफा १६१ मा १० देखि ५० हजार रुपैयाँसम्म जरिबाना मात्र हुने व्यवस्था देवानी दायित्व हा। युनिटी लाइफ इन्टरनेसनल लिमिटेड (नेपाल कानुन पत्रिका २०६८, निर्णय नं ८८१४) को मुद्दामा कम्पनीको देवानी तथा फौजदारी दायित्व विषयमा विस्तृत व्याख्या गरिएको छ। कम्पनीको भौतिक अस्तित्व नभई अमूर्त हुने हुँदा यसलाई कैद गर्न नसकिने, यसको स्वतन्त्र मन, मस्तिस्क वा सोच्न सक्ने दिमाग तथा आत्मा नभएको हुनाले यसले आत्मदाह गर्ने अवस्था पनि नहुने हुँदा कुनै फौजदारी आपराधिक मनसाय (मेन्स रिया) पनि राख्न वा बोक्न नसक्ने भनिएको छ। कुनै ऐनमा नै कम्पनीको तर्फबाट काम गर्ने सञ्चालक, कर्मचारी वा व्यक्ति नै व्यक्तिगत रूपमा सजायका भागी हुने भन्ने स्पष्ट व्यवस्था गरिएको अवस्थामा कम्पनीको नाममा काम गर्ने सञ्चालक, कर्मचारी वा व्यक्तिविरुद्ध कारबाही चलाउन पाइने आदेशमा उल्लेख छ। इप्पानको सम्झौताको बुँदा कम्पनी सञ्चालकको बारेमा यति कुरा गरिसकेपछि इप्पानले नेपाल धितोपत्र बोर्डसँग गरेको सम्झौताको बुँदा नं ४ मा प्रवेश गरौं। इप्पानले धितोपत्र बोर्डसँग गरेको सम्झौतामा (१) सूचीकृत कम्पनीको संस्थागत सुशासनको अवस्थालाई थप सुदृढ बनाउन प्रचलित कानुनको व्यवस्थासँग सामञ्जस्यता कायम गरी स्वतन्त्र सञ्चालकको भूमिकालाई सशक्त र प्रभावकारी बनाउन बोर्डबाट स्वतन्त्र सञ्चालकको योग्यतासहितको रोस्टर तयार गर्ने साथै स्वतन्त्र सञ्चालकबाट पालना गर्नुपर्ने व्यवस्था र प्रवाह गर्नुपर्ने विवरणलगायत आवश्यक कुराहरू तोकिदिने व्यवस्था पूर्णरूपमा पालना भएको हुनुपर्ने र (२) बोर्डबाट तोकिएका स्वतन्त्र सञ्चालकसम्बन्धी व्यवस्था सूचीकृत कम्पनीले पूर्णरूपमा पालना गर्नुपर्ने भन्ने छ। सम्झौताका यी दुवै बुँदा अर्थहीन छन्। पहिलो बुँदा सूचीकृत कम्पनीको संस्थागत सुशासनको अवस्थालाई थप सुदृढ बनाउन प्रचलित कानुनको व्यवस्थासँग सामञ्जस्यता कायम गरी स्वतन्त्र सञ्चालकको भूमिकालाई सशक्त र प्रभावकारी बनाउन बोर्डबाट स्वतन्त्र सञ्चालकको योग्यतासहितको रोस्टर तयार गर्ने भन्ने कुराभित्र अन्योलबाहेक केही छैन। कुनै पनि कम्पनीको संस्थागत सुशासन थप सुदृढ बनाउने काम स्वतन्त्र सञ्चालकको मात्र हैन। स्वतन्त्र सञ्चालक र अन्य सञ्चालकको अस्तित्व अलगअलग पनि हुन्न र सबै सञ्चालक एकै हुन्। सञ्चालकको समूह नै सञ्चालक समिति हा। यसमा स्वतन्त्र र अन्य सञ्चालकको लागि अलग गरिएको हुन्न भन्ने कुरा अदालती आदेशमा पनि उल्लेख गरिएको कुरा अघिल्लो अनुच्छेदमा उल्लेख गरिसकिएको छ। यति हुँदाहुँदै पनि कम्पनी ऐनले तोकेको स्वतन्त्र सञ्चालकको योग्यताअयोग्यता धितोपत्र बोर्डलाई तोक्न लगाउने कार्यको कुनै हिसाबले पनि तर्कसंगत छैन। कम्पनी ऐनले तोकेको स्वतन्त्र र अन्य सञ्चालकको योग्यतामा के पुगेको छैन ? धितोपत्र बोर्ड सञ्चालकको योग्यता तोक्ने निकाय हैन भन्ने कुरा इप्पानले नबुझेको हैन, बुझ पचाएको देखिन्छ। कम्पनी ऐनले कुनै खास व्यवसाय सञ्चालन गर्ने कम्पनीको हकमा प्रचलित कानुनले कुनै योग्यता तोक्न सक्ने व्यवस्था गरेको छ। तर, खास व्यवसाय कुन कुन हुन् भन्ने सम्बन्धमा कम्पनी ऐन बोलेको छैन। यस हिसाबले जलविद्युत् प्रवद्र्धक गर्ने कम्पनीलाई मनखुसी खास व्यवसाय भन्न मिल्दैन। बैंकिङ र बिमा व्यवसाय सञ्चालन गर्ने कम्पनीको लागि यसको नियामकले खास योग्यता तोकेको छ। खास व्यवसायबाहेकका सम्पूर्ण कम्पनीको लागि कम्पनी ऐनले तोकेको योग्यता पुगेका व्यक्ति स्वतन्त्र सञ्चालक हुन्छन्। कम्पनी ऐननिर्देशिकाले सञ्चालक हटाउने व्यवस्था पनि गरेको छ। इप्पानका पदाधिकारी र इप्पानमा आबद्ध जलविद्युत् उत्पादक कम्पनीले बोर्डले योग्यता नतोकेको र रोस्टर नबनाएको कारण स्वतन्त्र सञ्चालक नियुक्त नगरी बसेका छन् ? यस्ता अर्थ न बर्थका व्यवस्था राखेर इप्पानले के गर्न खोजेको हो ? त्यस्तै, स्वतन्त्र सञ्चालकबाट पालना गर्नुपर्ने व्यवस्था र प्रवाह गर्नुपर्ने विवरणलगायत आवश्यक कुराहरू तोकिदिने के भनेको यो ? स्वतन्त्र सञ्चालकले कहाँ, के, कस्तो विवरण प्रवाह गर्ने ? स्वतन्त्र सञ्चालक कम्पनीको छुट्टै निकाय हो र ? अर्को बुँदा बोर्डबाट तोकिएका स्वतन्त्र सञ्चालकसम्बन्धी व्यवस्था सूचीकृत कम्पनीले पूर्णरूपमा पालना गर्नुपर्ने भन्ने छ। अहिलेसम्म इप्पानका पदाधिकारीले कम्पनी ऐनले तोकेको स्वतन्त्र सञ्चालकसम्बन्धी व्यवस्था पालना गरेका रहेनछन् भन्ने यसले अर्थ दिँदैन ? कम्पनी ऐनले स्वतन्त्र र अन्य सञ्चालकका लागि निर्दिष्ट गरेको योग्यताअयोग्यता पर्याप्त छ। दाहाल, कर्पोरेट र धितोपत्र कानुनका अध्येताअधिवक्ता हुन्।"

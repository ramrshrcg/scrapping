शीर्षक,विवरण
अर्थतन्त्र सुधार्न तत्कालै यसो गरौं,"असहज आर्थिक अवस्थामा सरकारले खर्च बढाउनुपर्नेमा उल्टै कटौतीको नीति लियो। निजी क्षेत्रको सुझाव सम्बोधन गरी सरकारी निकायहरूबीच सामान्य समन्वयमात्रै भइदिएको भए अहिलेजस्तो समस्या हुने थिएन। सबै निकायले आफूले राम्रो काम गरिरहेको दाबी गरिरहेका छन् तर नतिजा सुखद आउन सकेको छैन। नतिजा पनि राम्रो निकाल्न सहकार्य आवश्यक भएकाले निजी क्षेत्रसहित सबै एकै ठाउँमा बसेर समाधान खोज्नुपर्ने बेला भएको छ। अहिले नेपालको अर्थतन्त्र संवेदनशील मोडमा छ। बैंक वित्तीय संस्थाहरूसँग करिब पाँच खर्ब रुपैयाँ लगानीयोग्य रकम छ। रेमिट्यान्स आप्रवाह पनि हालसम्मकै बढी छ। विदेशी विनिमय सञ्चिति हालसम्मकै उच्च छ। शोधनान्तर अवस्था निरन्तर सकारात्मक छ। अर्कोतर्फ, सरकारी खाता घाटामा चलिरहेको छ। चालू खर्च र वित्तीय व्यवस्थापनका लागि छुट्ट्याएको बजेट निरन्तर बढिरहेको छ। बैंक तथा वित्तीय संस्थाको आय घटेर राजस्वमा थप असर पर्ने देखिएको छ। विकास खर्च अत्यासलाग्दो गरी न्यून छ। अर्थात्, सरकार दबाबमा छ। मुद्रास्फीति २० महिनायता ७ प्रतिशतभन्दा माथि छ। निजी क्षेत्रद्वारा सञ्चालित सिमेन्ट छडजस्ता उद्योगहरू ३० प्रतिशतभन्दा कम क्षमतामा चलिरहेका छन्। यो क्षमता अझ घट्दो छ। साना तथा मझौला व्यवसायीका सटरहरू बन्द भएका छन्। कृषि उत्पादनले थप बजार गुमाउँदै छन्। बिदेसिनेको सूचीमा साना व्यवसाय वा कृषि गरिरहेका युवा बढी छन्। यसले सरकार, निजी क्षेत्र र सर्वसाधारण तीनवटै क्षेत्र समस्यामा रहेको चित्रण गर्छ । मागमा संकुचन भइरहेको छ। उद्यमी व्यवसायीमा चरम निराशा छ। व्यवसायीले लगानीको नभई पलायनको योजना बनाइरहेका छन्। बाह्य क्षेत्र सबल भए पनि यी वर्गलाई छुन सकेको छैन। यस्तो किन भयो त ? परिस्थितिबारे धेरै चर्चा त भयो तर समाधानको प्रस्ट तस्बिर आएन। पहिलो त सरकार कोभिडपछिको तीव्र आर्थिक विस्तारबाट आत्तियो र निजी क्षेत्रलाई संकुचित बनाई माग घटायो। असहज आर्थिक अवस्थामा सरकारले खर्च बढाउनुपर्नेमा खर्च कटौतीको नीति लियो। जसकारण समस्या थप बढ्यो। दोस्रो, समस्या छ भन्ने थाहा हुँदाहुँदै पनि सुधारको उपाय अवलम्बन गरिएन। बजेट र मौद्रिक नीतिका लागि सबै निजी क्षेत्रले संयुक्त रूपमा सुझाव दिए तर सुनुवाइ भएन। निजी क्षेत्रको सुझाव सम्बोधन गरी सरकारी निकायहरूबीच सामान्य समन्वयमात्रै भइदिएको भए अहिलेजस्तो समस्या हुने थिएन। सबै निकायले आपूले राम्रो काम गरिरहेको दाबी गरिरहेका छन् तर नतिजा सुखद आउन सकेको छैन। नतिजा पनि राम्रो निकाल्न सहकार्य आवश्यक भएकाले निजी क्षेत्रसहित सबै एकै ठाउँमा बसेर समाधान खोज्नुपर्ने बेला भएको छ। नेपाल उद्योग वाणिज्य महासंघले आयोजना गरेको आर्थिक बहस कार्यक्रममा प्रधानमन्त्रीज्यूले तत्काल आर्थिक सुधार आयोग वा अन्य कुनै उच्चस्तरीय कानुनी हैसियत भएको संयन्त्र गठन गर्न प्रतिबद्धता जनाउनुभएको थियो। सोे प्रतिबद्धतालाई महासंघसहित अर्थतन्त्रका धेरै सरोकारवालाहरूले सकारात्मक रूपमा लिँदै कार्यान्वयनको प्रतीक्षा गरिरहेका छन्। अर्थतन्त्र सुधारका लागि तत्काल गर्नुपर्ने काम महासंघले वर्तमान अवस्था र गर्नुपर्ने सुधारका विषयमा देशैभरका व्यवसायी तथा सदस्य संघसंस्थाहरूसँग सुझाव लिएका छन्। निजी क्षेत्रको सबैभन्दा ठूलो छाता संगठनका देशभरका प्रतिनिधिबाट प्राप्त सुझाव यहाँ समेटिएको छ। अहिले व्यवसायीहरूको मनोबल कमजोर भएको छ। व्यवसायीहरूको मनोबल बढाउन राज्यले पुँजीगत खर्च बढाएर, लगानीमैत्री वातावरण बनाउँदै आर्थिक गतिविधि बढाउन आवश्यक छ। सरकारी पुँजीगत खर्चको वृद्धिदर गत आर्थिक वर्षको पहिलो तीन महिनामा १८६ प्रतिशतले बढेकोमा यस आर्थिक वर्ष ०९ प्रतिशतले मात्र बढेको छ। आर्थिक गतिविधि सुस्त हुनुमा यो पनि एक प्रमुख कारण हो। त्यसैले सरकारको पुँजीगत खर्च बढाउन जरुरी छ। अब त वर्षा र मुख्य चाडपर्व पनि सकिएका छन्। अब खर्च बढाउन कामलाई गति दिने समय आएको छ। कामलाई तीव्रता दिनुपर्ने समयमा विभिन्न ढंगले अराजक गतिविधि बढ्न थालेको देखिन्छ। अराजक गतिविधिलाई कुनै पनि हालतमा नियन्त्रण गर्न जरुरी छ। शान्ति सुरक्षा, लगानी सुरक्षा र लगानीकर्तालाई उत्पे्ररणा हुने वातावरण बनाउन जरुरी छ। सरकारले आन्तरिक ऋण उठाएको त छ तर खर्च भएको छैन। सरकारले आन्तरिकका साथै बाह्य ऋण लिएर विकासका कामलाई तीव्र रूपमा अघि बढाउनुपर्छ। क्रेडिट रेटिङ गरी विदेशी लगानीलाई थप आकर्षित गर्न सकिन्छ। यो समयमा लगानी बढाउने र आर्थिक गतिविधि बढाउन सकेमात्र व्यवसायीको मनोबल उच्च बनाउन सकिन्छ। अर्थतन्त्रलाई चलायमान बनाउन सहरदेखि गाउँगाउँसम्म पुँजी प्रवाहलाई चलायमान बनाउनु पर्नेछ। त्यसका लागि नेपाल राष्ट्र बैंकले गाउँगाउँसम्म पुँजी प्रवाहमा देखिएका अवरोधहरू हटाउनु पर्छ। सरकारले अंगीकार गरेका कतिपय नीतिगत प्रयास लगानी निरुत्साहन गर्ने किसिमका छन्। भूतप्रभावी कानुन र अस्थिर नीतिगत व्यवस्थाले आन्तरिक तथा बाह्य लगानीलाई दुरुत्साहन गर्ने भएकाले राज्यले लचिलो व्यवस्था मिलाउनुपर्छ। पर्यटन प्रवद्र्धनका कार्यक्रमबाट छोटो समयमा अधिकतम फाइदा लिन सकिने भएकाले यसलाई प्राथमिकतामा राख्नुपर्छ। निर्माण सम्पन्न भएका विमानस्थलहरूलाई सञ्चालनमा ल्याउने र निर्माणाधीन राजमार्गहरूलाई छिटो सम्पन्न गर्दै सडक यातायातलाई सहज बनाउनुपर्छ। केही खास प्राविधिक विषयबारे अध्ययन गर्ने संस्था (जस्तै नर्सिङ कलेज) सञ्चालन गर्न रोक्का गरिँदा नेपाली विद्यार्थीहरू भारतीय सीमा क्षेत्रमा गएर पढ्न बाध्य भएकाले यसमा निर्णायक कदम चाल्ने समय आइसकेको छ। व्यवसायीले पुँजीगत खर्चको सिलसिलामा गर्ने खर्चहरूमा ठूलो अंशमा सरकारलाई मूअकर (भ्याट) दाखिला गरिआएका छन् तर आय आर्जन गर्न उल्लेख्य समय लाग्ने भएकोले आउटपुट ट्याक्सको दायित्व नहुने र उल्लेख्य रूपमा स्रोतमा तिरिएको मूअकर क्रेडिट रहिरहेको छ। जसले गर्दा निजी क्षेत्रलाई पुँजीगत लगानीको स्रोत व्यवस्थापन गर्न थप कठिन बनाएको छ। यस्तो समस्या खास गरेर होटल, पूर्वाधार विकास आयोजनालगायत दीर्घकालीन लगानीमा हुने व्यवसायमा बढी देखिएको छ। सरकारमा अग्रिमरूपमा जम्मा भएको मूल्य अभिवृद्धि कर रकम तत्काल व्यवसायीलाई फिर्ता गर्ने व्यवस्था भएको खण्डमा सो रकमले पुँजीगत लगानीमा सहजता हुन जाने निश्चित छ। मूल्य अभिवृद्धि कर ऐनको दफा २४ मा यसरी लगातार चार महिनासम्म दाखिल गर्नुपर्ने कर रकममा मिलान गरेर बाँकी रहेको रकम दर्ता भएको व्यक्तिले फिर्ता पाउन सक्ने व्यवस्था भए पनि व्यावहारिक रूपमा सो हुन सकेको छैन। तसर्थ सरकारले नीतिगत रूपमा यस्तो अधिक दाखिला भएको कर रकम सहज रूपले फिर्ता गर्ने वातावरण तयारी गर्नुपर्ने देखिन्छ। यसले पुँजीगत खर्चमा बढाउन सहयोग गर्छ जसले गर्दा राष्ट्रको आर्थिक गतिविधिलाई थप टेवा पुग्न जान्छ। अर्थतन्त्रलाई चलायमान बनाउन सहरदेखि गाउँगाउँसम्म पुँजी प्रवाहलाई चलायमान बनाउनु पर्नेछ। त्यसका लागि नेपाल राष्ट्र बैंकले गाउँगाउँसम्म पुँजी प्रवाहमा देखिएका अवरोधहरू हटाउन पर्छ। जिल्लाजिल्लामा रहेका साना तथा मझौला व्यवसायलाई प्रवाह हुने कर्जालाई सहज बनाउनु पर्छ। जस्तै घर कर्जालाई सरल र सुलभ बनाउन सकेमा यसले सिमेन्ट, छडदेखि फर्निचरसम्मका उद्योगलाई चलायमान बनाउन सघाउँछ र व्यापक मात्रामा रोजगारी पनि सिर्जना हुन्छ। निक्षेपको ब्याजदर कम गर्न मौद्रिक नीतिको समीक्षामार्फत उपकरण ल्याउनुपर्ने आवश्यकता देखिएको छ। ब्याजदर बढी भएर मुद्दती निक्षेपमा पैसा राखेर ब्याज खाने प्रचलन बढेको छ जसले गर्दा पैसा बजारमा चलायनमान नहुने तथा उत्पादनमूलक क्षेत्रमा लगानी नहुने देखियो। कृषि, पर्यटन पूर्वाधार र आईसीटीलगायतका सेवा तथा उत्पादनमूलक क्षेत्रमा पुनर्कर्जा र करमा सहुलियतसहितको प्याकेज आवश्यकता पनि देखिएको छ। नेपाली समाज ऋण नतिर्ने समाज होइन। तर पछिल्लो समय ऋण नतिर्नेसम्मको आवाज उठिरहेको छ। यो उचित होइन। यसको समाधानका लागि बैंकहरूलाई ऋणीको अवस्था हेरी केही समयका लागि पुनर्संरचना र पुनर्तालिकीकरणलगायतको अधिकार दिनु आवश्यक छ। साना तथा मझौला कर्जालाई बैंकले आपैं अध्ययन गरेर ऋण दिन सक्ने व्यवस्था गर्नु उपयुक्त हुन्छ। चालू पुँजी कर्जासम्बन्धी व्यवस्था पनि बैंक वित्तीय संस्थाले नै निर्णय गर्ने गरी छोड्नु उपयुक्त हुन्छ। हालै नेपाल राष्ट्र बैंकले एकीकृत निर्देशिकामा संशोधन गर्दै साझेदारलाई पनि वाच लिस्टमा राख्ने र कालोसूचीबाट बाहिर निस्किन ६ महिना लाग्ने प्रावधान ल्याएको छ। यसले व्यवसायी हतोत्साही देखिएकाले यो व्यवस्था पुनरावलोकन गर्नुपर्ने देखिन्छ। प्रधानमन्त्रीज्यूले अर्थतन्त्रका साझेदारहरूसँग दुई दिन लगातार गहन छलफल गर्नु भएको छ। यसको निचोड वा सुधारका रणनीतिक कदमहरू तत्काल घोषणा हुने आशा निजी क्षेत्रले गरेका छौं। प्रधानमन्त्री पुष्पकमल दाहाल प्रचण्डले अर्थतन्त्र सुधारका लागि राखेको छलफलमा नेपाल उद्योग वाणिज्य महासंघका अध्यक्ष ढकालले व्यक्त गरेको विचार।"
किभ आन्दोलनको अर्थ,"किभमा सरकारविरोधी प्रदर्शन सुरु भएको हिजो १० वर्ष टेक्यो, जसमा पश्चिमाको साथ छ। त्यो यस्तो परिघटना हो, जसले समाजमा विभाजन ल्याएको छ। रुसी भाषा र रुसीभाषी जनसंख्याविरुद्ध लडाइँ निम्त्याएको छ। देशको आर्थिक अवस्था बिगारेको छ। र, सस्तो राष्ट्रवाद फैलाएको छ। वास्तवमा, त्यो डोनबास क्षेत्रका नागरिकविरुद्ध किभको युद्धको सुरुवात थियो। तिनीहरू २०१४ मा उडिसा हाउस अफ ट्रेड युनियनमा भएको रुसी समर्थकको नरसंहारका जिम्मेवार हुन्। यद्यपि, भिडियो प्रमाण भए तिनलाई अहिलेसम्म कारबाहीको दायरामा ल्याइएको छैन। ती सबै रुसलाई रणनीतिक पराजय भोगाउन खोज्नेहरूका मौन अनुमोदनकर्ता हुन्। जो रुसलाई विश्व राजनीतिक नक्साबाट स्वतन्त्र शक्तिको रूपमा हटाउन र पूर्वसोभियत संघको साझा ऐतिहासिक, आर्थिक र आध्यात्मिक स्थानलाई सिध्याउन चाहन्छन्। यसका साथै, यो बुझ्नु जरुरी छ कि रुसको विरोध गर्ने संख्या अनगिन्ती हुँदै गएको छ। रुसी संघको सुरक्षा परिषद्का सचिव निकोले पात्रुसेभले भनेका छन्, युक्रेनमा सैन्य अपरेसनले वैश्विक बहुमतको नयाँ परिस्थिति बनाउँछ। जसको ढाँचामा विश्वका धेरै देशहरूले स्वतन्त्र विकासका लागि तत्परता देखाउँछन्। यसले उनीहरूको राष्ट्रिय हितको प्रवद्र्धन गर्छ। विश्वमा शक्ति सन्तुलन बढाउँछ। पारस्परिक सम्मान र समान वार्तालापको सम्बन्ध ल्याउँछ। र, सांस्कृतिक र सभ्यताको विविधतामा आधारित बहुकेन्द्रित विश्व व्यवस्थालाई थप प्रवद्र्धन गर्न शक्तिशाली प्रेरणा प्रदान गर्छ।  एलेक्सी ए नोभिकोभ, नेपालका लागि रुसी राजदूत हुन्।"
माछा मार्न फुकुवा,"नगरपालिकाले भदौेदेखि कात्तिाकसम्म फुल पार्ने समय भन्दै माछा मार्न रोकेको थियो। बागलुङ : बागलुङको गलकोट नगरपालिकाले खोलाहरूमा माछा मार्न खुल्ला (फुकुवा) गरेको छ। नगरपालिकाले माछाले फुल पार्ने समय भन्दै गत भदौ महिनादेखि दरमखोला र गौंदीखोलासहित नगरभित्रका खेलाहरूमा माछा मार्न रोक लगाएको थियो। गलकोटको पहिचानको रूपमा रहेको असला माछा लोप हुन लागेको भन्दै नगरपालिकाले गत भदौदेखि कात्तिक मसान्तसम्म माछाले फुल पार्ने समय हुने भन्दै जलचर संरक्षणअन्तर्गत सूचना जारी गरेर माछा मार्न रोक लगाएको थियो। नगरपालिकाले मंसिरमा सूचना निकालेर माछा मार्न फुकुवा गरेको जनाएको छ। नगरप्रमुख भरत शर्मा गैरेले अवैध रूपमा माछा मार्दा माछा नै लोप हुने अवस्थामा आएकाले निषेध गरेर पुनः फुकुवा गरिएको बताए। उनले दरम खोलाको लोपोन्मुख असला माछा संरक्षण गर्ने उद्देश्यका साथ भदौदेखि कात्तिक मसान्तसम्म माछाको फुल पार्ने र बच्चा हुर्कने समयलाई मध्यनजर गरी रोक लगाइएको र मंसिरदेखि माछा मार्न फुकुवा गरिएको बताए। पहिला खोलामा खेलिरहेको देखिने भए पनि पछिल्लो समय माछाको संख्यामा ह्रास आएपछि नगरपालिकाले उक्त अभियान अगाडि बढाएको नगरप्रमुख गैरेले बताए। पहिलेपहिले दरमखोलामा माछा बाहिर देखिने गरी सहजै खेलिरहेको देख्न सकिन्थ्यो, उनले भने, अहिले अवैध रूपमा माछा मार्ने क्रम बढेकाले माछाको संख्यामा ह्रास आएको छ। पुनः पहिलेको अवस्थामा फर्काउनको लागि हामीले अभियान सञ्चालन गरेका हौं। पछिल्लो समय खोलामा अवैध रूपमा करेन्ट लगाउने, विष हाल्नेलगायतका कार्यहरू बढ्दा माछा सखाप हुन थालेको भन्दै माछाको संरक्षणका लागि स्थानीय सरकारले जलचर संरक्षणको नीति अवलम्बन गरी माछाको संरक्षणमा अगाडि बढेको गलकोटका नगर उपप्रमुख फमलाल निउरेले बताए। मंसिरदेखि माछा मार्न फुकुवा गरे पनि माछा मार्ने क्रममा विषादी प्रयोग गर्ने, करेन्ट लगाउने, खोलाको धार परिवर्तन गर्ने, दुवालो थुन्नेजस्ता कार्य भने निषेध गरिएको गलकोटका प्रशासकीय अधिकृत तुुलबहादुर विकले बताए। उनले माछा मार्नका लागि जाल हान्ने, बल्छी हान्ने र हत्केला खेल्नमात्र पाइने बताए। नियम उल्लंघन गरेमा एक लाख रुपैयाँसम्म जरिवाना र सजाय हुनेछ।"
ओटीसी कारोबारमा रेकर्ड,"काठमाडौं : नेप्सेमा सूचीकृत भएका कम्पनी र तिनको सेयर कारोबार त अनलाइन प्रणालीमार्फत हुन्छ, ब्रोकरले यो कार्यको सहजीकरण गर्छन्। तर, सूचीकृत नभएका वा सूचीबाट हटाइएका पब्लिक कम्पनीको सेयर खरिदबिक्री कसरी गरिन्छ ? भन्ने धेरै कमलाई थाहा होला। त्यस्ता कम्पनीको सेयर किनबेच भौतिक रूपमै गर्नुपर्ने हुन्छ। त्यसका लागि नेपाल स्टक एक्सचेन्जले ओटीसी (ओभर द काउन्टर) कारोबारको सहजीकरण गर्छ। नेप्सेमै रहेको ओटीसी शाखाबाट हुने यो कारोबार पछिल्लो समय भने बढ्दै गएको छ। चालू आर्थिक वर्षको पहिलो तीन महिनामै पौने दुई अर्ब रुपैयाँको ओटीसी कारोबार भएको छ। जबकि औसतमा वार्षिक एक अर्ब ६६ करोडको मात्र कारबाही हुने गर्छ। ओटीसी कारोबार सुरु भएको आठ वर्षमा २ सय ६ वटा कम्पनीहरू ओटीसी कारोबारका लागि दर्ता भएका छन्। सुरुसुरुमा ओटीसी बजारमा दर्ता र कारोबार नगन्य थिए। सुरु भएको करिब डेढ वर्षसम्म करिब २० ओटा कम्पनी मात्रै दर्ता भएको थियो। अहिले भने ओटीसी बजारमा उल्लेख्य मात्रामा पब्लिक कम्पनी दर्ता तथा ती कम्पनीका सेयर कारोबार हुन थालेका छन्। होटल, अस्पताल, केबलकार, शैक्षिक संस्था, जलविद्युत् कम्पनीसम्मको कारोबार यहाँ हुने गरेको छ। कम्पनी रजिस्ट्रार कार्यालयले सेयर नामसारी तथा किनबेच अनिवार्य रूपमा ओटीसीमार्फत गर्नुपर्ने निर्देशन दिएको छ। आर्थिक वर्ष २०८००८१ को पहिलो त्रैमासमै २६ ओटा पब्लिक कम्पनीको सेयर किनबेच ओटीसीमार्फत भएको छ। ती कम्पनीको १ करोड ३६ लाख ७२ हजार १ सय २० बराबर कित्ता सेयर किनबेच भएका छन्। सो सेयरको मूल्य १ अर्ब ७१ करोड ६ लाख ६८ हजार रुपैयाँ हुन आउँछ। आईपीओ नगएका पब्लिक कम्पनीका सेयर किनबेच ओटीसीमार्फत गरिन्छ। यस्तो व्यवस्थाले कम्पनीको सेयर किनबेच सहज भएको छ। नेप्सेले पनि ओटीसी कारोबार सञ्चालन गर्दै आएको छ। ओटीसी बजार सञ्चालन विनियमावली २०६५ बनेको भए पनि कारोबार २०७२ देखिमात्रै हुन थालेको हो। मुराहरि पराजुली, प्रवक्ता, नेप्से ओटीसीमार्फत कारोबार हुने सेयर सामान्यतया प्रतिसेयर एक सय रुपैयाँमा किनबेच हुने र राम्रो वित्तीय स्थिति भएका कम्पनीको मूल्य भने प्रतिकित्ता सयभन्दा माथि पनि हुने गरेको छ। नेप्सेका प्रवक्ता मुराहरि पराजुलीका अनुसार चालू आवको पहिलो त्रैमासमा ओटीसी बजारमा कारोबार भएको वल्र्डलिंक कम्युनिकेसनको भने प्रतिकित्ता ९ हजार ३ सय ७५ रुपैयाँका दरले किनबेच भएको छ। कम्पनीका सेयरधनीले गत साउन ११ गते १३ हजार ३ सय ९२ कित्ता सेयर किनबेच गरेका थिए। यो सेयरको मूल्य १२ करोड ५५ लाख ५० हजार रुपैयाँ छ। असोज २९ गते काठमाडौं मेडिकल कलेजका सेयरधनीले ४ लाख ९८ हजार ७ सय ७६ कित्ता सेयर प्रतिकित्ता २ सय ५९ रुपैयाँ ७६ पैसाका दरले कुल १२ करोड ९५ लाख ६२ हजार रुपैयाँमा किनबेच गरेका थिए। यसअवधिमा बन्दीपुर केबलकार टुरिजमको सेयर ३ पल्ट खरिदबिक्री भएको छ। भदौ १७ गते प्रतिकित्ता १ सय ४० रुपैयाँ दरमा १० हजार कित्ता, असोज ९ गते २० हजार कित्ता र असोज २९ गते ५ हजार कित्ता सेयर खरिदबिक्री भएको छ। यस्तै आईएमई डिजिटल सोलुसनको सेयर प्रतिकित्ता १३६३९ रुपैयाँमा २९ लाख ४० हजार कित्ता किनबेच भएको छ। यसबीचमा अन्नपूर्ण केबलकारको सेयर भदौ १८ गते प्रतिकित्ता १ सय ४० मा २ लाख ८८ हजार ७२ कित्ता किनबेच भएको छ।यसबाहेकका कम्पनीहरूको सेयर प्रतिकित्ता १ सयदेखि १ सय १३ रुपैयाँसम्मको दरमा खरिदबिक्री भएका छन्। हिम रिभर पावर, नेपाल क्यान्सर हस्पिटल एन्ड रिसर्च सेन्टर, मुक्तिनाथ कृषि कम्पनी, एभरेस्ट हस्पिटालिटी कम्पनी, बीओके क्यापिटल मार्केट, यामलिङ हाइड्रो, गर्जाङ उपत्यका पावर, जनज्योति एजुकेसन फाउन्डेसन, एपोलो हाइड्रोपावर, इलेक्ट्रो पावर, सोपान मल्टिपल कम्पनी, अवसर इक्विटी, भरतपुर सामुदायिक अस्पताल, चण्डेश्वरी महादेव खोला पावर, लक्ष्मी स्टिल, गरिमा क्यापिटल, चार्टर्ड क्यापिटल एन्ड इन्भेस्टमेन्ट, बरुण इन्भेस्टमेन्ट र काठमाडौं मेडिकल कलेजको सेयर ओटीसीमार्फत खरिदबिक्री भएका छन्। नेप्सेले विसं २०६४ देखि ओटीसी मार्केटको अवधारणा ल्याए पनि २०७२ माघ १८ गतेदेखि सञ्चालनमा ल्याइएको थियो। ओटीसी बजारमा कारोबार हुने कम्पनीहरूमध्ये मारुती सिमेन्ट पहिलो कम्पनी हो। यसपछि नेपाल हाइड्रो डेभलभर, काठमाडौं फरेस्ट्री कलेज, ग्रोमोर मर्चेन्ट बैंकिङलगायत रहेका थिए। नेप्सेमा सूचीकृत नभएका तर कम्पनी रजिस्ट्रार कार्यालयमा दर्ता भएका हरेक पब्लिक कम्पनीहरूले आफ्नो सेयर स्वामित्व बिक्री तथा खरिद गर्न ओटीसी बजारमा दर्ता भएपछि मात्रै सेयर कारोबार गर्न पाउँछन्। हाल कम्पनी रजिस्ट्रार कार्यालयको तथ्यांकअनुसार पब्लिक कम्पनीको संख्या १ हजार ९ सय ५८ छ। यसमध्ये २ सय ६ कम्पनी ओटीसीमा दर्ता छन्। ओटीसी बजारको कारोबार दोस्रो बजारको जस्तो प्रभावकारी हुँदैन। यस्तो बजार अनियमित र आवश्यकतामा भर पर्ने भएकाले पनि खासै धेरै कारोबार भइरहँदैन। ओटीसी सक्रिय हुनुपर्छ भन्ने पनि छैन। यो एक प्रकारको निकासको व्यवस्था हो। कम्पनीभित्र सेयर लिएका सेयर होल्डरले चाहेको बेला किनबेच गर्ने सजिलो माध्यम ओटीसी हो। ओटीसी आवश्यकतामा भरपर्ने भएकाले यसको आकर्षण नेप्से सूचीकृत कम्पनीको जस्तो हुँदैन। संसारमा धेरैभन्दा धेरै सेयर किनबेच ओटीसीबाट हुने गरेको छ तर नेपालमा भने यस्तो कारोबार कमसल कम्पनीले मात्र गर्छन् भन्ने धारणा विकास भएको छ। ओटीसी कारोबार गर्न निःशुल्क रूपमा कम्पनी दर्ता गर्न सकिन्छ। तर, सेयर खरिद बिक्री भएको अवस्थामा भने नेपाल धितोपत्र बोर्ड र धितोपत्र बजारलाई निश्चित शुल्क बुझाउनुपर्छ। साथै नेपाल सरकारलाई पुँजीगत लाभकर पनि बुझाउनुपर्छ। ओटीसी बजार सञ्चालन विनियमावली २०६५ अनुसार ओटीसी बजारमा धितोपत्र बजारले सूचीकरण खारेज गरेका कम्पनीका धितोपत्रहरू र धितोपत्र बजारको सूचीकरणका लागि आवश्यक सर्तहरू पूरा गर्न नसकी सूचीकरण हुन नसकेका कम्पनीका धितोपत्रहरू कारोबार गर्न सकिनेछ। तर, ओटीसी बजारमा कारोबार गराउने अभिप्रायले कुनै पनि सूचीकृत कम्पनीको सूचीकरण खारेज नगरिनेसमेत विनियमावलीमा उल्लेख छ। ओटीसी कारोबार गर्दा लाग्ने सेवा शुल्क ओटीसी बजारमा धितोपत्र खरिदबिक्री गर्दा प्रत्येक खरिदकर्ता तथा बिक्रीकर्ताले कारोबार रकमको आधारमा कारोबार शुल्क बुझाउनु पर्छ। २५ हजारसम्मको कारोबार भएमा ०२० प्रतिशत, ५० हजारसम्मकोमा ०१८ प्रतिशत र त्यसभन्दा बढीको सेयर कारोबार गर्न ०१५ प्रतिशत नेप्सेलाई बुझाउनुपर्छ। उक्त शुल्कबाट नेपाल धितोपत्र बोर्डले ००१५ प्रतिशत लिने गर्छ।"
पोखरामा बर्सेनि ४ सय टन माछा आयात,"पोखरा : पोखरा नौ तालको सहर हो। देशकै दोस्रो ठूलो फेवाताल, बेगनास, रूपाताल, दिपाङ मैदीलगायतका ताल पोखरामा छन्। तालको संरक्षण गर्दै व्यावसायिक रूपमा माछापालन हुन नसक्दा तालैतालको सहर पोखरामा बाहिरबाट माछा आपूर्ति गर्नु परेको छ। पोखरामा वार्षिक ७ सय टन माछाको आवश्यकता पर्छ। पोखरामा वार्षिक करिब ३ सय टन मात्र माछा उत्पादन हुने गरेको पोखरा महानगरपालिका कृषि महाशाखा प्रमुख मनहर कडरियाले बताए। यसरी वार्षिक रूपमा पर्यटकीय सहर पोखरामा आवश्यक ५० प्रतिशतभन्दा बढी माछा बाहिरबाट ल्याउने गरिएको छ। पोखराका तालमा व्यावसायिक रूपमा माछा उत्पादन गरेर कास्की जिल्ला बाहिर निर्यात गर्न सकिने सम्भावना भए पनि कास्कीलाई नै माछा नपुग्ने अवस्था रहेको माछाविज्ञ बताउँछन्। सरकारले पोखरालाई माछाको पकेट क्षेत्रको रूपमा घोषणा गरेर केजमा माछा पाल्ने कल्चरको विकास गर्नु पर्नेमा फेवा मत्स्य व्यवसायी समितिका अध्यक्ष सोमबहादुर जलारीको जोड छ। उनले फेवातालका केज बाढीले पुरिएर केल कच्चरको अस्तित्व संकटमा पर्दा पनि सहयोग नपाएको गुनासो गरे। बर्खायाममा फेवातालको बाँध खोल्दा माछा जाने भएकोले फेवा ड्याम नजिकै जाली राख्न माग गरे पनि कुनै पनि तहका सरकारले सहयोग नगर्दा ९२ घर परिवार जलारी समुदायले ५ लाख रुपैयाँ उठाएर जाली राख्नु परेको दुःखेसो गरे। सरकारको बेवास्ताका कारण ताल पुरिने क्रम बढेको र प्रदूषण पनि बढेकोले माछा उत्पादन कम हुँदै गएको जलारी समुदाय बताउँछन्। नेपालमा ८ लाख २९ हजार १ सय ७१ हेक्टर पानीको जलस्रोतमा माछापालनबाट वार्षिक ८७ हजार ३ सय ८५ टन माछा उत्पादन हुने मत्स्य विकास केन्द्र मिर्मी स्याङ्जा प्रमुख रविनसन अधिकारीले बताए। प्राकृतिक जलाशयबाट २१ हजार टन करिब २० प्रतिशत माछा उत्पादन हुँदै आएको पनि उनले सुनाए। नेपालमा कुल माछा उत्पादन १ लाख ८ हजार ३ सय ८५ टन उत्पादन रहेको तथ्यांक छ। गण्डकी प्रदेशमा वार्षिक दुई हजार टन माछा उत्पादन हुने गरेको मत्स्य विकास केन्द्रका प्रमुख अधिकारीले बताए। ३ लाख ९५ हजार जनसंख्या प्राकृतिक जलाशयमा आश्रित रहेको उनले सुनाए। नेपालमा २ सय ५२ जातका माछा पाइन्छन्। त्यसमा रैथाने २ सय ३६ जानका छन्। तीमध्ये १६ जातका माछा नेपालमा मात्र पाइन्छन्। नेपालमा पाइने सहर जातका तीन प्रजाति क्रिटिकल इन्डेन्जरमा रहेको पनि उनले बताए। तालैतालको सहर पोखरामा व्यावसायिक रूपमा माछा उत्पादन गर्न पोखराका तालहरूको संरक्षण गर्दै केज कल्चरको विकास गर्नु पर्ने माछाविज्ञले जोड दिएका छन्। माछा उत्पादन बढाउन तालहरूको संरक्षण, ताल प्रदूषण हुनबाट रोक्नुको साथै ताल क्षेत्रको जैविक विविधता संरक्षणमा विज्ञले जोड दिएका हुन्। माछा उत्पादन बढाउन अध्ययन, अनुसन्धान र सरकारको लागानीको कमी भएको बताइएको छ। पोखरालाई माछा उत्पादनको पकेट क्षेत्र घोषणा गर्दै वैज्ञानिक रूपमा माछा उत्पादनमा लाग्न सके पोखरा माछामा आत्मनिर्भर भएर निर्यात गर्न सकिने पोखरा महानगरका कृषि महाशाखा प्रमुख कडरिया बताउँछन्। फेवातालमा १२ हजार माछाका भुरा छाडियो विश्व मत्स्य दिवस २०८० को अवसरमा सोमबार पोखराको फेवातालमा १२ हजार माछाका भुरा छाडिएको छ। मत्स्य विकास केन्द्र मिर्मी स्याङ्जाको आयोजनामा ६० ग्रामभन्दा माथिका रहु, नैनी, बिगहेड, सिल्भर कार्पलगायतका जातका माछाका भुरा छाडिएको प्रमुख अधिकारीले बताए। जलीय जैविक विविधताको संरक्षण गरी समुदायको रोजगारी सुनिश्चित गरौं भन्ने नाराको साथ पोखरामा विश्व मत्स्य दिवस मनाइएको हो। सन् १९९७ मा भारतको नयाँदिल्लीमा १८ देशका प्राविधिकको बैठकमार्फत प्राकृतिक जलाशयको संरक्षण गर्ने उद्देश्यले मत्स्य फोरमको स्थापना भएको थियो। अंग्रेजी महिनाको २१ नोभेम्बरमा विश्व मत्स्य दिवस मनाउने निर्णय भएसँगै नेपालमा पनि मत्स्य दिवस मनाउन थालिएको हो। माछाको भुरा छाड्ने कार्यक्रममा बोल्दै कृषि तथा भूमि व्यवस्था मन्त्रालय गण्डकी प्रदेशका सचिव सहदेवप्रसाद हुमागाईंले माछा उत्पादनमा आत्मनिर्भर हुने प्रयासमा रहेको बताए। गण्डकी प्रदेशका ताल, तलैयाहरूको संरक्षण गर्दै माछा उत्पादन बढाउन मत्स्य विकास रणनीति तयार गरेर माछा उत्पादनमा लाग्नुपर्ने उनले सुनाए। गण्डकी प्रदेशका जलस्रोतको संरक्षण गर्दै व्यावसायिक रूपमा माछा उत्पादन गर्नतर्फ लाग्न सके गण्डकी प्रदेशबाट अन्य प्रदेशमा माछा निर्यात गर्न सकिने उनले बताए। यसका लागि तीनै तहका सरकारले जलस्रोतको संरक्षण गर्दै व्यावसायिक माछा उत्पादनका लागि किसानलाई सघाउनु पर्नेमा उनको जोड थियो।"
अर्थतन्त्र सुधार्न तत्कालै यसो गरौं,"असहज आर्थिक अवस्थामा सरकारले खर्च बढाउनुपर्नेमा उल्टै कटौतीको नीति लियो। निजी क्षेत्रको सुझाव सम्बोधन गरी सरकारी निकायहरूबीच सामान्य समन्वयमात्रै भइदिएको भए अहिलेजस्तो समस्या हुने थिएन। सबै निकायले आफूले राम्रो काम गरिरहेको दाबी गरिरहेका छन् तर नतिजा सुखद आउन सकेको छैन। नतिजा पनि राम्रो निकाल्न सहकार्य आवश्यक भएकाले निजी क्षेत्रसहित सबै एकै ठाउँमा बसेर समाधान खोज्नुपर्ने बेला भएको छ। अहिले नेपालको अर्थतन्त्र संवेदनशील मोडमा छ। बैंक वित्तीय संस्थाहरूसँग करिब पाँच खर्ब रुपैयाँ लगानीयोग्य रकम छ। रेमिट्यान्स आप्रवाह पनि हालसम्मकै बढी छ। विदेशी विनिमय सञ्चिति हालसम्मकै उच्च छ। शोधनान्तर अवस्था निरन्तर सकारात्मक छ। अर्कोतर्फ, सरकारी खाता घाटामा चलिरहेको छ। चालू खर्च र वित्तीय व्यवस्थापनका लागि छुट्ट्याएको बजेट निरन्तर बढिरहेको छ। बैंक तथा वित्तीय संस्थाको आय घटेर राजस्वमा थप असर पर्ने देखिएको छ। विकास खर्च अत्यासलाग्दो गरी न्यून छ। अर्थात्, सरकार दबाबमा छ। मुद्रास्फीति २० महिनायता ७ प्रतिशतभन्दा माथि छ। निजी क्षेत्रद्वारा सञ्चालित सिमेन्ट छडजस्ता उद्योगहरू ३० प्रतिशतभन्दा कम क्षमतामा चलिरहेका छन्। यो क्षमता अझ घट्दो छ। साना तथा मझौला व्यवसायीका सटरहरू बन्द भएका छन्। कृषि उत्पादनले थप बजार गुमाउँदै छन्। बिदेसिनेको सूचीमा साना व्यवसाय वा कृषि गरिरहेका युवा बढी छन्। यसले सरकार, निजी क्षेत्र र सर्वसाधारण तीनवटै क्षेत्र समस्यामा रहेको चित्रण गर्छ । मागमा संकुचन भइरहेको छ। उद्यमी व्यवसायीमा चरम निराशा छ। व्यवसायीले लगानीको नभई पलायनको योजना बनाइरहेका छन्। बाह्य क्षेत्र सबल भए पनि यी वर्गलाई छुन सकेको छैन। यस्तो किन भयो त ? परिस्थितिबारे धेरै चर्चा त भयो तर समाधानको प्रस्ट तस्बिर आएन। पहिलो त सरकार कोभिडपछिको तीव्र आर्थिक विस्तारबाट आत्तियो र निजी क्षेत्रलाई संकुचित बनाई माग घटायो। असहज आर्थिक अवस्थामा सरकारले खर्च बढाउनुपर्नेमा खर्च कटौतीको नीति लियो। जसकारण समस्या थप बढ्यो। दोस्रो, समस्या छ भन्ने थाहा हुँदाहुँदै पनि सुधारको उपाय अवलम्बन गरिएन। बजेट र मौद्रिक नीतिका लागि सबै निजी क्षेत्रले संयुक्त रूपमा सुझाव दिए तर सुनुवाइ भएन। निजी क्षेत्रको सुझाव सम्बोधन गरी सरकारी निकायहरूबीच सामान्य समन्वयमात्रै भइदिएको भए अहिलेजस्तो समस्या हुने थिएन। सबै निकायले आपूले राम्रो काम गरिरहेको दाबी गरिरहेका छन् तर नतिजा सुखद आउन सकेको छैन। नतिजा पनि राम्रो निकाल्न सहकार्य आवश्यक भएकाले निजी क्षेत्रसहित सबै एकै ठाउँमा बसेर समाधान खोज्नुपर्ने बेला भएको छ। नेपाल उद्योग वाणिज्य महासंघले आयोजना गरेको आर्थिक बहस कार्यक्रममा प्रधानमन्त्रीज्यूले तत्काल आर्थिक सुधार आयोग वा अन्य कुनै उच्चस्तरीय कानुनी हैसियत भएको संयन्त्र गठन गर्न प्रतिबद्धता जनाउनुभएको थियो। सोे प्रतिबद्धतालाई महासंघसहित अर्थतन्त्रका धेरै सरोकारवालाहरूले सकारात्मक रूपमा लिँदै कार्यान्वयनको प्रतीक्षा गरिरहेका छन्। अर्थतन्त्र सुधारका लागि तत्काल गर्नुपर्ने काम महासंघले वर्तमान अवस्था र गर्नुपर्ने सुधारका विषयमा देशैभरका व्यवसायी तथा सदस्य संघसंस्थाहरूसँग सुझाव लिएका छन्। निजी क्षेत्रको सबैभन्दा ठूलो छाता संगठनका देशभरका प्रतिनिधिबाट प्राप्त सुझाव यहाँ समेटिएको छ। अहिले व्यवसायीहरूको मनोबल कमजोर भएको छ। व्यवसायीहरूको मनोबल बढाउन राज्यले पुँजीगत खर्च बढाएर, लगानीमैत्री वातावरण बनाउँदै आर्थिक गतिविधि बढाउन आवश्यक छ। सरकारी पुँजीगत खर्चको वृद्धिदर गत आर्थिक वर्षको पहिलो तीन महिनामा १८६ प्रतिशतले बढेकोमा यस आर्थिक वर्ष ०९ प्रतिशतले मात्र बढेको छ। आर्थिक गतिविधि सुस्त हुनुमा यो पनि एक प्रमुख कारण हो। त्यसैले सरकारको पुँजीगत खर्च बढाउन जरुरी छ। अब त वर्षा र मुख्य चाडपर्व पनि सकिएका छन्। अब खर्च बढाउन कामलाई गति दिने समय आएको छ। कामलाई तीव्रता दिनुपर्ने समयमा विभिन्न ढंगले अराजक गतिविधि बढ्न थालेको देखिन्छ। अराजक गतिविधिलाई कुनै पनि हालतमा नियन्त्रण गर्न जरुरी छ। शान्ति सुरक्षा, लगानी सुरक्षा र लगानीकर्तालाई उत्पे्ररणा हुने वातावरण बनाउन जरुरी छ। सरकारले आन्तरिक ऋण उठाएको त छ तर खर्च भएको छैन। सरकारले आन्तरिकका साथै बाह्य ऋण लिएर विकासका कामलाई तीव्र रूपमा अघि बढाउनुपर्छ। क्रेडिट रेटिङ गरी विदेशी लगानीलाई थप आकर्षित गर्न सकिन्छ। यो समयमा लगानी बढाउने र आर्थिक गतिविधि बढाउन सकेमात्र व्यवसायीको मनोबल उच्च बनाउन सकिन्छ। अर्थतन्त्रलाई चलायमान बनाउन सहरदेखि गाउँगाउँसम्म पुँजी प्रवाहलाई चलायमान बनाउनु पर्नेछ। त्यसका लागि नेपाल राष्ट्र बैंकले गाउँगाउँसम्म पुँजी प्रवाहमा देखिएका अवरोधहरू हटाउनु पर्छ। सरकारले अंगीकार गरेका कतिपय नीतिगत प्रयास लगानी निरुत्साहन गर्ने किसिमका छन्। भूतप्रभावी कानुन र अस्थिर नीतिगत व्यवस्थाले आन्तरिक तथा बाह्य लगानीलाई दुरुत्साहन गर्ने भएकाले राज्यले लचिलो व्यवस्था मिलाउनुपर्छ। पर्यटन प्रवद्र्धनका कार्यक्रमबाट छोटो समयमा अधिकतम फाइदा लिन सकिने भएकाले यसलाई प्राथमिकतामा राख्नुपर्छ। निर्माण सम्पन्न भएका विमानस्थलहरूलाई सञ्चालनमा ल्याउने र निर्माणाधीन राजमार्गहरूलाई छिटो सम्पन्न गर्दै सडक यातायातलाई सहज बनाउनुपर्छ। केही खास प्राविधिक विषयबारे अध्ययन गर्ने संस्था (जस्तै नर्सिङ कलेज) सञ्चालन गर्न रोक्का गरिँदा नेपाली विद्यार्थीहरू भारतीय सीमा क्षेत्रमा गएर पढ्न बाध्य भएकाले यसमा निर्णायक कदम चाल्ने समय आइसकेको छ। व्यवसायीले पुँजीगत खर्चको सिलसिलामा गर्ने खर्चहरूमा ठूलो अंशमा सरकारलाई मूअकर (भ्याट) दाखिला गरिआएका छन् तर आय आर्जन गर्न उल्लेख्य समय लाग्ने भएकोले आउटपुट ट्याक्सको दायित्व नहुने र उल्लेख्य रूपमा स्रोतमा तिरिएको मूअकर क्रेडिट रहिरहेको छ। जसले गर्दा निजी क्षेत्रलाई पुँजीगत लगानीको स्रोत व्यवस्थापन गर्न थप कठिन बनाएको छ। यस्तो समस्या खास गरेर होटल, पूर्वाधार विकास आयोजनालगायत दीर्घकालीन लगानीमा हुने व्यवसायमा बढी देखिएको छ। सरकारमा अग्रिमरूपमा जम्मा भएको मूल्य अभिवृद्धि कर रकम तत्काल व्यवसायीलाई फिर्ता गर्ने व्यवस्था भएको खण्डमा सो रकमले पुँजीगत लगानीमा सहजता हुन जाने निश्चित छ। मूल्य अभिवृद्धि कर ऐनको दफा २४ मा यसरी लगातार चार महिनासम्म दाखिल गर्नुपर्ने कर रकममा मिलान गरेर बाँकी रहेको रकम दर्ता भएको व्यक्तिले फिर्ता पाउन सक्ने व्यवस्था भए पनि व्यावहारिक रूपमा सो हुन सकेको छैन। तसर्थ सरकारले नीतिगत रूपमा यस्तो अधिक दाखिला भएको कर रकम सहज रूपले फिर्ता गर्ने वातावरण तयारी गर्नुपर्ने देखिन्छ। यसले पुँजीगत खर्चमा बढाउन सहयोग गर्छ जसले गर्दा राष्ट्रको आर्थिक गतिविधिलाई थप टेवा पुग्न जान्छ। अर्थतन्त्रलाई चलायमान बनाउन सहरदेखि गाउँगाउँसम्म पुँजी प्रवाहलाई चलायमान बनाउनु पर्नेछ। त्यसका लागि नेपाल राष्ट्र बैंकले गाउँगाउँसम्म पुँजी प्रवाहमा देखिएका अवरोधहरू हटाउन पर्छ। जिल्लाजिल्लामा रहेका साना तथा मझौला व्यवसायलाई प्रवाह हुने कर्जालाई सहज बनाउनु पर्छ। जस्तै घर कर्जालाई सरल र सुलभ बनाउन सकेमा यसले सिमेन्ट, छडदेखि फर्निचरसम्मका उद्योगलाई चलायमान बनाउन सघाउँछ र व्यापक मात्रामा रोजगारी पनि सिर्जना हुन्छ। निक्षेपको ब्याजदर कम गर्न मौद्रिक नीतिको समीक्षामार्फत उपकरण ल्याउनुपर्ने आवश्यकता देखिएको छ। ब्याजदर बढी भएर मुद्दती निक्षेपमा पैसा राखेर ब्याज खाने प्रचलन बढेको छ जसले गर्दा पैसा बजारमा चलायनमान नहुने तथा उत्पादनमूलक क्षेत्रमा लगानी नहुने देखियो। कृषि, पर्यटन पूर्वाधार र आईसीटीलगायतका सेवा तथा उत्पादनमूलक क्षेत्रमा पुनर्कर्जा र करमा सहुलियतसहितको प्याकेज आवश्यकता पनि देखिएको छ। नेपाली समाज ऋण नतिर्ने समाज होइन। तर पछिल्लो समय ऋण नतिर्नेसम्मको आवाज उठिरहेको छ। यो उचित होइन। यसको समाधानका लागि बैंकहरूलाई ऋणीको अवस्था हेरी केही समयका लागि पुनर्संरचना र पुनर्तालिकीकरणलगायतको अधिकार दिनु आवश्यक छ। साना तथा मझौला कर्जालाई बैंकले आपैं अध्ययन गरेर ऋण दिन सक्ने व्यवस्था गर्नु उपयुक्त हुन्छ। चालू पुँजी कर्जासम्बन्धी व्यवस्था पनि बैंक वित्तीय संस्थाले नै निर्णय गर्ने गरी छोड्नु उपयुक्त हुन्छ। हालै नेपाल राष्ट्र बैंकले एकीकृत निर्देशिकामा संशोधन गर्दै साझेदारलाई पनि वाच लिस्टमा राख्ने र कालोसूचीबाट बाहिर निस्किन ६ महिना लाग्ने प्रावधान ल्याएको छ। यसले व्यवसायी हतोत्साही देखिएकाले यो व्यवस्था पुनरावलोकन गर्नुपर्ने देखिन्छ। प्रधानमन्त्रीज्यूले अर्थतन्त्रका साझेदारहरूसँग दुई दिन लगातार गहन छलफल गर्नु भएको छ। यसको निचोड वा सुधारका रणनीतिक कदमहरू तत्काल घोषणा हुने आशा निजी क्षेत्रले गरेका छौं। प्रधानमन्त्री पुष्पकमल दाहाल प्रचण्डले अर्थतन्त्र सुधारका लागि राखेको छलफलमा नेपाल उद्योग वाणिज्य महासंघका अध्यक्ष ढकालले व्यक्त गरेको विचार।"
अर्थतन्त्र विस्तारै सकारात्मक दिशामा गइरहेको छ : अर्थमन्त्री डा महत,"काठमाडौं : अर्थमन्त्री डा प्रकाशशरण महतले हिजोका दिनमा जग्गा र सेयरमा धेरै ऋण प्रवाह हुँदा समस्या देखिएको अर्थतन्त्र अहिले विस्तारै सकारात्मक दिशामा गइरहेको बताएका छन्। मध्यपुर थिमि नगरपालिकाले शंखधर साख्वा दिवसका अवसरमा आयोजना गरेको कार्यक्रमलाई सम्बोधन गर्दै मन्त्री डा महतले हिजोका दिनमा जग्गा र सेयरमा बढी ऋण प्रवाह भएकाले त्यसबाट प्रतिफल नआउँदा अर्थतन्त्रमा समस्या आएको बताएका हुन्। हिजोको दिनमा धेरै ऋण प्रवाह गरियो, धेरै मानिसले जग्गा र सेयरमा लगानी गरे। यसैको प्रतिफल हो, हातमा नगद छैन, ऋण तिर्न धौधौ परेको छ मन्त्री डा महतले भने, जसले धेरै ऋण लिएका थिए, ऊ नै किन तिर्ने ऋण भन्दै हिडिरहेका छन्। दुरुपयोग गर्नेको कुरा छाडौं, तर कोही गर्दागर्दै पनि साँच्चिकै समस्यामा परेका छन्। जो काम गर्न खोज्दाखोज्दै विविध परिस्थितिले अप्ठ्यारोमा परे त्यसलाई राज्यले हेर्नेछ। ऋण लिने, दस ठाउँमा लगानी गर्ने र खाने तर तिर्दिन भन्न चाहिँ पाइँदैन।"

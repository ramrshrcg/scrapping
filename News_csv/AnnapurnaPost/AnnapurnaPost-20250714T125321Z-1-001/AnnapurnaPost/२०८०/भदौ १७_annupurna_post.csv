शीर्षक,विवरण
पर्यटन विकासमा ध्यान खै ?,"नेपाल पर्यटकीय मुलुक हो। त्यसमा पनि विश्वकै सर्वोच्च शिखर सगरमाथा यहीँ छ। अन्य मुलुकले सामान्य पर्वतारोहण गर्ने ठाउँको पनि धेरै विकास गरेका छन्। र, फाइदा लिएका छन्। तर, यहाँ पर्वतारोहणमा समस्या धेरै नै छन्। केही विकास निर्माणको समस्या हो त, केही नीति नियमको। सरकारले ल्याउने नियम कानुन नै यस क्षेत्रका लागि मुख्य बाधक बनिरहेका छन्। वर्तमान समयलाई ध्यान राखेर र पर्वतारोहण क्षेत्र फस्टाउने किसिमको नियम ल्याउनुपर्ने हो। तर, त्यस्ता नीति नियम छन् जसले पर्वतारोहण मात्रै नभई सम्पूर्ण पर्यटन उद्योगमा नै असर गरेको छ। यहाँ यो क्षेत्रमा पर्यटक र पर्वतारोही भित्र्याउनेभन्दा पनि उनीहरूबाट कसरी कर लिन सकिन्छ भन्ने ध्यान मात्रै सरकारमा देखिन्छ। यो दुःखको कुरा हो। पछिल्लो समयमा सरकारले हिमाल आरोहण गरेबापत रोयल्टी बढाउने तयारी गरेको छ। तर, रोयल्टी बढाउनेबित्तिकै सबैतिर महँगी बढ्छ। रोयल्टी मात्र बढाउने सरकारले पर्वतारोही, पोटर, गाइडका समस्याका बारेमा कहिले केही बोल्दैन। सरकारले बढाएको रोयल्टी केका लागि ? कहाँ खर्च गर्ने भन्ने पनि स्पष्ट छैन। सँगैसँगै टेकिङ एजेन्सीहरूको विकासमा पनि ध्यान पुर्याउन सकिएको छैन। पर्वतारोहणका लागि आकर्षण गर्न एजेन्सीहरूले भूमिका खेलेका हुन्छन्। तर, सरकारले त्यसको कदर नै गर्न सकेको छैन। सुविधा दिनेभन्दा पनि अप्ठ्यारो पार्ने काम सरकारबाट भइरहेको छ। खाली भाषण मात्र गर्ने, टेबलटक मात्र गर्ने अनि नेपाल घुम्न आएका पर्यटकहरूसँग चर्को मूल्य असुलेर कसरी पर्यटन प्रबद्र्धनको लक्ष्य हासिल गर्न सकिन्छ ? एउटा पर्यटक नेपाल आउँदा उसले सबैभन्दा पहिला एयरपोर्टको प्रयोग गर्छ। होटलमा बस्छ। गाइडमार्फत घुम्न जान्छ। ट्रेकिङ जान्छ। यसले स्थानीय व्यवसाय पनि चलायमान हुन्छन्। विदेशी मुद्रा भित्रिन्छ। बहुआयामिक प्रभाव परेको हुन्छ। यो सबै गर्दा एउटा पर्यटकले धेरै ठाउँमा कर तिर्छ। तर, खाली कर लगाउने र बढाउने गर्दा पर्यटक आगमनमा नै असर गर्न सक्छ। (शेर्पा, कीर्तिमानी आरोही हुन्। उनले सगरमाथाको २८ पटक आरोहण गरेका छन्।)"
ब्रिक्सको छायामा सार्क,"सार्कले पनि कुनै उद्देश्य पूर्ति गर्ने खालका योजनाहरू ल्याउन र अघि बढाउन सकेको छैन । क्षेत्रीय एकताको भावनालाई मध्यनजर गर्दै दक्षिण एसियाली क्षेत्रीय सहयोग संगठन (सार्क) को सन् १९८० मा स्थापना भयो। बंगलादेशको राजधानी ढाकामा १९८५ डिसेम्बर ७ र ८ मा प्रथम शिखर सम्मेलनको आयोजना भयो। बंगलादेश, भुटान, भारत, माल्दिभ्स, नेपाल, पाकिस्तान र श्रीलंकाले औपचारिक रूपमा सार्कको बडापत्रमा हस्ताक्षर गरेपछि यसको विधिवत् सुरुआत भएको थियो। त्यसपछि १६ जनवरी १९८६ मा काठमाडौंमा सार्क सचिवालयको स्थापना भयो। सुरुका वर्षमा सार्कले केही विकासका गतिविधिमा चासो राखेता पनि बिस्तारै आफूलाई साँघुरो बनाउँदै लग्यो। भारत र पाकिस्तानको आपसी मनमुटाव यसको मुख्य कारण रह्यो। अन्य सदस्य राष्ट्रहरूले पनि यी दुई मित्र राष्ट्रबीचको तनाव कम गर्न मध्यस्थकर्ताको भूमिका निर्वाह गर्न सकेनन्। यसबीचमा नेपाल, अफगानिस्तान र श्रीलंका आन्तरिक कलहमा रुमलिए। सदस्य राष्ट्रहरू सबै आन्तरिक कलहमा फसेपछि त्यसबाट कुनै प्रतिफल आउने कुरै भएन। सार्कले स्थापनासँगै आफ्नो मुद्रा बनाएर यसको कार्यक्षेत्र र प्रभावलाई सुरुमै स्थापना गर्न सकेको भए आज सार्कलाई फरक तरिकाको भूमिकामा देख्न सकिन्थ्यो होला। सार्कले कुनै पनि एउटा उद्देश्य पूर्ति गर्न योजना अघि ल्याउन सकेन। मृत घोषणा हुन बाँकी रहेको शरीर बोकेर बसेको सार्क १९औं शिखर सम्मेलनको पर्खाइमा छ। पाकिस्तानले आयोजना गर्नुपर्ने उक्त सम्मेलन भारतको अनिच्छाका कारण अलपत्र अवस्थामा छ। भारत र पाकिस्तान आरोपप्रत्यारोपमा व्यस्त छन्। एकअर्कालाई दोष थोपरेर सार्कलाई पेन्डुलम बनाउँदै छन्। अफगानिस्तानको सत्तामा हालै तालिबान आएपछि सार्क झन् इन्तु न चिन्तुको अवस्थामा पुगेको छ। ब्रिक्स विश्व आर्थिक सम्बन्धलाई नयाँ मोड दिन तल्लीन छ। विश्व आर्थिक गतिविधिमा पश्चिमा राष्ट्रहरूको एकल प्रभुत्वलाई तोड्दै विकासशील एवं अल्पविकसित राष्ट्रहरूको आर्थिक अवस्थालाई मजबुत बनाई सर्वस्वीकार्य बहुध्रुवीय विश्वको निर्माण गर्ने यसको लक्ष्य छ। ब्रिक्स पाँच प्रमुख उदीयमान अर्थव्यवस्थाहरू ब्राजिल, रुस, भारत, चीन र दक्षिण अफ्रिकालाई जोड्ने गरी तयार पारिएको संक्षिप्त रूप हो। ब्रिक्स सदस्यहरू क्षेत्रीय मामिलाहरूमा आफ्नो उल्लेखनीय प्रभावका लागि जानिन्छन्। सन् २००९ देखि ब्रिक्स राष्ट्रका सरकारहरू वार्षिक रूपमा औपचारिक शिखर सम्मेलन गर्दै आएका छन्। यस संगठनमा दक्षिण अफ्रिका जोडिनु अगाडि रुस, ब्राजिल, भारत र चीन गरी चार राष्ट्रलाई छोटकरीमा ब्रिक भनेर समूहकृत गरिएको थियो। ब्रिक्सका सबै राष्ट्र जी२० का सदस्य हुन्। ब्रिक्स समूहका यी पाँच सरकारबीच विभिन्न आर्थिक, प्रादेशिक र राजनीतिक विवादहरू भने कायमै छन् तर पनि हस्तक्षेपरहित समानता र पारस्पारिक लाभका लागि यी राष्ट्र एक ठाउँमा उभिएका छन्। ब्रिक्सको उद्देश्य स्पष्ट छ संसारको एकमात्र शक्तिशाली राष्ट्र जसको पैसा संसारभरि चल्छ, जोसँग सबैभन्दा बलियो हातहतियार छन्, जसको प्रविधि दुनियाँमा सबैभन्दा अब्बल छ र जसको हरेक विषय वा वस्तुको स्टक एक सय वर्षलाई पुग्नेछ। तिनका विरुद्ध उदयमान अर्थतन्त्र भएका देशहरू लाग्नु स्वाभाविकै छ। चीन, भारत, रसिया, दक्षिण अफ्रिका उदयमान अर्थतन्त्र भएका देश हुन्। उनीहरूको व्यापारको हिस्सा ठूलो छ। जनसंख्याको ठूलो हिस्सा पनि उनीहरूसँगै छ। नयाँ अरेबियन देशहरू साउदी अरब, दुबई, इरानजस्ता देश यसमा आबद्ध हुनुले पनि विश्व शक्ति सन्तुलनमा साझेदार बन्न ब्रिक्स अघि बढेको प्रस्ट हुन्छ। जसले व्यापार साझेदार बढाउने र विश्व शक्ति सन्तुलनमा आफ्नो प्रभाव बढाउने देखिन्छ। निकै छोटो समयमा सही बाटो समात्न सफल उदीयमान राष्ट्र इथियोपिया पनि ब्रिक्सको सदस्य राष्ट्र बनेको छ। यसले एक नेसनभन्दा पनि गु्रप अफ नेसनलाई प्रोत्साहन गर्छ। आज संसारमा हुने जम्मा व्यापारमध्ये ८० प्रतिशत व्यापार डलर मुद्रामा हुने गर्छ। विश्व बजारमा हुने जम्मा व्यापारमध्ये ६ प्रतिशत चिनियाँ यूयान हुन्छ। यो व्यापार बढाउन नै चीनले सिल्क रोड प्रोजेक्टलाई अघि सारेको हो। पछिल्लो समय धेरै राष्ट्रले राजनीतिक स्थिरता र कुशल नेतृत्वसँगै तीव्र आर्थिक विकासमा फड्को मारिरहेका छन्। हिजोका गरिब र द्वन्द्वग्रस्त मुलुकसमेतले आज गति लिँदैछन्। चीन र भारतजस्ता देश जो करोडौं गरिबको स्थल मानिन्थे। आज पश्चिमा देशलाई चुनौती दिन सक्ने अवस्थामा पुगेका छन्। यसरी २१औं शताब्दीको सुरुआतसँगै विश्व राजनीतिक आर्थिक एवं सामाजिक परिवेशमा आएको नाटकीय परिवर्तनले परम्परागत आर्थिक तथा राजनीतिक मोडल एवं संरचनामा व्यापक परिवर्तनको माग गर्न थालिएको छ। धेरै राष्ट्रले राजनीतिक स्थिरता र कुशल नेतृत्वसँगै तीव्र आर्थिक विकासमा फड्को मारिरहेका छन्। हिजोका गरिब र द्वन्द्वग्रस्त मुलुकसमेतले आज गति लिँदैछन्। तर नेपाल ? ब्रिक्स गठन भएसँगै विश्वको राजनीतिक एवं आर्थिक मोडेल ठोस रूपमै बहुध्रुवीय बन्न पुगेको छ। पश्चिमाहरूको एकाधिकारको अन्त्य भएको छ। नयाँ आर्थिक तथा राजनीतिक शक्ति समूहको रूपमा ब्रिक्सको स्थापनाले सबैभन्दा खुसी अल्पविकसित र विकासशील राष्ट्रहरू भएका छन्। जसमाथि पश्चिमा राष्ट्रहरूले विभिन्न सर्तहरू थोपर्दै उठ्नै नसक्ने गरी आफ्ना स्वार्थ लागू गरेका थिए। विश्व बैंक र आईएमएफजस्ता विश्वका ठूला आर्थिक संस्थाहरू गरिब राष्ट्रहरूलाई तह लगाउने हतियार बनेका थिए। यी संस्थाहरू सीमित देशको स्वार्थका लागि नियन्त्रित छन्। ब्रिक्स समूहले विश्व आर्थिक अवस्थामा सुधार एवं परिवर्तन ल्याउने हिसाबले गरेका विभिन्न निर्णयमध्ये एक हो, ब्रिक्स। विकास बैंक र युरोजस्तै ब्रिक्सको आफ्नै पैसा चाँडै नै सञ्चालनमा ल्याउने योजना छ। यस बैंकले सकारात्मक एवं रचनात्मक रूपमा अल्पविकसित अनि विकासशील राष्ट्रहरूको हित प्रवद्र्धन गर्दै विश्व आर्थिक अवस्थामा नयाँ मोड दिने अपेक्षा गरिएको छ। असमान वितरण र अन्यायमा आधारित वर्तमान विश्व आर्थिक संरचना सम्बन्ध र सन्तुलनलाई सही मार्गमा ल्याउने उद्देश्यसहित स्थापना भएको ब्रिक्स समूहप्रति विश्व समुदायको धेरै नै अपेक्षा छ।  पाठक, सामाजिक अनुसन्धान र सुशासनका क्षेत्रमा क्रियाशील छन्।"
खै राजनीतिक जवाफदेहिता ?,"राजनीतिक जवाफदेहिता बिनाको कानुनी व्यवस्थापनले न्यायको घाँटी निमोठ्छ। नेपाल यही परिस्थितिमा छ। विश्वका द्वन्द्वोत्तर राज्यहरू सन् १९८० पछि दण्डहीनतामा राजनीतिक जवाफदेहिता बढाउन केन्द्रित भए। द्वन्द्वोत्तर समाजले भ्रष्टाचार र दण्डहीनताको सम्बोधन नगरे न्यायको सबलीकरण, लोकतान्त्रिक स्थायित्व र आर्थिक उपलब्धि हासिल हुँदैन। द्वन्द्वोत्तर नेपालमा न्याय, लोकतन्त्र र मानव अधिकारका मुद्दासँग दण्डहीनता र भ्रष्टाचार मुख्य चुनौतीका रूपमा छन्। नेपालमा कमजोर राजनीतिक एवं प्रशासनिक संरचनाका सयौं छिद्रहरूले भ्रष्टाचार र दण्डहीनतालाई बल पुर्याएको र जवाफदेहितालाई किनार लगाएको छ। दण्डहीनताको सम्बोधनमा संवैधानिक, कानुनी र नीतिगत प्रयासहरूको महत्व घटेको छ। यता, भ्रष्टाचारको समस्यालाई सम्बोधन गर्न कनुनी प्रबन्धभन्दा राजनीतिक जवाफदेहिताले ठूलो भूमिका खेल्छ। राजनीतिक जवाफदेहिता बिनाको कानुनी व्यवस्थापनले न्यायको घाँटी निमोठ्छ। नेपाल यही परिस्थितिमा छ। यहाँ भ्रष्टाचार र दण्डहीनताको समस्या सीमाविहीन गतिमा फैलिएकोे छ। हाम्रो दुर्भाग्य, शासक र शासनको केन्द्रमा भ्रष्टाचारपूर्ण दण्डहीनता मौलाउनु हो। यसका ताजा उदाहरण नक्कली भुटानी शरणार्थी प्रकरण र सुन काण्ड हुन्। दोस्रो जनआन्दोलन २०६२६३ पछिका राजनीतिक घटनाक्रम र नेपालीले हासिल गरेको लोकतन्त्रको गौरवमय विजयपछि दण्डहीनता र भ्रष्टाचार अन्त्यको मुद्दा समाजको प्रमुख प्राथमिकतामा त पर्यो। तर, दलहरू यी समस्याको सम्बोधनमा राजनीतिक जवाफदेहिता बहन गर्न हदैसम्म चुके। यता, भ्रष्टाचार र दण्डहीनताको अन्त्यबिना नागरिकका आकांक्षा र भविष्यप्रतिका विश्वासहरू साकार हुन सक्दैनन् भन्ने सत्य हो। हामीले माओवादी विद्रोहको अन्त्यपछि लोकतन्त्रको तेस्रो तरंगमा प्रवेश गरी नयाँ सुरुवातको पहलमा दुई दशक हाराहारीको समय बिताउँदै छौं। यो अवस्थामा तीन चरणको सन्दर्भलाई जोडेर दण्डहीनताविरुद्ध ठोस कदम चाल्न राज्य चुक्दैछ। अब पहिलो कदम भनेको सशस्त्र द्वन्द्वको अवधिमा भएको मानव अधिकार उल्लंघनकारीलाई कानुनी प्रक्रियामा ल्याउने र पीडितलाई न्याय दिने कार्य हो। दोस्रो, पुरानो शासन प्रक्रिया असफल भएको र नयाँ शासन प्रक्रिया स्थापित भइरहेको अवस्थामा राज्यको दुर्बलतालाई सौदावाजी गरेर अधिकार उल्लंघनमा संलग्न व्यक्तिलाई अभियोजन चलाउने कार्य हो। तेस्रो, महत्वपूर्ण रूपमा लोकतन्त्रको भविष्य सुनिश्चितताका लागि वर्तमानमा देखापरेका अन्तरविरोध र भ्रष्टाचारमा संलग्नहरू दण्डविहीन हुने अवस्थाको अन्त्य। यी सवालको सम्बोधन नभए जवाफदेहिताको स्थितिलाई मजबुत बनाउने कार्यले पूर्णता पाउँदैनन्। यसले आर्थिक प्रगतिलाई रोक्छ। पुँजीवादी अर्थव्यवस्थाको चक्रमा व्यापार घाटा र विदेशी ऋणले सार्वभौम उत्पादन प्रणालीलाई सिमान्त बनाउँछ। त्यसैले राज्यले भ्रष्टाचारका घटना र सूत्रधारहरूलाई न्याय प्रक्रियाभित्र ल्याउनै पर्छ। भ्रष्टाचार र युद्धले क्षतविक्षत भएको नेपाली समाजको पुनर्निर्माण र कानुनी राज्यको मानक कायम गर्न चुनौतीपूर्ण छ। यता, ध्वंश भएको राज्य संस्था, सुकेको अर्थतन्त्र, रित्तिएका स्रोतहरू, घट्दो सुरक्षा र त्रसित तथा विभाजित जनसंख्याको सन्दर्भ डरलाग्दो र व्याकुल पार्ने अवस्था हो। त्यसैले सरकारको लगाम समात्नेले नेपाली समाजमा देखा परेका धेरै अभाव, समस्या र सवालहरूप्रति ध्यान पुर्याउनुपर्छ। जसमध्ये पहिलो सबाल भनेको भ्रष्टाचार र दण्डहीनताको मुद्दा हो। नेपालमा स्वाभाविक रूपमा सुधारका लागि राजनीतिक इच्छा, न्याय क्षेत्रमा संस्थागत स्वाधिनता, घरेलु प्राविधिक क्षमता, साधन एवं आर्थिक स्रोत, सरकारमा जनविश्वास र शान्तिसुरक्षाको अभाव विद्यमान छ। यावत यी समस्याको मुख्य कारण दण्डहीनतामा राजनीतिक जवाफदेहिता नहुनु हो। दण्डहीनता र भ्रष्टाचारको अन्त्य र जवाफदेहीताको प्रवद्र्धन हाम्रो समाजको एक प्रस्थानबिन्दु हो। नेपालमा जवाफदेहिताको कसीमा राज्यले गर्दै गरेका अभ्यासहरूलाई विश्लेषण गर्दा दण्डहीनतालाई सम्बोधन गर्न भएका प्रयास त्यति उत्साहजनक छैनन्। जस्तो नेपालमा २०७१ माघ २८ गते सत्य निरुपण तथा मेलमिलाप आयोग र बेपत्ता पारिएका व्यक्तिको छानबिन आयोग गठन भए। तर, हालसम्म यी आयोगले कानुनी रूपमा न्याय निरुपण र दण्डहीनताको सम्बोधनतर्फ कुनै कदम चाल्न सकेनन्। यता, राज्यले बिरलै भ्रष्टाचारका प्रकरणमा अभियोजन र निरोपण सम्पादन गर्न सकेको छ। मानव अधिकारको घोर उल्लंघनकारीले अन्तर्राष्ट्रिय तहबाट पाउने ग्राह्यताले पनि दण्डहीनताविरुद्धको अभियानलाई हतोत्साही बनाउँछ। नेपालको सरकार प्रमुख र कॉध थाप्ने पात्रको अवस्था पनि यस्तै छ। दण्डहीनता विरुद्धको संघर्षमा यो मार्गको खुला छ। राजनीतिक तह जवाफदेही भए यो लामो प्रतिष्ठाकाे विषय भने बन्दैन। दण्डहीनता र अधिकार उल्लंघनहरूलाई सम्बोधन गर्नु फरकफरक सवाल हुन्। विश्वमा भएका धेरै अन्तर्राष्ट्रिय प्रयासले विगतका अधिकार उल्लंघनलाई सम्बोधन गर्ने उपायका रूपमा सत्य आयोगलाई अघि सारेका छन्। दुर्भाग्य ! यी आयोगहरू औपचारिक र सत्य खोज्न सीमित रहे। जसले वर्षौं पुराना मानवअधिकार उल्लंघनको अनुसन्धानमात्र गर्छन्। पीडितको धेरै र पीडकको थोरै पहिचान गर्छन्। अन्त्यमा, अनुसन्धानको प्रतिवेदन र सुझावहरू सदाका लागि दराजमा थन्किन्छन्। यस्ता नेपालमा समेत गरी ४० भन्दा बढी आयोग संसारमा गठन भएका छन्। बिडम्बना, नेपालमा गम्भीर अधिकार उल्लंघनमा रहेको दण्डमुक्तिको सिलसिलालाई अन्त्य गर्न राज्यले महिन रूपमा अभियोजन चलाउन चाहेनन्। अझ हाम्रो समाजमा भ्रष्टाचार र अधिकार उल्लंघनका अपराधको सम्बोधनमा राजनीतिक जवाफदेहितामा राजनेताको इच्छाशक्ति शून्य छ। राजनीतिक जवाफदेहिताबिना संवैधानिक एवं कानुनी प्रबन्धको अर्थ रहँदैन। निष्कर्ष हेर्दा दल र प्रणाली नै दण्डहीनताविरुद्व राजनीतिक जवाफदेहिता बहनमा असफल छन्। यता, नयाँ उदीयमान राजनीतिक समूह जवाफदेहिताको गहिराइमा पुग्न सक्ने छाँट छैन। यसरी गैरजवाफदेहितामा निरन्तर अभ्यास गरिरहेको राजनीतिक प्रणाली नै यो देश बिलाएको घोतक बन्ने जोखिम छ। नेपालले छिटोे विगतलाई सम्बोधन गर्नुपर्छ। तर, सत्य निरुपण आयोगले गम्भीर मानव अधिकार उल्लंघनकारीहरूलाई कारबाही गर्न सक्दैन। त्यसैले फौजदारी न्यायप्रणालीको परिकल्पनाभित्रबाट भ्रष्टाचार र अधिकार उल्लंघनका अपराधलाई ठेगान लगाउनुपर्छ। अभियोजनमा राज्य प्रणली कठोर नबनेसम्म भ्रष्टाचारयुक्त दण्डहीनतामा राजनीतिक जवाफदेहिता स्थापित हुँदैन।"
उलटफेरबाट जोगिए जोकोभिच,"उलटफेरपूर्ण नतिजाबाट जोगिएका जोकोभिचले आफ्नै देशका लास्लो जेरेलाई ३२ सेटले पाखा लगाउँदै चौथो चरणमा स्थान बनाएका हुन्। न्युयोर्क : विश्व नम्बर एक नोभाक जोकोचिभ उलटफेरपूर्ण नतिजाबाट जोगिएका छन्। यूएस (अमेरिकी) ओपनको तेस्रो चरणको खेलमा लगातार दुई सेट गुमाएर पनि पुनरागमन जित निकाल्दै उनले चौथो चरणमा स्थान बनाएका छन्। उलटफेरपूर्ण नतिजाबाट जोगिएका जोकोभिचले आफ्नै देशका लास्लो जेरेलाई ३२ सेटले पाखा लगाउँदै चौथो चरणमा स्थान बनाएका हुन्। अमेरिकाको न्युयोर्कमा ३६ वर्षीय जोकोभिचले ४६, ४६, ६१, ६१, ६३ को जित निकाल्दै कीर्तिमानी २४औं ग्रान्डस्लाम उपाधिको दावेदारीलाई जीवितै राखेका छन्। यससँगै जोकोभिचले आफ्नो करियरमा आठौं पटक दुई सेट हारेर पनि पुनरागमन जित निकालेका छन्। दोस्रो सेटको विश्रामपछि मैले ऐनामा हेरेर आफूमा उत्साह जगाउने काम गरें। साँच्चै त्यसले राम्रो काम गर्यो र त्यसपछि लगातार जित निकाल्न सफल भएँ, खेलपछि जोकोभिचले भने, लगातार दुई सेट गुमाएपछि म निकै चिन्तित थिएँ। त्यसपछि आफ्नो उत्साह आफैले बढाउनु पर्छ भन्ने लाग्यो र निकै फुर्तीसाथ कोर्टमा फर्किएँ। त्यसपछि लगातार नतिजा आफ्नो पक्षमा आयो। तीन पटकका यूएस ओपन विजेता जोकोभिच चौथो पटक उपाधि जित्ने अभियानमा छन्। उनी अस्ट्रेलियाका मार्गरेट कोर्टको कीर्तिमानसँग बराबरी गर्ने अभियानमा छन्। जोकोभिचले अन्तिम १६ को खेलमा क्रोएसियाका बोर्ना गोजोको सामना गर्ने छन्। १०५औं वरीयताका गोजोले चेक गणतन्त्रका जिरी भेस्लीलाई ६४, ६३, ६२ ले पराजित गर्दै चौथो चरणमा स्थान बनाएका थिए। जोकोभिच यसै साता शीर्ष वरीयतामा फर्किएका थिए। स्पेनका २० वर्षीय कार्लोस अल्कारेजलाई पछि पार्दै जोकोभिच एक वर्षपछि शीर्ष स्थानमा फर्किएका थिए।"
"ताप्लेजुङ गोल्डकप, पथरी अन्तिम चारमा",ताप्लेजुङ : पथरी११ फुटबल क्लब ताप्लेजुङ गोल्डकपको सेमिफाइनलमा प्रवेश गरेको छ। शनिबार भएको खेलमा फिदिम स्पोर्टिङ क्लब पाँचथरलाई २० गोलले पराजित गर्दै पथरीले अन्तिम चारको यात्रा तय गरेको हो। पथरीलाई जित दिलाउन दीपक राई र निरज परियारले एकएक गोल गरेका थिए। खेलको ३८औं मिनेटमा दीपक राईले गोल गर्दै पथरीलाई सुरुवाती अग्रता दिलाएका थिए। उनको लङ रेन्ज प्रहारले सिधै जाली चुमेको थियो। ४६औं मिनेटमा निरज परियारले गोल गर्दै पथरीको अग्रता दोब्बर बनाएका थिए। कर्नरबाट आएको बललाई हेड गोल गरेका थिए। शनिबारको खेलको म्यान अफ दी म्याच निरज नै घोषित भए। उनले नगद पाँच हजार रुपैयाँ पुरस्कार पाए। पथरीले सेमिफाइनलमा जुट विकास फुटबल एकेडेमी इटहरीको सामना गर्नेछ। आइतबार हुने अन्तिम क्वार्टर खेलमा रेडस्टार फुटबल क्लब बिर्तामोड झापा र युनाइटेड खर्साङ फुटबल क्लब दार्जीलिङबीच खेल हुनेछ। सदरमुकाम फुङलिङस्थित भानुजन माध्यमिक विद्यालयको खेल मैदानमा जारी प्रतियोगिता गत बिहीबारबाट सुरु भएको हो। लाखे जात्राको अवसर पारेर २०२९ सालदेखि सुरु भएको प्रतियोगितालाई यस वर्षबाट ताप्लेजुङ गोल्डकपका रुपमा सञ्चालन गरिएको हो। भदौ २० गतेसम्म सञ्चालन हुने प्रतियोगिताको विजेताले तीन लाख ११ हजार एक ११ रुपैयाँ पुरस्कार पाउने छ। यस्तै उपविजेताले एक लाख ११ हजार एक सय ११ रुपैयाँ पाउने लाखेजात्रा खेल सञ्चालन समितिका अध्यक्ष देवराज गुरुङले जानकारी दिए।
विश्वकप एसिया क्षेत्र छनोटमा नेपालको लगातार तेस्रो जित,"यससँगै छ अङ्क जोडेको नेपालको सेमिफाइनलमा पुग्ने सम्भावना बलियो बनेको छ। नेपालले पहिलो खेलमा मलेसियालाई पाँच रनले पराजित गरेको थियो भने दोस्रो खेलमा बहरबाइनलाई १० विकेटले हराएको थियो। काठमाडौं : आइसिसी महिला टी२० विश्वकप एसिया क्षेत्र छनोट खेलमा नेपालले आज भुटानलाई पराजित गर्दै प्रतियोगितामा लगातार तेस्रो जित निकालेको छ। मलेसियाको क्वालालम्पुरस्थित युकेएम वाइएसडी रङ्गशालामा भएको खेलमा नेपालले भुटानलाई तीन विकेटले पराजित गर्दै प्रतियोगितामा लगातार तेस्रो जित हासिल गरेको हो। यससँगै छ अङ्क जोडेको नेपालको सेमिफाइनलमा पुग्ने सम्भावना बलियो बनेको छ। नेपालले पहिलो खेलमा मलेसियालाई पाँच रनले पराजित गरेको थियो भने दोस्रो खेलमा बहरबाइनलाई १० विकेटले हराएको थियो। भुटानले प्रस्तुत गरेको ४० रनको सामान्य लक्ष्य नेपालले १३ दशमलव दुई ओभरमा सात विकेट गुमाउँदै पूरा गर्यो। नेपालका लागि कप्तान रुविना क्षेत्रीले अविजित १२ रन बनाउनु बाहेक अन्य ब्याटरले दोहोरो अङ्कमा रन जोड्न सकेनन्। भुटानका लागि अञ्जुली घलेले तीन, छिरिङ जाङ्मोले दुई तथा सोनम छोदेन र अञ्जु गुरुङले समान एक विकेट लिए। त्यसअघि टस हारेर पहिले ब्याटिङको निम्तो पाएको भुटानले निर्धारित २० ओभरमा आठ विकेट गुमाउँदै ३९ रनको योगफल बनाएको थियो। भुटानका लागि कप्तान डिचेन वाड्गमोले २१ रन बनाउनु बाहेक अन्य खेलाडीले दोहोरो अङ्कमा रन जोड्न सकेनन्। भुटानलाई सस्तैमा समेट्ने क्रममा नेपालका लागि पूजा महतोले तीन विकेट लिइन भने कविता कुँवर, खुसी डङ्गोल र रुबिना क्षेत्रीले समान एकएक विकेट झारे लिए। नेपालले अब सोमबार कतारसँग खेल्नेछ।"
म्यानमारसँग खेल्न नेपाली राष्ट्रिय फुटबल टोलीको घोषणा,"काठमाडौं : नेपाली राष्ट्रिय फुटबल टोलीका मुख्य प्रशिक्षक भिन्सेन्जो एनेसले म्यानमारसँग हुने दुई मैत्रीपूर्ण फुटबल खेलका लागि आज २३ सदस्यीय नेपाली टोलीको घोषणा गरेका छन्। नेपाली फुटबल टोलीले फिफा विश्वकप२०२६ तथा एएफसी एसियन कप२०२७ छनोटको प्रारम्भिक चरणको तयारीस्वरुप म्यानमारसँग मैत्रीपूर्ण खेल खेल्न लागेको हो । मैत्रीपूर्ण खेल यही भदौ २२ र २५ गते म्यानमारसँग म्यानरमारमै हुनेछ । छनोट हुने नेपाली टोलीको गोलरकिपरमा किरणकुमार लिम्बू, अभिषेक बराल र दिप कार्की छन् । त्यस्तै रक्षकमा सनिश श्रेष्ठ, अनन्त तामाङ, रोहित चन्द, आशिष गुरुङ, छिरिङ लामा र अञ्जन राई छन् । मिडफिल्डरमा एरिक विष्ट, सुदीप गुरुङ, लाकेन लिम्बू, आवास लामिछाने, कृतिशरत्न छुन्जु र उत्सव राई छन् । फरवार्डमा आयुष घलान, नवयुग श्रेष्ठ, अञ्जन विष्ट, मनिष डाँगी, आशिष चौधरी, जिलेस्पीजङ्ग कार्की, दिनेश हेन्जन र हिसुब थपलिया छन् ।"
नेपालबाट चीनमा हेलेज घाँस निर्यात सुरु,"काठमाडौं : नेपालबाट पहिलो पटक चीनतर्फ ८० टन हेलेज निर्यात भएको कृषि तथा पशुपन्छी विकास मन्त्रालयले जानकारी दिएको छ। मन्त्रालयका अनुसार दैनिक २० कन्टेनरले चीन पठाइने व्यवस्था गरिएको छ। नेपालबाट भारतमा स्कुस, गोलभेँडा जस्ता तरकारीहरूको निकासी लागि भारतीय पक्षसँग छलफल भई हाल ती वस्तुको निकासी सहज भएको मन्त्रालयको भनाइ छ। यसका साथै मन्त्रालय तथा मातहतका विभिन्न कार्यालयहरूमा आयोजना भएका समीक्षा, योजना तर्जुमा बैठकहरूमा सहभागी भई आवश्यक निर्देशन दिइएको मन्त्री डा बेदुराम भुसालले जानकारी दिए। नेपालको चितवन लगायतका केही जिल्लामा हेलेज घाँस व्यावसायिक रुपमा उत्पादन गरिएको छ। जहाँ चिनियाँ र नेपालीहरूको समूहले हेलेज घाँस उत्पादन गरिरहेका छन्। नेपालले घाँस निर्यात गर्न सक्ने नीति गत मंसिरमा मन्त्रिपरिषदबाट पास गरिसकेको थियो। यसैले चीन सरकारको तर्फबाट मस्यौदा बनेर आएको प्रोटोकलमा नेपाल सरकारको सुझाव समावेश गरी स्वीकृत गरिएको थियो। यसमा प्रशोधित घाँस चीन निर्यात गर्नका लागि दुई देशबीच सम्झौता गर्न बनाइएको प्रोटोकलमा सरकारले २०७८ चैत्रमा स्वीकृत गरेको थियो। यस्तै प्रोटोकल चाइना सरकारबाट पनि स्वीकृत भएको थियो। यसअघि चीनका विदेशी मन्त्री वाङ यी नेपाल भ्रमणमा आएका बेला नेपालबाट घाँस निर्यातबारे सम्झौता मेत भईसकेकाले निर्यातमा बाटो खुलेको हो। दुई देशबीच मापदण्डअनुसार घाँस निर्यातका लागि हस्ताक्षर गरिएको थियो। तर तोकिएको मापदण्ड अनुसारको गुणस्तर नेपालले पूरा गर्नुपर्ने हुन्छ। घाँस निर्यात गर्नका लागि थुप्रै मापदण्ड छुट्याइएको छ। जसमा घाँसको गुणस्तर कस्तो हुनुपर्ने, केके अवस्थामा चीनले किन्छ वा किन्दैन, भन्ने बारे नेपाल सरकार र चीन सरकारको मापदण्ड छ। यो मापदण्ड दुवै सरकारले स्वीकृत गरेको छ। विदेश मन्त्री आएको मौकामा हस्ताक्षर भएमा चितवनमा व्यावसायिक रुपमा भएको घाँस उत्पादन निर्यात गर्न बाटो खुलेको हो।"
पर्यटन विकासमा ध्यान खै ?,"नेपाल पर्यटकीय मुलुक हो। त्यसमा पनि विश्वकै सर्वोच्च शिखर सगरमाथा यहीँ छ। अन्य मुलुकले सामान्य पर्वतारोहण गर्ने ठाउँको पनि धेरै विकास गरेका छन्। र, फाइदा लिएका छन्। तर, यहाँ पर्वतारोहणमा समस्या धेरै नै छन्। केही विकास निर्माणको समस्या हो त, केही नीति नियमको। सरकारले ल्याउने नियम कानुन नै यस क्षेत्रका लागि मुख्य बाधक बनिरहेका छन्। वर्तमान समयलाई ध्यान राखेर र पर्वतारोहण क्षेत्र फस्टाउने किसिमको नियम ल्याउनुपर्ने हो। तर, त्यस्ता नीति नियम छन् जसले पर्वतारोहण मात्रै नभई सम्पूर्ण पर्यटन उद्योगमा नै असर गरेको छ। यहाँ यो क्षेत्रमा पर्यटक र पर्वतारोही भित्र्याउनेभन्दा पनि उनीहरूबाट कसरी कर लिन सकिन्छ भन्ने ध्यान मात्रै सरकारमा देखिन्छ। यो दुःखको कुरा हो। पछिल्लो समयमा सरकारले हिमाल आरोहण गरेबापत रोयल्टी बढाउने तयारी गरेको छ। तर, रोयल्टी बढाउनेबित्तिकै सबैतिर महँगी बढ्छ। रोयल्टी मात्र बढाउने सरकारले पर्वतारोही, पोटर, गाइडका समस्याका बारेमा कहिले केही बोल्दैन। सरकारले बढाएको रोयल्टी केका लागि ? कहाँ खर्च गर्ने भन्ने पनि स्पष्ट छैन। सँगैसँगै टेकिङ एजेन्सीहरूको विकासमा पनि ध्यान पुर्याउन सकिएको छैन। पर्वतारोहणका लागि आकर्षण गर्न एजेन्सीहरूले भूमिका खेलेका हुन्छन्। तर, सरकारले त्यसको कदर नै गर्न सकेको छैन। सुविधा दिनेभन्दा पनि अप्ठ्यारो पार्ने काम सरकारबाट भइरहेको छ। खाली भाषण मात्र गर्ने, टेबलटक मात्र गर्ने अनि नेपाल घुम्न आएका पर्यटकहरूसँग चर्को मूल्य असुलेर कसरी पर्यटन प्रबद्र्धनको लक्ष्य हासिल गर्न सकिन्छ ? एउटा पर्यटक नेपाल आउँदा उसले सबैभन्दा पहिला एयरपोर्टको प्रयोग गर्छ। होटलमा बस्छ। गाइडमार्फत घुम्न जान्छ। ट्रेकिङ जान्छ। यसले स्थानीय व्यवसाय पनि चलायमान हुन्छन्। विदेशी मुद्रा भित्रिन्छ। बहुआयामिक प्रभाव परेको हुन्छ। यो सबै गर्दा एउटा पर्यटकले धेरै ठाउँमा कर तिर्छ। तर, खाली कर लगाउने र बढाउने गर्दा पर्यटक आगमनमा नै असर गर्न सक्छ। (शेर्पा, कीर्तिमानी आरोही हुन्। उनले सगरमाथाको २८ पटक आरोहण गरेका छन्।)"
"२९ अंकले घट्यो सेयर बजार,नेप्से परिसूचक १९६० विन्दुमा झर्यो","काठमाडौं : साताको सेयर कारोबारको पहिलो दिन आज नेप्से परिसूचक दोहोरो अंकले ओरालो लागेको छ। नेप्से परिसूचक २९८१ अंकले घटेर १९६०७८ विन्दुमा पुगेको छ। यो १४९ प्रतिशत हो। सेन्सेटिभ इण्डेक्स ५०९ अंकले घटेर ३७६६२ विन्दुमा पुग्यो। यसदिन २७६ कम्पनीको ४० लाख ५३ हजार ३६८ कित्ता सेयर १ अर्ब १८ करोड ६६ लाख १८ हजार ४१० रुपैयाँमा खरिदबिक्री भयो। दोहोरो अंकले घटेको बजारमा एउटा मात्रै कम्पनीको सेयर मूल्य सकारात्मक सर्किट लेभलमा कारोबार भयो। थ्री स्टार हाइड्रोपावरको सेयर मूल्य १० प्रतिशतले बढेको हो। कारोबार रकमका आधारमा सोल्टी होटल शीर्षस्थानमा रह्यो। सो कम्पनीको ३८ करोड ८८ लाख ८ हजार १०६ रुपैयाँको सेयर कारोबार भयो। आईएमई लाइफ इन्स्योरेन्स कम्पनीको ३७ करोड ६४ लाख र सिटी होटलको ३७ करोड ४० लाख रुपैयाँको सेयर कारोबार भयो। कारोबारमा आएका १३ वटै उपसमूहको सूचक नकारात्मक देखिए। होटल्स एन्ड टुरिजम उपसमूहको सूचक सर्वाधिक ३०३ प्रतिशतले घट्यो। यस्तै हाइड्रोपावर,लाइफ इन्स्योरेन्स र नन लाइफ इन्स्योरेन्सको सेयर २ प्रतिशत बढिले ओरालो लाग्यो।"

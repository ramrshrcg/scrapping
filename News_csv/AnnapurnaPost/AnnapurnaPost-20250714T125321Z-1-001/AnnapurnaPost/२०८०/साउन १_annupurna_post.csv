शीर्षक,विवरण
प्रदेशमा विकासको दीर्घकालीन सोच,"विकासका लागि प्रदेशहरूबीच स्वस्थ प्रतिस्पर्धा पनि हुनुपर्छ । सहकार्य पनि हुनुपर्छ । आफ्नो संवैधानिक दायित्व पूरा गर्ने क्रममा सातवटै प्रदेश पहिलो कार्यकालमा निर्मित पहिलो आवधिक योजना कार्यान्वयन गरिरहेका छन्। पहिलो योजना प्रणाली नबसिसकेको अवस्थामा तर असीम उत्साहमा निर्माण भएको थियो। सुदूरपश्चिमबाहेक अन्य प्रदेशले आर्थिक वर्ष २०७६७७२०८०८१ का लागि पञ्चवर्षीय बनाएका थिए। सुदूरपश्चिम प्रदेशले भने दुुई वर्षपछिमात्र २०७८७९२०८२८३ का लागि योजना घोषणा गरेको थियो। सबै प्रदेशले विकासको पाँचवर्षे लक्ष्य उद्देश्यभन्दा माथि रहेर विकासको दीर्घकालीन सोच घोषणा गरेका छन्। कोसी प्रदेशले स्वच्छ, सुखी र समुन्नत प्रदेश, मधेस प्रदेशले उच्च मानव विकास र पहिचान : समृद्ध मधेस समाजको सोचका साथ मानव पुँजी र पहिचानकेन्द्रित संकल्प लिएको छ। बागमती प्रदेशले संस्कृति, कृषि, उद्योग, पर्यटन, मानव पुँजी र पूर्वाधार : सुसंस्कृत, सुखी र समृद्ध प्रदेशको आधारको फराकिलो सोच लिएको छ। गण्डकी प्रदेशले समृद्ध प्रदेश र सुखी प्रदेशवासी र लुम्बिनी प्रदेशले समृद्ध प्रदेश : खुसी जनता। झन्डै उस्तै सोच लिएका छन्। कर्णाली प्रदेशले लिएको समृद्ध कर्णाली : सुखारी कर्णालीवासीको अवधारणा पनि लुम्बिनी र गण्डकीझैं मिल्दो छ। सुदूरपश्चिम प्रदेशले आत्मनिर्भता उन्मुख समृद्ध सुदूरपश्चिमको दीर्घकालीन सोच राखेको छ। यी दीर्घकालीन लक्ष्यहरू पन्ध्रौं योजनाले राष्ट्रिय तहमा लिएको २५ वर्र्षे विकास अभीष्ट समृद्ध नेपाल : सुखी नेपाली बाट निर्दिष्ट छन्। यस दृष्टिले विकासमा साझा मूल्य र सहकारिताको अन्तर्य छिपेको स्पष्ट छ। सुदूरपश्चिमबाहेक अन्य प्रदेश आवधिक योजनाको मध्यावधि समीक्षापश्चात् दोस्रो आवधिक योजना तर्जुमाको गृहकार्यमा जुटेका छन् भने सुदूरपश्चिमले पनि मध्यावधि समीक्षामा जुट्ने समय आएको छ। यसबीच प्रदेशहरूले विकासका आफ्नै अनुुभव पनि बटुलेका छन् भने विकासको नेतृत्व गर्ने शक्तिहरूमा केही परिवर्तन आएको छ, यसबाट नयाँ विकास नेतृत्वको अभ्युदय हुन सक्छ। विपद्, प्रकोप तथा जनताका आकांक्षाहरूले पनि छुुट्टै शिक्षा दिएको छ। दीर्घकालीन सोचको औपचारिकता, अति महत्त्वाकांक्षा र भौतिक संरचनामात्र विकास भन्ने प्रवृत्तिा दिगो विकासका बाधक हुन्। साथै सरकारमात्र विकासको एकल प्रदाता भन्ने राज्यवादी सोच पनि उपयुक्त हुँदैन। पहिलोपटक योजना तर्जुमा गर्दा उत्साह भए पनि अनुुभव थिएन, अधिकार भए पनि प्रणाली थिएन। योजना तर्जुमा तथा कार्यान्वयनका लागि चाहिने ज्ञान (तथ्यांक) आधार अलिकति पनि थिएन। त्यसैले योजनामार्फत गरिएका संकल्प धेरै हदमा सपना थिए। तर अहिले प्रदेशहरू मध्यावधिको समीक्षा गरेर आफ्नै ज्ञान आधार बनाउन सक्ने अवस्थामा पुुगेका छन्। के कारण योजना कार्यान्वयनबाट अलग्गिदो रहेछ भन्ने व्यावहारिक अनुुभव पनि आर्जन गरेका छन्। प्रदेशहरूले सातवटा बजेट जारी गरिसकेका छन्। बजेट र योजनाबीचको सम्बन्ध कसरी स्थापित हुुन्छ भन्ने विश्लेषण पनि भएको हुनुुपर्छ। योजनामा निजी तथा सामुदायिकसहकारी क्षेत्रको विश्वास जित्न किन सकिएन भन्ने निष्कर्ष पनि निकालिएको होला। साथै योजना सफलताका लागि तहगत सरकारबीच कहाँ कहाँ सहकार्य आवश्यक हुन्छ भन्ने शिक्षा पनि पाएको हुनुुपर्छ। यसै समय संघीय सरकारले पनि पन्ध्रौं योजनाको मध्यावधि समीक्षा गरी सोह्रौ योजना तर्जुमा गर्दैछ । लामो लिगेसी भएको, प्रदेशका तुलनामा प्रणाली पनि निर्माण भइसकेको भए पनि पन्ध्रौं योजना स्थापित लक्ष्यभन्दा निकै निकै पछि छ। केही सामाजिक सूचकहरूमा प्रगति राम्रै देखिए पनि समृद्धिका सूचकहरू जस्तो कि रोजगारी, उत्पादन, उत्पादकत्व, आपूर्ति शृंखला, पूर्वाधार स्तर निकै कमजोर देखिएका छन्। निजी क्षेत्र परिचालन हुन सकेको छैन, सहकारीहरू समस्याग्रस्त बन्दै गएका छन्। अर्थतन्त्रको लगानी अनुत्पादक क्षेत्रमा छ। सेवा र सुशासनका सूचकहरू आमूल सुधारको पर्खाइमा छन्। तीनै तहका सरकारले सर्वसाधारणमा विकास र समृद्धिको आशा जगाउन सकेका छैनन्। भौगोलिक, क्षेत्रीय र वर्गीय न्याय भएको छैन। यसले अवलम्बन गरिएको परम्परागत योजना ढाँचामा आधारभूत पुनर्संरचना गर्नुपर्ने आवश्यकता देखाएको छ। प्रदेश सरकारहरू सेवाको संरचनाभन्दा पनि शासनको संरचना भएकोमा आलोचित छन्। विकास व्यवस्थापनभन्दा पनि राजनीतिक व्यवस्थापन भयो जसले शासकीय भार थप्यो भन्ने आरोप पनि छ। यस अवस्थामा प्रदेशहरूले आफूहरूले तर्जुमा गर्ने योजनाले, योजनामार्फत प्राप्त हुने उपलब्धिले प्रदेशको औचित्य सिद्ध गर्ने अवसरका रूपमा आफूलाई उभ्याउनु पर्दछ। प्रदेशका आवश्यकता मात्र भिन्न होइन कि सम्भावना पनि विशिष्ट छन्। संघीय तहको योजनाले राष्ट्रिय एवं रणनीतिक महत्त्वका कार्यक्रम र उच्च प्राविधिक आर्थिक जोखिमका ठूला आयोजनाहरू सञ्चालन गर्ने हो। प्रदेशले आफ्ना विशिष्ट सम्भावनाहरूको प्रयोगमार्फत विकासको प्रादेशीकरण गर्ने हो। सुदूरपश्चिम र कोसी प्रदेशका प्राकृतिक स्रोत र भौगोलिक अवस्थिति फरक छ। त्यस्तै फरकपन, फरक संस्कृति मधेस र बागमती प्रदेशमा पाउन सकिन्छ। विकासका दृष्टिकोणमा ती फरकपन फरक क्षमता हुन्। कुनै पनि भूूगोल, समुदाय वा वर्ग सम्भावनाका पुञ्ज हुन्। फरक यत्ति हो कि त्यसलाई उपयोग गर्ने विधि, प्रविधि फरक हुन सक्छ जसका कारण विकासका लाभ तथा प्रभावलाई प्रदेशकरण गर्न सकिन्छ। भूमिस्रोत सबैभन्दा महत्त्वपूर्ण साधन हो। जैविक विविधता, हावापानी र संस्कृति अरू साधन हुन्। हाम्रा प्रदेशहरूले यी कुराहरू पहिचान गरेका छैनन्। भूूगोललाई भुलेर विकास गर्न सकिँदैन भन्ने सन्देश विकासको प्रादेशीकरणले दिन्छ। त्यसैको पुष्टि हाम्रा प्रदेशहरूले दिनुपर्छ। संघीयकरण भनेको विकासको क्षत्रीयकरण पनि हो, संघीयतालाई राजनैतिक आयामबाट मात्र हेरिनु हँुदैन। राष्ट्रिय मूल्यका कुराहरू संघले, जनताका दैनिकीलाई सम्बोधन गर्ने कुरा स्थानीयले र क्षेत्रीय (प्रदेश) तहमा विकास अभ्यास गर्ने काम प्रदेशको हो। कतिपय अवस्थामा प्रदेश संघको सहयोगी र स्थानीयको अभिभावक पनि बन्नुपर्छ। प्रादेशिक योजनाले विकासमार्फत प्रदेशको पहिचान दिनुपर्छ। यस अवस्थामा प्रदेशले आफ्नो औचित्यको कार्यात्मक जवाफ दिन सक्छ। सनातनी शैली, परम्परागत प्रवृत्ति र शासकीय संस्कारबाट बाहिर नआई प्रदेशले आफ्नो औचित्य सिद्ध गर्न सक्दैन। दीर्घकालीन सोचको औपचारिकता, अति महत्त्वाकांक्षा र भौतिक संरचनामात्र विकास भन्ने प्रवृत्ति दिगो विकासका बाधक हुन्। साथै सरकारमात्र विकासको एकल प्रदाता भन्ने राज्यवादी सोच पनि उपयुक्त हुँदैन। निजी क्षेत्रको विश्वास जितेर उसको क्षमताको भरपूर उपयोग गर्नु पर्दछ। स्रोतको चित्रांकन, आवश्यकताको आकलन र क्रियाकलापको प्राथमिकीकरण प्रदेश योजनाका आधार हुन्। योजना भनेको धेरै अर्थमा तथ्यांकको व्यवस्थापन हो। प्रदेश योजना निकाय सूचना र तथ्यांकले सज्जित हुनुु पर्दछ। अनि मात्र योजनाहरू अपेक्षाका सूचीबाट नतिजामा रूपान्तरण गर्न सकिन्छ। विकासका लागि प्रदेशबीच स्वस्थ प्रतिस्पर्धा हुनुपर्छ। सहकार्य पनि हुनुपर्छ। प्रदेश सरकारहरूले तर्जुमा गर्दै गरेको आवधिक योजनाले विकासको प्रादेशिक ढाँचा दिन भुल्न हुन्न। मैनाली, सरकारका पूर्वसचिव हुन्।"
"सरकारी अस्पताल, धरौटीमा उपचार","२१ वर्षको भएँ। पेसा कृषि हो। छोरी जन्मिएपछि निकै खुसी थिएँ। घरमा लक्ष्मी भित्रिएको महसुस भयो। तर, जन्मिएको चारदिनपछि आपत आइलाग्यो। छोरी बिरामी भइन्। अहिले उनको उपचार गर्दागर्दै बेखर्ची भएको छुँ। भोक, निन्द्रा सबै हराएको छ। धादिङको गजुरी गाउँपालिका८ मा घर छ। घरनजिकै स्वास्थ्यचौकीमा छोरी जन्मिएकी हुन्। चारदिनपछि उनलाई जन्डिसको लक्षण देखियो। पुनः स्वास्थ्य चौकीमा लगें। स्वास्थ्यकर्मीले हामी त केही गर्न सक्दैनौं भन्ने जवाफ दिए। काठमाडौं लगेर उपचार गर्न सुझाव दिए। तुरुन्तै एम्बुलेन्स खोजी गरेँ। एम्बुलेन्सबाट काठमाडौं ल्याएँ। पाँच हजार भाडा एम्बुलेन्सलाई तिरेँ। असार २८ गते साँझ कान्ति बाल अस्पतालमा ल्याए। १ सय रुपैयाँ तिरेर इमर्जेन्सीमा भर्ना गरेँ। डाक्टरले जाँच गर्नुभयो। भर्ना गर्नुपर्ने सुझाव दिनुभयो। अचम्म लाग्यो, भर्ना गर्नका लागि धरौटी बुझाउनु पर्ने रहेछ। १२ हजार धरौटी बुझाएँ। सरकारी अस्पतालमा किन भर्ना बापत १२ हजार धरौटी लियो ? नेपालको संविधानमा सबै नागरिकलाई स्वास्थ्य सेवामा समान पहुँचको हक हुने छ भन्ने लेखिएको छ भन्ने सुनेको थिएँ। तर, धरौटी बुझाउन नसकेको भए छोरीलाई भर्ना गर्न पाउँथे कि पाउँथिन् ? मलाई जान्न मन लागेको छ। धरौटी बुझाउन नसकेको भए छोरीलाई भर्ना गर्न पाउँथे कि पाउँथिन् ? मलाई जान्न मन लागेको छ। सरकारले गरिब जनताका लागि हेर्नुपर्छ। उपचार नपाएर वा उपचार खर्च बेहोर्न नसकेर मर्ने अवस्था आउन दिनुहुँदैन। भन्छन्, सास हुनजेल आस हुन्छ नै। छोरीको उपचार गर्नै पर्यो। धन्न, सैसापट मागेर धरौटी बुझाएँ। जग्गा जमिन बेचेर भए पनि उपचार त गर्नै पर्यो। शय्या (बेड) निःशुल्क छ। त्यसो भए भर्नाबापत किन मागिएको हो ? केहि बुझ्न सकेको छैन। अहिले औषधिका लागि डाक्टरले पर्चामा लेखिदिन्छन्। म किनेर ल्याउँछु। सल्लाह दिएअनुसारका परीक्षणहरू गर्दै आएको छु। तर, छोरीलाई बिसेक भएको छैन। कहिले डिस्चार्ज हुने हो त्यो पनि थाहा छैन। उपचार खर्चमा कति सकियो भन्ने हिसाब किताब गर्न भ्याएको छैन। तनावमाथि तनाब छ। सुत्केरी श्रीमतीको पनि स्याहार गर्न पाएको छैन। सुत्केरी अवस्थामा झन् बढी स्याहार गर्नु पर्ने त हो। तर, कुरुवा कोठामा श्रीमतीलाई राखेको छुँ। बनेपामा दिदीको घर छ। बसमा डेढ घण्टा यात्रा गरेर दिदीको घर जान्छौं। बेलुका भात, तरकारी खुवाएको छु। बिहानको खाना त यतै जसोतसो पेट भर्छौं। एकातिर छोरी र अर्कोतिर सुत्केरी श्रीमतीको चिन्ता छ। छोरी बेडमा छिन्। श्रीमती कुरुवाघरमा सुत्छिन्। म यताउता गर्छु। बरन्डामा सुत्ने प्रयास गर्छु। घरमा सुतेजस्तो कहाँ हुन्छ र ? निद्रा नै पर्दैन। रातिराति लामखुट्टेले टोक्छ। एक्कासि कसैको निधन भयो भने रुवावासी हुन्छ। छोरीलाई जन्डिसबाहेक अरू पनि रोग के कस्तो छ ? त्यसको परीक्षण गर्नु भएको छ। त्यसका लागि रगत परीक्षण गर्नुपर्ने रहेछ। अन्य ठाउँमा जानुपर्ने रहेछ। काठमाडौंका लागि म नयाँ हुँ। ठाउँ पत्ता लगाउनै गाह्रो हुने रहेछ। उपचार सेवा पाउनै सकस हुने रहेछ। अहिले अलि सस्तो पर्ने औषधि किनेको छु। महँगो औषधि किन्न पर्यो भने उपचार गर्नै नसकिने हुँदो रहेछ। पैसा भएन भने त बाँच्न पनि नसकिने रहेछ। सरकारले गरिब जनताका लागि हेर्नुपर्छ। उपचार नपाएर वा उपचार खर्च बेहोर्न नसकेर मर्ने अवस्था आउन दिनुहुँदैन। भर्ना, औषधि निःशुल्क व्यवस्था भए सहज हुन्थ्यो। ( सन्तोष तामाङ गजुरी गाउँपालिका८, धादिङका स्थानीय हुन्। उनी नवजात छोरी बिरामी भएपछि उपचारका लागि कान्ति बाल अस्पतालमा आएर बसेका छन्।)"
जाबेरको पीडा,"लन्डन : ट्युनिसियाकी २८ वर्षीया ओन्स जाबेरका लागि शनिबारको रात पीडादायी बन्न पुग्यो। लगातार दोस्रो पटक विम्बल्डन टेनिसको फाइनलमा पुगेर पनि उपाधि जित्न नसक्दाको पीडालाई उनले रोक्न सकिनन् र खेल सकिएलगत्तै रुन थालिन्। चेक गणतन्त्रकी वरीयताविहीन मार्केटा भोन्ड्रोसोभासँग ६४, ६४ को सोझो सेटमा पराजय बेहोरेपछि उनले आफूलाई सम्हाल्न सकिनन् र भकानो छाडेर रुन थालिन्। मैले हिम्मत हारेको छैन। म अझै कोसिस गर्नेछु। तर, मलाई थाहा छ, आफूले आफैलाई सम्हाल्न निकै कठिन छ, उनले भनिन्। जाबेरले इङ्ल्यान्डका एन्डी मर्रेको उदाहरण दिँदै ११ वर्षअघि उनले भोगेकै पीडा शनिबार राति आफूले भोग्नु परेको बताइन्। ११ वर्षअघि उनी (मर्रे) पनि मेरोजस्तै अवस्थामा थिए। उनले पनि रुँदै मैलेजस्तै भनेका थिए, जाबेरले भनिन्, म आफ्नो उत्कृष्ट दिन अझै कोसिस गर्नेछु। तर, यो पक्कै सहज भने छैन। जाबेर र मर्रेले जस्तै नियती सन् १९९३ मा जाना नोभोत्ना र सन् २००८ मा रोजर फेडररले पनि भोगेका थिए। फाइनलमा पराजय बेहोरेपछि उनीहरू पनि भावुक भएका थिए। जाबेरका लागि त शनिबारको हार अझै पीडादायी थियो। उनले अहिलेसम्म तीन ग्रान्डस्लामको फाइनल खेलेकी थिइन्। ती सबैमा उनी पराजित भइन्। यसअघि उनी विम्बल्डन र यूएस ओपनको फाइनलमा पनि पराजित भएकी थिइन्। त्यसैले करियरकै ठूलो उपाधि जित्ने अभियानमा धक्का लाग्दा भावुक हुनु स्वभाविकै हो। जसलाई जाबेरले पनि स्विकार गरेकी छन्। आफ्नो करियरकै ठूलो उपाधि जित्ने अभियानमा धक्का लाग्दा जोकोही पनि निरास हुन्छन्। मैले त तीनतीन पटक यो क्षणको आत्मसाथ गरेको छु, जाबेर भन्छिन्, म भावुक भइरहँदा पनि आफूलाई सम्हालें। मार्केटा भोन्ड्रोसोभासँग अंकमाल गरें। उनी (मार्केटा) मसँग अंकमाल गर्न चाहन्थिन् कि चाहँदैन थिइन्, त्यो मलाई थाहा भएन। तर, मैले नै उनीसँग अंकमाल गरें। मैले मार्केटासँग अंकमाल गरिरहँदा अब मेरो वर्ष सुरु हुने सपना देखें। किनभने अघिल्लो वर्ष मलाई हराएकी ऐलिना र्याबकिनालाई मैले सेमिफाइनलबाटै बिदा गरिदिएँ। अब अरु प्रतिस्पर्धीलाई पनि पाखा लगाउने छु। लगातार दोस्रो पटक फाइनलमा पराजय बेहोरे पनि ममा यो आत्मविश्वास भने भरिएको छ। जाबेरले साविक विजेता ऐलिना र्याबकिनालाई क्वार्टरफाइनलमा स्तब्ध बनाउँदै अन्तिम चारमा स्थान बनाएकी थिइन्। यससँगै जाबेरले गत वर्ष विम्बल्डनको फाइनलमा र्याबकिनासँग भोगेको हारको बदला पनि लिएकी थिइन्। निकै प्रतिस्पर्धात्मक खेलमा एक सेट गुमाउनुका बाबजुद उत्कृष्ट पुनरागमन गर्दै जाबेरले ६७(५७) ६४, ६१ को जित निकालेकी थिइन्। प्लेयर बक्सको जाबेरको भिडियोले अन्तर्राष्ट्रिय सञ्चार माध्यममा निकै चर्चा पाएको थियो। उनका पनि तथा फिटनेस ट्रेनरले प्लेयर बक्समा बसेर जाबेरको आँसु पुछिदिएका थिए। जाबेरलाई सान्त्वना दिइरहेका थिए। अहिले त मैले मन बुझाएको छु। ममा आत्मविश्वास पनि बढाएको छ। तर, यो रात मेरा लागि निकै कठिन रात हुनेछ, उनले भनिन्।"
राष्ट्रिय महिला फुटबल टिम स्वदेश फिर्ता,काठमाडौं : बंगलादेशमा मैत्रीपूर्ण सिरिजको उपाधि जितेको राष्ट्रिय महिला फुटबल टिम स्वदेश फर्किएको छ। सोमबार स्वेदश फर्किएको टिमलाई त्रिभुवन विमानस्थलमा अखिल नेपाल फुटबल संघ एन्फा पदाधिकारीहरूले स्वागत गरेका थिए। बंगलादेशमा दुई मैत्रीपूर्ण म्याचको सिरिज खेलेर नेपाली टिम घर फर्किको हो। दुवै खेलमा बराबरी खेलेको नेपालले टाइब्रेकरमा घरेलु टोली बंगलादेशलाई पराजित गर्दै फिफा मान्यताको मैत्रीपूर्ण सिरिज हात पारेको थियो। स्वदेश फर्किएपछि राष्ट्रिय महिला फुटबल टिमका मुख्य प्रशिक्षक अनन्त थापाले बंगलादेशको होम ग्राउण्डमा पराजित गर्नु उपलब्धी भएको र यसले खेलाडीहरुको मनोबल बढेको बताए। मैत्रीपूर्ण सिरिजमा नेपाली खेलाडीहरूको कमी कमजोरी अध्ययन गर्ने मौका पाएकाले आगामी प्रतियोगिताका थप सुधारका साथ खेल्ने उनले बताए। त्यस्तै राष्ट्रिय महिला फुटबल टिमकी कप्तान एन्जिला तुम्बापो सुब्बाले पहिलेको तुलनामा अहिलेको प्रदर्शन कमजोर नै देखिएको बताइन्। उनले सिरिजको उपाधि जित्नु खुसीको कुरा भए पनि आगामी दिनमा थप मजबुद हुनुपर्ने धारणा राखिन्। त्यस्तै राष्ट्रिय महिला फुटबल टिमकी सदस्य सावित्री भण्डारीले यसअघि भएका गल्तीलाई सुधार गर्दै बंगलादेशसँग खेलेको बताइन्। उनले अगामी खेलमा थप सुधारका साथ अघि बढ्ने जिकिर गरिन्।
'भारत ए'विरुद्ध रोहित पौडेलको अर्धशतक,काठमाडौं : कप्तान रोहित पौडेलले 'भारत ए'विरुद्ध अर्धशतक प्रहार गरेको छ। श्रीलंकामा जारी एसीसी मेन्स इमर्जिङ कपको दोस्रो खेलमा पौडेलले भारत एविरुद्ध अर्धशतक प्रहार गरेका हुन्। पौडेलले ६८ बलमा ६ चौकासहित ५० रन बनाएका हुन्। टस जितेर ब्याटिङ रोजेको नेपालले ३१ ओभरको समाप्तिमा ६ विकेट गुमाएर १२३ रन बनाएको छ। नेपालका लागि ओपनर कुशल भुर्ते शून्य रनमै आउट हुँदा आशिफ शेख ७ रन बनाएर पेभेलियन फर्किएका थिए। त्यस्तै देव खनालले १७ रन बनाउँदा भीम सार्कीले ४ र कुशल मल्ल शून्यमै आउट भएका थिए। पाकिस्तान एविरुद्ध ७५ रन बनाएका सोमपाल कामी १४ रन बनाएर आउट भए। पहिलो खेलमा नेपाल पाकिस्तान एसँग ४ विकेटले पारजित भएको थियो।
नेपाललाई मैत्रीपूर्ण शृंखला,"काठमाडौं : नेपालले बंगलादेशसँगको मैत्रीपूर्ण फुटबलको शृंखला जितेको छ। आइतबार बंगलादेशको कमलपुरस्थित सिपाही मोहमद मुस्तफा कमल स्टेडियममा भएको दोस्रो मैत्रीपूर्ण खेलमा घरेलु टोलीलाई टाईब्रेकरमा ४२ गोलले पराजित गर्दै नेपालले शृंखला जितेको हो। निर्धारित समयमा दुवै टोलीले गोलरहित बराबरी खेलेपछि खेलको निर्णय टाईब्रेकरबाट गरिएको थियो।टाईब्रेकरमा गोलरक्षक अञ्जना रानामगरले बंगलादेशी खेलाडीको दुई प्रहार बचाएपछि नेपालले शृंखलामाथि कब्जा जमाएको हो। टाईब्रेकरमा नेपालकी सावित्रा भण्डारी, हीरा भुजेल, दीपा शाही, अनिता केसीले गोल गरेका थिए।अञ्जना रानामगरको प्रहार भने बारमा लाग्दै बाहिरिएको थियो। बंगलादेशकी साम्सुनार र मोनिका चक्माको प्रहारले जाली चुम्दा मारिया मन्डा, सेइली अजिमको प्रहारलाई भने गोलरक्षक अञ्जना रानामगरले विफल पारेकी थिइन्।नेपालले पहिलो मैत्रीपूर्ण खेलमा बंगलादेशसँग ११ गोलको बराबरी खेलेको थियो। नेपालका लागि सावित्रा भण्डारीले बराबरी गोल फर्काउँदै नेपाललाई हारबाट जोगाएकी थिइन्।१९औं एसियाली खेलकुदको तयारीमा रहेको नेपालले बंगलादेशसँग मैत्रीपूर्ण खेल खेलेको हो।"
नेपालको राष्ट्रिय क्रिकेट टोली 'भारत ए'सँग ९ विकेटले पराजित,"काठमाडौं : नेपालको राष्ट्रिय क्रिकेट टोली 'भारत ए'सँग पराजित भएको छ। श्रीलंकामा भएको एसीसी मेन्स इमर्जिङ कपको दोस्रो खेलमा भारत एसँग ९ विकेटले पराजित भएको हो। नेपालले दिएको १६८ रनको लक्ष्य भारतले २२१ ओभरमा एक विकेटको क्षतिमा पूरा गर्यो। भारतका लागि अभिषेक शर्माले सर्वाधिक ८७ रन बनाए। त्यस्ट्टै साई सुधर्शनले अविजित ५८ रन र ध्रुव जुरेलले अविजित २१ रन बनाए। यसअघि टस जितेर ब्याटिङ गरेको नेपालले ३९२ ओभरमा अलआउट हुँदै १६७ रन बनाए। नेपालका लागि कप्तान रोहित पौडेलले सर्वाधिक ६५ रन बनाए। त्यस्तै गुल्सन झाले ३८, देव खनालले १५ र सोमपाल कामीले १४ रन बनाए। अन्य खेलाडीले भने दोहोरो अंकको रन जोड्न सकेन। नेपालको यो दोस्रो हार हो। यसअघि पाकिस्तानसँग ४ विकेटले पराजित भएको थियो। समूहचरणको अन्तिम खेल नेपालले युएई एसँग खेल्नेछ।"
"नेप्से परिसूचक ४७०७ अंकले बढ्यो,साढे दुई अर्बको सेयर कारोबार",काठमाडौं : नेप्से परिसूचक दोहोरो अंकले बढेको छ। नेप्से परिसूचक ४७०७ अंकले बढेर २१४४१६ विन्दुमा पुगेको छ। सेन्सेटिभ इण्डेक्स ९९५ अंकले बढेर ४०४१० विन्दुमा अडिएको छ। यसदिन २५७ कम्पनीको ७६ लाख ३४ हजार १९० कित्ता सेयर २ अर्ब ५६ करोड १ लाख ९१ हजार २८८ रुपैयाँमा खरिदबिक्री भयो। अघिल्लो कारोबार दिन आइतबार नेप्से परिसूचक १२१६ अंकले बढेको थियो। सो दिन २ अर्ब ३७ करोड ६४ लाख २७ हजार बराबरको सेयर कारोबार भएको थियो। आज दोहोरो अंकले बढेको सेयर बजारमा दुई कम्पनीको मूल्य सकारात्मक सर्किट लेभलमा कारोबार भयो। बीपीडब्लू लघिवित्त वित्तीय र युनाइटेड अजोड इन्स्योरेन्सको सेयर मूल्य १० प्रतिशतले बढेको हो। कुमारी धनवृद्धि योजनाको सेयर मूल्य भने ८३७ प्रतिशतले ओरालो लाग्यो। कारोबारमा आएका १३ उपसमूहमध्ये १२ को मूल्य बढ्यो भने १ को मात्रै घट्यो। म्युचुअल फन्डबाहेक अन्य उपसमूहको सूचक सकारात्मक देखिएका छन्। आज डेभलपमेन्ट बैंक उपसमूहको सूचक ४१४ प्रतिशतले बढ्यो।
धानको न्यूनतम समर्थन मूल्य होला कार्यान्वयन ?,"काठमाडौं : किसानले उत्पादन गरेको धान सस्तोमा बेच्नु नपरोस् भनेर सरकारले हरेक वर्ष धानको न्यूनतम समर्थन मूल्य तोक्दै आएको छ। यसअघिका वर्षमा सरकारले समर्थन मूल्य तोक्नमै ढिलाइ गर्दा किसानहरू यो सुविधाबाट वञ्चित भएको गुनासो पनि आएको थियो। तर, आर्थिक वर्ष २०८००८१ का लागि सरकारले यसपटक छिट्टै मूल्य तोकेको छ। मूल्य तोकेसँगै कार्यान्वयन गरे मात्रै यसको औचित्य हुने कृषि सरोकारवालाहरू बताउँछन्। कृषि तथा पशुपक्षी विकास मन्त्रालयको प्रस्तावमा असार २६ गते बसेको मन्त्रिपरिषद् बैठकले धानको समर्थन मूल्य तोकिसकेको छ। मन्त्रालयका अनुसार मोटा धानको प्रतिक्विन्टल ३ हजार १ सय ९८ रुपैयाँ र मध्यम धानको प्रतिक्विन्टल ३ हजार ३ सय ६२ रुपैयाँ मूल्य निर्धारण भएको छ। यो आर्थिक वर्ष २०७९०८० को भन्दा क्रमशः २ सय ३१ रुपैयाँ र २ सय ६२ रुपैयाँले बढी हो। सो आव मोटा धानको मूल्य प्रतिक्विन्टल २ हजार ९ सय ६७ रुपैयाँ र मध्यम धानको प्रतिक्विन्टल ३ हजार १ सय २८ रुपैयाँ समर्थन मूल्य तोकिएको थियो। हरेक वर्ष मूल्य समयसापेक्ष रूपमा बढ्दै गएको देखिन्छ। किनभने यसअघिका आवमा क्रमशः २०७६०७७ मा मोटाको २ हजार ५ सय ३२ र मध्यमको २ हजार ६ सय ७३ थियो। यसपछि आव २०७७०७८ मा मोटाको २ हजार ७ सय ३५ र मध्यमको २ हजार ८ सय ८५ थियो। यसपछिको आवमा भने एकदम न्यून अर्थात् प्रतिक्विन्टल १७ रुपैयाँको दरमा मात्रै वृद्धि भयो। जसअनुसार आव २०७८०७९ मा मोटाको २ हजार ७ सय ५२ र मध्यमको २ हजार ९ सय २ रुपैयाँ कायम गरिएको थियो। आव २०७९०८० मा सरकारले धानको न्यूनतम समर्थन मूल्य कात्तिकमा तोकेको थियो। मूल्य तोकेको एक महिना बित्दा पनि कार्यान्वयनमा ढिलाइ हुँदा आम किसान मर्कामा परेका थिए। सरकारले तोकेको मूल्यभन्दा कममा व्यापारीलाई धान बेच्नु पर्दा लागतसमेत नउठ्ने समस्या परेको किसानहरूको गुनासो थियो। तर, सरकारका तर्फबाट खाद्य व्यवस्था तथा व्यापार कम्पनी र कृषि आधुनिकीकरण परियोजनाले कृषि सहकारीमार्फत तोकिएको समर्थन मूल्यअनुसार किसानबाट धान खरिद गर्ने काममा ढिलाइ गर्दा यस्तो अवस्था सिर्जना भएको थियो। सरकारले मूल्य निर्धारण गर्ने मापदण्डविपरीत गरेको छ। किनभने मापदण्डअनुसार सरकारले न्यूनतम समर्थन मूल्य बिउ तथा बाली लगाउनु अगाडि नै निर्धारण गर्नुपर्ने प्रावधान छ। यद्यपि यसपटक भने रोपाइँ गर्ने बेलामा मूल्य निर्धारण गरेर भए पनि केही हदसम्म छिटो भएको देखिन्छ। तर, कृषिविज्ञ डाकृष्णप्रसाद पौडेल भने अझ सरकारले समर्थन मूल्य तोक्न यसपटक पनि धेरै ढिला गरेको तर्क गर्छन्। वास्तवमा किसानले धानको बिउ राख्नुअघि नै मूल्य तोक्नुपर्ने डापौडेलको भनाइ छ। चैत्र १२ गतेदेखि वर्षे धान लगाउने बेला हुन्छ। सरकारले फागुनमा निर्णय गर्नुपथ्र्यो। यसो भएको भए किसानले यसपटक राम्रो मूल्य आउने रैछ भनेर धेरै धान बाली लगाउँथे होलान्। धान रोप्ने बेलामा लगाएर अर्थ राख्दैन। अलि छिट्टै गरेको भए किसानलाई प्रोत्साहन मिल्थ्यो, उनले अन्नपूर्णसँग भने, यसले त अहिले सरकारले राम्रो मूल्य दिने रहेछ धेरै बिउ लगाइएन भनेर उल्टै किसानलाई पछुतो बनाउँछ। उनीहरूले धेरै उत्पादन गरेर आम्दानी गर्न पाउने तर यो अधिकार सरकारले अझै वञ्चित गर्यो। सरकारले आफूले दिएको समर्थन मूल्यमा सबै किनिदिने व्यवस्था नगरेसम्म यस्तो मूल्यको अर्थ नरहने राष्ट्रिय किसान आयोगका अध्यक्ष डा प्रेम दंगाल औंल्याउँछन्। गत वर्ष यस्तो नभएको भन्दै उनले सरकारका तर्फबाट खाद्य व्यवस्था तथा व्यापार कम्पनी र कृषि आधुनिकीकरण परियोजनाले कृषि सहकारीमार्फत जम्मा ३१ हजार मेट्रिकटन धानमात्रै समर्थन मूल्यमा किनेको टिप्पणी गरे। जबकि प्रायः बर्सेनि २० लाखभन्दा बढी मेट्रिकटन धान बजारमा बिक्री हुन्छ। यसर्थ खाद्य संस्थानले आफ्नो क्षमता वृद्धि गरेर सबै किसानको धान समर्थन मूल्यमै किने मात्रै यसको औचित्य हुन्छ। यसकारण समयमै सबै पूर्वतयारी गरेर किसानको धान किन्न चाँजोपाँजो मिलाउन आवश्यक छ, डा दंगालले भने। सहकारीबाहेक सरकारी स्वामित्वको खाद्य व्यवस्था तथा व्यापार कम्पनीले न्यूनतम समर्थन मूल्यअनुसार धान खरिद गर्छ। तर, समर्थन मूल्य बजार भाउभन्दा बढी हुने भएकाले यसबमोजिम किसानबाट धान किनेर कम्पनीले बजारमा प्रतिस्पर्धी मूल्यमा बेच्न पनि नसक्ने परिस्थितिले गाह्रो भएको भन्दै गत वर्ष खरिदमा झन् ढिलाइ भएको थियो। तर, सरकारको नीति कार्यान्वयन निकाय भएकाले गर्नै पर्ने बाध्यता छ। यद्यपि यसपटक भने छिट्टै निर्णय भएकाले अब खरिद कार्य सञ्चालन गर्न छिट्टै सर्कुलर जारी गर्ने कम्पनीका सूचना अधिकारी शर्मिला न्यौपाने सुवेदीले जानकारी दिइन्।"
"न्यारोबडी ग्राउन्डेड, एउटाको इन्जिन फेर्नुपर्ने","काठमाडौं : नेपाल वायुसेवा निगम (नेपाल एयरलाइन्स)को दुवै न्यारोबडी३२० ग्राउन्डेड छन्। इन्जिनका कारण न्यारोबडी नाइन नोभेम्बरअल्फा किलो स्की (सगरमाथा) र नाइन नोभेम्बरअल्फा किलो एक्सरे (लुम्बिनी) ग्राउन्डेड भएका हुन्। सगरमाथा नामको न्यारोबडीको इन्जिन मर्मत भइरहेको छ भने लुम्बिनीको इन्जिन नै फेर्नुपर्ने कारणले ग्राउन्डेड भएको निगम स्रोतले बताएको छ। दुवै न्यारोबडी ग्राउन्डेडपछि दिल्ली, बैंगलोर, मुम्बई, जापान, दोहा, दुबई, साउदी अरब, बैंकक, हङकङ तथा मलेसिया उडान प्रभावित भएका छन्। गत हप्ताबाट ग्राउन्डेड भएको न्यारोबडी सगरमाथाको यहाँ नै मर्मत भइरहेको छ। आजभोलिसम्ममा उडानका लागि योग्य हुन्छ। अर्को न्यारोबडी लुम्बिनीको भने इन्जिन नै फेर्नुपर्ने भएकोले केही समय लाग्छ, निगम स्रोत बताउँछ। एउटा न्यारोबडी बन्नेबित्तिकै उडान तालिका नबिग्रने भनाइ निगमको छ। यात्रुहरूलाई टिकट सार्न अनुरोध गरिएको छ भने अर्जेन्ट यात्रा गर्नुपर्नेको हकमा वाइडबडीबाट उडान गरिएको र कुनै पनि उडान रद्द नगरिएको बताइएको छ। न्यारोबडी सगरमाथामा नियमित जाँचका क्रममा इन्जिनभित्र समस्या देखिएपछि ग्राउन्डेड भएको हो। यो जहाज गत जेठ २७ गते दुबई विमानस्थलमा चरा ठोक्किएपछि पनि ग्राउन्डेड भएको थियो। चरा ठोक्किएकै इन्जिनमा असार १४ गते फेरि समस्या देखिएपछि भारतमा लगेर मर्मत गरिएको थियो। उक्त विमानमा पुनः समस्या देखिएपछि भारतबाट नै प्राविधिज्ञ ल्याएर मर्मत भइरहेको निगमले बताएको छ। गत वर्ष पनि इन्जिनमा समस्या देखिएपछि यो विमान दोहामा तीन महिनासम्म थन्किएको थियो। भाडामा इन्जिन लगाएर उडाइएको थियो। न्यारोबडी सगरमाथा नियमित जाँचका क्रममा इन्जिनभित्र समस्या देखिएपछि ग्राउन्डेड भएको हो। अर्को न्यारोबडी लुम्बिनीको भने इन्जिन नै फेर्नुपर्ने भएको छ। अर्को, न्यारोबडी लुम्बिनी भने उडान साइकल अभावका कारण ग्राउन्डेड भएको हो। इन्जिन फेर्नुपर्ने ठाउँसम्म जानका लागि पनि उडान साइकल अवधि चाहिने भएकाले अहिले ग्राउन्डेड गरिएको हो। जहाज एकपटक उड्ने र अवतरण गर्नेलाई एक साइकल भनिन्छ। उक्त विमानको चार साइकल उडान मात्रै बाँकी छ। जहाजको अन्तिम पटक इन्जिनको जाँच गर्दा १० साइकल बाँकी रहेको थियो। एउटा इन्जिनको अवधि करिब १७ हजार साइकल हुने बताइन्छ। इन्जिन धेरै महँगो पर्ने भएकोले जगेडामा नराखिएको निगमको भनाइ छ। ५०६० करोड रुपैयाँ पर्ने इन्जिन जगेडामा राख्न सकिँदैन र अन्य मुलुकमा पनि राख्ने गरिएको छैन, स्रोतको भनाइ छ। सरकारी सार्वजनिक खरिदअनुसार जानुपर्ने भएकोले केही समय लाग्ने बताइन्छ। इन्जिनमात्रै फेर्न दुई दिन मात्रै लाग्ने भए पनि खरिद प्रक्रियामा जाँदा समय बढी लाग्ने बताइएको छ। इन्जिन खरिदका लागि जहाज मर्मत गर्ने कम्पनीहरू (एमआरओ)सँग कोटेसन माग्ने प्रक्रिया अघि बढेको जानकारी दिइएको छ। निगमले अहिले न्यारोबडी३२० र वाइडबडी३३० दुई वटाबाट अन्तर्राष्ट्रिय उडान भर्दै आएको छ। आन्तरिकतर्फ भने दुई जहाज सञ्चालित छन्।"
"प्रदेश बजेट : बेकामे योजना, बजेटकै सत्यानाश","प्रदेशले आर्थिक अनुशासनबाहिर गएर सवारी साधन खरिद गरी बजेट सकेको छ। प्रदेश सभाबाट पारित बजेटभन्दा बेग्लै विकल्प तयारी गरी खर्चनु आर्थिक अनुशासनविपरीत हो। पोखरा : १ तनहुँको ङाल्दीघाटमा ३० महिनाभित्र सडक र पुल निर्माण गर्ने योजना गण्डकी प्रदेश सरकारको २०७५७६ को बजेट कार्यक्रममा राख्यो। योजनाअनुसार निर्माण गरेको भए पनि त्यो पुल भएर स्थानीयले सेती नदी वारपार गर्न पाउने थिएनन्। पुल यस्तो ठाउँमा निर्माण गर्ने योजना थियो, जहाँको भूभागको उचाइ समुद्र सतहबाट २६४ मिटरमा हुन्थ्यो। ङाल्दीघाटभन्दा तल जहाँ सेती नदीमा बाँध बाँधिएको छ, त्यो पूरा हुने हो भने जलाशय बन्छ। जलाशयमा पूरै पानी भरिँदा पानी समुद्री सतहको २७५ मिटर उचाइसम्म पुग्छ। पुल बनेको भए डुब्थ्यो। तर, बनेन। पुल निर्माण त रोकियो तर पानीले डुबाउने ठाउँमा पुल बनाउने योजनाकै कारण निकै झमेला भयो। प्रदेशको भौतिक पूर्वाधार, सहरी विकास तथा यातायात व्यवस्था मन्त्रालयअन्तर्गतको पूर्वाधार विकास निर्देशनालयबाट पुल निर्माणको ठेक्का लागिसकेको थियो। निर्देशनालयले काठमाडौं १० बानेश्वरमा कार्यालय रहेको लुम्बिनीनेसनल जेभीसँग १६ करोड ६१ लाख १० हजार रुपैयाँको बहुवर्षीय ठेक्का सम्झौता गरेको थियो। सम्झौतासँगै १ करोड ४४ लाख रुपैयाँ परिचालन खर्च स्वरूप पेस्की ठेकेदार कम्पनीलाई दिइएको थियो। एकातिर पुल निर्माण भए पनि काममा आउन नसक्ने थियो। अर्काेतिर ठेकेदार कम्पनीले कामै नगरी भुक्तानी पनि मागेको थियो। ठेकेदार कम्पनीले डिजाइन स्वीकृतिमा ढिलाइ भएको, निर्माण स्थल उपलब्ध नगराएको, निर्माणस्थलमा औजार, उपकरण र जनशक्ति निस्क्रिय रही नोक्सानी भएको दाबी गरेको थियो। उसले ९२ लाख १ सय ७७ रुपैयाँको बिल भुक्तानीका लागि पेस गरेको थियो। यस विषयमा अदालतमा मुद्दासमेत पर्यो। प्रदेश सरकारका तर्फबाट मुख्य न्यायाधिवक्ताको कार्यालयले मुद्दाको प्रतिरक्षा गर्दै ठेकेदारका तर्फबाट परेको रिट खारेज र परिचालनका लागि भुक्तानी गरिएको पेस्की फिर्ता दाबी गर्यो। उच्च अदालत पोखराले २०७९ फागुनमा रिट खारेजीको निर्णयफैसला गरेपछि सरकारी रकम त जोगियो तर धेरै झमेलाहरू आए। मुख्य कुरा त पुल निर्माण सम्भव नभएका ठाउँमा निर्माणको ठेक्का लगाए झन्डै राज्यको ढुकुटीसमेत पुलसँगै डुबाइएको तत्कालीन मुख्य न्यायाधिवक्ता श्रीकान्त बराल सुनाउँछन्। ङाल्दीघाट र सारङघाटबाट बन्दीपुर गाउँपालिकाको वडा नम्बर ६ लाई जोड्ने पुलको योजना तत्कालीन आन्तरिक मामिला तथा कानुनमन्त्री हरिबहादुर चुमानको रुचिमा परेको हो। उक्त क्षेत्र चुमानको निर्वाचन क्षेत्र पर्छ। सार्वजनिक खरिद नियमावली, २०६४ को नियम २२ मा सार्वजनिक निकायले निर्माण कार्य निर्धारित समयमा सम्पन्न गर्नुपर्ने उल्लेख छ। सार्वजनिक खरिद ऐन, २०६३ को दफा ६२ मा बोलपत्रदाताले खरिद सम्झौता तथा खरिदसम्बन्धी दायित्व पालना गर्नुपर्ने उल्लेख छ। पूर्वाधार निर्देशनालय, कास्कीले मास्दीघाट पुल निर्माण कार्यका लागि एक निर्माण व्यवसायीलाई मोबिलाइजेसन पेस्की १ करोड १९ लाख ९० हजार प्रदान गरेकोमा तनहुँ हाइड्रोको डुवानमा परेको जनाई काम सुरु नगरेकाले उक्त पेस्की असुल हुनुपर्छ भन्ने महालेखा परीक्षकको सिफारिस थियो। सोही कारण पनि पैसा असुल्न प्रदेश सरकार मुद्दामा जानुपर्यो। डुबान हुने ठाउँमा पुल निर्माणको योजना आखिर नदुखेको टाउको डोरी लगाएर दुखाएजस्तो भयो।  २ गोरखाको जरेबरमा दरौंदी नदीमाथि प्रदेश सरकारले ५ करोड रुपैयाँ खर्च गरी मोटरेबल पुल निर्माण त गर्यो। तर, त्यहाँ मोटर आउजाउ गर्न पाएनन्। पुल यस्तो ठाउँमा बनेको थियो जहाँ मोटरबाटो बनेकै थिएन। न वारि न, पारि। दुवैतर्फ सडक नै नभएको स्थान गोरखाको सिरानचोक गाउँपालिका५ जरेबर र गोरखा नगरपालिका३ नारेश्वरबीचको दरौंदी नदीमाथि ५ करोड लागतमा बनाइएको पक्की पुल । गण्डकी प्रदेशका पूर्वभौतिक पूर्वाधारमन्त्री रामशरण बस्नेतको पहलमा बजेटको दुरुपयोग गर्दै यो पुल बनेको हो । तस्बिर : अन्नपूर्ण फाइल गण्डकी प्रदेशका तत्कालीन भौतिक पूर्वाधार विकासमन्त्री रामशरण बस्नेतको गाउँ र उनको खेतसमेत पर्ने ठाउँमा त्यो पुल निर्माण भएको हो। ५० मिटर लामो बनाउन प्रदेश सरकारको बजेटबाट पुल ५ करोड ३९ लाख ८० हजार खर्च भयो। पुलको एकापट्टि खेत र अर्काेपट्टि जंगल छ। पुल बनाइहालेपछि सडक जोडिन्छ र भोलि आफू र आफ्नाका खेततिर सुविधा हुन्छ भनेर मन्त्रीले पुल बनाउन लगाएको स्थानीय बताउँछन्। सिरानचोक गाउँपालिकाको जरेबर र गोरखा नगरपालिकाको नारेश्वर जोड्ने गरी बनेको पुलको दायाँबायाँ सडक नपुगेपछि पुल त अलपत्र पर्यो नै राज्यको ढुकुटीको जथाभावी प्रयोग भयो। अख्तियार दुरुपयोग अनुसन्धान आयोगले पुल निर्माणमा राज्यको ढुकुटी दुरुपयोग गरी भ्रष्टाचार गरेको भनेर मन्त्रालयका तत्कालीन सचिव ईश्वरचन्द्र मरहट्टा, प्रदेश सडक निर्देशनालयका तत्कालीन निमित्त निर्देशक रामकुमार श्रेष्ठ र पूर्वाधार विकास कार्यालय, गोरखाका सीडीई ओमराज ढुंगानाविरुद्ध २०७९ फागुन १४ गते मुद्दा दायर गरेको छ। सार्वजनिक सम्पत्ति हानिनोक्सानी गरेको उनीहरूमाथि अभियोग लागेको छ। अभियोगमा १० वर्ष कैद र ५ करोड ४५ लाख ५२ हजार बिगो माग गरिएको छ। बदनियतपूर्वक गुरु योजना बनाएको र काल्पनिक सडकको नाम दिएर पुलको डिजाइन तयार गरी निर्माण गरेको लगायत अनुसन्धानबाट खुलेको थियो। महालेखा परीक्षकको कार्यालयले २०७९ को प्रतिवेदनले पुलको दायाँतर्फ १५० मिटर बाटो तथा बायाँतर्फ ११० मिटर बाटोको कार्य गर्ने उल्लेख हुँदाहुँदै पुलको बायाँतर्फको ११० मिटर सडक सामुदायिक वन क्षेत्रमा पर्नेमा वातावरणीय प्रभाव अध्ययन नगरी पुल निर्माण कार्य सुरु गरेको भनी कमजोरी औंल्याएको छ। दरौदी जरेबर सडकपुल सार्वजनिक खरिद नियमावली २०६४ को नियम ६ मा उल्लेख भएको सर्त पूरा नगरी बोलपत्र आह्वान गरिएको भन्दै महालेखाले भनेको छसार्वजनिक निकायले निर्माणस्थलको व्यवस्था नभई, हटाउनुपर्ने रूख बिरुवालगायत संरचना हटाउने सुनिश्चितता, मुआब्जा वा क्षतिपूर्ति वितरणका लागि बजेटको सुनिश्चितता एवं वातावरणीय अध्ययनको प्रतिवेदन स्वीकृत नगराई बोलपत्र आह्वान। पुल बन्ने तर सडक नबनाएर पुल अलपत्र पार्ने काम गोरखामा मात्रै होइन प्रदेश राजधानी पोखरामै पनि भएको छ। विजयपुल खोलामाथि डहरेसाँघु भन्ने ठाउँमा प्रदेशले पुल बनाएको २ वर्ष भइसक्यो। तर, त्यहाँबाट गाडी आउजाउ गर्दैनन्। पुलको पूर्वपट्टिसम्म सडक पुगेको छ, पश्चिमतिर सडकै छैन। पुलसँगै सडक पनि बनेको भए पृथ्वीराजमार्ग हुँदै पुरानो पोखरा बजार प्रवेश गर्न विकल्प तयार हुन्थ्यो। त्यो नहुँदा पृथ्वीराजमार्गमा विजयपुर खोलामाथिको एउटामात्रै पुलले भार थेगिरहनुपरेको छ। त्यसैले ट्राफिक जाम पनि अत्यधिक छ। महालेखाका अनुसार यातायात पूर्वाधार निर्देशनालय, कास्कीले लमसम प्रकृतिको डिजाइन एन्ड बिल्ट कन्ट्र्याक्टको सम्झौता गर्दा सम्झौतामा मूल्य समायोजन भुक्तानी दिने प्रावधान राखी ३ ठेक्कामा २ करोड ६९ लाख ९२ मूल्य समायोजन नियमविपरीत भुक्तानी गरेको छ।  ३ लमजुङ जिल्लाको मिदिम खोला पुलको रनिङ बिल भुक्तानी गर्दा बढी दरको इन्ड्रक्स प्रयोग भई गणना गरेकाले बढी भुक्तानी भएको १२ लाख ४६ हजार रुपैयाँ असुल गर्न महालेखाले भनेको छ। गरेका खर्चमा बेरित देखिनु एउटा तथ्य हो भने प्रदेश सरकारको बजेट अनावश्यक र अनुत्पादक क्षेत्रमा खर्चसमेत भएको छ। सवारी साधन खरिदमा अत्यधिक बजेट सकेर यसै पनि खर्चिलो भयो प्रदेश संरचना भनेर भइरहेको आलोचनामा गण्डकीले घिउ थपेको छ। सवारी साधन खरिदमा गत ३ वर्षमा ५७ करोड रुपैयाँ गण्डकीमा खर्च भएको छ। सवारी साधन खरिदसँगै मर्मत र इन्धन खर्चसमेत वृद्धि हुने भएकाले सवारी साधन खरिदको मापदण्ड तयार गरी यस्तो खर्चलाई व्यवस्थित गर्नुपर्छ, महालेखाको सुझाव छ। प्रदेश मन्त्रालय र मातहत निकायले गत वर्षमात्रै करोड २२ लाख ३५ हजारमा १४ सवारी साधन खरिद गरेका छन्। प्रदेशले आर्थिक अनुशासनबाहिर गएर सवारी साधन खरिद गरी बजेट सकेको छ। प्रदेश सभाबाट पारित बजेटभन्दा बेग्लै विकल्प तयारी गरी खर्चनु आर्थिक अनुशासनविपरीत हो। प्रदेश सरकारका मन्त्रालयहरू अधिकांशले सवारी साधन किन्नका लागि बजेट रकमान्तरको औजारको उपाय निकालेका छन्। जस्केलाबाट सवारी साधन खरिदको खर्च ५७ करोड रुपैयाँ आफैंमा ठूलो रकम हो, जसबाट ठूला विकास आयोजनाका काम हुनसक्थे। रकमान्तरमा पनि मन्त्रालयहरूले भाँती पुर्याएका छैनन्। जस्तो कि आन्तरिक मामिला मन्त्रालये ६० लाख रुपैयाँ रकमान्तर गरी ५९ लाख ९० हजारको गाडी नेपाल सरकारको अनुदानबाट स्वास्थ्य सेवा सञ्चालन तथा निर्वाचन कार्यक्रम सञ्चालन गर्ने प्रयोजनका लागि बाहेक अन्य अवस्थामा चारपांग्र्रे सवारी साधन खरिद गर्न नपाइने सार्वजनिक खर्चलाई मितव्ययी तथा प्रभावकारी बनाउनेसम्बन्धी मापदण्ड, २०७८ मिचिएको छ। सरकारले बाँड्ने अनुदानहरू हचुवा छन्। कृषि अनुदानले प्रतिफल देखाएको छैन। गण्डकी प्रदेश सरकारले कृषिबाहेक होमस्टेका लागि पनि ठूलो परिमाणको अनुदान बाँडेको थियो। त्यसको समेत प्रतिफल देखिएको छ। जसलाई समेत महालेखाले पनि औंल्याएको छ। घरवास (होमस्टे) विस्तार र सुदृढीकरण आयोजनामा ४६ करोड २ लाख ४२ हजार, मुख्यमन्त्री वातावरणमैत्री नमुना कृषि गाउँ आयोजनामा ३७ करोड ८१ लाख ५ हजार, स्याउमा आत्मनिर्भर हुने आयोजनामा १४ करोड ३५ लाख ७४ हजार खर्च भएकोमा सोको उपलब्धि मूल्यांकन भएको छैन, महालेखाले भनेको छ, यी आयोजनाहरू वितरणमुखी प्रकृतिको भएकाले लगानी अनुसारको प्रतिफल प्राप्तिको सुनिश्चितता हुने गरी मात्र कार्यक्रम सञ्चालन हुनुपर्ने देखिन्छ। प्रतिफल नदिने, राष्ट्रिय वा प्रादेशक पञ्चवर्षीय योजनाहरूसँग नजोडिने र दिगो विकास लक्ष्यसँग पनि कुनै तादाम्य नराख्ने बजेट खर्च भनेको सांसद विकास कोष हो। २०७६७७ यता निरन्तर निर्वाचन पूर्वाधार विकास कार्यक्रम नामबाट कोष सञ्चालित छ। हरेक वर्ष यो विषयमा ७२ करोड रुपैयाँ बजेट खर्च हुँदै आएको छ। आर्थिक मालिका मन्त्रालयका अधिकारीहरू निर्वाचन क्षेत्र पूर्वाधार विकास कार्यक्रममा योजना छनोटदेखि नै समस्या हुने गरेको सुनाउँछन्। उक्त मन्त्रालयका सचिव विष्णु शर्माले सांसद र कर्मचारीहरूसँगको एक आन्तरिक कार्यक्रममा यो शीर्षकको बजेटबाट प्रतिफल आउन नसकेको बताएका थिए। २०८०८१ को बजेट ल्याउनुअघिको एक कार्यक्रममा सुझावका रूपमा उनले त्यस्तो जानकारी राखेका थिए। सार्वजनिक रूपमा भने उनले यसबारे टिप्पणी गरेका छैनन्। २०७९८० को बजेट ल्याउँदा तत्कालीन अर्थमन्त्री रामजी बरालले सांसदहरूलाई बजेट बाँड्ने कार्यक्रममै हटाइदिएका थिए। मुख्यमन्त्रीलाई समेत थाहै नदिई बरालले उक्त कार्यक्रम बजेटमा नसमेटेपछि हंगामा भएको थियो। बरालले १ असारमा ल्याएको बजेटमाथि छलफलै हुन सकेन। सत्तापक्ष नै विरोधमा लाग्यो। उनी पनि पछि हट्न चाहेनन्। तर, गठबन्धनको सरकारै धरमराउने भयबीच बरालले सम्झौता गरे अर्थविविधबाट सांसदलाई बजेट दिने। अनि बजेट असारको अन्तिम घडी पारित भयो। संस्थापक मुख्यमन्त्री पृथ्वीसुब्बा गुरुङ सांसदलाई विकास बजेट दिन नहुने सिद्धान्तको पक्षमा थिए। पहिलो वर्षको बजेटमा नराखेपछि उनी पनि सांसदहरूको घेराउमा परिहाले। अर्काे वर्षदेखि उनको सरकारले सांसदहरूलाई बजेट बाँड्यो। जसले निरन्तरता पाइरहेको छ। पूर्वअर्थमन्त्री बराल संघीयता आइसकेको सन्दर्भमा र स्थानीय तहमा जनप्रतिनिधिहरू भएकाले सांसदहरूलाई बजेट दिन नहुने बताउँछन्। भन्छन्, हिजो एकात्मक शासनमा वडाहरू केवल प्रशासनिक एकाइ थिए, उनीहरूसँग बजेट हुन्थेन, त्यति बेला सांसदलाई बजेट ठीकै थियो होला, अहिले त संघीयता आइसक्यो, वडाहरूले पनि विकास गर्न सक्ने भए, सांसदले त्यता ध्यान दिन आवश्यकै छैन, कानुन बनाउन ध्यान दिए हुन्छ। बराल सांसदलाई दिएको बजेटमा कमिसनको खेल हुने पनि बताउँछन्। भन्छन्, सांसदलाई पैसा खान सिकाउँछ, ठ्याक्कै प्रमाण त मसँग छैन, तर १० लाख राख्दिन्छु, ३ लाख मलाई फिर्ता दिनुपर्छ, अर्काे ठाउँमा योजना दिनुछ भन्ने नाममा कमिसनको खेल हुन्छ भन्ने सुनिन्छ। चाहिने ठाउँमा खर्च नगर्ने र बेरितको खर्च गरिरहने सरकार भने वार्षिक बजेट कार्यान्वयनमा कमजोर छ। आर्थिक वर्ष २०७९८० मा गण्डकी सरकारले ६६०७ प्रतिशतमात्रै बजेट खर्च गर्न सकेको छ। ३५ खर्ब ९० अर्ब ९० करोडको बजेटमा २३ अर्ब ७२ करोड ५४ लाख ९९ हजारको खर्च निकासा प्रदेश लेखा नियन्त्रणको कार्यालयले गरेको छ। प्रदेश बजेटलाई जनमुखी र परिणाममुखी बनाउन योजना छनोटको सुरु चरणदेखि नै ध्यान दिनुपर्ने आर्थिक मामिलामन्त्री जितप्रकाश आले बताउँछन्। वर्ष २०८०८१ का लागि ३३ अर्बको बजेट ल्याएका उनी यसपालि आफूले हतारमा ल्याउनुपरेका कारण अझै राम्रो गर्न नसकेको सुनाउँछन्। बजेट बनाउनेदेखि योजना पार्ने हाम्रो शैली बदल्नुपर्छ, उनी भन्छन्, खल्तीबाट दिइएको चिटका आधारमा बजेट राखिनु हुँदैन, प्रदेशको बजेट बनाउँदा प्रदेशको पञ्चवर्षीय योजना, राष्ट्रिय योजना र दिगो विकास लक्ष्यसँग तादाम्यता राख्ने गरी नै बनाउनुपर्छ।"
वायुसेवा निगमद्वारा दुई कोषलाई ८३ करोड बढी भुक्तानी,काठमाडौं : राष्ट्रिय ध्वजावाहक नेपाल वायुसेवा निगम (नेपाल एयरलाइन्स)ले कर्मचारी सञ्चयकोष र नागरिक लगानी कोषलाई ८३ करोड नौ लाख ५५ हजार दुई सय ८१ रुपैयाँ रकम भुक्तानी गरेको छ। निगमले अन्तर्राष्ट्रिय उडानका लागि खरिद गरेका दुई न्यारोबडी र दुई वाइडबडी जहाजका लागि लिएको ऋण दायित्वको २०८० साल असार महिनाको किस्ताबापत दुई कोषलाई भुक्तानी दिएको हो। यसअघि निगमले २०७९ साल असारदेखि चैतसम्ममा दुई अर्ब ९४ करोड २८ लाख ६५ हजार आठ सय ४४ रुपैयाँ रकम भुक्तानी गरेको थियो। व्यापार विस्तार तथा आम्दानीमा विगत वर्षमा भन्दा सुधार हुँदै गएको निगमले उल्लेख गरेको छ। नियमित तथा आकस्मिक रुपमा हुने जहाज मर्मतसम्भार खर्च र प्रशासनिक खर्च ब्यहोरेर नगद प्रवाहमा समेत सुधार गर्दै लगिएको छ। विभिन्न निकायहरुमा रहेका पुराना बक्यौता रकम तिरिएको तथा कर्मचारी सञ्चयकोष र नागरिक लगानी कोषलाई समेत किस्ता तिर्दै आइरहेको निगमले विज्ञप्तिमार्फत उल्लेख गरेको छ। यसका अतिरिक्त तत्कालीन आवश्यकतालाई मध्यनजर गर्दै दुर्गम क्षेत्रमा उडान भर्ने तीनवटा साना जहाज आफ्नै आन्तरिक स्रोतबाट नियमानुसार प्रक्रिया पूरा गरी निर्माता कम्पनीसँग खरिद गर्ने कार्ययोजना समेत तीव्र गतिमा अघि बढाइएको निगमले जनाएको छ।
जनसांस्कृतिक धरोहर जनकविकेशरी,"१९८१ साउन १ गते कास्कीको बाटुलेचौरमा जन्मेका धर्मराज थापा सानै उमेरदेखि नै विद्रोही र कवित्वचेतले परिचित थिए। आमा मनमाया र बाबु हर्कबहादुरका छोरा भएर जन्मे उनी तर नेपाल आमाकै छोरा बन्न पुगे। २००३ मा पहाडी संगीतनामक गीतिरचना प्रकाशित गरी उनी कलासाहित्यका क्षेत्रमा प्रवेश गरिसकेका थिए। भाषासाहित्य, लोकसाहित्य तथा गायनमा समर्पित थापामाथि तारानाथ शर्माले २०१५ सालमा नै नेपाली झ्याउरे कुर्लियो लेखी सम्मान गरेका थिए। बलशाली देह र मधुर बोलीका धनी थापा नेपाली राजनीतिका पृथक् पात्र डाक्टर डा केआई सिंहका कट्टर समर्थक थिए। २००७ सालको दिल्ली सम्झौता धोका हो भन्ने सिंहको विचारलाई समर्थन गर्दै थापाले थुप्रै लोकपद्य रचे। यहीँबाट उनमा कलाका माध्यमबाट जनजागरणको स्वर उराल्ने प्रवृत्तिको सुरुआत भयो। दार्जिलिङबाट अगमसिंह गिरीले नौलाखे तारा उदाए, भन्दै उरालेको नेपालीत्वको भावलाई भूपि शेरचनले अल्झेछ क्यारे पछ्यौरीबाट जवाफ दिएका थिए। त्यो जमाना गीतसंगीतको सिद्धान्त र प्रवृत्तिको खोजी गर्नेभन्दा त्यसमार्फत जागरण खोज्ने युग थियो। यही परम्पराको खोजीमा लागेका थापाले केआई सिंहलाई नेपाल आउन, हरियो डाँडामाथि हलो जोत्ने  तथा धुरुधुरु नरोऊ आमा जस्ता भाखाहरू उराले। सिरीमा सिरी नि कान्छी जस्ता लोकआधुनिक भाकामार्फत अगमसिंह र अम्बर गुरुङकालको दार्जिलिङको संगीतसित मैत्रीपूर्ण प्रतिस्पर्धाको सुरुवात गराउने स्रष्टा पनि रहे थापा। सेतुराम, मित्रसेन तथा मेलवादेवी आदिको संगीतको परम्परालाई धान्ने सर्जक पनि उनै माधवप्रसाद घिमिरे तथा धर्मराज हुन्। सबैका रोजाइमा पर्ने उनका गीतहरू लोकशैलीका उन्नत सिर्जना रहे। लोकवाङ्मयका शिखर पुरुष थापाले पाँचै वर्षको उमेरमा मातृत्व गुमाए। सानैदेखि भजनकीर्तन, दोहोरी तथा चुड्कामा रमाउने उनी १९९६ सालमा विवाहपछि श्रीमती सावित्रीदेवीसित काठमाडौं छिरे। किशोरावस्थामा नै रउसे स्वभावका उनी गाउँमा मेलाबजारमा आउने नवयौवनासित रातभरि नाच्न पछि पर्दैनथे। मनका भावना निर्धक्क साट्थे तरुनीहरूसित। नेपाली सांस्कृतिक प्रमण्डलको सदस्य भई चीन भ्रमणमा जाँदा कल्कलाउँदा चिनियाँ परीहरूले गालामा म्वाइँ खाएको पनि उनी निर्धक्क सबैसित बताउँथे। एउटा खुल्ला किताब झैं लाग्ने उनले लोकसाहित्यको पत्रिका डाँफे चरी निकाले जो लोकवाङ्मयको अनुपम सामग्री मानिन्छ। गोरखापत्रमा केही समय काम पनि गरे उनले। माधवप्रसाद घिमिरे तथा केदारमान व्यथित आदिसितको हिमचिमले साहित्यिक चेत थप निखारिँदै गयो उनको। डा सिंहको समर्थनमा लेखिएको क्रान्तिकारी हे वीर केआई सिंह कहाँ गयौं सडक र गल्लीहरूमा गाउँदै हिँड्दा उनले एक महिना जेलजीवन पनि बिताउनु परेको थियो। जीवनकालमा तीन दर्जन जति कृति पस्किए थापाले जसमध्ये मंगली कुसुमले मदन पुरस्कार पाएको छ। नेपाल राजकीय प्रज्ञा प्रतिष्ठानका सहसदस्यसमेत रहेका थापा लोकभाकामा जागरण गीत प्रस्तुत गर्ने देशदौडाहामा लामो समयसम्म रहे। कुमार बस्नेत, नारायणगोपाल गुरुवाचार्य तथा प्रेमप्रकाश मल्ल मधुकर आदिलाई गायनमा ल्याउन ठूलो सहयोग रहेको छ थापाको। साधारण किसानका सुपुत्र धर्मराज सरस्वतीका वरदपुत्र बने। राजा महेन्द्रबाट २०१३ सालमा जनकविकेशरीको उपाधि र मासिक जीवनवृत्ति रु एक सय पाएका उनले त्यो उपाधिलाई सदा शिरोधार्य गरे। गोरखापत्रपछि रेडियो नेपालमा जागिर खान पुगे थापा। २०११ सालमा आयोजित पहिलो राष्ट्रव्यापी कवि सम्मेलनमा प्रथम पुरस्कार पाएका उनी जगदम्बाश्री पुरस्कारका पनि हकदार बने। उनलाई गण्डकी रत्न सम्मान पनि प्राप्त भएको पाइन्छ। ग्रन्थस्तरमा २००३ सालमा रत्न जुरेलीको प्रकाशनबाट साहित्यमा पदार्पण गरेका थापाका तीन दर्जनका हाराहारीमा कृतिहरू प्रकाशित छन्। गीत तथा कविताबाहेक पनि अनुसन्धान र यात्रा संस्मरणका क्षेत्रमा पनि उनको दक्खल देखिन्छ। मरणोपरान्त प्रकाशित नौसिन्दाको जागिरमा उनका लोभलाग्दा संस्मरणहरू प्रकाशित छन्। पाँचै वर्षमा आफ्नी आमा बित्नु र बाबुले अर्की आमा ल्याएपछि उनी भिर र वनपाखा डुलेर प्रकृतिसित मित्रताको हात बढाउन पुगे। यसको फलस्वरूप हुनुपर्छ उनी यात्राप्रिय हुनु। यही यात्राप्रियताले उनमा स्थलगत अनुसन्धानमा गर्विलो साथ दियो। उनले जातीय चिन्तनमा सांस्कृतिक जागरणको पनि उद्घाटन गरे। यसै प्रसंगमा सगरमाथाका प्रथम आरोही एडमन्ड हिलारी र तेन्जिङ शेर्पाको सम्मानमा उनले लेखे। श्रम, इमान्दारिता र लगनशीलताको सम्मान उनका कविताहरूमा पाइन्छ भने युवावयमा रहेको क्रान्तिकारी रोमान्सवाद पछिल्लो कालखण्डमा ओझेल पर्दै गयो। किसानप्रति समर्पित उनको गीत हरियो डाँडामाथि हलो जोत्ने आज पनि पुराना संगीतका पारखीहरूमाझ लोकप्रिय रहेको छ। आज मादल बजेको किन गाउँघर दुनियाँ उनको अर्काे युगान्तकारी गीत हो। साइलिरी मै चौरीगाई झर्यो रिमै मधुवनैमा, आइपुग्यौं रेलैमा नौ बजे बेलैमा, देहरादुनैमाजस्ता गीतहरू हाम्रो गीतसंगीतको परम्परा र पृष्ठभूमिका कोशेढुंगा हुन्। नेपालीभाषी भारतीय क्षेत्रको भ्रमणमा देहरादुन पुग्दा प्रस्तुत गरिएको आइपुग्यौं रेलैमा नौ बजे बेलैमा, देहरादुनैमा बोलको गीतले त्यहाँका नेपालीहरूलाई जुरुक्कै उचालेको थियो। प्रकृतिप्रेम, जातीय उद्घोष र लोकसंस्कृतिको संवद्र्धनमा तिरी नसक्नु गुन लगाउने उनी छिन्नलता पुरस्कार गुठीलगायत दर्जनौं संस्थाबाट सम्मानित र पुरस्कृत छन् जो लोकजीवनका खुल्ला विश्वविद्यालय हुन्। नेपालका सबै जिल्ला र भारतका भाक्सु, हिमाञ्चल प्रदेश, कालिम्पोङ, मणिपुर, देहरादुन, डुवर्स तथा डिब्रुगढ आदिमा सांस्कृतिक यात्रा उनले गरेका थिए। उनका कृतिहरू जति निस्किए ती सबै स्थलगत अनुसन्धानमा आधारित छन्। लोकसाहित्यलाई जनजीवनसित एकाकारिता र वैज्ञानिक रेखांकन गर्ने दम बोकेका थापा हरेक गीत र लोककविता मुखाग्र सुनाउँथे। राजा महेन्द्रले उनलाई रेडियो नेपालको लोकगीत प्रबन्धक बनाएर प्रतिभाको सार्थक कदर पनि गरेका हुन्। २०१५ सालको चुनावमा उनलाई निर्वाचन अफिसर बनाइएको थियो। यो अफिसरको भूमिका निभाउँदै देश दौडाहामा जाँदा पनि उनले आफ्ना लोकभाकाहरू जनतामा पस्किन चुकेनन्। औसत नेपाली साहित्यकार र कलाकारहरूको भन्दा उनको आर्थिक जीवन सफल रह्यो। कवि कलाकारको अन्तर्य छाम्ने राजा महेन्द्रको पनि उनीप्रति सकारात्मक दृष्टिकोण रहको थियो। उनै महेन्द्रको आग्रहमा लैनसिंह बाङ्देल, हरिभक्त कटुवाल, अम्बर गुरुङ तथा धु्रवनाथ जोशीहरू नेपाल फर्किएका हुन् तर यसको परोक्ष योगदान आफूले प्रवासमा यायावर भई गाएको प्रवासी घामै लाग्यो घमाइलो लौ हेर नेपालमा जस्ता गीतको पनि रहेको कुरा जीवनकालमा उनले अन्तर्वार्तामा बताएका थिए। युगीन परिस्थिति, परिघटना र पर्यावरणलाई लोकभाकामा उन्ने थापा २०७१ साल असोज २८ गते अनन्त यात्रामा प्रस्थान गरे। मासिक ११ रुपियाँ तलब पाउने गरी मोहनशमशेरले दिएको गुठी बन्दोवस्त कालमोचनमा नौसिन्दाको जागिर खाएका थापाको यो २०८० साल जन्मशताब्दी वर्ष हुन पुगेको छ।"
"हवाई भाडामा पनि भ्याट, ६ प्रतिशतले महँगो हुने","साउन १ गतेबाट लागू हुने गरी हवाई भाडामा भ्याट लगाइने वायुसेवा सञ्चालक संघले जानकारी दिएको छ। काठमाडौं : मूल्य अभिवृद्धि कर (भ्याट) लाग्दा हवाई भाडादर करिब ६ प्रतिशतले महँगो हुने भएको छ। सरकारले आर्थिक वर्ष २०८००८१ को बजेटमार्फत हवाई भाडामा मूल्य अभिवृद्धि कर लगाउने घोषणा गरेको थियो। साउन १ गतेबाट लागू हुने गरी हवाई भाडामा भ्याट लगाइने वायुसेवा सञ्चालक संघले विज्ञप्तिमार्फत जानकारी दिएको छ। हाल आन्तरिकतर्फ नियमित उडान गर्दै आएका वायुसेवा कम्पनीहरूले फ्युल रिचार्ज, विमानस्थल सेवा शुल्क र हवाई भाडादरलाई गाभेर शुल्क लिँदै आएका छन्। अब हवाई भाडादरमा १३ प्रतिशत भ्याट पनि जोडिने भएको छ। १३ प्रतिशत भ्याट जोडिँदै हवाई भाडा सरदरमा ६ प्रतिशतले महँगो हुने यती एयरलाइन्सका प्रवक्ता सुदर्शन बर्तौलाले जानकारी दिए। अहिले बुद्ध, यती, सौर्य, श्री, गुण, तारा, सीता, समिटलगायत वायुसेवा कम्पनीले आन्तरिक उडान भर्दै आएका छन्। बाह्य उडानको हकमा पनि हवाई भाडामा १३ प्रतिशत भ्याट जोडिनेछ।"
प्री ओपन सेसन : करिब १ अंकले बढ्यो नेप्से,काठमाडौं : प्री ओपन सेसनमा नेप्से परिसूचक करिब १ अंकले बढेको छ। साताको दोस्रो कारोबार दिन सोमबार नेप्से परिसूचक ०८९ अंकले बढेर २०९७९९ विन्दुमा पुगेको हो। यो सेसनमा सेन्सेटिभ इण्डेक्स ००७ अंकले बढेको छ। प्री ओपन सेसनमा ११ कम्पनीको २१५ कित्ता सेयर ७८ हजार ६६ रुपैयाँमा खरदिबिक्री भयो। कारोबारमा आएका कम्पनीमध्ये ७ को मूल्य बढ्यो भने ३ को घट्यो। सो सेसनमा १ कम्पनीको मूल्य स्थिर रह्यो।

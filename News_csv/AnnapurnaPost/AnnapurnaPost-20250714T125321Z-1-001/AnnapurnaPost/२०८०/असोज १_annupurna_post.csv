शीर्षक,विवरण
सेलाउँदैछ शरणार्थी प्रकरण,"नक्कली भुटानी शरणार्थी प्रकरणमा हाइप्रोफाइलका व्यक्ति पक्राउ गर्न प्रहरीलाई ढाडस दिएर चर्चामा आएका गृहमन्त्री नारायणकाजी श्रेष्ठको जनताले राम्रो प्रशंसा त्यसबेला गरेका थिए। उनले प्रहरीलाई बिनाहस्तक्षेप दोषी पत्ता लगाउने गरी अघि बढ्न निर्देशन दिएपछि उक्त प्रकरणमा जोडिएका सबै हाइप्रोफाइलका व्यक्ति सजायको भागीदार बन्ने जनताले अपेक्षा गरेका थिए। पूर्वउपप्रधानमन्त्री, पूर्वगृहमन्त्रीलगायत उच्च व्यक्ति पक्राउ गरेर सरकारले त्यसको संकेत पनि दिएको थियो। पक्राउ परेका व्यक्तिले बयानका क्रममा प्रहरीलाई दिएको जानकारीअनुसार अहिले ती व्यक्तिको संलग्नताका विषयमा प्रहरीले तयार पारेको प्रतिवेदनमा उनीहरूको मुद्दा कमजोर बनाइएकाले सरकारप्रति गम्भीर प्रश्न खडा भएको छ। हिजो यो प्रकरणमा संलग्न जोसुकै भए पनि नछोड्ने अभिव्यक्ति दिने प्रधानमन्त्री र गृहमन्त्रीको प्रहरीले प्रतिवेदन बुझाइसकेपछि खासै प्रतिक्रिया आएको छैन। नक्कली भुटानी शरणार्थी प्रकरणमा विदेशी दबाबसामु सरकार टिक्न नसक्दा बाध्य भएर अनुसन्धान अगाडि बढाइएको विषय सार्वजनिक भए। विदेशी शक्तिको दबाबमै यो प्रकरण अनुसन्धानका लागि अगाडि बढाएको भए पनि सरकारको यो कदमको स्वागत जनताले गरेका थिए। र, नक्कली भुटानी शरणार्थी प्रकरणमा संलग्न जोसुकै भए पनि कारबाही हुनेमा विश्वस्त थिए। तर, प्रहरीले प्रतिवेदन सरकारी वकिललाई बुझाइसकेपछि यो प्रकरण पनि हात्ती आयो हात्ती आयो फुस्स जस्तै हुने त होइन भन्ने गम्भीर प्रश्न उठेको छ। त्यतिमात्र होइन, सरकारले आफ्ना विरोधीलाई तह लगाउन यो प्रकरणलाई प्रयोग गरेको आशंकासमेत उब्जिएको छ। किनभने यो प्रकरणमा अभियुक्तहरूले प्रहरीसमक्ष पोल गरेको नाममाथि न प्रहरीले अनुसन्धान गरेको छ न त्यो कुरा प्रतिवेदनमा नै उल्लेख गरेको छ। यसमा प्रमुख प्रतिपक्ष दल नेकपा एमालेका अध्यक्ष केपी ओलीले भने झैं कुनै दलका नेताप्रति आग्रह पूर्वाग्रह साँधेर यो अनुसन्धान अगाडि बढाइएको त होइन ? आशंका छ। नक्कली भुटानी शरणार्थी प्रकरणमा जजसका विरुद्ध उजुरी परे उनीहरूका विषयमा पनि प्रतिवेदनमा उल्लेख हुनुपथ्र्याे। यदि त्यो कुरा सत्य थिएन भने उनीहरूलाई बदनाम गराउन जुन शक्तिले भूमिका खेलेको छ त्यो प्रतिवेदनमा आउनुपथ्र्यो। यहाँ प्रश्न के पनि उठेको छ भने जुन मन्त्रिपरिषद्का उपप्रधानमन्त्री, गृहमन्त्री नै यो प्रकरणमा संलग्न छन् भने त्यो मन्त्रिपरिषद्को अध्यक्ष प्रधानमन्त्रीको संलग्नता किन हुन सक्दैन ? यसकारण यो प्रकरणको अझै स्वतन्त्र र निष्पक्ष जाँच गर्नु आवश्यक छ। देशका नागरिकलाई अनागरिक बनाउन यत्रो राज्यसत्ता नै लागेको यो प्रकरणलाई सामान्य रूपमा लिनुहुँदैन। दिइयो भने यस्ता कार्य गर्नेको मनोबल बढ्ने र भोलिका दिनमा झनै जघन्य काम हुन सक्छ। त्यसकारण सरकारले यो प्रकरणमा खुट्टा कमाउनु हुँदैन। प्रधानमन्त्री प्रचण्डलाई एकपटक नायक बन्ने मौका यो प्रकरणले दिएको छ। सरकार ढल्ने चिन्ता नलिइकन यो प्रकरणलाई निष्कर्षमा पुर्याउँदै नेपाली जनताको मत जित्ने र आफ्नो पुरानो साख फर्काउने अवसरका रूपमा लिँदै प्रधानमन्त्रीले यो प्रकरणमा कठोर रूपमा प्रस्तुत हुन सक्नुपर्छ। नक्कली भुटानी शरणार्थी जो आफूलाई भुटान शरणार्थी बनाई अमेरिका पठाइदिन भनी रकमसमेत दिए। जसले आफ्नो थर, जात नै परिवर्तन गर्न लगाए। त्यस अनुरूपको कागजात तयार गर्न, गराउन लगाई भुटानी शरणार्थी बनी अमेरिका जान चाहनेलाई प्रहरीले खै किन गर्दैन अनुसन्धान ? यसमा नक्कली भुटानी शरणर्थी बनाइदिने र अमेरिका लैजाने भन्ने मात्रै दोषी हो त ? पैसा बुझाएर नक्कली शरणार्थी बनेर अमेरिका जान चाहने चाहिँ दोषीअपराधी होइनन् ? यो कुराको न त संसद्मा माननीयहरूले कुरा उठाउनु हुन्छ न त प्रहरीको अनुसन्धानमा आउँछ। न त यीमाथि मुद्दा नै लगाइन्छ। पृथ्वीनारायण शाहले भनेको उक्ति घुस लिन्या र घुस दिन्या दुवै दोषी हुन् यसैगरी बुझ्दा शरणार्थी बनेर जान चाहने र बनाएर लैजाने दुवै दोषी हुन्। यो प्रहरीको अनुसन्धान र सरकारी वकिलको दायरा गराई एकतर्फी मात्र भयो। अर्थात् रकम लिने र नक्कली बनाइदिनेका लागिमात्रै भयो नक्कली बनेर जान चाहनेका लागि भएन। त्यसो हुँदा यो मुद्दालाई राज्यले, सरकारी निकाय प्रहरीले नै कमजोर बनाए खासै यो मुद्दा अदालतले न्याय गर्न र न्याय निरोपण गर्न सक्ने हुन सक्ने देखिँदैन। नक्कली भुटानी शरणार्थीसम्बन्धी अपराधको अनुसन्धान जति बजारमा, आमनागरिकमा चर्चा, हल्लाखल्ला, कौतुहलता बढ्यो नै। सरकारी उच्च अदालतका हाई प्रोफाइलको सरकारी व्यक्तिको संलग्नताले देशभित्र र बाहिरको चर्चाले मुलुकको प्रतिष्ठामा समेत प्रश्न उठ्यो। त्यसमा सरकारको नेतृत्वमा रहेका नेकपा माओवादीका अध्यक्ष तथा प्रधानमन्त्री पुष्पकमल दाहाल प्रचण्ड र उपप्रधानमन्त्री तथा गृहमन्त्री नारायणकाजी श्रेष्ठले सदन सडकमा आमनागरिकमा प्रतिबद्धता व्यक्त गरे। जुन सबै केवल विदेशी र स्वदेशीको आँखामा छारो हाल्ने काम मात्र भए। मुलुकमा राजनीतिका लागि अपराध, स्वार्थका लागि अपराध, नागरिकको हत्या आदिसँगै स्वतन्त्रता र कानुनी राजको परिकल्पना कसरी सम्भव छ ? यी सबै नाम कहलाएका राजनीतिक दलका लागि केवल स्वार्थसिद्ध गर्ने प्रयासमात्र हुन्। नत्र २०८० सालको १६औं गणतन्त्र दिवसमा टीकापुर घटनाका आरोपित अदालतबाट जन्मकैद ठहर भई अन्तिम फैसलासमेत भएका अनि जेल सजाय भुक्तानमा रहेका रेशम चौधरीको रिहाइ किन ? त्यसैले अहिलेका दल र तिनका नेताहरूबाट सुशासन, कानुनी राज्यको र कानुनसम्मत मुलुक सञ्चालन गर्ने कुराको कल्पना कसरी गर्ने ?"
काण्डहरू गिजोल्ने कि निखार्ने,"नेतामा पद, प्रतिष्ठा र धन आर्जन प्रमुख छ। त्यसैले ठूला भ्रष्टाचारका काण्डहरूमा ठूला नेताहरू नै संलग्न हुन थाले। विश्वमा काण्डैकाण्डको देश कुन हो भन्दा सायद नेपालको नाम आउँछ। २०४६ सालसम्म त धेरैले केही थाहा पाउँदैनथे। पाए पनि कोही बोल्न सक्दैनथे। कतै बोले आवाज उठाएपछि या त मारिन्थे या त थुनिन्थे। कम्तीमा अंगभंग हुन्थे। यस्ता जे जस्ता काण्ड हुन्थे, सीमित घेराभित्र हुन्थे। जनमानसमा पुग्न पाउँदैनथ्र्यो। अहिलेजस्तो सामाजिक सञ्जाल र सञ्चार जगत् थिएन। धेरै ठूला घटनामात्र बाहिर आउथे। जनता पनि कसैले सुन्ला कि भनेर आपसमा कुरा गर्नसमेत डराउँथे। अचेल त शंकाको भरमा मिडियाले सरकार वा ठूला नेताबारे केही बोल्यो वा लेख्यो भने त्यसैलाई ट्रोल बनाएर सञ्जालभरि फैलाउँछन्। अझै संसद्मा समेत बहस हुने गर्छ। सत्य र यथार्थको खोजीमा होइन, पक्षविपक्षमा सिंगो समाज विभाजित हुन्छ। राजनीतिक दलका कार्यकर्ता हिलो छ्यापाछ्याप गर्छन्। स्वार्थी समूह धमिलो पानीमा माछा मार्न खोज्छन्, मार्छन्। सीमित कार्यकर्ता भएर पनि विचार महान् थियो। अहिले धेरै कार्यकर्ता भएर पनि विचार गौण छ। पद, प्रतिष्ठा र धन आर्जन प्रमुख बनेको छ। राष्ट्रलाई समृद्ध बनाएर आफूलगायत जनतालाई सुखी बनाउने होइन बरु पहिले आफू र आफन्तलाई पद प्रतिष्ठा दिलाएर समृद्ध बनाउने एकसूत्रीय अभियानमा छन्। किनकि राजनीति सेवा नभएर व्यवसाय बन्यो। ठूला भ्रष्टाचारका काण्डहरूमा ठूलाठूला नेताहरू नै संलग्न हुन थाले। तस्कर, दलाल र भ्रष्टाचारीका संरक्षक बन्न थाले। जसले गर्दा आज लोकतन्त्र गणतन्त्र कमजोर मात्र होइन, धरापमा पर्न थालेको छ। जसविरुद्ध लडे, अहिले उनीहरूप्रति आत्मग्लानी हुने अवस्था आउन थालेको छ। धमिजा, लाउडा, वाइडवडी, क्यान्टोनमेन्ट, ३३ किलो सुन, ओम्नी, यती, भुटानी शरणार्थी, बालुवाटार जग्गा, क्विन्टल सुनजस्ता ठूला काण्ड बाहिर आए। यसमा को दोषी, को निर्दाेषी छन् भन्ने छानबिनअनुसन्धानले नै बताउँला। सत्य के हो भने यति ठूला काण्डहरू उच्च पदस्थ राजनीतिक नेतृत्व वा सरकारको प्रत्यक्ष वा अप्रत्यक्ष संलग्नताबिना सम्भव छैन। यस्ता ठूला काण्डहरूको छानबिन सरकारकै मातहतका निकाय वा वर्तमान वा पूर्वसरकारी कर्मचारीबाट गठन गरिएको संवैधानिक निकायबाट हुन सक्दैन। किनकि उनीहरूमा भविष्यमा पद प्रतिष्ठा प्राप्तिको अझै आशा हुन्छ। जसकारण उनीहरू राजनीतिक वा प्रशासनिक नेतृत्वप्रति कठोर बन्न सक्दैनन्। आदेश दिनेले उन्मुक्ति पाउने साना निमुखा र कर्तव्य पालनाको सिलसिलामा आदेशबमोजिम काम गर्ने कर्मचारीमात्र आरोपित हुने अवस्था विद्यमान छ। पुराना काण्डका कुरा गर्न चाहन्नँ। केही समययता केही काण्ड बाहिरिए जसले आमराजनीति तथा जनतामा ठूलो हलचल ल्यायो। भुटानी शरणार्थी काण्डमा पूर्वउपप्रधानमन्त्री, पूर्वगृहमन्त्री तथा बहालवाला सचिवसमेत थुनामा परे र अझै छन्। अदालतमा मुद्दासमेत दर्ता भइसकेको छ तर छानबिनको घेराले अझै माथि राजनीतिक नेतृत्वलाई घोच्न थाल्दा मुद्दा कमजोर हुन्छ कि भने शंका जनमानसमा छ। ललिता निवास जग्गा काण्डमा केही वर्षअघि अख्तियारले पूर्वउपप्रधानमन्त्री, मन्त्रीहरूलाई समेत आरोप लगाई विशेष अदालतमा मुद्दा दर्ता गरेको थियो। अहिले फेरि उक्त काण्ड चर्चामा छ। केही व्यापारी र कर्मचारी पक्राउ गरिएको छ। यस्ता थुप्रै काण्डलाई गिजोलेर होइन, निखारेर जरोमा पुग्नु र दोषीलाई कठोर कारबाही गर्नुपर्छ। ताकि आइन्दा कसैले यस्ता तस्करी गर्ने हिम्मत नगरून्। सर्वाेच्च अदालतले ललिता निवास काण्डमा निर्णयकर्ता पूर्वप्रधानमन्त्रीहरूलाई समेत छानबिन गर्न सक्ने फैसला सुनाए पनि सत्ताको प्रभाव परेको छ। यसरी रातमा उनीहरूको घरमै पुगी साक्षीको रूपमा मात्र देखावटी बयान लिइएको छ। क्विन्टल सुन काण्ड अनुसन्धानकै बाटोमा अल्मलिएको छ। केही थान भरिया समातिए तर मूल र त्यसको नेपाली एजेन्ट पत्ता लागेको छैन। अझ यसबीच दुई हजार केजीभन्दा बढी सुन तस्कर गरिएको आशंका छ। क्विन्टल सुन काण्ड सञ्चारमाध्यमदेखि संसद्सम्म बहसको विषय बनेको छ। सुन पक्रिने काम र अनुसन्धान पनि राजस्व अनुसन्धान विभागले गरेको थियो। सत्ता गठबन्धनका उच्च नेतृत्वकै संलग्नता रहेको भन्ने समाचार आएपछि प्रमुख प्रतिपक्ष दलले यस काण्डलाई उच्चस्तरीय संयन्त्र बनाई छानबिन गर्नुपर्ने माग गर्दै सदन नै अवरुद्ध गर्यो। सरकारले सरकारी संयन्त्रले नै छानबिन गर्न सक्छ भनेर राजस्व अनुसन्धानबाट मुद्दालाई प्रहरी मातहतको केन्द्रीय अनुसन्धान ब्युरोमा पुर्यायो। ब्युरो गृह मन्त्रालय मातहतमा छ भने राजस्व अनुसन्धान केन्द्र प्रधानमन्त्री मातहत छ। प्रमुख प्रतिपक्ष इतिहासकै ठूलो सुनकाण्ड गृह वा अर्थ प्रशासनको संलग्नताबिना हुन सक्दैन भनिरहेछ। सरकारले भने संलग्नता नभएको दाबी गर्छ। अनुसन्धानलाई अन्तिम टुंगोमा पुर्याउँछौं भनिरहेछ। सुन काण्डको छानबिन कसले गर्ने भन्ने सन्दर्भमा संसद्मा प्रमुख प्रतिपक्ष दलले राखेको उच्चस्तरीय न्यायिक छानबिन आयोग गठन गर्नुपर्ने अडानले करिब एक महिनादेखि संसद् चल्न सकेन। सत्ता गठबन्धन दल प्रतिपक्षको प्रस्तावलाई मान्न तयार भएनन्। यतिबेला पनि यो कार्य सीआईबीकै मातहतमा छ। सबै घटना र सन्दर्भका बाबजुद सरकारकै निकायले गर्दै गरेको छानबिनलाई निरन्तरता दिँदै असोज ५ गते न्यायिक आयोग गठन गरी सुन काण्ड छानबिन गर्नेमा सहमति भएको छ। जसले भविष्यमा हुन सक्ने यस्ता काण्डको नियन्त्रण कसरी गर्ने भन्नेबारे पनि ठोस सुझाव लिने भनी लिखित सहमति बनेको छ। बालुवाटार काण्ड उच्चस्तरीय छानबिन आयोगबाट दोषीहरू बाहिर ल्याइएको हो भने कैयौं छानबिन आयोग बिनानिष्कर्ष विघटन पनि भएका छन्। सुन काण्डको सन्दर्भमा पनि इतिहासकै ठूलो काण्ड उच्चस्तरीय आयोग गठन गर्ने माग औचित्यपूर्ण थियो। यति ठूलो तस्करी देशभित्रका मान्छेमात्रको संलग्नता नभई अन्तर्राष्ट्रिय अपराधी तस्करहरूको संलग्नतासमेत भएको सम्भावना देखिएकाले त्यसतर्फ पनि ध्यान दिनु जरुरी देखिन्छ। यस्ता काण्डलाई गिजोलेर होइन, निखारेर जरोमा पुग्ने र दोषीलाई कठोर कारबाही गर्नुपर्छ। ताकि आइन्दा कसैले यस्ता तस्करी गर्ने हिम्मत नगरून्।"
लागूऔषधविरुद्ध जनचेतना जरुरी,"विश्व स्वास्थ्य संगठनले लागूपदार्थलाई स्वस्थ शरीरका लागि प्रयोग गर्न आवश्यक नभएको पदार्थ भनी परिभाषित गरेको छ। लागूऔषधले मानिसमा लत सिर्जना गरी दुव्र्यसनी बनाउँछ। यसको सेवनले सामान्यतः शारीरिक र मानसिक स्वास्थ्य, चेतना र अनुभूतिलाई विकृत तुल्याउँछ। मानिसको केन्द्रीय स्नायु प्रणालीमा प्रभाव पार्छ। उसका भावना र सोचाइमा परिवर्तन ल्याइदिन्छ। मानवीय स्वास्थ्यका दृष्टिले हानिकारक छ। पछिल्लो समय भने जिल्लाजिल्लामा लागूऔषधको उत्पादन, कारोबार र सेवन बढ्दै गएको सरकारी तथ्यांक छ। संघीय राजधानीसमेत रहेको बागमती प्रदेशका १३ जिल्लामध्ये उपत्यकाबाहेकका १० जिल्लामा प्रत्येक वर्ष लागूऔषध तस्करी बढ्दो छ। बागमती प्रदेश प्रहरीको तथ्यांकअनुसार आर्थिक वर्ष २०७७०७८ मा २ सय ६५ जना लागूऔषध मुद्दामा पक्राउ परे। २०७८०७९ मा बढेर यो तथ्यांक ५ सय ३० पुग्यो भने २०७९०८० मा ५ सय ५६। तथ्यांक हेर्दा प्रत्येक वर्ष लागूऔषध कारोबार, प्रयोग र उत्पादनमा प्रदेशका नागरिक फस्दै गएको देखिन्छ। मकवानपुर र चितवन त गाँजा, अफिमलगायत लागूऔषध खेतीको पनि हब बन्दै गएको छ। चेतनाको कमी, कम समयमै धेरै पैसा कमाउने लोभले पनि यस्तो भएको छ। अशिक्षालगायत कुराले पनि भूमिका खेलेको छ। लागूऔषध कारोबार र सेवनको असर व्यक्तिमा मात्र सीमित हुँदैन, सिंगो समाजले भोग्नुपर्छ। लागूऔैषधकै कारण समाजमा लुटपाट, चोरी र डकैती बढ्छ। घरझगडा हुन्छ, हत्याहिंसा सबै हुन्छ। सेवनकर्ताले असुरक्षित सुईंको प्रयोग गर्दा र असुरक्षित यौन सम्पर्क गर्ने भएकाले एचआईभी एड्सजस्ता भयानक रोगको सिकार हुनुपर्छ। यी सबै कार्य रोक्न नेपालमा कानुन छ। नेपालको लागूऔषध नियन्त्रण ऐन २०३३ ले लागूऔषधको खेती, उत्पादन, निर्माण, खरिदबिक्री, सञ्चय, ओसारपसार, सेवन तथा निकासी पैठारीमा रोक लगाएको छ। तर, कानुनको डण्डाले मात्र लागूऔषधको कारोबार र सेवन रोकिएको छैन। रोकिनेवाला पनि छैन। लागूऔषधको दलदलमा सबैभन्दा बढी बालबालिका छन्। भविष्यका कर्णधार बालबालिकालाई लागूऔषधको सेवनबाट हुने हानि र यसले पार्ने प्रभावबारे स्कुल, कलेज र घरपरिवार तहबाटै बुझाउन जरुरी छ। तीन तहकै सरकारले लागूऔषधविरुद्ध व्यापक रूपमा जनचेतना जगाउन जरुरी छ। अनिमात्र समाजबाट लागूऔषध कारोबारी र सेवनकर्तालाई जरैबाट नियन्त्रण गर्न सकिन्छ। समुन्नत नेपाल र सुखी नेपाली बनाउन सकिन्छ।"
तीजमा श्रृंगार गर्दा पुर्याऔं ख्याल,"आज नेपाली महिलाको महान चाड तीज देशभर मनाइँदैछ। तीज भन्नसाथ पहिरन र श्रृंगार पनि सँगै आउँछ। त्यसैले यो समय श्रृंगार गर्दा अझै ख्याल गर्नुपर्छ। यो गर्मी मौसम पनि हो। तीजका लागि सजिँदा धेरै पसिना आएर मेकअप बिग्रन समस्या पनि देखिन्छ। अझै तीजमा नाचगान धेरै हुने हुँदा अनुहार र शरीरभरि पसिना आउँछ। त्यसैले मेकअप गर्दा म्याट लुक भएको मेकअप गर्दा राम्रो हुन्छ। प्रक्रिया पुर्याएर गर्दा बढी समय टिकाउ हुन्छ। सुरुमा क्लिन्जिङ गर्नुपर्छ। त्यसपछि म्वाइस्चराइजिङ र त्यसपछि सनब्लक लगाउने। आफ्नो छाला सुक्खा छ भने सुक्खा छालालाई सुहाउँदो र तैलिय छ भने तैलिय छालालाई मिल्ने म्वाइस्चराइजरको प्रयोग गर्नुपर्छ। मेकअप गर्नु अगाडि अहिले छालाअनुसारका मास्क लगाउने पनि चलन छ। कसैले आइस मास्क लगाउँछन् भने कसैले अन्य कुनै पनि लगाउन सक्छन्। यसले छालाको टोनलाई राम्रो बनाउँछ। मेकअपलाई पनि अझै चम्किलो देखाउँछ। अनुहारलाई ताजापन दिन्छ। प्राइमर लगाउँदा सुक्खा छालाका लागि बोइल बेस्ड प्राइमर लगाउनुपर्छ। तैलिय छालाका लागि जेल प्राइमर राम्रो। त्यसपछि फाउन्डेसन लगाउनुपर्छ। छालामा कुनै दागहरू छ, आँखा वरिपरि डार्क सर्कल छ भने कन्सिलर लगाएर छोप्न सकिन्छ। फाउन्डेसन लगाउँदा म्याट नै प्रयोग गर्नुहोला। यो लामो समय टिकाउ हुन्छ र पसिना आउँदा पनि जाँदैन। यसलाई सेट गर्नका लागि एलो टोन भएको छालालाई बनाना पाउडर वा फेयर टोन भएको छालालाई लुज पाउडर लगाउन सकिन्छ। त्यसपछि फेसलाई काउन्टरिङ र हाइलाइट गर्नुपर्छ। सुन्दर र सभ्य तरिकाले तीज मनाउ, सम्पूर्ण दिदीबहिनीलाई मेरो शुभकामना। (वरिष्ठ ब्युटिसियन जुनु चक्रधर जुम ब्युटी एकेडेमीकी सीईओ हुन्।)"
विद्युतीय खरिद प्रणाली प्रयोगमा सहयोग पुर्याउन हटलाइन,"काठमाडौं : सार्वजनिक निकाय, वस्तु आपूर्तिकर्ता र निर्माण व्यवसायीले सफ्टवेयरसम्बन्धी समस्या र अस्पष्टता भएमा हटलाइनमार्फत समाधान गर्न सहज हुने सार्वजनिक खरिद अनुगमन कार्यालयका सचिव डा दामोदर रेग्मीले बताएका छन् । राज्यको ढुकुटीबाट खर्च हुने रु २० लाखभन्दा बढीका सबै खरिदमा विद्युतीय खरिद प्रणालीको प्रयोग अनिवार्य गरिएको छ । हटलाइन बिहान ७ देखि साँझ ७ बजेसम्म सहयोगकक्षबाट सेवा प्राप्त हुने छ । हटलाइनबाट बोलपत्र प्रयोग, युजरनेम र पासवर्ड लिने, अद्यावधिक गर्ने, खरिद योजना तयारी, स्वीकृति, परिमार्जन र प्रकाशन गर्ने, खरिदकार्यको बोलपत्र वा प्रस्ताव कागजात तयारी, स्वीकृति र प्रकाशन गर्ने तयारीकाबारे जानकारी मिल्नेछ । बैठकको माइन्यूट प्रकाशन गर्ने, बोलपत्र वा प्रस्ताव खोल्ने मिति र समयका बारेमा खरिद प्रक्रियामा सहभागी बोलपत्रदातालाई प्रणालीबाटै जानकारी उपलब्ध हुनेछ । हटलाइन सेवाबाट खरिदको आशयपत्रको सूचना जारी गर्ने, खरिद निर्णयको पुनरावलोकनसम्बन्धी कार्य गर्ने, खरिदको सम्झौता र करार व्यवस्थापनसम्बन्धी कार्य गर्ने, खरिद कार्यको विद्युतीय भुक्तानी गर्ने, सार्वजनिक खरिद व्यवस्थापन सूचना प्रणाली व्यवस्थित गर्ने क्रममा प्रणालीको प्रयोगमा आएका यावत समस्याको समाधान प्राप्त गर्न सकिनेछ । सरकारले विकास निर्माणका सबै आयोजनाको बोलपत्र आह्वानमा धेरै व्यक्तिहरूको सहयोगिता र प्रतिस्पर्धा गर्न सकियोस् भन्ने हेतुले पछिल्लो समय विभिन्न नयाँ कार्य गर्दै आएको छ । कार्यालयको र विद्युतीय खरिद प्रणालीको वेबसाइटबाट कुनकुन बोलपत्रको सूचना प्रकाशन भएको र म्याद कति छ भन्ने जानकारी लिन सकिने सचिव डा रेग्मीले बताए ।"
प्रसारण लाइन निर्माणमा देखिएको समस्या सम्बोधन गर्ने सरकारको तयारी,"काठमाडौं : जलविद्युत् आयोजना निर्माण गर्नुभन्दा बढी समस्या उत्पादित बिजुली राष्ट्रिय प्रणालीमा जोड्नका लागि हुने गरेको छ। अधिकांश प्रसारण लाइनका आयोजना रुग्ण अवस्थामा छन्। कतिपय आयोजना सम्पन्न गर्न १३ वर्षसम्म लागेको छ। भरतपुरबर्दघाट प्रसारण लाइन त्यसैको एउटा उदाहरण हो। माथिल्लो तामाकोशीलगायतका आयोजनाबाट उत्पादित बिजुली काठमाडौं उपत्यकामा ल्याउनका लागि महत्वपूर्ण मानिएको बाह्रबिसे काठमाडौं प्रसारण लाइन निर्माणमा पनि त्यस्तै समस्या छ। प्रसारण लाइनको मार्गक्षेत्रमा पर्ने जग्गाको मुआब्जाका विषयमा सबैभन्दा बढी समस्या पर्ने गरेको छ। यस्तै प्रसारण लाइनको टावर रहने जग्गामा पनि उत्तिकै समस्या छ। जताततै समस्यामा मात्रै फसेको प्रसारण आयोजनाका लागि सरकारले अब दीर्घकालीन हिसाबले निर्णय गर्ने तयारी गरेको छ। उत्पादनलाई मात्रै जोड दिएर नहुने र प्रसारण लाइन निर्माणमा पनि उत्तिकै ध्यान दिनुपर्ने आवश्यकता देखिएको भन्दै ऊर्जा जलस्रोत तथा सिँचाइ मन्त्रालयका सहसचिव सन्दीपकुमार देव संयोजकत्वको कार्यदलले तयार पारेको ऊर्जा विकास मार्गचित्र तथा कार्ययोजना २०८० मा प्रसारण लाइन निर्माणमा देखिएका समस्या समाधानका लागि विशेष व्यवस्था गरिनुपर्ने प्रावधानको प्रस्ताव गरिएको छ। नदी करिडोरमा उच्च क्षमताका प्रसारण लाइन निर्माण गर्ने र त्यसैमार्फत हब स्टेसन निर्माण गरी प्रसारण गर्नुपर्ने सो कार्यदलको सुझाव छ। प्रतिवेदन आइतबार मात्रै ऊर्जा जलस्रोत तथा सिँचाइ मन्त्री शक्तिबहादुर बस्नेतलाई बुझाइएको छ। नदी किनारहरूमा माकुराका जाला जस्ता प्रसारण लाइन बनाउने कामलाई रोकेर उच्च क्षमताका प्रसारण लाइन निर्माण गर्ने र एकपटक मात्रै आयोजना प्रभावितको माग सम्बोधन गर्ने गरी तयारी गरिएको छ। आयोजना प्रभावितले आफ्नो् जमिनको भोगाधिकार समेत नपाउने, बैंक तथा वित्तीय संस्थाले प्रसारण लाइन मुनीका जग्गा धितोमा समेत नराख्ने भएपछि धेरै स्थानमा समस्या देखिएको छ। कतिपय त जग्गा भएर पनि सुकुम्बासी नै बन्नुपर्ने अवस्था सिर्जना भएको छ। प्रसारण लाइनका लागि एउटा टावर निर्माण गर्नु उटा आयोजना निर्माण गर्नु जस्तो हुने अवस्था बनेको छ। वातावरणीय दृष्टिले पनि नदी करिडोरमा प्रसारण लाइनको जालो बनाउन नहुने निष्कर्षमा सरकार पुगेको छ। हब स्टेसनहरू बनाएर उच्च क्षमताका प्रसारण लाइन बनाउने, स्थानीय प्रभावितलाई राज्यका तर्फबाट शेयर दिने वा अन्य उपयुक्त विकल्पको खोजी गर्नुपर्नेमा ऊर्जा जलस्रोत तथा सिँचाइ मन्त्री बस्नेत पनि सहमत देखिन्छन्। उनी प्रसारण लाइन निर्माणमा देखिएको नीतिगत, कानुनी र व्यवहारिक पक्षलाई समाधानका लागि एउटा ब्रेक थ्रू नै आवश्यक भइसकेको बताउनुहुन्छ। परम्परागत तवरले अब कुनै पनि नदी करिडोरमा प्रसारण लाइन निर्माण गर्न नसकिने अवस्थाको सिर्जना भइसकेको छ। 'प्रणालीमा झण्डै तीन हजार मेगावाट बराबरको बिजुली जोडिदा त यस्तो विकराल अवस्था छ। सन् २०३५ सम्म २८ हजार सात सय १३ मेगावाट बराबरको बिजुली उत्पादन गर्ने अवस्था आउँदा झन् स्थिती कस्तो होला ?', मन्त्री बस्नेतले भने, 'त्यसका लागि सरकारले प्रसारण लाइन निर्माणमा अब नयाँ सोच अगाडि ल्याउने तयारी गरेको छ।' वन क्षेत्रको जग्गा प्रयोगमा उस्तै समस्या छ। वातावरणीय प्रभाव मूल्याङ्कन प्रतिवेदन तयारीमा नै समस्या देखिएको छ। त्यसलाई वस्तुनिष्ठ बनाउने सरकारको योजना छ। हचुवाका भरमा त्यस्ता प्रतिवेदन बनाउने गरिएको भन्दै आयोजना प्रभावितले सरकारी प्रस्ताव समेत अस्वीकार गर्ने गरेका छन्। काठमाडौंको नाङ्लेभारेको बोजिनीमा स्थानीयले सवस्टेशन निर्माणमा गरेको अवरोध त्यसैको अर्को उदाहरण हो। मन्त्री बस्नेतले प्रसारण लाइन निर्माणमा देखिएको समस्या समाधानका लागि आवश्यक तयारी गर्न समेत मन्त्रालयका उच्च अधिकारीलाई निर्देशन दिनुभएको छ। 'प्रसारण लाइन निर्माणमा समस्या भयो भनेर बसेर मात्रै भएन, अब नीतिगत र व्यवहारिक दुवै पक्षबाट यो समस्या समाधानमा केन्द्रित हुनुपर्छ। ऊर्जा विकास मार्गचित्र तथा कार्ययोजनामा समेत यसलाई समावेश गरिएको छ। अब यही कार्यदलले नै यसको समेत आवश्यक तयारी गरोस्', उनले भने। सरकारले सन् २०३५ सम्म आन्तरिक बिजुलीको माग १३ हजार चार सय ६८ मेगावाट बराबर पुग्ने लक्ष्य प्रक्षेपण गरेको छ। सो अवधिमा भारत, बंगलादेशलगायतका देशमा १५ हजार मेगावाट बिजुली निर्यात गर्ने लक्ष्य राखेको छ। यस आधारमा पनि प्रसारण लाइन र सवस्टेशन निर्माणलाई उत्तिकै प्राथमिकतामा राख्नु आवश्यक भइसकेको छ। नेपाल विद्युत् प्राधिकरणका उपककार्यकारी निर्देशक प्रदीपकुमार थिकेका अनुसार जलविद्युत् आयोजना निर्माणमा साधन र स्रोत सहजरुपमा उपलब्ध हुने अवस्था आएपनि प्रसारण लाइन निर्माण नै प्रमुख बोटल नेक भएकाले त्यसलाई अब पूर्णरुपमा सम्बोधन गरिनु पर्दछ। ऊर्जा विकास मार्गचित्र तथा कार्ययोजनाले अरू विषयमा स्पष्ट पारेपनि प्रसारण लाइन निर्माणमा देखिएको समस्या समाधानका लागि नयाँ सोचको जरुरी रहेको निष्कर्ष निकालेको जानकारी दिँदै उनले वन क्षेत्रको जग्गा प्रयोग, जग्गा प्राप्ति जस्ता समस्या समाधानका लागि अन्तर सरकारी निकायबीचको समन्वय तथा सहकार्य पनि उत्तिकै आवश्यक रहेको बताए। ऊर्जा जलस्रोत तथा सिँचाइ मन्त्रालयका सहसचिव एवम् कार्यदलका संयोजक देवले नेपालको आर्थिक वृद्धिको लक्ष्यअनुसार बिजुली उत्पादनको लक्ष्य निर्धारण गरिएको भएपनि प्रसारण लाइन निर्माणमा देखिँदै आएको समस्या समाधानका लागि नयाँ सोच आवश्यक रहेको बताए। विशेष गरी ठूला आयोजनामा समेत स्वदेशी तथा विदेशी स्रोत ल्याउन सकिने अवस्थाको सिर्जना भएको यस क्षेत्रका जानकारहरूको भनाइ छ। भारत सरकारले आगामी १० वर्षमा १० हजार मेगावाट बिजुली खरिद गर्ने सहमति जनाइसकेको छ। बंगलादेशले पनि पाँच हजार मेगावाट बराबरको बिजुली लैजान तयार भइसकेको छ। यसले बजार समेत सुनिश्चित भएको देखिन्छ। तर, प्रसारण लाइन निर्माण र सवस्टेशनहरूको क्षमता विस्तारमा सरकारले विशेष ध्यान दिनुपर्ने देखिन्छ।"
"बैंकले बढाए ब्याज, कसको कति ?","काठमाडौं : वाणिज्य बैंकहरूसँग पर्याप्त लगानी योग्य पुँजी हुँदाहुँदै पनि केहीले निक्षेपको ब्याजदर बढाएका छन्। निक्षेप संकलन राम्रै भए पनि गत भदौको तुलनामा असोजमा आठ वाणिज्य बैंकले मुद्दती निक्षेपको ब्याजदर बढाएका हुन्। बाँकी चार बैंकको ब्याजदर तटस्थ छ भने अन्य आठले भने सामान्य घटाएका छन्। बैंकहरूले असोजका लागि ब्याजदर बढेको सूचना आइतबार प्रकाशित गरेका छन्। जसमा बैंकहरूले न्यूनतम ७९९ देखि अधिकतम ११३८ प्रतिशतसम्ममा निक्षेपको नयाँ ब्याजदर कायम गरेका छन्। यद्यपि सञ्चालनमा रहेका २० वाणिज्य बैंकको निक्षेपको औसत ब्याजदर भने न्यूनतम ९८ देखि अधिकतम १०३ प्रतिशत रहेको छ। यसअघि भदौमा पनि समग्र वाणिज्य बैंकको औसत ब्याजदर असोजकै सरह थियो। नेपाल बैंकर्स संघका कार्यकारी निर्देशक अनिल शर्मा अहिले बैंकिङ प्रणालीमा लगानी योग्य पुँजी भए पनि बैंकलाई आफ्नो भइरहेको निक्षेपलाई जोगाउन ब्याजदर बढाउनु परेको बताउँछन्। स्थानीय तहमा जाने ८० प्रतिशत रकम पनि निक्षेपमा गणना गर्न पाउने सरकारले व्यवस्था गरिसकेको छ। उनका अनुसार स्थानीय तहको रकम सबै बैंकलाई बराबर नगई सीमित बैंकमा जाने भएकाले यसले थेग्दैन। तीभन्दा बाहिरका बैंकलाई आफ्नो भइरहेको निक्षेपलाई जोगाउन ब्याजदर बढाउनु परेको उनको तर्क छ। कार्यकारी निर्देशक शर्माले भने, थप कर्जा दिनभन्दा पनि केही बैंकको असोज महिनामा ठूलो मात्रामा निक्षेपको नवीकरण हुने बेला भएको हुन सक्छ। यसैले पनि ती बैंकले प्रणालीमा भएको निक्षेपलाई होल्ड गर्न निक्षेपकर्तालाई आकर्षण गरेर आफ्नो प्रोटोकल मिलाउन यसो ब्याजदर बढाएका हुन्। कतिपय बैंंकको निक्षेप नवीकरण कम भएकाले तिनीहरूले ब्याजदर घटाएका पनि छन्। वाणिज्य बैंकले पछिल्लो समय भद्र सहमति तोडेपछि आफूअनुकूल ब्याजदर घटबढ गर्दै आएका छन्। खुला बजारको सिद्धान्त पनि यही हो। आफू अनुकूल कसैले ब्याजदर बढाउने कसैले घटाउने र कसैले स्थिर राख्ने स्वाभाविक भएको शर्माले औंल्याए। ४ बैंकको स्थिर र ८ को ब्याजदर घट्यो असोजमा निक्षेपको ब्याजदर बढाउने वाणिज्य बैंकमा एभरेस्ट, हिमालयन, नबिल, नेपाल इन्भेस्टमेन्ट मेगा, नेपाल एसबीआई, एनआईसी एसिया, प्राइम बैंक र स्ट्यान्डर्ड चार्टर्ड रहेका छन्। यसमध्ये पनि सबैभन्दा बढी निक्षेपको ब्याजदर तोक्नेमा प्राइम बैंक अगाडि छ। प्राइमले सबैखाले व्यक्तिगत मुद्दती निक्षेपको ब्याजदर ११३५ प्रतिशतसम्म तोकेको छ। यसअघि भदौमा साढे १० प्रतिशतमात्रै थियो। यसैगरी एभरेस्ट र हिमालयन बैंकले मुद्दती निक्षेपको ब्याजदर बढाएर ११०५ प्रतिशत तोकेका छन्। गत भदौमा एभरेस्ट बैंकको अधिकतम १० र हिमालयनको ९९९ प्रतिशत थियो। यस्तै नबिल बैंकको व्यक्तिगत निक्षेपको ब्याजदर भदौमा अधिकतम १०४९ रहेकोमा असोजमा ११०५ प्रतिशत पुर्याइएको छ। मुद्दती निक्षेपको ब्याजदर बढाएको नेपाल इन्भेस्टमेन्ट मेगा र नेपाल एसबीआईको अधिकतम ९९९, एनआईसी एसियाको १०८९ र स्ट्यान्डर्ड चार्टर्डको ब्याजदर न्यूनतम ७९९ देखि अधिकतम ९२९ प्रतिशतसम्म कायम गरिएको छ। यसबाहेकका माछापुच्छे, एनएमबी, प्रभु र सिद्धार्थ बैंकको ब्याजदर तटस्थ रहेको छ। अर्थात् यी बैंकहरूले भने भदौकै मुद्दती निक्षेपको ब्याजदरलाई निरन्तरता दिएका छन्। माछापुच्छे, एनएमबी र सिद्धार्थ बैंकले ९९९ प्रतिशतको अधिकतम ब्याजदरलाई निरन्तरता दिएका छन् भने प्रभु बैंकले १० प्रतिशतलाई नै कायम राखेको छ। यसबाहेकका कृषि विकास, सिटिजन्स, ग्लोबल आईएमई, कुमारी, लक्ष्मी, नेपाल बैंक, राष्ट्रिय वाणिज्य र सानीमा बैंकले भने मुद्दती निक्षेपको ब्याजदर असोजमा घटाएका छन्। भदौको तुलनामा असोजमा मुद्दती निक्षेपको ब्याजदर घटेपछि कृषि विकास बैंकको न्यूनतम ९५१ देखि अधिकतम १००१, सिटिजन्सको १००५, ग्लोबल आईएमईको साढे १०, कुमारीको अधिकतम १०११, लक्ष्मी बैंकको १०, नेपाल बैंकको ९२९ प्रतिशत रहेको छ। त्यसैगरी, राष्ट्रिय वाणिज्यको साढे ९ र सानिमा बैंकको ९९५ प्रतिशत ब्याजदरमा सीमित राखिएको छ। विकास बैंकमा व्यक्तिगत निक्षेपको ब्याजदर घट्यो सबै विकास बैंकहरूले ब्याजदर एकैनासले घटाएका छन्। जसमा व्यक्तिगत निक्षेपको ब्याजदर ११ र संस्थागततर्फको ९ प्रतिशतमा झारेका छन्। भदौमा अधिकतम व्यक्तिगततर्फ १११५ र संस्थागततर्फ ९१५ प्रतिशत ब्याजदर दिएका थिए। अहिले विकास बैंकहरूसँग टन्नै निक्षेप रहेको र थप लगानी पनि नभइरहेकाले ब्याजदर घटाएको डेभलपमेन्ट बैंकर्स संघका निवर्तमान अध्यक्ष प्रद्युम्न पोखरेलले बताए। पोखरेल मुक्तिनाथ विकास बैंकको प्रमुख कार्यकारी अधिकृत (सीईओ) हुन् ।"
नेप्से परिसूचकमा सामान्य वृद्धि,"काठमाडौं : धितोपत्र बजारमा शेयर कारोबार मापक नेप्से परिसूचक आज झिनो अंकले उकालो लागेको छ। नेपाल स्टक एक्सचेञ्जका अनुसार नेप्से परिसूचक चार दशमलव २६ अंकले उकालो लागेर एक हजार नौ सय ६९ दशमलव १८ मा पुगेको छ। ठूला कम्पनीको शेयर कारोबार मापन गर्ने सेन्सेटिभ परिसूचक शून्य दशमलव शून्य चार अंकले बढेर लागेर तीन सय ७८ दशमलव ७३ मा पुगेको छ। कूल १३ उपसमूहमध्ये आज १२ उपसमूहको शेयर मूल्य बढेको छ भने एक उपसमूहको मात्रै घटेको छ। विभिन्न कम्पनीका कूल २८ लाख ७४ हजार दुई सय ७५ कित्ता शेयर ८७ करोड चार लाख ४४ हजार एक सय ५६ मूल्यमा खरिद बिक्री भएका छन्। कारोबार रकमका आधारमा रिलायबल नेपाल लाइफ इन्स्योरेन्स शीर्ष स्थानमा छ। सो कम्पनीको नौ करोड ३८ लाख ८० हजार आठ सय ६० बराबरको कारोबार भएको छ। त्यस्तै एनआइसी एशिया बैंक चार करोड ३४ लाख तीन हजार, साल्ट ट्रेडिङ कर्पोरेशन तीन करोड ९९ लाख ४० हजार पाँच सय ८५, एभरेष्ट बैंक तीन करोड ६० लाख ८२ हजार छ सय २८ र आइएमई लाइफ इन्स्योरेन्स दुई करोड ४२ लाख छ हजार आठ सय ९७ मूल्य बराबरको कारोबार भई शीर्ष पाँचभित्र पर्न सफल भएका छन्। नेप्सेका अनुसार इमर्जिङ नेपाल नौ दशमलब ९९, थ्री स्टार हाइड्रोपावर नौ दशमलव ९८, भूगोल इनर्जी डेभलपमेन्ट आठ दशमलव ७२, आरबीबी म्युचुअल फण्ड दोस्रो सात दशमलव ९४ र मेछ्याङ हाइड्रोपावरको शेयर मूल्य सात दशमलव ७७ प्रतिशतले बढेको छ। साथै शुभम पावर नौ दशमलब ९९, पिपुल्स पावर चार दशमलव ९६, समता घरेलु लघुवित्त तीन दशमलव ५१, सप्तकोशी डेभलपमेन्ट बैंक तीन र गुराँस लघुवित्तको शेयर मूल्य एक दशमलव ९९ प्रतिशतले घटेको छ।"

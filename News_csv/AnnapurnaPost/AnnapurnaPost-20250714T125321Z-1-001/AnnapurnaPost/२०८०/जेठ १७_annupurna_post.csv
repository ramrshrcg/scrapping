शीर्षक,विवरण
के छन् भारत भ्रमणका एजेन्डा ?,"राजनीतिक प्रणालीको विषयको कुरा गर्दा बहुलवाद, प्रजातन्त्र, बहुदलीय शासन व्यवस्था जस्ता आधारभुत कुरा हामीले मान्दै आएका छौं। हाम्रो बीचको सम्बन्ध जुन स्तरमा छ, प्रधानमन्त्रीको भ्रमणपछि थप बलियो हुन्छ भन्नेमा हामी विश्वस्त छौं। प्रधानमन्त्री पुष्पकमल दाहाल प्रचण्डको भारत भ्रमणलाई दुई देशबीचको सम्बन्ध अझ बलियो बनाउने र व्यापार विस्तारका लागि कोसेढुंगा बनाउने कोसिस भइरहेको छ। हाम्रो विद्युत् उत्पादनमा भारतीय लगानी आकर्षित गर्ने र ट्रान्समिसन लाइन बनाएर विद्युत् व्यापारको वातावरण बनाउने मुख्य उद्देश्य हो। बंगलादेशमा पनि हाम्रो विद्युत् व्यापारका आधार तयार गर्ने कोसिस हुनेछ। हाम्रो विद्युत्मा लगानी अभिवृद्धि गर्ने मात्र होइन, उत्पादित विद्युत् बिक्री हुने बजार पनि आवश्यक छ। हामी लगानीको वातावरण बनाउन तयार रहेकोमा भारतलाई आश्वस्त गराउनेछौं। भारतले ऋण दिन गरेको प्रतिबद्धता (लाइन अफ क्रेडिट)का आधारमा ट्रान्समिसन लाइन विस्तार गर्ने र विद्युत् व्यापार बढाउने विषयमा छलफल केन्द्रित हुनेछ। भारतसँग पारवहन सन्धि हाम्रा लागि महत्वपूर्ण छ। नेपालभारत व्यापार सम्झौता अध्यावधिक गर्ने विषयमा पनि छलफल हुनेछ। नेपालमा उत्पादित कृषि उत्पादनको भारतीय बजारसम्म पहुँच स्थापना हुन सकोस् भन्ने हाम्रो उद्देश्य हो। नेपालको दुईतिहाइ व्यापार भारतसँग हुन्छ। त्यसलाई सरलीकृत हुने किसिमले संवाद होस् भनेर प्रधानमन्त्रीको भ्रमण टोलीमा उद्योग वाणिज्य क्षेत्रलाई पनि समावेश गरेका छांै। निजी क्षेत्रका उद्योगीव्यवसायी र भारतका उद्योगी व्यवसायी व्यापारलाई सहज र सरल बनाउने विषयमा छलफल हुनेछ। हवाई कनेक्टीभिटीको कुरा गर्दा सिमरा नाका व्यस्त छ। वैकल्पिक रुटका लागि सम्भाव्यता अध्ययन गर्नेबारे छलफल भइरहेको छ। त्यसका लागि हाम्रो आवश्यकता के हो भनेर पनि हामीले भारतलाई भनिसकेका छौं। महेन्द्रनगर, नेपालगन्ज, भैरहवा र विराटनगर रुटको अनुमति दिन कुरा राखेका छौं। त्यसबारे प्रधानमन्त्रीको यो भ्रमणमा सकारात्मक प्रतिफल आउने विश्वास छ। यसैगरी सुदूरपश्चिम र भारतको उत्तराखण्डलाई जोड्न पिथौरागढ, पर्शुरामधाम र झुलाघाटमा पुल बनाउने कुरा लामो समयदेखि उठ्दै आएको छ। त्यसलाई कार्यान्वयनमा लैजानेबारे पनि हाम्रो प्रस्ताव हुनेछ। दार्चुला र धार्चुला जोड्ने पुलको ठेक्का लागिसकेको छ। त्यो पुल निर्माणाधीन छ। समयमै उक्त पुल निर्माण गर्ने विषयमा छलफल हुनेछ। नेपालभारत सीमामा एकीकृत जाँच चौकी (आईसीपी) उद्घाटन गर्ने र सुक्खा बन्दरगाह शिलान्यास गर्ने कार्यक्रम छ। ट्रान्समिसन लाइन बनाउने र विद्युत् व्यापार गर्नका लागि नेपालले जोड दिनेछ। यसबाहेक कतिपय अरू मुद्दा पनि छन्। नेपाल सरकारले सिमाको विषयलाई पनि प्राथमिकता दिएर आफ्नो दृष्टिकोण राख्नेछ। प्रधानमन्त्रीको भ्रमणलाई फलदायी र एजेन्डा बनाउन विभिन्न तहका कमिटी बनेका छन। मन्त्रीस्तर, सचिवस्तर, सहसचिवस्तरमा विभिन्न समूह बनेका छन्। ती कमिटीले काम गरिराखेका छन्। त्यसकारण यो भ्रमणका लागि पर्याप्त तयारी भइरहेको छ। भारतस्थित दिल्ली राजदूतावासमा रात्रीभोजको कार्यक्रम छ। प्रधानमन्त्री पुष्पकमल दाहाल प्रचण्ड र भारतका प्रधानमन्त्री नरेन्द्र मोदीसँग भेटघाट तय भएको छ। भारतका राष्ट्रपति र उपराष्ट्रपतिसँग छुट्टाछुट्टै भेट तय भएका छन्। प्रधानमन्त्री प्रचण्डले इन्दोर र उज्जैनको भ्रमण गर्ने कार्यक्रम छ। दिल्ली हुँदै स्वदेश फर्कने तय भएको छ। नेपाल र भारतबीच परम्परागत सम्बन्ध छ। दुई देश नै प्राचीन सभ्यताका हिस्सेदार हुन्। राजनीतिक प्रणालीको विषयको कुरा गर्दा बहुलवाद, प्रजातन्त्र, बहुदलीय शासन व्यवस्था जस्ता आधारभुत कुरा हामीले मान्दै आएका छौं। हाम्रो बीचको सम्बन्ध जुन स्तरमा छ, प्रधानमन्त्रीको भ्रमणपछि थप बलियो हुन्छ भन्नेमा हामी विश्वस्त छौं। आमनिर्वाचनपछि पहिलोपटक प्रधानमन्त्रीको विदेश भ्रमण हुँदै छ। यो भ्रमणपछि दुवै देशको सम्बन्ध अभै सुदृढ, र मजबुत हुने विश्वास छ। (साउद परराष्ट्रमन्त्री हुन्।)"
बजेटमा आशावादको लहर,"राष्ट्रले ऋण लिँदा धेरै विचार पुर्याउनु पर्ने छ। सकेसम्म ठूला परियोजनाबाट देशलाई ऋणको पासोमा पार्ने काम बन्द गरौं। साना तथा मझौला परियोजनाहरूमा बढी जोड दिऔं। नेपाल सरकारले सार्वजनिक गरेको वार्षिक बजेटबारे विभिन्न किसिमका प्रतिक्रियाहरू आउने गरेका छन्। यो स्वाभाविक पनि हो किन कि बजेटले सम्पूर्ण क्षेत्रलाई प्रभाव पारेकै हुन्छ। बजेटबारे आउने टिप्पणीहरू प्रायःजसो पाँच जना दृष्टिविहीन र हात्तीको कथा जस्तो हुन्छ। जुन व्यक्ति हात्तीको नजिक पुगेर हात्तीलाई छामछुम गर्छन्, तिनले हात्ती त्यस्तै रहेको प्रतिक्रिया दिन्छन्। हात्तीको सुँड छाम्न पुग्ने व्यक्तिले हात्ती खामो (खाँबो) जस्तो रहेको अनुभूति गर्छन्। हात्ती खामो जस्तो हुँदो रहेछ भन्छन्। हात्तीको शरीरतर्फ पुगेका व्यक्तिले हात्तीको आकार भित्तो जस्तो रहेको बताउँछन्। एवं रितले पाँचै जनाले हात्तीबारे आफ्नो अनुभूति सुनाउँदा प्रत्येकको विचार फरकफरक आउँछ। यही कुरो बजेटमा पनि लागू हुन्छ। आआफ्ना भोगाई र सपनाहरू बजेटमा बिम्बित होस् भन्ने सबैको आकांक्षा हुन किमार्थ गलत होइन। तर, समस्या समग्र दृष्टिको हो। समस्टिगत हेराइको हो। जसरी दृष्टिविहीन बाहेक सद्धे आँखा भएकाहरूले हात्तिलाई समष्टिमा देखेका हुन्छन्। अब प्रश्न उठ्छ, बजेटबारेको समस्टिगत हेराई वा बुझाई के हो ? म बजेटलाई तीनवटा पक्षबाट हेर्ने गर्छु। एक, बजेटको कन्टेन्ट वा समावेश भएका विषयहरू, दोस्रो, बजेटको म्याग्निच्युड वा आकार र तेस्रोः बजेटले लिन खोजेको डाइरेक्सन वा दिशा। सबैलाई थाहा छ देश कोभिडकालदेखि यता लगातार समस्यामा छ। देशको आर्थिक वृद्धि न्यूनतम बिन्दुमा झरेको छ। आर्थिक क्षेत्र धाराशायी बनिरहेको छ। भुक्तान सन्तुलन विस्तारै सकारात्मक भए तापनि अझ मजबुत हुन सकेको छैन। मूल्यवृद्धि उच्च हुँदा जनताको क्रयशक्तिमा गिरावट आएको छ। बेरोजगारी व्यापक छ, युवाहरूको विदेश पलायन बढेको बढ्यै छ। यी सब कारणले सरकारी राजस्वमा कमी देखा परेको छ। र, समग्रमा देशमा निरशावाद व्याप्त छ। यी सबै अवस्थाबाट देशलाई त्राण दिन सक्ने बजेटको खाँचो थियो। यो बजेटबाट देशमा आशावादको सिर्जना हुने देखिन्छ। कसरी भने यसले देशको अवस्थाअनुसार समेट्न सक्ने सबै कुराहरू लगभग समेटेको छ। खर्चमा समेतिएका शीर्षकहरूको म्याग्निच्युडलाई पनि ठीकै मान्न सकिन्छ। र, बजेटले लिन खोजेको दिशा पनि ठीकै मान्नु पर्ने हुन्छ। यस हिसावले समग्रता बजेटले आशावादको लहर सिर्जना गर्ने छ भन्ने विश्वास लिन सकिन्छ। बजेट सरकारको प्रतिबद्धता पत्र पनि भएको कारण कार्यान्वयनमा शंका नराखौं। अतः बजेटको सैद्धान्तिको नजरबाट हेर्दा समयानुकूल रहेको पाइन्छ। सरकारले कार्यान्वयन पक्षलाई भरपर्दो बनाउन नीतिगत व्यवश्था गरेको छ। राजस्व अभिवृद्धिको निम्ति चालिएका कार्यक्रमहरू, खर्च कटौतीका नीतिहरू, सुशासनका प्रयासहरू, उत्पादन र रोजगारी वृद्धिका दृष्टिकोणहरू, निजी क्षेत्रलाई चलायमान बनाउने अभियान, विदेशी श्रम र सीपको सम्मान, ऊर्जा, अनुसन्धान तथा पूर्वाधारमा विशेष जोड आदि जस्ता कुराहरू बजेटमा परेका छन्। मूलतः मुलुकको आर्थिक संकटबाट राहत मिल्ने दिशातर्फ बजेटको कन्टेन्ट, म्याग्निच्युड र डाइरेक्सन निर्देशित रहेको कारण यसको होलिस्टिक बुझाई सकारात्मक रहेको छ। तर, यसले केही नकारात्मक कुराको संकेत गरेको कुरालाई भने छुटाउनु हुँदैन। त्यो हो ऋणको व्यवस्थापन खर्च जुन विकास खर्चभन्दा पनि बढी पुग्यो। देशको राजस्वले साधारण खर्च धान्ला भन्ने विश्वास गर्दा पनि देशले विगतमा लिएका ऋणको साँवा ब्याज तिर्न पनि ऋण लिनुपर्ने अवस्था छ हामी प्रवेश गरिसक्यौं। तसर्थ अब राष्ट्रले ऋण लिँदा धेरै विचार पुयाउनु पर्ने छ। सकेसम्म ठूला परियोजनाबाट देशलाई ऋणको पासोमा पार्ने काम बन्द गरौं। साना तथा मझौला परियोजनाहरूमा बढी जोड दिऔं। पााण्डे, त्रिविका उपप्राध्यापक हुन्।"
कस्तो छ बजेट ?,"कार्यान्वयन पक्ष परम्परागत भएमा यो बजेट पनि औपचारिक नियमितताका रूपमा गुज्रिन सक्छ। सर्वप्रथम नेपालको आन्तरिक तथा बाह्य परिवेशमा कस्तो सार्वजनिक वित्त या वार्षिक बजेट चाहिन्छ ? र सरकारले कस्तो बजेट योजना ल्यायो यसबीचमा तादाम्यता केलाउनु महत्वपूर्ण हुन्छ। यसको निम्ति सबैभन्दा पहिले नेपाल सरकार तथा वित्तीय अधिकारीहरूले विद्यमान समसामयिक, तत्काल समाधान गर्नुपर्ने, केही वर्षमा नतिजा निकाल्नु पर्ने हुन्छ। यसका साथै अर्थतन्त्रलाई दीर्घकालीन असर पर्ने आर्थिक तथा सामाजिक मुद्दाहरूलाई प्राथमिकताका आधारमा सार्वजनिक खर्च, आन्तरिक राजस्व, सार्वजनिक ऋण प्राप्ति तथा भुक्तानी र वैदेशिक अनुदान लक्षित भएर नेपालको बजेट तर्जुमा गर्नुपर्ने हुन्छ। सरकारले आगामी आर्थिक वर्ष २०८०८१ का लागि १७ खर्ब ५१ अर्ब ३१ करोड रुपैयाँको बजेट सोमबार सार्वजनिक गरेको छ। यो बजेट चालु आर्थिक वर्ष २०७९ ८० को १७ खर्ब ९३ अर्ब ८३ करोड ७३ लाख रुपैयाँ बजेटको तुलनामा २ दशमलव ३७ प्रतिशतले संकुचित हो। कोभिड१९ महामारी तथा युक्रेनरसिया युद्धको परिणाम स्वरूप अन्तर्राष्ट्रिय परिवेशको कारणले क्षमा पाइने आधार भनिएको छ। यद्यपि, निकट छिमेकी मुलुकहरू चीन र भारतले ६७ प्रतिशतका दरले निरन्तर आर्थिक वृद्धिदर हासिल गरिरहेका छन्। यही परिप्रेक्षमा आर्थिक चलायमान गराउने २०७९२०८० को चुनावी खर्च, आयात तथा उपभोग केन्द्रित अर्थतन्त्र, अधिक संकुचित आन्तरिक उत्पादन, राष्ट्र बैंकले बजारमा ल्याएको मुद्राको ठूलो अंश मौद्रिक प्रणालीभन्दा बाहिर देखिन्छ। सरकारले कतिपय वस्तुका आयातमा प्रतिबन्ध लगाउँदा पनि केवल राजस्व मात्र कम भएको छ। तर, आयात प्रतिबन्ध भएका वस्तुहरू बजारमा सहजतापूर्वक आपूर्ति हुनु, सरकारको तथ्यांक र वास्तविक बजारमा हुने आर्थिक कारोबारको हिसाब किताबमा ठूलो अन्तर छ। लगानीको वातावरण नभएर आर्थिक शिथिलता देखिए पनि वित्तीय संस्थाहरूको नाफाको दर अधिक देखिनुजस्ता तथ्यहरूमा गम्भीरतापूर्वक बुझ्नु जरुरी हुन्छ। आगामी आर्थिक वर्ष २०८००८१ का लागि १७ खर्ब ५१ अर्ब रुपैयाँको बजेटमध्ये चालुतर्फ ११ खर्ब ४१ अर्ब ७८ करोड अर्थात् ६५ दशमलव २० प्रतिशत रहेको छ। पुँजीगततर्फ ३ खर्ब २ अर्ब ७ करोड अर्थात् १७ दशमलव २५ प्रतिशत र वित्तीय व्यवस्थातर्फ (सरकारले लिएको ऋणको साँवा र ब्याजको किस्ता तिर्नका लागि) ३ खर्ब ७ अर्ब ४५ करोड अर्थात् १७ दशमलव ५५ प्रतिशत रहेको छ। आर्थिक वर्ष २०५५०५६ मा पहिलोपटक राजनीतिक द्वन्द्वको समयमा युद्धको कारणले भएको अत्यधिक खर्चले गर्दा पहिलोपटक पुँजीगत खर्चलाई साधारण खर्चले उछिनेको थियो। जनयुद्धको बेला स्वाभाविक भए पनि द्वन्द्व समाप्त भएपछि साधारण खर्चको तुलनामा पुँजीगत खर्च अधिक हुनुपर्ने ठाउँमा दुर्भाग्यवश हालैका वर्षमा झन्झन् पुँजीगत खर्च ओरालो लागेको छ। साधारण खर्च अकासिँदै जानु अझ पुँजीगत खर्चभन्दा वित्तीय व्यवस्थापन अर्थात् ऋण तिर्न खर्चिनु पर्ने बजेटको अंश अधिक छ। भलै सरकारले बिभिन्न उपाय लगाएर साधारण खर्च कटौतीको विषय सम्बोधन गरे पनि आर्थिक समृद्धिको निम्ति केवल १७ दशमलव २५ प्रतिशत मात्र पुँजीगत खर्च छुट्टिनु अर्थतन्त्रमा खतराको संकेतसहित निराशावादी भएकोमा शंका छैन। यो हिसाबले सन् २०२६ सम्ममा विकासशील मुलुकका रूपमा स्तरोन्नति हुने तथा २०३० सम्ममा दिगो विकासको लक्ष्य हासिल गर्नु प्रायः असम्भव देखिन्छ। सरकारले वित्तीय व्यवस्थापनको स्रोत राजस्वबाट १२ खर्ब ४८ अर्ब ६२ करोड, वैदेशिक अनुदानबाट ४९ अर्ब, विदेशी ऋण २ खर्ब ४२ अर्ब र आन्तरिक ऋण २ खर्ब ४० अर्ब लिने भएको छ। यो लक्ष्य अनुरूप हासिल गर्न सकोस्। केवल शुभकामना मात्र दिन सकिन्छ। एउटा पक्ष राजस्वको ठूलो सम्भावना चाहिँ छ। आर्थिक अनियमितता तथा कानुनको उल्लंघनबापत शून्य सहनशीलता सहितको अत्याधिक दण्ड जरिवाना, आर्थिक कारोबारलाई शतप्रतिशत करको दायरामा ल्याउन सकेमा असम्भव होइन । त्यस्तै आन्तरिक उत्पादन बढाएर बजेट भाषणमा झैं आयातउपभोगमुखी अर्थतन्त्रलाई साँच्चै आन्तरिक उपभोग तथा निर्यातमुखी अर्थतन्त्रमा परिणत गर्न सकेमा असम्भव भने होइन। तर, त्यसका लागि पुँजीगत खर्चमा भर नपरी निजी क्षेत्र जाग्ने तथा हर्क साम्पाङ श्रम रणनीति अबलम्बन गर्नुको बिकल्प नहोला।विद्यमान परिस्थितिलाई विश्लेषण गर्दा आमसर्वसाधारणलाई गास, बास, र कपासको सुनिश्चितता आवश्यक छ। त्यस्तै शिक्षा, स्वास्थ्य, र सामाजिक सुरक्षा पनि जरुरी छ। प्रशासन, सुशासन र सार्वजनिक सेवाको सुनिश्चितता हुनुपर्छ। व्यावसायिक वातावरणको सुनिश्चितताका साथै कानुनी शासनको प्रत्याभूति चाहिन्छ। आयातमुखी उपभोग केन्द्रित अर्थतन्त्रलाई उत्पादन केन्द्रित गराई रूपान्तरण गर्नुपर्छ। त्यसका लागि सामाजिक आर्थिक पूर्वाधार निर्माण तथा विस्तार, लगानीको वातावरण, पुँजीको उपलब्धता हुनुपर्छ। शिथिल अर्थतन्त्रलाई चलायमान बनाउन लगानी, रोजगारी, आम्दानी, उपभोग, उत्पादनमा उद्वेलित बनाउनुपर्छ। नेपालका मौलिक तथा रैथाने साधन तथा स्रोतको दिगो व्यवस्थापन र उपयोग व्यक्तिगत प्रभाव र हस्त अभिलेकीकरणको सट्टा पद्धत्योन्मुख, प्रविधि स्वचालित, र डिजिटल मैत्री सामाजिकआर्थिकप्रशासनिक संयन्त्र बसाल्नु आवश्यक छ। प्रतिभा पलायन (ब्रेनमसल ड्रेन) रोक्नु तथा प्रतिभा पुनप्राप्ति ब्रेनमसल रिगेन) गर्नुपर्छ। नक्कली अर्थतन्त्र र न्यून कारोबारको अन्त्य गर्नुपर्छ। सम्पूर्ण अर्थतन्त्रका कारोबारहरूलाई कानुनको दायरामा ल्याई मुलुकको कानुन उल्लंघन बापत निर्मम दण्ड जरिवाना असुल्नु पर्छ। आर्थिक क्षेत्रको प्रोत्साहन र हतोत्साहन हुनुपर्छ। स्वास्थ्य तथा वातावरणलाई नकारात्मक असर गर्ने वस्तु तथा सेवाको उपभोग कटौती गर्नु जरुरी छ। वैदेशिक ज्ञान, पुँजी र प्रविधि देशमा भिœयाई, आर्थिक वृद्धिको आधार खडा गरी मूल्यस्फीति नियन्त्रण गर्नुपर्छ। फजुल खर्च नियन्त्रण, साधारण खर्चको तुलनामा पुँजीगत खर्चको अनुपात बढाउनु नितान्त जरुरी देखिन्छ। यस मानेमा विश्लेषण गर्दा बजेट निकै गम्भीरता र सुजबुझपुर्वक तयार गरिएको देखिन्छ। फजुल खर्च कटौती गर्न नयाँ गाडी किन्न नपाउने, अत्यावश्यक बाहेक नयाँ भवन नवनाउने र पुराना तथा प्रयोगविहीन सामान ६ महिनाभित्र लिलाम गर्ने व्यवस्था गर्नुपर्छ। सामाजिक, आर्थिक, प्रशासनिक, वातावरणीय क्षेत्रमा अल्पकालीन, मध्यकालीन तथा दीर्घकालीन महत्वलाई सम्बोधन गरेर बजेट आएकाले समग्रमा यो बजेटलाई नराम्रो नै भन्न मिल्दैन। तर, पनि कार्यान्वयन पक्ष परम्परागत चरित्रकै भएमा बिगतमा झैं यो बजेट पनि औपचारिक नियमितताको रूपमा गुज्रिन पनि सक्छ। सांसद विकास कोषलाई प्रत्येक निर्वाचन क्षेत्रमा ५ करोडको दरले ८ अर्ब छुट्याइएको रकम भने संसदीय कर्म र मर्मविपरीत देखिन्छ। यसले राजनीतिक अनियमितता विकासमा दोहोरोपना निम्त्याउने सम्भावना देखिन्छ। अर्थमन्त्री प्रकाशशरण महतले बजेटलाई दिगो, फराकिलो, समावेशी, र समाजवादमैत्री भने तापनि बजेटको समग्र अनुहारले त्यो दाबी असत्य सावित गर्ने प्रवल सम्भावना देखिन्छ।"
खप्तड शैलेश्वरी हाई अल्टिच्युड म्याराथनमा त्रिभुवन आर्मीका खड्का प्रथम,"डोटी : खप्तड शैलेश्वरी हाई अल्टिच्युड म्याराथनमा पुरुषतर्फ त्रिभुवन आर्मी क्लबका खडक बहादुर खड्का प्रथम भएका छन् । ०२५ नम्बर जर्सिका खड्काले निर्धारित दूरी ४२ किलोमिटर २ घण्टा ३७ मिनेट ४६ सेकेण्डमा पार गरी प्रथम भएका हुन् । खप्तडको ३ हजार ३ सय फिट अग्लो उचाइबाट सुरु भएको म्याराथन डोटीको सिलगढीस्थित टुडिखेलसम्म रहेको थियो । प्रथम भएका खड्काले नगद एक लाख २५ हजार प्राप्त गरे । पदमार्गमा भएको म्याराथनमा पहिलोपटक सहभागी जाजरकोट घर भएका खड्का विभिन्न म्याराथनमा सहभागी भएपनि उकालो ओरालो भएको पदमार्गमा आयोजित म्याराथनमा प्रथम हुँदा आत्मबल बढेको भन्दै खुसी व्यक्त गरे । त्यस्तै त्रिभुवन आर्मी क्लबकै नरेन्द्रसिं रावत दोस्रो भएका छन् । २ घण्टा ३९ मिनेट ३४ सेकेन्डमा निर्धारित दूरी पार गर्दै दोस्रो भएका ०२७ नम्बर जर्सिका रावतले ८० हजार नगद पुरस्कार जिते । बैतडी घर भएका रावतले यस अघिका विभिन्न म्याराथनमा गोल्डमेडल प्राप्त गरेका थिए । उनले उकालोमा प्रतिस्पर्धीलाई पछाडि पारेका भएपनि ओरालोमा भने खड्का भन्दा पछि परेका बताए । तेस्रो भने जुम्लाका कर्णाली स्पोर्ट्स क्लबका बिरेन्द्र पाण्डेय भए । उनले २ घण्टा ४२ मिनेट ४४ सेकेन्डमा दूरी पार गरेका थिए । तेस्रोलाई भने ५० हजार पुरस्कार रहेको थियो । ०३६ नम्बर जर्सीका पाण्डेयले विभागीय खेलाडीसँग प्रतिस्पर्धा गरेर तेस्रो स्थान प्राप्त गरेपनि आफू सन्तुष्ट रहेको बताए । म्याराथनमा सहभागि हुन लागेको ५ महिनामै कठिन बाटोमा पनि तेस्रो स्थान सुनिश्चित गरेको पाण्डेको प्रतिकृया थियो । डोटी उद्योग वाणिज्य संघ र सुदूरपश्चिम खेलकुद परिषदको आयोजना तथा नेपाली सेनाको भैरव प्रसाद गण सिलगढी, श्री नम्बर ५ बाहिनी अड्डा र सिंह शार्दुल गुल्म खप्तड ब्यारेकको व्यवस्थापनमा आयोजित खप्तड शैलेश्वरी म्याराथनमा स्वदेशी तथा विदेशी गरी ४८ जना धावक सहभागि रहेका थिए । खप्तडको प्रचार प्रसार गर्ने उद्देश्यले म्याराथनको आयोजना गरिएको उद्योग वाणिज्य संघका अध्यक्ष मोहन कलेलले बताए । गतवर्ष पनि खप्तडमा लाग्ने गङ्गा दशहरा मेलाको अवसर पारेर म्याराथन प्रतियोगिताको आयोजना गरिएको थियो । महिलातर्फको हाफ म्याराथनमा पूर्ण लक्ष्मी प्रथम महिलातर्फको हाफ म्याराथनमा भने त्रिभुवन आर्मीकी पूर्ण लक्ष्मी न्यौपाने प्रथम भएकी छन् । न्यौपानेले १ घण्टा १४ मिनेट १८ सेकेन्डमा निर्धारित दूरी २१५ किलोमिटर पार गर्दै नगद ५० हजार जित हासिल गरिन् । त्यस्तै नेपाल पुलिस क्लबकी रेखा बिष्टले १ घण्टा २२ मिनेट १० सेकेन्डमा दुरी पार गर्दै दोस्रो भइन् । डोटी घर भएकी बिष्टले भने नगद ३० हजार प्राप्त गरिन् । त्यस्तै तेस्रो स्थानमा भने भैरबप्रसाद गण सिलगढीकी सुन्तली कडायत भएकी छन् । अछाम घर भएकी उनले एक घण्टा २६ मिनेट ८ सेकेन्डमा दूरी पुरा गरेकी थिइन् । कडायतले २० हजार नगद प्राप्त गरिन् । जेठ १६ गते खप्तड क्षेत्रमा लागेको गंगा दशहरा मेलाको अवसरमा १२ गतेदेखि १७ गतेसम्म हाई अल्टिच्युड म्याराथन प्रतियोगिता लगायत भलिबल प्रतियोगिता, घोडा दौड प्रतियोगिता र देउडा प्रतियोगिताको आयोजना गरिएको थियो ।"
राखेपमा जिम्मेवारी हेरफेर,काठमाडौं : राष्ट्रिय खेलकुद परिषद् (राखेप) ले मातहतका तीन विभागका विभागीय प्रमुखको जिम्मेवारी हेरफेर गरेको छ। प्रशासन विभागका प्रमुख मधुसूदन बस्नेतलाई खेलकुद प्रतियोगिता तथा योजना विभागको प्रमुखको जिम्मेवारी दिइएको छ। खेलकुद विकास विभागका प्रमुख प्रेमबहादुर मल्ललाई प्रशासन विभाग प्रमुख बनाइएको छ। खेलकुद प्रतियोगिता तथा योजना विभागका प्रमुख मीनकुमार शर्मालाई खेलकुद विकास विभाग प्रमुखको जिम्मेवारी दिइएको छ। तीनै विभागीय प्रमुखले मंगलबार कार्यभार सम्हालेका छन्।
फ्रेन्च ओपन: सित्सिपास तेस्रो चरणमा,"पेरिस: रोबर्टो बेयनालाई ३० को सोझो सेटमा पराजित गर्दै विश्व नम्बर पाँच स्टेफानो सित्सिपास फ्रेन्च ओपनको तेस्रो चरणमा पुगेका छन्। बुधबार पहिलो सेटमा ३६ को सहज जित निकालेका सित्सपासले दोस्रो सेटमा ६७(४७) को जित निकालेका थिए। निर्णायक बनेको तेस्रो सेटमा २६ को जित निकाल्दै तेस्रो चरणमा स्थान बनाएका हुन्। पहिलो चरणमा सित्सिपासले जिरी भेजेलीलाई ३१ सेटको जित निकाल्दै दोस्रो चरणमा स्थान बनाएका थिए। ग्रीसका २४ वर्षीय सित्सिपास सन् २०२१ मा फ्रेन्च ओपनको उपविजेता बनेका थिए। यस्तै, वर्षको पहिलो ग्रान्डस्लाम अस्ट्रेलियन ओपनमा उनी यसै वर्ष उपविजेता बनेका थिए। गत वर्ष फ्रेन्च ओपनको चौथो चरणबाट बाहिरिएका थिए।"
"स्भितोलिना तेस्रो चरणमा, ओस्टापेन्को बाहिरिइन्","पेरिस: स्ट्रोम हन्टरलाई २१ सेटको नतिजामा पराजित गर्दै युक्रेनी टेनिस स्टार एलिन स्भितोलिना फ्रेन्च ओपनको तेस्रो चरणमा प्रवेश गरेकी छन्। बुधबार भएको दोस्रो चरणमा हन्टरविरुद्धको पहिलो सेट २६ ले गुमाए पनि त्यसपछि लगातार दुई सेट जित्दै स्भितोलिना लगातार आठौं पटक वर्षको दोस्रो ग्रान्ड स्लामको तेस्रो चरणमा पुगेकी हुन्। दोस्रो सेटमा ६३ र तेस्रो सेटमा ६१ को जितसहित स्भितोलिनाले तेस्रो चरणमा क्यारोलिन गर्सिया र एना ब्लिनकोभाबीचको विजेतासँग भेट निश्चित गरेकी हुन्। यस्तै, अर्को खेलमा पेटोन स्टर्न्ससँग २१ सेटको नतिजामा पराजित हुँदै जेलेना ओस्टापेन्को प्रतियोगिताबाट बाहिरिएकी छन्। पहिलो सेट ६३ ले गुमाएकी ओस्टापेन्कोले दोस्रो सेटमा १६ को जित निकालेकी थिइन्। यद्यपि, निर्णायक तेस्रो सेटमा स्टर्न्सले ६२ को जितसँगै तेस्रो चरणमा स्थान बनाइन्।"
"अंक दूरी घटाउँदै मछिन्द्र, ओलावालेको ह्याट्रिक","काठमाडौं : आफिज अोलावालेको ह्याट्रिकप्रेरित मछिन्द्र क्लबले सहिद स्मारक ए डिभिजन लिगमा बुधबार सातदोबाटो युथ क्लबलाई १३ गोलको नतिजामा पराजित गरेको छ। सातदोबाटोस्थित एन्फा कम्प्लेक्समा भएको खेलको १७औं मिनेटमा गोल गर्दै ओलावालेले साविक विजेता मछिन्द्रलाई अग्रता दिलाएका थिए। पहिलो हाफको इन्जुरी समयमा पुनः गोल गर्दै ओलावालेले अग्रता दोब्बर पारे। सातदोबाटोमाथि हाबी देखिएको मछिन्द्रका लागि ५६औं मिनेटमा ओलावालेले ह्याट्रिक गरेका थिए। साविक विजेताविरुद्ध निरीह देखिएको सातदोबाटोका लागि जोर्डन पुन मगरले ८४औं मिनेटमा एक गोल फर्काए। जितसँगै मछिन्द्र २३ खेलबाट ३९ अंक जोडेर लिग तालिकाको दोस्रो स्थानमा उक्लिएको छ। समान खेलबाट शीर्ष स्थानको चर्च ब्वाइज युनाइटेडले ४१ अंक जोडेको छ। लिगका तीन खेल बाँकी रहँदा चर्च ब्वाइजले दुई अंकको अग्रता बनाएको छ। पराजित सातदोबाटो समान खेलबाट २९ अंक जोडेर सातौं स्थानमा छ। संकटा र थ्री स्टारको बराबरी आजै च्यासल रंगशालामा भएको खेलमा संकटा क्लब र थ्री स्टार क्लबले गोलविहीन बराबरी खेलेका छन्। बराबरीसँगै २३ खेलबाट २७ अंक जोडेको संकटा १२औं स्थानमा छ। समान खेलबाट समान अंक जोडेको थ्री स्टार ११ औं स्थानमा छ। दुवै टिम रेलिगेसन क्षेत्रबाट तीन अंक मात्रै टाढा छन्। यद्यपि, १३औं स्थानको फ्रेन्ड्स र पुछारको खुमलटारले एक खेल कम खेलेका छन्। दुवै टिमको समान २४ अंक छ।"
क्यान नेतृत्वसमक्ष ६ विषयमा स्पष्ट पार्न सदस्य अन्सारीको माग,"काठमाडौं : नेपाल क्रिकेट संघ (क्यान)का केन्द्रीय सदस्य दाउद अन्सारीले सात दिन भित्र मुलपानी क्रिकेट मैदानको स्तरोन्नतिको आय व्ययलगायत विभिन्न ६ विषयमा स्पष्ट पार्न क्यान समक्ष माग गरेका छन्। सदस्य अन्सारीले क्यानका अध्यक्ष अध्यक्ष चतुरबहादुर चन्दलाई पत्राचार गर्दै मुलपानी क्रिकेट मैदानका साथै येल्लो प्यागोडा होटलको बिल भुक्तानी, लेभिन स्पोट्र्सको बक्यौता रकम,एसिसी प्रिमियर कपको भुक्तानी, नेपाल टी२० को सेभेन थ्री स्पोटर्ससँगको भुक्तानी र कानुनी कारबाही तथा अवैधानिक सचिवका बारेमा स्पष्ट पार्न जोडदार माग गरेका हुन्। काठमाडौंको मुलापानीमा रहेको क्रिकेट मैदानको स्तरोन्नती कार्य अति आवश्यक रहेकाले उक्त कार्य सन्तोषजनकपूर्वक सम्पन्न गर्न पहल गर्नु भएका नेतृत्व तथा सहयोगी साथीहरुलाई धन्यवाद दिँदै उक्त स्तरोन्नतीको विस्तृत आय व्याय विवरण माग गर्दछुअन्सारीले लेखेका छन्,' क्यानले यल्लो प्यागोडा होटलमा विभिन्न कार्यक्रम गर्दै आएकोमा यस आ व २०७९८० शीर्षकसहित सम्पूर्ण भुक्तानीको बिल माग गर्दछु। अप्रिल २०२२ मा मलेसिया र पपुवा न्युगिनी तथा नेपाल र जिम्बाब्वेबीच भएको खेल आयोजनाको अधिकार लेभिन स्पोटर्सले पाएकोमा उक्त प्रतियोगिता गरेबापत लेभिन स्पोटर्सले क्यानलाई के कती रकम दिनु पर्ने हो ? क्यानले कती रकम पाएको छ ।यदी बाकी छ भने अध्यक्षज्युले सो रकम प्राप्तीका लागि के कस्तो पहल गर्नु भएको छ त्यसको जानकारी उपलब्ध गराइदिन हुन माग गर्दछु।' हालै काठमाडौंमा सम्पन्न एसीसी प्रिमियर कपमा भएको विभिन्न शीर्षक मध्ये फेक्स, होर्डिङ प्रिन्टिङ,टेन्ट तथा क्याटरिङको बिल भरपाई उपलब्ध गराउनु माग गर्दछु',पत्रमा भनिएको छ, 'नेपाली क्रिकेट इतिहासकै कालो धव्बाको रुपमा प्रमणित भैसकेको नेपाल टी२० आयोजक विवालित भारतीय कम्पनी सेभिन थ्री स्पोटर्स नेपाल टी२० बिचमै छोडी भागेकाले खेलाडीले म्याच फी को भुत्तानी हालसम्म नपाएको ,पुरस्कार राशी, म्यान अफ दी म्याच लगायतका भुत्तानी नभएको, सेभेन थैी स्पोटर्समाथिको कानुनी कारबाही रहस्मय बनेकोले सो सम्बन्धमा जानकारी गराउन माग गर्दछु । त्यस्तै उनले कार्यवहाक सचिव दुर्गाराज पाठकको नियुक्तिबारे पनि स्पष्ट पारिदिन माग गरेका छन्। अध्यक्षज्युले नियुक्ती गर्नु भएको अवैधानिक सचिव दुर्गाराज पाठक जुन विशेष साधरणसभाले ल्याएको हो त्यो विधान संशोधनको मस्यौदाबाट पनि उहाँ अवैधानिक भएको स्पष्ट हुन्छ । त्यसैले उहाँको सबै निर्णय र कार्य अवैधानकि हुने भएकाले मेरो फरक मत रहने छ र कानुनी कारबाहीको बाटो रहिरहनेछ, उनले लेखेका छन्।"
पेगुला फ्रेन्च ओपनको तेस्रो चरणमा,"पेरिस: क्यामिला जियोर्जीले चोटका कारण खेलमा निरन्तरता दिन नसक्दा जेसिका पेगुला फ्रेन्च ओपनको महिला एकलतर्फ तेस्रो चरणमा पुगेकी छन्। विश्व वरीयताको तेस्रो स्थानकी पेगुलाले पहिलो सेट ६२ ले जितेकी थिइन्। तर, त्यसपछि जियार्जीले कोर्टमा निरन्तरता दिन नसक्दा पेगुलाले वाक ओभर पाइन्। पेगुला जारी सिजनको महिला एकलतर्फ तेस्रो चरणमा पुग्ने पहिलो खेलाडी बनेकी छन्। पहिलो चरणमा ड्यानिएली कोलिन्सलाई ६४ ६२ को नतिजामा पराजित गर्दै दोस्रो चरणमा स्थान बनाएकी थिइन्। पेगुला गत सिजन क्वार्टरफाइनलसम्म पुगेर बाहिरिएकी थिइन्। फ्रेन्च अोपनमा पेगुलाको क्वार्टरफाइनल यात्रा नै सबैभन्दा ठूलो उपलब्धि हो। पेगुलाले चौथो चरण प्रवेशका लागि एलिस मर्टेन्स र क्यामिलिया ओसोरियोबीचको विजेतासँग खेल्ने छिन्। अहिले जारी खेलको पहिलो सेटमा मर्टेन्सले पलिहो सेट ६३ ले जितिसकेकी छन्। दोस्रो सेट जारी छ।"
सरकारको भनाई र काम गराई मिलेन : नाडा,"काठमाडौं :सवारीसाधान र सम्बन्धित पार्टपुर्जा विक्रेताहरुको छाता संस्था नाडा अटोमोबाइल्स एसोसिएसन अफ नेपालले सरकारको बोली र काम गराईबीच तालमेल नभएको बताएको छ । आगामी आर्थिक वर्षको बजेट र त्यसले अंगिकार गरेको करनीतिबारे टिप्पणी गर्दै नाडाले यस्तो बताएको हो । नाडाले धेरै समय अघि देखि विद्युतिय सवारी साधनहरुमा लाग्ने महशुल दरहरुमा विभिन्न छुट र नीतिगत सुविधाहरुको सम्बन्धमा एउटा निश्चित र दिर्घकालिन नीति निर्माणका लागि सरकारसंग आग्रह गर्दे आएको थियो तर सरकारले कुनै ठोस आधार विना नै विद्युतिय सवारी साधनहरुका सम्बन्धमा दुईबर्षको अन्तरालमा पटक पटक संशोधन गरेको छ, नाडाले जारी गरेको प्रेस विज्ञप्तिमा भनिएको छ, यसले सरकारको भनाइ र गराइमा रहेको ठूलो अन्तराललाई देखाउछ । जसबाट सरकारको विद्युतिय सवारी साधनलाई सम्बद्र्धन र प्रवद्र्धन गर्ने आसयमा समेत स्पष्टता नभएको देखिन्छ । सरकारले आफनै मुलुकभित्र उत्पादन हुने हरित उर्जा अर्थात जल विद्युतको उपभोग बढाई फोसिल इन्धनमाथिको निर्भरतालाई क्रमशः घटाउदै लैजाने र विद्युतिय सवारी साधनहरुको उत्पादन समेत देशभित्रै गर्ने उद्धेश्य अनुरुप महशुलहरुमा विभिन्न छुट र नीतिगत सुविधाहरुको व्यवस्था पनि गरेको छ । तर, सरकारले दिएको त्यो छुट र सुविधालाई कहिले घटाउने र कहिले बढाउने गर्नाले विद्युतिय सवारी साधनहरुको व्यवसाय गर्ने व्यवसायीहरुको व्यवसाय गम्भिर रुपले प्रभावित मात्र भएको छैन अपितु नेपालमै विद्युतिय सवारी साधनहरु उत्पादन गर्न चाहने उद्यमीहरु समेत हतोत्साहित हुदै गएको नाडाको ठहर छ । सरकारले अझ सर्वसाधरण जनताले प्रयोग गर्ने सार्वजनिक महत्वका विद्युतिय बसहरुमा लाग्ने भन्सार महशुलमा समेत ९०० प्रतिशतले बृद्धि गरेकोे छ । यसबाट सरकारले सार्वजनिक यातायातमा विद्युतिय बसहरुको प्रयोगलाई समेत निरुत्साहित गर्न खोजेको नाडाको बुझाइ छ । त्यसैगरी सरकारले विद्युतिय सवारी साधन आयात गर्ने आयातकर्ता कम्पनी वा व्याट्री मात्रै आयात गर्ने कम्पनीहरुले बिक्री गरेको व्याट्रीहरुको स्वयं व्यवस्थापन गर्नु पर्ने तथा व्याट्री व्यवस्थापन गर्ने योजना वर्षको एक पटक सार्वजनिक गर्नु पर्ने भनिएको छ । जुन व्यावहारिक पनि नभएको र संभव पनि नभएकोले यस्तो व्यवस्था हटाउनु पर्ने नाडाको माग छ । सरकारले हाइब्रिड सवारी साधनहरुमा लाग्ने अन्तःशुल्क महशुल पनि बृद्धि गरेको छ । यस्तो स्थितिमा सरकारले विद्युतिय सवारी साधनका सन्दर्भमा न्यूनतम एक दशकसम्मका लागि भए पनि स्पष्ट भिजन र लक्ष्य सहित एउटा ठोस नीति तर्जुमा गर्न र हालको परिर्वन सच्याउनका लागि नाडाले सरकारसंग आग्रह गरेको छ । यसै सन्दर्भमा नाडाले विगतको समय देखि माग गर्दै आए बमोजिम सरकारले २५० सिसिभन्दा माथिका टुह्वीलर सवारी साधनहरुमा लाग्दै आएको उच्च दरको अन्तःशुल्क महशुल र सडक निर्माण दस्तुर घटाएको छ, त्यसैगरी सरकारले सवारी साधनको एसेम्बल उद्योगको सन्दर्भमा दिएको छुटलाई पनि निरन्तरता दिएको छ । यी विषय स्वागतयोग्य रहेको नाडाको तर्क छ ।"
सूर्तिजन्य पदार्थमा करको दायरा नबढाएको भन्दै ध्यानाकर्षण,"काठमाडौं : सरकारले सूर्तिजन्य पदार्थ नियन्त्रणका लागि करको दायरा नबढाएको भन्दै सरोकारवालाहरुले आपत्ति जनाएका छन्। विश्व स्वास्थ्य संगठनले सूर्तिजन्य पदार्थको प्रयोगलाई नियन्त्रण गर्न कम्तीमा ७५ प्रतिशत कर लगाउनु पर्ने बताए पनि सरकारले बजेटमा करको दायरा नबढाएको भन्दै आपत्ति जनाएका हुन्। दक्षिण एसियामा सबैभन्दा कम कर ३३२५ प्रतिशत लगाउने मुलुक नेपालले यसपटक करको दर बढाउने अपेक्षा भए पनि करको दर नबढाएको उनीहरुको भनाइ छ। एक्सन नेपालका अध्यक्ष आनन्दबहादुर चन्दले सरकारले यसपटकको बजेट भाषणद्धारा अवलम्बन गरेको नीतिले खाद्यान्न झन् झन् महँगो हुँदै जाने र सुर्तीजन्य पदार्थको मूल्य झन् सस्तिदै जाने अवस्था सिर्जना गरेको बताए। चन्दले भने, हामीले गरेको प्रारम्भिक विश्लेषणले सूर्तिजन्य पदार्थमा गत वर्ष भन्दा करीव ५ प्रतिशतले करको दर घट्ने देखिएको छ। बजेटमा ज्यादै न्युनरूपमा (२५ देखि ४ प्रतिशतसम्म) कर वृद्धि गरेको देखिए पनि मुद्रास्फिति दर ७८ प्रतिशतले वृद्धि हुदा करको दर घट्ने भएको हो। यो पछिल्लो १० वर्षयताकै न्युन हो। वार्षिक २७ हजार बढी नेपालीको ज्यान लिने सुर्तीजन्य पदार्थलाई नियन्त्रण गर्नुको सट्टा संरक्षण र प्रवर्द्धन गर्ने गरी बजेट आएको भन्दै सरकारलाई ध्यानाकर्षण गराए। हालः नेपालमा कूल जनसंख्याको झण्डै २९ प्रतिशत मानिस धुम्रपान तथा सूर्तिजन्य पदार्थको सेवन गर्छन् भन्ने नेपाल स्वास्थ्य अनुसन्धान परिषद्को सर्वेक्षण २०१९ ले देखाउँछ।"
भन्सार एजेन्टले प्रतिनिधि राख्न पाउने व्यवस्था खारेज,काठमाडौं : सरकारले भन्सार प्रतिनिधिको व्यवस्था खारेज गरेको छ। आर्थिक ऐनमार्फत् भन्सार ऐन संशोधन गर्दै आयात निर्यात कार्य व्यवसायीको भन्सार एजेन्टले मात्र गर्न पाउने व्यवस्था गरेको हो। अनुमतिप्राप्त भन्सार एजेन्टले २ जनाको दरले भन्सार प्रतिनिधि राख्न पाउने व्यवस्था थियो। ऐन संशोधन भएसँगै अब प्रतिनिधि भन्ने पद नै नहुने भएको हो। भन्सार ऐनको दफा ५१ मा आयात निर्यात हुने मालवस्तु भन्सार छुटाउन वा भन्सार कार्यालयसँग सम्बन्धित कामको लागि भन्सार एजेन्टलाई आधिकारिक व्यक्ति तोकेपछि एजेन्टले आफैं वा आफ्नो प्रतिनिधिमार्फत् व्यवसायीको काम गरिदिन पाउँथ्यो। उनीहरुले भन्सार विभागबाट अनुमति लिनुपर्छ। समयक्रममा भन्सार एजेन्टको लाइसेन्स खारेज हुँदैगर्दा र निधन हुँदै गर्दा १ सय ७० एजेन्ट बाँकी रहेपछि भन्सार विभागले ६६० जना एजेन्ट थप गरेको थियो। अहिले करिब ८ सय एजेन्ट र १६ सय प्रतिनिधि कार्यरत रहेकामा ऐन संशोधन भएपछि ८०० जनाले मात्र काम गर्नेछन्।
संयुक्त राष्ट्र संघ सधैं नेपालको हित चाहन्छ : नेपाल प्रमुख हान्ना,काठमाडौं : संयुक्त राष्ट्र संघको नेपाल स्थित आवासीय संयोजक हान्ना सिंगर हेम्डीले राष्ट्र संघ सधै नेपालको विकास चाहाने बताएकी छन् । बुधबार राष्ट्रिय योजना आयोगका उपाध्यक्ष डा मिनबहादुर श्रेष्ठलाई भेटेर हान्नाले नेपालको हित र विकासका लागि संयुक्त राष्ट्र संघले सधै सहयोग गर्ने बताएकी हुन् । उनले दीगो विकास सम्मेलन तथा अतिकम विकसित मुलुकको हैसियतबाट स्तरोन्नितिको रणनीति तयारी नेपाललको प्रशंसा योग्य रहेको बताइन् । नेपाल अतिकम विकसित मुलुकको समुहबाट विकासशील मलुकमा स्तरोन्ती हुने क्रममा रहेको अवस्थामा आवश्यक सबै सहयोग र विकास साझेदारहरुबीच समन्वय गर्न ईच्छुक रहेको उनले बताइन । आगामी सेप्टेम्बरमा न्यूयोर्कमा दीगो विकासको लक्ष्य सम्बन्धि अन्तर्राष्ट्रिय सम्मेलन हुँदैछ । उक्त सम्मेलन सफल बनाउनका लागि नेपालले पनि आवश्यक सहयोग गर्न नेपाल संयोजक हान्नाले उपाध्यक्ष श्रेष्ठलाई अनुरोध गरिन् । दिगो विकास सम्मेलनमा नेपालको प्रभावकारी उपस्थितिका लागि आवश्यक तयारीका लागि सहयोग गर्न समेत इच्छुक रहेको उनले बताइन् । भेटका क्रममा उनले स्केलिङ अफ न्यूट्रेसन (एसयूएन) का प्रमुख नेपाल भ्रमण गर्न इच्छुक रहेको समेत बताएकी थिइन् । उपाध्यक्ष डा श्रेष्ठले नेपालको विकासमा संयुक्त राष्ट्रसंघले हालसम्म पुर्याउदै आएको सहयोगका लागि धन्यबाद दिए । उनले नेपालले तयार गरिरहेको स्मुथ ग्राजुएसन स्टेटिजी लाई अन्तिम रुप दिई सो को प्रभावकारी कार्यान्वयनका लागि कार्ययोजना तर्जुमाको प्रक्रिया सुरु गरिसकिएको बताए । यसका लागि आवश्यक सहयोग जुटाउन संयुक्त राष्ट्रसंघका नेपालस्थित आवासीय संयोजकको कार्यालयले नेपालस्थित संयुक्त राष्ट्रसंघीय निकायहरुसंग समन्वय र सहयोगका लागि भूमिका खेल्ने अपेक्षा रहेको उपाध्यक्ष श्रेष्ठले बताए । उपाध्यक्ष श्रेष्ठले दिगो विकास लक्ष्य हासिल गर्दा नेपालको राष्ट्रिय विकास लक्ष्य हासिल हुने तथा राष्ट्रिय विकास लक्ष्य हासिल हुदाँ दिगो विकास लक्ष्य प्राप्तिमा योगदान पुग्ने भएकाले यी दुवै विषय एक आपसमा परिपुरक भएको हुदाँ यसमा नेपाल र संयुक्त राष्ट्रसंघको सहकार्य र साझेदारी महत्वपूर्ण हुने धारणा राखेका थिए। बैठकमा आयोगका सदस्य डा रामकुमार फूयालले नेपालमा दिगो रोजगारीको अवसरको सिर्जना र सामाजिक सुरक्षा कार्यक्रमहरुको दिगोपनाको सुनिश्चितता गर्नु आवश्यक रहेको सन्दर्भमा संयुक्त राष्ट्रसंघका तर्फबाट यस सम्बन्धमा सहयोग अपेक्षा रहेको बताए। आयोगका सचिव केवल प्रसाद भण्डारीले नेपालले खाद्य प्रणालीमा कठिनाई भोगिरहेको सन्दर्भमा संयुक्त राष्ट्रसंघीय खाद्य सम्मेलनले नेपालजस्ता मुलुकहरुको समस्यालाई मूल्याङ्कन गरी आवश्यक सहयोग गर्नुपर्ने धारणा राखेका थिए। नेपालले हालसम्म तीनवटा राष्ट्रिय तथा सातवटा प्रादेशिक खाद्य बहस सञ्चालन गरिसकेको जानकारी दिँदै यस विषयलाई सरकारले उच्च महत्व दिएको उल्लेख गरे।
एकैदिन सुनको मूल्य १५ सय रुपैयाँले बढ्यो,काठमाडौं : नेपाली बजारमा सुनको भाउ वृद्धि भएको छ। आज १५ सय रुपैयाँले बढेर प्रतितोला सुनको मूल्य १ लाख १२ हजार रुपैयाँ पुगेको छ। नेपाल सुन चाँदी व्यवसायी महासंघका अनुसार आज १५ सय रुपैयाँले बढेर प्रतितोला सुन १ लाख १२ हजार रुपैयाँमा कारोबार भइरहेको छ। अघिल्लो कारोबार दिन सुन प्रतितोला १ लाख १० हजार ५०० रुपैयाँमा खरिदबिक्री भएको थियो। यसदिन तेजाबी सुन १ लाख ११ हजार ४५० रुपैयाँमा कारोबार भइरहेको छ। सुनको मूल्य बढेसँगै चाँदी पनि बढेको छ। चाँदी प्रतितोला १३९५ रुपैयाँमा कारोबार भइरहेको छ। मंगलबार चाँदी १३७५ रुपैयाँमा खरिदबिक्री भएको थियो। आर्थिक पत्रकार समाजले (सेजन) आयोजना गरेको पोस्टबजेट छलफलमा बोल्दै
प्रचण्डमोदीले नेपालगञ्ज एकीकृत जाँच चौकीको संयुक्त उद्घाटन गर्दै,"काठमाडौं : नेपालगञ्जमा निर्माण सम्पन्न भएको एकीकृत जाँच चौकी बिहीबारबाट सञ्चालनमा आउने भएको छ। प्रधानमन्त्री पुष्पकमल दाहालको भारत भ्रमणको क्रममा दाहाल र भारतीय प्रधानमन्त्री नरेन्द्र मोदी एकीकृत जाँच चौकीको संयुक्त उद्घाटन गर्ने भएका हुन्। अन्तर्राष्ट्रिय व्यापारमा महत्वपूर्ण पूर्वाधार भनिने एकीकृत जाँच चौकीमा नेपाल र भारत दुवैपट्टि एकै किसिमका पूर्वाधार हुनेछन्। जाँच चौकी भारत सरकारले बनाइदिएको हो। जाँच चौकी नेपालगञ्ज र भारतको रुपईडियामा अवस्थित छ। नेपाल पट्टि ६० बिघामा फैलिएको जाँचचौकीमा पार्किङ, गोदाम, भन्सार भवन, क्वारेन्टिन भवन, नेपाल इन्टरमोडल यातायात विकास समितिको कार्यालय, बैंक, भन्सार एजेन्ट, तौल नाप्ने पुल आदि पूर्वाधार तयार भएको समितिका कार्यकारी निर्देशक गजुरेलले बताए। नेपाल भारत सीमामा वीरगञ्ज, बिराटनगर र भैरहवामा एकीकृत जाँचचौकी सञ्चालनमा छन्।"
प्रधानमन्त्रीको भारत भ्रमण : दीर्घकालीन विद्युत् व्यापारमा अन्योल,"प्रधानमन्त्रीको भारत भ्रमणका क्रममा ४८० मेगावाटको फुकोटकर्णाली जलविद्युत आयोजना अघि बढाउने सम्बन्धमा पनि हस्ताक्षर हुने भएको छ। काठमाडौं : प्रधानमन्त्री पुष्पकमल दाहाल प्रचण्डको भारत भ्रमणका क्रममा नेपालभारत दीर्घकालीन विद्युत् व्यापारमा हुनेनहुने टुंगो लाग्न सकेको छैन। नेपालले २५ वर्षका लागि दीर्घकालीन विद्युत् व्यापारका लागि भारतसमक्ष प्रस्ताव पठाए पनि टुंगो लागिनसकेको ऊर्जा मन्त्रालयका प्रवक्ता मधुप्रसाद भेटुवाल बताउँछन्। भारतले ४५२ मेगावाट अल्पकालीन खरिद प्रक्रियाअन्तर्गत किन्दै आएको छ। एक्सेन्ज बजारमा १५ मिनेटमा मूल्य परिवर्तन भइरहने र हरेक वर्ष म्याद थपका लागि प्रक्रिया लामो लाग्ने हुँदा दीर्घकालीन विद्युत् व्यापारका नेपालले भारतसमक्ष प्रस्ताव राख्दै आएको छ। गत फागुनमा भएको नेपालभारत सचिवस्तरीय बैठकमा पनि दीर्घकालीन विद्युत् व्यापारका लागि नेपालले प्रस्ताव राखेकोमा भारत सकारात्मक रहेको बताइएको थियो। तर, प्रधानमन्त्री भारत भ्रमणमा जान लाग्दा पनि त्यसको टुंगो लाग्न सकेको छैन। प्रधानमन्त्रीको भारत भ्रमणका क्रममा ४८० मेगावाटको फुकोटकर्णाली जलविद्युत आयोजना अघि बढाउने सम्बन्धमा पनि हस्ताक्षर हुने भएको छ। भारतीय कम्पनी एनएचपीसी लिमिटेडलाई दिने सम्बन्धमा दुईपक्षीय समझदारीबमोजिम हस्ताक्षर हुने बताइएको छ। प्रधानमन्त्री दाहाल र भारतीय समकक्षी नरेन्द्र मोदीबीच फुकोटकर्णाली आयोजना अघि बढाउने सम्बन्धमा समझदारी पत्रमा हस्ताक्षर हुने प्रवक्ता भेटुवालले बताए। सरकारले जनताको जलविद्युत् कार्यक्रमअन्तर्गत समावेश भएको यो आयोजना भारतीय कम्पनीको ५१ प्रतिशत सेयर स्वामित्वमा अघि बढाइने भएको छ। यस्तै, दुई प्रधानमन्त्रीबीच तल्लो अरुणको आयोजना विकास सम्झौता (पीडीए) मा हस्ताक्षर हुने कार्यक्रम पनि तय भएको छ। लगानी बोर्डको ५४ औं बोर्ड बैठकले ६६९ मेगावाटको तल्लो अरुण जलविद्युत् आयोजनाको विकासका लागि एसजेभीएन लोअर अरुण पावर डेभलपमेन्ट कम्पनीसँग पीडीएको अन्तिम मस्यौदालाई स्वीकृत गर्दै पारितका लागि मन्त्रिपरिषद् पठाएको थियो। मन्त्रिपरिषद्को मंगलबारको बैठकले उक्त प्रस्तावलाई पारित गरिसकेको छ। आयोजना बनाउने, सञ्चालन गर्ने र हस्तान्तरण गर्ने गरी बुट अवधारणा अघि बढाइने भएको छ। दोस्रो बुटबलगोरखपुर अन्तरदेशीय प्रसारण लाइनको शिलान्यास, न्यू मोदी प्रसारण लाइनको उद्घाटन लगायतको कार्यक्रम पनि तय भएको छ। बंगालादेशसँग विद्युत् व्यापारको ढोका पनि यसै भ्रमणबाट खुल्ने बताइएको छ। नेपालबाट भारत हुँदै ४० मेगावाट विजुली बंगलादेश निर्यातका लागि स्वीकृति पाउने सम्भावना रहेको ऊर्जा मन्त्रालयले बताएको छ। यसअघि भएको नेपालभारत सचिवस्तरीय बैठकमा ५० मेगावाट विद्युत् व्यापारका लागि भारतसँग छलफल गर्ने भनिएको थियो। पछि त्रिपक्षीय छलफलबाट ४० मेगावाटसम्म नेपालबाट बंगलादेश विद्युत् व्यापार गरिने सम्झौताबमोजिम प्राधिकरण २ आयोजनाको प्रस्ताव पनि पठाइसकेको छ। नेपाल विद्युत् प्राधिकरणले देवीघाट र त्रिशूली जलविद्युत् आयोजनाको बिजुली बंगलादेश निर्यातका लागि भारतसमक्ष प्रस्ताव पठाइसकेको छ। प्रधानमन्त्रीको यो भारत भ्रमण दुई देशबीचको विद्युत व्यापारका लागि फलदायी हुने अपेक्षा गरिएको छ।"
"सेयर बजार ३८ अंकले घट्यो, २ अर्ब ३१ करोडको कारोबार",काठमाडौं : सेयर बजार दोहोरो अंकले घटेको छ। सेयर कारोबारको चौथो दिन नेप्से परिसूचक ३८८३ अंकले घटेर १८४९७९ विन्दुमा झरेको छ। सेन्सेटिभ इण्डेक्स ७२८ अंकले घटेर ३५३४३ विन्दुमा पुगेको छ। आज २६२ कम्पनीको सेयर कारोबार भएको छ। ती कम्पनीको ८७ लाख ३६ हजार १२८ कित्ता सेयर २ अर्ब ३१ करोड ५१ लाख ६९ हजार ५७१ रुपैयाँमा खरिदबिक्री भयो। अघिल्लो कारोबार दिन मंगलबार नेप्से परिसूचक ५३१६ अंकले घटेर १८८८६१ विन्दुमा पुगेको थियो। सो दिन २७५ कम्पनीको ७० लाख ७४ हजार २५५ कित्ता सेयर २ अर्ब ३४ करोड १७ लाख ७७ हजार ८४४ रुपैयाँमा खरिदबिक्री भएको थियो। यसदिन एउटा मात्रै कम्पनीको सेयर मूल्य सकारात्मक सर्किट लेभलमा कारोबार भयो। आत्मनिर्भर लघुवित्त वित्तीय संस्थाको सेयर मूल्य १० प्रतिशतले बढेको हो। यस्तै माइ खोला हाइड्रोपावरको सेयर मूल्य ६४३ प्रतिशतले बढ्यो। आज युनिलिभर नेपालको सेयर मूल्य १० प्रतिशतले घट्यो। एसियन हाइड्रोपावरको ९७५ प्रतिशतले ओरालो लाग्यो। कारोबार रकमका आधारमा प्रभु बैंक शीर्षस्थानमा रह्यो। सो कम्पनीको ३४ करोड २८ लाख १६ हजार १२९ रुपैयाँको सेयर खरिदबिक्री भयो। शिवम् सिमेन्टको ११ करोड र स्ट्याण्डर्ड चार्टर्ड बैंकको ६ करोड बढि मूल्यको सेयर कारोबार भयो। कारोबारमा आएका १३ वटै उपसमूहको सूचक नकारात्मक देखिएका छन्। मनु एन्ड प्रो सर्वाधिक ३५३ र होटल्स एन्ड टुरिजमको ३३१ प्रतिशतले सेयर मूल्य घट्यो।
करको दर हेरफेर गर्दा कसैको स्वार्थ हेरिनँ,"काठमाडौं : बजेट भाषणको भोलिपल्ट (मंगलबार) अर्थमन्त्री डा प्रकाशशरण महतले मन्त्रालयमा पत्रकार सम्मेलन गरे। अर्थमन्त्री महतले भने, मैले बजेट निर्माण गर्दा व्यवसायको हित र अर्थतन्त्रको विस्तारभन्दा कुनै पनि मोटिभ राखेको छैन। कसैलाई पनि व्यक्तिगत रूपमा लाभ हुने काम गरेको छैन। कहीँ कतै लुपहोल भएको भए वा त्यसबाट कसैले लाभ लिएको भए त्यो बन्द गरेको छु। निवर्तमान अर्थमन्त्री जनार्दन शर्माले बजेट निर्माणका क्रममा असम्बन्धित व्यक्तिको प्रयोग गरी करको दर हेरफेर गरेको घटनाप्रति अर्थमन्त्री सचेत थिए। मध्यरातमा चुकुल नखुलोस् भनेर एक महिना अघिदेखि नै असम्बन्धित व्यक्तिलाई मन्त्रालय प्रवेशमा रोक लगाइयो। बजेट लेख्ने कर्मचारीलाई छुट्टै विशेष कक्षको व्यवस्था गरेको मन्त्रालय स्रोतले बतायो। मैले करका दर हेरफेर गरेर कसैलाई इन्टरटेन गरेको छैन। अर्थ मन्त्रालयका साथीहरू साक्षी हुनुहुन्छ। बजेट लेख्ने साथीहरू प्रमाण हुनुहुन्छ, पत्रकार सम्मेलनमा मन्त्री महतले भने, मैले बजेट निर्माणको क्रममा कसैलाई फेभर गरेको छैन। कसैले ममाथि मेरो कार्यशैलीप्रति प्रश्न गरोस्। अहिल्यै छाडेर हिँड्नेछु। उनले सामाजिक सञ्जालले लगाएको आरोपमा कसैले पनि मित्था कुरा नगर्न अनुरोध गरे। उनले कर नीतिमा रहेको लुपहोल बन्द गरेर सीमित व्यक्तिले फाइदा लिने क्रम अन्त्य गरेको बताए। लुपहोल बन्द गरेको एउटा प्रमाण हो, ५० देखि १०० किलोवाटको विद्युतीय सवारीमा ५ प्रतिशत भन्सार दर बढाउने र १० प्रतिशत अन्तःशूल्क लगाउने। तर, १०० किलोवाटभन्दा ठूला इभीमा कर घटेको थियो। महतले साना विद्युतीय सवारीमा कर लगाएर ठूलामा घटाउने नीति अनौठो थियो। महत भन्छन्, अब इभीमा भन्सार र अन्तःशुल्कको दर १०० किवासम्मको गाडीमा १५१० प्रतिशत, १०० देखि २०० किवासम्मको गाडीमा २०२० प्रतिशत, २०० देखि ३०० किवासम्मको गाडीमा ४०४५ प्रतिशत र ३०० किवाभन्दा माथि मोटर क्षमताको गाडीमा ६०६० प्रतिशत पुगेको छ। महतका अनुसार ५० देखि १०० किलोवाटसम्मका गाडीमा कर नलाग्ने नीतिगत लुपहोलका कारण व्यवसायीले लाभ उठाउँदै आएका थिए। यो रेन्जमा एमजीको नयाँ जेडएस इभी, नेटा भी, बीवाईडी एट्टो र ह्युन्डाई कोना पर्छन्। अर्थमन्त्री महतले आयातकर्ताले सवारी बेच्दा ठूलो मार्जिन राखेर नाफा खाने गरेको आफूले पाएको जानकारी दिए। विद्युतीय सवारी साधनलाई प्रवद्र्धन गर्ने नीति सरकारको हरेको बताउँदै उनले कर बढाएर निरुत्सान गरियो भन्नु झुटो आरोप रहेको दाबी गरे।"
भन्सार एजेन्टले प्रतिनिधि राख्न नपाउने,अहिले करिब ८ सय एजेन्ट र १६ सय प्रतिनिधि कार्यरत रहेकामा ऐन संशोधन भएपछि ८ सय जनाले मात्र काम गर्दै आएका छन्। काठमाडौं : सरकारले भन्सार प्रतिनिधिको व्यवस्था खारेज गरेको छ। आर्थिक ऐनमार्फत भन्सार ऐन संशोधन गर्दै आयात निर्यात कार्य व्यवसायीको भन्सार एजेन्टले मात्र गर्न पाउने व्यवस्था खारेज गरेको हो। अनुमतिप्राप्त भन्सार एजेन्टले २ जनाको दरले भन्सार प्रतिनिधि राख्न पाउने व्यवस्था थियो। ऐन संशोधन भएसँगै अब प्रतिनिधि भन्ने पद नै नहुने भएको हो। भन्सार ऐनको दफा ५१ मा आयात निर्यात हुने मालवस्तु भन्सार छुटाउन वा भन्सार कार्यालयसँग सम्बन्धित कामको लागि भन्सार एजेन्टलाई आधिकारिक व्यक्ति तोकेपछि एजेन्टले आफैं वा आफ्नो प्रतिनिधिमार्फत व्यवसायीको काम गरिदिन पाउँथ्यो। उनीहरूले भन्सार विभागबाट अनुमति लिनुपर्छ। समयक्रममा भन्सार एजेन्टको लाइसेन्स खारेज हुँदैगर्दा र निधन हुँदै गर्दा १ सय ७० एजेन्ट बाँकी रहेपछि भन्सार विभागले ६ सय ६० एजेन्ट थप गरेको थियो। अहिले करिब ८ सय एजेन्ट र १६ सय प्रतिनिधि कार्यरत रहेकामा ऐन संशोधन भएपछि ८ सय जनाले मात्र काम गर्दै आएका छन्।
चिनियाँ जहाजले निगम घाटामा,"काठमाडौं : नेपाल वायुसेवा निगमले चिनियाँ जहाज सञ्चालनमा रहँदा घाटा बेहोरेकाले नै ग्राउन्डेड गरेको बताएको छ। एम ६० र वाइ १२ चिनियाँ जहाज ग्राउण्डेड सम्बन्धमा संसद्मा समेत प्रश्न उठेपछि निगमले चिनियाँ जहाजको व्यवस्थापनको प्रक्रिया अघि बढाएको जानकारी दिएको छ। निगमसँग २ एमए६० र ३ वाइ१२ चिनियाँ जहाजहरू ग्राउन्डेड भएको करिब ३ वर्ष भइसक्यो। विभिन्न समयमा गठित अध्ययन समितिले उक्त जहाजहरू सञ्चालन गर्न प्राविधिक, व्यावसायिक र आर्थिक रुपमा अनुपयुक्त भएको, बिमा खर्च तथा इन्धन खपत अत्याधिक रहेको, सीमित यात्रु बहन क्षमता र जगेडा पार्टपुर्जामा समस्या रहेको उल्लेख गरेको छ।"
प्रतिबन्धित भारु नोट राष्ट्र बैंकको स्टोरमा,"नेपालसँग अहिले ५ करोड ६ लाख २५ हजार ५ सय भारु रहेको राष्ट्र बैंकले जानकारी दिए। काठमाडौं : प्रतिबन्धित भारु पाँच सय र एक हजार दरका सटही नभएका ८ करोड १० लाख नेपाली रुपैयाँ राष्ट्र बैंकमै थन्किएको छ। भारत सरकारले सो नोट प्रयोगमा प्रतिबन्ध लगाएको करिब ६ वर्ष बितिसक्दा पनि नेपालमा भएको नोटलाई अझै सटही नगर्दा नोक्सानी बेहोर्नु परेको छ। वर्षौं बित्दा पनि यी नोट भारतले सटही गर्न कुनै चासो देखाएको छैन। यो सटहीको विषय नै छाायाँमा पर्यो। सुरुवाती चरणमा सटही गरिएन यसपछि नेपालले जति प्रयास गरे पनि यसलाई बेवास्ता गरिरहँदा विषय नै सेलाएको छ। यद्यपि सरकारी तह परराष्ट्र मन्त्रालय, गभर्नरको तहबाट पहल निरन्तर भैरहेको राष्ट्र बैंकका सहप्रवक्ता नारायणप्रसाद पोखरेल बताउँछन्। तर, यो एक्सनमा नगएको उनको गुनासो छ। यद्यपि सटही गर्नेबारे लीखित रूपमा भए वा नभए पनि मौखिक रूपमा प्रधानमन्त्रीले कुरा उठाउने राष्ट्र बैंकको विश्वास छ। लामो समयदेखि सटही नहुँदा पनि अझै अपेक्षा मरेको छैन। हामी आशावादी छौं। उनले अन्नपूर्णसँग भने। केन्द्रीय बैंकको स्टोरमा भारु ५ सय दरको नोट ३ करोड ४० लाख ७३ हजार ५ सय भारतीय रुपैयाँ छ। यस्तै, हजार दरका नोट १ करोड ६५ लाख ५२ हजार भारतीय रुपैयाँ छ। नेपालसँग अहिले ५ करोड ६ लाख २५ हजार ५ सय भारु रहेको राष्ट्र बैंकले जानकारी दिए। उक्त भारु नोटको इक्विभ्यालेन्ट नेपाली रुपैयाँमा ८ करोड १० लाख ८ सयको हुन आउँछ। यो बैंकिङ प्रणालीमा मात्रै भएको रकम हो। अझै प्रणालीबाहिर पनि थुप्रै भारु भएको अनुमान गरिन्छ। नेपालसँग भएको प्रतिबन्धित भारु नोट मौज्दातको शोधभर्ना रिजर्भ बैंक अफ इन्डियाले दिन्छ भन्नेमा राष्ट्र बैंक आशावादी रहँदै आयो।"
प्राथमिकतामा नेपालभारत डिजिटल भुक्तानी,"नेपालभारतबीच पनि यस्तो डिजिटल भुक्तानी प्रणाली भएमा कारोबारमा धेरै सहज हुन्छ। काठमाडौं : नेपालभारतबीच डिजिटल भुक्तानी प्रणालीलाई अगाडि बढाउन विशेष प्राथमिकता दिइएको छ। प्रधानमन्त्री पुष्पकमल दाहाल प्रचण्ड जेठ १७ गते ४ दिने भारत भ्रमणमा जाँदा यो एजेन्डाले पनि प्राथमिकता पाउने भएको हो। भारतीय प्रधानमन्त्री नरेन्द्र मोदीको निमन्त्रणामा प्रधानमन्त्री दाहालको भ्रमणको क्रममा नेपाल र भारतको भुक्तानी प्रणालीलाई नेटवर्क टु नेटवर्क तहमा रणनीतिक आबद्धता गर्न खोजिएको नेपाल राष्ट्र बैंकले जानकारी दिएको छ। दुई देशबीचको डिजिटल भूक्तानी अहिलेको आवश्यकता भएकाले पनि यसमा नेपालभारत नै इच्छुक रहेको राष्ट्र बैंकका सहप्रवक्ता नारायणप्रसाद पोखरेलले बताए। तर, दुईदेशीय डिजिटल भुक्तानी प्रणालीमा गेटवेका लागि निजी क्षेत्रलाई नराखी सरकारी स्वामित्वका संस्था हुनुपर्नेमा पोखरेल जोड दिन्छन्। यसअनुसार प्राविधिक काम नेपालको एनसीएचएल (नेपाल क्लियरीङ हाउस लि) र भारतको एनपीसीआई (नेसनल पेमेन्ट कर्पोरेसन अफ इन्डिया)ले गर्ने गरी भए सुरक्षित हुने उनले बताए। यसबीचमा केही निजी कम्पनीले गरेको पनि सुनिन्छ। यदि त्यस्तो हो भने निजी एजेन्सीको कामलाई सरकारले स्वामित्व (वनरसिप) लिनका लागि सही के हुन्छ भनेर सरकारले गरोस् भन्ने राष्ट्र बैंकको धारणा छ, सहप्रवक्ता पोखरेलले अन्नपूर्णसँग भने, किनभने यसमा धेरै तथ्यांक हुन्छ, हरेक व्यक्तिको सूचना निजी क्षेत्रले कब्जा गर्नु त्यति राम्रो हुँदैन। यसर्थ राष्ट्र बैंकको चिन्ता (कन्सर्न) भनेको क्रस बोर्डर डिजिटल कारोबार हुनुपर्छ। तर, यसो हुँदा विचमा हुने पार्टीहरू रोज्दा सुरक्षित हुने रोज्नुपर्छ। जसमा नेपालको एनसएीचएल र भारतको एनपीसिआई उपयुक्त हुने उनको तर्क छ। दुईदेशीय डिजिटल भुक्तानीको प्राविधिक पक्ष, सीमा लगायतबारे के कसरी गर्ने सम्झौता भएपछि मात्रै टुंगो लाग्ने सहप्रवक्ता पोखरेलले जानकारी दिए। सामान्यतया नेपाल र भारतको भुक्तानी प्रणालीलाई नेटवर्क टू नेटवर्क तहमा रणनीतिक आबद्धता गर्न खोजिएको राष्ट्र बैंकका भुक्तानी प्रणाली विभागका कार्यकारी निर्देशक गुरुप्रसाद पौडेल बताउँछन्। दुई मुलुकबीच छिटो भुक्तानी हुने प्रणाली समयको मागसँगै एकदमै आवश्यक रहेको उनको भनाइ छ। उनकाअनुसार भारतसँग यस्तो रणनीतिक आबद्धता धेरै देशले गरिसकेका छन्। भारतसँग सिंगापुर, भुटान, श्रीलंकाले भुक्तानी प्रणालीलाई नेटवर्क टु नेटवर्क तहमा रणनीतिक आबद्धता गरिसकेका छन्। साथै, सिंगापुर र यूएई (दुबई)ले पनि गर्ने क्रममा रहेको छ। यस्तै भारतले जापानसँग पनि गर्न खोजेको सुनिन्छ। दुईदेशीय डिजिटल भुक्तानीको प्राविधिक पक्ष, सीमा लगायतबारे के कसरी गर्ने सम्झौता भएपछि मात्रै टुंगो लाग्ने सहप्रवक्ता पोखरेलले जानकारी दिए। यसर्थ यो कारोबार सञ्चालन गर्नका लागि प्राविधिक पक्ष कसरी गर्ने, कति रकमसम्म गर्ने भनेर सीमा तोक्ने, शुल्क कति लाग्ने भन्ने कुरा अप्रेसन तहमा राष्ट्र बैंक र रिजर्भ बैंक अफ इन्डियाहरू बसेर आवश्यकअनुसार गर्नेछन्। हाललाई भने वृहत रुपमा यसलाई अघि बढाउन प्रधानमन्त्रीको तहबाट गर्न खोजिएको छ। नेपाललाई कमजोर पार्नेगरी सम्झौता गर्ने पक्षमा राष्ट्र बैंक छैन। यसर्थ दुवै देशलाई फाइदा हुने गरी विन विन सिच्युएसनमा हुने गरी सम्झौता भए मात्र अगाडि बढ्ने राष्ट्र बैंक भुक्तानी प्रणाली विभागको भनाइ छ। यो प्रणालीमा आबद्ध हुन दुवै मुलुक इच्छुक भएको राष्ट्र बैंकको दाबी छ। केन्द्रीय बैंककाअनुसार नेपाल र भारत दुवैले यसमा प्रस्ताव राखिएकाले यो एजेन्डा अघि सारेको हो। राष्ट्र बैंकले भारतसँग मात्रै होइन अन्य देशहरूसँग यस्तै डिजिटल भुक्तानी सहज बनाउन पहल गरिने बताइएको छ। हामीले संसारभरिका भिजा कार्ड, मास्टर कार्डहरू एक्वायर गरिरहेका छौं। भारतकै पनि यस्तो कार्ड स्विकार गरेका छौं। अब रुपे कार्ड, क्यूआरलगायतका आवश्यकअनुसार स्विकार गर्ने हो। यसर्थ आश्यकताअनुसार नियन्त्रणका उपाय अपनायर दुई देशबीच विद्युतीय भुक्तानी गर्न सकिन्छ। किनभने अहिले मोबाइलबाटै सबै कारोबार हुने भएकाले पनि कार्ड बोक्नु नपर्ने अवस्था आइसकेको छ। साथै नगदको निश्चित सीमामा रहेर देश ओहोरदोहोर गर्ने समस्या समाधान गर्ने पनि यसको उद्देश्य हो। यसले सबै क्षेत्रलाई सहज बनाउँछ। नेपालभारतबीच पनि यस्तो डिजिटल भुक्तानी प्रणाली भएमा कारोबारमा धेरै सहज हुन्छ। यो पनि पढ्नुहोस प्रतिबन्धित भारु साट्न अझै खुलेन बाटो साटिएन भारु नोट प्रतिबन्धित भारु नोट राष्ट्र बैंकको स्टोरमा"

शीर्षक,विवरण
गान्धीशान्तिको सान्दर्भिकता,"गान्धीजीमा जीवन यात्राका मुख्यकडी मानवीय मूल्यमान्यता, स्वतन्त्रता तथा देशप्रेम रोमरोममा प्रवाहित भएको पाइन्छ। मोहनदास करमचन्द गान्धीले जीवनमा के त्यस्तो कर्म गर्नुभयो कि उहाँ विश्वले मानेको महात्मा हुनुभयो ? यस प्रश्नको उपयुक्त उत्तरको खोजीमा सर्वप्रथम कर्मलाई केले डोहोर्याउँछ ? यस जड प्रश्नमा प्रवेश गर्नुपर्ने हुन्छ। मानिसका कर्म आधारभूत रूपमै उसको जन्म, संस्कार, सोचविचार, वातावरण, ज्ञान, साधना तथा जीवन दर्शन इत्यादिबाट डोहोर्याइएका हुन्छन्। यसरी गहिराइमा पुगेर गान्धीजीलाई बुझ्न कर्म चेतनासँगै विस्तारित उहाँको विचारपद्धति तथा चिन्तन जगत् बुझ्ने चेष्टा गर्नुपर्ने हुन्छ। भारतको पोरबन्दरमा सन् १८६९ अक्टोबर २ मा जन्मनु भएका उहाँ सत्य ईश्वर भएको ठान्नुहुन्छ। गान्धीजी भन्नुहुन्छ, मेरो विश्वासमा सत्य नै ईश्वर हो। सोही ईश्वर वा सत्यको साधनामा बितेको मेरो जीवन खुल्ला पुस्तक हो। सत्य साधनाको मुख्य माध्यम सत्याग्रह र अहिंसा नै हुन्। अहिंसा नै यस्तो बाटो हो, जसबाट ईश्वरसँग साक्षात्कार हुन सकिन्छ। हिंसा र लोभले मानिसलाई विनाशको बाटोमा लैजान्छ। मानिसले घृणालाई प्रेमले र हिंसालाई अहिंसाले जित्न सक्नुपर्छ। परिवर्तनका लागि साधन र साध्य दुवै शुद्ध हुनुपर्छ। जैन परिवारमा जन्मेहुर्केका पूर्वीय अध्यात्म दर्शनबाट अत्यन्त प्रभावित एवं पश्चिमी मूल्य मान्यतासँग पनि सुपरिचित गान्धीजीका उल्लेखित सोचविचार कतिसम्म जन्म, धर्म, संस्कार, अध्ययन तथा अटुट सत्य साधनाका उपज हुन् ? यो भने अझै विस्तृतरूपमा एकएक केलाएर गहन शोधखोज हुँदै रहनुपर्ने विषय देखिन्छन्। गान्धीजीमा सोही सत्य साधनामुखी जीवन यात्राको एउटा मुख्य कडीका रूपमा मानव जाति, मानवीय मूल्यमान्यता, स्वतन्त्रता तथा आफ्नो देशप्रति प्रेम रोमरोममा प्रवाहित हुने गरेको पाइन्छ। यी सबै यस्ता भावनात्मक कुरा हुन् जुन कि व्यक्ति जीवनमा जे जस्तो परिस्थितिबाट गुज्र्र्र्र्रन बाध्य हुन्छ, तिनै अनुभव तथा प्रभावस्वरूप ती यथासमयमा प्रकट हुने गर्छन् भन्ने मान्यता रहन्छ। जस्तो कि गान्धीजीका हकमा लन्डनमा कानुनको पढाइ सकी बम्बै फर्कंदा त्यहाँका एक व्यापारी फर्र्मका तर्फबाट वकिलका हैसियतमा सम्पन्न एक वर्षको सम्झौताअनुसार सन् १८९३ मा दक्षिण अफ्रिका जानुपर्ने जुन अवस्था उपस्थित भएथ्यो, हो त्यो क्षण नै एक किसिमले उहाँको भावी जीवनरेखा वा गन्तव्य कोर्ने एउटा बलियो आधार बन्न पुगेछ भनेर यसरी पनि अथ्र्याउन सकिन्छ। यस भनाइको मतलव गान्धीजीलाई यदि दक्षिण अफ्रिका जान नपर्दो हो त अथवा त्यहाँ पटकपटक रंगभेद नीति विरोधका कारण किसिम किसिमका कडा मार तथा अपमान व्यहोर्न नपर्दो हो त, अथवा भारतीयलगायत अन्य देशका आप्रवासीका हकहितका खिलाफमा ल्याइएको कालो कानुनविरुद्ध दशकौं लामो अवधिको सत्याग्रह प्रारम्भ तथा नेतृत्व गर्र्दैं समयसमयमा दायर मुद्दाबापत थुनामा रहन नपर्दो हो त अथवा दक्षिण अफ्रिकामा व्यापक जनसहभागितापूर्ण सत्याग्रहको अनुभव हासिल गर्न नपाएको हुँदो हो त यस स्थितिमा स्वदेशको स्वतन्त्रता संग्राममा गान्धीजीको भूमिका के कस्तो हुन्थ्यो होला ? इत्यादि पनि शोधखोजका गतिलो विषय हुन सक्छन्। गान्धीले जीवनमा के त्यस्तो कर्म गर्नुभयो कि उहाँ विश्वले मानेको महात्मा हुनुभयो ? यस प्रश्नको उपयुक्त उत्तारको खोजीमा सर्वप्रथम कर्मलाई केले डोहोर्याउँछ ? भन्ने हो। जे होस्, रंगभेदी शासनबाट हुने गरेका शोषण, दमन, अचाक्लीविरुद्ध नाटल कांग्रेस नामक संगठन गठन गरी यसैमार्फत पीडित जनसमुदाय व्यापक मात्रामा परिचालित सत्याग्रहको नेतृत्व गर्दै जे जस्तो असाधारण अनुभव, सद्भावना तथा हिम्मत दक्षिण अफ्रिकामा गान्धीजीले हासिल गर्नु भएथ्यो। इतिहास निर्माणको यस घडीलाई सारा विश्वले नै जसप्रकार मानव समुदायकै पहिलो सत्याग्रहका रूपमा ग्रहण गर्दै विराट अभिनन्दन गरेथ्योे, यस्तो पृष्ठभूमिमा भएको गान्धीजीको स्वदेश प्रत्यागमनसँगै देशमा विदेशी शासनविरुद्ध चलिरहेको आन्दोलनमा नवरक्त सञ्चार हुने आशा देशवासीका मनमनमा जागृत हुनु अस्वाभाबिक थिएन। नभन्दै गान्धीजीले आफू फर्कंदा पानीजहाज यात्राकालमा लेखी ल्याउनु भएको हिन्द स्वराज नामक पुस्तकमा अन्तरनिहीत सन्देश वा योजना देशको कुनाकाप्चासम पुगोस् र आफ्नो अनुभव तथा विश्वासको शान्तिपूर्ण अहिंसात्मक सत्याग्रहमुखी आन्दोलनले जोड पक्रोस् भनेर आफूलाई बिल्कुलै भिन्न किसिमले जसप्रकार जनसमक्ष प्रस्तुत गर्न थाल्नु भएथ्यो, त्यसको प्रभाव क्रमशः देशभर विद्युत् गतिमा फैलिनु स्वाभाविकै थियो। नभन्दै चप्पल धोतीजस्तो सरलतम् पहिरनमा, तेस्रो दर्जाको टिकटमा अविश्राम रेल यात्रामा, आमजनताले बुझ्ने सरलतम् भाषामा सम्बोधन वा संवादजस्ता माध्यम अनुसरण गर्दै विदेशी हैकमविरुद्ध आमजनताको मन छुने नामक आन्दोलन, विदेशी वस्त्र बहिष्कार आन्दोलन, चर्खा (खाडी आन्दोलन तथा भारत छोडोजस्ता कल्पनातीत संख्यामा जनसहभागितामय शान्तिपूर्ण आन्दोलनको तागतमा सबको मान्यताको गान्धीजीको नेतृत्वमा अहिंसात्मक क्रान्तिको एक उत्कृष्ट नमुना सन् १९४७ सालमा भारतमा विश्वले जुन देखेथ्यो र त्यसमा युद्धपीडित यस संसारमा मानवमात्रका पक्षमा शान्ति र विकासको बिज पनि जुन रामैसँग पहिचान गरेथ्यो, त्यसैको प्रतिफल हो कि संयुक्त राष्ट्रसंघले अक्टोबर २ मा पर्ने गान्धी जन्मदिनमा अहिंसा दिवस मनाउने आह्वान गर्दै विश्वमा अहिंसाप्रति जनता जागृत गर्ने जुन स्तुत्व काम गरेको छ, त्यो हामीले पनि अनुशीलन गर्नुपर्ने तथा साँचो अर्थमा गर्वको विषय पनि हो। हिन्द स्वराज शीर्षकको विदेश स्वतन्त्रता आन्दोलनलाई हिन्द स्वराज शीर्षकको कृतिमात्र तयार गर्नु भएनछ, यसमा समावेश गरिएका जस्ता बुँदाबारे अगाध विश्वासआर्जन शान्तिपूर्ण अहिंसात्मक आन्दोलनका माध्यमबाट देशव्यापी जनपरिचालनको गर्दै कहिल्यै सूर्य नअस्ताउने भन्ने गरिएको परम शक्तिशाली उपनिवेशी राष्ट्र ग्रेट ब्र्रिटेनको परतन्त्री शासन अन्त्य गर्ने दिशामा अग्रणी भूमिका मात्र निर्वाह गर्नु भएन, अझ महत्त्वपूर्ण नजिरकै रूपमा अहिंसाको तागत, उपादेयता, न्यूनतम क्षति तथा अधिकतम लाभ विश्वले देख्नेगरी मानव मात्रलाई चकित पारिदिनुभयो। बिनाकडा हिंसात्मक कारबाही विदेशी शासन ढल्दैन भन्ने सोचमा पुगिरहेको भारतीय स्वतन्त्रता संग्रामलाई अक्षरशः अहिंसा पथमा फर्काइ प्राप्त अद्भुत सफलताको श्रेय उहाँले दाबी गर्दा नगर्दै पनि न्यायस्वरूप भन्नु बेस होला कि ? विश्वले त्यसको प्रमुख श्रेय गान्धीजीलाई नै दियो। जैन परिवारमा जन्मेहुर्केका, पूर्बी आध्यात्मिक दर्शनबाट अत्यन्त प्रभावित एवं पश्चिमी मूल्य मान्यतासँग पनि सुपरिचित गान्धीले त्यो साध्य सत्य सिद्धि मार्गमा सत्याग्रह र अहिंसालाई प्रधान साधन बनाएर यिनको प्रयोग प्रथमतः दक्षिण अफ्रिकामा र त्यहाँबाट फर्केपछि स्वदेश भारतमा बेस्सरी गर्नुभयो। यसैक्रममा सन् १९४७ मा ब्रिटिस उपनिवेशबाट विशेषगरी उहाँकै विश्वासको सत्याग्रह र अहिंसाको प्रभावकाारी सन्देश तथा देशव्यापी जनपरिचालनमार्फत माध्यमबाट भारत स्वतन्त्र भएपछि विश्व आकर्षण र स्वावासीको। विश्व अहिंसा दिवस मतमतान्तर"
पितृले आशा गर्ने सोह्रश्राद्ध,"श्राद्ध भनेको के हो ? यो किन गरिन्छ ? श्राद्ध कहिले र कसरी गर्नुपर्छ ? यसबारे सामान्य जानकारी लिई व्यावहारिक रूपमा जीवनमा उतार्ने प्रयास गर्नु जरुरी हुन्छ। प्रत्येक महिनामा सामान्यतया दुई पक्ष पर्छन्। यसमा कृष्णपक्ष र शुक्लपक्ष पर्छन्। तर प्रत्येक वर्ष हिन्दुहरूको महान् चाड दसैं आउनुअघि आश्विन कृष्ण पितृपक्ष आउँछ। यसलाई नै सोह्रश्राद्ध अर्थात् पार्वण श्राद्ध भनिन्छ। बढ्दो आधुनिकता कारण अचेल कतिपय व्यक्तिलाई यी कुरा थाहा नहुन सक्छ। हरेक व्यक्तिको जिम्मेवारी बढ्दै गएकाले आफ्ना संस्कार, मूल्य र मान्यतालाई बिर्सिंदै गइरहेको छ। जबकि समाजबाट सदाचार, संस्कार, नैतिक शिक्षा, असल समाज तथा राष्ट्र निर्माणका लागि नभई नहुने वस्तुको अभाव हुँदै गएको छ। परापूर्वकालदेखि चलिआएका सबै संस्कार पूरा गर्न नसकिएला। तर केही मात्रामा भए पनि आफ्नो धर्म र संस्कृतिलाई जीवित राख्नु प्रत्येक हिन्दुको परमकर्तव्य पनि हो। हामीले आमाबाबुबाट जीवन पाई पालन भई हुर्कने तथा शिक्षा आदि पाउने भएकाले उनीप्रति ऋणी हुन्छौं, हुनुपर्छ। धर्मशास्त्रअनुसार प्रत्येक मान्छेले तीन किसिमका ऋण लागेको हुन्छ, पहिलो देव ऋण, दोस्रो ऋषि ऋण र तेस्रो पितृ ऋण। ऋणबाट छुटकारा पाउन आमाबुवा बाचुञ्जेल उनीहरूका पालनपोषण गर्ने र मृत्युपश्चातसमेत उनीहरूको काजक्रिया गर्ने। त्यसपछि प्रत्येक वर्ष पितृपक्षमा उनीहरूको नाम श्राद्ध गर्नु हाम्रो परम कर्तव्य हो। श्राद्ध भनेको के हो ? यो किन गरिन्छ ? श्राद्ध कहिले र कसरी गर्नुपर्छ ? यी कुरामा विस्तृत अध्ययन गर्न नसके पनि सामान्य जानकारी लिई व्यावहारिक रूपमा जीवनमा उतार्ने प्रयास गर्नु अति जरुरी हुन्छ। श्राद्ध भन्नाले सामान्य अर्थमा बुझ्दा गच्छेअनुसार श्रद्धासाथ गरिने कार्य भन्ने बुझिन्छ। यसमा यति नै गर्नुपर्छ भन्ने हुँदैन। श्रद्धया क्रियतेयत्र त च्छाद्धं परिकीर्तितम् अर्थात् पितृका लागि जो कार्य गरिन्छ, त्यसलाई नै श्राद्ध भनिन्छ। देशकाल पात्रमा श्रद्धाले विधिपूर्वक पितृहरूको नामोच्चारण गरी ब्राह्मणहरूलाई जो दान दिइन्छ, त्यो दानलाई श्राद्ध भनिन्छ। यसबारे के प्रस्ट हुन्छ भने पितृहरूको उद्देश्यले गरिने कार्य श्राद्ध हो। श्रद्धापूर्वक गरिएको पितृ कार्यले पितृ तथा कर्ताको कल्याण हुन्छ। श्राद्ध कर्मको विशेषता भनेको शुद्ध मन्त्र उच्चारणसहित श्राद्ध गर्नु हो। पितृहरूलाई शुद्ध मन्त्र र शुद्ध वाक्य चाहिन्छ भने देवताहरूलाई भाव भए पुग्छ श्राद्धकल्पका अनुसार पनि प्रेत र पितृलाई आफूलाई मन पर्ने वस्तु श्रद्धाले दिनु नै श्राद्ध हो। यस प्रकार पितृहरूको मृततिथिमा गरिने पितृ यज्ञलाई श्राद्ध भनिन्छ। यस प्रकार पितृहरूको मृत तिथिमा गरिने पितृ यज्ञलाई श्राद्ध भनिन्छ। शास्त्रमा श्रद्धा धेरै किसिमका छन्। यसरी भविष्य पुराणमा श्राद्ध १२ वटा उल्लेख गरिएको छ। जुन यस प्रकार छ दिनदिनै गरिने पहिलो नित्य श्राद्ध हो। दोस्रो, वार्षिक एकोदिष्टदी नैमित्तिक श्राद्ध हो। तेस्रो, इच्छा सिद्ध होस् भनी गरिने काम्य श्राद्ध हो। चौथो, विवाह आदि अभ्युदयमा गरिने वृद्धि श्राद्ध हो। पाँचौं, सपिण्डि श्राद्ध हो। छैटौं, पार्वण श्राद्ध हो। सातौं, गोठमा गरिने गोष्ठी श्राद्ध हो। आठौं, पितृ तृप्ति विद्वान्हरूको सुख प्राप्ति र शुद्धिका निम्ति गरिने ब्राह्मण भोजन शुद्धि श्राद्ध हो। नवौंमा सिमान्तोनयन पुंसवन आदि संस्कारका निमित्त गरिने कमांग श्राद्ध हो। दसौं देवताहरूको उद्देश्यले गरिने दैविक श्राद्ध हो भने एघारौं, देशान्तरमा जाँदा घिउले गरिने यात्राश्राद्ध हो। र बाह्रौंमा शरीर स्वस्थ्य होस् भनी गरिने पुष्टिश्राद्ध हो। यस्तैगरी, अर्को पाँच प्रकारको श्राद्ध छ। यो श्राद्ध भने आजकल धेरै आएको देखिन्छ। यसमा प्रथम नित्य हो भने दोस्रो नैमितिक, तेस्रो काम्य, चौथो वृद्धि र पाँचौं पार्वण श्रद्धा हो। आफ्ना पितृहरूलाई वार्षिक रूपमा मृत तिथिमा गरिने श्राद्धलाई एकोदिष्ट श्राद्ध भनिन्छ। यो पितृको मृत महिना पक्ष र तिथि याद गरी गरिन्छ। वर्षको एकपटक पार्वण श्राद्ध गरिन्छ, यसलाई सोह्र श्राद्ध भनिन्छ। प्रत्येक पक्षमा गरिने श्राद्ध हो यो। शास्त्रमा यसलाई पार्वण श्राद्धको नामबाट बुझिन्छ। यसरी पितृहरूको जुन तिथि हो त्यही तिथिमा श्राद्ध गर्नुपर्छ। एक पार्वण श्राद्ध औंसी तिथिमा र आश्विन कृष्ण पक्षमा मृत्यु भएकाको तिथि श्राद्धलाई एक पार्वण श्राद्ध पनि भनिन्छ। यसको साथै श्राद्धका लागि स्थान हेर्ने हो भने पार्वण श्राद्ध घरमै बसेर वा पवित्र तीर्थस्थल, गंगाको तीरमा गएर पनि गर्ने चलन छ। तर घरमै भए पनि श्राद्ध गर्दा भूमिमै गर्नुपर्ने नियम छ। श्राद्धको समयको कुरा गर्ने हो भने पार्वण श्राद्ध अपराह्नमा गर्नुपर्ने शास्त्रमा उल्लेख छ। अतः हिन्दु समाजमा सोह्रश्राद्धको महत्त्व छुट्टै छ। श्राद्ध भनेकै पितृहरूको भक्तिभावपूर्ण उदार गर्ने कार्य हो। नेपाली समाजको सबैभन्दा ठूलो पर्व दसैं र तिहार हो। यो पर्व मनाउनुभन्दा पहिले आआफ्ना पितृहरूलाई आदरसाथ श्रद्धापूर्वक सम्झना गर्नुपर्छ। यसमै सबैको कल्याण हुन्छ। यसकारण परापूर्वकालदेखि नै यो संस्कार चलिरहेको छ। यसरी पितृ पक्षमा बाबुको जुन तिथि हो, त्यही तिथिमा श्राद्ध गर्नुपर्छ। गच्छेअनुसार सकिन्छ भने सोह्र दिनसम्म गर्ने विधान छ। सकिँदैन भने कम्तीमा बुबाको तिथिका दिन अनिवार्य रूपमा श्राद्ध गर्नुपर्छ। श्राद्ध कसरी गर्ने ? श्राद्ध गर्ने अघिल्लो दिनमा कपाल खौरने, लुगा तथा घरको सरसफाइ गर्ने, एक चित्त र भक्त रही ब्रह्मचर्य आदिको नियमको पालना गर्ने। यसै दिनलाई एकछाके अर्थात् हबिसे पनि भनिन्छ। एकछाके भनेको यस दिन अपराह्न पछिमात्र एक छाक खानु पर्छ। श्राद्धका दिन अर्थात् भोलिका लागि ब्राह्मणलाई निमन्त्रण दिने गर्नुपर्छ। दोस्रो दिन अर्थात् श्राद्धका दिनमा शौच स्नान नित्यकर्मादी गरी ब्राह्मणलाई बोलाएर नियमानुसार श्राद्ध आरम्भ गर्नुपर्छ। श्राद्धपछि ब्राह्मण, बन्धुबान्धब, भान्जाभान्जी र छोरीज्वाइँलाई खाना ख्याउने र दानदक्षिणा गर्नुपर्छ। यदि यी सबै कुरा सम्भव हुने स्थिति नरहेमा तर्पण र सिधा दानमात्र गरे पनि हुन्छ। तर तिथि बिर्सने र यो क्रम तोडिन चाहिँ कदापि दिनु हुँदैन। यसर्थ हाम्रो सनातन धर्म र संस्कृतिको जगेर्ना तथा संरक्षण गर्नु सबैको परम कर्तव्य हो।"
न्यायाधीशको कार्यकाल ७ वर्ष किन ?,"सर्वोच्च अदालतमा प्रधानन्यायाधीशको पदावधिको निश्चित समयसीमा छ। प्रधानन्यायाधीशको पदावधि ६ वर्षको हुने संवैधानिक व्यवस्था छ। अन्य न्यायाधीशको पदावधिको कुनै समयसीमा छैन। कानुन व्यवसायीको छाता संगठन नेपाल बार एसोसिएसनले न्यायाधीशको पनि निश्चित पदावधि हुनुपर्ने प्रस्ताव गरेको छ। यस प्रस्ताव गर्नुका विभिन्न कारणहरू छन्। १ अहिले सर्वोच्चमा लामो पदावधि रहने गरी न्यायाधीश नियुक्ति गर्ने प्रचलन छ। लामो पदावधिसम्म न्यायाधीश नियुक्त गर्दा न्यायिक स्वच्छतामा ह्रास आएको छ। न्यायिक अराजकता वृद्धि भएको देखिन्छ। आमजनता न्यायिक स्वच्छता चाहन्छन्। त्यसैले संवैधानिक व्यवस्थामा संशोधन गर्नुपर्छ। २ न्यायाधीश नियुक्तिका बेला न्यायालयमा भागबन्डा गरेको भन्दै सर्वत्र टिकाटिप्पणी हुन्छ। नियुक्तिमा राजनीतिक दलको निकटता वा हस्तक्षेप भएको चर्चा हुने गरेको छ। नियुक्त हुने व्यक्तिमा पनि लामो समयसम्म न्यायाधीश भइरहने चाहना सुशुप्त हुन्छ। यसले न्यायालयको साख बढाउँदैन। ३ न्यायिक अराजकताका कारण सेवाग्राहीको न्यायमा पहुँच, स्वतन्त्र न्यायपालिको अवधारणा, विधिको शासन तथा न्याय निरुपणमा समेत प्रतिकूल असर परेको छ। न्यायपालिकाप्रतिको जनआस्थामा समेत नकारात्मक प्रभाव परेको छ। ४ सर्वोच्चमा लामो समयसम्म पदमा रहनसक्ने व्यवस्थालाई संशोधन गर्नुपर्छ। न्यायाधीशको कार्यकाल ७ वर्ष कायम गर्नु उपयुक्त हुन्छ। समयावधिका सम्बन्धमा व्यापक छलफल गर्न सकिन्छ। (वरिष्ठ अधिवक्ता घिमिरे नेपाल बार एसोसिएसनका अध्यक्ष हुन् )"
सन्दीपालाई अमेरिकामा दोहोरो स्वर्ण,काठमाडौं : तेक्वान्दो खेलाडी सन्दीपा अम्गाईंले अमेरिकामा भएका दुई प्रतियोगितामा स्वर्ण पदक जितेकी छन्। उनले नर्थ क्यारोलिनाको स्मिथफिल्डमा भएको २३औं ग्लोबल ओपन कुकिवान कपको १८ देखि ३० वर्ष उमेर समूहको पावर ब्रेकिङ टर्निङ ब्याक किकमा स्वर्ण पदक जितेकी हुन्। सन्दीपाले विभिन्न राष्ट्रका ६ सय ९८ खेलाडीलाई पछि पार्दै स्वर्ण जितेकी हुन्। सोही प्रतियोगिताका दौरान आयोजना भएको ट्रेडिसनल तेक्वान्दो र स्कुल म्यानेजमेन्ट सेमिनारमा सहभागी भएकी थिइन्। यसैगरी अमेरिकामै भएको फ्रेस्टिभ ट्रेडिसनल पुम्से च्याम्पियनसिपमा पनि सन्दीपाले स्वर्ण पदक जितेकी हुन्। १८ देखि ३० वर्षको व्यक्तिगत पुम्सेमा स्वर्ण पदक जितेकी हुन्। च्याम्पियनसिपको कुकिवानका अध्यक्ष ग्रान्डमास्टर लि दोङ सुपले उद्घाटन गरेका थिए। पछिल्लो समय अमेरिकामा रहेकी सन्दीपा केही समयअघि आयोजना भएको हिमालयन ओपन तेक्वान्दो च्याम्पियनसिपमा अफिसियल रेफ्रीजर्जको भूमिका निर्वाह गरेकी थिइन्। उनी चार सयभन्दा बढी खेलाडी सहभागी उक्त च्याम्पियनसिपमा सन्दीपा उत्कृष्ट रेफ्रीजर्ज घोषित भएकी थिइन्। जापानमा अध्ययनरत सन्दीपा गत जुलाईमा अस्ट्रेलिया पुगेकी थिइन्। अस्ट्रेलियामा भएको ओसिनिया जीटु र्याङकिङ च्याम्पियनसिपमा सहभागिता जनाएकी थिइन्।
क्वाटरफाइनलमा नेपालले भारतसँग प्रतिस्पर्धा गर्ने,"काठमाडौं : चीनमा जारी १९ औं एसियाली खेलकुद (एसियाड)को क्वाटर फाइनलमा नेपालको राष्ट्रिय क्रिकेट टिमले भारतसँग प्रतिस्पर्धा गर्ने भएको छ। समूह चरणको खेलमा मंगोलिया र माल्दिभ्सलाई हराउँदै क्वार्टरफाइनल पुगेको नेपालले भारतसँग प्रतिस्पर्धा गर्न लागेको हो। क्वार्टरफाइनलको लक्की ड्रबाट नेपाल भारतसँग परेको हो। मंगलबार बिहान ६:४५ बजे हुने खेलमा भारतलाई जितेमा नेपाल सेमिफाइनल प्रवेश गर्नेछ। नेपालले एसिया कपमा पनि भारतसँग खेलेको थियो। भारत विश्वकपको तयारीमा रहेकाले एसियाली खेलकुदमा दोस्रो श्रेणीको युवा टीमलाई पठाएको छ। यसैगरी अन्य क्वार्टरफाइनलमा बंगलादेश र मलेसिया, पाकिस्तान र हङकङ, श्रीलंका र अफगानिस्तानबीच खेल हुनेछ। समूह चरणको खेलमा नेपालले मंगोलियाविरुद्ध २७३ रनको कीर्तिमानी जित र माल्दिभ्सविरुद्ध १३८ रनको शानदार जित निकालेको थियो। नेपालले निर्धारित २० ओभरमा ३ विकेटको क्षतिमा ३१४ रनको योगफल खडा गरेको थियो। मंगोलिया १३१ ओभरमा ४१ रनमा समेटिएको थियो। टीट्वेन्टी क्रिकेटमा कुनै पनि टोलीले तीन सयको आँकडा पूरा गरेको यो पहिलो पटक थियो।"
कालीकोटवासीले जहाज चढ्न पाउने कहिले ?,"वीरेन्द्रनगर : कर्णालीलाई राजनीतिक नेतृत्वदेखि संघीय सरकारलेसमेत विभेद गरेको स्थानीय बासिन्दाको गुनासो छ। हालै कालीकोट विमानस्थलमा जहाज अवतरण हुने पक्का भएर पनि अन्तिममा स्थगित भएकोमा उनीहरूले दुःखेसो गरेका छन्। झन्डै ३८ वर्षदेखि निर्माणाधीन अवस्थामा रहेको कालीकोटको सुनथराली विमानस्थल २०७९ साल पुस मसान्तमा निर्माण पूरा भयो। संस्कृति, नागरिक उड्डयन तथा पर्यटनमन्त्री सुदन किराती, नागरिक उड्डयन प्राधिकरण, कालीकोटका सांसद महेन्द्रबहादुर शाही, हिक्मतबहादुर विष्टलगायतको छलफल भएर गत वैशाख १ गते पहिलो उडान गर्ने भनेर प्रचार गरियो। त्यहाँका मानिसले जहाज र जहाजमा आउने मान्छेहरूलाई लगाउन माला उने। तर जहाज भने आएन। त्यसपछि भदौ १३ गते कालीकोट विमानस्थलमा उडान हुने भनेर व्यापक प्रचार गरियो। त्यतिबेला पर्यटनमन्त्री सुदन किराँतीले परीक्षण उडान असोज १३ गतेका लागि सारिएको जानकारी दिए। कालीकोटको नरहरिनाथ गाउँपालिका ८ का स्थानीय उमेश विष्टले भने, पर्यटनमन्त्रीले भदौ १३ गतेको परीक्षण उडानको कार्यक्रम स्थगित गरी असोज १३ गते उडान हुने भनेर पछि दुःखभित्र पनि खुसी हुन बाध्य भएका थियौं। १३ गते बिहानदेखि दिनभर आकाशमा जहाज आउँछ कि भनेर हेर्न मन लाग्यो। तर जहाज आएन। विमानस्थल बनेको वर्ष दिन बित्न लाग्दा एक पटक पनि जहाज नदेखेपछि थप निराशा छाएको छ। यसबाट कालीकोटवासीको मनमा ठूलो चोट पुगेको छ। कालीकोटको सुनथराली विमानस्थलको ३८ वर्षपछि २०७९ पुसमा निर्माण पूरा प्राधिकरणदेखि मन्त्रीले समेत वैशाख १ गते उडान गर्ने प्रचार गरेकोमा अन्तिममा समय सारियो उडान असोज १३ गते गर्ने भनिएकोमा पनि कर्णालीवासीको इच्छा पूरा भएन हुन त कर्णाली आफैंमा विकट छ। यहाँको गरिबी, अशिक्षा, बेरोजगारी र विकासका पूर्वाधारको अभावमा गुज्रिरहेको छ कर्णाली। त्यसैमा पनि विकास र बजेटमा हुने विभेदले थप थलिएको छ। कालीकोटको तिलागुफा नगरपालिका ५ का पूर्ववडा अध्यक्षसमेत रहेका टीकाराम न्यौपानेले भने, हवाई सेवाका हिसाबले हामी सतीले सरापेको जिल्लावासी जस्तो लाग्न थाल्यो। पटकपटक राज्यका जिम्मेवार निकाय र व्यक्तिहरूले ढाँट्नु र विमानस्थल निर्माण सम्पन्न भएको वर्ष दिनसम्म पनि जहाज नआउनुले पीडाबोध भएको छ। अब त जहाज आउँछ कि आउँदैन भन्ने कुराको पनि कुनै टुंगो छैन। कालीकोटबाट प्रतिनिधिसभा सदस्य रहेका कर्णाली प्रदेशका मुख्यमन्त्री महेन्द्रबहादुर शाही आफैं ढाँटिएको अनुभूत गर्छन्। उनले भने, पर्यटन मन्त्रालय, नागरिक उड्डयन प्राधिकरणसहितका सरोकारवाला निकायसँग पटकपटक छलफल गरिएको छ। कालीकोट विमानस्थलमा परीक्षण उडान गर्ने मिति धेरै पटक तोकियो। तर उडान भएन। यो हाम्रा लागि निकै दुःखद् कुरा हो। पर्यटनमन्त्रीले कालीकोट विमानस्थल र डोल्पाको मसिनेचौर विमानस्थलमा परीक्षण उडान असोज १३ गते गर्ने निर्णय गरिएको थियो। फेरि के कारणले रोकियो ? कालीकोटको प्रदेशसभा खबाट निर्वाचित प्रदेश सांसद हिक्मतबहादुर विष्टले कालीकोट विमानस्थलमा परीक्षण उडान गर्ने सन्दर्भमा सरकारले नै जनतालाई ढाँटेको सुनाए। उनले भने, सुनथरालीमा पटकपटक जहाज आउँछ भन्ने हल्लामात्रै गरेर सरकारबाटै जनतालाई भ्रममा पार्ने काम मात्र भयो। नेपाल सरकारका पर्यटनमन्त्री, प्रदेशका पर्यटनमन्त्री, संघ र प्रदेशका सांसद, एनएसीका अध्यक्ष र एयरलाइन्सका अधिकारीसँग छलफल पनि भएको थियो। गत वैशाखमै परीक्षण उडान गर्ने भनियो। त्यति बेला भएन। असोज १३ गते पनि भएन। कालीकोटवासी माथिको ठूलो अन्याय भयो। बारम्बारको नागरिक समाजको दबाब र संघीय सरकारमा २०७३ सालमा कर्णालीकै नेता जीवनबहादुर शाही पर्यटनमन्त्री बने। उनकै पहलमा २०७३ साल माघ २९ गते पहिलो पटक कालीकोट विमानस्थलमा परीक्षण उडान भइसकेको छ। नरहरिनाथ गाउँपालिका अध्यक्ष नगेन्द्रबहादुर विष्टले भने, अब नियमित उडानको कुरा हो। त्यसका लागि सरकारले तत्काल नियमित उडानको व्यवस्था गरी कालीकोटवासीको जहाज चढ्ने सपना पूरा गर्नुपर्छ। पटकपटक उडान गर्ने भनेर हल्ला गर्ने र नगर्ने गर्दा यहाँका नागरिक सरकार र नेपाल नागरिक उड्डयन प्राधिकरणप्रति आक्रोशित बनेका छन्। नेपाल नागरिक उड्डयन प्राधिकरणका सहप्रवक्ता ज्ञानेन्द्र भुलका अनुसार परीक्षण उडान तारा एयरलाइन्सबाट गर्ने भनेर प्राधिकरण तयारी अवस्थामा रहे तापनि प्रधानमन्त्री र पर्यटनमन्त्री दुवै जाने भनिएकाले माथिबाटै कार्यक्रम तय नभइसकेकाले ढिलो भएको हो। अहिलेसम्म परीक्षण उडान कहिले गर्ने भनेर स्पष्ट रूपमा तोकिएर प्राधिकरणमा कुनै जानकारी नआए तापनि सकेसम्म दसैं अगाडि नै गर्ने सम्भावना रहेको सहप्रवक्ता भुलले बताए।"
भन्सार नाकामै बस्यो उद्योग वाणिज्य संघ बैठक,"नेपालगन्ज : नेपालगन्ज उद्योग वाणिज्य संघले १०० रुपैयाँभन्दा माथिको सामान ल्याउँदा भन्सार तिर्नुपर्ने लगायत भन्सार क्षेत्र सुधार्न जमुनाहा भन्सार नाकामै कार्य समितिको बैठक बसेको छ। संघका अध्यक्ष टंकबहादुर धामीले चुनावी अभियानका क्रममा भन्सार क्षेत्रको सुधारका लागि भन्सार नाकामै बैठक बस्ने पूर्वघोषणा अनुरुप संघले सोमबार दिउँसो हकार्य समितिको आकस्मिक बैठक डाकेको हो। जमुनाहा भन्सार नाकामा संघले सोमबार आयोजना गरेको भन्सारमा सहजीकरण तथा सचेतना कार्यक्रमका क्रममा बाँकेका उद्योगी व्यवसायीले एक घण्टा भन्सार क्षेत्रको अवलोकन भ्रमण गदा देखिएका कमी कमजोरी सुधार्न बैठक बसेको प्रवक्ता डम्बरबहादुर चन्दले बताए। प्रवक्ता चन्दका अनुसार संघको बैठकले सीमावर्ती रुपैडियामा भारतीय सीमा सुरक्षा बल (एसएसबी)ले जस्तै जमुनाहा नाकामा पनि भारत प्रवेश गर्दा र भारतबाट नेपाल आउँदा सबै यात्रीहरुलाई अनिवार्य रुपमा परिचय पत्रका चेकजाँच गर्ने व्यवस्था लागू गर्नुपर्ने, भारतबाट किनमेल गरेर आएका यात्रीको सामान राम्ररी चेकजाँच गरी जमुनाहा नाकाको यात्रु शाखाबाटै राजस्व संकलन गर्ने कार्यलाई प्रभावकारी बनाउनु पर्ने माग गरेको छ। त्यसैगरी जमुनाहा मूल नाकामा जस्तै सीमा नाकाकोे मुस्किलले एक किलोमिटरको दुरीमा आधा दर्जन भन्दा बढी तस्करी गर्ने नाकाहरु रहेको उल्लेख गर्दै ती सबै स्थानमा तत्काल ब्यारियल नै राखेर शसस्त्र प्रहरी बलको अस्थायी पोस्ट् राख्नुपर्ने र सीसीटिभी जडान गरेर कडा निगरानी गर्नुपर्ने संघको माग छ। जमुनाहा नाकामा २०७५०७६ सालदेखि यात्रु शाखामा राखेको स्क्यानर मेसिन बिग्रिएर थन्किएको अवस्थामा छ। सबै सामानको स्क्यान गरेर मात्र पठाउन स्क्यानर मेसिन राख्नुपर्ने पनि माग गरिएको छ। त्यसैगरी खुला सीमा नाकाका कारण अवैध आयात निर्यात भइरहेको भन्दै सशस्त्र द्वन्द्वको समयमा बन्द गरिएका बाँकेका साइगाउँ, भनघोटना, खडैचा, उढरापुर, भगवानपुर, नरैनापुर र सुइँयाबघौडामा छोटी भन्सार सञ्चालन गर्न पनि सरकारसँग माग गरेको छ। संघका अध्यक्ष टंकबहादुर धामीले जमुनाहा नाकामा देखिएका समस्याहरु तत्काल समाधान गर्न बैठकको निर्णयलाई नेपालगन्ज भन्सारका अधिकृत पदमराज पन्तमार्फत भन्सार विभागका महानिर्देशकलाई पाँच बुँदे ध्यानाकर्षण पत्र हस्तान्तरण गरेका थिए। उनले भने, भन्सार क्षेत्रको सुधारका लागि हामी यहाँ भौतिक पूर्वाधार निर्र्माणदेखि नीतिगत र कानुनी रुपमा सुधारका लागि प्रधानमन्त्री र अर्थमन्त्रीलाई भेटेर समस्या समाधानका लागि पहल गर्नेछौं। संघको भन्सार सहजीकरण तथा सचेतना कार्यक्रममा नेपाल घरेलु तथा साना उद्योग महासंघ बाँके, नेपालगन्ज भन्सार एजेन्ट संघलगायत विभिन्न वस्तुगत संघसंस्थाको ठूलो सहभागिता रहेको थियो । कार्यक्रममा नेपालगन्ज उद्योग वाणिज्य संघका पूर्वअध्यक्ष कृष्णप्रसाद श्रेष्ठ र नेपाल घरेलु तथा साना उद्योग महासंघ बाँकेका अध्यक्ष मधु खड्काले भन्सार क्षेत्रमा देखिएका समस्या समाधान गर्न सरकारलाई ध्यानाकर्षण गरेका थिए। एक घण्टामा २ हजार ६ सय भारत प्रस्थान संघले मध्यान्न १२ बजेदेखि दिउँसो एक बजेसम्म भन्सार सहजीकरण तथा सचेतना कार्यक्रम अन्तरगत भारत जानेहरुको अभिलेख राखेको थियो। संघका प्रथम उपाध्यक्ष चिरञ्जीवी ओलीका अनुसार एक घण्टाको अवधिमा एक हजार ५७२ पुरुष र एक हजार १२२ महिला गरी दुई हजार ६९४ जना भारत प्रवेश गरेका थिए। त्यो भन्दा धेरै संख्यामा भारतबाट नेपाल आएका थिए। संघले भारतबाट आउने २७३ जनालाई भारतीय सीमावर्ती बजारमा किनमेल सर्वेक्षण२०८० प्रश्नावली भर्न लगाएको थियो। भारतबाट किनमेल गर्न आउने अधिकांशले चिनी, चामल, पिठो, मैदा, सुटका कपडा, तरकारी, मसलाजन्य खाद्यवस्तुलगायतका दुई दर्जन भन्दा बढी आइटमका सामान खरिद गरेको पाइएको थियो। एक जनाले कम्तीमा ३४० रुपैयाँको पाँच किलो चिनीदेखि पाँच हजार रुपैयाँ भन्दा बढीको सामान खरिद गरेको सर्वेक्षणका क्रममा जानकारी दिएका थिए। संघले कार्यक्रम सञ्चालन गर्दैगर्दा सोमबार दिउँसो २ बजेसम्म भन्सार कर्मचारीले एक सय रुपैयाँ भन्दा बढीको सामान ल्याउने ३१४ जनालाई राजस्व तिर्न लगाएको थियो। जसबाट यो अवधिमा मात्र एक लाख ६४ हजार रुपैयाँको राजस्व संकलन भएको थियो। जुन अघिल्ला दिनमा हुने राजस्व संकलन भन्दा निकै धेरै हो। जबको अघिल्लो दिन अर्थात १४ असोजमा दिनभर ५८६ जनाले राजस्व तिरेका थिए। जसबाट तीन लाख एक हजार ५६७ रुपैयाँको राजस्व संकलन भएको थियो । संघको कार्यक्रमले जमुनाहा नाकादेखि रुपैडियासम्म लर्को लागेको थियो।"
"सेयर बजारमा सामान्य सुधार, कारोबार रकम भने घट्यो",काठमाडौं : सेयर बजारमा आज सामान्य अंकले सुधार आएको छ। अघिल्लो कारोबार दिन आइतबार ३३२० अंकले घटेर १९७११० विन्दुमा झरेको बजार आज ५१९ अंकले बढेको हो। यसदिन २८६ कम्पनीको सेयर ५७ लाख ७६ हजार ८९६ कित्ता सेयर १ अर्ब ७३ करोड ७३ लाख १४ हजार ९२ रुपैयाँमा खरिदबिक्री भयो। आइतबार १ अर्ब ८३ करोड ४ लाख बराबरको सेयर खरिदबिक्री भएको थियो। आज सामान्य अंकले बढेको सेयर बजारमा २ कम्पनीको सेयर सकारात्मक सर्किट लेभलमा कारोबार भयो। सीवाईसी नेपाल लघुवित्त वित्तीय र सयपत्री हाइड्रोपावरको सेयर १० प्रतिशतले बढेको हो। २१ करोड ६८ लाख मूल्य बराबरको सेयर कारोबार गरी एनआईसी एसिया बैंक शीर्षस्थानमा रह्यो। यसैगरी सिटीजन लाइफ इन्स्योरेन्सको १२ करोड र सोल्टी होटलको ८ करोड मूल्य बढीको सेयर कारोबार भयो। कारोबारमा आएका १३ उपसमूहमध्ये ११ को मूल्य बढ्यो भने २ को घट्यो।
सेयर बजारमा सर्वसाधारणको लगानी सुरक्षित गर्न आवश्यक : अर्थमन्त्री,काठमाडौं : अर्थमन्त्री डा प्रकाशशरण महतले सेयर बजारमा आम सर्वसाधारणको लगानी सुरक्षित गर्न जरुरी रहेको बताएका छन्। नेपाल धितोपत्र बोर्ड (सेबोन)ले सोमबार काठमाडौंमा आयोजना गरेको वल्र्ड इन्भेस्टर विक२०२३ मा बोल्दै अर्थमन्त्री महतले सेयर बजारलाई स्वस्थकर बनाउदै आम सर्वसाधारणको लगानी सुरक्षित गर्न जरुरी रहेको बताएका हुन्। इनसाइडर ट्रेनिङ र सूचना लिक हुने प्रवृत्तिलाई धितोपत्र बोर्डले नियमनको दायराभित्र ल्याउनुपर्ने उनको भनाइ छ। उनले लगानीकर्तालाई धितोपत्र बोर्डले साक्षर बनाउनुपर्ने र सुरक्षाका ज्ञान र जागुरुकता पैदा गर्न जरुरी रहेको धारणा राखे। महतले विविध कारणले सेयर बजार अहिले तल झरेको र माइक्रो म्यानेजमेन्टमा समस्या भएकाले समाधान हुने विश्वास व्यक्त गरे। उनले सेयर बजार सुधारका लागि केही निर्णय चाँडै आउने जिकिर गरे।
बेपत्ताका श्रीमतीलाई जीवन निर्वाह भत्ता,"राजापुर : राजापुर नगरपालिका५ पहाडीपुरकी भजियाकुमारी थारुनीको आम्दानीको कुनै स्रोत छैन। खेती किसानी गरेर कमाउने उनका पति मोतीलाल थारुलाई द्वन्द्वको बेला ४ कात्तिक २०५९ मा माओवादीको झुटो आरोपमा सुरक्षाकर्मीले बेपत्ता बनाए। अहिलेसम्म पतिको सास र लासबारे अत्तोपत्तो छैन। बेपत्ताकी पत्नीको रूपमा राजापुर नगरपालिकाले उनलाई मासिक दुई हजार रुपैयाँ जीवननिर्वाह भत्ता दिन्छ। असोजको पहिलो साता अन्नपूर्णकर्मी उनको घरपुग्दा कान्छी बुहारी घरनजिकैको खोलामा हेल्का (महिलाले प्रयोग गर्ने जाल)ले माछा मारिरहेकी थिइन्। उनी तीन वर्षीया नातिनी यभासँग रमाइरहेकी थिइन्। भत्ता के गर्नुहुन्छ त भन्ने जिज्ञासामा उनले भनिन्, पैसाले नुन, खुर्सानी, तेल किन्छु। गाउँघरमा कसैसँग पैसा माग्न परेको छैन। खर्च चलेको छ। १३ धुरमा उनको घर छ। बेपत्ताका परिवारलाई सरकारले दिएको रकमबाट उनले १२ धुर जग्गा र सानो घर बनाएकी छन्। उनलाई पति फर्कलान् भन्ने रत्तिभर पनि विश्वास छैन। राजापुर५ बर्काजयपुरकी बाँधी थारुले १७ वटा बाख्रा पालेकी छन्। मिल चलाएर घरखर्चको जोहो गर्ने उनका पति वसन्तु चौधरीलाई ३ कात्तिक २०५९ मा नेपाली सेनाले घरबाटै लगेर बेपत्ता बनायो। दुई छोरा र एक छोरी सानै थिए। बच्चा सानै थिए। उनी गर्भवती थिइन्। पतिको खोजीमा धेरै धाइन्। पत्ता लागेन। घरखर्च चलाउन उनले बाख्रापालनलाई साहारा बनाएकी छन्। द्वन्द्वपीडित भनेर राजापुर नगरपालिकाले ५ वटा पाठी दिएको थियो। अहिले त उनको खोरमा १७ बाख्रा छन्। बेपत्ताकी पत्नीका रूपमा नगरपालिकाबाट मासिक दुई हजार रुपैयाँ जीवन निर्वाह भत्ता पनि पाइरहेकी छन्। नेपाल सरकारले भत्ता दिएन। म आफैं दिन्छु भनेर मेयर साबले भन्नुभयो। हामीले पाइरहेका पनि छौं। हाम्रो समस्या बुझेर हाम्रो सरकारले राहत दियो, उनले राजापुर नगरप्रति कृतज्ञता जनाइन्। राजापुर६ विक्रमपुरको खोलाको किनारमा हिरा थारुको घुम्ती पसल छ। पति राजकुमार थारुलाई ३ कात्तिक २०५९ मा सुरक्षाकर्मीले घरबाटै लगेर बेपत्ता बनाएपछि उनले १० हजार रुपैयाँमा घुम्ती पसल किनेर जीवन निर्वाहको थालनी गरिन्। राजापुर नगरपालिकाले उनलाई पनि मासिक दुई हजार रुपैयाँको जीवन निर्वाह भत्ता दिने गरेको छ। स्वरोेजगार बनाउन पाँचवटा बाख्रा पनि दिएको छ। त्यसैले उनी स्थानीय सरकारसँग अलि बढी आशा र भरोसा गर्छिन्। भजियाकुमारी, बाँधी र हिरा मात्र होइन, राजापुर नगरपालिकाले बेपत्ताका पत्नीलाई मासिक रूपमा दुई हजार रुपैयाँको जीवननिर्वाह भत्ता दिएको छ। १० भदौ २०७९ को कार्यपालिका बैठकबाट पारित भई जीवन निर्वाह भत्ता वितरण कार्यविधि२०७९ लागू गरेको छ। स्थानीय सरकारले प्रदान गर्ने विगत द्वन्द्वको क्रममा राज्यबाट र विद्रोही पक्षबाट बेपत्ता परिवारका पत्नीहरूलाई अर्को व्यवस्था नभएका एकल महिलाका लागि जीवन निर्वाह भत्ता वितरण गर्न व्यवस्थित, प्रभावकारी र पारदर्शी ढंगले वितरण गर्न र सो को प्रक्रिया निर्धारण गर्न वाञ्छनीय भएकाले कार्यविधि जारी गरिएको प्रस्तावनामा उल्लेख छ। कार्यविधिअनुसार यो भत्ता सबैले पाउँदैनन्। कुनै सरकारी वा सार्वजनिक पदमा नियुक्ति भएको वा मनोनीत भई बहाल रहेको व्यक्ति, नेपाल सरकार, स्थानीय तह वा नेपाल सरकार, प्रदेश सरकार वा स्थानीय तहको पूर्ण वा आंशिक स्वामित्त भएको संगठित संस्थाबाट नियमित रूपले पारिश्रमिक, निवृत्तिभरण, अवकाश सुविधा वा अन्य सुविधा पाइरहेको व्यक्तिले समेत सुविधा पाएको मानिनेछ र यस्ता व्यक्तिले भत्ता पाउने छैनन् भनेर कार्यविधिले स्पष्ट किटान गरेको छ। राजापुर नगरपालिकाबाट बेपत्ता परिवारलाई मासिक जीविकोपार्जन भत्ता पाउनेमा सबैभन्दा बढी वडा नं ६ का ६ जना छन्। यो वडाबाट शिवा थारु, हिरा थारु, जनकरानी थारु, लक्ष्मी थरुनी, बेली थारु र गर्भी थरुनीले पाएका छन्। त्यसैगरी १० का ४ जना छन्। देवली थरुनी, गंगाकुमारी थरुनी, लोटनकुमारी चौधरी र फगनी थारुले पाएका छन्। ५ बाट दुई जना (बाँधी चौधरी र भजियाकुमारी थरुनी)ले भत्ता पाएका छन्। २ की रविना चौधरी, वडा नं ४ की पुनमकुमारी गुप्ता र वडा नं ९ की कृष्णकुमारी न्यापानेलाई नियमित भत्ता उपलब्ध गराइएको छ। जीवन निर्वाह भत्ता पाउने अधिकांश ४० वर्षभन्दा माथिको उमेर समूहका छन्।"
"चाडपर्वका सामान भित्रिए, बिक्लान् कि नबिक्लान् !","काठमाडौं : दसैं, तिहार तथा छठलगायतका महत्वपूर्ण चाडबाड नजिकिँदै छन्। विदेशबाट धमाधम सामान आयात भइरहेका छन्। तर, मुलुकको आर्थिक मन्दीमा सुधार छैन। त्यसैकारण विदेशबाट ल्याइएका सामान बिक्री नहुने हुन् कि भन्ने पिरलो व्यवसायीलाई छ। भन्सार विभागका अनुसार चाडपर्व लक्षित उपभोग्य तथा विलासीताका वस्तुहरू गत वर्षभन्दा अधिक नै भित्रिएका छन्। लत्ताकपडा, रक्सी, खसीबोका, मसला (जिराधनियाँ), दाल, चामल, गेडागुडी, खाने तेल, फलफूल, जुत्तादेखि विद्युतीय उपकरणको आयात ह्वात्तै बढेको छ। यस्तै, गाडी तथा मोटरसाइकललगायतका वस्तुको आयात पनि बढेको छ। यस्तावस्तु ल्याउने क्रम अझै जारी छ। गत आर्थिक वर्षको दुई महिनाको तुलनामा यसपटक चाडपर्व लक्षित करिब १ दर्जन वस्तुको आयातमा वृद्धि भएको छ। विभागका अनुसार नयाँ तयारी पोसाकको आयात ४३८८ प्रतिशतले बढेको छ। यसपटक ७ अर्ब १८ करोड ५३ लाख ५७ हजार रुपैयाँ बराबरका तयारी कपडा आयात भएका छन्। यस्तै जुत्ताको आयात पनि ३३३२ प्रतिशतले बढेको छ। २ अर्ब २५ करोड २२ लाख रुपैयाँ बराबरका जुत्ता आयात गरिएका छन्। बजारमा गत वर्षका लताकपडाको (स्टक) बाँकी नै रहेको व्यवसायीहरू बताउँछन्। नयाँ सामान पनि पर्याप्त आयात भइसकेका छन्। तर, बिक्री भने उत्साहजनक नभएको व्यवसायीको गुनासो छ। नेपाल चेम्बर अफ कमर्सका वरिष्ठ उपाध्यक्ष कमलेशकुमार अग्रवाल अहिले मुलुकमा चरम आर्थिक शिथिलताले समग्रमा आयातनिर्यात नै घटेको बताउँछन्। उद्यमी, व्यापारीव्यवसायी, उपभोक्तासँग पैसा छैन, अग्रवाल भन्छन्, अधिकांश पसल बन्द छन्। सटर खाली हुँदै गएका छन्। उत्पादनमूलक क्षेत्र पनि ४२४४ प्रतिशतभन्दा बढी चल्न सकेको छैन। नेपाल उद्योग वाणिज्य महासंघका उपाध्यक्ष सुरकृष्ण वैद्य विलासिताका वस्तुको बिक्री कम भएकाले व्यवसायीहरू अब त्यस्ता सामान ल्याउने पक्षमा नरहेको बताउँछन्। चाडपर्व लक्षित गरेर सामान्यतयाः व्यवसायीहरूले बढी सामान भित्र्याउने गर्छन्, उपाध्यक्ष वैद्य भन्छन्, दैनिक उपभोग्य वस्तु त बिक्री होलान। तर, विलासिताका वस्तु खासै विकेका छैनन्। बजार नै सुनसान छ नि ! विगतका वर्षभन्दा ४० प्रतिशत कम आयात भएको वैद्यको भनाइ छ। राष्ट्र बैंकले मौद्रिक नीतिमार्फत चालू पुँजी कर्जाको गाईडलाइनले कर्जाको सीमा कस्यो, वैद्य भन्छन्, यसैकारण व्यवसायीहरू अप्ठ्यारोमा परेका छन्। चालू पुँजी कर्जा खुकुलो नभएसम्म यस्तो स्थिति रहिरहन्छ। बाहिरबाट सामान ल्याएर बेच्नेभन्दा पनि साउन मसान्तको ब्याज कसरी तिर्ने भन्ने पिरलोमा व्यवसायी रहेको उनको भनाइ छ। भन्सार विभागका अनुसार जीवित जनावर (खसीबोका) को आयात पनि २५३६४ प्रतिशतले बढेको छ। गत वर्ष भदौमा ३ करोड ८३ लाख १८ हजार रुपैयाँका खसीबोका आयात भएका थिए। यसपटक ४ गुणाले बढेर १३ करोड ५५ लाख ७ हजार रुपैयाँ बराबरका खसीबोका ल्याइएका छन्। ताजा मासु पनि भित्रिने क्रम बढेको छ। गत वर्षभन्दा २० प्रतिशतले बढी मासु ल्याइएको छ। यसपटक ३८ लाख ६२ हजार रुपैयाँबराबरका ताजा मासु खरिद गरिएको हो। चाडपर्वमा प्रायः रक्सीजन्य पदार्थको खपत बढी हुन्छ। व्यवसायीले गत वर्षको तुलनामा ९२५३ प्रतिशतले बढी अल्कोहलका उत्पादन भित्र्याइएका छन्। गत वर्ष भदौमा ३२ करोड २३ लाख हाराहारीमा रक्सीजन्य पदार्थ ल्याएका थिए। यसपटक ६२ करोड ११ लाख ८२ हजार बराबरका रक्सीजन्य पदार्थको आयात भएको विभागले जनाएको छ। बजारमा सामान बिक्री नभएकाले व्यवसाय नै कमजोर भएको गुनासो गर्छन् राष्ट्रिय व्यवसायी संघका संस्थापक अध्यक्ष नरेश कटुवाल। बजारमा व्यापार जिरो छभन्दा पनि हुन्छ, कटुवाल भन्छन्, तर नयाँ सामान ल्याएका ल्यायै छन्। आउनेक्रम जारी छ। बजारमा पुरानो स्टक सामान पनि उस्तै छ। यसपटक तिजमा पनि राम्रो व्यापार नभएको उनले बताए। होलसेलबाट खुद्रा बजारमा सामान गए पनि खुद्रा बजारमा व्यापार नै छैन, उनले भने, स्थितिनाजुक छ। बजार अहिले पनि सुनसान देखिन्छ। बैंकहरूले सहकारीको जस्तो चर्को ब्याज लिएकाले साना व्यवसायी झन् मारमा परेको उनको तर्क छ। सहकारी सकिनु भनेको साना व्यापारी पनि सँगसँगै सकिने हुँदो रहेछ, उनले थपे। दसैंमा उपभोग्य वस्तु बढी खपत हुन्छन्। विशेष गरी माछामासुको आयातसँगै आन्तरिक उत्पादनको पनि यो बेला बढी प्रयोग हुन्छ। यससँगै, जिरा, धनियाँ, बेसार, खुर्सानीलगायतका मरमसला आइटमको पनि प्रयोग बढ्छ। यसकारण गत वर्षभन्दा यसपटक मसला ३२६० प्रतिशतले बढेर करिब १ अर्ब ८४ करोड ७७ लाख २२ हजार रुपैयाँको भित्रिएको छ। पछिल्लो समय जीराको मूल्य अत्याधिक बढ्दा बजार मूल्य प्रतिकेजी न्यूनतम साढे १२ सयदेखि साढे १५ सय हाराहारीसम्म पुगेको छ। यस्तै, मुगी, रहर र मुसुरोलगायतका दालहरू प्नि ३०५७ प्रतिशतले बढी आयात भएका छन्। २ अर्ब ५४ करोड ८५ लाख ५० हजार रुपैयाँ बराबरका दालहरू भित्र्याइएका छन्। चामल, गेडागुडी जस्ता खाद्यान्न पनि २२८१ प्रतिशतले बढेर ९ अर्ब ३१ करोड ३ लाख ८८ हजार बराबरको भित्रिएको छ। पछिल्लो समय भारतले चामलको निर्यातमा कडाइ गरेकाले यसको आयातमा कमी छ। तर, फलफूल सदावहार उपभोग भइरहने वस्तुमा परे पनि यसपटक यसको वृद्धि पनि १८६३ प्रतिशत छ। २ अर्ब ९३ करोड १७ लाख ८४ हजार रुपैयाँका फलफूल भित्रिएका छन्। विद्युतीय उपकरणको माग बजारमा बढ्दो छ। गत वर्षभन्दा १८६० प्रतिशतले बढी अर्थात् ११ अर्ब ६७ करोड ७२ लाख रुपैयाँ बराबरको विद्युतीय उपकरण आयात भएका छन्। यस्तै सवारी साधन पनि १० अर्ब ८२ करोड ४५ लाख रुपैयाँ बराबर भित्रिएका छन्। चाँदीको आयात २३७७ प्रतिशतले वृद्धि भएको छ। ४४ करोड ६४ लाख ६६ हजार बराबरको चाँदी र ४ अर्ब ५६ करोड ६ लाख ४७ हजार बराबरको सुन आयात भएको छ। सुन आयात भने १६१२ प्रतिशतले घटेको छ। केन्द्रीय बैंकले पर्याप्त विदेशी मुद्रा सञ्चिति नभएको भन्दै सुन आयातको कोटा दैनिक १० किलोमा सीमित राखेको थियो। तर, भदौ १० गतेदेखि दैनिक २० किलो पुर्याइएको छ। परिमाण बढेसँगै सुन आयात पनि बढ्ने व्यवसायीहरू बताउँछन्। चिनीको आयात घट्यो, भाउ आकासियो चाडबाडमा धेरै उपभोग हुनेमा पर्छ, चिनी। यसपटक चिनीको आयात ह्वात्तै घटेको छ। तर, आपूर्ति कम भएको भन्दै बजारमा चिनीको मूल्य आकासिएको छ। गत वर्षको तुलनामा आधा (५६५७ प्रतिशत) चिनी आयात घटेको हो। गत वर्ष भदौसम्म २६ करोड ९५ लाखको चिनी आयात भएको थियो। यसपटक ११ करोड ७० लाख हाराहारीकको चिनी भित्रिएको छ। प्रतिकिलो ८० रुपैयाँमा पाइने गरेको चिनीको मूल्य ह्वात्तै बढेर १३० देखि १५० रुपैयाँसम्म पुगेको छ। कतिपय आयातित वस्तुको तुलनात्मक वृद्धि नभए पनि आयातको आकार भने ठूलो छ। खाने तेल ८ अर्ब ६६ करोड ५४ लाख २० हजार, पीठो २ करोड १६ लाख, तरकारी २ अर्ब ८२ करोड, नटसहरू ६९ करोड ९९ लाख बराबरका आयात भएका छन्। चालु आर्थिक वर्षको दुई महिनामा २ खर्ब ५९ अर्ब ७४ करोड ९८ लाख बराबरको वस्तु आयात भएको छ। गत वर्षको तुलनामा यसपटक ५०६ प्रतिशत कम आयात भएको तथ्यांकले देखाउँछ। विलासिताका वस्तु आयातमा सरकारले प्रतिबन्ध फुकुवा गरेपछि तथ्यांकमा भने खासै फरक परेको छैन। आर्थिक मन्त्रीले व्यवसाय सुनसान बनाएकाले पनि यस्तो अवस्था आएको व्यवसायीहरूको भनाइ छ। चेम्बर अफ कमर्सका वरिष्ठ उपाध्यक्ष अग्रवाल पनि चालु पुँजी कर्जा गाइडलाइनले पनि व्यवसायी झन अप्ठ्यारोमा परेको बताउँछन्। उद्यमी, व्यवसायीको मूल्यांकन कोष धेरै बढाइएको छ, उनले भने, कर्जाको ब्याज भुक्तानी गर्ने अवस्था छैन। यसको पुनर्तालिकीकरण सुविधाको व्यवस्था पनि छैन। चालु पुँजी कर्जा गाइडलाइनले झन् टाइट गरेको छ। नेपाल राष्ट्र बैंकले ३ करोडसम्मको चालु पुँजी कर्जा उत्पादनमूलकलाई मात्र दिएको छ। उत्पादनमूलक क्षेत्रको कुल गार्हस्थ्य उत्पादनमा ५३२ प्रतिशत मात्रै योगदान छ। साढे ९४ प्रतिशत बढीले यो सुविधा उपभोग गर्न नपाएको अग्रवालको गुनासो छ। सरकारले अविलम्ब केही कदम चालेन भने निजी क्षेत्र पलायन हुने अवस्था आउन सक्छ, उनले भने, आर्थिक गतिविधिमा आएको शिथिलताले सरकारी राजस्व पनि कम उठेको छ। एलसी खोल्नै हच्किन थाले व्यवसायी उपभोक्ताको क्रयशक्ति अर्थात् खर्च गर्ने क्षमता घट्दा बजारमा चहलपहल कम छ। व्यवसायीहरूले विगतका वर्ष जस्तो व्यवसाय गर्न नसक्दा छिमेकी मुलुकबाट थप सामान अर्डरका लागि एलसी (प्रतितपत्र) खोल्नसमेत हच्किन थालेका छन्। नेपाल उद्योग परिसंघका उपाध्यक्ष वीरेन्द्रराज पाण्डे चाडबाड नजिकिँदै गर्दा बढ्नुपर्ने चहलपहल नबढेकाले व्यवसायीहरू एलसी खोल्नै हच्किन थालेको बताउँछन्। उत्पादनमूलक सिमेन्ट, डन्डी उद्योगहरू आधाले घटेका छन्, उनले भने, सरकारले निर्माण व्यवसायीहरूको भुक्तानी पनि टुंग्याएको छैन। यस्तो अवस्थामा त सरकारले व्यवसायीको मनोबल बढाइदिनुपर्ने हो नि ! अर्थतन्त्र चलायमान नभएकाले पनि व्यवसायीहरू आयात गर्न डराएको नेपाल उद्योग वाणिज्य महासंघका पूर्वअध्यक्ष भवानी राणा बताउँछिन्। अहिले व्यवसाय अप्ठ्यारोे अवस्थामा छ, राणा भन्छिन्, मागअनुसारको आपूर्ति हुन्छ। तर, माग नै न्यून छ। सामानहरू ल्याउँदा बिक्री नहुने डरले आयात घटेको छ। बजारमा पैसा नभएकाले कर्जा उठ्न नसकेको राणा बताउँछिन्। आयातकर्ताले सामान ल्याउन जोखिम देखेका छन्, उनले भनिन्, अर्कोतिर युवाहरू बिदेसिने क्रम बढ्दो छ। जनसंख्याको ठूलै हिस्सा बाहिरिएकाले पनि माग कम हो। व्यवसायीका सटरहरू धमाधम बन्द भइरहेको उनले बताइन्। खुलेका सटरमा पनि व्यापार छैन, राणाले भनिन्, दसैंको बेला माग उच्च हुनुपर्ने हो। तर, यसो भइरहेको छैन। ५० प्रतिशत कममा दिँदा पनि सामान बिक्री भइरहेको छैन। आन्तरिक राजस्व र करका लागि सरकारी निकायले निगरानी बढाएकाले पनि व्यवसायी झन दुरुत्साही भइरहेको उनले बताइन्। अधिकांश अनौपचारिक व्यापार छ, उनले भनिन्, खुला सीमा भएकाले चोरी सामानहरू पनि भित्रिएके छन। तर, यसमा अनुगमन छैन। यसले सच्चा व्यवसायीलाई प्रभावित बनाइरहेको छ। ठूला मुलुकबाट हुने आयात वृद्धिदरमा संकुचन कुल आयातको ६० प्रतिशत हिस्सा ओगट्ने छिमेकी मुलुक भारतसँगको व्यापार वृद्धि घटेको छ। गत आवको दुई महिनामा १ खर्ब ६९ अर्ब ६५ करोड रुपैयाँ वस्तु आयात भएको थियो। हाल ५२ प्रतिशतले घटेको छ। भारतबाट १ खर्ब ६० अर्ब ७६ करोड रुपैयाँबराबरको आयात भएको छ। सबैभन्दा बढी आयात हुने ७ मुलुकबाट गरिने खरिद पनि तुलनात्मक रूपमा कमी आएको छ। अस्ट्रेलिया, फ्रान्स, ओमन, अमेरिका, इन्डोनेसिया र अर्जेन्टिना बढी आयात हुने मुलुक हुन्। ठूला मुलुकमा आयात वृद्धिदर न्यूनतम साढे १ प्रतिशतदेखि अधिकतम ७४ प्रतिशतसम्मले संकुचन भएको छ। मोरक्को, जर्मनी, युक्रेन, मलेसिया, यूएई, चीन र थाइल्यान्डबाट हुने आयातमा वृद्धि भएको छ। गत आवमा मोरक्कोबाट आयात भएको थिएन तर यसवर्ष भने २ अर्ब ३८ करोडको वस्तु आयात भएको छ। निर्यात पनि घट्यो अन्तर्राष्ट्रिय बजारमा नेपालबाट निर्यात गरेर विदेशी मुद्रा आर्जन गर्ने मुख्य वस्तुहरूमध्ये उनी कार्पेट तथा गलैंचा, पश्मिना सल, चिया, हस्तकलाका सामानको निर्यात तुलनात्मक रूपमा घटेको छ। यी मुलुकका आशालाग्दा निर्यातित वस्तु हुन्। गत वर्षको दुई महिनामा २ अर्ब १३ करोड ३५ लाख निर्यात भएको ऊनीको कार्पेट ११२० प्रतिशतले घटेर १ अर्ब ८९ करोड ६४ लाखमा सीमित भएको छ। यो प्रायः युरोपीयन मुलुक, अमेरिकामा निर्यात हुन्छ। गलैंचा विलासिताको वस्तु भएको र अहिले अन्तर्राष्ट्रिय स्तरमा अर्थतन्त्र खस्किएकाले पनि माग कम भएको नेपाल गलैंचा उत्पादन तथा निकासीकर्ता संघका अध्यक्ष ईतेञ्जिङ शेर्पाले बताए। उत्पादित ऊनीका गलैंचा ९९ प्रतिशत निर्यात हुन्छ। तर, यसको माग जाडोयाममा हुने भएकाले अहिले गर्मीमा कम निर्यात भएको हो। यसको निर्यात घट्नुमा आन्तरिक कारणसमेत छन्। सरकारले यसपटक मजदुरको न्यूनतम पारिश्रमिक १५३३ प्रतिशतले वृद्धि गर्दा १७ हजार हाराहारी पुगेको छ। अध्यक्ष ई शेर्पा भन्छन्, यसले गर्दा गलैंचा उत्पादनको लागत बढ्यो। अर्कोतिर बैंकको ब्याजदर अत्याधिक हुँदा पनि लागत बढ्यो। आयातकर्तालाई व्याज सहुलीयत छ तर निर्यातकर्तालाई भएन। यस्ता कारणले लागत महँगो हुँदा अन्तर्राष्ट्रिय बजारमा प्रतिस्पर्धा गर्न गाह्रो हुँदा निर्यात प्रभावित भएको हो। चियाको निर्यात पनि १५६८ प्रतिशतले घटेको छ। गत वर्ष दुई महिनामा ९४ करोड ७१ लाख निर्यात भएको थियो। घटेर ७९ करोड ८५ लाख ९६ हजार रपैयाँ बराबर मात्रै भयो। यसैगरी पश्मिनाको सल पनि ११२३ प्रतिशतले घटेर ५२ करोड २३ लाख रुपैयाँ हाराहारीमा मात्रै निर्यात भयो। पछिल्लो समय पश्मिनाका सलमात्र नभई स्विटर, पञ्जा, टोपी, मोजालगायतका तयारी सामान समेत निर्यात हुने भएकाले सलको तथ्यांक मात्रै हेर्न नहुने बताउँछन्, नेपाल पश्मिना उद्योग संघका अध्यक्ष विजयकुमार दुगड। उनकाअनुसार कोभिडपछि पश्मिनाको बजार बढेको छ। यता पाम र सोयाबिन तेलको निर्यात पनि ह्वात्तै घटेको छ। विदेशबाट कच्चापदार्थ आयात गरेर ३० प्रतिशत भ्यालुयाड (अतिरिक्त शुल्क) सहित यी तेल निर्यात गर्ने गरिन्छ। भारतले यस्ता तेलका कच्चापदार्थ ल्याउन गरेको कडाई फुकुवा गरेपछि नेपालको बाटो भएर आउने यी तेलको निर्यात हवात्तै घटेको हो। बाहिरिने वस्तुको आकार तथा मूल्य पनि घट्न गएको छ। किनभने कुल निर्यातमा आधाभन्दा बढी हिस्सा यही वस्तुको थियो। गत आवको दुई महिनामा १ अर्ब ९६ करोड ८६ लाख ३२ हजार रुपैयाँ हाराहारीमा निर्यात गरिएको सोयाबिन तेल अहिले स्वात्तै घटेर ३५ हजार रुपैयाँ मात्रै बिक्री भएको छ। यस्तै गत वर्ष ५ अर्ब ६९ करोड ४५ लाख ९९ हजार निर्यात भएको पाम तेल ८६७८ प्रतिशतले घट्यो। ८७ लाख २६ हजार रुपैयाँमा सीमित हुन पुग्यो। गत आवको दुई महिनामा कुल निर्यात २८ अर्ब ६८ करोड रुपैयाँको थियो। हाल ७७९ प्रतिशतले घटेर २६ अर्ब ४४ करोड ७० लाख हाराहारीमा सीमित छ। नेपालको निर्यातमा आशालाग्दा करबि २ दर्जन वस्तुहरूको निर्यातमा सुधार देखिएको छ। अलैंची १२०३७ प्रतिशतले बढेको छ। दुई महिनामा १ अर्ब ५० करोड निर्यात भएको छ। अम्रिसो ८८४५ प्रतिशतले वृद्धि भएर २१ करोड २९ लाख रपैयाँबराबरको बिक्री भएको छ। यसपटक सिमेन्ट निर्यात ०६२ प्रतिशतले बढेर १६ करोड ४८ लाख ४३ हजारको निर्यात भयो। सिमेन्टको क्लिङ्कर २५ करोड ३६ लाख हाराहारी निर्यात भएको व्यापार तथा निर्यात प्रवद्र्धन केन्द्रले बताएको छ। यसैगरी निर्यात सुधार भएका वस्तुहरू अदुवा, दाल, टुथपेस्ट, औषधीय जडिबुटी, तयारी पोसाक, धागो आदि छन्। बढी निर्यात हुने मुलुक यूएई, चीन, हङकङ, फ्रान्स, अस्ट्रेलिया, जर्मनी, यूके, डेनमार्क र जापानमा निर्यात बढेको छ। क्यानडा, अमेरिका, भारत, इटाली टर्कीमा गत वर्षको तुलनामा निर्यात घटेको छ। अर्थतन्त्र चलायमान भएको छैन। त्यसैकारण सामान आयात गर्न व्यवसायी डराएका छन्। जहिले पनि मागअनुसारको आपूर्ति हुन्छ। तर, अहिले माग नै न्यून छ। भवानी राणा, पूर्वअध्यक्ष, नेपाल उद्योग वाणिज्य महासंघ अहिले चरम आर्थिक शिथिलताले समग्रमा आयातनिर्यात नै घटेको छ। उद्यमी, व्यापारीव्यवसायी, उपभोक्तासँग पैसा छैन। उत्पादनमूलक क्षेत्र पनि ४२४४ प्रतिशतभन्दा बढी चल्न सकेको छैन। कमलेशकुमार अग्रवाल वरिष्ठ उपाध्यक्ष, नेपाल चेम्बर अफ कमर्स चाडबाड नजिकिँदै गर्दा पनि चहलपहल बढेन। उत्पादनमूलक सिमेन्ट, डन्डी उद्योगहरू आधाले घटेका छन्। यस्तो अवस्थामा सरकारले व्यवसायीको मनोवल बढाइ दिनुपर्छ। वीरेन्द्रराज पाण्डे उपाध्यक्ष, नेपाल उद्योग परिसंघ गलैंचा विलासिताको वस्तु हो। अन्तर्राष्ट्रिय स्तरमा अर्थतन्त्र खस्किएकाले पनि माग कम भएको हो। बैंक ब्याज, ज्यालालगायतले लागत महँगो पर्दा अन्तर्राष्ट्रिय बजारमा प्रतिस्पर्धा गर्न गाह्रो भएको छ। ईतेञ्जिङ शेर्पा अध्यक्ष, नेपाल गलैंचा उत्पादन तथा निकासीकर्ता संघ चाडपर्व लक्षित गरेर सामान्यतया व्यवसायीले बढी सामान भित्र्याउँछन्। तर, पछिल्लो समय बजार सुनसान जस्तै छ। विगतका वर्षभन्दा ४० प्रतिशत कम आयात भएको छ। मौद्रिक नीतिमार्फत चालू पुँजी कर्जा गाइडलाइनले कर्जाको सीमा कसेपछि समग्र व्यवसायीहरू यस्तो अप्ठ्यारोमा परेका हुन्। सुरकृष्ण वैद्य उपाध्यक्ष, नेपाल उद्योग वाणिज्य महासंघ पश्मिनाको बजार बढेको छ। कोभिडपछि पश्मिनाको निर्यातमा सुधार भएको छ। अहिले सलको मात्रै निर्यात घटेको देखिए पनि यसका अन्य आइटमको निर्यात राम्रै छ। विजयकुमार दुगड अध्यक्ष, नेपाल पश्मिना उद्योग संघ अहिले बजारमा सामानको माग घटेकाले व्यवसाय कमजोर भएको छ। केही सामान होलसेलबाट खुद्रा बजारमा गएको छ। तर, खुद्रा बजारमा व्यापार छैन। त्यसैकारण व्यापारको स्थिति नाजुक देखिएको छ। नरेश कटुवाल, अध्यक्ष, राष्ट्रिय व्यवसायी संघका संस्थापक"
सोनापुरको आईपीओमा पहिलो दिन २ लाखको आवेदन,"काठमाडौं : आइतबारबाट बिक्री खुला भएको सोनापुर मिनरल्स एन्ड आयलको आईपीओमा २ लाख ५ हजार ९ सय ५० जनाले आवेदन दिएका छन्। सीडीएससीका अनुसार आइतबार साँझ ५ बजेसम्म ५७ करोड ६३ लाख ९० हजार ४ सय ६२ रुपैयाँबराबरको २४ लाख २६ हजार ९० कित्ता सेयर माग गरेका हुन्। उद्योग प्रभावित क्षेत्रका स्थानीय र वैदेशिक रोजगारीमा रहेका नेपालीलाई आईपीओ बिक्री गरेपछि बाँकी रहेको सेयरसमेत जोडेर कम्पनीले आइतबारदेखि सर्वसाधारणलाई आईपीओ बिक्री खुला गरेको हो। कम्पनीले १०० अंकित मूल्यमा १ सय ३७ रुपैयाँ ५८ पैसा प्रिमियम थप गरी प्रतिकित्ता २ सय ३७ रुपैयाँ ५८ पैसाका दरले ९७ लाख ३२ हजार ५ सय ४४ कित्ता सेयर सर्वसाधारणका लागि जारी गरेको छ। आइतबार साँझसम्म आईपीओ २४९ प्रतिशत सब्स्क्राइब भएको छ। बाँकी अवधिमा आइतबार परेको आवेदनको ३ गुणा आवेदन प्राप्त गरे यो आईपीओ पूर्णरूपमा बिक्री हुनेछ। कम्पनीले जारी पुँजी ३ अर्ब ७ करोड ५० लाख ५० हजार रुपैयाँको ४० प्रतिशत (१ अर्ब २३ करोड २० हजार रुपैयाँ) को आधारमा १ करोड २३ लाख २०० लाख कित्ता साधारण सेयर निष्कासन गर्ने अनुमति पाएको थियो। सोमध्ये पहिलो चरणमा उद्योग प्रभावित क्षेत्रका स्थानीय बासिन्दाका लागि प्रतिसेयर २ सय २५ रुपैयाँमा १५ लाख ३७ हजार ५ सय २५ कित्ता सेयर निष्कासन गरिएको थियो। उक्त सेयरमा स्थानीय बासिन्दाले १ लाख ३४ हजार ५ सय २० कित्ताका लागि मात्र आवेदन दिएका थिए। जसमा आवेदन दिएका आवेदकलाई माग गरेबमोजिम सेयर बाँडफाँट भइसकेको छ। त्यसैगरी, कम्पनीले वैदेशिक रोजगारीमा रहेका नेपालीका लागि १२ लाख १६ हजार ५ सय ६८ कित्ता, सामूहिक लगानी कोषका लागि ६ लाख ८ हजार २ सय ८४ कित्ता र कर्मचारीका लागि ६ लाख ८ हजार २ सय ८४ कित्ता पनि बाँडफाँट गरिसकेको छ। सर्वसाधारणका लागि भने अंकित मूल्य एक सय रुपैयाँमा १३७५८ रुपैयाँ प्रिमियम थप गरी प्रतिकित्ता २३७५८ रुपैयाँमा बिक्री गर्न लागिएको हो। स्थानीयले खरिद नगरेको सेयरसहित कुल ९७ लाख ३२ हजार ५ सय ४४ कित्ता सेयरमा सर्वसाधारण लगानीकर्ताले आवेदन दिन पाउँछन्। यस आईपीओमा असोज १७ गतेसम्म आवेदन दिन सकिनेछ। उक्त समयसम्म सबै सेयर बिक्री नभएमा भने असोज २८ गतेसम्म खुला रहनेछ। सोनापुरको आईपीओमा न्यूनतम १० कित्तादेखि अधिकतम १५ लाख कित्तासम्म आवेदन दिन सकिने बिक्री प्रबन्धक एनआईएमबी एस क्यापिटलले जानकारी गराएको छ। इन्फोमेरिक्स क्रेडिट रेटिङ नेपालले कम्पनीलाई आईआरएन ट्रिपल बी माइनस इस्युअर रेटिङ प्रदान गरेको छ जसले कम्पनीको दायित्व बहन गर्ने क्षमतामा औसत जोखिम रहेको संकेत गर्दछ।"
विदेशमा चौडा भएको नेपाली छाती,"हाङचाओ : चितवनका सुमन सापकोटा विगत १९ वर्षदेखि चीनमा बस्दै आएका छन्। सन् २००४ अगष्टमा पढाइको सिलसिलामा चीनको हाङचाओ आएका उनी अहिले सपरिवार यतै बसिरहेका छन्। सुमन चचाङ विश्वविद्यालयमा अध्ययनका लागि आएका थिए। यहाँ बस्दाबस्दै उनलाई यहीँको परिवेशले भलायो र सपरिवार यतै बसिरहेका छन्। यसैगरी शिखा उपाध्याय खतिवडा चीन आएको पनि लामै समय भइसक्यो। चचाङ विश्वविद्यालयमा स्कुल अफ मेडिसिनअन्तर्गत सोसल मेडिसिन र हेल्थ म्यानेजमेन्टमा पीएचडी गरिरहेकी उनी चीनको रहनसहन र परिवेशसँग राम्रै घुलमिल भइरहेकी छन्। सुर्खेतका नवीन महताराले चीनमा पाइला राखेको लामै समय भइसकेको छ। नवीन इन्जिनियरिङकोर्स गर्न चीन आइपुगेका हुन्। उनी हाङचाओको जेजियाङ युनिभर्सिटी अफ टेक्नोलोजीमा मेकानिकल इन्जिनियरिङ तेस्रो वर्षमा अध्ययनरत छन्। सुमन, शिखा र नवीनजस्तै झन्डै एक दर्जन नेपाली आइतबार जेजियाङ युनिभर्सिटी अफ टेक्नोलोजी क्रिकेट मैदानमा नेपाल नेपाल भनेर चिच्चाइरेका थिए। १९औं एसियाली खेलकुदअन्तर्गत क्रिकेटको समूह ए को दोस्रो खेलमा नेपालले आइतबार माल्दिभ्ससँग प्रतिस्पर्धा गरेको थियो। सुमन, शिखा र नवीनलगायत नेपालको समर्थन गर्न यहाँ जम्मा भएका हुन्। आफू बसिरहेकै सहरमा नेपाली टोलीलाई समर्थन गर्न पाउँछु भन्ने कल्पनै गरेको थिइनँ। यो अवसर मेरा लागि निकै गर्विलो छ। यसका बारेमा शब्दमा बयान गर्नै सक्तिनँ, सुमन भन्छन्, यहाँ नेपालले खेलेको देखेर नोस्टाल्ड हुन्छु। सन् १९९६ मा श्रीलंकाले विश्वकप जितेदेखि मैले क्रिकेट हेर्न थालेको हुँ। त्यही बेलादेखि नेपालमा क्रिकेटको लहर बढेको हो। त्यसैले क्रिकेट भनेपछि आफैलाई अर्कै अनुभूति हुन्छ। उनी नेपालमा स्तरीय रंगशाला नहुँदानहुँदै पनि खेलाडीको प्रदर्शन गौरव गर्न लागेको सुमन बताउँछन्। नेपालमा भौतिक पूर्वाधार छैन। क्रिकेटको राम्रो रंगशालासम्म छैन। यस्तो अवस्थाबाट यहाँसम्म आइपुग्नु भनेको निकै ठूलो कुरा हो। वि अलवेज चेयर आवर कन्ट्री, सुमन भन्छन्। शिखा १० किलोमिटर टाढाबाट खेल हेर्न जेजियाङ युनिभर्सिटी अफ टेक्नोलोजी क्रिकेट मैदान आएकी हुन्। उनी मेट्रोमा यात्रा गर्दा एक घण्टाभन्दा बढी समय लागेको बताउँछिन्। धेरै टाढाबाट नेपाललाई सपोर्ट गर्न आएकी हुँ। बल्लबल्ल टिकट पाएँ, उनी भन्छिन्, मंगोलियाविरुद्धको खेलमा पनि आएको थिएँ। टिकट नपाएर बाहिरैबाट फर्किनु पर्यो। उनी विदेशी भूमिमा नेपालले खेलेको र जितेको देख्दा गर्वले छाती चौडा हुने बताउँछिन्। आफ्नो देशले विदेशी भूमिका खेलेको प्रत्यक्ष हेर्दा र जितेको देख्दा निकै गर्वको अनुभव हुँदोरहेछ, उनी भन्छिन्, क्रिकेटले हामीलाई गर्विलो महसुस गराइरहेको छ। उनी सामाजिक सञ्जालमा खेलाडीहरूलाई फलो गरिरहेको र नेपालको प्रायः खेल हेर्ने गरेको बताउँछिन्। नवीन विश्वविद्यालयमा मैदान बनाउँदै गर्दा नेपाल पनि खेल्न आउँदै छ भन्ने थाहा पाउँदा निकै खुसी र उत्साहित भएको बताउँछन्। मैदानको काम सुरु हुँदै गर्दा नै नेपालले पनि खेल्छ भन्ने थाहा थियो, उनी भन्छन्, आफ्नै विश्वविद्यालयको मैदानमा समर्थन गर्न पाउँदा खुसी लागेको छ। नवीनसहित जेजियाङ युनिभर्सिटी अफ टेक्नोलोजीमा पाँच नेपाली अध्ययनरत रहेको र उनीहरू सबैले नेपालको समर्थन गरिरहेका छन्।"
वायुसेवा निगमको पुनर्संरचना गर्न सिफारिस,"काठमाडौं : हालको व्यवस्थापनबाट नेपाल वायुसेवा निगम सुधार हुन नसक्ने भन्दै संस्थाकै पुनर्संरचना गर्नुपर्ने अध्ययन समितिले सुझाव दिएको छ। पूर्वगभर्नर दीपेन्द्रबहादुर क्षेत्री नेतृत्वको सुझाव समितिले निगमको सुधारका लागि सरकारलाई तीन विकल्प दिएको हो। चाटर्ड एकाउन्टेन्ट पिउस आनन्द, क्याप्टेन ओम गुरुङ, सञ्चारकर्मी टीकाराम राई र साहारा नेउपाने सदस्य रहेको समितिले आइतबार पर्यटनमन्त्री सुदन किरातीलाई प्रतिवेदन बुझाएको छ। अहिलेको व्यवस्थापनबाट निगम अघि बढ्न नसक्ने समितिको निष्कर्ष छ, समिति सदस्य एवं क्याप्टेन गुरुङले भने, निगमलाई सुधारमा लैजान पहिलो विकल्प भनेको व्यवस्थापनको पुनर्संरचना नै हो। १ सय ९० पृष्ठ लामो उक्त प्रतिवेदनमा निगमलाई कम्पनी मोडेलमा लैजानुपर्ने पनि सुझाव दिइएको छ। निगमलाई सुधारका लागि पर्यटन मन्त्रालयका सचिवलाई नै निगमको अध्यक्ष बनाउने व्यवस्था राख्नुपर्ने सुझाव छ। हाल निगमको अध्यक्ष मन्त्रिपरिषद्ले नियुक्त गर्ने व्यवस्था छ। निगम ऐनमा संशोधन गरी मन्त्रिपरिषद्ले अध्यक्ष नियुक्त गर्ने व्यवस्था खारेज गर्नुपर्ने समितिको सुझाव छ। निगमको प्रमुख कार्यकारी भने खुला प्रतिस्पर्धाबाट नियुक्त गर्नुपर्ने सुझाव समितिको छ। त्यसका लागि राष्ट्रिय योजना आयोगका उपाध्यक्षको संयोजकत्वमा समिति गठन गर्नुपर्ने सुझाव छ। त्यस्तो समितिमा योजना आयोगका उपाध्यक्ष, मन्त्रालयका प्रतिनिधि र पर्यटन विज्ञ सम्मेलित गराउनुपर्नेछ। हाल नातावाद वा कृपावादका आधारमा निगममा नियुक्ति हुने गरेकाले व्यस्थापकीय कमजोरी देखिएको समितिको बुझाइ छ। त्यसका लागि ऐन संशोधन गरी आधुनिक व्यवस्थापन विधि प्रयोगमा ल्याउन व्यवस्थापन करारको पद्धति अँगाल्न सुझाव दिइएको गुरुङले जानकारी दिए। समितिको अर्को विकल्प छ निगमलाई कम्पनीको मोडलमा लगी रणनीतिक साझेदारसहित कम्पनी सञ्चालन गर्ने। रणनीतिक साझेदारमा आएको कम्पनीलाई निश्चित प्रतिशत सेयर दिन सकिने समितिको सुझाव छ। विदेशी अनुभवी र बहुप्रकारका जहाज सेवा प्रदान गरिरहेका कम्पनीलाई रणनीतिक साझेदारका रूपमा भिœयाउन सकिने विकल्प दिइएको समिति सदस्य गुरुङले जानकारी दिए। तेस्रो विकल्पमा कम्पनीलाई होल्डिङअन्तर्गत राख्न सकिने सुझावमा उल्लेख छ। जसअनुसार अन्तर्राष्ट्रिय सेवा प्रदान गर्ने सहायक कम्पनी र आन्तरिक हवाई उडान सेवा गर्ने सहायक कम्पनीको अवधारणाअनुसार अघि बढाउनुपर्ने उल्लेख छ। निगमलाई होल्डिङ कम्पनीमा परिणत गरी अधिक सेयर सरकार र सरकार सम्बन्धित संस्थाहरूको रहने गरी अन्तर्राष्ट्रिय उडानका लागि र आन्तरिक उद्यानका लागि छुट्टाछुटै निकाय गठन गर्न सुझाइएको हो। मूल कम्पनीले भूमिस्थ सेवा, उड्डयनसम्बन्धी तालिम, क्याटरिङ, विमानलगायत उपकरण मर्मत सम्भार आदि काम गर्ने र सहायक कम्पनीहरूलाई आवश्यक प्राविधिक काममा सघाउने अवधारण पेस गरिएको छ। योसँगै निगममा दुई नयाँ विभाग रिसर्च एन्ड इनोभेसन र सूचना प्रविधि विभाग थप्नुपर्ने समितिले देखाएको छ। सञ्चालक समितिको प्रत्यक्ष मातहतमा सञ्चालन हुने गरी एक लेखासमिति र हालको वाणिज्य विभागलाई मार्केटिङ विभागमा रूपान्तरण गर्नुपर्ने प्रतिवेदनमा भनिएको छ। थप जहाज थप्न समितिको सुझाव पुँजी अभाव, ऋणको बोझ र जहाज अभावको चर्को दबाबमा निगम रहेको छ। ३८ लाख लगानीबाट सुरु भएको निगमको आर्थिक वर्ष २०७८७९ सम्मसम्म ४ अर्ब ९० करोड ऋणात्मक पुँजी छ। निगमको संचित कुल ऋण ४८ अर्ब ३ करोड छ। निगमले कुल ऋणको करिब १० प्रतिशतभन्दा बढीको दरले ब्याज खेपिरहेको छ। यो ऋणभारलाई घटाउन निगमले व्यापार वृद्धि गरी ऋणभार घटाउने र सहुलियत ब्याजदरको ऋण प्राप्त गर्ने उपायको खोजी गर्नुपर्ने देखिन्छ। निगमले बजार व्यवस्थापनतर्फ उपेक्षा गरेको कारण उडान सेवा बजारमा यसको उपस्थिति कमजोर हुँदा यसको ब्रान्डमा नकारात्मक असर परिरहेको भनिएको छ। बजार व्यवस्थापनबारे कमजोर र स्पष्ट रणनीति नहुँदा निगमको बजार उपस्थिति कमजोर देखिएको बजार उपस्थिति प्रभावकारी बनाउनुपर्ने देखिन्छ। यसका लागि नयाँ जहाज किन्न सुझाव दिइएको गुरुङले बताए। नयाँ जहाज आन्तरिक व्यवस्थापनबाट किन्ने भनिरहेको हुँदा समितिले पनि उठाउनुपर्ने रकम, सेयर बेचेर लगायतका उपायबाट आवश्यक रकमको जोहो गर्न भनेको गुरुङले जानकारी दिए। निगमले विभिन्न शीर्षकमा उठाउनुपर्ने रकम आर्थिक वर्ष २०७८७९ मा २ अर्ब १९ करोड पुगेको छ। यसको प्रत्यक्ष प्रतिकूल असर निगमको नगद प्रवाहमा परिरहेको छ। उठाउनुपर्ने रकम उठेमा नयाँ विमान खरिदमा सहयोग पुग्ने हुँदा निगमले तदारुकता साथ आफ्नो उठाउनुपर्ने रकम उठाउनुपर्ने प्रतिवेदनमा भनिएको छ। यस्तै, निगमको सोल्टी होटलमा रहेको सेयर बेच्न पनि प्रतिवेदनले सुझाव दिएको छ। सोल्टी होटलमा निगमको १ करोड ३ लाख ३३ हजार ६९९ कित्ता सेयर छ। २०८० भदौ १९ गतेसम्म उक्त सेयरको बजार मूल्यप्रति कित्ता ४ सय ४३ रुपैयाँ भएको देखिन्छ। जसअनुसार कुल बजार मूल्य ४ अर्ब ५७ करोड ७८ लाख २८ हजार ६५ पुगेको देखिन्छ। सोल्टी होटलको उक्त सेयर बिक्री गरी प्राप्त हुने रकम नयाँ जहाज खरिद गर्न उपयोग गर्न सकिने बताइएको छ। मन्त्री किरातीले नै करिब ५ महिनाअघि निगम सुधार समिति गठन गराएका थिए। योसँगै निगम सुधारका लागि आएको यो १० औं प्रतिवेदन हो। सरकारले यसअघि गठन गरेका समितिहरूले ९ वटा प्रतिवेदन तयार पारिसकेका छन्। तर, ती प्रतिवेदन कार्यान्वयनमा जान सकेनन्। मन्त्री किरातीले यस प्रतिवेदनलाई कार्यान्वयनमा लैजाने प्रतिबद्धता जनाएको समिति सदस्य गुरुङले जानकारी दिए। यो पनि पढ्नुहोस धमिजाले डुबायो वायु सेवा निगम निगमले काठमाडौं ट्रान्जिट पारेर भैरहवाबाट उडान गर्दै वायुसेवा निगमलाई कम्पनीको मोडलमा लगेर सञ्चालन गर्न सुझाव"
आजदेखि लगानीकर्ता सप्ताह,"काठमाडौं : विश्व लगानीकर्ता सप्ताह नेपालमा पनि मनाइने भएको छ। नेपालमा धितोपत्र बोर्डले धितोपत्र नियमनकर्ताहरूको अन्तर्राष्ट्रिय संगठन (आईओएससीओ)को आह्वानमा नेपालमा विधि कार्यक्रम गरी लगानीकर्ता सप्ताह मनाउन लागेको हो। सोमबारबाट सुरु हुने लगानीकर्ता सप्ताहको तयारी पूरा भएको बोर्डको भनाइ छ। आईओएससीओले २०२३ मा विश्व लगानीकर्ता सप्ताह अक्टोबर २ देखि ८ सम्म मनाउन आह्वान गरेकोमा बोर्डले लगानीकर्ताको शिक्षा तथा सचेतना अभिवृद्धि गरी लगानीकर्तालाई सशक्तीकरण गर्ने उद्देश्यले देशव्यापी रूपमा असोज १५ देखि २१ सम्म साताव्यापी विविध कार्यक्रमहरू आयोजना गरी विश्व लगानीकर्ता सप्ताह मनाउने अन्तिम तयारी पूरा गरेको जनाएको छ। धितोपत्र बजारमा लगानी गर्ने लगानीकर्ताहरूलाई लगानी शिक्षा, सचेतनालगायत बजार विकास तथा सुधारका विविध पक्षका सम्बन्धमा देशव्यापीरूपमा लगानीकर्ताहरूको शिक्षा तथा सचेतना अभिवृद्धि गर्न विश्व लगानीकर्ता सप्ताह २०२३ आयोजना गरिने भएको हो। लगानीकर्ताको सशक्तीकरण गर्ने उद्देश्यले आईओएससीओले सन् २०१७ देखि विश्व लगानीकर्ता सप्ताह मनाउँदै आएको छ र यस अवसरमा आईओएससीओको एसोसियट सदस्य नेपाल धितोपत्र बोर्ड तथा पुँजीबजार सम्बन्ध अन्य पक्षहरूले पनि निरन्तर रूपमा लगानीकर्ता लक्षित विभिन्न कार्यक्रमहरू आयोजना गरी मनाउँदै आएको छ। विश्वमा यो कार्यक्रम एक सयभन्दा बढी देशमा अक्टुवर २ देखि ८ सम्म सप्ताहव्यापी रूपमा मनाइने गरिन्छ। धितोपत्रमा लगानी गर्ने लगानीकर्ताको हक हित सुरक्षण गर्ने मुख्य उद्देश्य लिएको बोर्डले यस प्रयोजनका लागि धितोपत्र बजारसम्बन्धी सूचना तथा गतिविधिहरू सर्वसाधारणमा प्रवाह गर्दै बजारसम्बन्धी शिक्षा तथा सचेतना अभिवृद्धि गर्न यो सप्ताह महत्त्वपूर्ण रहेको छ। सेयर बजारका विविध विषयमा केन्द्रित रही मनाइने विश्व लगानीकर्ता सप्ताह २०२३ मा बोर्डको अगुवाइमा नेप्से, सीडीएससी, मर्चेन्ट बैंकर एसोसियसन, स्टक ब्रोकर एसोसिएसन, क्रेडिट रेटिङ संस्था, स्टक डिलर तथा पीईभीसी कोष व्यवस्थापकसमेतको सहभागितामा साताव्यापी रूपमा मनाइने कार्यक्रमहरूको विस्तृत विवरण बोर्डको वेवसाइटमा रहेको छ। विश्व लगानीकर्ता सप्ताह सञ्चालनबाट धितोपत्र तथा वस्तु विनिमय बजारसम्बन्धी सूचना, गतिविधि तथा महहत्त्वका बारेमा आम लगानीकर्ताहरूमा व्यापक सञ्चार भई उनीहरूमा यस बजार प्रवेश गर्न उत्साही हुने, वित्तीय साक्षरतामा अभिवृद्धि भई लगानीकर्ताले सुसूचित निर्णय लिन सक्ने र यसबाट पुँजीबजारमा स्थिरता तथा विश्वसनीयता अभिवृद्धि हुन सहयोग पुग्ने विश्वास बोर्डले जनाएको छ।"
डिबेन्चर अर्थात् बहुउपयोगी बचत,"काठमाडौं : बजारमा लगानीयोग्य रकमको अभाव हुँदा डिबेन्चर (ऋणपत्र) स्रोत परिचालनको उपयुक्त औजार बनेका छन्। डिबेन्चरले उपभोक्तालाई तोकेको अवधिसम्म तोकिएको ब्याज निरन्तर प्राप्त भई प्रतिफलको सुनिश्चितता गर्छ भने पुँजीकोषको अंगका रूपमा रहेका ऋणपत्र बाहेकका डिबेन्चरलाई निक्षेपका रूपमा गणना गर्न पाउँदा बैंकहरूलाई कर्जा परिचालनका लागि सहुलियत मिल्छ। डिबेन्चरलाई नेपालीमा ऋणपत्र भनिन्छ। कुल ऋण पुँजीलाई सर्वसाधारणले खरिद गर्न सक्ने गरी ससाना इकाइमा विभाजन गरिएको अंश वा इकाइ ऋणपत्र हो। कम्पनीले ऋणमा लगानी गर्ने पक्षलाई ऋणको रकम, ब्याजदर र भुक्तानी विधिका सर्तहरू उल्लेख गरी आधिकारिक रूपमा गरिदिएको लिखितपत्र हो, ऋणपत्र। अर्थात् ऋणपत्र भनेको एउटा सर्तनामा, निश्चित समयमा निश्चित रकम, निश्चित प्रतिफलको दरमा लिन्छु भनेर कबुल गरेको खरिदर्ताको सम्पत्ति हो। बैंक तथा वित्तीय संस्थाका लागि डिबेन्चर पूरक पुँजीका रूपमा जारी गरेर अस्थायी रूपमा आफ्नो पुँजी पर्याप्तता कायम गर्ने औजार पनि हो। यो सधैं आवश्यक हुने औजार होइन। संस्थाहरूले पुँजी पर्याप्तताका लागि हकप्रद जारी गर्ने विकल्प रहन्छ। तर, सधैं हकप्रद जारी गर्न मिल्दैन। ऋणपत्र पुँजी पर्याप्तताका लागि जारी गरिने अरू प्रकारका औजारभन्दा फरक हुन्छ। यसको अंकित मूल्य हुन्छ। कम्पनीले साधारण सेयर र अग्राधिकार सेयरलाई लाभांश बाँड्नुअघि नै ऋणपत्रका लगानीकर्तालाई ब्याज भुक्तानी गर्दछन् भने ऋणपत्र जारी गरेको संस्था नोक्सानीमा गए पनि लगानीकर्ताले प्राप्त गर्ने ब्याजमा कुनै बाधा पर्दैन। यसले पुँजी पर्याप्ततालाई मद्दत गर्दछ। बैंक तथा वित्तीय संस्थाले ऋणपत्र खरिदकर्तालाई मुद्दती निक्षेपभन्दा बढी प्रतिफल दिने गरी आह्वान गर्दछन्। विशेषगरी जोखिम उठाउन नचाहने लगानीकर्ताका लागि लगानी गर्ने यो उपयुक्त औजार हो। ऋणपत्रको परिपक्व अवधि दीर्घकालीन हुने भएकाले बैंक तथा वित्तीय संस्थाका लागि आवश्यक पर्ने स्थिर सम्पत्ति खरिद गर्न ऋणपत्रमार्फत पुँजी उठाइन्छ। तर, ऋणपत्रमा लगानी गर्दा लगानीकर्ताले विभिन्न कोणबाट पनि सोच्नुपर्छ। डिबेन्चरमा लगानी गर्नुका फाइदा डिबेन्चरमा लगानी गर्नुका केही फाइदा छन्। डिबेन्चरलाई मुद्दती निक्षेपजस्तो नवीकरण गरिरहनु पर्दैन। यसको ब्याजदर परिवर्तन हुँदैन। आफूले किनेको डिबेन्चरभन्दा राम्रो विकल्प आयो भने यसलाई दोस्रो बजारमा बेच्न पनि सकिन्छ। वा, डिबेन्चरलाई धितो राखेर शतप्रतिशत ऋण लिन पनि सकिन्छ। अर्कोतर्फ बैंकहरूलाई पनि केही सहज परिस्थिति सिर्जना हुनेछ। बैंकहरूले आफूले जारी गरेको ऋणपत्रलाई निक्षेपमा गणना गर्न पाउँछन्। निक्षेपकर्ता सर्वसाधारणले पनि बजारमा लगानीयोग्य रकमको उपलब्धता बढाउने आफ्नो दायित्व सोचेर पनि ऋणपत्रमा लगानी गरे हुन्छ। चाहेको जुनसुकै बेला ऋणपत्र प्रयोग गरेर आफ्नो समस्या टार्न सकिन्छ। चाहे दास्रो बजारमा बेचेर होस् वा बैंक तथा वित्तीय संस्थाबाट कर्जा लिएर। त्यसकारण भोलि चाहिने खर्च वा विनियोजन गर्न कसैले पैसा रोकेर राखेको छ भने त्यो रकम ऋणपत्रमा खर्च गरे हुन्छ। यहीकारण सर्वसाधारणलाई डिबेन्चरमा लगानी गर्न सुझाव दिने गरिएको छ। १० हजार रुपैयाँ गोजीमा राखेर हिँड्नुभन्दा १० कित्ता डिबेन्चर किन्नु राम्रो हुन्छ। हाम्रा नियमित खर्चमा कटौती गरेर पनि यस्तो बचत गर्दा दीर्घकालमा राम्रो फाइदा हुन्छ। यसरी सुनिश्चित हुन्छ प्रतिफल अर्बौं रुपैयाँबराबरको सावाँ र ब्याज भुक्तानी बैंकले तोकेको अवधिमा कसरी फिर्ता गर्न सक्छ भन्ने मुख्य प्रश्न रहन्छ। बैंकले ऋणपत्र परिपक्व हुने समयका लागि केही व्यवस्था गरेको हुन्छ। जस्तै बैंकले आफ्नो नाफाबाट हरेक वर्ष डिबेन्चरको केही प्रतिशत रकम एउटा रिजर्भ फन्डमा जम्मा गर्नेछ। र, सोही डिबेन्चर रिडेम्सन रिजर्भमा म्याच्युरिटी हुनपूर्व (मानौं १० वर्ष) मा नै जम्मा भइसकेको हुनेछ। लगानीकर्ताले ब्याज तोकेको अवधि (हरेक ६६ वा ३३ महिना)मा पाइसकेका हुन्छन्। यसरी बैंकले एकैपल्ट भुक्तानी गर्ने भार पर्दैन। जानकारहरूले पनि निक्षेपभन्दा डिबेन्चरमा लगानी गर्न आम सर्वसाधारणलाई सुझाव दिने गरेका छन्। आउँदै वार्षिक १० प्रतिशत ब्याज दिने डिबेन्चर आर्थिक वर्ष २०७९८० मा नेपाल धितोपत्र बोर्डले ३१ अर्ब रुपैयाँबराबरको डिबेन्चर निष्कासनको लागि अनुमति दिएको छ। जसमध्ये ११ अर्ब ६० करोड आम सर्वसाधारणबाट संकलन गरिनेछ। वर्षभर ३५ अर्ब ५९ करोडबराबरको डिबेन्चर नेप्सेमा सूचीकृत भएका छन्। चालू आर्थिक वर्षको हालसम्म एउटा बैंकको डिबेन्चरले निष्कासन अनुमति पाएको छ। सिटिजन्स बैंकले बोर्डबाट अनुमति पाएअनुसार असोज १७ गतेदेखि ऋणपत्र निष्कासन तथा बिक्री खुला गर्ने भएको छ। बैंकले तीन अर्ब रुपैयाँबराबरको १० वर्ष अवधिको वार्षिक १० प्रतिशत ब्याजदर पाइने सिटिजन्स बैंक डिबेन्चर २०९० निष्कासन गर्न लागेको हो। बैंकले प्रतिऋणपत्र एक हजार अंकित दरका ३० लाख कित्ता ऋणपत्र निष्कासन गर्दैछ। जसमध्ये ४० प्रतिशत अर्थात् १ अर्ब २० करोड रुपैयाँबराबरको १२ लाख कित्ता सर्वसाधारणमा बाँडफाँट गरिनेछ। बाँकी ऋणपत्र बैंकले व्यक्तिगत तवरबाट बाँडफाँट गर्नेछ। सर्वसाधारणका लागि छुट्ट्याइएको ऋणपत्रमध्ये ६० हजार कित्ता ऋणपत्र सामूहिक लगानी कोषहरूका लागि रिजर्भ गरिएको छ। ऋणपत्रमा लगानीकर्ताले न्यूनतम २५ कित्ताका लागि आवेदन दिनुपर्नेछ। ऋणपत्र निष्कासन छिटोमा असोज २१ गते बन्द हुनेछ भने मागअनुसार आवेदन नपरेको खण्डमा ढिलोमा कात्तिक १ गते हुनेछ। ऋणपत्र निष्कासन तथा बिक्री प्रबन्धक हिमालयन क्यापिटल हो। क्रेडिट रेटिङ गर्ने कम्पनी इक्रा नेपालले बैंकलाई इक्रा एनपी इस्युअर रेटिङ ट्रिपल बिप्लस प्रदान गरेको छ।"
"एमसीसी प्रमुख अलब्राइट काठमाडौंमा, आज प्रधानमन्त्री प्रचण्डलाई भेट्दै","काठमाडौं : अमेरिकी सहयोग परियोजना मिलेनियम च्यालेन्ज कर्पोरेसन (एमसीसी) की प्रमुख कार्यकारी अधिकृत एलिस पी अल्ब्राइटसहितको टोली काठमाडौं आइपुगेको छ। एमसीसी कार्यान्वयनको औपचारिक सुरुवात भएको ठीक एक महिनापछि अलब्राइटको नेतृत्वमा अमेरिकी प्रतिनिधिमण्डल आइतबार साँझ काठमाडौं आइपुगेको हो। गत भदौ १३ गते एमसीसी कार्यान्वयनको औपचारिक सुरुवात भएको थियो। अलब्राइट नेतृत्वको प्रतिनिधिमण्डल आइतबार कतार हुँदै काठमाडौंको त्रिभुवन अन्तर्राष्ट्रिय विमानस्थलमा अवतरण भएको बताइएको छ। सो प्रतिनिधिमण्डलले सोमबार प्रधानमन्त्री पुष्पकमल दाहाल प्रचण्डलाई भेट्ने कार्यक्रम छ। नेपालमा रहँदा अलब्राइटले एमसीसीमा भएका प्रगति र समस्याहरूको बारेमा बुझ्ने तथा एमसीसी परियोजनाको केही क्षेत्रको अवलोकन पनि गर्ने कार्यक्रम तय भएको छ। यो पनि पढ्नुहोस एमसीसीको व्याख्यात्मक घोषणामा राजनीतिक किचलो एमसीसी कार्यान्वयनमा, सरकारबाटै व्यर्थ बखेडा एमसीसी एकातिर, राजनीतिक टिप्पणी अर्कातिर एमसीसीमा देखिएको आलोकाँचो राजनीति एमसीसी नेपाल र अमेरिकाबीच सहकार्यको उदाहरण हो: अमेरिकी सिनेटर"

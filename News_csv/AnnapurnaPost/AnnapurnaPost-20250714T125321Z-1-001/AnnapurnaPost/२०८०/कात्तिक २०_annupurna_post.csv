शीर्षक,विवरण
भूकम्पपछिको पशु व्यवस्थापन,"आपत्कालीन अवस्थालाई कुनै पनि क्षेत्रमा असाधारण प्रतिक्रिया चाहिन्छ। यो आपत्काल प्राकृतिक वा मानव निर्मित प्रकोपको कारण उत्पन्न हुन्छ। विश्वमा ८० प्रतिशत प्राकृतिक प्रकोप हुने भए पनि नेपालले ज्वालामुखी गतिविधिबाहेक सबै प्रकारका प्राकृतिक प्रकोप भोग्छ। हरेक वर्ष खडेरी, बाढी, भूकम्प र चक्रवातको आवृत्ति बढ्दै गएको छ। उत्तरी पहाडी क्षेत्रमा हिमआँधी, मैदानमा बाढी, खडेरी, अनियमित वर्षा र विभिन्न तीव्रताका भूकम्पको जोखिम छ। मानव निर्मित प्रकोपहरूले प्रत्यक्ष रूपमा जनावरहरूलाई हानि नगर्न सक्छन् तर बम विस्फोट, प्रदूषण, औद्योगिकीकरण वा प्राकृतिक बासस्थानको विनाशजस्ता परिस्थितिहरूमा जोखिम हुन सक्छ। प्रकोपहरू एकै रूपका हुँदैनन् किनभने प्रभाव र परिणामहरू क्षेत्रअनुसार र समुदायअनुसार फरक हुन्छन्। प्रकोपको समयमा मानिसहरूले आफ्नो सम्पत्ति र जीविकोपार्जन गुमाउँछन्, जुन पुनः प्राप्ति गर्न समय लाग्छ। कुनै पनि प्रकारको प्रकोपले समुदायका कमजोर वर्गहरूलाई असर गर्छ। विशेषगरी विकासोन्मुख देशहरूमा उनीहरूको जीविकाका लागि जनावरहरूमा निर्भरता उच्च छ। नेपालमा ७० प्रतिशत पशुधनको स्वामित्व ६७ प्रतिशत साना तथा सीमान्तकृत किसान र भूमिहीन मजदुरहरूको छ। विपद्को अवस्थामा जनावरहरू बाँच्न राम्रो सम्भावना छ। तर पनि यस दिशामा थोरै प्रयास गरिएको छ। पूर्वतयारी, शमन वा पुनस्र्थापनामा जनावरहरूलाई कतै समावेश नगर्दा समस्या झनै गम्भीर बन्दै गएको छ। साथै पशुपक्षीको क्षतिको पनि यकिन आकलन हुन सकेको छैन। केही ज्ञात प्रकोप हुन् भूकम्प भूकम्पले भवन, पूर्वाधार, पुल, बाँध, सडक र रेलमार्गमा क्षति पुर्याउन सक्छ। घाँस र घाँसको अभावबाहेक ढलको पानी चुहिएर पानी प्रदूषित हुनाले मानिस तथा पशुपक्षीलाई ठूलो असुविधा हुन्छ। नेपालको परिदृश्यमा, जनावरहरू प्रायः बाहिर बाँधिएका हुन्छन् वा छाना भएको गोठमा राखिन्छन्। जहाँ शारीरिक चोटपटकको सम्भावना कम हुन्छ। तर जब जनावरहरूलाई बाँधिएको वा खोरमा थुनिन्छ, तिनीहरूको भाग्ने सम्भावना कम हुन्छ। भूकम्पको समयमा व्यवस्थापन आश्रयका लागि सबैभन्दा सुरक्षित स्थान पहिचान गर्नुपर्छ ताकि जनावरहरू कुनै पनि सहायताबिनै दुई, तीन दिनसम्म बाँच्न सकून्। टिटानस वा सबैभन्दा प्रचलित संक्रामक रोगविरुद्ध जनावरहरूलाई खोप लगाउनुपर्छ। सबै कृषि औजार र उपकरणहरू र अन्य भारी वस्तुहरू पर्खाल र छानाबाट टाढै राख्नुपर्छ किनभने तिनीहरू खस्दा गम्भीर चोटपटक लाग्ने सम्भावना हुन्छ। घरभित्र रहेका जनावरहरूको हेरचाह गर्नेहरूले बलियो फर्निचरमुनि लुक्नुपर्छ र झ्यालहरू आदि जस्ता चकनाचुर हुने वस्तुहरूबाट टाढा रहनुपर्छ। आपत्कालीन समयमा गेट खोल्न बोल्ट कटर हुनुपर्छ। आपत्कालीन अवस्थामा भेटेरिनरी र चिकित्सा सल्लाह खोज्नुपर्छ। जनावरलाई थप पीडाबाट बचाउन निकासी उत्तम उपाय हो। उद्धार शिविरहरूमा निकासी छिटो र छिटो हुनुपर्छ। स्थानान्तरणको समयमा जनावरहरूको गन्तव्य र ढुवानी दुवै जनावरहरूको स्वास्थ्य र कल्याणको संरक्षण गर्न समन्वय हुनुपर्छ। प्रकोपको समयमा व्यवस्थापन रणनीतिहरू जनावरलाई थप पीडाबाट बचाउन निकासी उत्तम उपाय हो। उद्धार शिविरहरूमा निकासी छिटोछिटो हुनुपर्छ। स्थानान्तरणको समयमा जनावरहरूको गन्तव्य र ढुवानी दुवै जनावरहरूको स्वास्थ्य र कल्याणको संरक्षण गर्न समन्वय हुनुपर्छ। आश्रयको प्रावधान प्रकोपको प्रकारमा निर्भर गर्छ। उदाहरणका लागि, एक चक्रवातको समयमा जनावरहरू आश्रयहरूमा भन्दा बाहिर सुरक्षित छन्। बाढीको समयमा गोठघर पानीले भरिने डर छ। तर जाडोको समयमा, हिटरहरू उचित भेन्टिलेसन भएका क्षेत्रमा अवस्थित हुन्छन्। पशुहरूलाई पोषण आवश्यकताहरू पूरा गर्न र रोगहरू कम गर्न पर्याप्त मात्रामा खाना र पानी उपलब्ध गराउनुपर्छ। यस समयमा घाँस र चाराको उपलब्धता धेरै महŒवपूर्ण छ किनभने माग र आपूर्तिबीच ठूलो अन्तर छ। चारा खेती, बिउ वितरण, युरिया, फिड ब्लक, साइलेज फिडिङजस्ता गैरपरम्परागत दाना स्रोतहरूको प्रयोगलाई बढावा दिनुपर्छ। सबै उद्धार गरिएका जनावरहरूलाई केही संख्याको साथ पहिचान गरिनुपर्छ। कुल जनावरहरूको जनसंख्या र कुल उद्धार गरिएका जनावरहरूले विपद्को समयमा हराएको जनावरहरूलाई महŒव दिन्छन्। सबै घाइते जनावरलाई तुरुन्तै उपचार गर्नुपर्छ र संवेदनशील रोगको अवस्थामा एन्टिबायोटिक प्रदान गर्न सकिन्छ। पशु स्वास्थ्य घटकमा उचित पोषण, गर्भवती जनावरहरूको हेरचाह, नवजात र जवान जनावरहरूको हेरचाह आदि समावेश छन्। बथानमा सधैं रोग फैलिने डर हुन्छ। एफएमडी, रक्तस्रावी सेप्टिसिमिया, एन्थ्रेक्स, पीपीआर, ई कोली आदि रोगका लागि सामूहिक खोप कार्यक्रममार्फत जोखिमहरूबाट बच्न सकिन्छ। उचित सरसफाइ र सरसफाइका साथै कीट नियन्त्रणमा केही सावधानी अपनाउन सकिन्छ। धेरै जनावर प्रकोपमा मर्ने सम्भावना हुन्छ, जहाँ मरेका जनावरहरूको व्यवस्थापनमा समस्या हुन्छ। बाढी र चक्रवातको समयमा यो समस्या झन् गम्भीर बन्दै गएको छ। मृत जनावरको शवलाई खोला र खोलामा कहिल्यै फाल्नु हुँदैन। प्रोटोकलअनुसार शव जलाउन वा गाड्नु पर्छ। शवको उपयोग एक विधि हो, जहाँ मध्यवर्ती उत्पादनहरू जस्तै मासुको खाना, हड्डीको खाना, क्याल्सियम आदि आवश्यक खाद्य पूरकको रूपमा उत्पादन गर्न सकिन्छ। प्रविधिहरूले सुक्खा र भिजेको रेन्डरिङ समावेश गर्छ। जस्तै खाना पकाउने, नसबन्दी, बोसो हटाउने, सुकाउने र अन्तमा मिलिङ र ब्यागिङ। अर्को समस्या पशुजन्य फोहोर बिसर्जन हो। जनावरको गोबरलाई मलको रूपमा वा पकाएर सुकाएर इन्धनको रूपमा प्रयोग गर्न सकिन्छ। सम्भव भएसम्म साना कम्पोस्ट ग्याँस एकाइहरू व्यवस्थित गर्न सकिन्छ। अनुचित डिस्पोजलले कीट समस्याहरू सिर्जना गर्छ। कम्पोस्ट खाडलहरू नियमित रूपमा माटो खनेर र त्यसमा चुना लगाएर बनाउन सकिन्छ। लामो समयसम्म बाढीको पानीको स्थिरतामा हाँसपालन र माछापालनलाई कीट नियन्त्रणको माध्यमको रूपमा लिन सकिन्छ। पशुचिकित्सक, प्यारा भेटेरिनरी स्टाफ र सहयोगी कर्मचारीहरूले बिरामी, मरेका र घाइते जनावरहरूसम्म पुग्न प्रभावित क्षेत्रमा अस्थायी उद्धार शिविरहरू स्थापना गर्न मद्दत गर्नुपर्छ। भेटेरिनरी सहायता आदानप्रदान र समन्वय गर्न नियन्त्रण कक्षहरू स्थापना गरिएको छ। (कार्की, वरिष्ठ पशु चिकित्सक हुन्।)"
विश्वकपमा छनोट हुने राष्ट्रिय टोलीलाई ५० लाख नगदसहित सम्मान गर्ने क्यानको निर्णय,काठमाडौं : नेपाल क्रिकेट संघ (क्यान)ले आइसीसी टी२० विश्वकपमा छनोट हुने नेपाली राष्ट्रिय टोलीलाई ५० लाख नगद पुरस्कारबाट सम्मान गर्ने भएको छ। सोमबार बसेको केन्द्रीय कार्यसमितिको बैठकले हालै नेपालमा सम्पन्न प्रतियोगितामा अमेरिका र वेस्ट इन्डिजमा हुने टी२० विश्वकपमा छनोट हुने नेपाली टोलीलाई ५० लाख नगदसहित सम्मान गर्ने निर्णय गरेको सचिव पारस खड्काले जानकारी दिए। त्यस्तै यु१९ टोलीका सदस्यलाई जनही ५० हजारका दरले नगद पुरस्का दिइने भएको छ। मलेसियामा सम्पन्न एसीसी यु१९ प्रमियर कपको उपाधि जितेर एसिया कपमा छनोट भएको युवा टोलीलाई नगदसहित सम्मान गरिने सचिव खड्काको भनाइ छ। त्यस्तै हङकङमा आयोजना हुने चार देश सम्मलित महिला टी२० आई सिरिजमा राष्ट्रिय महिला क्रिकेट टोलीको सहभागिता हुने भएको छ। सचिव खड्काका अनुसार एसिया छनोटको फाइनमा संकलित कूल रकमको ५० प्रतिशत भुकम्प पीडितको उद्धारका लागि सहयोग गर्ने निर्णयसमेत भएको छ।
श्रीलंकाको क्रिकेट बोर्ड बर्खास्त,"कोलम्बो : श्रीलंकाको राष्ट्रिय क्रिकेट बोर्डलाई बर्खास्त गरिएको छ। भारतमा जारी विश्वकपमा भारतसँग लज्जास्पद् पराजय व्यहोरेपछि खेलकुदमन्त्री रणसिंघेले क्रिकेट बोर्डलाई बर्खास्त गरेका हुन्। यससँगै मन्त्री रणसिंघेले अन्तरिम कमिटीको अध्यक्षमा अर्जुन रणतुंगालाई नियुक्त गरेका छन्। उक्त कमिटीमा सर्वोच्च अदालतका अवकास पाएका न्यायाधीश एसआई इमाम, रोहिणी मरसिंघे, उच्च अदालतका अवकास पाएका न्यायाधीश इरंगानी परेरा, उपाली धर्मदासा, रकिता राजपक्षे र हिशम जमालदीन रहेका छन्। जारी विश्वकपमा श्रीलंकाले सात खेलमध्ये दुई खेलमा मात्र विजयी हासिल गरेको छ। आयोजक भारतसँग भने श्रीलंका ५५ रनमै अलआउट भएको थियो। भारतसँग लज्जास्पद् पराजय व्यहोरेपछि गत शनिबार श्रीलंकामा विरोध प्रदर्शन भएको थियो। समर्थकहरूले कोलम्बोस्थित बोर्डको कार्यालय बाहिर प्रदर्शन गरेका थिए। मन्त्री रणसिंघेले क्रिकेटलाई पुनर्जीवन दिन सबैभन्दा उपयुक्त व्यक्ति पूर्वकप्तान रणतुंगा भएको भन्दै कमिटीको अध्यक्षमा नियुक्त गरेको स्पष्ट पारेका छन्। रणतुंगेले क्रिकेट पुनर्निर्माणको चुनौती स्वीकार गरेको बताए। 'श्रीलंका क्रिकेटलाई देशको सबैभन्दा भ्रष्ट संस्थाका रूपमा चिनिन थालेको छ। म त्यो छबि परिवर्तन गर्न चाहन्छु,' उनले भने।"
बाजुराको बुढिगंगा नगरपालिकामा प्रथम मेयर कप भलिबल सुरु,"बाजुरा : बुढीगंगा नगरपालिकामा अन्तरपालिका स्तरीय प्रथम नगर प्रमुख कप भलिबल प्रतियोगिता हिजो आइतबारबाट सुरु भएको छ। बुढीगंगा नगरपालिकाको आयोजनामा आइतबारबाट सुरु भएको उक्त प्रतियोगिताको पूर्व उद्योग मन्त्री तथा नेकपा एमालेका खेलकुद विभाग प्रमुख कर्णबहादुर थापाले उद्घाटन गरेका हुन्। प्रतियोगिता बडीमालिका क्याम्पस फालासैनको खेलमैदानमा सञ्चालन भइरहेको छ। खेल क्षेत्रको विकासका लागि अन्तर पालिका स्तरीय खुला भलिबल प्रतियोगिता आयोजना गरिएको बुढीगंगा नगरपालिकाका नगर प्रमुख रामबहादुर बानियाँले बताए। कात्तिक १९ बाट सुरु भएको प्रतियोगिता २३ गतेसम्म सञ्चालन हुने छ। प्रतियोगितामा सुदूरपश्चिम प्रदेशका १६ वटा पालिकाका टिम सहभागी भएका छन्। प्रतियोगितामा प्रथम पुरस्कार १ लाख ५७ हजार ७ सय ७७, द्वितीय १ लाख ७ हजार ७ सय ७७ र तृतीय पुरस्कार ५७ हजार ७ सय ७७ प्रदान गरिने आयोजकले बताएको छ।"
कोलकतालाई स्तब्ध पार्दै पुलिस क्लब वीरगन्ज गोल्डकपको सेमिफाइनलमा,वीरगन्ज : नेपाल पुलिस क्लब वीरगन्ज गोल्डकप फुटबलको सेमिफाइनलमा प्रवेश गरेको छ। आदर्शनगर रंगशालामा सोमबार भएको खेलमा भारत कोलकताको क्लाइभ हाउस डमडम फुटबल क्लबलाई ७१ गोलको फराकिलो अन्तरले पुलिस क्लबले अन्तिम चारमा स्थान सुरक्षित गरेको हो। पुलिसका लागि प्रताप गुरुंगले ह्याट्रिकसहित एक्लैले पाँच गोल गरे। यस्तै विवेक सन्तोषी र प्रवीण थापाले एक एक गोल गरे। कोलकताका लागि एक मात्र सान्तवना गोल अरमान मुन्सीले गरे। खेल अवधिभर कोलकतामाथि हाबी भएको पुलिसका लागि खेल सुरु भएको २३ औं मिनेटमा प्रवीण थापाले दिएको पासलाई सदुपयोग गर्दै प्रताप गुरुंगले पहिलो गोल गरेका थिए। ३१ औं मिनेटमा प्रतापले फेरि अर्को गोल थप्दै पुलिसको अग्रता दोब्बर पारे। ३३ औं मिनेटमा तेस्रो गोल गर्दै प्रतापले ह्याट्रिक पूरा गरे। ३५ औं मिनेटमा विवेक सन्तोषीले कोलताका गोल रक्षक राहुल भट्टाचार्यलाई विट गर्दै बललाई जाली चुमाउँदै पुलिसको अग्रता ४० मा पुर्याएका थिए। ४५औं मिनेटमा पुलिसका लागि फेरि अर्को गोल थपेपछि पहिलो हाफको खेल ५० मा सकिएको थियो। पुलिसले दोस्रो हाफको खेलमा थप दुई गोल गरेको थियो। खेलको ६१ र ६३ औं मिनेटमा प्रतापले थप दुई गोल गरे व्यक्तिगत गोलको संख्या पाँच पुर्याउन सफल भएका थिए। खेलको ८३ औं मिनेटमा पुलिसको डिबक्स एरियाभित्र पुलिसका खेलाडी विपक्षी खेलाडीलाई लडाएपछि कोलकताले पेनाल्टी पाएको थियो। उक्त पेनाल्टीलाई सदुपयोग गर्दै अरमान मुन्सीले गोल गरेर आफनो टिमका लागि सान्त्वना गोल दिलाए। ह्याट्रिकसहित एक्लैले पाँच गोल गोल गर्न सफल पुलिसका प्रताप म्यान अफ दी म्याच घोषित भए। उनले नगद १० हजार रुपैयाँ पुरस्कारपनि हात पारे। अब फाइनल प्रवेशका लागि पुलिसले बुधबार हुने पहिलो सेमिफाइनल खेलमा आयोजक भेट्रान सिटी क्लब वीरगन्जसँग प्रतिस्पर्धा गर्नेछ। यसअघि शनिबार भएको उद्घाटन खेलमा भारत दिल्लीको गढ्वाल डायमण्ड एफसीलाई टाइबेकरमा ३१ ले हराउँदै आयोजक वीरगन्ज सेमिफाइनलमा पुगिसकेको छ। प्रतियोगितामा मंगलबारको खेल त्रिभुवन आर्मी क्लब र झापा एफसीबीच हुने आयोजक क्लबका महासचिव पंकज श्रेष्ठले जानकारी दिए। मधेस प्रदेशकै सबैभन्दा उच्च धनराशीको यो प्रतियोगिता कार्तिक २५ गतेसम्म चल्ने छ। प्रतियोगितामा नेपालका ६ र भारतका दुई गरी कूल आठ टिम सहभागी छन्। वीरगन्ज महानगरपालिकाको मुख्य प्रायोजनमा आयोजित प्रतियोगिताको उपाधि उपविजेता टिमलाई नगद ११ लाख ११ हजार १ सय ११ रुपैयाँ र उपविजेता टिमलाई नगद ५ लाख ५५ हजाार ५ सय ५५ रुपैयाँ पुरस्कार प्रदान गरिने प्रतियोगिताका प्रेस संयोजक तिवारी यादवले जानकारी दिए।
हुर्कंदै कोरियाको होलिस्टिन कोरली,"काठमाडौं : सिन्धुलीमा दैनिक ३२ लिटरसम्म दूध दिने क्षमताका होलिस्टिन कोरली तयार हुँदैछन्। सिन्धुलीको कमलामाई नगरपालिकाका ५१ घरपरिवारले बढी दूध दिने क्षमताका कोरियाका गाईहरू हुर्काउँदै गरेका हुन्। हुर्काइरहेका ७४ गाईमध्ये ३७ वटा ब्याउने (गर्भाधान) भएका छन् भने बाँकी प्रक्रियामा छन्। नौ महिना पूरा भएसँगै उक्त गाईले दैनिक औसत ३२ लिटर दूध दिने अनुमान गरिएको छ। अहिले लोकल गाई पालेर दैनिक २३ लिटर र जर्सीबाट दैनिक ५६ लिटर दूध प्राप्त गरिरहेका किसानले अब कोरियन गाईबाट धेरै दूध पाउने छन्। यससँगै कोरिया सरकारले सय गाई दिएकोमा पोखराको समेत गरेर ४१ वटा ब्याउने छन्। गाई पाल्नमा बढी ध्यान दिनुपरे पनि धेरै दूध दिने भनेपछि स्याहारसुसारमा जाँगर चलेको बताउँछिन् कमलामाई माथिल्लो राजपानीकी विमला घलान। यी गाईको स्याहार गर्दा स्थानीय गाईले पनि पाएपछि दूधसमेत बढेको उनले सुनाइन्। पहिला २ लिटर दूध दिने लोकल गाईले अहिले साढे ३ लिटरसम्म दूध दिन थालेका छन्, उनले भनिन्। यस्तै, अर्का स्थानीय तिलकबहादुर घलान राम्रो जातको कोरियन गाई पालेपछि आम्दानी बढ्ला भन्नेमा विश्वस्त छन्। उनी दैनिक ३२ लिटर दूध दुहुने पर्खाइमा छन्। यस्तै, गैयाँदेवी महिला उद्यमी स्वावलम्बी समूहकी कोषाध्यक्ष गुणाकुमारी घिमिरे २०७९ पुसमा ११ महिनाको कोरियन हेफर बाच्छी प्राप्त गरेको बताउँछिन्। गत वैशाख २१ गते गाईलाई एआईमार्फत गर्भाधान गरिएकाले अब माघमा ब्याउने भएको छ। यो गाई ल्याइएकामध्येकै पहिलो भएको छ, घिमिरेले सुनाइन्। गत वर्ष डिसेम्बरमा नेपाल सरकार तथा हेफर इन्टरनेसनल नेपालको माग तथा सक्रियतामा कोरिया सरकारबाट एक सय यस्ता गाई उपहार स्वरूप दिएको थियो। साथै ८ वटा उच्च प्रजननमान भएका होलिस्टिन बहर नेपाललाई उपलब्ध भएको थियो। कोरियाले उक्त गाई सिन्धुलीमा उपयुक्त वातावरण भएकाले स्थान छनोट गरेको थियो। यसअघि जाइकाले बीपी हाइवे बनाउनुअघि गरेको स्थलगत अध्ययनले सिन्धुली पशुपालनका लागि उपयुक्त भएको प्रतिवेदनमा उल्लेख गरेको थियो। सोही अध्ययनलाई आधार मानेर स्थान छनोट गरेको हाइफर इन्टरनेसनल कोरियाकी कार्यकारी निर्देशक हेवन लीले बताइन्। हाल कमलामाई नगरपालिकाको ४ र ५ वडामा सञ्चालित यो परियोजनाले सिन्धुलीलाई दुग्ध पकेट क्षेत्र बनाउने योजना रहेको मिल्की वे परियोजनाका कार्यक्रम प्रबन्धक डा नारायणप्रसाद शर्माले जानकारी दिए। डा शर्मा भन्छन्, अझै देशैभरिका वर्णशंकर होलिस्टिन गाईमा कृत्रिम तथा प्राकृतिक गर्भाधान भई तिनीहरूबाट जन्मने बाच्छीहरू गाईमा परिणत हुँदा देशमा आवश्यक दूध उत्पादन हुने र मुलुक दूधमा आत्मनिर्भर हुनेछ। गाईलाई म्याट र शुद्ध पानी सिन्धुलीको कमलामाई नगरपालिकामा गाईबस्तुका लागि व्यवस्थित आधुनिक गोठ बनाउन थालिएको छ। उक्त नगरपालिकाको ५१ घरपरिवारले आफ्ना बस्तुलाई ढलान गरेको भुइँमा सफा म्याट ओछ्याएका छन्। उनीहरूले कोरियन गाईसँगै लोकल गाईलाई पनि त्यही सुविधामा राख्न थालेका छन्। गोठमा फोहोर हुन दिइँदैन। गोबरबाट प्राङ्गारिक मल र बायोग्यासको अवधारणा पनि बनाइएको छ। मलमूत्रलाई निकास गरेर बारीमा पोखरी बनाइएको छ। यसलाई जैविक मलका रूपमा प्रयोग गरिन्छ। गोठमा जानुअघि पनि चुना वा फिनेलमा टेकेर मात्रै प्रवेश गर्नुपर्छ। गाईलाई मानिसले पिउने पानी जस्तै सफा खुवाउन ट्यांकीबाट सीधै भाँडासम्म धारा जडान गरिएका छन्। पानी, दाना र घाँस राखेर खुवाउने सिमेन्टको लहरै खण्ड बनाइएका छन्। सबै खाना जोखेर आवश्यकताअनुसार मात्रै खुवाइन्छ। घाँस काटेर खुवाउन च्याप कटर मेसिनको प्रयोग गरिन्छ। यो सबै कोरियन सरकारले नेपाल सरकारलाई उपहारस्वरूप दिएको हो।"
सामूहिक सयपत्री फूलखेती फस्टाउँदै,"गल्याङ (स्याङ्जा) : स्याङ्जाको कालीगण्डकी गाउँपालिका७ स्थित बारीचौरमा सयपत्री फूलको सामूहिक खेती फस्टाउँदै गएको छ । तीन वर्ष पहिले लालीगुराँस घरवास (होमस्टे)लाई फूलैफूलको होमस्टे बनाउने उद्देश्यले १५ स्थानीय मिलेर लगाएको सयपत्रीको फूलखेती चार रोपनी जमिनमा फैलिएको छ । जिल्लामै नमूना व्यावसायिक फूलखेती बनाउने योजनामा रहेका स्थानीयको फूलखेती कार्यक्रमलाई गाउँपालिकाले सहयोग गरेको छ । नमूना बारीचौर व्यावसायिक फूलखेतीका अध्यक्ष घनबहादुर थापाले तीन वर्ष पहिले दसैँ तिहारको बीचमा पाँच हजार माला उत्पादन गरेर गाउँपालिकाको कृषि शाखालाई दिएको जानकारी दिए । उनले पहिलो वर्ष पालिका आफैँको पूर्ण लगानी भएकाले करिब रु डेढ लाख बराबरको ड्रम र पाइप आफूहरुलाई दिएको बताए । यस वर्ष चार रोपनी जमिनमा तीन हजार पाँच सय बोट सयपत्री फूल लगाएका छौँ, अध्यक्ष थापाले भने, यस वर्ष हावापानी राम्रो भएकाले फूलको उत्पादन लोभलाग्दो छ, लाग्छ फूल बिक्न सक्यो भने राम्रो आम्दानी हुन्छ । उनले यस वर्षको फूलखेतीका लागि गाउँपालिकाले ५० प्रतिशत अनुदान दिएको र ५० प्रतिशत आफूहरुले जनश्रमदान गरेको बताए । अध्यक्ष थापाले गत वर्ष पनि पालिकाले ५० प्रतिशत अनुदानमा फूलखेती गरिएको बताए । पोहोर साल हावापानी बिग्रियो, पानी धेरै पर्यो र फूल राम्रो उत्पादन नभएकाले रु दुई लाखको मात्र फूल बेच्न सफल भयौँ, उनले भने, यस वर्ष पहिलो वर्षजस्तै खेती राम्रो छ, करिब रु चार लाख आम्दानी हुन्छ कि भन्ने अपेक्षा छ । उनले सयपत्री फूलखेतीलाई दिगो बनाउन सिँचाइको समस्या बाधक भएको बताए। उनले गाउँपालिकाबाट प्राविधिक सहयोग उपलब्ध भए पनि सिँचाइको अभावमा व्यवसायलाई दिगो बनाउन सकिन्न कि भन्ने चिन्ता लागेको उल्लेख गरे । उनले गाउँपालिकाले अनुदानलगायतका प्राविधिक सहयोगलाई यथावत राखे व्यवसाय विस्तार गर्ने सोचमा आफूहरु रहेको उल्लेख गरे । गाउँपालिकाका कृषि शाखा प्रमुख अनुप पौडेलले भने गाउँपालिकाको पूर्ण लगानी भएकाले बारीचौरमा उत्पादित माला बिक्री गरेर भएको आम्दानी पालिकाको राजस्व शाखामा जम्मा गरेको दाबी गरे । उनले चार रोपनी जग्गा पालिका आफैंले प्रतिरोपनी रु चार हजार पाँच सय का दरले भाडामा लिएर फूलखेती गरेको जनाउँदै श्रममा खटिने सबैलाई पालिकाले नै पारिश्रमिक भुक्तानी गरेको बताए । उनले कालीगण्डकी फूलैफूलको पालिका बनाउने योजनाअनुरुप पालिकाभित्रका सात वडाका १६ कृषक तथा समूहलाई ५० प्रतिशत अनुदान उपलब्ध गराएको जानकारी दिए । फूलखेती र ड्रागन खेतीका लागि रु १० लाख बजेट विनियोजन गरेका थियौँ, उनले भने, फूलखेती गर्न चाहेका ३२ कृषकको निवेदन माथि उत्कृष्ट जमिन छनोट गरेर १६ समूह तथा कृषकलाई प्रतिरोपनी अनुमानित लागतको ५० प्रतिशत अनुदानअन्तर्गत रु नौ हजार उपलब्ध गराएका छौँ । उनका अनुसार पालिकाभित्र अनुदान लिएर गरेका फूलखेतीमध्ये धरादीका हीरामणि सुवेदी, लसर्गावेशीकी पुष्पासिंह राना, बाँसटारीका रविलाल गौडेल, लालप्रसाद न्यौपाने, इम्सिलका काशीराम न्यौपाने र बारीचौरका घनबहादुरको समूहले गरेको फूलखेती उत्कृष्ट रहेको बताए । उनले फूलखेती गर्ने हरेक कृषकलाई निःशुल्क परामर्श र प्राविधिक सहयोग गरेको बताए । कृषि शाखाले जुनसुकै मौसममा पनि फुल्ने क्रर्मा जातको हाइब्रिड सयपत्री फूलखेती गर्न कृषकलाई सिफारिस गरेको छ । उनले सयपत्री फूल कृषकले बिक्री गर्न नसके बजारीकरणका लागि पालिकाले सहयोग गर्ने बताए । शाखा प्रमुख पौडेलले अघिल्ला दुई वर्ष पाँच प्रदेशका केही ठूला पुष्प व्यापारीको समन्वनमा पालिकाभित्र उत्पादन भएका सयपत्री फूल बिक्री गरेको बताए। कालीगण्डकी पाँच बाँसटारीमा सयपत्री फूलखेती गर्नुभएका रविलाल गौडेलले दुई रोपनी क्षेत्रफलमा लगाइएको तिहार लक्षित सयपत्री फूल हुर्कंदै गएको बताए । उनले सयपत्री फूलबाटै आत्मनिर्भर बन्ने आफ्नो योजनालाई गाउँपालिकाले सहयोग गरेको दाबी गरे । रासस"
प्री ओपन सेसनमा सामान्य अंकले बढ्यो नेप्से,काठमाडौं : प्री ओपन सेसनमा नेप्से परिसूचक सामान्य अंकले बढेको छ। नेप्से ०४४ अंकले बढेर १८२६६७ विन्दुमा पुगेको छ। यो सेसनमा ९ स्क्रिप्टको २८० कित्ता सेयर ७२ हजार ४९६ रुपैयाँमा खरिदबिक्री भए। प्री ओपन सेसनमा ९ स्टकको कारोबार भयो। जसमध्ये ५ स्टकको मूल्य बढ्दा ३ को घट्यो बाँकी १ को स्थिर रह्यो।
"सेयर बजारमा २१ अंकको सुधार, कारोबार रकम घट्यो","काठमाडौं : साताको दोस्रो दिन सेयर बजारमा उल्लेख्य सुधार आएको छ । सोमबार नेप्से परिसूचक २१३० अंकले बढेको हो । अघिल्लो दिन आइतबार नेप्सेमा २१ अंककै गिरावट आएको थियो । सोमबार नेप्से ११६ प्रतिशतले बढेर १८४७५४ अंकमा कायम भएको छ । कारोबारमा आएका १ सय ९९ कम्पनीको मूल्य बढ्दा सेयर बजार बढेको हो । ३२ कम्पनीको मूल्य घट्दा ६ वटाको भने स्थिर रहे । नेप्से बढेको दिन बजारमा ४७ हजार २ सय ३१ कारोबारमार्फत् २ सय ८३ स्क्रिप्टको ३५ लाख ५५ हजार ६ सय ७९ इकाइ सेयर ९३ करोड ८९ लाख २९ हजार ४० रुपैयाँमा किनबेच भए । कारोबार रकम आइतबारको तुलनामा ३ अर्ब ३४ करोड रुपैयाँ कम हो । यसदिन सोल्टी होटलको सर्वाधिक ६ करोड ४३ लाख रुपैयाँको सेयर कारोबार भएको छ । यसैगरी सोनापुर मिनिरल्स एन्ड आयलको ५ करोड ६२ लाख रुपैयाँको किनबेच हुँदा हाथवे इन्भेस्टमेन्ट, हिमालयन बैंकको संस्थापक सेयर र मञ्जुश्री फाइनान्स कारोबार रकमको आधारमा शीर्ष ५ मा परे । नेप्से बढेको दिन हावथेका लगानीकर्ताले सर्वाधिक कमाए । कम्पनीको सेयर मूल्य ९९८ प्रतिशतले बढ्दा सिद्धार्थ प्रिमियर इन्स्योरेन्सको सेयर मूल्य पनि ९९३ प्रतिशतले बढेको छ । मूल्य बढ्ने कम्पनीको सुचीमा आशा लघुवित्त, दिव्यश्वरी हाइड्रो र माइखोला हाइड्रो शीर्ष ५ मा अटाएका छन् । यता लक्ष्मी लघुवित्तको सेयर मुल्य सर्वाधिक ४२८ प्रतिशतले घटेको छ । मूल्य घट्ने सेयरको सूचीमा विन नेपाल लघुवित्त, एनआईसी एसिया लघुवित्त, एनआईसी एसिया ब्यालेन्स्ड फन्ड र मायाखोला हाइड्रो अगाडि रहे । नेप्से बढेको दिन सेन्सिटिभ इन्डेक्स ३३३ अंकले बढेर ३५५७३ अंकमा कायम भएको छ भने कारोबारमा आएका सबै समूहको उपसूचक बढेका छन् । तीमध्ये होटल तथा पर्यटन समूह सर्वाधिक ३७३ प्रतिशत र निर्जीवन बीमा समूह २३६ प्रतिशतले बढेका छन् । सेयर बजार बढ्दा लगानीकर्ताको कुल सम्पत्ति ३३ अर्ब रुपैयाँले बढेको छ । आइतबार कारोबार समाप्तिसम्म २८ खर्ब १३ अर्ब १९ करोड बजार पुँजीकरण सोमबारको कारोबार समाप्तिसम्म २८ खर्ब ४८ अर्ब १ करोड रुपैयाँ कायम भएको छ ।"
पश्चिम भेगको भूकम्पीय जोखिम,"पश्चिम नेपालको भूभागमा जति शक्ति जम्मा भएको छ, त्यो आजसम्मका भूकम्पले निकालिसकेको छैन। पश्चिममा अफगानिस्तानदेखि पूर्वमा बर्मासम्मको २५ सय किलोमिटर हिमालय शृंखला नै भूकम्पको अत्यन्त जोखिममा छ। जुन हिमालय क्षेत्र एसियन र इन्डियन प्लेटको जुधाइबाट बनेको हो। त्यसैले पूरै हिमशृंखला नै उच्च जोखिममा पर्छ। नेपालमा आठ सय किलोमिटर यसै हिमशृंखलामा पर्छ। तर भूकम्पको पनि साइकल हुन्छ। एउटा ठाउँमा ठूलो भूकम्प गएपछि शक्ति सञ्चिति हुन केही समय लाग्छ। कतै केही समयको अन्तरालमा त कतै चार सय अनि कतै सात सय त कतै पाँच सय वर्षको अन्तरालमा भूकम्प गएको पाइन्छ। भूकम्प मापन केन्द्र ४५ वर्षपहिला मात्रै स्थापना भएको हो। स्थापनापछिको तथ्यांक हेर्दा नेपालको हिमालय तीन खण्डमा विभाजित देखिन्छ। पूर्वी नेपालमा १९९० मा ८३ म्याग्निच्युडको भूकम्प गयो। त्यहाँ ठूलो भूकम्प जान अझै पनि शक्ति सञ्चित भइसकेको छैन। ससाना भूकम्प जतिबेला पनि जान सक्छ तर ठूलो भूकम्प तत्काल जाँदैन भन्न सकिन्छ। मध्यनेपालमा (दोलखादेखि पोखरासम्म) गोरखा भूकम्पले केही प्रतिशत शक्ति बाहिर निस्किएको देखिन्छ। केही समयका लागि यहाँ पनि ठूलो भूकम्प नजाला भन्ने अनुमान गर्न सकिन्छ। तर पश्चिम नेपालको खण्डमा १५०५ सालदेखि अहिलेसम्म भूकम्प आएको छैन। हालसम्म पाँच सय वर्षभन्दा धेरै अन्तराल भइसक्यो। यति लामो समयमा त्यहाँ धेरै नै शक्ति भण्डारण भएर बसेको छ। त्यसैले पश्चिम नेपाल बढी जोखिममा छ भन्न सकिन्छ। त्यस्ता ठाउँमा बढी तयारी गर्नुपर्छ भनेर १० वर्ष पहिलादेखि नै भन्दै आएका छौं। तत्कालका लागि त्यहाँ भूकम्प गइरहेको छ। त्यहाँको रेकर्ड हेर्दा २०३७ सालमा ६५ रेक्टर स्केलको, २०५१ मा ६१ रेक्टर र गतवर्ष कात्तिकमा ६६ रेक्टरको र यो वर्ष माघमा ५९ रेक्टरको गएको छ। यो वर्ष पनि दुई तीनवटा भूकम्प गइसकेकाले पहिलाभन्दा भूकम्प सक्रिय भएको देखिन्छ। तर जति शक्ति जम्मा भएको छ, त्यो आजसम्मका भूकम्पले निकालिसकेको अवस्था छैन। त्यहाँ अझै ठूलो भूकम्पको जाने सम्भावना यथावत् छ। पश्चिम नेपालमा जोखिम टर्यो भन्न सकिँदैन। तर जाजरकोटमा गएको भूकम्पपछि ३ सय ११ वटा पराकम्प आइसकेकाले त्यही ठाउँमा भूकम्प नआए पनि त्यो क्षेत्रमा अझै ठूलो भूकम्प आउने सम्भावना छ। गोरखादेखि देहरादुनसम्मको भेगमा ठूलो सम्भावना छ। कुनै बेला ठूलो भूकम्प जाने उच्च सम्भावना छ। भूकम्प जोखिम नक्सा (हजार्ड म्याप)मा जाजरकोटदेखि दार्चुलासम्म, पश्चिमको मध्यभागहरू बढी जोखिममा देखिन्छन्। तर पूर्वी नेपालमा आउँदै आउँदैन भन्ने होइन। सिक्किममा आएको भूकम्पले पनि केही शक्ति बाहिर गएकाले तत्काल नआउला भन्ने हो। तर सिक्किमतिर आएमा पूर्व पनि जोखिममा नै छ। ससाना भूकम्प आउँदैमा शक्ति बाहिर जान्छ भन्ने हुँदैन। हालसम्म भूकम्पको आकलन गर्न सक्ने प्रविधिसमेत आविष्कार भइसकेको छैन। तर भूकम्प गइसकेपछि प्राइमरी वेभ पहिचान गरेर दोस्रो वेभ कति बेला आउन सक्छ भन्न सक्ने सिस्टम विकास आएको छ। भूकम्पसम्बन्धी भविष्यवाणी गर्ने प्रविधिका बारेमा विश्वभरि नै अध्ययन भइरहेको भए पनि उक्त प्रविधि बनाउन सकेको छैन। यद्यपि हामी यो प्रविधि पत्ता लगाउन प्रयासरत छौं। पश्चिमतिर गएको यो भूकम्प नयाँ हो। पराकम्प होइन। तर अस्ति भर्खर गएको धादिङको भूकम्प पराकम्प हो। पराकम्प जाँदा जहाँ भूकम्प गएको छ, त्यहाँ दरारहरू उत्पन्न हुन्छन्। त्यही दरारहरू परपर सर्दै गएमा पराकम्प हुन्छ। तर दार्चुला र रुकुमको भूकम्प फरक हो। फरक भूभागमा गयो। यी नयाँ भूकम्प हुन्। पछिल्लो वर्ष पनि बझाङमा ६६ रेक्टर स्केलको भूकम्प गएको थियो तर त्यसले क्षति गरेन। तर जाजरकोटमा ६४ रेक्टर स्केलको जाँदा यति धेरै क्षति भयो। धेरैवटा मानकले यस्तो भएको हुन सक्छ। त्यहाँको भौगोलिक अवस्था, चट्टानको अवस्था, जमिनमुनिको पानीको अवस्थालगायत थुप्रै कुराले क्षतिमा फरक पार्छ। ट्रोपोेग्राफिक अवस्था (त्यो ठाउँ कस्तो उचाइमा छ) भन्ने कुराले पनि फरक पार्छ। जाजरकोटको भौगोलिक स्थिति कमजोर छ। त्यहाँको संरचना पनि कमजोर हुन सक्छ। केन्द्रबिन्दु उच्च ठाउँमा हुँदा पनि फरक पर्छ। नेपालमा हिमालयहरूमा गएको भूकम्पको गहिराइ १० देखि २० किलोमिटर मुनिबाट गएको देखिन्छ। तर जाजरकोटको भूकम्प १५ किलोमिटरमा गएको छ। त्यहाँको संरचना र भौगोलिक स्थिति नराम्रो हुँदा बढी क्षति भएको हो। तथा खानी तथा भूगर्भ विभागले खानी पत्ता लगाउने र भौगोलिक अध्ययन गर्ने गर्छ। पश्चिम नेपालको खण्डमा १५०५ सालदेखि अहिलेसम्म भूकम्प आएको छैन। हालसम्म पाँच सय वर्षभन्दा धेरै अन्तराल भइसक्यो। यति लामो समयमा त्यहाँ धेरै नै शक्ति भण्डारण भएर बसेको छ। राष्ट्रिय भूकम्प मापन तथा अनुसन्धान केन्द्रले २०३५ देखि स्टेसनहरू स्थापना गरेर काम गरिसकेको छ। भूकम्पमापन, प्लेटहरू कसरी सरिरहेका छन् ? भूकम्प जाँदा कति कम्पन हुन्छ ? कुन दिशातिर जमिन हल्लिन्छ ? लगायतका विषयमा अनुसन्धान भइरहेको छ। त्यस्ता तथ्यांक संकलन गरेर भूकम्प जोखिमका विषयमा काम भइरहेको छ। हामी चौबिसैघण्टा भूकम्पको निगरानी गर्ने, चार रेक्टरभन्दा माथिको भूकम्प गएमा गृह मन्त्रालयलाई जानकारी गराउँदै आएका छौं। जोखिमका आधारमा जमिनको वर्गीकरण गर्नुपर्ने हुन्छ। यसै विषयमा अध्ययन र अनुसन्धान भइरहेको छ। जोखिम क्षेत्र पहिचान गर्ने काम गरेका छौं। तर सम्बन्धित निकायलाई जानकारी गराउने, सुरक्षित र असुरक्षित जमिन छुट्ट्याउने काम भएको छैन । हरेक संस्थाले आआफ्नो ठाउँबाट काम गरेमा जोखिम न्यूनीकरणको गर्न आवश्यक छ। अन्यथा अझै धेरै क्षति भोग्नुपर्ने हुन्छ। नेपाल बनेकै ठूलाठूला भूकम्प गएर बनेको हो। हुन त नेपालका लागि भूकम्प जानु नियमित भौगोलिक प्रक्रिया हो। रोक्न सकिन्नँ। भविष्यवाणी गर्न पनि सक्ने अवस्था नभएकाले पूर्वतयारी अत्यन्त आवश्यक छ। यसका लागि रणनीतिहरू बनाउनुपर्छ। तर बजेटको कुरा गर्दा यो आर्थिक वर्षमा गर्दा जम्मा १९ करोड पायौं। अध्ययन अनुसन्धानका लागि पुँजीगत बजेट सात करोडमात्रै छ। ५० लाखमात्रै अध्ययन, अनुसन्धानका लागि दिइएको छ। समस्याले यस्ता कार्यमा समस्या थपेको छ। सरकारको ध्यान यस्ता कुरामा जानुपर्छ। दाताको आर्थिक सहयोगमा भरपर्ने मात्र नभएर आफैंले प्राथमिकतामा राख्नुपर्छ। गोरखा भूकम्पको समयमा पनि अर्बौं संकलन भए पनि अध्ययन अनुसन्धानमा पैसा छुट्ट्याइएन। अध्ययन, अनुसन्धान आवश्यक छ भन्ने विषय बुझेकै छैन। जोखिम पहिचान त गर्यौं तर सहकार्यको खाँचो छ। संसारभरको तथ्यांक हेर्दा भूकम्प दोहोरिने समय फरक छ। बढीमा सात सय वर्ष छ। तर यस्ता तथ्यांक ६० वर्षभन्दा पुराना छैनन्। भूकम्पको दरारहरूको अनुसन्धानबाट पूर्वीनेपालमा चार, पाँच सय वर्षमा ठूलो भूकम्प दोहोरिएको देखिन्छ। पश्चिम नेपालमा पाँच सय वर्ष बढी भइसक्यो। मध्यनेपालमा एक सयदेखि एक सय ५० र दुई सय वर्षसम्मको अन्तरालमा दोहोरिएको छ। तर भूकम्प मापन एकदमै अपरिपक्व विज्ञान भएकाले अझै अनुसन्धान गर्नै बाँकी छ। (झा, राष्ट्रिय भूकम्प मापन तथा अनुसन्धान केन्द्रकी प्रमुख तथा खानी तथा भूगर्भ विभागकी प्रवक्ता हुन्। )"
"भूकम्प पीडित भन्छन्, अहिलेसम्म राहत पाएको छैन","रावलले भने, मिडियामा राहत व्यापक आयो भन्ने छ, तर यहाँ केही पुगेको छैन। हामी हल्लाले बाँच्ने होइन बरु, मर्ने सम्भावना बढ्यो। जाजरकोट : शुक्रबार राति अकल्पनीय रुपमा गएको भूकम्पले नलगाड नगरपालिका६ गराग्लीका शेरबहादुर रावलले परिवारका चार सदस्य अकालमा गुमाउनुपर्यो। आमा सितली, भाउजू कल्पना, छोरी गुन्जन र छोरा टाइजनलाई एकै पटक गुमाउनुपर्दाका पीडामा रावल छन् । दिनभरिको कामको थकानले सबै सुतिरहेको समयमा एक्कासि आएको भूकम्पमा परेर उनले अधिकांश परिवारका सदस्य गुमाउनुपर्यो। उनको सात जनाको परिवारमध्ये तीन जना मात्र मृत्युको मुखबाट बाँच्न सफल भएका छन्। शेरबहादुरका पिता कृतिबहादुर, छोरी स्मृति गम्भीर घाइते भएका छन् भने दाजु विवश घर बाहिर भएका कारण ज्यान बचेको छ। शेरबहादुरले भने मैले अहिलेसम्म राहत पाएको छैन। घर भत्किएर तहसनहस भएपछि किरिया पुत्रीसमेत खुला आकाशमै बस्नुपरेको छ। कुनै पनि निकायबाट अहिलेसम्म पाललगायतका सामग्री नपाएको उनले बताए। उनले दुखेसो पोखे ,सबै निकायलाई समस्या बताउँदा पनि कुनै पनि सहयोग पाएको छैन। त्यस्तै नलगाड नगरपालिकामा सात हजारभन्दा बढी पालको आवश्यक पर्ने भए पनि हालसम्म मुस्किलले दुई सय ५० मात्र पुगेको जनाइएको छ। नगरपालिकाको योजना शाखाका प्रमुख नारायण खत्रीले पालको आवश्यकता भएको बताए। एकद्वार प्रणालीको नाममा सदरमुकाममा राहत सामग्री थन्क्याएर राख्ने तर पालिकासम्म नदिँदा पीडितले राहत पाउन नसकेको अवस्था रहेको जनाइएको छ। नलगाड नगरप्रमुख डम्बर रावतले भने, नगरपालिकाले सक्ने काम गरिरहेको छ, हाम्रो क्षमताभन्दा बाहिर हामी कसरी सक्छौँ। नलगाड नगरपालिकाको १ देखि ७ वडासम्म भूकम्पले धेरै क्षति पुर्याएको छ। तीन दिन बित्न लाग्दासम्म पीडितलाई त्रिपालसम्म पाउन सकिएको छैन नलगाड नगरपालिका६ कि किशोर रावलले गुनासो गरे। रावलले भने, मिडियामा राहत व्यापक आयो भन्ने छ, तर यहाँ केही पुगेको छैन। हामी हल्लाले बाँच्ने होइन बरु, मर्ने सम्भावना बढ्यो। अहिलेसम्म नलगाड नगरपालिकाको तथ्याङ्क अनुसार ६८ घाइते भएको र ५४ जनाको मृत्यु भएको जनाइएको छ। भूकम्पको केन्द्रविन्दु बारेकोट गाउँपालिका१ रामीडाँडा भए पनि नलगाड नगरपालिकामा बढी क्षति हुन पुगेको छ। भूकम्प पीडित बस्तीमा सञ्चार सेवासमेत प्रभावकारी नहुँदा काम गर्न निकै मुस्किल भएको नगरप्रमुख रावतले बताए। धेरै पटक टावर माग गरियो तर अहिलेसम्म सुनुवाइ नभएको उनको भनाइ छ। त्यस्तै भूकम्पको केन्द्रविन्दु बारेकोट गाउँपालिका१ रामीडाँडा सिर्पाचौर बस्तीका ५१ वर्षीय दलबहादुर घर्ती शुक्रबार मध्यरातको मिठो निद्रामा थिए। त्यही राति ११ः४७ मा रामीडाँडालाई केन्द्रविन्दु बनाएर आएको ६ दशमलव ४ रेक्टरस्केलको भूकम्पको झट्काले दलबहादुरसँगै सिङ्गो बस्तीको निद्रा बिथोलियो। भूकम्पको कम्पन नसकिँदै दलबहादुर जोगाउन झ्यालबाट हाम फालेर भागेको सुनाए। परिवारका सबै सदस्य कताबाट बाहिरियो आफूलाई अत्तोपत्तोसमेत नभएको उनको भनाइ छ। वर्षौंदेखि बसिआएको पुर्खौली घर एकाएक तहसनहस भयो। भूकम्पको केन्द्रविन्दु रामीडाँडा क्षेत्रका अधिकांश बासिन्दाको अवस्था दलबहादुरको जस्तै छ। केन्द्रविन्दु भएर पनि मानवीय क्षति भएको छैन। भौतिक क्षति पनि जाजरकोटकै नलगाड र रुकुम पश्चिमको आठविसकोटको भन्दा कम छ। बारेकोट गाउँपालिका अध्यक्ष वीरबहादुर गिरी तुलनात्मक हिसाबले अन्य ठाउँको भन्दा केन्द्रविन्दु भनिएको ठाउँमा कम क्षति भएको बताए। केन्द्रविन्दु नजिकैको बस्ती सिर्पाचौरमा भूकम्पबाट सात जना घाइते भएका छन्। त्यसमध्ये अवस्था गम्भीर भएका तीन जनालाई थप उपचारका लागि सुर्खेत पठाइएको छ। बाँकीको स्थानीय स्वास्थ्यचौकीमा नै उपचार भइरहेको छ, अध्यक्ष गिरीले भने, घर ढलेका छैनन् भनेर हेर्ने हो भने क्षति कम छ। तर कुनै पनि घर बस्न लायक छैनन्। अहिले यहाँ करिब एक हजार घर परिवार विस्थापित भएका छन्। उनीहरूको व्यवस्थापन मुख्य चुनौती हो। उनले करिब एक सय वटा घर पूर्णरुपमा भत्केका र चारभन्दा बढी घर चर्किएका बताए। यसरी हेर्दा क्षतिभन्दा जोखिम धेरै छ, उनले भने, घर उभिएका मात्रै छन्। चर्किएका घर भत्किएका छैनन् भन्ने मात्रै हो। भूकम्पले घरमा चिरा पारेपछि बारीको कान्लामा टालेको पुरानो पाल टाँगेर रात कटाइरहेकी ६१ वर्षीया रामकुमार घर्तीले बताए। हामीलाई त्रिपालको समस्या छ। गाई राति नै वनतिर धपाइदियौँ। अहिले बाख्रा कहाँ राख्ने भन्ने समस्या भएको छ,उनले भने, आफू त पाल टाँगेर बसौँला। गाई कहाँ राख्ने, बाख्रा कहाँ राख्ने ? अब हिउँ पर्ने बेला भयो, चिसो बढेको छ। बाँच्ने कसरी, बचाउने कसरी ? चिन्ता लागेको छ। उनको जस्तैजस्तै सिर्पाचौरका अधिकांश बासिन्दाले आफ्ना गाईवस्तुलाई जङ्गलतिर धपाएका छन्। खुला चौर र बारीको कान्लामा टाँगेको पालभित्र खाना बनाएर खान्छन् र त्यहीँभित्र निदाउँछन्। बारम्बार भूकम्प आइराख्ने हुँदा घरभित्र छिर्ने अवस्था छैन। उद्धारकर्मीले क्षतिको प्रारम्भिक विवरण सङ्कलन गरिसकेका छन्। तर जाजरकोटकै नलगाड र रुकुम पश्चिमको आठविसकोटलगायत क्षेत्रमा क्षति धेरै भएकाले उद्धारकर्मी त्यतै केन्द्रित भएका छन्। मानवीय क्षति कम भए पनि भौतिक क्षतिले तहसनहस बनाएपछि चिसोमा रात कटाइरहेका रामीडाँडाका प्रभावित अहिले राहत र पुनः स्थापनाको प्रतीक्षामा छन्। हालसम्मको भूकम्पबाट जाजरकोटमा एक सय पाँच जनाको मृत्यु भइसकेको छ। भौतिक संरचनाको क्षतिको विवरण अझै आउन सकेको छैन।  रासस"
लगानीका लागि जलविद्युत् उपयुक्त क्षेत्र : अर्थमन्त्री महत,"काठमाडौं : अर्थमन्त्री डा प्रकाशशरण महतले नेपालमा लगानीका लागि जलविद्युत् उपयुक्त वातावरण भएको बताएका छन्। सोमबारबाट काठमाडौंमा सुरु भएको ३७औं एसिया प्रशान्त क्षेत्रीय उद्योग वाणिज्य परिसंघ (सीएसीसीआई) सम्मेलनलाई सम्बोधन गर्दै उनले लगानीकर्ताहरुलाई लगानी गर्न आग्रह गरेका हुन्। अर्थमन्त्री महतले सम्मेलनपश्चात नेपालमा लगानीबारे थप स्पष्टता आउने विश्वास व्यक्त गरे। उनले भूकम्प र कोरोना महामारीबाट उठ्दै गरेको नेपाललाई यस किसिमको भेलाले सहयोग पुग्ने बताए। आउँदा दिनहरुमा नेपालमा गरिएको लगानीको भविष्य उज्ज्वल रहेको भन्दै अर्थमन्त्री महतले जलविद्युत, पर्यटन, सूचना प्रविधि, कृषिलगायतका क्षेत्रमा राम्रो अवसर हुने बताए। भारतले आगामी १० वर्षमा १० हजार मेगावाट बिजुली किन्ने प्रतिबद्धता गरेको भन्दै लगानीका लागि जलविद्युत् उपयुक्त क्षेत्र भएको बताए। बंगलादेशले पनि विद्युत खरिद गर्न चासो देखाइरहेको अवस्थामा जलविद्युतमा गरिने लगानीमा प्रतिफल सुनिश्चित गरेको बताए। महतले पर्यटन क्षेत्रमा लगानीको ठूलो अवसर रहेको भन्दै लगानीकर्ताहरुलाई लगानी गर्न आग्रह गरे। यस्तै, लगानीका लागि सूचना प्रविधि क्षेत्र अर्को महत्त्वपूर्ण क्षेत्र भएको बताए। सफ्टवेयर निर्यात गर्दा बजेटमार्फत आम्दानीमा लाग्ने करमा ५० प्रतिशत छुटको सुविधा दिइएको बताउँदै अर्थमन्त्री महतले सम्मेलनमा उपस्थित विदेशी लगानीकर्ताहरुलाई आग्रह गरेका छन्। आगामी फेब्रुअरीमा लगानी सम्मेलन आयोजना गर्न लागिएको बताउँदै त्यसले नेपालमा लगानीका लागि थप वातावरण र कन्फिडेन्स सिर्जना गर्ने उनको भनाइ छ। ग्रीन बन्डलगायतमा फाइनान्सिङ औजारहरुमा समेत लगानी गर्न मिल्ने गरि नेपाल सरकार अघि बढेको उनले बताए।"
वर्षको सुरुमै बैंकको परिसूचक निराशाजनक,"काठमाडौं : चालू आर्थिक वर्षको सुरुवातमै बैंकको मुख्य वित्तीय परिसूचकहरू खासै उत्साहजनक देखिँदैन। आम लगानीकर्ताका लागि चासो हुने बैंकले दिने प्रतिफल अर्थात् लाभांश क्षमता आर्थिक वर्षको पहिलो त्रैमासमै उत्साहित खालको छैन। यद्यपि आव सकिँदासम्ममा समग्र अर्थतन्त्र गतिशील भई बैंकिङ प्रणाली पनि सुदृढ हुन सक्ने र लाभांश क्षमतामा पनि सुधार आउन सक्ने झिनो आशा भने गर्न सकिन्छ। सबै बैंकको स्थिति भने कमजोर छैन। तर अधिकांश बैंकको नाफा, वितरणयोग्य नाफा वृद्धि ऋणात्मक छ। जस्ले लाभांश क्षमतामा कमी आएको छ। मुख्यतया बैंकका ऋणीहरूले समयमा साँवा तथा ब्याज नतिर्दा बैंकको निष्क्रिय कर्जा (एनपीएल)को आकार बढ्दै गएको छ। एनपीएल बढ्नु भनेको कर्जा नोक्सानी प्रोभिजन बढ्नु, एसेस्टको गुणस्तर कम हुनु र नाफा घट्नु हो। यस्तो कर्जा बढेसँगै बैंकले यसबापत केन्द्रीय बैंकले तोकेअनुसारको रकम लोन लस प्रोभिजनमा छुट्ट्याएर राख्नुपर्छ। यसबाट नाफा घट्नु भनेको लाभांश बाँड्ने क्षमतामा ह्रास आउनु हो। अहिले अधिकांश बैंकको यस्तै अवस्था छ। किनभने राष्ट्र बैंकले तोकेअनुसार लोन लस प्रोभिजनमा कुल कर्जाको निश्चित प्रतिशत छुट्ट्याएर राख्नु पर्छ। जसअनुसार भाखा ननाघेको कर्जालाई १३ प्रतिशत, ३ महिनासम्म भाका नाघेका कर्जालाई २५ प्रतिशत, ६ महिनासम्म भाका नाघेकालाई र ६ महिनाभन्दा बढी भाका नाघेकालाई शतप्रतिशत प्रोभिजनमा छुट्ट्याउनु पर्छ। कुल कर्जामध्ये तोकिएको उक्त प्रतिशतलाई खर्च लेखेर नाफाबाटै घटाएर राख्ने गरिन्छ। यसो हुँदा वितरणयोग्य नाफाबाट लाभांशबापत बाँड्न पाइँदैन। तर एनपीएलबापत रकम जहिल्यै उठ्छ त्यसपछिमात्रै वितरणयोग्य नाफामा जोडिन्छ र लगानीकर्ताले राम्रो बोनस हात पार्ने सम्भावना हुन्छ। तर अहिलेको परिस्थिति अलग बनेको छ। लामोसमयदेखि अर्थतन्त्र पूर्ण रूपमा चलायमान हुन सकेको छैन। उद्योगी तथा व्यवसायीहरूले पनि यसको गुनासो गर्दै आएका छन्। परिणामस्वरूप यसैको असर बैंकको नाफामा पनि देखिन पुग्यो। करिब दर्जन बैंकले गत वर्षभन्दा कम मात्रै नाफा गर्न सकेका छन्। वाणिज्य बैंकहरूले सार्वजनिक गरेको चालू आवको पहिलो त्रैमासको अपरिस्कृत वित्तीय प्रतिवेदनअनुसार सञ्चालनमा रहेका २० वटा वाणिज्य बैंकहरूको कुल नाफा १३ अर्ब ४७ करोड २० लाख ४५ हजार रुपैयाँमा सीमित छ। जबकि गत आर्थिक वर्षको यही अवधिमा नाफा १६ अर्ब ५५ करोड ७ लाख ६२ हजार रुपैयाँ थियो। यसो हुदाँ समग्रमा बैंकको नाफा वृद्धि १८६० प्रतिशतले घट्न गएको छ। अझ सरकारी स्वामित्वको कृषि विकास बैंकको नाफा ऋणात्मक छ। बैंकको घाटा ८८ करोड ८० लाख ७१ हजार रुपैयाँ छ। यससँगै ११ ओटा बैंकको नाफा वृद्धि घटेको छ भने बाँकी ८ बैंकको नाफा भने बढेको छ। नाफा वृद्धि संकुचन भएको बैंकहरूमा एभरेस्ट ९४४, राष्ट्रिय वाणिज्य बैंक ३१०३, लक्ष्मी सन्राइज बैंक ७९५३, सानिमा बैंक ११९१, नेपाल बैंक ७६४३, नबिल बैंक ६५०, नेपाल एसबीआई २३६१, सिटिजन्स बैंक १९७०, एनआईसी एसिया बैंक ४२४८, कुमारी बैंक ७३६४ र सिद्धार्थ बैंकको नाफा ९१३९ प्रतिशतले कमी छ। यस्तै, नाफा बढाउने बैंकमा क्रमशः माछापुच्छ्रे बैंकको २०१८ प्रतिशत, प्राइम बैंक ३१७२, एनएमबी बैंक ६५३, ग्लोबल आईएमई बैंक ३०४, नेपाल इन्भेस्टमेन्ट मेगा बैंक ३३४६, स्ट्यान्डर्ड चार्टर्ड बैंक २, हिमालयन बैंक ९८३५ र प्रभु बैंकको नाफा ४६६९ प्रतिशतले थप कमाएका छन्। यसै क्रममा नेपाल बैंकर्स संघ (एनबीए)का अध्यक्ष सुनील केसी सबैभन्दा मुख्य बैंकहरूको नाफा नै घटेको गुनासो गर्छन्। उनका अनुसार चालू आर्थिक वर्षको पहिलो त्रैमासमा साढे १३ अर्ब ४७ करोडमात्रै भएको छ। एनएमबी बैंकका सीईओसमेत रहेका अध्यक्ष केसी भन्छन्, जबकि पोहोर साल यही समयमा तुलनात्मक रूपमा बढी थियो। नाफा घटेपछि वितरणयोग्य नाफा घट्नु स्वाभाविक हो। यस्तो अवस्था आउनुको कारण निष्क्रिय कर्जा बढेर नै हो। यसपटक १६ अर्ब जति निष्क्रिय कर्जा बढेको स्थिति छ। वितरणयोग्य नाफा प्रभावित हुँदा लाभांश क्षमता घट्यो नाफामा परेको दबाब वितरण योग्य नाफामा परेको छ। आर्थिक वर्ष २०८०८१ को पहिलो त्रैमासमा बैंकहरूको वितरणयोग्य नाफा र लाभांश क्षमतामा कमी आएको छ। यद्यपि सबैभन्दा धेरै लाभांश क्षमता स्ट्यान्डर्ड चार्टर्ड बैंकको छ। उक्त बैंकको ३ अर्ब १४ करोड रुपैयाँ वितरणयोग्य नाफा रहँदा ४७२२ प्रतिशत लाभांश क्षमता देखिन्छ। यसपछि एभरेस्ट बैंकको वितरणयोग्य नाफा ४ अर्ब ५२ करोड रुपैयाँ छ। जस्ले गर्दा सो बैंकको लाभांश क्षमता ४२२६ प्रतिशत छ। यसैगरी क्रमशः सानिमा बैंकको २ अर्ब ११ करोड रुपैयाँ वितरणयोग्य नाफा हुँदा लाभांश क्षमता १३८० प्रतिशत, नबिल बैंकको वितरणयोग्य नाफा ३ अर्ब ६० करोड रुपैयाँ हुदाँ लाभांश क्षमता १३३४ प्रतिशत, कृषि विकास बैंकको ४३ करोड ४७ लाख रुपैयाँ वितरणयोग्य नाफा हुँदा १२९३ प्रतिशत लाभांश क्षमता रहेको तथ्यांकमा देख्न सकिन्छ। यसपछि नेपाल बैंकको वितरणयोग्य नाफा ३६ करोड ७५ लाख रुपैयाँ हुदा लाभांश क्षमता १० प्रतिशत, ग्लोबल आईएमई बैंकको वितरणयोग्य नाफा ३ अर्ब ३२ करोड रुपैयाँ रहँदा ९९६ प्रतिशत लाभांश क्षमता, प्राइम बैंकको वितरणयोग्य नाफा ६२ करोड ८६ लाख रुपैयाँ हुँदा लाभांश क्षमता ९७८ प्रतिशत र नेपाल एसबीआई बैंकको वितरणयोग्य नाफा ९४ करोड ६४ लाख रुपैयाँ हुदा लाभांश क्षमता ८०७ प्रतिशत देखिन्छ। तर यसबाहेक लक्ष्मी सनराइज बैंक, प्रभु बैंक, एनएमबी बैंक, सिटिजन्स बैंक र माछापुच्छ्रे बैंकको लाभांश क्षमता ५ प्रतिशतभन्दा कम देखिन्छ। यसबाहेकका ६ वटा वाणिज्य बैंकहरूको वितरणयोग्य नाफा ऋणात्मक रहेको वित्तीय प्रतिवेदनमा उल्लेख छ। वितरणयोग्य नाफा ऋणात्मक रहेका बैंकहरूमा क्रमशः सिटिजन्स, नेपाल इन्भेस्टमेन्ट मेगा, हिमालयन, कुमारी, एनआईसी एसिया र सिद्धार्थ बैंक रहेका छन्। यसमध्ये सबैभन्दा धेरै कुमारी बैंकको २ अर्ब १६ करोड रुपैयाँ वितरणयोग्य नाफा ऋणात्मक देखिन्छ। यसैगरी क्रमशः नेपाल इन्भेस्टमेन्ट मेगा बैंकको ८५ करोड ३२ लाख रुपैयाँ, हिमालयन बैंकको १ अर्ब ८५ करोड रुपैयाँ, एनआईसी एसिया बैंकको ९८ करोड ८२ लाख रुपैयाँ, र सिद्धार्थ बैंकको ५ करोड ३ लाख रुपैयाँ वितरणयोग्य नाफा ऋणात्मक भएको वित्तीय प्रतिवेदनमा उल्लेख छ। तर सिटिजन्स बैंकको २३ करोड १८ लाख रुपैयाँ वितरणयोग्य नाफा ऋणात्मक देखिए पनि यसको लाभांश क्षमता भने ३३४ प्रतिशत छ। ७ बैंकको प्रतिसेयर आम्दानी (ईपीएस) २० प्रतिशत माथि प्रतिसेयर आम्दानी उच्च भएकोलाई असल मानिन्छ भने कम भएकालाई कमसल मानिन्छ। ईपीएस भनेको एक कित्ता सेयर बराबर कति रुपैयाँ कमाइ भयो भनेर हेर्नै परिसूचक हो। कम्पनीको ईपीएस जति बढी भयो त्यति राम्रो हो। यसर्थ चालू आवको पहिलो त्रैमासमा सार्वजनिक भएको तथ्यांकलाई विश्लेषण गर्दा सबैभन्दा बढी ईपीएस स्ट्यान्डर्ड चार्टर्ड बैंकको छ। यसको ईपीएस ३५११ प्रतिशत छ। यसपछि क्रमशः एभरेस्टको २९१९, एनआईसी एसियाको २६२८ र प्राइम कमर्सियल बैंकको २३७४ प्रतिशत छ। यसपछि राष्ट्रिय वाणिज्य र नबिलको २१ प्रतिशत हाराहारी छ। साथै एनएमबीको २०९८ प्रतिशत छ। यसबाहेकका बैंकको ईपीएस २० प्रतिशतभन्दा कम रहेका छन्। सबैभन्दा कम लक्ष्मी सन्राइज बैंकको १९ प्रतिशत रहेको तथ्यांकमा उल्लेख छ। चालू आवको पहिलो त्रैमासमा सबैभन्दा मुख्य बैंकहरूको नाफा नै घटेको छ। यस अवधिमा मात्रै समग्र वाणिज्य बैंकको नाफा १३ अर्ब ४७ करोड छ। जबकि पोहोर साल यही समयमा तुलनात्मक रूपमा बढी थियो। नाफा घटेपछि वितरणयोग्य नाफा घट्नु स्वाभाविक हो। यस्तो अवस्था आउनुको कारण निष्क्रिय कर्जा बढेर नै हो। यसपटक १६ अर्ब जति निष्क्रिय कर्जा बढेको स्थिति छ। सुनील केसी, अध्यक्ष नेपाल बैंकर्स संघ (एनबीए) तथा प्रमुख कार्यकारी अधिकृत एनएमबी बैंक वाणिज्य बैंकमा चुलियो खराब कर्जा पछिल्लो समय वाणिज्य बैंकको खराबकर्जा झन् चुलिन थालेको छ। समग्र उद्योग तथा व्यवसाय चलायमान नहुँदा बैंकको किस्ता, सावाँ, ब्याज तिर्न हम्मे परेको गुनासो आइरहेको थियो। यो कुरा अहिले बैंकको वित्तीय अवस्थाले छर्लंग देखियो। किनभने बैंकहरूको खराब कर्जाको आकार बढेको छ। गत आवको असोज मसान्तको तुलनामा चालू आवको सोही अवधिमा बैंकहरूको निष्क्रिय कर्जा (एनपीएल) बढेर औसत ३३९ प्रतिशत पुगेको छ। जबकि गत आवको सोही अवधिमा औसत १६७ प्रतिशत थियो। सञ्चालित वाणिज्य बैंकमध्ये सबैभन्दा बढी कृषि विकास बैंकको छ। यसको एनपीएल ५ प्रतिशत नाघेको छ। यस्तै, ५ बैंकको एनपीएल ४ प्रतिशतभन्दा बढी छ भने ३ प्रतिशत भन्दा बढी ७ वटा बैंकको एनपीएल छ। यस्तै, ३ बैंकको २ प्रतिशतभन्दा बढी र बाँकी तीनवटा बैंकको १ प्रतिशतभन्दा बढी एनपीएल छ। यसमध्ये सबैभन्दा निष्क्रिय कर्जा एभरेस्ट बैंकको छ। यस्को एनपीएल ०९ प्रतिशत छ।"
भिजन लुम्बिनी ऊर्जा कम्पनीको आईपीओमा मागभन्दा ४ गुणा बढी आवेदन,काठमाडौं : गत बिहीबारदेखि आवेदन खुलेको भिजन लुम्बिनी ऊर्जा कम्पनीको आईपीओमा मागभन्दा ४ गुणा बढी आवेदन परेको छ। आइतबार साँझसम्म कम्पनीको आईपीओमा ८५ करोड ५ लाख ३६० हजार रुपैयाँबराबरको ८५ लाख ५ हजार ३६ सय कित्ताका लागि आवेदन परेको हो। कम्पनीले २० लाख ७५ हजार २ सय ८५ कित्ताका लागि आवेदन खुलाएको छ जसमा सर्वसाधारणले सोमबार साँझसम्म आवेदन दिन पाउनेछन्। कम्पनीले स्थानीय बासिन्दाले आवेदन नदिएको ४ लाख ८७ हजार ९ सय १० कित्ता सेयरसमेत थप गरेर सर्वसाधारणलाई आईपीओ जारी गरेको हो। कम्पनीको आईपीओ निष्कासन तथा बिक्री प्रबन्धक मुक्तिनाथ क्यापिटल हो। आईपीओलाई रेटिङ एजेन्सी इन्फोमेरिक्स क्रेडिट रेटिङ नेपालले आईआरएन डबल बी माइनस इस्युआर रेटिङ प्रदान गरेको छ। जसले कम्पनीको वित्तीय दायित्व वहन गर्ने क्षमतामा औसत जोखिम रहेको संकेत गर्छ। वैदेशिक रोजगारीमा जानेका लागि बिक्री खुला गरिएको नेपाल वेयर हाउजिङ कम्पनी र मुक्तिनाथ कृषि कम्पनीको आईपीओमा २६२६ हजार बढीले आवेदन दिएका छन्। ओभर सब्स्क्राइब भइसकेको यी दुवै आईपीओ भर्ने जति सबैले नपाउने पक्का भइसकेको छ। कात्तिक १० गते बिक्री खुला भएको वेयर हाउजिङको आईपीओमा आइतबार साँझ ५ बजेसम्म २६ हजार १ सय ९८ जनाले ६ करोड ४७ लाख ८० हजार रुपैयाँबराबरको ६ लाख ४७ हजार ८ सय कित्ता सेयर माग गरेका हुन्। कम्पनीले सर्वसाधारणलाई छुट्ट्याएको १३ लाख ७५ हजार कित्ता सेयरमध्ये १० प्रतिशत अर्थात् १ लाख ३७ हजार ५ सय कित्ता सेयर वैदेशिक रोजगारीमा रहेकालाई बिक्री खुला गरेको हो। सँगै आवेदन खुलेको मुक्तिनाथ कृषि कम्पनीको आईपीओमा २६ हजार ५ सय ९७ जनाले आवेदन दिएका छन्। आईपीओमा ६ करोड ४३ लाख ७८ हजार रुपैयाँबराबरको ६ लाख ४३ हजार ७ सय ८० कित्ता सेयर माग भएको छ। कम्पनीले सर्वसाधारणलाई छुट्ट्याएको १४ लाख कित्ता सेयरमध्ये १० प्रतिशत अर्थात् १ लाख ४० हजार कित्ता सेयर वैदेशिक रोजगारीमा रहेकालाई बिक्री खुला गरेको हो। वेयर हाउजिङको आईपीओ १०१० कित्ताका दरले १३ हजार ७ सय ५० र मुक्तिनाथ कृषि कम्पनीको १४ हजार जनालाई पर्नेछ। दुवै आईपीओमा वैदेशिक रोजगारीमा रहेकाले कात्तिक २४ गतेसम्म आवेदन दिन पाउनेछन्।
पूर्वाधार विकासमा १९ योजना,"जोमसोम : गण्डकी प्रदेश सरकारअन्तर्गत चालू आर्थिक वर्ष २०८०८१ लागि १९ नयाँ योजना थपिएका छन्। सडक स्तरोन्नतितर्फ १७ र पुल निर्माणतर्फ २ गरी १९ नयाँ योजना थपिएका पूर्वाधार विकास कार्यालय मुस्ताङले जनाएको छ। अघिल्ला आर्थिक वर्षमा दायित्व सरेका बहुवर्षीय ५ र अन्य १२ योजना निर्माणाधीन अवस्थामा छन्। योसँगै पूर्वाधार कार्यालयमा सानाठूला गरी ३६ योजना रहेका कार्यालयका सूचना अधिकारी घनश्याम रोक्कामगरले जानकारी दिए। यसअघिका बहुवर्षीय योजनाअन्तर्गत लोमान्थाङ रिङरोड र घरपझोङ रिङरोडसहित करोड रुपैयाँ लागतका पाँच योजना सम्पन्न हुन बाँकी छन्। अघिल्लो आर्थिक वर्षबाट सरेका बहुवर्षीय र सालबसाली योजना गरी १७ वटा दायित्व सिर्जना भएको सूचना अधिकारी रोक्कामगरले बताए। पूर्वाधार कार्यालयमा थपिएका योजनामध्ये १७ सडकका लागि १३ करोड २० लाख र २ पुल निर्माणका लागि १ करोड ९० लाख रुपैयाँ बजेट विनियोजन भएको छ। चालू वर्ष थपिएका नयाँ योजना धेरैजसो उपल्लो मुस्ताङका लागि परेको बताइएको छ। उपल्लो मुस्ताङको पर्खाल घेरिएको माटोको सहर लोमान्थाङ गेटदेखि लोमान्थाङ वाल वरिपरि आरसीसी सडक निर्माणका लागि प्रदेश सरकारले साढे ४ करोड रुपैयाँ बजेट विनियोजन गरेको छ। यस्तै, लोमान्थाङ स्वागत गेटदेखि थाकारनाङ जोड्ने सडक स्तरोन्नतिका लागि एक करोड रुपैयाँ विनियोजन भएको छ। मुस्ताङको वारागुङ मुक्ति क्षेत्र गाउँपालिका १,२ र ३ नम्बर वडा जोड्ने रानीपौवा, पुराङ, हुँदै झोङ र तेताङ जोड्न सडकका नयाँ योजनामा परेका छन्। यसका लागि एक करोड रुपैयाँ बजेट विनियोजन भइसकेको र उक्त सडकको विस्तृत परियोजना प्रतिवेदन (डीपीआर) सम्पन्न भएको पूर्वाधार कार्यालयले जनाएको छ। मुस्ताङको वारागुङ मुक्तिक्षेत्रअन्तर्गत समर र घ्याकर कृषि सडकका लागि ५० लाख, लोघेकर दामोदर कुण्डको घिलिङ गाउँभित्र सडक स्तरोन्नतिमा ५० लाख र घिलिङ गाउँभित्रको सडक निर्माण योजनामा ६० लाख विनियोजन भएको छ। मुस्ताङको घरपझोङ३ को सोनामको घरदेखि स्याङ गाउँ जाने कृषि सडक निर्माण तथा गल्छी नियन्त्रणका लागि ३० लाख, थासाङ५ को टिटी गाउँ लार्के सडक निर्माणमा ५० लाख, लोमान्थाङको ताङ्लादेखि लोमान्थाङ सडक स्तरोन्नतिमा ५० लाख र थासाङ गाउँपालिका१ टुकुचेझोङो जोड्ने कृषि सडक निर्माण तथा स्तरोन्नतिमा ५० लाख बजेट विनियोजन भएको छ। यस्तै, गण्डकी प्रदेश सरकारअन्तर्गत पुल निर्माणतर्फ घरपझोङ र वारागुङ मुक्ति क्षेत्रमा दुई योजना परेका छन्। जसअन्र्तगत बारागुङ२ को छेङ्गुरझोङ जोड्ने मोटरेबल पुलका लागि १ करोड ५० लाख र घरपझोङ५ को ढुम्बाताल जाने ठिनी खोला मोटरेबल पुलका लागि ४० लाख बजेट परेको छ।"

शीर्षक,विवरण
अख्तियारलाई अख्तियारी,"नक्कली भुटानी शरणार्थी तथा ललिता निवास प्रकरणलाई छानबिनको दायरामा ल्याएर गृहमन्त्रीले ताली बटुलेका छन्। नेपाल दर्जनौं बेथितिका कारण पछाडि परेकोमा दुई मत नरहला। तर, यस्ता चर्चित प्रकरणमा केवल नेपाल प्रहरीलाई मात्र क्रियाशील बनाइँदा कार्यसम्पादनले अन्तिमरूप कसरी लिन सक्ला अर्थात् माथि उल्लेखित प्रकरणको जरोसम्म राज्य पुग्न सक्ला या नसक्ला भन्ने प्रश्न पनि सतहमा उत्तिकै आएको छ। किनभने, एकातिर राज्य उल्लिखित घटनाको जरोसम्म पुगेको छैन भने अर्कातिर राज्यको नियन्त्रणमा पुगेका अभियुक्त ठहर्याइएकाहरूले केश अदालतसम्म पुग्दा बयानसमेत फेर्ने सुविधा पाउने छन्। प्रहरीमा भएगरेका बयान नै अन्तिम मानिँदैनन्। वास्तवमा सतहमा आएका नक्कली शरणार्थी प्रकरणका अलावा ललिता निवास, वाइडबडी, ओम्नी, बूढीगण्डकी जलविद्युत् तथा लडाकु शिविरलगायतका बहुचर्चित प्रकरणमा सरकारले अख्तियार दुरुपयोग अनुसन्धान आयोगलाई नै साथ दिनु वैधानिक बाटो हुनेछ। भ्रष्टाचारको डरलाग्दो दुश्चक्र तोड्न हाम्रो राजनीतिक नेतृत्व काविल छैन। किनभने हरेक नीतिगतव्यक्तिगत भ्रष्टाचारका सबै घटनामा मूलधारको दलका नेता नजोडिने घटना भेट्नै मुस्किल छ। सरकारले नक्कली शरणार्थी प्रकरणदेखि ललिता निवास प्रकरणसम्ममा देखाएको तदारुक्ताले झिनो आशा त देखाएको छ। तर, त्यसको अवतरणचाहिँ सरकारको निरन्तरताका लागि सहयात्री दलदेखि विपक्षीसम्मलाई दबाबमा राख्न हो कि साँच्चै भ्रष्टाचार न्यूनीकरण गर्न भन्ने सवाल पनि उत्तिकै सतहमा आएको छ। वैदेशिक ऋणको भार थपिँदै छ। आन्तरिक ऋण तथा बेरुजु कहालीलाग्दो छ। भ्रष्टाचार नियन्त्रण गर्न कानुन अपर्याप्त पनि छैन। तथापि, अकुत सम्पत्ति आर्जन रोकिएको छैन। मूलधारका दलका नेताको कुनै पनि उद्योग कलकारखाना देखिँदैन। तर, सम्पत्तिको रवाफ चर्काे छ। यो परिस्थितिमा भ्रष्टाचार नियन्त्रण गर्ने निकाय अख्तियारले उच्च मनोबल देखाएर भ्रष्टहरूलाई छानबिन तथा कानुनको दायरामा ल्याउन सक्दा मात्र मुलुकले समृद्धिको मार्ग पहिल्याउन सक्छ। आज सरकार आफैं ठेकेदार तथा बिचौलियाको हित र नीतिगत रूपमै भ्रष्टाचार गर्ने ठाउँ राखेर नीतिगत निर्णय लिन उद्दत छ। नीतिगत रूपमा क्याबिनेटले लिएका निर्णयउपर अख्तियारले छानबिन गर्न नपाउने, ठेकेदारको हित अनुकूल सार्वजनिक खरिद ऐन संशोधन, निजी, संघसंस्था तथा वित्तीय क्षेत्र तोक्ने अधिकार सरकारमै राखिने जस्ता प्रावधान आफैंमा नियतमै खोट राखिएका विषय हुन्। यतातिर, सरकार र संसद् जिम्मेवार हुन सक्दा मात्र अख्तियारले समेत परिणाममुखी काम गर्न सम्भव छ। बजेट निर्माणपूर्व नै सूचना चुहाएर गरिने वित्तीय अपराध त, बास्तवमै छुट दिनै नमिल्ने वित्तीय अपराध हो। तर, त्यस्ता विषयमा समेत राजनीतिक सौदाबाजी गरिने परम्पराले नीति, नेतृत्व र नेता नै नफेरि केही हुन्न भन्ने सन्देश जनतामा गएको छ। (आचार्य राजनीतिक विश्लेषक हुन्।)"
मोरक्कोविरुद्ध जर्मनीको आधा दर्जन गोल,"मेलबर्न : महिला विश्वकप फुटबलमा जर्मनीले सानदार सुरुआत गरेको छ। सोमबार भएको समूह ए को खेलमा जर्मनीले मोरक्कोलाई ६० गोलको नतिजामा पराजित गरेको हो। अस्ट्रेलियाको मेलबर्न रंगशालामा आज भएको खेलमा मोरक्कोलाई हराउँदै जर्मनीले विश्वकपमा विजयी सुरुआत गरेको हो। पहिलो हाफमा दुई गोल गरेको जर्मनीले दोस्रो हाफमा थप दुई गोल गर्दा दुई गोल भने उपहार स्वरुप पाएको थियो। खेलको ११औँ मिनेटमा एलेक्सान्ड्रा पोपले गोल गर्दै जर्मनीलाई १० गोलको अग्रता दिलाइन्। खेलको ३९औँ मिनेटमा पोपले नै दोस्रो गोल गर्दै जर्मनीलाई पहिलो हाफसम्म २० गोलको अग्रता दिलाइन्। खेलको ४६औँ मिनेटमा क्लारा बुहलले गोल गर्दै जर्मनीलाई ३० को अग्रता दिलाइन्। मोरक्कोका खेलको ५४औँ मिनेटमा हेनाने हाज र ७९औँ मिनेटमा यास्मिन म्राबेटले आत्मघाती गोल गरेपछि जर्मनीले ५० गोलको अग्रता बनायो। खेलको ९०औँ मिनेटमा लिया स्कुलरले गोल गरेपछि जर्मनीले मोरक्कोलाई ६० गोलले हराएको हो। यो समूहमा जर्मनीसँगै मोरक्को, दक्षिण कोरिया र कोलम्बिया रहेका छन्। त्यस्तै, आजै न्युजिल्यान्डमा भएको अर्को खेलमा इटालीले अर्जेन्टिनालाई १० गोलले पराजित गरेको छ। पहिलो हाफसम्म गोलरहित बराबरी खेलेको इटालीले दोस्रो हाफमा गोल गर्दै जित निकालेको हो। खेलको ८७औँ मिनेटमा क्रिस्टियाना गिरेलीले गोल गर्दै इटालीलाई जित दिलाइन्।"
अर्थतन्त्रलाई चलायमान बनाउने गरी मौद्रिक नीति आएनः निजी क्षेत्र,"काठमाडौं : नेपाल राष्ट्र बैंकले आइतबार सार्वजनिक गरेको चालु आर्थिक वर्ष २०८०८१ को मौद्रिक नीतिले विद्यमान अर्थतन्त्रका समस्या समाधान गर्न नसक्ने निजी क्षेत्रले महसुस गरेको छ। नेपाल उद्योग वाणिज्य महासंघ (एफएनसीसीआई), नेपाल उद्योग परिसंघ र नेपाल चेम्बर्सले सोमबार संयुक्त विज्ञप्ति जारी गर्दै मौद्रिक नीतिप्रति धारणा राखेको हो। उच्च ब्याजदर, न्युन माग, नगद प्रवाहमा भएको समस्या, न्युन उत्पादन एवं रोजगारी कटौती, निजी क्षेत्रको घट्दो मनोबल तथा नयाँ लगानीका योजना स्थगन लगायतका विद्यमान अर्थतन्त्रका चुनौतीहरूको सामना गर्ने गरी मौद्रिक नीति आउने अपेक्षा निजी क्षेत्रको थियो। तर, मौद्रिक नीतिमार्फत केन्द्रीय बैंकले लिएको नीतिले अर्थतन्त्रलाई मन्दिको अवस्थाबाट उकास्न सहयोग नपुग्ने निजी क्षेत्रको भनाइ छ। मौद्रिक नीतिमा गरिएका अधिकांश व्यवस्थाको प्रभाव यस सम्बन्धी निर्देशिका सार्वजनिक नभइ यकिन हुन नसक्ने देखिएको छ। केन्द्रीय बैंकले मौद्रिक नीतिको कार्यदिशा अर्थतन्त्रलाई चलायमान बनाउन सजगतापूर्वक लचिलो मौद्रिक नीति ल्याइएको भनिए पनि यसले लिएका प्रावधानले त्यसलाई पुष्टि गर्न सकेको देखिँदैन, विज्ञप्तिमा उल्लेख छ। गत आर्थिक वर्षको मौद्रिक नीतिले निजी क्षेत्रमा जाने ऋण लक्ष्य १२६ प्रतिशत राखेकोमा चालु आर्थिक वर्षका लागि यस्तो लक्ष्य ११५ प्रतिशतमा झारिएको छ। यसरी निजी क्षेत्रमा विस्तार हुने कर्जा संकुचित गर्दा बजेटमार्फत सरकारले लिएको ६ प्रतिशतको आर्थिक वृद्धिको लक्ष्य हासिल गर्न कठीन हुनेछ। मौद्रिक नीतिमार्फत उच्च ब्याजदर वृद्धि नियन्त्रणका लागि पहलकदमी लिइने अपेक्षा निजी क्षेत्रको थियो। राष्ट्र बैंकले बैंक दरलाई यथावत् राख्दै नीतिगत दर शून्य दशमलव ५ प्रतिशतले घटाएको छ। यसले ब्याजदर घटाउन सहयोग गर्ने देखिँदैन। निर्देशिकामार्फत बैंकको आधार दर घटाउनका लागि सम्पूर्ण उपकरण उपयोग गर्न केन्द्रीय बैंकलाई सुझाव दिइएको छ। ऋणीहरूको असल कर्जामा बैंक तथा वित्तीय संस्थाहरूले गर्ने १३ प्रतिशतको कर्जा नोक्सानी व्यवस्थालाई पुनः १ प्रतिशत नै कायम गरिनुपर्ने, मागमा आएको कमीबाट प्रभावित उद्योग वा कर्जाग्राहीलाई बैंक तथा ऋणीहरूको सहमतीमा कर्जा पुनर्तालिकिकरण तथा पुनर्सरचना गर्न दिइनुपर्ने, पुर्नकर्जाको सुविधा उपलब्ध गराउनुपर्ने र ब्याजमा न्यून प्रिमियम राख्नुपर्ने लगायतका सुझाव निजी क्षेत्रको थियो। यी सुझावहरूलाई मौद्रिक नीतिले सम्बोधन नगर्दा अर्थतन्त्र चलायमान हुन नसक्ने उनीहरूको बुझाइ छ। मौद्रिक नीतिमा बैंक तथा वित्तिय संस्थाहरूको माग अनुसार चालु पुँजी कर्जा मार्गदर्शनमा आवश्यक पुनरावलोकन गरिने उल्लेख छ। बैंक र व्यवसायीलाई नै यसबारे निर्णय गर्न दिइए यसले बजारमा विश्वास बढाउने बताइएको छ। यसबारे थप प्रष्ट हुनु जरुरी भएको बताइएको छ। ठूला ऋणीहरूको सुपरिवेक्षणलाई प्रभावकारी बनाउन छुट्टै मार्गदर्शन जारी हुने भनिएको छ। यसबारे गरिने व्यवस्थाले गत वर्ष जारी गरिएको चालु पूँजी कर्जा मार्गदर्शन झै निजी क्षेत्र निरुत्साहित हुनसक्ने आशंका पनि जन्माएको निजी क्षेत्रको ठहर छ। पहिलो आवासीय घर कर्जाको सीमा डेढ करोडबाट वृद्धि गरी २ करोड पुर्याउने, अमेरिकी डलर सटही सुविधा २५०० पुर्याउने, सेयर धितो कर्जा, रियलस्टेट तथा हायर पर्चेज कर्जाको जोखिम भार घटाउने निर्णय सकारात्मक रहेकोमा प्रशंसा गरीएको छ। तर जोखिम भार कति रहने भन्ने विषय अन्यौलमै रहेको संघको भनाइ छ। वित्तीय श्रोतलाई उत्पादनशील क्षेत्रमा प्रवाह गराई आन्तरिक उत्पादन क्षमता अभिवृद्धि गर्नेतर्फ मौद्रिक नीतिको कार्यदिशा हुने व्यवस्था समेटिएको छ। यसमा समग्र उत्पादनमूलक क्षेत्रका लागि के सुविधा दिने भन्ने प्रष्ट छैन। समग्रमा, अर्थतन्त्रमा चरम निराशा रहेको अवस्थामा मौद्रिक नीतिले निजी क्षेत्रको विश्वास बढाई अर्थतन्त्र चलायमान बनाउन सक्ने कार्यक्रम तत्कालका लागि ल्याउन सकेको देखिँदैन', संयुक्त विज्ञप्तिमा भनिएको छ।"
भैरहवा पुगेर अर्थमन्त्रीले भने भन्सारमा गरिएको कडाईमा व्यवहारिक पक्ष हेरिनेछ,"भैरहवा : अर्थमन्त्री प्रकाश शरण महतले सीमापारीबाट एक सय रूपैयाँभन्दा बढीको सामग्री खरिदमा भन्सारले गरेको कडाईमा व्यवहारिक पक्ष हेरिने बताएका छन्। सीमापारी भारतीय बजारबाट एक सय रूपैयाँभन्दा बढीको समान खरिद गरेर फर्किने यात्रुलाई भन्सार कार्यालयले कडाई गरेर राजस्व असुली गरेपछि अर्थमन्त्रीले यसका लागि व्यवहारिक पक्ष हेरिने बताएका हुन्। सीमापारीबाट अवैधरूपमा तस्करी यथावत रहेको र सर्वसाधारणप्रति भन्सारले व्यवहारिक पक्ष नहेर्दा सर्वसाधारणलाई सास्ती भइरहेको भन्दै अर्थमन्त्रीसम्म मुलुकका विभिन्न क्षेत्रबाट गुनासो पुगेको थियो। 'कसैलाई नियमको बारेमा थाहा नहोला र कोही पहिलो पटक सीमापारीबाट थोरै साम्रगी खरिद गरेर आउनेहरूप्रति व्यवहारिक पक्ष हेरिने छ,' सिद्धार्थ उधोग वाणिज्य संघद्वारा आयोजित भेटघाट कार्यक्रममा उनले भने, 'तर नियम विपरीतका अवैध कार्यमा (तस्करी) व्यवहारिक पक्ष हेर्ने कुरा हुँदैन, यसमा कडाई रहन्छ।' समयमै ठेक्का नलाग्दा पुँजीगत खर्च हुन नसकेकाले अब विगतदेखि चलाइएको परिपाटीलाई परिवर्तन गरी कात्तिकभित्र ठेक्का लगनउनु पर्ने नियम लागू भएपछि पुँजीगत खर्चमा वृद्धि हुनेमा उनले विश्वास व्यक्त गरे। रकम भुक्तानी हुन नसकेको विषयमा पनि उनले थपे 'हामी पहिला निर्णय गर्छौं। त्यसपछि सोच्ने मानसिकता छ, स्रोत सुनिश्चितता नगरी ठेक्का लगाउँदा पनि समस्या भएको हो।' भैरहवस्थित गौतमबुद्घ अन्तर्राष्ट्रिय विमानस्थल सञ्चालनका लागि पहलहरू भइरहेको उनले बताए। सिद्धार्थ उधोग वाणिज्य संघका अध्यक्ष ठाकुर कुमार श्रेष्ठले विमानस्थल पूर्णरूपमा सञ्चालन गर्न, सीमाबाट भारतीय पर्यटकको आगमनमा सहजता ल्याउन, सीमाबाट तस्करी नियन्त्रण गर्न, व्यवसायीमाथि लगाइएको करमा सहजीकरण लगायतको माग गरेका थिए।"
"सेयर बजारमा करेक्सन, कारोबार रकम भने बढ्यो",काठमाडौं : सेयर बजारमा दोहोरो अंकको करेक्सन आएको छ। साताको पहिलो कारोबार दिन आइतबार ६३२४ अंकले बढेको सेयर बजार आज २६६६ अंकले ओरालो लागेको हो। यसदिन २६५ कम्पनीको २ करोड ९ लाख ७९ हजार ८८७ कित्ता सेयर ४ अर्ब ७३ करोड ७६ लाख ८ हजार ८१० रुपैयाँमा खरिद बिक्री भयो। आइतबार ४ अर्ब ३७ करोड मूल्य बराबरको सेयर कारोबार भएको थियो। आज एउटा मात्रै कम्पनीको मूल्य सकारात्मक सर्किट लेभलमा कारोबार भयो। किसान लघुवित्त वित्तीय संस्थाको सेयर १० प्रतिशतले बढेको हो। कारोबार रकमका आधारमा नेपाल रिइन्स्योरेन्स कम्पनी शीर्षस्थानमा रह्यो। सो कम्पनीको २५ करोड ५६ लाख मूल्य बराबरको सेयर कारोबार भयो। ग्लोबल आईएमई बैंकको १९ करोड बढि मूल्यको सेयर कारोबार भयो। यस्तै प्रभु बैंकको १५ करोड बढि मूल्यको कारोबार भयो। कारोबारमा १३ उपसमूहमध्ये ११ को मूल्य घटेको छ। बाँकी दुई कम्पनी म्युचुअल फण्ड र अदर्शको मूल्य बढेको हो।
स्वास्थ्य बिमामा नीतिगत जालझेल,"इलाम : तत्कालीन अर्थमन्त्री जनार्दन शर्माले आर्थिक वर्ष २०७९०८० को बजेट वक्तव्यमार्फत स्वास्थ्य बिमा कार्यक्रम सामुदायिक तथा सरकारी अस्पतालबाट मात्र प्रदान गर्ने घोषणा गरे। तर, यो घोषणा सुरुमै विवादमा पर्यो। स्वास्थ्य बिमा ऐन, २०७४ ले निजी क्षेत्रलाई पनि स्वास्थ्य बिमा प्रदायकको रूपमा राखेका कारण निजी अस्पतालले चलखेल गर्ने मौका पाए। त्यसैले सरकारी नीति लागू हुन सकेन। अहिले ऐन र सरकारी नीतिको बीचमा खेल्ने मौका कर्मचारीले समेत पाएका छन्। बोर्ड स्रोत भन्छ, सरकारको घोषणा पछिल्लो समयमा कर्मचारीलाई अनुगमनको नाममा निजी अस्पतालसँग बार्गेनिङ गर्ने माध्यम बनेको छ। यस पटक सरकारले बजेटमा पुरानै कुरा राखेको छ। बजेट वक्तव्यमा उल्लेख छ, स्वास्थ्य बिमा कार्यक्रमलाई थप व्यवस्थित र प्रभावकारी बनाउन लाभग्राहीलाई सामुदायिक तथा सरकारी अस्पतालबाट मात्र उक्त सेवा प्रदान गर्ने व्यवस्था मिलाइनेछ। सरकारले यो व्यवस्था लागू गर्न स्वास्थ्य बिमा ऐन, २०७४ संशोधन गर्नुपर्छ। ऐन संशोधनमा भने सरकारको चासो देखिँदैन। स्वास्थ्य बिमा बोर्डका कार्यकारी निर्देशक डा दामोदर बसौलाका अनुसार बोर्डले ऐन र बजेटमा आएको कुरा बाझिएकाले अब के गर्ने भनेर स्वास्थ्य मन्त्रालयमा पत्राचार गरेको छ। निर्देशक बसौलाले भने, स्वास्थ्य बिमा ऐन, २०७४ अनुसार पहिले नै सम्झौता भएका निजी अस्पतालमा मात्रै बिमाको सेवा छ नयाँ सम्झौता भएको छैन। सरकारी र सामुदायिक अस्पताललाई प्रभावकारी बनाउने हो भने सरकारले बजेटमार्फत अघि सारेको योजनालाई ऐनमै संशोधन गरेर लागू गर्नुपर्ने एक सरकारी अस्पतालका स्वास्थ्य बिमाका फोकल पर्सनले बताए। तर, सेवासुविधा नभएका ग्रामीण क्षेत्रका सरकारी अस्पतालको सुधार नगरेसम्म बिमालाई ऐनले गरेको प्रबन्धकै रूपमा कार्यान्वयन गर्नुपर्ने निजी अस्पताल सञ्चालकको तर्क छ। स्वास्थ्य बिमा ऐन, २०७४ ले सेवा प्रदायक स्वास्थ्य प्रतिष्ठानका रूपमा नेपाल सरकार, प्रदेश सरकार वा स्थानीय सरकारबाट सञ्चालित अस्पताल, स्वास्थ्य प्रतिष्ठान, शिक्षण अस्पताल, प्राथमिक स्वास्थ्य केन्द्र, स्वास्थ्य चौकी, सहरी स्वास्थ्य क्लिनिक वा इकाइलाई पहिलो सूचीमा राखेको छ। निजीस्तरबाट सञ्चालित अस्पताल, शिक्षण अस्पताल, नर्सिङ होम, पोलिक्लिनिक वा क्लिनिकलाई दोस्रो सूचीमा राखेको छ। सामुदायिक, सहकारी, गैरसरकारी संघ संस्थाबाट सञ्चालित अस्पताल, शिक्षण अस्पताल, नर्सिङ होम, पोलिक्लिनिक वा क्लिनिकलाई तेस्रो सूचीमा राखेको छ। ऐनले फार्मेसी वा निदानात्मक स्वास्थ्य सेवा प्रदान गर्ने संस्था, आयुर्वेद अस्पताल, होमियोप्याथी, अक्युपञ्चर उपचारका अस्पताल वा प्राकृतिक चिकित्सालय, स्वास्थ्य सेवा प्रदान गर्ने तोकिएबमोजिमका अन्य स्वास्थ्य संस्थालाई समेत सेवा प्रदायकका रूपमा उल्लेख गरेको छ। सरकारको नीतिप्रति असहमति जनाउँदै २०७९ साउन १ गतेदेखि लागू हुने गरी देशभरिका अधिकांश निजी शिक्षण अस्पतालले सार्वजनिक सूचना निकालेर स्वास्थ्य बिमा बोर्डलाई कुनै जानकारी नगराई एकतर्फी रूपमा सेवा बन्द गर्ने घोषणा गरे पनि यस्तो घोषणा गर्ने अस्पताललाई अहिले पनि बोर्डले सूचीबाट हटाएको छैन। देशभरि सरकारी, सामुदायिक निजी गरेर ४ सय ५४ स्वास्थ्य सेवा प्रदायक संस्था रहेको बोर्डले जनाएको छ। उक्त सूचनामा नेपाल सरकारबाट पुनः निजी स्वास्थ्य संस्थाबाट समेत बिमा कार्यक्रम सञ्चालन गर्न सक्ने भन्ने निर्देशन आएमा मात्र पुनः सुचारु गर्न सकिने भनी उल्लेख गरे पनि कतिपय निजी अस्पतालले आफ्नै घोषणाविपरीत बिमा सुचारु गरेका थिए। यद्यपि स्वास्थ्य बिमा बोर्डले सेवा बन्द गरेका अस्पतालको हकमा सम्झौताको सर्तअनुरूप सम्झौता रद्द भएको मानी साउनको पहिलो सातामा नै बिमा दाबीको लागि आवश्यक पर्ने युजर नेम र पासवर्ड निष्क्रिय गरिदिएको थियो। स्वास्थ्य बिमा ऐनको दफा १२ अनुसार सेवा प्रदायक संस्थाले सम्झौताअनुसार बिमितलाई सेवा प्रदान नगरेमा सम्झौता रद्द गर्नेछ भन्ने बाध्यकारी व्यवस्था रहेको छ। तर विज्ञप्ति निकालेर नै सेवा छोडेको बताउने विराटनगरको नोबेल मेडिकल कलेज, झापाको बी एन्ड सी अस्पताल, चितवनको चितवन मेडिकल कलेजलगायतका सयौं अस्पताल सेवा प्रदायकको सूचीमा अझै रहेका छन्। यता स्वास्थ्य मन्त्रालयले पनि ऐन र बजेट वक्तव्यमध्ये कुनलाई कानुन मान्ने भन्ने अन्योलमा देखिएको छ। स्रोतका अनुसार सेवा बन्द गरेका निजी शिक्षण अस्पताल तथा नयाँ निजी अस्पताललाई सेवा सुचारु गर्ने सम्बन्धमा मन्त्रालयमा कुनै किसिमको निर्णय भएको छैन। मन्त्रालयले बिमा बोर्डलाई समेत सो सम्बन्धमा कुनै पनि किसिमको लिखित निर्देशन दिएको छैन। आव २०८००८१ को बजेट वक्तव्यमा समेत पुन स्वास्थ्य बिमा कार्यक्रम सरकारी, सहकारी र सामुदायिक अस्पतालबाट मात्र सञ्चालन गरिने भन्ने उल्लेख छ। आव २०७९०८० को बजेट वक्तव्यपश्चात् सूचना निकालेर सेवा बन्द गरेका निजी शिक्षण अस्पतालले पुनः सेवा सुचारुका लागि २०७९ असोज महिनामा निवेदन दिएका थिए। तर बिमा बोर्डले बजेट वक्तव्य ऐन सरह नै बाध्यकारी हुने र सो सम्बन्धमा स्वास्थ्य मन्त्रालयबाट कुनै लिखित निर्देशन नआएको कारणले सो सम्बन्धमा कुनै कार्बाही हुन नसक्ने जवाफ दिएको थियो। बोर्डका सञ्चालकको चलखेल २०७९ माघ २४ गते स्वास्थ्य बिमा बोर्डको सञ्चालक समितिका अध्यक्ष डा सेनेन्द्रराज उप्रेतीले राजीनामा दिएपश्चात् सञ्चालक समिति नेत्तृत्वविहीन भएको छ। उनले राजीनामा दिएपछि निजी सेवा प्रदायकलाई बलियो बनाउने चलखेलमा बोर्डकै सञ्चालक सक्रिय बनेको बोर्ड स्रोत बताउँछ। स्रोत भन्छ, बजेट वक्तव्यको बर्खिलाफ हुनेगरी मन्त्रालयको कुनै लिखित जानकारीबिना आर्थिक प्रलोभनमा परी सेवा बन्द गरेका निजी अस्पताललाई पुनः सेवा सुचारु गर्न सञ्चालक समितिको सदस्यको नेतृत्वमा चार सदस्यीय कमिटी गठन गरी बिमा ऐन र बजेट वक्तव्यको बर्खिलाफ हुनेगरी नीतिगत भ्रष्टाचार गर्न खोजिएको देखिन्छ। बिमाले उठाउँदै सरकारीको साख स्वास्थ्य बिमा लागू भएपछि स्वास्थ्य सेवाको पहुँच नभएको सर्वसाधारणका लागि उपचारको सहजता वृद्धि भएको छ। चितवनको भरतपुर अस्पतालले अहिले बिमामार्फत दैनिक एक हजारभन्दा बढीको उपचार गर्ने गरेको छ। २०७४ सालदेखि बिमाको सेवा सुरु गरेको अस्पतालका स्वास्थ्य बिमा फोकल पर्सन लीला पौड्यालले भने, सुरुको वर्ष ३२ हजार पोलेसी पठाएका थियो चालू आर्थिक वर्षमा एक लाख पोलेसी पठाएका छौं। बिमा कार्यक्रमले सरकारी अस्पतालमा सेवाग्राही र स्वास्थ्य सेवाको गुणस्तर वृद्धि भएको छ। स्वास्थ्य बिमाले सरकारी स्वास्थ्य संस्थाप्रतिको आकर्षण बढाएको बताउँछन् इलामको सूर्योदय नगरपालिकाको फिक्कल अस्पतालका प्रशासन प्रमुख फाजुङ सेर्पा। स्वास्थ्य मन्त्रालयले निजी स्वास्थ्य संस्थाले अत्यधिक खर्चको बिल बुझाउने गरेकाले सेवा रोक्नुपर्ने अवस्था आएको दाबी गर्दै आएको छ। स्वास्थ्य मन्त्रालयका सचिव डा रोशन पोखरेलले केही समयअघि एक सञ्चार माध्यमसँग कुरा गर्दै अस्वाभाविक दाबी बढी भएकोले नै अर्थ मन्त्रालयले बजेटमार्फत निजी अस्पताललाई बिमा सेवा प्रदायक संस्थाबाट हटाइएको बताएका थिए। सरकारी, सामुदायिक र सहकारी अस्पतालप्रति बिरामीको विश्वास बढाउन पनि सरकारले निजी क्षेत्रका स्वास्थ्य संस्थालाई स्वास्थ्य बिमाको सेवा प्रदायको सूचीबाट हटाउनुपर्ने कतिपयको तर्क छ। तर बिमा बोर्डकै कतिपय सदस्य भने निज स्वास्थ्य संस्थालाई पनि सूचीबाट हटाउनु नहुने भन्दै दबाब दिइरहेको स्रोतले बतायो। बोर्डले ११ सय ३७ प्रकारका औषधि सूचीकृत गरेको छ। त्यसबाहेक २५ आयुर्वेदका औषधि पनि बिमाले नै व्यहोर्ने प्रबन्ध गरेको छ। चर्को मूल्यकै कारण सर्वसाधारण अहिले पनि निजी अस्पतालमा जान डराउँछन्। सरकारी र सामुदायिक अस्पतालको सेवा प्रभावकारी भएमा निजको चर्को सेवाको मारमा सर्वसाधारण पर्नु नपर्ने इलामको माइजोगमाइ गाउँपालिका४ का सुरेश भट्टराई बताउँछन्। मंगलबारे प्राथमिक स्वास्थ्य केन्द्रका निमित्त प्रशासन प्रमुख नारायण राउत भन्छन्, पहिले यहाँ पनि सेवाग्राहीका लागि औषधि उपलब्ध गराउन सकिने अवस्था थिएन, अहिले सबै व्यवस्थापन सहज बनाएका छौ। औषधिमा कमिसनको खेल स्वास्थ्य बिमा सेवालाई सुधार गर्नुपर्ने कतिपयको सुझाव छ। नेपालका कुनै पनि स्वास्थ्य संस्थामा बोर्डको सूचीमा रहेका सबै औषत्रि पाइँदैन। अहिलेको दरमा औषधि नपाइने भएकाले पनि स्वास्थ्य संस्थाले बिमा बाहिरका अरू नै औषधि फार्मेसीमा राखेर सेवाग्राहीलाई खरिद गराउने गरेका छन्।"
निर्माण व्यवसायीले गरे आन्दोलन घोषणा,"काठमाडौं : सबै निर्माण कार्यको भुक्तानी हुनुपर्ने, आयोजनाहरूको एकमुष्ट रूपले म्याद थप हुनुपर्नेलगायतका नौ बुँदे माग अघि सार्दै नेपाल निर्माण व्यवसायी महासंघले आन्दोलन थालेको छ। गत शुक्रबार राजधानीमा सम्पन्न राष्ट्रिय भेलाको निर्णयानुसार महासंघले आइतबार राजधानीमा आन्दोलनका कार्यक्रम सार्वजनिक गरेको हो। महासंघका मागहरू पूरा गर्ने प्रतिबद्धताबाट राज्यपछि हटेका कारण बाध्य भएर आन्दोलनमा जानु परेको महासंघका अध्यक्ष रवि सिंहले बताए। मूल्य समायोजन गरिनुपर्ने, अन्योलग्रस्त र बजेट नभई काम हुन नसक्ने रुग्ण आयोजनाको निर्माण कार्य सुविस्ताको आधारमा अन्त्य गर्नुपर्ने, चेक बाउन्स र बैंक ग्यारेन्टी जफत गर्ने लगायतका कार्बाही रोकिनुपर्ने, बिमाको प्रिमियम दरमा भएको वृद्धिलाई खारेज गरिनुपर्ने, स्रोतमा कट्टा गरेको अग्रीम आयकर र मूअकरको बाँकी बक्यौता रकम समयमा नियोक्ताले राजस्व खातामा दाखिला गरिनुपर्ने माग छन्। यसैबीच, आन्दोलनका कार्यक्रमअन्र्तगत महासंघले साउन ८ गते (सोमबार) प्रधानमन्त्रीसहित विकासे मन्त्रालयका मन्त्रीलाई अल्टिमेटमसहितको ज्ञापनपत्र बुझाउने भएको छ। त्यस्तै, मंगलबार सात प्रदेश महासंघहरूले मुख्यमन्त्रीलाई र ७७ जिल्ला संघहरूले जिल्लास्थित जिल्ला प्रशासन कार्यालयमा अल्टिमेटमसहित ज्ञापनपत्र बुझाउने कार्यक्रम महासंघले तय गरेको छ।"
नेपालको सार्वजनिक ऋण २२ खर्ब २१ अर्ब नाघ्यो,"काठमाडौं : नेपालले तिर्न बाँकी सार्वजनिक ऋण २२ खर्ब २१ अर्ब ६७ करोड ८५ लाख रुपैयाँभन्दा बढी पुगेको छ। सार्वजनिक ऋण व्यवस्थापन कार्यालयले सार्वजनिक गरेको तथ्यांकअनुसार गत आर्थिक वर्ष २०७९८० को अन्तसम्ममा नेपालले ११ खर्ब २८ अर्ब ३२ करोड ९२ लाख बराबर आन्तरिक र १० खर्ब ९३ अर्ब ३४ करोड ९३ लाख रुपैयाँ बराबर बाह्य ऋण तिर्न बाँकी रहेको देखिएको हो। गत आर्थिक वर्षमा मात्र नेपालको सार्वजनिक ऋण दुई खर्ब आठ अर्ब ३८ करोड २१ लाख रुपैयाँ थपिएको छ। अघिल्लो आर्थिक वर्ष २०७८७९ को असार मसान्तसम्ममा यस्तो ऋण २० खर्ब १३ अर्ब २९ करोड ६४ लाख बराबर थियो। गत आर्थिक वर्षमा मात्र एक खर्ब ४० अर्ब ८७ करोड ९९ लाख बराबर आन्तरिक र ६७ अर्ब ५० करोड २२ लाख बराबर बाह्य ऋण थपिएको सार्वजनिक ऋण व्यवस्थापन कार्यालयले जनाएको छ। साँवाब्याजको दायित्व पुँजीगत खर्चकै हाराहारी गत आर्थिक वर्ष २०७९८० मा नेपालको पुँजीगत खर्च दुई खर्ब ३३ अर्ब ६९ करोड बराबर हो। सार्वजनिक ऋणको साँवा ब्याज भुक्तानीमा गत वर्ष सरकारले गरेको खर्च पनि विकास खर्चकै हाराहारी छ। गत वर्षमा ऋणको साँवा ब्याज भुक्तानीमा सरकारले दुई खर्ब २२ अर्ब ७४ करोड २१ लाख खर्च गरेको छ। जसमध्ये, आन्तरिक ऋणको साँवाब्याज भुक्तानी एक खर्ब ७९ अर्ब ७२ करोड ५३ लाख र बाह्य ऋणको साँवा ब्याज भुक्तानीमा ४३ अर्ब एक करोड ६८ लाख बराबर खर्च भएको छ। सरकारले गत वर्ष आन्तरिक ऋणको साँवा मात्रै एक खर्ब १५ अर्ब ११ करोड ७८ लाख बराबर तिरेको छ। त्यस्तै, आन्तरिक ऋणको ब्याजमा ६४ अर्ब ४९ करोड ४२ लाख र नेपाल राष्ट्र बैंकलाई तिर्ने कमिसनमा ११ करोड ३३ लाख बराबर खर्च भएको छ। बाह्य ऋणमा भने ३४ अर्ब ६१ करोड ७९ लाख बराबर साँवा र आठ अर्ब ३९ करोड ८९ लाख बराबर ब्याज भुक्तानी भएको सार्वजनिक ऋण व्यवस्थापन कार्यालयले जनाएको छ। गत आर्थिक वर्ष २०७९८० मा नेपालले तीन खर्ब ३८ अर्ब ११ करोड ७८ लाख बराबर आन्तरिक र बाह्य ऋण उठाएको छ। आन्तरिकतर्फ दुई खर्ब ५५ अर्ब ९९ करोड ७७ लाख र बाह्यतर्फ एक खर्ब दुई अर्ब १२ करोड बराबर ऋण उठाइएको छ। जिडिपीऋण अनुपात ४५ दशमलव ८० प्रतिशत अहिले नेपालको कुल गार्हस्थ्य उत्पादन (जिडिपी) को आकार ४८ खर्ब ५१ अर्ब ६२ करोड रहेको छ। जिडिपीको यो आकारलाई आधार मान्दा जिडिपीमा सार्वजनिक ऋणको अनुपात ४५ दशमलव ८० प्रतिशत पुगेको छ। जिडिपीमा सार्वजनिक ऋणको अनुपात बढ्दै जानु र न्यून पुँजी निर्माणका कारण आर्थिक वृद्धिदर समेत कमजोर भइरहँदा त्यसले आगामी दिनमा मुलुकको अर्थतन्त्रलाई जोखिममा पार्न सक्ने भन्दै सार्वजनिक ऋण बढेकामा आलोचना हुने गरेको छ। एक दशकमा चार गुणाले बढ्यो सरकारी ऋण आर्थिक वर्ष २०७०७१ मा नेपालको सार्वजनिक ऋण पाँच खर्ब ५३ अर्ब ५० करोड ७० लाख बराबर थियो भने उक्त वर्ष जिडिपीमा सार्वजनिक ऋणको अनुपात २८ दशमलव ५१ प्रतिशत बराबर थियो। पछिल्लो करिब एक दशकमा नेपालको सार्वजनिक ऋण चार गुणाले बढेको छ भने जिडिपीमा ऋणको अनुपात दोब्बरले बढेको छ। पछिल्लो पाँच वर्षमा मात्र नेपालको सार्वजनिक ऋण दोब्बरभन्दा बढीले बढेको छ। आर्थिक वर्ष २०७३७४ मा नेपालको सार्वजनिक ऋण छ खर्ब ९७ अर्ब ६८ करोड बराबर थियो। भूकम्पपछिको पुनःसंरचनाका लागि नेपालले ऋण मात्रामा ऋण उठाएपछि आर्थिक वर्ष २०७४७५ सम्ममा नौ खर्ब १७ अर्ब ३१ करोड पुग्यो। त्यसपछि आर्थिक वर्ष २०७५७६ मा १० खर्ब ४८ अर्ब १५ करोड, आर्थिक वर्ष २०७६७७ मा १४ खर्ब ३३ अर्ब ४० करोड, आर्थिक वर्ष २०७७७८ मा १७ खर्ब ३७ अर्ब ६३ करोड र आर्थिक वर्ष २०७८७९ सम्ममा २० खर्ब १३ अर्ब २९ करोड बराबर पुगेको थियो। प्रतिव्यक्ति ऋण ७६ हजार एक सय ७७ राष्ट्रिय तथ्याङ्क कार्यालयले सार्वजनिक गरेको नेपालको जनगणना, २०७८ अनुसार कूल जनसङ्ख्या दुई करोड ९१ लाख ६४ हजार पाँच सय ७८ बराबर छ। कूल सार्वजनिक ऋणलाई कूल जनसङ्ख्यासँग तुलना गर्दा प्रतिव्यक्ति ऋण ७६ हजार एक सय ७७ बराबर पर्न जान्छ। यसवर्ष थप चार खर्ब ५२ करोड ऋण उठाउने लक्ष्य सरकारी राजस्व संकलनको तुलनामा ठूलो आकारको बजेट ल्याउँदा सरकारले आन्तरिक र बाह्य ऋणलाई बजेट स्रोतका रुपमा देखाउँछ। सरकारले चालू आर्थिक वर्ष २०८०८१ को घाटा बजेट पूर्ति गर्नका लागि चार खर्ब ५२ अर्ब ७५ करोड बराबर ऋण उठाउने लक्ष्य राखेको छ। जसमध्ये दुई खर्ब ४० अर्ब आन्तरिक र दुई खर्ब १२ अर्ब ७५ करोड बाह्य ऋण उठाउने सरकारको लक्ष्य छ।"
सुनको व्यवसाय २५ वर्षअघि नै छोडिसकें,"सय किलो सुन तस्करी प्रकरणमा तपाईंको नाम जोडियो नि ? सुन तस्करीको घटनामा मेरो नाम किन र कसरी जोडियो भनेर मैले नै बुझ्न सकेको छैन। जसले मलाई आरोप लगायो, उनलाई पनि सोधें। आरोप लगाउनेले सो सूचना राजस्व अनुसन्धान विभागबाट आएको जानकारी गरायो। राजस्व अनुसन्धानले मेरो नाम किन लियो भन्ने प्रश्न छ। अघिल्लो दिन सुन समातेको छ, भोलिपल्टै मेरो नाम जोडियो। अनुसन्धान सुरु भएको २४ घन्टा नबित्दै कसैप्रति यति निश्चित भएर आरोप लगाउन मिल्छ ? यो काममा मेरो संलग्नता छैन भन्नेमा म सतप्रतिशत पक्का छु। मेरो नाम राजस्व अनुसन्धान विभागले किन लियो ? संलग्नता भएको भए नाम आउनु ठीकै होला। तर, म संलग्न छैन। यो विषयमा म चित्त बुझाउन सक्दिनँ। आरोप लगाउनेले पनि थप कुरा पुष्टि गर्न सकेको छैन। यसर्थ, म माथिका सबै आरोप हचुवाको भरमा लगाइएका हुन्। हावा नचलि पात हल्लियो होला र ? त्यस्तो होइन। नेपालमा मात्र नभएर अन्य देशमा पनि कुनै घटना भएपछि कोही कसैको नाम जोड्दिने गरिन्छ। यसको कारण हो, आम सर्वसाधारणप्रतिको जवाफदेहीता। घटना बाहिरिएपछि कसलेकसरी गर्यो भन्ने जवाफ दिनुपर्ने हुन्छ। कसैको नाम लिइदिएर सर्वसाधारणलाई भुलाउन अथवा ध्यान अन्तै मोड्न यस्तो गरिन्छ। त्यसैकारण पनि सुन प्रकरणमा मेरो नाम लिइएको हुन सक्छ। त्यसो भए सुन तस्करीमा कसको संलग्नता होला ? पक्कै पनि ठूलै समूहको संलग्नता हुनुपर्छ। आफू बच्नका लागि सो समूहले मेरो नाम लिएको पनि हुन सक्छ। अरू कारण मैले देखेको छैन। जुन मिडियामा मेरो नाम आयो, ऊसँग मेरो व्यक्तिगत सम्बन्ध राम्रै छ। उहाँहरूसँग मेरो संवाद पनि भएको छैन। एक्कासि मेरो नाम आउँदा म अचम्मित छु। म के विषयमा स्पष्ट छु भने नखाएको विष लाग्दैन। त्यसैले कानुनी रूपमा समस्या छैन। तर, सर्वसाधारण र मेरा ग्राहकसामु मेरो छवि, प्रतिष्ठा धमिलिएकामा मेरो आपत्ति छ। जबजब सुनको प्रकरण आउँछ, तपाईंकै नाम किन जोडिन्छ ? यसमा कसको नाम राख्दा सर्वसाधारणले पत्याउँछन् भनेर सोचविचार गरिएको होला। मेरो नाम लिइदियो भने सर्वसाधारणले पनि पत्याउँछन् भनेर मेरो नाम लिइएको होला। २५ वर्ष अघि म सुनको व्यापार गर्थें। त्यतिबेला नेपालीहरू विदेश जाँदा सुन ल्याउन पाउँथे। भन्सार तिरेर ल्याउन पाउने दिनमा मैले बैध रूपमा सुन व्यापार गर्थें। त्यसपछि यो व्यवसाय पूर्णरूपमा त्यागिसकेको छु। अहिले म अरू नै व्यवसाय गर्छु। त्यतिबेला सुनको कारोबार गर्ने करिब सय जना व्यवसायी थिए। उहाँहरूमध्ये सबैभन्दा चिनिएको नाम मेरै हो। त्यसैले पनि मेरो नाम मुछ्न असजिलो भएन। म माथिका सबै आरोप हचुवाको भरमा लगाइएका हुन्। मेरो नाम लिइदियो भने सर्वसाधारणले पनि पत्याउँछन् भनेर मेरो नाम लिइएको होला। तस्करीको सुन जसरी नेपाल आउँछ, त्यसैगरी भारततिर जान्छ। तस्करी गरेर नेपालमा यति ठूलो परिणामको सुन भित्र्याउनुको कारण के होला जस्तो लाग्छ ? नेपालमा यति धेरै सुन आवश्यक छँदै छैन। यो सुन सीधा तस्करी भएरै बाहिरिन्छ। जसरी आउँछ, त्यसरी छिमेकी मुलुक भारतमा पुग्छ। नेपाल राष्ट्र बैंकले दैनिक १० किलो सुन आयात गर्ने कोटा तोकेको छ, मैले सुनेको छु कि त्यो १० किलो पनि बिक्री भइरहेको छैन। अवैध सुनको सीधा कनेक्सन विदेशीसँग छ। मैले सुनेअनुसार चिनियाँले लगानी गरेर सुन ल्याउँछन्। नेपालबाट भारतसम्म पुर्याउने अर्को नेक्सस छ अरे। अनुसन्धानको क्रममा अझै धेरै विषय खुल्नेछ भन्ने मेरो अनुमान छ। अहिले तपाईंका केके व्यवसाय छन् ? म मोबाइल फोन आयातकर्ता, घरजग्गा व्यवसायी र जलविद्युत् क्षेत्रको लगानीकर्ता हुँ। मेरो आईएमएस ग्रुपले नेपालमा सामसङ ब्रान्डको मोबाइल फोन आयात गर्छ। सन् २००१ देखि यो व्यवसाय गर्दै आएको छु। जग्गा खरिद, प्लटिङ, हाउजिङ विकास गर्छु। यसबाहेक जलविद्युत्मा मेरो लगानी छ। ३६ मेगावाटको मिदिम खोला जलविद्युत् आयोजना निर्माण गरिरहेको छु। बूढीगण्डकी र ठूली भेरी गरी २ वटा ठूला जलविद्युत् परियोजनाको सर्वेक्षण भइरहेको छ। तिनमा पनि लगानी छ। सेलपे नामक भुक्तानी सेवा प्रदायक (वालेट)मा मेरै लगानी छ। यसबाहेक कृषिमा पनि लगानी छ। सुनसरीमा मेरो कागती खेती छ। एयरपोर्टको ठेक्कापट्टामा पनि तपाईंको संलग्नता छ, भनिन्छ नि ! एयरपोर्टको पार्किङ व्यवस्थापन गर्न ३० वर्षको ठेक्का पाएका हौं। त्यसमा अत्यधिक बढी लगानी छ। हालसम्म रिटर्न आउन थालेको छैन। तपाईंका व्यावसायिक साझेदार कोको हुन् ? विभिन्न व्यवसायमा अलगअलग पार्टनर छन्। हाइड्रोपावर, मोबाइल, कृषि, घरजग्गामा छुट्टाछुट्टै पार्टनर हुनुहुन्छ। व्यवसाय विस्तारका लागि तपाईंले उच्च राजनीतिक नेतृत्वसँग राम्रै हिमचिम गर्नुहुन्छ भन्ने आरोप पनि तपाईंलाई लगाउँछन् नि ! यो बारम्बार आइरहेको विषय हो। धेरै जनासँग राम्रो सम्बन्ध छ। तर, मेरो कुनै पनि व्यवसायका लागि पोलिटिकल प्रोटेक्सन चाहिँदैन। नेताहरूको साथ आवश्यक पर्दैन। मेरा व्यवसाय म आफैंले सम्हाल्न सक्छु। किनकी अधिकांश बिजनेसमा दीगोपन हासिल भइसकेको छ। नेताहरूसँग मेरा आवतजावत हुनुको प्रमुख कारण हो, म पनि व्यावसायिक क्षेत्रका केही संस्थामा नेतृत्वदायी भूमिका निर्वाह गरिरहेको छु। म नेपाल चेम्बर अफ कमर्सको उपाध्यक्ष हुँ। मोबाइल आयातकर्ता संघको अध्यक्ष हुँ। नेपाल भियतनाम चेम्बर अफ कमर्सको अध्यक्ष हुँ। नेपाल घरजग्गा व्यवसायी महासंघको वरिष्ठ उपाध्यक्ष हुँ। नेसनल बिजनेस इनिसिएटिभको कोषाध्यक्ष हुँ। यसर्थ आफ्नो संस्थाका सदस्य व्यवसायीको आवाज पुर्याउन भूमिका खेल्नुपर्ने हुन्छ। छलफल तथा अन्तरक्रिया गर्नुपर्ने हुन्छ। डेलिगेसन जानुपर्ने हुन्छ। यसकारण राम्रो सम्बन्ध बनाउनुपर्ने हुन्छ। तर, मेरो आफ्नो लाभका लागि भेट गर्दिनँ।  प्रस्तुति : रोविन पौडेल"
"सुनचाँदीको मूल्य घट्यो,कतिमा हुँदैछ कारोबार ?",काठमाडौं : नेपाली बजारमा सुनको मूल्य ३ सय रुपैयाँले घटेको छ। नेपाल सुन चाँदी व्यवसायी महासंघका अनुसार ३ सय रुपैयाँले घटेर सुन प्रतितोला १ लाख १२ हजार रुपैयाँमा कारोबार भइरहेको छ। तेजाबी सुन प्रतितोला १ लाख ११ हजार ४५० रुपैयाँ कायम भएको छ। आइतबार सुन प्रतितोला १ लाख १२ हजार ३०० रुपैयाँमा कारोबार भएको थियो। सुनको मूल्य घटेसँगै चाँदी पनि घटेको छ। चाँदी तोलाको १४६० रुपैयाँ पुगेको छ। अघिल्लो दिन चाँदी प्रतितोला १४६५ रुपैयाँमा खरिदबिक्री भएको थियो।
अर्थतन्त्रलाई सुहाउँदो मौद्रिक नीति,"काठमाडौं : नेपाल राष्ट्र बैंकले ६ प्रतिशतको आर्थिक वृद्धिदरको सरकारी लक्ष्यलाई भेटाउन सहयोग पुग्ने गरी मौद्रिक नीति ल्याएको जनाएको छ। उसले अर्थतन्त्रको परिस्थितिअनुसार लचिलो नीति ल्याइएको दाबी गरेको छ। आर्थिक स्थायित्व प्रवद्र्धन गर्न, वित्तीय स्रोतको उत्पादनशील उपयोग अभिवृद्धि गर्न, वित्तीय पहुँच विस्तार हुने र उच्च तथा दिगो आर्थिक वृद्धिको लक्ष्य हासिल गर्ने उद्देश्यले लचिलो नीति ल्याएको राष्ट्र बैंकले जनाएको छ। राष्ट्र बैंकका गभर्नर महाप्रसाद अधिकारीले आइतबार आर्थिक वर्ष ०८०८१ मौद्रिक नीति सार्वजनिक गरे। उनले अर्थतन्त्रलाई सुहाउँदो नीति लिइएको दाबी गरे। मौद्रिक नीतिमा घरजग्गा र सेयरमा लचिलो नीति लिइएको छ। मुद्रास्फीतिलाई ६ प्रतिशतमा कायम राख्ने लक्ष्य राखिएको छ। मौद्रिक नीति सार्वजनिक गर्दै गभर्नर अधिकारीले मूल्य र बाह्य क्षेत्रको स्थायित्व कायम राख्दै अर्थतन्त्रलाई चलायमान बनाउन सजगतापूर्वक लचिलो मौद्रिक नीतिको कार्यदिशा अवलम्बन गरिएको बताए। वित्तीय स्रोतलाई उत्पादनशील क्षेत्रमा प्रवाह गराई आन्तरिक उत्पादन क्षमता अभिवृद्धि गर्नेतर्फ मौद्रिक नीतिको प्राथमिकता छ, गभर्नर अधिकारीले भने, ठूला कर्जाहरूको अनुगमन, नियमन तथा सुपरिवेक्षणलाई प्रभावकारी बनाउने, कर्जाको अधिकेन्द्रीकरण कम गर्दै लैजाने, साना तथा मझौला उत्पादनशील कर्जालाई प्राथमिकता दिने र कर्जाको गुणस्तर तथा पहुँच अभिवृद्धि गरी वित्तीय स्थायित्व प्रवद्र्धन गर्नेतर्फ मौद्रिक नीतिलाई सहयोग पुग्ने गरी नियामकीय नीतिहरू तर्जुमा गरिएको छ। मौद्रिक नीतिले लचिलो दिशा समातेको राष्ट्र बैंक आर्थिक अनुसन्धान विभागका कार्यकारी निर्देशक डा प्रकाशकुमार श्रेष्ठले बताए। उनले नीतिगत दरहरू घटाइएको उल्लेख गरे। उनकाअनुसार आन्तरिक तथा बाह्य आर्थिक परिदृश्यलाई दृष्टिगत गरी नीतिगत दरलाई ५० आधार बिन्दुले घटाई ६५ प्रतिशत कायम गरिएको छ। बैंकदरलाई ७५ प्रतिशतमा यथावत राखी निक्षेप संकलन बोलकबोल दरलाई ५५ प्रतिशतबाट घटाएर ४५ प्रतिशत कायम गरिएको छ। यसले बैंकको ब्याजदर घटाउन बैंकहरूलाई दबाब पर्न सक्ने उनको भनाइ छ। यस्ता नीतिगत दर घट्दा अब बैंकका दरहरू घट्न सहयोग पुग्न सक्छ, उनले भने, हिजो बाह्य क्षेत्र दबाबमा पर्दा नीतिगत दर बढाएका थियौं। अब यसलाई घटाउने दिशातर्फ बढिरहेका छौं। सो दर घटेसँगै ब्याजदर कत्ति घट्ला भन्ने एकिन हँुदैन। तर, अब राष्ट्र बैंकबाट लिने छोटा अवधिका कर्जाको ब्याजदर घटेपछि बैंकहरूलाई पनि नैतिक दबाब पर्छ। बजारको कर्जानिक्षेपको ब्याजदर निक्षेपमा भर पर्ने श्रेष्ठले बताए। लगानीयोग्य पुँजी (तरलता) साधनको माग र आपूर्तिमा ब्याजदर निर्धारण गर्छ, उनले भने, तर यसमा राष्ट्र बैंकले पनि भूमिका खेल्छ। यसैले पनि ब्याजदर तल जानुपर्छ भनेरै दर घटाएर संकेत गरेको उनले बताए। पछिल्लो समय सबैको ध्यान राष्ट्र बैंकले ल्याउने मौद्रिक नीतिमै केन्द्रित थियो। बजारमा कर्जाको माग घट्ने बैंक दर नघटाई नीतिगत दर मात्रै घटाएकाले यसले ब्याजदर नघट्ने व्यवसायीहरूको तर्क छ। नेपाल बैंकर्स संघका अध्यक्ष सुनील केसी चालु आवको मौद्रिक नीति सन्तुलित भएको बताउँछन्। उनका अनुसार बैंक दर यथावत राखेर नीतिगत दरलाई साढे ६ प्रतिशत पुर्याइएकाले बैंकहरूले केहीमा लगानी गर्ने र लागत घटाउन सक्छन्। यसले स्थिति सामान्यतर्फ जान सहायता गर्ने उनको भनाइ छ। हाल समग्र मुलुकको अर्थतन्त्र अप्ठ्यारो अवस्थामा रहेकाले चुनौतीपूर्ण भने रहेको उनले बताए। विश्व अर्थतन्त्रमा अझै थुप्रै अनिश्चितता छन्, उनले भने, नेपालको वित्त नीति पनि अप्ठ्यारो भएको बेलामा मौद्रिक नीति आएको छ। यद्यपि बाह्य क्षेत्र सुध्रिँदै गएको बेला छ। सामान्य वर्षभन्दा अहिले फरक परिस्थिति भएकाले यत्तिको मौद्रिक नीतिलाई सन्तुलित रूपमा हेरेका छौं। यसमा गर्न खोजिएका निश्चित व्यवस्थाहरू चालु पुँजी कर्जा, हाउजिङ लोनलाई परिमार्जन गर्ने वा जोखिम भारको रूपमा हेर्दै जाने भनेकाले केही हदसम्म अहिलेको कर्जाको मागलाई तलमाथि गर्न सक्ने उनको अनुमान छ। नबिल बैंकका नायब प्रमुख कार्यकारी अधिकृत मनोजकुमार ज्ञवाली मौद्रिक नीतिले उत्पादनशील क्षेत्रतर्फ कर्जा प्रवाहलाई प्रोत्साहित गर्ने लक्ष्य लिएको बताउँछन्। उनकाअनुसार आर्थिक वृद्धिदर बढाउन जरुरी पनि छ तर वर्तमान अवस्थाले गर्दा लक्ष्य पूरा हुने गरी उत्पादनशील क्षेत्रतर्फ कर्जा माग हुने अवस्था देखिँदैन। उनी भन्छन्, मौद्रिक नीति जिम्मेवारी बोधसहित काम गरेर बनाइएको, तर पर्ख र हेर भन्ने आशयसहित आएको देखिन्छ। निजी व्यवसायीहरू भने मौद्रिक नीतिप्रति पूर्णरूपमा सन्तुष्ट छैनन्। मौद्रिक नीति स्पष्ट रूपमा नआएको र यसमा गरिनेछ भन्ने कुराले अल्झन भएको उनीहरूको भनाइ छ। निजी व्यवसायीहरूको छाता संगठन नेपाल उद्योग परिसंघ (सीएनआई) अध्यक्ष राजेशकुमार अग्रवाल निजी क्षेत्रले अर्थतन्त्र चलायमान बनाउनुपर्छ भन्ने उद्देश्यले खुकुलो मौद्रिक नीति खोजेको तर त्यसो नभएको बताउँछन्। यस्तै नेपाल उद्योग वाणिज्य महासंघ (एफएनसीसीआई)का अध्यक्ष चन्द्र ढकाल मौद्रिक नीतिले अधिकांश व्यवस्थामा पुनरावलोकन गरिनेछ भनेकाले यसलाई अहिले नै समीक्षा गर्न नसकिने बताउँछन्। यद्यपि यसबारे विस्तृत संस्थागत धारणा राखिने उनले जनाए। यद्यपि चालु आवको मौद्रिक नीतिले केही नयाँपन ल्याएको छ। जसअन्तर्गत स्थायी निक्षेप सुविधा ल्याएको छ। नीतिगत दरहरू घटेर खुकुलो दिशा समातेको र यसबाहेकका नियामकीय नीतिहरू बेलाबेलामा संशोधन भइरहने डा श्रेष्ठ बताउँछन्। विदेशी विनिमय सञ्चिति ७ महिनाका लागि मौद्रिक नीतिले कम्तीमा ७ महिनाको वस्तु तथा सेवा आयात धान्न पुग्ने गरी विदेशी मुद्रा सञ्चित गर्ने लक्ष्य लिएको छ। यस्तै महँगी बढ्दै गएकाले मुद्रास्फीतिलाई ६५ प्रतिशतमा सीमित गर्ने उद्देश्य लिइएको छ। मौद्रिक विस्तारबाट मूल्यमा चाप पर्न नदिने गरी मौद्रिक व्यवस्थापन गरिने राष्ट्र बैंकको नीति छ। बजेटले ६ प्रतिशतको आर्थिक वृद्धिको लक्ष्य राखेको थियो। त्यसलाई सहयोग गर्न वित्तीय स्रोतलाई उत्पादनशील क्षेत्रतर्फ प्रवाहित गर्ने मौद्रिक नीतिको प्राथमिकता रहेको केन्द्रीय बैंकले बताएको छ। चालु आवमा विस्तृत मुद्राप्रदाय १२५ प्रतिशत र बैंक तथा वित्तीय संस्थाबाट निजी क्षेत्रतर्फ जाने कर्जा ११५ प्रतिशतसम्मले वृद्धि हुने प्रक्षेपण गरिएको छ। मुलुकमा पछिल्लो २५ वर्षको औसत मुद्रास्फीति ६७ प्रतिशत छ। यसलाई आधार मान्दा मुलुकको प्राकृतिक ब्याजदर ६५ प्रतिशतको हाराहारीमा छ। प्राकृतिक ब्याजदरको तुलनामा नीतिगत दर न्यून हुँदा बाह्य क्षेत्र दबाबमा पर्ने र उच्च हुँदा आन्तरिक आर्थिक गतिविधि प्रभावित हुने सम्भावना रहन्छ। यसर्थ, मुद्रास्फीति र बाह्य क्षेत्रसम्बन्धी परिदृश्यका अतिरिक्त प्राकृतिक ब्याजदरलाई पनि नीतिगत दर तय गर्दा सन्दर्भको रूपमा लिइएको गभर्नर अधिकारीको भनाइ छ। चालु पुँजी कर्जामा आवश्यक पुनरावलोकन मौद्रिक नीतिले बैंक तथा वित्तीय संस्थाको सुझाव समेतको आधारमा चालु पुँजी कर्जासम्बन्धी मार्गदर्शनमा पुनरावलोकन गर्ने भनेको छ। चालु पुँजी कर्जा मार्गदर्शन लागू भएको ९ महिना बितिसकेको छ। व्यवसायीहरूले संशोधनको माग राख्दै आएका थिए। मौद्रिक नीतिले भने व्यवसायीका माग तत्काल समेटेको छैन। तर, अब एक वर्षको अनुभवलाई लिएर व्यावहारिक अप्ठ्यारालाई फुकाउन आफू तयारै रहेको गभर्नर अधिकारीले जानकारी दिए। व्यवसायीको व्यवसायलाई अफ्ठ्यारोमा पार्ने हाम्रो उद्देश्य होइन, गभर्नर अधिकारीले भने, एक वर्षको अनुभवलाई लिएर आवश्यकताअनुसार संशोधन गर्नेछौं। क्षेत्रगत कर्जाभन्दा पनि समस्यामा परेका क्षेत्रलाई ऋण दिइने हालसम्म कृषि, जलविद्युत्, होटललगायतका क्षेत्रगत कर्जामा केन्द्रित हँुदै आएको थियो। अब यी क्षेत्रभित्र पनि वास्तवमै समस्यामा पर्दा वा अफ्ठ्यारो परेको अवस्थामा कसरी उद्धार गर्ने भनेर फ्रेमवर्क बनाउने भएको छ। यसबारे अहिले नै स्पट भएको छैन। आर्थिक वर्ष २०८०८१ का लागि मौद्रिक नीति सार्वजनिक गरेपछि पत्रकार सम्मेलनमा राष्ट्र बैंकका गभर्नर महाप्रसाद अधिकारी । तस्बिर : अशोक दुलाल चालु पुँँजी कर्जा मार्गदर्शन, क्यापिटल एडिक्विसी फ्रेमवर्क भनेजस्तै समस्यामा परेका ऋणीलाई के, कति सहयोग गर्ने भनेर राष्ट्र बैंकले मार्गदर्शन जारी गर्ने जनाएको छ। ठूला ऋणीहरूलाई कडाइ गर्न छुट्टै मार्गदर्शन ठूला ऋणीहरूको सुपरिवेक्षणलाई प्रभावकारी बनाउन छुट्टै मार्गदर्शन जारी हुने क्रममा रहेको राष्ट्र बैंकले जनाएको छ। एकल ग्राहक कर्जा सुविधासम्बन्धी व्यवस्थामा परिमार्जन गरी कर्जा अधिकेन्द्रीकरण घटाउने र साना तथा मझौला उत्पादनशील व्यवसायलाई प्रवद्र्धन गर्ने कार्यलाई प्राथमिकतामा राखिएको छ। सेयर, घरजग्गा र अटो कर्जा नीति खुकुलो बनाइने राष्ट्र बैंकले सेयर, घरजग्गा र कर्जा खुकुलो बनाउने भएको छ। मौद्रिक नीतिले सेयर धितो कर्जा, रियल स्टेट कर्जा तथा हायर पर्चेज कर्जाका विद्यमान जोखिम भारसम्बन्धी व्यवस्था पुनरावलोकन गर्ने भएको छ। घरजग्गाको व्यवसाय गरिरहेका कम्पनीहरूमा प्रवाह हुने कर्जाको जोखिम भार १०० प्रतिशत कायम भएको छ। गभर्नर अधिकारीले सरकारी अनुमति पाएका कम्पनीमार्फत आवासीय घर निर्माण गरिरहेकालाई प्रवाह हुने कर्जाको जोखिम भार १५० प्रतिशतबाट घटाएर १०० प्रतिशतमा झारिएको प्रेस सम्मेलनमा जानकारी दिए। उनकाअनुसार सबै घरजग्गालाई घट्ने नभई कम्पनीमार्फत आवासीय घर निर्माण गरेर बेच्ने कम्पनीहरूलाई मात्रै यो प्रावधान ल्याइएको हो। यसैगरी, २५ लाखसम्मको अटो कर्जामा कायम हुने जोखिम भार घटाएको छ। केन्द्रीय बैंकले हायर पर्चेज कर्जाका विद्यमान जोखिम भारसम्बन्धी व्यवस्था पुनरावलोकन गर्दै सो व्यवस्था गर्ने भएको हो। यसअघि अटो कर्जामा लाग्दै आएको १५० प्रतिशत जोखिम भार घटाइएको हो। यसर्थ २५ लाखसम्मको अटो कर्जामा अबदेखि १०० प्रतिशत मात्र जोखिभार लाग्ने भएको हो। सोभन्दा माथिको अटो कर्जामा भने १५० प्रतिशत नै जोखिमभार कायम हुनेछ। यसअनुसार अब हायर पर्चेज कर्जाको जोखिम भार घटेपछि बैंकको लगानीयोग्य रकम बढ्ने अनुमान छ। अब ५० लाखसम्मका गाडी फाइनान्सिङ गर्न केही सहज हुन सक्छ। यस्तै, ५० लाखसम्मको सेयर धितो कर्जाको जोखिम भार घट्ने भएको छ। राष्ट्र बैंकले ५० लाखसम्मको सेयर धितो कर्जामा कायम गर्नुपर्ने जोखिम भार अनुपात पनि घटाउन पुनरावलोकन गर्ने भएको छ। यसो भएमा बैंकहरूको लागत सस्तिने र ऋणीलाई प्रोत्साहन मिल्ने सरोकारवालाहरू बताउँछन्। तर, यसबारे नझुक्किन भन्दै गभर्नर अधिकारीले पत्रकार सम्मेलनमा भने, यो सीमाअन्तर्गतको सेयर धितो कर्जामा १०० प्रतिशत जोखिम भार कायम गरे पुग्नेछ। बाँकी थ्रेसहोल्डमा होइन। ५० लाख माथिको कर्जामा होइन। अब आउने सर्कुलरले यसबारे स्पष्ट पार्नेछ। यसबारे कोही पनि नझुक्किनुस्। यसअघि २५ लाखभन्दा कम सेयर धितो कर्जा लिँदा जोखिम भारको अनुपात १०० प्रतिशतमा झारिसकेको थियो। तर, यसमाथिको सीमाको हकमा भने सेयर धितो कर्जाबापत १५० प्रतिशत जोखिम भार कायमको व्यवस्था छ। तर, मौद्रिक नीतिले बैंक तथा वित्तीय प्रणालीबाट अधिकतम १२ करोडसम्मको सेयर धितो कर्जा पाउने व्यवस्थालाई कायम राखेको छ। पहिलो आवासीय घर कर्जाको सीमा २ करोड पुर्याइने पहिलो आवासीय घर कर्जाको सीमा बढाइनेछ। हाल १ करोड ५० लाखसम्म पाउने यस्तो कर्जा सीमा अब २ करोड रुपैयाँसम्म पुर्याइएको छ। वाणिज्य बैंकहरूको सम्पत्तिको गुणस्तर पुनःमूल्यांकन गर्नुको साथै बैंक तथा वित्तीय संस्थाको आन्तरिक कर्जा जोखिम वर्गीकरण गर्नेसम्बन्धी मार्गदर्शन तर्जुमा गरी कार्यान्वयनमा ल्याइने भएको छ। मौद्रिक नीतिका मुख्य विशेषता मुद्रास्फीतिलाई ६५ प्रतिशतमा सीमित गर्ने ६ प्रतिशतको आर्थिक वृद्धि हासिल गर्न उत्पादनशील क्षेत्रतर्फ कर्जा प्रवाहित गर्ने उच्छृंखल गतिविधिलाई नियन्त्रण गर्न बैंकिङ कसुर ऐनमा संशोधन गर्ने पहिलो आवासीय घर कर्जाको सीमा २ करोड घरजग्गा व्यवसाय गरिरहेका कम्पनीहरूमा प्रवाह हुने कर्जाको जोखिम भार १०० प्रतिशत २५ लाखसम्मको अटो कर्जामा १०० प्रतिशत मात्र जोखिमभार ५० लाखसम्मको सेयर धितो कर्जाको जोखिम भार घट्ने विदेश जाँदा अमेरिकी डलर २५०० सम्म साट्न पाइन ७ महिनालाई धान्ने गरी विदेशी मुद्रा सञ्चित गर्ने प्राइभेट इक्विटी फन्ड, भेञ्चर क्यापिटल फन्डमा लगानीसम्बन्धी व्यवस्थामा पुनरावलोकन गरिने बचत तथा ऋण सहकारी संस्थाको प्रभावकारी नियमन तथा सुपरिवेक्षणका लागि छुट्टै विशिष्टीकृत नियामक निकाय स्थापना गर्ने राष्ट्रिय परिचयपत्र समेतलाई केन्द्रीय ग्राहक पहिचानमा आबद्ध हुने गरी केन्द्रीय ग्राहक पहिचान प्रणालीको निर्माण तथा कार्यान्वयन गर्न सम्बन्धित निकायसँग समन्वय गर्ने लघुवित्तालाई मर्जरमा प्रोत्साहन विद्युतीय मद्रा जारी गर्न काम अघि बढाइने।"

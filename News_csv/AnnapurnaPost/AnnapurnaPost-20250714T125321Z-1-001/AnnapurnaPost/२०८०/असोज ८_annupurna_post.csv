शीर्षक,विवरण
चीनसँग नेपाली चासो,"प्रधानमन्त्री पुष्पकमल दाहाल प्रचण्ड यतिबेला उत्तरी छिमेकी चीनको भ्रमणमा छन्। पछिल्लो सय दिनमा प्रधानमन्त्रीले नेपालसँग प्रत्यक्ष सम्बन्ध र सरोकार राख्ने विश्वका तीन शक्तिशाली र प्रभावशाली मुलुकको भ्रमण गरे। जेठ १७ गते दक्षिण छिमेकी भारतको भ्रमण गरेका प्रचण्ड नेपालको घरेलु राजनीतिमा निकै चासो राख्ने र महत्त्वपूर्ण विकास साझेदार मुलुक अमेरिका हुँदै उत्तरी छिमेकी चीनको भ्रमणमा छन्। प्रचण्डको यो चौथो औपचारिक चीन भ्रमण हो। चिनियाँ राष्ट्रपतिसहित उच्च नेताहरूसँग भेटवार्ता सुरु गरिसकेका प्रधानमन्त्री प्रचण्डको भ्रमणबाट नेपालले के कस्तो लाभ लिन सक्छ, यसबारे घरेलु राजनीतिमा उत्तिकै चासो छ। यतिबेला चीनसँग नयाँ परियोजनामा सम्झौता गर्नुभन्दा पुराना सहमति कार्यान्वयनमा नेपालले जोड दिनुपर्छ। अलपत्र सम्झौता : चीनसँग पछिल्लो एक दशकयता महत्त्वपूर्ण सम्झौता भए। दुई देशबीच भएका सम्झौता कार्यान्वयनमा जोड दिनु नै यतिबेला नेपालको प्राथमिक विषय हो। समझदारी हुने तर कार्यान्वयनमा चिनियाँ पक्षले खासै चासो नदेखाएको परिस्थितिमा थप सम्झौता उचित हुँदैन। बरु नेपालले पुराना सम्झौता कार्यान्वयनमा प्रतिबद्धताको खोजी गर्नुपर्छ। एकातिर काम सुरु भएका परियोजना समयमै निर्माण नहुने र अर्कातर्फ सम्झौता भएका आयोजना काम नगरी ओगटेरमात्रै बस्ने समस्या देखिएको छ। यसले नेपालको विकासमा पारेको असरका बारेमा चिनियाँ पक्षसँग खुलेर संवाद गर्दै ती आयोजनाको निर्माण कार्यमा चिनियाँ पक्षलाई झक्झक्याउन नेपालले जोड दिनुपर्ने बेला हो यो। झन्डै डेढ अर्ब जनसंख्या भएको चीन नेपालका लागि महत्त्वपूर्ण बजार हो। तर छिमेकी चीनले नेपाली उत्पादनलाई स्थान दिने गरी व्यवहार नगरेको प्रस्टै देखिन्छ। चीनतर्फ नेपाली सामान निर्यात गर्दा अत्यन्तै धेरै मापदण्ड पूरा गर्नुपर्ने प्रावधानका कारण नेपाली उत्पादन चीन निर्यात सहज छैन। चीनसँग बढ्दो व्यापार घाटा नेपालको प्रमुख एजेन्डा बन्नुपर्छ। चीनबाट गत आर्थिक वर्ष दुई खर्बभन्दा बढीको आयात हुँदा नेपालले डेढ अर्बमात्रै निर्यात गर्नु दर्दनाक दृश्य हो। २०७२ चैतमा नेपालको चीनसँग पारवहन सम्झौता भयो। नेपाली पक्षले निकै ठूलो सफलताका रूपमा प्रचार गरेको उक्त पारवहन सम्झौताबाट हामीले कुनै पनि लाभ लिन सकेका छैनौं। एक प्रकारले भन्ने हो भने चीनसँग भएको उक्त पारवहन सम्झौता र यातायात तथा पारवहन प्रोटोकलमा गरेको हस्ताक्षर अलपत्र छ। सीमामा सहजता : नेपाल र चीनबीचमा सीमा नाका खुलाउने विषय हरेकजसो उच्चस्तरीय भ्रमणमा हुने छलफलको मुख्य मेनु नै हो। चीनले नेपालसँग जोडिएका नाकाहरूको सहज आवागमनका विषयमा प्रतिबद्धता जनाउँदै आएको छ तर कार्यान्वयनमा छैन। भूकम्पपछि बन्द रहेको प्रमुख व्यापारिक नाका तातोपानी आठ वर्षपछि सुचारु भएको छ। रसुवा केरुङ नाका खुल्ने र बन्द हुने कुनै टुंगो नै हुँदैन। चिनियाँ पक्षले आफ्नो सहजताअनुसार नाका बन्द र खुलाउने गरेको छ। तातोपानी, केरुङ, किमाथांका, कोराला, यारी र ओलाङचुङगोला नाकालाई व्यापारिक नाकाका रूपमा प्रयोगमा ल्याउने वर्षाैंंअघिको सम्झौता कार्यान्वयनमा आएको छैन। नेपालले यी नाकासहित थप अरू नाका सञ्चालनमा कार्यतालिकासहितको चिनियाँ प्रतिबद्धता माग्नुपर्छ। ऋण होइन, अनुदान : २०७४ वैशाख २९ गते बेल्ट एन्ड रोड इनिसिएटिभ (बीआरआई)मा नेपालले हस्ताक्षर गरेको भए पनि प्रगति शून्यप्राय : छ। चीनले अनुदानमा यी परियोजना बनाइदेओस् भन्ने नेपाली चाहना नै हो। चीनबाट महँगो ब्याजदरमा ऋण लिएर बीआरआईका नाममा मुलुकलाई नै दीर्घकालीन संकटतर्फ लैजानुभन्दा अनुदानमै परियोजना निर्माणमा नेपालले जोड दिनुपर्छ। विश्वको दोस्रो ठूलो अर्थतन्त्र भएको मुलुक चीनका लागि नेपालले प्रस्ताव गरेका नौ परियोजना ठूलो विषय होइन। बीआरआई सम्झौताकै वर्ष अमेरिकासँग भएको एमसीसीमा सम्झौता संसद्बाट पारित भई कार्यान्वयन चरणमा गइसकेको छ। चीनले पोखरा विमानस्थललाई बीआरआईअन्तर्गतकै परियोजना दाबी गरिरहेको छ। नेपालले वार्षिक दुई प्रतिशतभन्दा बढी ब्याज तिर्नेगरी झन्डै २२ करोड डलर ऋणमा बनाएको उक्त विमानस्थल सेतो हात्ती बन्ने हो कि भन्ने चिन्ता छ। चीनसँगको उच्चस्तरीय छलफलमा नेपालले उक्त विमानस्थललाई अनुदानमा परिणत गर्न औपचारिक प्रस्ताव नै गर्नुपर्छ। अन्तर्राष्ट्रिय विमानस्थल भनिए पनि यतिबेला आन्तरिक उडानमै सीमित पोखरा र भैरहवामा चीनबाट सीधै उडानका लागि सरकारले प्रस्ताव गर्नुपर्छ। घरेलु राजनीतिमा चिनियाँ प्रभाव : नेपालको घरेलु राजनीतिमा चीन आक्रामक रूपमा अगाडि आएको छ। जसको पछिल्लो उदाहरण हो, चिनियाँ राजदूतका गतिविधि। दुई देशबीचको साझा स्वार्थ र हितका पक्षमा राजदूतको भूमिका हुनुपर्नेमा चिनियाँ राजदूत छान् सोङले कूटनीतिक मर्यादाविपरीत अभिव्यक्ति दिए। नेपालले कुन देशसँग कस्तो सम्बन्ध बनाउने त्यो आन्तरिम मामिला हो। तर भियना सन्धिविपरीत चिनियाँ राजदूतको अभिव्यक्तिलाई लिएर दलहरूले आपत्ति जनाए। यसले पनि दुई देशबीचको सम्बन्धमा अविश्वास बढाउने काम गरेको छ। यसअघि पनि होउ यान्छीको सक्रियता कूटनीतिक सीमलाई नै चुनौती दिने खालका थिए। एक चीन नीतिप्रति सुरुदेखि नै प्रतिबद्ध नेपालले चिनियाँ चासोका विषयमा सधैं गम्भीरता देखाउँदै आएको छ। सिमानामा हुन सक्ने चीनविरोधी गतिविधिदेखि तिब्बती मामिलामा चीनका पक्षमा उभिँदै आएको नेपाललाई चीनबाट हुनुपर्ने सहयोग र विकास साझेदारीका कार्यक्रम पछिल्ला दशकका उत्साहजनक नदेखिनु विडम्बना हो। यसले दुई देशबीच बाहिरी रूपमा हार्दिकता देखिए पनि कूटनीतिक नजरमा विश्वासको अवस्था नरहेको प्रस्टै हुन्छ। दुई देशबीचको विश्वासको वातावरण बनाउन भ्रमण केन्द्रित हुनुपर्छ। चीन भ्रमणको निम्तो अस्वीकार गरेर भारत जानु र अमेरिकाबाट सीधै चीन जानुलाई नै कतिपयले आशंकाका रूपमा हेरिरहेका बेला प्रधानमन्त्रीको यो चीन भ्रमण कति लाभदायी होला, आगामी दिनमा थाहा हुने नै छ। नेपाल पक्षले जति महत्त्वका साथ हेरे पनि प्रधानमन्त्री प्रचण्डको सीमिततालाई चीनले राम्रोसँग बुझेको छ। तसर्थ नयाँ सम्झौताभन्दा विगतकै सहमति कार्यान्वयनमा चीनको प्रतिबद्धता खोज्न सक्नु नै अहिलेको भ्रमणको सफलता हुनेछ।"
यसरी बिग्रियो सापटी लेनदेनको अवस्था,"एकातर्फ सरकारले मिटरब्याज जस्ता समस्याहरूलाई समाधान गर्दैछु भनेर कानुन ल्याउँछ। अर्कोतर्फ जनतालाई के चाहिएको छ, कहिल्यै सोध्न गएको छैन। गरिब जनता पैसाको अभावमा उपचार गराउनबाट बञ्चित छन्। सरकारी अस्पतालहरूमा निःशुल्क भनिए पनि सेवा नै पाउन नसकिने अवस्था छ। निःशुल्क भनिएका औषधिहरूसमेत पाउन जनतालाई गाह्रो छ। समाजमा न त पहिले जस्तो मेलमिलापको वातावरण छ न त एकअर्काप्रति विश्वास नै। त्यसैले पनि ऋण पाउन गाह्रो भएको हो। अहिले आवश्यकता भएर पनि ऋण पाउन गाह्रो हुनुका कारणहरू निम्नअनुसार छन् : १ गाउँसमाजमा विश्वासको वातावरण छैन। कर्जापैंचो लियो भने फिर्ता आउँछ भन्ने भरोसा मर्न थालेको छ। जसले गर्दा एकले अर्कालाई भईपरि आउँदा पनि सहयोग गर्दैनन्। २ बेरोजगारहरूको संख्या बढेको छ। सरकारले रोजगारीको सिर्जना गर्न नयाँनयाँ योजनाहरू ल्याए पनि त्यसको कार्यान्वयन गराउन तिनै तहको सरकार असफल भएको छ। अहिले पनि बहुसंख्यक नेपाली राम्रो कमाईका लागि विदेशकै मुख ताकेर बस्नुपर्ने बाध्यता छ। ३ समग्र अर्थतन्त्रलाई नै कसरी व्यवस्थापन गर्ने भन्ने कुनै ठोस योजना सरकारको छैन। यदि गाउँहरूमा सहजै बैंकको पहुँच हुन्थ्यो र सहुलियत दरमा सरकारले कर्जा उपलब्ध गराउन सक्थ्यो भने मिटरब्याज पीडितहरू यसरी काठमाडौंमै आएर धर्ना बस्नुपर्ने अवस्था नै आउँदैनथ्यो। अर्कोतर्फ ऋणकै भरमा चलेको समाजलाई राहत दिन कुनै ठोस योजना ल्याउन सकेको छैन। ४ पछिल्लो समय देश आर्थिक मन्दीबाट गुज्रिरहेको छ। कोरोना महामारीले थला परेको अर्थतन्त्र उभो लाग्न सकेको छैन। व्यक्तिले सञ्चित पुँजी असुरक्षित तवरले लगानी गर्न खोजिरहेका छैनन् जसले गर्दा कर्जापैंचो दिने प्रचलन कम हुँदै गएको छ। ५ लेनदेन कारोबार हुने वित्तीय संस्थाहरूको लगानी आपरदर्शी भएको समाचारहरू बाहिर आएपछि अझ बढी सामाजिक अविश्वास सिर्जना भएको छ। यसले गर्दा व्यावहारिक समस्या देखिएको छ। (प्राडा सुरेन्द्र लाभ राष्ट्रिय योजना आयोगका पूर्वसदस्य एवं अर्थविद् हुन्।)"
ब्रिक्स आर्थिक महाशक्ति हो त ?,"वैश्विक आर्थिक मूलधार पूर्णत : परिवर्तन हुने र ब्रिक्स आर्थिक महाशक्तिको रूपमा उदाउने स्पष्ट संकेत देखिएको छ। सन् २००९ मा ब्रिक्स स्थापनापश्चात् २०१० मा दक्षिण अफ्रिका पनि थपिएपछि ब्रिकबाट ब्रिक्स नामले विश्वव्यापी लोकप्रिय बन्न पुग्यो। यो शब्द मूलत : वैदेशिक लगानी रणनीतिको सन्दर्भमा अधिक अवसर भएका मुलुकहरूका रूपमा पहिचान गरिएको थियो। हाल आएर सन् २०५० सम्ममा विश्व अर्थतन्त्रमा सामूहिक प्रभुत्व जमाउने उदीयमान आर्थिक महाशक्ति राष्ट्रहरूका रूपमा वर्णन गर्न यो शब्दावली प्रयोग हुन थालेको छ। अहिले चीन, भारत, रुस, ब्राजिल र दक्षिण अफ्रिका मात्रलाई लिँदा पनि विश्व भूभागको लगभग ३० प्रतिशतको हाराहारीमा क्षेत्रफल र विश्व जनसंख्याको ४० प्रतिशतभन्दा माथिलाई ब्रिक्सले प्रतिनिधित्व गरेको छ। कैयौं नयाँ सदस्यता लिने र सदस्यताका लागि इच्छुक मुलुकलाई समेट्दै जाँदा यसको आकार निकै फराकिलो हुँदै जाने देखिएको छ। ब्रिक्स सदस्य राष्ट्रहरूका विचार तथा मुद्दाहरूलाई अमेरिकी र युरोपेली समकक्षीहरूले प्राय : बेवास्ता गरे। जसका कारण सदस्य राष्ट्रहरूले विविध विषयमा सहयोग, सहकार्य, समान अस्तित्व र स्वामित्व रहने स्वतन्त्र अन्तर्राष्ट्रिय संगठनको रूपमा ब्रिक्सको स्थापना गरेका थिए। मार्च २०१३, दक्षिण अफ्रिकाको डर्बनमा भएको पाँचौं ब्रिक्स शिखर सम्मेलनमा, सदस्य देशहरू पश्चिमी मुलुकका वर्चस्वमा रहेका आईएमएफ र विश्व बैंकसँग संयोजन गर्न विश्वस्तरीय वित्तीय संस्था बनाउन सहमत भए। ब्रिक्स देशहरू विश्व जगत्मा आफैंमा शक्तिशाली भएर पनि २१औं शताब्दीमा समेत कुनै प्रकारको निर्भरताले आफूलाई सन्तुष्ट गर्न र सीमित राख्न नसक्ने भए। सोही कारण उदीयमान अर्थतन्त्रहरूको समूहले सन् २०१४ एक सय बिलियन अमेरिकी डलर अधिकृत पुुँजीको नयाँ ब्रिक्स विकास बैंक (न्यु डेभेलपमेन्ट बैंक : एनडीबी) निर्माण गर्ने र अर्काे थप एक सय बिलियन अमेरिकी डलरभन्दा बढी मूल्यको रिजर्भ मुद्रा पुल (कन्टिन्जेन्ट रिजर्भ एग्रिमेन्ट : सीआरए) पनि स्थापना गर्ने दस्तावेजमा हस्ताक्षर गरे। ब्रिक्सको उदयले तीन चौथाइ विकासशील देशहरू विश्वव्यापी मामिलाहरूमा थप संलग्न हुन सक्ने उपायको बहसमा छन्। यसले अन्य प्रमुख मुद्राविरुद्ध डलरको मूल्यमा गिरावट ल्याउने प्रक्षेपण गरिन्छ। एनडीबी सन् २०१५ बाट एक बहुपक्षीय विकास बैंकको रूपमा सक्रिय छ। ब्रिक्सका दुईवटा वित्तीय घटकहरू एनडीबी र सीआरए छन्। सीआरए सामान्यतया अन्तर्राष्ट्रिय मुद्रा कोषको एक प्रतियोगीको रूपमा देखा परेको छ। नयाँ विकास बैंकले विद्यमान पश्चिमी बुझाइको उत्तरदक्षिण विकास मोडेल (विकसित देशहरूको अनुदान, सर्त र सहयोगमा आधारित विकास मोडेल)लाई मिथ्या सावित गरेर दक्षिणदक्षिण सहयोगको बढावाको उदाहरणीय काम गरिरहेको छ। अगस्ट २०१९ मा ब्राजिलको ब्राजिलियामा आयोजित ब्रिक्स देशका सञ्चारमन्त्रीहरूले सूचना र सञ्चार प्रविधिको क्षेत्रमा सहयोग गर्ने आशयपत्रमा हस्ताक्षर गरे। ब्रिक्स राष्ट्रहरूले सोसाइटी फर वल्र्डवाइड इन्टरबैंक फाइनान्सियल टेलिकम्युनिकेसन (स्विफ्ट) प्रणालीको विकल्प हुने भुक्तानी प्रणालीका लागि काम सुरु गरेका छन्। भुक्तानी प्रणालीहरू सेट अप गर्ने र राष्ट्रिय मुद्राहरूमा कारोबार समायोजनका लागि अघि बढिरहेका छन्। जसले अधिक स्वतन्त्रतासहितको विश्वव्यापी बहुपक्षीय भुक्तान प्रणाली जसले प्रदान गर्ने सुनिश्चित सिर्जना गर्नेछ। ब्रिक्सका केन्द्रीय बैंकहरूले स्विफ्ट प्रणालीको विकल्प हुने भुक्तानी प्रणालीसमेत विकास गरेका छन्। चीनले स्विफ्ट (वैकल्पिक भुक्तानी प्रणाली, क्रसबोर्डर इन्टरबैंक भुक्तानी प्रणाली (सीआईपिएस)को विकास गरेको छ। जसले विश्वव्यापी वित्तीय संस्थाहरूलाई सुरक्षित, मानकीकृत र वित्तीय लेनदेनको बारेमा जानकारी पठाउन र प्राप्त गर्न सक्षम बनाउँछ। भारतसँगले पनि वैकल्पिक स्ट्रक्चर्ड फाइनान्सियल मेसेजिङ सिस्टम (एसएफएमएस) विकास गरेको छ। रुसले सिस्टम फर ट्रान्सफर अफ फाइनान्सियल मेसेज (एसपीएफएस) र ब्राजिलले पीआईएक्स विकास गरेको छ। पछिल्लो पटक २०२३ अगस्ट २२२४ मा जोहन्सबर्गमा १५औं शिखर सम्मेलन सम्पन्न भएको छ। जसमा ७४ मध्ये ६७ मुलुकका प्रतिनिधि नेतृत्वहरूको उपस्थिति थियो। २०२२ देखि ब्रिक्स समूहले नवउदीयमान मुलुकमा सदस्यता विस्तार गर्न खोजेको छ। फलस्वरूप छलफल चलेका अधिकांश विकासशील देशले ब्रिक्समा सामेल हुन चासो व्यक्त गरेका छन्। अगस्ट २४, २०२३ मा ब्रिक्सले २०२४ को सुरुमा ६ नयाँ सदस्य साउदी अरेबिया, इरान, इथियोपिया, इजिप्ट, अर्जेन्टिना र यूएईलाई औपचारिक रूपमा स्वीकार गर्ने घोषणा गरेको छ। २०२२ र २३ मा नयाँ सदस्यताका लागि थप १४ देश अल्जेरिया, बहराइन, बंगलादेश, बेलारुस, बोलिभिया, क्युबा, होन्डुरस, कजाकिस्तान, कुबेत, प्यालेस्टाइन, सेनेगल, थाइल्यान्ड, भेनेजुएला र भियतनामले आवेदन दिइसकेका छन्। टर्की, मेक्सिको, अफगानिस्तान, अंगोला, कोमोरोस, प्रजातान्त्रिक गणतन्त्र कंगो, ग्याबोन, गिनी बिसाउ, निकारागुआ, पाकिस्तान, सुडान, सिरिया, ट्युनिसिया, युगान्डा र जिम्बावेले नयाँ सदस्यताका लागि प्रक्रिया अगाडि बढाउने क्रममा छन्। अझ हालका दिनमा ब्रिक्सलाई विद्यमान आर्थिक महाशक्ति अर्थतन्त्रहरू जी७ (अमेरिका, बेलायत, क्यानडा, जापान, फ्रान्स, जर्मनी र इटाली)को भूराजनीतिक प्रतिद्वन्द्वीको रूपमा समेत लिन थालिएको छ। ब्रिक्स एकजुट भूराजनीतिक गुटको रूपमा विकसित भएको एक पक्ष विश्व समुदायको बुझाइ छ। कतिपय पश्चिमा विश्लेषकहरूले ब्रिक्सले स्थापित विश्व व्यवस्थालाई चुनौती गरेको बुझेका छन्। संगठनको वास्तविक उद्देश्य विश्वव्यापी रूपमा चीनको बोली र प्रभुत्वलाई बलियो बनाउनु रहेको बुझेका छन्। पश्चिमाहरू अहिले ब्रिक्सलाई असफल बनाउनुपर्ने र भारतलाई जी७ मा थपेर जी८ बनाएर नयाँ रणनीतिक एलायन्स गर्नुपर्नेमा जोड दिन थालेका छन्। ब्रिक्सको उदयले तीन चौथाइ विकासशील देशहरू विश्वव्यापी मामिलाहरूमा थप संलग्न हुन सक्ने उपायको बहसमा छन्। यसले अन्य प्रमुख मुद्राविरुद्ध डलरको मूल्यमा गिरावट आउन प्रक्षेपण गरिन्छ। ब्रिक्स नयाँ भविष्यका लागि आर्थिक वृद्धि, विज्ञान, प्रविधि र नवीनतामा सहयोगको सुदृढीकरण डिजिटल अर्थतन्त्रमा सहयोगको अभिवृद्धि अन्तर्राष्ट्रिय अपराध, विशेषगरी संगठित अपराध, सम्पत्ति शुद्धीकरण र लागूऔषध ओसारपसारविरुद्ध लडाइँमा सहकार्यलाई बलियो बनाउने प्राथमिकता छन्। यी घटनाक्रमले डलरको शासन अन्त्य गर्ने र डिडलराइजेसनको प्रक्रियामा जान ७२ मुलुक इच्छुक भएको अध्ययनले बताएको छ। ब्रिक्सले तेल र ग्यासको व्यापारलाई अमेरिकी डलरमा नभई स्थानीय मुद्रासँग मिलाएर डिडलरीकरण प्रयासहरू सुरु गर्यो भने गठबन्धनले विश्वको तेल र ग्यासमा सबैभन्दा बढी प्रयोग हुने वस्तुको साथ अमेरिकी डलरलाई ठूलो चुनौती हुन सक्छ। सदस्यराष्ट्रबीच हुने आर्थिक कारोवारमा ब्रिक्स मुद्रा आएको खण्डमा अमेरिकी डलरमाथिको निर्भरता अन्त्य गर्न सक्छ भन्ने कुरा मौद्रिकविद्हरूले बताउन थालेका छन्। एनडीबी, सीआरए, ब्रिक्स भुक्तानी प्रणाली, ब्रिक्स संयुक्त तथ्यांक प्रकाशन, डिडलराइजेसन, दक्षिणदक्षिण सहकार्य र ब्रिक्स मुद्राको उदयजस्ता प्रतिस्पर्धी पहलहरूले वैश्विक आर्थिक मूलधार पूर्णत : परिवर्तन हुने र ब्रिक्स आर्थिक महाशक्तिको रूपमा उदाउने स्पष्ट संकेत देखिएको छ। भोलिका दिनमा ब्रिक्स कुन गतिमा हिँड्छ। दोस्रो कुरा हो तर हाम्रा निकट छिमेकीहरूको नेतृत्वमा विश्व अर्थतन्त्रले एक प्रकारको गति र धार लिँदा पनि नेपाल सरकारले आजसम्म अनभिज्ञ जस्तो देखिनु ब्रिक्स सदस्यताका लागि पहल नगर्नु निकै अचम्मलाग्दो छ।"
१९औँ एसियाली खेलकुद : महिला फुटबलमा नेपाल जापानसित पराजित,"हाङझाउ (चीन) : १९औँ एसियाली खेलकुद, २०२२ अन्तर्गत महिला फुटबलमा नेपाल जापानसित पराजित भएको छ। आज साँझ भएको खेलमा नेपाल जापानसित ८० गोलअन्तरले पराजित भएको हो। जापानसित पराजित भएसँगै नेपाल समूह चरणबाटै बाहिरिएको छ। महिला फुटबलमा नेपालले जापानसित पहिलो पटक खेलेको हो। समूह डी मा रहेको नेपालको यो लगातार दोस्रो पराजय हो। जापानले खेलको तेस्रो मिनेटमै अग्रता लिएको थियो। खेलको १३औँ मिनेटमा जापानले दोस्रो गोल गरेको थियो। यस्तै खेलको २७औँ मिनेटमा जापानका लागि मेमी युनोले तेस्रो गोल गरिन्। यस्तै खेलको ३०औँ मिनेटमा जापानकी रेइना वाकिसाकाले चौथो गोल गरिन्। खेलको ३६ औँ मिनेटमा जापानकी हाकुरा ओसावाले गोल गर्दै जापानलाई ५० गोलको फराकिलो अग्रता दिलाइन्। जापानले दोस्रो हाफमा नेपालविरुद्ध थप तीन गोल गरेको थियो। खेलको ५८ औँ मिनेटमा जापानका लागि कोटोनो साकाकीबराले छैटौँ गोल गरिन्। यस्तै खेलको ७४ औँ मिनेटमा ओसावाले व्यक्तिगत दोस्रो गोल गर्दै जापानलाई ७० गोलको अवस्थामा पुर्याइन। यसैगरी खेलको इन्जुरी समयमा जापानका लागि हाजिकाताले गोल गर्दै आफ्नो टोलीलाई ८० गोलअन्तरको जित दिलाइन्। जापानले पहिलो खेलमा बंगलादेशलाई पनि ८० गोलअन्तरले पराजित गरेको थियो। यसअघि समूह चरणको पहिलो खेलमा शुक्रबार नेपाल भियतनामसित पराजित भएको थियो। नेपाल भियतनामसित २० गोल अन्तरले पराजित भएको थियो। नेपालले पहिलो हाफमा भियतनामलाई गोलरहित बराबरीमा रोके पनि दोस्रो हाफमा भने दुई गोल खान पुगेको थियो। समूह डी मा रहेको नेपाल अंक तालिकाको तेस्रो स्थानमा छ। लगातार दोस्रो जितपछि जापान ६ अंक जोडेर समूह डी को शीर्ष स्थानमा छ। यस्तै भियतनाम दोस्रो स्थानमा तथा बंगलादेश अंक तालिकाको पुछारमा रहेको छ। नेपालले समूह चरणको अन्तिम खेल यही असोज ११ गते बंगलादेशसित खेल्ने छ।"
माल्दिभ्सलाई हराउँदै नेपाल सेमिफाइनलमा,काठमाडौं : माल्दिभ्सलाई हराउँदै नेपाल यु१९ साफ च्याम्पियनसिपको सेमिफाइनमा प्रवेश गरेको छ। सोमबार दशरथ रंगशालामा भएको खेलमा नेपालले माल्दिभ्समाथि ४१ अन्तर गोलको शानदार विजय हात पारेको हो। नेपालले पहिलो हाफमै २० गोलको अग्रता लिएको थियो। नेपालका लागि प्रशान्त ल्कसमले १७औं मिनेटमा गोल गर्दै अग्रता दिलाएका थिए। त्यसपछि समीर तामाङले ३० मिनेटमा नेपालको अग्रता दोब्बर पारेका थिए। ५८औं मिनेटमा माल्दिभ्सले एक गोल फर्काउँदै नतिजालाई २१ बनाएको थियो। ८८औं मिनेटमा निराजन धामीले तेस्रो गोल गर्दा अतिरिक्त समयमा समीरले व्यक्तिगत दोस्रो गोल गर्दै नेपाललाई विजयी दिलाएका थिए। भारतभुटानबीचको विजेतासँग नेपालले सेमिफाइनल खेल्नेछ।
गुल्मीमा चौथो पुल्चोक कप हुने,"गुल्मी : गुल्मीमा चौथो पुल्चोक कप २०८० हुने भएको छ। पुल्चोक स्पोर्टस क्लबको पाँचौ वार्षिकोत्सवका अवसरमा आगामी असोज १० गतेदेखि १३ गतेसम्म चौथो पुल्चोक कप हुने क्लबका महासचिव प्रकाश मरासिनीले जानकारी दिए। सोमबार तम्घासस्थित मझेरी होटलमा पुलचोक स्पोर्टस क्लबले पत्रकार सम्मेलन गरेर चौथो पुल्चोक कपको तयारी पूरा भएको आयोजकले जनाएको छ। प्रतियोगितामा जिल्लास्थित विद्यालयस्तरीय छात्रा सहभागी हुनेछन्। जसमा ११ वटा विद्यालय सहभागी भएको क्लबका उपाध्यक्ष सन्तोष न्यौपानेले जानकारी दिए। उपाध्यक्ष न्यौपानेका अनुसार खेल चार दिनसम्म लगातार चल्नेछ। पुल्चोक कप २०८० जित्नेले ३० हजार नगदसहित शिल्ड, मेडल र प्रमाणपत्र पाउनेछन्। त्यस्तै उपविजेताले २० हजार नगदसहित शिल्ड र प्रमाणपत्र पाउने छ। विजेताले पाउने शिल्डको रेसुंगा नगरपालिका उपप्रमुख अमृतादेवी कुँवरले चौथो पुल्चोक कप२०८० को शिल्ड अनावरण गरेकी हुन्। उपप्रमुख कुँवरले क्लबले आयोजना गरेको कपले खेलाडीलाई उत्साहसहित खेलाडीको पहिचान गरेको बताइन्। हालसम्म भएका तीनवटा कपमा सदरमुकाम तम्घासस्थित सिद्धबाबा माध्यमिक विद्यालय विजेता हुँदै आएको छ।"
चीनले भारतीय खेलाडीलाई सहभागी हुन नदिएको आरोप,"हाङझाव : १९ औं एसियाली खेलकुदका आयोजक चीनले भारतका तीन खेलाडीलाई प्रतियोगिताबाट हटाएको छ। मिडिया रिपोर्टका अनुसार चीनले विवादित भारतको पूर्वोत्तर राज्य अरुणाचलका तीन महिला खेलाडीलाई प्रतियोगितामा सहभागी हुन नदिएको हो। चीनले आफ्नो भूमि दावी गर्दै आएको क्षेत्रको तीन महिला खेलाडीलाई प्रतियोगितामा सहभागी हुन नदिएको अन्तर्राष्ट्रिय सञ्चार माध्यमले जनाएका छन्। पूर्वोत्तर अरुणाचल भूमिलाई चीन अहिले पनि आफ्नो दक्षिणी तिब्बत भएको दावी गर्दै आएको छ। भारतका तीन महिला खेलाडी पहिलो पटक एसियाली खेलकुदमा समावेश गरिएको उसुमा प्रतिस्पर्धा गर्न लागेका थिए। हिन्दुस्तान टाइम्सका अनुसार उनीहरूलाई एक्रिडेसन कार्ड नै नदिई एसियाली खेलकुदमा सहभागी हुन नदिएको हो। तीन महिला भारतीय खेलाडीले लामो समयदेखि तयारी गरे पनि अन्तिममा चीन जान पाएनन्। तीन महिला खेलाडीको एक्रिडेसन कार्ड नआएपछि १० खेलाडीसहितको उसु टोली गत बुधबार नै हाङझाव आइसकेको छ। एक महिना अघि छेन्दुमा आयोजना भएको वल्र्ड युनिभर्सियाडमा भने भारतले सहभागिता नै जनाएन। एसियाली खेलकुदमा सहभागी हुन लागेका तीन महिला खेलाडीले नै युनिभरसिटी गेम्स खेल्न लागेका थिए। उनीहरूको भिसाका विषयमा प्रश्न उठेपछि उसु टोली छेन्दु नआएको हो। चीनले अहिले पनि अरुणाचल प्रदेशलाई आफ्नो भूभाग मान्दै आएको भन्दै भारतीय विदेश मन्त्रालयले गम्भीर ध्यानाकर्षण भएको जनाएको थियो। भारतले अरुणाचल प्रदेश आफ्नो भूमि भएको दाबी गर्दै आएको छ। अरुणाचल प्रदेशमा पनि चीनको तिब्बतमा जस्तै बौद्ध धर्मावलम्वीको बाहुल्यता छ भने यहाँको कला, संस्कृति, रहनसहन र परम्परा पनि मिल्दोजुल्दो छ। चीनले यही वर्ष विवादित क्षेत्रको ११ ठाउँको नाम परिवर्तन गरेको थियो। यस विषयमा भारतले गम्भीर चासो व्यक्त गर्दै अरुणाचल प्रदेश भारतको अभिन्न अभिभाज्य हिस्सा रहेको बताएको थियो।"
१९ औं एसियाली खेलकुद : नेपालको कमजोर सुरुवात,"हाङचाओ (चीन) : चीनको हाङचाओमा जारी १९औं एसियाली खेलकुदमा नेपालले कमजोर सुरुवात गरेको छ। पहिलो दिन आइतबार भएका विभिन्न खेलमा नेपालले खराब प्रदर्शन गरेको हो। नेपालका केही खेलाडीले पहिलो चरणमा जित निकाले पनि दोस्रो चरणमा त्यसलाई निरन्तरता दिन नसक्दा सुखद् सुरुवात गर्न सकेनन्। तेक्वान्दोको पुम्सेमा नेपालका प्रेम लिम्बू क्वार्टरफाइनलमै रोकिएका थिए। अन्तिम १६ को पुरुष एकल पुम्सेमा पाकिस्तानका अग्दुस उल्लाह कादिरलाई पराजित गर्दै अन्तिम आठमा स्थान बनाएका प्रेम क्वार्टरफाइनलमा फिलिपिन्सका प्याट्रिक किङ्स परेजसँग पराजित भए। अन्तिम आठको प्रतिस्पर्धामा प्रेमले ७५६० अंक ल्याउँदा प्रेमले ७१६० अंक ल्याएका थिए। त्यसअघि अन्तिम १६ को प्रतिस्पर्धामा प्रेमले ७३६० र पाकिस्तानका कादिरले ७२५० अंक ल्याएका थिए। यसैगरी महिला एकल पुम्सेमा भने नेपालकी स्वस्तिका तामाङ अन्तिम १६ बाटै बाहिरिएकी छन्। उनी सिंगापुरकी डिएनाह अक्विदास मोहमद दियासँग अंकका आधारमा पराजित भएकी हुन्। स्वस्तिकाले ७२५० ल्याउँदा सिंगापुरकी डिएनाहले ७६०० अंक ल्याएकी थिइन्। तेक्वान्दोको ग्योरोगीतर्फको भिडन्त भने सोमबारबाट सुरु हुनेछ। यसैगरी सुटिङको १० मिटर महिला एयर राइफलमा श्लेशा भण्डारी ४७औं र सुशिला नेपाल ५८औं स्थानमा रहे। यो इभेन्टमा ५९ जना खेलाडीले प्रतिस्पर्धा गरेका थिए। ईस्पोर्ट्सअन्तर्गतको ईफुटबलमा नेपालका समीर गुरुङ मकाउका खेलाडीसँग २१ ले पराजित भए। यस्तै जुडोमा पहिलो खेलमा कम्बोडियाका खेलाडीलाई पराजित गरेका विकास विक अन्तिम १६ को खेलमा तुर्कमेनिस्तानका खेलाडीसँग पराजित भए। यस्तै देवकी श्रेष्ठ मंगोलिया र इन्द्र श्रेष्ठ हङकङका खेलाडीसँग पराजित भए। बक्सिङमा पनि निराशाजनक सुरुवात अरु खेलमा जस्तै बक्सिङ खेलाडीले पनि नेपाललाई सुखद् सुरुवात दिलाउन सकेनन्। नेपाली मुक्केबाज संगीता सुनार र दीपक श्रेष्ठले पहिलो खेलमै पराजय भोगेको थिए। संगीता भियतनामकी खेलाडी थाह हि लिन्हसँग अंकको आधारमा पराजित भइन्। हाङजाओ जिम्नेजियम हलमा महिला ६० केजी तौल समूहअन्तर्गतमा संगीता ५० अंकले पराजित भएकी हुन्। यसैगरी पुरुषतर्फको ८० केजी तौल समूहमा पनि दीपक श्रेष्ठ उज्वेकिस्तानका टुराबेक खबिबुल्लएइभसँग ५० अंककै आधारमा पराजित भए। राउन्ड ३२ को भिडन्तमा दीपकलाई टुराबेकले युनानिमसका आधारमा पराजित गरेका थिए। प्रदीपको विजयी सुरुवात यसैगरी टेनिसमा प्रदीप खड्काले पहिलो खेल जित्दा अन्य खेलाडीले भने हारको सामना गर्न पुगे। पुरुष एकलको भिडन्तमा प्रदीपले इष्ट टिमोरका मेन्डिस एन्टेनियोलाई ६०, ६० ले पराजित गरे। महिला एकलमा माहिका राणा दक्षिण कोरियाकी पार्क सुयोनसँग ६०, ६१ ले पराजित भइन्। महिला एकलकै खेलमा अभिलाषा विष्टले पनि पराजय बेहोरिन्। उनी थाइल्यान्डकी मनन्चार्य सवानकाग्रुसँग पराजित भइन्। यस्तै पुरुष डबल्समा नेपालका प्रदीप खड्का र अभिषेक बास्तोलाको जोडीलाई भारतका मायनी सेख साई र रामकुमार रामानाथनको जोडीले ६२, ६० को सेटमा पाखा लगाए। यसैगरी पुरुष रग्बी सेभेन्समा आइतबार खेलेका दुवै खेलमा पराजयको सामना गर्यो। पहिलो खेलमा संयुक्त अरब इमिरेट्सलाई ५५७ को नतिजा सुम्पिएको नेपाल दोस्रो खेलमा आयोजक चीनसँग ६५० ले पराजित भयो। यस्तै ह्यान्डबलमा पनि नेपाल आयोजक चीनसँग ५७० ले पराजित भयो। आइतबार नै भएको तेस्रो खेलमा नेपाल अफगानिस्तानसँग ४१० ले पराजित भयो। उसुमा १३औं सागका स्वर्ण विजेता विजय सिन्जाली थाउलोको छाङछ्वानमा समग्रमा सातौं स्थानमा रहे। विजयले ९७०३ अंक ल्याउँदै १४ खेलाडी सहभागी उक्त स्पर्धामा सातौं भएका हुन्। यस विधामा स्वर्ण जितेका चीनका सुन पेयुनले ९८४० अंक ल्याए। रजत विजेता इन्डोनसियाका मार्भेलो जाभियरले ९७८६ अंक र कांस्य विजेता मकाउका ची कुवानले ९७६० ल्याए। सबिता राईले ८७९६ अंक ल्याउँदा उनी १४ औं स्थानमा खुम्चिइन्। सान्सौंमा एलिना चौधरी र रोहित चुनाराले पनि पराजय बेहोरे। महिला ५२ केजी तौलसमूहको क्वार्टरफाइनलमा एलिना इरानकी मानसोर्यान इलाहेसँग पराजत भइन्। रोहित पनि पुरुष ५६ केजी तौलसमूहको क्वार्टरफाइनलमा किर्गिस्तानका एमानबेकोभसँग अभाजबेकसँग २० ले पराजित भए। सान्सौंकै पुरुष ६० केजीमा नेपालका पदम राई लाओसका साइबोन्फेङसंग २० तथा ६० केजीमा नेपालका मंगलप्रसाद थारु किर्गिस्तानका ओमुरजाकोभ अस्काटसँग क्वार्टरफाइनलमा पराजित भएपछि कम्तीमा कांस्य पदक निश्चित गर्नबाट चुके।"
रुख कटानको विषयमा मन्त्रीहरूबीच छलफल,"काठमाडौं : वन क्षेत्रको जग्गा प्रयोग र रुख कटानका विषयमा देखिएका समस्या समाधान गर्ने विषयमा ऊर्जा जलस्रोत तथा सिँचाइमन्त्री शक्तिबहादुर बस्नेत र वन तथा वातावरणमन्त्री वीरेन्द्रप्रसाद महतोबीच छलफल भएको छ। वन तथा वातावरण मन्त्रालयमा आइतबार भएको छलफलमा वन क्षेत्रको जग्गा प्रयोगका सन्दर्भमा सहमति प्राप्त हुन नसक्दा जलविद्युत् र सिँचाइ आयोजनाको काम लामो समयदेखि अगाडि बढ्न नसकेको पाइएकाले तत्काल समस्या समाधान गरिदिन ऊर्जामन्त्री बस्नेतले आग्रह गरे। अधिकांश प्रसारण लाइनका आयोजनामा समस्या देखिएको र वन क्षेत्रको जग्गा प्रयोगको अनुमति पाउन नसक्दा आयोजनाको लागत बढेको तथा समयसमेत बढ्न जाँदा राष्ट्रिय रूपमा नै जटिलता पैदा भएको मन्त्री बस्नेतको भनाइ थियो। मन्त्री बस्नेतले समस्या मात्रै देखाउने र समाधानको उपाय नखोज्ने प्रवृत्ति मौलाएको भन्दै तत्काल निरूपणको उपाय खोजी दिन वन मन्त्रालय र सम्बद्ध अधिकारीलाई आग्रह गरे। यो ऊर्जा जलस्रोत र सिँचाइ मन्त्रालय र वन तथा वातावरण मन्त्रालयको मात्रै समस्या होइन, राष्ट्रिय समस्या हो। कानुनी रूपमा नै समाधान गर्नु पर्ने भए कानुनमा सुधार गरौं, मन्त्रिपरिषद्बाट समाधान हुने भए मन्त्रिपरिषद्मा लैजाऔं, मन्त्री बस्नेतले भने, व्यावहारिक रूपमा मिलाउन सकिने अवस्था भए तल नै मिलाऔं। तर लामो समयसम्म आयोजना अल्झाएर राख्दा मुलुकले ठूलो नोक्सानी व्यहोर्नु परेको छ। वन क्षेत्रको जग्गा प्रयोग, रुख कटानको अनुमति नपाउने हो भने काठमाडौं उपत्यकामा नै थप बिजुली ल्याउन नसकिने अवस्थाको सिर्जना भएको उल्लेख गर्दै मन्त्री बस्नेतले यस विषयलाई गम्भीरताका साथ लिइदिन आग्रह गरे। मन्त्री बस्नेतले समस्या लामो समयसम्म राख्न सकिने अवस्था नरहेको उल्लेख गर्दै कोहलपुरसुर्खेत प्रसारण लाइनका कारण समग्र कर्णाली प्रदेश नै अँध्यारो हुने अवस्था आएकाले तत्काल अगाडि बढाइदिन अनुरोध गरे। राष्ट्रिय निकुञ्जभित्र काम गर्न नपाएका कारण १३२ केभी क्षमताको सो प्रसारण लाइन लामो समयदेखि अगाडि बढ्न सकेको छैन। यस्तै, कोसी करिडोर, मस्र्याङ्दी करिडोरलगायतका आयोजनामा पनि वनकै कारण समस्या पैदा भएको छ। यसैगरी, तनहुँ सेती जलविद्युत् आयोजनाको बाँधस्थल र प्रसारण लाइन निर्माणमा पनि जटिलता पैदा भएको छ। माथिल्लो अरुण जलविद्युत् आयोजनामा पनि वन क्षेत्रको जग्गा प्रयोग र रुख कटानमा समस्या देखिएको छ। सो अवसरमा वन तथा वातावरण मन्त्री महतोले स्वच्छ ऊर्जा उत्पादनमा सरकारको तर्फबाट अन्तर्राष्ट्रिय मञ्चमा गरिएको प्रतिबद्धतालाई कार्यान्वयन गर्न पनि जलविद्युत् आयोजना निर्माणमा सहजीकरण गर्नुपर्ने बताए। ऊर्जा क्षेत्रलाई मुलुकको आर्थिक विकासको आधार स्तम्भका रूपमा लिइएकाले पनि यसमा सहजीकरण गर्नु सबैको दायित्व भएकाले सोहीअनुसार व्यवहार गर्न मातहतका सबै अधिकारीलाई मन्त्री महतोले निर्देशन दिए। वातावरण संरक्षणका दृष्टिले पनि जलविद्युत् आयोजनालाई सहजीकरण गर्नैपर्ने दायित्वलाई आत्मसात् गर्न मन्त्री महतोले आग्रह गरे। सो अवसरमा ऊर्जा जलस्रोत तथा सिँचाइ मन्त्रालयका सचिव गोपाल सिग्देलले राष्ट्रिय आवश्यकतालाई ख्याल गरेर आयोजनाहरूलाई अगाडि बढाउन सहजीकरण गरिदिन आग्रह गरे। वन तथा वातावरण मन्त्रालयका सचिव दीपककुमार खरालले ऊर्जा, जलस्रोत तथा सिँचाइ मन्त्रालयका मातहतका आयोजना वन मन्त्रालयको समेत आयोजना भएकाले आवश्यक सहयोग, समन्वय हुने बताए। उनले विदेशी स्टिलका पोल छाडेर स्वदेशी वनको पोल प्रयोग गरिदिन नेपाल विद्युत् प्राधिकरणलाई आग्रह गरे। नेपाल विद्युत् प्राधिकरणका कार्यकारी निर्देशक कुलमान घिसिङले समयमा निर्णय हुन नसक्दा अधिकांश आयोजना चपेटामा परेकाले समय र लागत दुवै बढेको बताए। छलफलमा राष्ट्रिय निकुञ्ज तथा वन्यजन्तु संरक्षण विभागका महानिर्देशक डा सिन्धुप्रसाद ढुंगाना, वन तथा भूसंरक्षण विभागका महानिर्देशक शिवकुमार वाग्लेलगायतको उपस्थिति थियो।"
२ करोड डलर अनुदान स्वीकृत,"काठमाडौं : विश्व बैंकले नेपाल सरकारको खाद्य तथा पोषण सुरक्षा अभिवृद्धि परियोजनालाई सहयोग गर्न दुई करोड डलर अनुदान स्वीकृत गरेको छ। विश्व बैंकको अमेरिकास्थित वासिङ्टनडिसी प्रधान कार्यालयले शुक्रबार उक्त अनुदान स्वीकृत गरेको हो। उक्त स्वीकृत डलर रकम हालको विदेशी विनिमय दरअनुसार नेपालीमा करिब २ अर्ब ६५ करोड २६ लाख रुपैयाँ हाराहारी देखिन्छ। विश्व बैंकका अनुसार उक्त अनुदान नेपालका १६ गाउँपालिकाका ५५ हजारभन्दा बढी साना किसानलाई कृषि उत्पादकत्व, पोषण अभ्यास र जलवायुस्मार्ट कृषि अभ्यास गर्नमा लक्षित हुनेछ। यसैक्रममा माल्दिभ्स, नेपाल र विश्व बैंकका देशीय निर्देशक फारिस हदादजेर्भोस भन्छन्, दिगो विकास लक्ष्यहरू र शून्य भोकमरीको चुनौतीलाई साकार पार्ने प्रतिबद्धताअनुरूप खाद्य र पोषण सुरक्षा हासिल गर्नु र गरिबी न्यूनीकरण नेपाल सरकारको राष्ट्रिय लक्ष्य हो, यसले उत्पादकत्व र जीविकोपार्जन र सीमान्तकृत समुदायको पोषण सुरक्षा सुधार गर्न नेपाल सरकारको प्रयासलाई सहयोग गर्ने उनको भनाइ छ। यो परियोजनाले जलवायु, पोषण सुरक्षा सुधार, स्मार्ट कृषि प्रविधि अनुकूलन, आय उत्पादनलगायतलाई समेट्ने बताइएको छ। यसले सन् २०२४ जुनमा सकिने खाद्य र पोषण सुरक्षा संवद्र्धन परियोजनाको सफलतालाई समेत सघाउने अपेक्षा गरिएको छ। विश्व बैंकको प्रोजेक्ट टास्क टिम लिडर करिश्मा वस्तीका अनुसार ग्लोबल एग्रिकल्चर फुड सेक्युरिटी प्रोग्राम ट्रस्ट कोषको अनुदानबाट वित्त पोषित यो अपरेसन नेपालको हरित, लचिलो र समावेशी विकास एजेन्डासँग सम्बद्ध छ। यसले खाद्य असुरक्षित र प्रकोप प्रभावित क्षेत्रमा सीमान्तकृत समुदायको लचिलोपन निर्माण गर्न मद्दत गर्नेछ, उनले थपिन्।"
मोहर डिजिटलको अनुमतिपत्र खारेज,"काठमाडौं : नेपाल राष्ट्र बैंकबाट २०७६ असोज ३० गते अनुमति पाएको मोहर डिजिटल प्रालीको अनुमतिपत्र खारेज भएको छ। भुक्तानी सेवा प्रदायकका रूपमा सञ्चालित उक्त कम्पनीले कानुन विपरीत कार्य गरेको भन्दै केन्द्रीय बैंकको भुक्तानी प्रणाली विभागले सोमबार सूचना सार्वजनिक गर्दै खारेज गरेको बताएको छ। राष्ट्र बैंककाअनुसार कम्पनीले भुक्तानी तथा फस्र्योट ऐन, २०७५ को दफा ३६ को खण्ड (छ) र (ज) बमोजिमको कसुर गरेको देखिएकाले भुक्तानी तथा फस्यौट विनियमावली (प्रथम संशोधन, २०८०), २०७७ को विनियम ३५ को खण्ड (ग)को व्यवस्थाबमोजिम उक्त संस्थाको अनुमतिपत्र खारेज गरिएको हो। यससँगै केन्द्रीय बैंकले उक्त संस्थाले जारी गरेका भुक्तानी उपकरणहरूको प्रयोग गर्ने ग्राहकसँगको कुनै दायित्व बाँकी रहे सम्बन्धित संस्थामा सम्पर्क गर्न समेत अनुरोध गरेको छ।"
आपतमा पनि पाउन छाड्यो सरसापटी,"मुलुकी संहितासम्बन्धी केही नेपाल ऐनलाई संशोधन गर्ने अध्यादेश, २०८० आएपछि कारबाही हुने डरले साहु महाजन वा लगानी कर्ताहरूले गाउँघरमा निकै आवश्यकता परेकाहरूलाई समेत रकम दिन छाडेका छन्। जसको परिणाम स्वरूप गरिबहरूलाई घर व्यवहार र जीविका चलाउनसमेत गाहे हुन थालेको छ। जनकपुरधाम : आर्थिक रूपमा विपन्न र दैनिक ज्यालाको भरमा जीवन धान्नेहरूका लागि मधेसमा भइपरि आउँदा गर्जो टार्ने एक मात्रै उपाय हो ऋण वा कर्जापैंचो। गरिब परिवारमा आम्दानी नभएकै कारण बिरामी पर्दा उपचार गर्नदेखि बच्चा जन्मिदारको छठिहार मनाउनसमेत ऋणकै भर पर्नुपर्छ। एकमुस्ट लाग्ने खर्चका लागि लिइने ऋण थोरबहुत गरेर चुक्ता गर्दै गरिब परिवारहरूको जीविका चलेको हुन्छ। तर, पछिल्लो समय मधेसका गाउँहरूमा अप्ठ्यारो अवस्थामा समेत गरिब तथा विपन्नहरूलाई कर्जापैंचौ पाउन अप्ठ्यारो हुन थालेको छ। घटनालाई नियालिरहेका विज्ञ भन्छन्, यो हुनुको कारण आर्थिक मन्दी र आपसी विश्वास गुम्नु हो। सामान्यजसो गरिब परिवारहरूका लागि आइपरेका गर्जाेहरू टार्न ऋणकै भर पर्नुुपर्ने बाध्यता छ। छोरीको बिहे होस् या कोही बिरामी परोस्, कसैलाई निम्तो मान्न जानुपर्यो वा घर व्यवहारमै केही जरुरी काम आइपुग्यो भने सबैमा ऋण लिएर घर व्यवहार चलाउने र पछि विस्तारै रकम तिरिन्थ्यो। तर, अहिले साहु, महाजनहरूले त के सामान्य रूपमा कसैले पनि थोर बहुत रकम कर्जापैंचो दिन छाडेका छन्, जनकपुरधाम उपमहानगरपालिका२५ लोहनाका मोहम्मद कलाम आजाद बताउँछन्। करिब २५ वर्ष वैदेशिक रोजगारमा बसी घरपरिवार सम्हालेका इन्दल पासवान पछिल्लो एक वर्षदेखि बेरोजगार भई गाउँमै बसेका छन्। उनी फेरि पनि विदेश जान खोजिरहेका छन्। तर, विदेश जान म्यानपावर कम्पनी, भिसा, टिकट सबै मिलाएर अढाईदेखि ३ लाख रुपैयाँसम्मको खर्च पर्छ। त्यो रकम खर्चिने सामर्थ अहिले इन्दलको छैन। उनी कर्जा खोजिरहेका छन्। तर, पाउन गाह्रो छ। त्यसैले उनी गाउँमै बस्न बाध्य छन्। धनुषाको विदेह नगरपालिका४ झिंझाटोल घर भएका इन्दल खासै पढेलेखेका छैनन्। उनी सामान्य लेखपढ गर्न भने जान्दछन्। गाउँमा काम नपाएकै कारण उनले २० वर्ष भारतको बम्बईमा गएर काम गरे। बम्बई काम गर्न जाँदा पनि उनले छिमेकी गाउँ ठारीका साहुसँग थोर बहुत ऋण नै लिएका थिए। तर, उक्त ऋण उनले काम गरेर चुकाए। उनले बम्बईमा काम गर्दा करिब ३ लाख रुपैयाँ बचत पनि गरे। अलिअलि पैसो जम्मा भएपछि साथीभाइहरूले उनलाई रोजगारीका लागि तेस्रो मुलुकतर्फ जाने सुझाव दिए। साथीभाइहरूकै सल्लाह मानेर इन्दल आफूले बचत गरेको रकम खर्चेर रोजगारीको खोजीमा कतार गए। कतारमा उनले पाँच वर्ष काम गरे। तर, बचत गर्न सकेनन्। अहिले कतारको काम पनि सकिएको छ। उनी घर फर्केका छन्। यहाँ खासै काम छैन। गाउँमा न हाम्रो खेत छ न त हामीसँग रोजगार गर्ने पुँजी नै छ। अर्काकोमा मजदुरी गर्न जाउँ भने खासै कमाई छैन। यस्तोमा परिवार चलाउन निकै गाह्रो भएको छ, इन्दल भन्छन्, म त फेरि पनि विदेशै जाउ भनेर सोच्दै छु तर, पैसा छैन। कर्जा माग्यो भने यो मिटरब्याजीमा फसिएला भनेर कोही साहु महाजनले पैंचौ पनि दिन मानेका छैनन्। निकै समस्या भएको छ। २२ वर्षीय अजयकुमार पासवान १२ कक्षा पढेका छन्। उनले स्वदेशमै जागिर गर्छु भनेर प्रयास पनि गरिरहेका छन्। तर, अगाडि पढ्न वा कुनै जागिरको तयारी गर्नसमेत उनीसँग पैसा छैन। पढ्न वा जागिरका लागि नाम निकाल्न तयारी कक्षाहरू गर्नुपर्ने हुन्छ। ती कक्षाहरूमा भर्ना लिएबापत मोटो पैसा चाहिन्छ जुन हाम्रो परिवारमै कसैसँग छैन, आफ्नो विवशता सुनाउँदै पासवानले भने, हाम्रो त टोलभरिमै कसैसँग यति पैसा छैन कि उसले ऋण दिन सकोस्। मेरो बुवाले पहिला पनि ऋण लिनुपर्दा छिमेकी गाउँका साहुहरूसँग लिनुहुन्थ्यो तर, अहिले उनीहरूले विश्वास नै गर्दैनन्, तिनीहरूले पनि ऋण दिन मानेका छैनन्। विदेश जाउँ कामका लागि भने त्यसका लागि पनि पैसै चाहिन्छ। जे गर्दा पनि सुरुमा लगानी नै लगाउनुपर्ने हुन्छ। पैसोको जोहो गर्न नपाएर गाउँमै छु। अर्काको खेतमा मजदुरी गर्नु र खाली समयमा तास खेलेर दिन काट्नुबाहेक अजयसँग अर्को काम छैन। गाउँमा काम नपाएपछि बेरोजगार भई बसेका झिंझा गाउँका युवा। तस्बिर : मनिका झा मधेसमा साहु महाजनहरूले चर्को ब्याज असुलेर धेरैजना पीडित भएपछि सरकारले मुलुकी संहितासम्बन्धी केही नेपाल ऐनलाई संशोधन गर्ने अध्यादेश, २०८० ल्याएर राजपत्रमा प्रकाशित गरेको हो। जसअन्तर्गत सरकारले मिटरब्याजीलाई सात वर्ष कैद र ७० हजार रुपैयाँ जरिवाना हुने कानुनी व्यवस्था छ। त्यसैगरी अनुचित लेनदेनको आधारमा ऋणीबाट रकम वा कुनै अन्य अचल सम्पत्ति लिएमा सम्बन्धित ऋणीलाई त्यस्तो रकम वा अचल सम्पत्ति बराबरको रकम असुलदारले तिर्नुपर्ने व्यवस्था त्यहाँ राखिएको छ। यस्तै लिखत तयार गर्दा साहु र ऋणीको कम्तीमा एकएक जना साक्षीको नाम, थर, ठेगाना हुनुपर्ने व्यवस्था राजपत्रमा उल्लेख छ। तर, एक लाख रुपैयाँभन्दा बढीको लेनदेन कारोबार नगर्दै वा घरसारमा गरेको भएमा त्यस्तो रकम नभराउन पनि उल्लेख गरिएको छ। यो कानुन आएपछि थुप्रै मिटरब्याजी पीडितहरूले न्याय पाएका पनि छन् भने कतिपयले रीसिबी साध्नकै लागि वा ऋण लिएको रकम चुक्ता गर्न नपरोस् भन्नका लागि पनि ऋण दिनेहरूको नाम पोलेर उजुरी दिन थालेका छन्। कारबाही हुने डरले साहु महाजन वा लगानी कर्ताहरूले गाउँघरमा निकै आवश्यकता परेकाहरूलाई समेत रकम दिन छाडेका छन्। जसको परिणाम स्वरूप गरिबहरूलाई घर व्यवहार र जीविका चलाउनसमेत गाहे हुन थालेको छ। रहेन पहिले जस्तो विश्वास वैदेशिक रोजगारीका लागि देश बाहिर श्रम बेच्न जानेको संख्या सबैभन्दा बढी मधेसमै छ। त्यसमा पनि मधेसका गाउँहरूबाट लेबरस्तरका काममा अधिकांश युवाहरू खाडीमुलुक जाने गर्छन्। तर, यसरी बिदेसिनेका लागि अधिकांशले ऋण लिएरै काम चलाउँछन्। स्वदेशमा काम नपाएपछि विदेश नै युवाहरूका लागि कमाईको सहारा बनेको छ। तर, विदेश जान पैसो एकपटकमा जम्मा गरेर कसैले पनि राखेको हुँदैन। प्रायःजसोले ऋण लिएरै विदेश जाने गर्छन्, जनकनन्दनी गाउँपालिका४ खजुरीका वडा सदस्य सोहन साफी भन्छन्, अरूभन्दा पनि दलित र पछाडि पारिएका विपन्नहरूका लागि ऋण ठूलो सहारा हो। तर, अहिले ऋण माग्न गयो भने साहु महाजनले विश्वासनै गर्दैनन्। ऋण फिर्ता हुन्छ कि हुँदैन। फेरि मिटरब्याजमै फसाउने हुन् कि अनावश्यक झमेला हुने हो कि जस्ता अविश्वासका वातावरणले गर्दा ऋण त के सामान्य कर्जापैंचो दिनसमेत कसैले नचाहेको सुन्दर सदा बताउँछन्। यस्तोमा विदेश जान खोज्ने ग्रामीण भेगका युवाहरू कत्तिको त भिसा आएर पनि टिकटको पैसा जम्मा गर्न नसकेर गाउँमै बसेका छन्। बेरोजगार युवाहरूले गाउँ भरिभराउ भएको छ। न स्वदेशमा रोजगार पाउने न ऋण नै। यस्तोमा जीवन धान्न नै मुस्किल भएको छ। दिनेसँग नै छैन पुँजी कर्जापैंचो दिँदा लगानी नै डुब्ने डरले साहु महाजनहरूले पनि भए भरको पुँजी अन्य क्षेत्रहरूमा लगानी गर्न थालेपछि ऋण दिन गाउँघरमा पुँजीकै अभाव भएको महोत्तरीको मधवा गाउँका उमेश साह बताउँछन्। पहिलेपहिले हामी पनि गाउँघरमा कसैलाई भईपर्दा, आइपर्दा आर्थिक रूपमा काम चलाइदिने गथ्र्यौं तर, अहिले भए भरको रकमहरू जम्मा पारेर जग्गामा लगानी गरेको छु, साहले सुनाए, पहिला जस्ता अबको माहौल छैन। कसैलाई उधारो दियो भने असुली हुन्छ कि हुँदैन। त्यसकै ग्यारेन्टी छैन। यस्तोमा बिना कामको झमेला बोक्नुभन्दा जम्मा गरेर राखेको पैसाले जग्गा किनेको छु। कम्तीमा आफ्नो जग्गा भयो भने त्यसमा खेती किसानी गरेर पनि राम्रै आर्जन गर्न सकिन्छ। वित्तीय संस्थाहरूको जालझेल कोरोना महामारी पूर्वसम्म गाउँगाउँमा सहकारी, लघुवित्त, बचत समूह जस्ता वित्तीय संस्थाहरूको सञ्जाल नै फैलिएका थिए। ती संस्थाहरूले कम पुँजी बचत गरी सहजै ऋण पाउन सक्ने भन्दै लाखौं व्यक्तिसँग रकम असुलेका थिए। बढीजसो आमा समूहहरू, कम पुँजीका व्यापारीहरू र दैनिक ज्यालादारी गर्ने मजदुरहरूले यी समूहहरूमा रकम लगानी गरेका थिए। तर, सर्वसाधारणको आँखामा छारो हाल्दै थुप्रै बचत समूहले लगानीकर्ताको रकम नै लिएर बेपत्ता भएपछि गाउँसमाजमा कसैले पनि लगानी लगाउन नचाहेको महेन्द्र पासवान बताउँछन्। सहकारीहरूले नै सोझासाझा गरिबको रकम डुबाएपछि गाउँघरमा लगानी गर्नबाट पनि सर्वसाधारण डराउन थालेका छन्, पासवान भन्छन्, अहिले त गाउँसमाजमा यस्ता वित्तीय संस्थाबाट कर्मचारी आए भने तिनलाई लखेट्ने र कुटपिट नै गरिने गरिन्छ। केही संस्थाहरूको बदनियतका कारण सामाजिक रूपमै अविश्वास बढेको छ। किन पैसा दिन डराए साहु ? मधेसमा कतिपय हुने खाने परिवारको कामनै वर्षौंसम्म ब्याजमा ऋण दिने रहिआएको छ। प्रत्येक गाउँमा एक दुई जना यस्ता महाजन भेटिन्छन् जसले आइपरेको बेला ब्याजमा ऋण उपलब्ध गराएर मर्का परेकालाई तत्काल राहत उपलब्ध गराउँछन्। तर, पछिल्लो समय मिटरब्याजसम्बन्धी कानुन नै बनेपछि ऋण दिने साहु महाजनहरू डराएका छन्। गाउँहरूमा रीसिबी साध्न पनि कतिपयको नाम साहु महाजन भन्दै पोलिएपछि सामाजिक रूपमा विश्वासको कमी भएको जनकपुरका शिवम महतो बताउँछन्। हुनत् मिटरब्याजसम्बन्धी कानुनी व्यवस्थाले सबै खालको ऋण लिनुदिनुलाई अपराध भने भनेको छैन। तर, पनि यसको कानुनी प्रावधान नबुझेरै र बिना कारण झमेलामा पर्ने डरले थोर बहुत रकमसमेत दिनबाट सबै डराउन थालेको अधिवक्ता राजकुमार महासेठ बताउँछन्। सरकारले मिटरब्याजीलाई ७ वर्ष कैद र ७० हजार रुपैयाँ जरिवाना हुने कानुनी व्यवस्था गरेको छ। हजारमा पैसा दिएर लाखमा ब्याज असुल्नेहरूलाई उक्त कारबाही हुने हो। सरकारले केही नेपाल ऐन संशोधन गर्दै अनुचित लेनदेन गरेमा वा गराएमा उक्त कानुनी व्यवस्था गर्दै राजपत्रमा सूचना प्रकाशित गरेको हो। ऋणीबाट रकम वा कुनै अन्य चलअचल सम्पत्ति लिएको रहेछ भने ऋणीलाई त्यस्तो रकम वा चलअचल सम्पत्ति बराबरको रकम कसुरदारबाट भराइने व्यवस्था गरिएको छ। लिखत तयार गर्दा साहु र ऋणीको कम्तीमा ११ जना साक्षीको नाम, थर, ठेगाना हुनुपर्ने व्यवस्था गरिएको छ। एक लाख रूपैयाँभन्दा बढीको लेनदेन कारोबार नगर्दै वा घरसारमा गरेको भएमा त्यस्तो रकम नभराउने पनि उल्लेख छ। ऋणको विकल्प सरकारले दिनुपर्यो बिगत लामो समयदेखि ऋणकै भरमा चलेको ग्रामीण क्षेत्रको अर्थतन्त्रलाई चलाएमान बनाउन सरकारले वित्तीय पहुँच गाउँसम्म पुर्याउनु पर्ने सामाजिक अभियन्ता अरुण झा बताउँछन्। सरकारले मिटरब्याज सम्बन्धमा कानुन ल्याउनु र ऋण दिएको भन्दा बढी असुल गर्ने साहु महाजनहरूलाई कारबाहीको दायरामा ल्याउने जस्ता कामहरू सराहनीय छन् तर, यी सबैका साथसाथै ग्रामीण क्षेत्रका गरिब, विपन्न र ऋणकै भर पर्ने जनताका लागि सरकारले के सहुलियत ल्याएको छ त, त्यो पनि विचारनीय प्रश्न हो, झा भन्छन्, गरिबसँग बैंकको पहुँच छैन। उनीहरूसँग जग्गा जमिन छैन, जुन भर्ना राखेर उनीहरू ऋण लिन सकून्। यस्तोमा उनीहरूको जीवनयापनका लागि सरकारले कुनै योजना नल्याएर सोझै साहु महाजन समात्दै हिँड्नु पनि जायज होइन। मान्छे बिरामी पर्छ, दुर्घटनामा पर्छ, बेलाबेलामा ठूलठूला समस्याहरू जीवनमा आइपुग्छ, जसको समाधान गर्नका लागि अर्थ चाहिन्छ। तर, सरकारले सो अर्थ उपलब्ध गराउन केही गरेको छैन। आर्थिक अभावमा युुवाहरू विदेश जान सकेका छैनन्। स्वदेशमै गरी खाउँ भनेर सोच्दा पुँजी छैन। यस्तो अवस्थामा तीन तहकै सरकार मुकदर्शक बनेको छ। यी सबै समस्याहरूलाई समाधान गर्न सरकारको तर्फबाट पहल हुनु जरुरी रहेको झा बताउँछ्न्। सामाजिक सहिष्णुता नै बिग्रिने डर देशैभरि व्याप्त मिटरब्याज जस्तो ठूलो समस्याको समाधान निकाल्ने क्रममा अहिले सामाजिक रूपमा कर्जापैंचोसमेत पाउन गाह्रो हुनु र अन्य आर्थिक गतिविधिसम्बन्धी समस्याहरू आउन थाल्नुलाई स्वाभाविक ठान्छन् राजनीतिक विश्लेषक रोशन जनकपुरी। ठूलठूला समस्याहरूको समाधान गर्दा सानातिना अड्चनहरू आउनु स्वाभाविकनै हो, जनकपुरी भन्छन्, मूल रकमको तीन गुणासम्मको कपाली तमसुक बनाएर जुनसुकै बेला पनि सहजै कर्जा उपलब्ध गराउने र फिर्ता नपाएको खण्डमा घर घडेरी नै कब्जा गर्ने जस्ता सयौं मिटरब्याज पीडितहरूको कर्तुतले गर्दा अहिले समाजमा विश्वासको वातावरण नै हराएको छ। हाम्रो सामाजिक परिवेश बिग्रिएको छ। एकले अर्कालाई विश्वास गर्ने वातावरण रहेन र यस्तै अवस्था भयो भने सामाजिक सहिष्णुतानै बिग्रिने डर हुन्छ। सरकारले चाहेको भए यस्तो समस्यालाई पहिला नै टार्ने व्यवस्था मिलाउन सक्ने बताउँदै जनकपुरी थप्छन्, यदि सरकारले आवश्यकता परेका जनताहरूलाई कम ब्याजदरमा कर्जा उपलब्ध गराउने वातवरण निर्माण गरिदिएको भए यस्ता समस्याहरू आइपर्ने थिएनन्। तर, जनताको आर्थिक अवस्थालाई चलायमान पार्न सरकारका तर्फबाट खासै प्रयासनै भएन र अहिले आएर अवस्था जटिल बनेको छ। आर्थिक मन्दी सँगै मधेसमा मिटरब्याजसम्बन्धी कानुनी व्यवस्थाले पनि ऋण र ऐचो पैंचो दिन डराएका छन्। ऋण लिनुदिनुलाई अपराध त हैन। तर, पनि यसको कानुनी प्रावधान नबुझेरै समाजमा झमेला सुरु भयो। राजकुमार महासेठ,अधिवक्ता हाम्रो सामाजिक परिवेश बिग्रिएको छ। एकले अर्कालाई विश्वास गर्ने वातावरण रहेन। यस्तै अवस्था भयो भने सामाजिक सहिष्णुता नै बिग्रिने डर बढेको छ। रोशन जनकपुरी,राजनीतिक विश्लेषक गरिबसँग बैंकको पहुँच छैन। उनीहरूसँग जग्गा जमिन पनि छैन। यस्तोमा उनीहरूको जीवनयापनका लागि सरसापटी चलाउँछन्। तर, अहिले त्यो अवस्था छैन। आर्थिक मन्दीले पनि हुन सक्छ। अरुण झा,सामाजिक अभियन्ता गाउँमा न हाम्रो खेत छ, न त हामीसँग रोजगार गर्ने पुँजी नै छ। अर्काकोमा मजदुरी गर्न जाउँ भने खासै कमाई छैन। म त फेरि पनि विदेशै जाउ भनेर सोच्दै छु तर, पैसा छैन। कर्जा पाइनै छाड्यो। इन्दल पासवान,स्थानीय, झिंझाटोल, धनुषा यो पनि पढ्नुहोस मधेसका गाउँमा ऋण पाउनै गाह्रो"
नेपाल लगानी योग्य छ : प्रधानमन्त्री प्रचण्ड,"हाङ्चाओ : प्रधानमन्त्री पुष्पकमल दाहाल प्रचण्डले चीनका राष्ट्रपति सी चिनफिङसँग दुई देशबीचको सम्बन्ध र सहकार्यबारे खुलेर छलफल गरेको बताएका छन्। बेइजिङस्थित नेपाली दूतावासमा आइतबार आयोजित कार्यक्रममा उनले आफ्नो भ्रमणबाट दुई देशबीचको सम्बन्ध थप उचाइमा पुगेको बताए। चीनका महामहिम राष्ट्रपतिसँगको भेटबाट म निकै उत्साहित छु, प्रधानमन्त्री दाहालले भने, नेपालचीन सम्बन्ध र सहकार्यका विषयमा खुलेर कुराकानी भएको छ। प्रधानमन्त्री दाहाल र चीनका राष्ट्रपति सीबीच शुक्रबार हाङ्चाओमा दुई पक्षीय र एक्लाएक्लै भेटवार्ता भएको थियो। चिनियाँ समकक्षी ली छियाङलगायतसँग भेटवार्ताका लागि प्रधानमन्त्री दाहाल हाङ्चाओबाट बेइजिङ आइपुगेका हुन्। आफ्नो भ्रमणले नेपाल र चीनबीचको सदियौं पुरानो सम्बन्धमा नयाँ आयाम थपेको प्रधानमन्त्री दाहालले बताए। चिनियाँ राष्ट्रपति सीसँग नेपालको विकासका लागि सहयोगका साथै नयाँ क्षेत्रहरूमा लगानी गर्न आग्रह गरिएको प्रधानमन्त्री दाहालले बताए। कृषि, पर्यटन, स्वास्थ्य, शिक्षा आदि विषयमा सहयोग आदानप्रदान हुने र यसबाट दुई देशबीचको सम्बन्ध थप सुदृढ हुने प्रधानमन्त्रीले विश्वास व्यक्त गरे। नेपालको विकासका लागि सरकारको एकल प्रयासमात्र सम्भव नहुने भन्दै प्रधानमन्त्री दाहालले नेपालको विकासका लागि कृषिमा आधारित उद्योगको विकास हुनुपर्नेमा चिनियाँ राष्ट्रपति सीसँग कुराकानी भएको बताए। कृषिमा आधारित उद्योगबारे हामीले महत्वपूर्ण छलफल गर्यौं, प्रधानमन्त्री दाहालले भने, विश्वासको राम्रो वातावरण बनेको छ। यस्तै चिनियाँ राष्ट्रपतिसँगको भेटमा रेल, हवाई यातायात, बाटोघाटो, पर्यटन क्षेत्रमा पनि कुराकानी भएको प्रधानमन्त्री दाहालले बताए। नेपालको विकासका लागि आर्थिक सहायताको दायरा फराकिलो बनाउने विषयमा पनि कुराकानी भएको प्रधानमन्त्री दाहालले बताए। यस्तै, प्रधानमन्त्री दाहालले नेपालको शान्ति प्रक्रियालाई टुंग्याउन अन्तर्राष्ट्रिय सहयोग आवश्यक भएको बताए। संयुक्त राष्ट्रसंघीय महासभामा नेपालको शान्ति प्रक्रिया अन्तिम चरणमा पुगेको र त्यसमा अन्तर्राष्ट्रिय समुदायलाई सहयोगका लागि आफूले आग्रह गरेको पनि जानकारी दिए। हामीले शान्ति प्रक्रिया सुरुवात गर्दा पनि अन्तर्राष्ट्रिय सहयोग थियो, प्रधानमन्त्री दाहालले भने, अब टुंगोमा पुर्याउन पनि अन्तर्राष्ट्रिय सहयोग र समर्थन चाहिन्छ। कार्यक्रममा परराष्ट्रमन्त्री एनपी साउदले चिनियाँ लगानीकर्ताका लागि सहजीकरण गर्न सरकार तयार रहेको बताए। उनले नेपाली उत्पादनलाई सहजै चीनमा प्रवेश दिन र चीनलाई प्रविधि हस्तान्तरणका लागि अनुरोध गरिएको परराष्ट्रमन्त्री साउदले बताए। त्यसअघि प्रधानमन्त्री दाहालले नेपाल उद्योग वाणिज्य महासंघ र चिनियाँ उद्योगी व्यवसायीको संस्था सीसीपीआईटीद्वारा नेपालचीन बिजनेस समिटलाई सम्बोधन गरेका थिए। त्यस क्रममा प्रधानमन्त्री दाहालले नेपालमा लगानीका प्रचुर सम्भावना रहेकाले लगानी गरी लाभ लिन चिनियाँ उद्योगीलाई आग्रह गरे। कुनै पनि देशको विकास सरकार आफैंले मात्र गर्न सक्दैन, प्रधानमन्त्री दाहालले भने, देशको आर्थिक समृद्धिको इन्जिन निजी क्षेत्र भएकाले सहयोग र सहकार्यका साथ अगाडि बढ्न चाहेको कुरा मैले बारम्बार गरेको छु, आज पनि यहाँ दोहोर्याउन चाहन्छु। नेपालमा लगानीको वातावरण बनाउन सरकार सधैं प्रयत्नशील रहेको प्रधानमन्त्री दाहालले बताए। हामीले लगानीमैत्री वातावरण बनाउनका लागि सम्बन्धित नीति तथा कानुन संशोधन तथा अद्यावधिक गरेका छौँ, प्रधानमन्त्री दाहालले भने, त्यसैले अहिले नेपालमा लगानीको वातावरण राम्रो बनेको छ। नेपालमा श्रम कानुन पनि लगानीमैत्री र लचिलो छ। नेपालको चीनसँग व्यापार घाटा ठूलो रहेको भन्दै त्यसलाई घटाउनका लागि उत्पादन क्षमतामा वृद्धि गर्नुपर्ने र भौतिक पूर्वाधारमा सुधार आवश्यक रहेको प्रधानमन्त्री दाहालले बताए। यो पनि पढ्नुहोस प्रधानमन्त्री दाहालले बेइजिङमा भने  बीआरआई कार्यान्वयको अन्तिम तयारीमा छौं"
"सेयर बजार ओरालोतिर, १ अर्ब ५६ करोड मात्रै कारोबार","काठमाडौं : नेप्से परिसूचक आज सामान्य अंकले घटेको छ। नेप्से परिसूचक ५८९ अंकले घटेर २००४४५ विन्दुमा पुगेको हो। नेप्से परिसूचक ओरालो लागेसँगै कारोबार रकम पनि आइतबारको तुलनामा घटेको छ। आज २८४ कम्पनीको ६५ लाख १६ हजार ६ कित्ता सेयर १ अर्ब ५६ करोड ५५ लाख ७३ हजार ४७१ रुपैयाँमा खरिदबिक्री भयो। आइतबार २ अर्ब ३२ करोड ६८ लाख ९५ हजार २०६ रुपैयाँमा सेयर खरिदबिक्री भएको थियो। आज तीनवटा कम्पनीको सेयर सकारात्मक सर्किट लेभलमा कारोबार भयो। माइ खोला हाइड्रोपावर,एसियन हाइड्रोपावर र मन्दाकिनी हाइड्रोपावरको सेयर सकारात्मक लेभलमा कारोबार भएको हो। कारोबार रकमका आधारमा सन नेपाल लाइफ इन्स्योरेन्स शीर्षस्थानमा रह्यो। रिलायबल नेपाल लाइफ इन्स्योरेन्सको ६ करोड र एनआईसी एसिया बैंकको ४ करोड बढी मूल्यको सेयर कारोबार भयो। कारोबारमा आएका १३ उपसमूहमध्ये २ बाहेक अन्यको सूचक नकारात्मक देखिएका छन्। हाइड्रोपावर र म्युचुअल फण्डको सेयर मूल्य बढ्दा अन्य ११ उपसमूहको सूचक नकारात्मक देखिएका हुन्।"

शीर्षक,विवरण
सिद्धान्तनिष्ठ फैसला,"अब स्वेच्छाचारी रूपमा माफी वा कैद छुट दिने वा कैद कट्टी गर्ने प्रवृत्तिमा अंकुश लाग्ने आशा गर्न सकिन्छ। तिमी जतिसुकै ठूलो र शक्तिशाली भए पनि कानुन तिमीभन्दा माथि र शक्तिशाली छ भन्ने अवधारणाबाट घनिभूत भएको कानुनको शासनको सिद्धान्त आधुनिक लोकतन्त्र र न्यायशास्त्रका लागि कोशेढुंगा साबित भएको छ। लोकतन्त्रका संरक्षक र वाहक राजनीतिक शक्ति एवम् सत्ताले जब आफूलाई स्वेच्छाचारी बनाउँछन् तब न्यायशास्त्रका सामु ठूलो चुनौती उभिन पुग्छ। भारती शेर्पाले पूर्वपतिको हत्यामा दुई तह अदालतबाट दोषी ठहर भई सजाय भोगिरहेका र सर्वोच्च अदालतमा न्यायिक निरूपणको विषय बनेको मुद्दामा खारेज भएको कारागार नियमावलीको नियम २९(१) र २९(१)(क) को प्रयोग गरेर ११ वर्ष ११ महिना ५ दिन कैद बाँकी हुँदाहुँदै पनि कैद छुट पाउनेगरी नेपाल सरकारको सिफारिसमा राष्ट्रपतिबाट संविधान दिवसको दिन भुक्तान हुन बाँकी कैद कट्टा गरी सजाय माफी गर्नेगरी कैद माफी मिनाहा भएको विषय कानुन र संविधानको व्याख्या र न्यायका लागि एक गम्भीर विषय र चुनौती बनेर पेस भएको थियो। कैद माफी, मिनाहा गर्दा संविधान र कानुन मिची स्वेच्छाचारी रूपमा राज्यबाट काम भएको थियो वा थिएन भनी निक्र्योल गर्नुपर्ने यस अहम् महŒवको विषयमा सर्वोच्च अदालतका सम्माननीय कायममुकायम प्रधानन्यायाधीश ईश्वरप्रसाद खतिवडा, माननीय न्यायाधीश सपना प्रधान मल्ल र माननीय न्यायाधीश डा कुमार चुडालको पूर्ण इजलासले कानुनको शासनमा कानुनभन्दा माथि कोही पनि हुँदैन। सबैले कानुनको पालन गर्नुपर्छ भनी प्रस्ट रूपमा सिद्धान्त संंस्थापित गरेको छ। यस निर्णयको पूर्णपाठ आउन केही समय लाग्ने भएता पनि संक्षिप्त आदेश नै १६ पृष्ठ लामो छ। यस निर्णयले न्याय, कानुनको शासन र संवैधानिक सर्वोच्चताका मान्यतालाई संस्थापित गर्न ज्यादै ठूलो योगदान पुर्याएको छ। यस सन्दर्भमा यस निर्णयका केही महत्त्वपूर्ण सिद्धान्त र तिनको दूरगामी प्रभावलाई संक्षेपमा निम्न रूपमा बुझ्न सकिन्छ: राज्यको कुनै पनि तहका सार्वजनिक जवाफदेहिता रहेका पदाधिकारीहरूलाई स्वेच्छाचारी तवरबाट निर्णय गर्ने अनुमति कानुनले दिएको छैन। वस्तुगत आधार र कारण नखुलाई माफी मिनाहा सजाय मुल्तबी राख्ने वा सजाय घटाउने र छोट्ट्याउने वा कट्टा गर्ने कार्य गर्न मिल्दैन र पाइँदैन। विगतको अभ्यास वा परम्पराका आधारमा वा व्यावहारिक सहजतालाई ध्यानमा राखेर कानुन एवम् न्यायिक सिद्धान्तलाई नजरअन्दाज गर्न वा ओझेलमा पार्न पाइँदैन। कैद माफी वा कट्टा गर्ने कुराको वस्तुगत रूपमा औचित्यता र प्रयोजन प्रमाणित नगर्दा अपराधको राजनीतीकरण गर्ने प्रवृत्तिहरू मौलाउँछन्। परिणामतः कानुनको शासन कमजोर बन्न पुग्छ। तसर्थ, जो जसबाट भएको भए पनि कानुनको शासन कमजोर गर्ने प्रवृत्ति र व्यवहारमा नियन्त्रण गरिनुपर्छ। कैद छुट माफी मिनाहा गर्ने वा घटाउने कार्य स्वच्छ, निष्पक्ष, वस्तुगत र पारदर्शी हुनुपर्छ। संविधानको धारा २१ ले अपराध पीडितलाई प्रदान गरेको हक केवल आलंकारिक होइन। पीडितको पीडालाई संविधानसम्मत रूपमा सम्बोधन गर्नु राज्यको कर्तव्य र दायित्व हो। कैद छोट्ट्याउने वा कट्टी, मिनाहा, माफी गर्ने कार्य हुकुमी शासनको पारामा गर्न पाइँदैन। संविधान लोकतान्त्रिक प्रकृतिको भएर मात्रै पुग्दैन। त्यसलाई व्यावहारिक जीवनमा उतार्न लोकतान्त्रिक संस्कार, शैली, समर्पण र अभ्यास चाहिन्छ। न्याय पाउने हक केवल फैसलासम्ममा मात्रै सीमित हुँदैन। सो फैसलाको कार्यान्वयनसहितको परिणामसम्म विस्तारित हुन्छ। तसर्थ पीडकको सजाय घटी वा कम गर्दा पीडित पक्षको सहमति वा मञ्जुरी लिनु अनिवार्य हुन्छ। साथै पीडितलाई सामाजिक पुनस्र्थापना र क्षतिपूर्तिको व्यवस्था पनि गरिनुपर्छ। अबदेखि सजाय कट्टी गर्ने, छोट्ट्याउने वा मिनाहा गर्नेजस्ता कार्य गर्दा सार्वजनिक हित, चासो र सरोकारका विषयतर्फ पनि दृष्टिगत गर्नुपर्ने भएको छ। सम्मानित सर्वोच्च अदालतले निज रिगल भनिने योगराज ढकाललाई तत्काल पक्राउ गर्न आदेश दिएको थियो। आदेशलगत्तै पक्राउ गर्ने काम पनि सम्पन्न भइसकेको छ। लोकतन्त्र, कानुनको शासन, संवैधानिक सर्वोच्चता र अपराध पीडितको हक सम्बन्धमा यस निर्णयले संस्थापित गरेका सिद्धान्तहरू कालजयी बन्नेछन्। भविष्यमा गरिने माफी, मिनाहा, कैद कट्टीलगायतका कार्य वस्तुगत, कानुनसम्मत र पारदर्शी हुनुपर्ने र नकारात्मक सूचीमा परेकालाई यस किसिमको छुट दिन नमिल्ने गरी संस्थापित सिद्धान्तले यस क्षेत्रमा राज्यशक्तिको दुरुपयोग हुने सम्भावनालाई दह्रोगरी रोक लगाइदिएको छ। यस्ता विषयलाई न्यायिक पुनरावलोकनको विषय बनाएको छ। अब स्वेच्छाचारी रूपमा माफी वा कैद छुट दिने वा कैद कट्टी गर्ने प्रवृत्तिमा अंकुश लाग्ने आशा गर्न सकिन्छ। राज्यका अन्य निकायले गम्भीर गल्ती गरेता पनि निष्पक्ष, निडर र सिद्धान्तनिष्ठ न्यायपालिकाले त्यस्ता गल्ती सच्याउने र कानुनको शासन स्थापित गरी न्यायको प्रत्याभूति गर्न सक्छ भन्ने ओजिलो प्रमाण यो निर्णय हो। वास्तवमा उक्त मुद्दाको निर्णय सुनेर इजलासबाट सर्वोच्च अदालतको प्रांगणमा आइरहंँदा त्यहाँ उपस्थित अग्रणी व्यक्तित्व र सरोकारवालाहरूले न्यायपालिकाबाट न्याय पाउन सकिँदो रहेछ भन्ने विश्वास भयो भनी मलाई एकै स्वरमा भन्नु भएको कुराले न्यायपालिकाको शक्ति नै सिद्धान्तनिष्ठ निर्णय हो र त्यसैबाट जनआस्था मजबुत हुँदो रहेछ भन्ने गर्विलो गरी प्रमाणित भएको अनुभूत गरेको छु। यस निर्णयले संस्थापित गरेका कतिपय सिद्धान्तहरूले अघिल्ला मुद्दाहरूमा संस्थापित सिद्धान्तलाई झनै मजबुत र परिष्कृत बनाएका छन्। पीडितको मञ्जुरी चाहिने, पीडितलाई पुनस्र्थापना गरी क्षतिपूर्ति दिनुपर्ने, सार्वजनिक हित र चासोसमेतलाई मध्यनजर गरिनुपर्नेजस्ता सिद्धान्तहरू नवीनतम र ज्यादै महत्त्वपूर्ण रहेका छन्। यस निर्णयले राज्यको स्वेच्छाचारितामा अंकुश लगाउने र संविधानको विकासमा महत्त्वपूर्ण योगदान पुर्याउने आशा गर्न सकिन्छ। भण्डारी, वरिष्ठ अधिवक्ता हुन्।"
विकास एक प्रश्न अनेक,"नेपाल किन बनेन ? यस सम्बन्धमा आआफ्ना मझेरीका बौद्धिकहरूको सहभागितामा हुने बहसहरू अकिञ्चनले पनि पढ्ने, सुन्ने र बुद्धिले भ्याएसम्म गुन्ने गरेका छन्। ती नौरंगी बौद्धिकहरूले खतरा सुझावहरू दिने गरेकै छन् यस सम्बन्धमा। नामी योजनाविद्हरू, उपाधि प्राप्त गरेका नानाथरी पात्रहरू, भूरणनीतिभूराजनीतिका अध्येताहरू नेपालको विकाससम्बन्धी अनेकानेक सुझावहरू प्रस्तुत गरेकै हुन् पत्रिकाका पानाहरूमा र ठेलीका ठेली पुस्तकहरूमा, युट्युब च्यानलहरूमा र सामाजिक सञ्जालहरूमा। फेरि नेपालको विकास गर्ने नाममा भूराजनीतिकभूरणनीतिक दृष्टिले असाध्यै संवेदनशील यस देशमा नानाथरी नेताहरूले जुवा खेलेकै हुन् हस्तिनापुरका घगडानहरूसँग। दृष्टान्तहरू छ्याप्छ्याप्ती पाइन्छन् इतिहासभरि। २००७ सालको क्रान्तिपछि गरिएको कोसी सम्झौता, गण्डक सम्झौता, २०४६ को परिवर्तनपछि गरिएको महाकाली दुरभिसन्धि, २०६२६३ को परिवर्तनपछिको माथिल्लो कर्णाली, पश्चिम सेती, सेती६, अरुण तेस्रो, तल्लो अरुण, फुकोट कर्णाली, सुनकोशी ३ आदिको विकाससम्बन्धी सम्झौताहरू केही उदाहरणहरू मात्र हुन्। नेपालकै विकास गर्न असाध्यै चिन्तित दक्षिणी छिमेकीको सहयोगमा मोतीहारी, अमलेखगन्ज पेट्रोलियम पाइपलाइनको निर्माण भइसकेको छ। त्यसको चितवन हुँदै काठमाडौंसम्म विस्तार गर्ने योजना पनि छ। त्यतिमात्र कहाँ हो र ? सौखिन नेपालीले खनिज तेलमै नुहाउन र पौडनसमेत पुग्नेगरी उही छिमेकीको सहयोगमा सिलिगुडीचारआली अन्तर्देशीय पाइपलाइन बनाउने योजनासमेत कार्यान्वयन हुने पक्का छ। छिमेकी भारतका प्रधानमन्त्री नरेन्द्र मोदीले त नेपालको विकासका लागि हिट (हाइवेज, आईवेज र ट्रान्सवेज) योजना नै प्रस्तुत गरे, करिब नौ वर्षअघि नेपालको संसद्मा तालीको गडगडाहटबीच। यस्तो थिएट्रिक्स नेपालको संसद्मा सायद पहिलोपटक मञ्चन भएको थियो। यद्यपि भारतमा यस्ता नाटकहरू खासगरी निर्वाचनका बेला मञ्चन भइरहन्छन्। मोदीले दिल्लीले नेपालको विकासमा लगानी गरेर नेपालको रूपान्तरण गरिदिने बडो गुलियो आश्वासान दिए। आर्थिक र सैनिक दृष्टिले असाध्यै शक्तिशाली देश, विश्वकै सबैभन्दा ठूलो प्रजातन्त्र अनि छिमेकी देश (जसले नेपालको हरेक राजनीतिक परिवर्तनमा अग्रणी भूमिका खेलेको छ) बाट यस्तो प्रतिबद्धता आउनु चानचुने कुरा थिएन। गाउँसहरमा विद्यालय भवन निर्माण, एम्बुलेन्स प्रदान, तटबन्ध निर्माण आदि त भइरहेकै थियो छिमेकीको सहयोगमा। मोदीजीको आश्वासनले त नेपालले नेपालजस्तो देशलाई १० वर्षभित्रमा एसियाली मापदण्डमा पुर्याइने भन्ने किसिमका प्रतिबद्धता पनि बिर्साइदियो। सधैंजसो कुनै दैवी नायकको पर्खाइमा रहेको जस्तो लाग्ने नेपाली लोकलाई के चाहियो र ? प्रत्येक क्रान्तिपछि भ्रष्टाचार, अनियमितता, नातावाद, कृपावादमा रमाउने, देश र जनताविरूद्ध सधैं घात गर्न तत्पर नेता झेल्न अभिशप्त लोक पुलकित भयो तर मोदीको त्यो लोकप्रियता नेपालको संविधानसभाले संविधान जारी गरिसकेपछि लगाइएको नाकाबन्दीपछि धुलिसात भएको धेरै काल बितेको छैन। अहिले देश मोदीको प्रिय शब्द गेमचेन्जर योजनाहरूको भारी बोक्दै खै कतातिर हो हिँडिरहेको देखिन्छ। यद्यपि देश उनैको उल्लिखित हिट लोकमार्गमा हिँडिरहेको ठान्नेहरूको कमी छैन। नेपालको विकासप्रति उत्तरी छिमेकी पनि कम संवेदनशील छैन। बेल्ट एन्ड रोड इनिसिएटिभअन्तर्गत रही चीनलाई दक्षिण एसियासँग जोड्न नेपालसँग कूटनीतिक भाषामा आग्रह गरिरहेको छिपेको छैन। भृकुटी कागज कारखाना, हरिसिद्धि इँटा टायल कारखाना, सुनवलस्थित चिनी मिललगायतका औद्योगिक पूर्वाधारहरूको निर्माण गरिदिनुका साथै कोदारी राजमार्ग निर्माण, ट्रली बससेवा स्थापना गरी नेपाललाई यथेष्ट सहयोग गरेकै हो उसले। बेलायतपछि नेपालको कूटनीतिक सम्बन्ध स्थापित भएको देश अर्थात् महाशक्ति राष्ट्र संयुक्त राज्य अमेरिका नेपालको विकासप्रति संवेदनशील नभए त आठौं आश्चर्य हुने नै भयो। औलो उन्मूलन कार्यक्रम, विभिन्न रोगविरुद्ध खोप अभियान, रोपवेमार्फत नेपालको विकास यात्रा, आधुनिकतातर्फको यात्रामा सघाएकै हो अमेरिकाले। अमेरिकी विकास प्रयासअन्तर्गतको ६४ करोड (नेपाली लोकको खल्तीबाट सरकारमार्फत भुक्तानी हुने १४ करोड डलरसहित) डलरबराबरको मिलेनियम च्यालेन्ज कर्पोरेसन अन्तर्गतको सम्झौतामा हस्ताक्षर भई कार्यान्वयनको प्रथम चरणमा प्रवेश गरिसकेको छ। विद्युत् प्रसारण लाइन निर्माणले युगौंदेखि बस्दै आएका गाउँठाउँबाट विस्थापित हुने, सरकारले लोकमाथि करमाथि करको भारी थोपर्दै जम्मा गरेको रकमबाट विस्थापितहरूलाई मुआब्जा दिनुपर्ने हुन्छ। सम्भवतः विदेशी लगानी परिचालन गरी नेपालमा उत्पादित हरित ऊर्जा अर्थात् बिजुली जति सस्तैमा भारतमा आपूर्ति गर्ने कार्य गर्दा नेपाललाई कति फाइदा होला ? विभिन्न विषयमाथि बढी निर्भर हुनुपर्दा नेपाल र नेपालीलाई फाइदा चाहिँ के कति हुन्छ ?"
युएईविरुद्ध आसिफ शेखको अर्धशतक प्रहार,काठमाडौं : आसिफ शेखले अर्धशतक प्रहार गरेका छन्। टी२० विश्वकप छनोटअन्तर्गत मुलपानीमा भइरहेको युएईविरुद्धको खेलमा आसिफले अर्धशतक प्रहार गरेका हुन्। उनले ३९ बलमा ५० रन बनाएका हुन्। टी२०आईमा यो आसिफको चौथो अर्धशतक हो। यसअघि उनले तीन अर्धशतक प्रहार गरिसकेका छन्। युएईले दिएको १३५ रनको लक्ष्य पछ्याइरहरेको नेपालले २ विकेटको क्षतिमा ९३ रन बनाएर खेलिरहेको छ।
मुख्यमन्त्री कोहलपुर गोल्ड कप: चर्च ब्वाइज फाइलनमा,"नेपालगन्ज : मुख्यमन्त्री कोहलपुर गोल्ड कपमा चर्च ब्वाइज यूनाइटेड काठमाडौं फाइनलमा पुगेको छ। शुक्रबार तेस्रो दिन भएको पहिलो सेमिफाइनल खेलमा चर्च ब्वाइज यूनाइटेडले गोर्खा ब्वाइजलाई ३० ले पराजित गर्दै फाइनल यात्रा तय गरेको हो। चर्च ब्वाइजको जितका लागि खेलाडी सुशान श्रेष्ठ (३६ मिनेट), विशाल बस्नेत (४७ मिनेट) र आरुज सिंह (७६ मिनेट)मा गोल गरेका थिए। चर्च ब्वाइजका खेलाडी विशाल बस्नेत म्यान अफ द म्याच भए। उनले नगद ५ हजार रुपैयाँ पाए। प्रतियोगितामा शनिबार त्रिभुवन आर्मी फुटबल क्लब काठमाडौं र वीएफसी चितवनबीच प्रतिष्पर्धा हुने खेल संयोजक रामबहादुर मल्लले बताए।"
लुम्बिनी प्रदेश स्तरीय आइटिएफ तेक्वान्दो प्रतियोगिता सुरु,"तानसेन : पाल्पामा आजदेखि दोस्रो प्रोफेस्नल लुम्बिनी प्रदेश स्तरीय आइटिएफ तेक्वान्दो प्रतियोगिता सुरु भएको छ। नेपाल आइटिएफ तेक्वान्दो महासंघ पाल्पाको आयोजना र तेक्वान्दो खेलाडी रिता र अनिल कार्कीको सम्झनामा तानसेनको टुडिखेल मैदानमा प्रतियोगिता सुरु भएको हो। प्रतियोगिताको पाल्पा क्षेत्र नम्बर २ का संघीय सांसद ठाकुर प्रसाद गैरेले शुभारम्भ गर्दै तेक्वान्दो खेल लुम्बिनी प्रदेशकै चर्चित खेल भएको बताए। संघीय सांसद गैरेले देशलाई चिनाउने, एकताबद्ध राख्ने वस्तु भनेकै खेल भएको बताए। सरकारले खेलकुद क्षेत्रमा पर्याप्त लगानी र्नगदा राम्रा राम्रा खेलाडीहरू समेत खेलबाट पलायमान भइरहेको सांसद गैरेले बताए। खेलकुद विकासका लागि नीतिगतमै व्यस्थित गर्न आफ्ना संसदमा पहल रहने सांसद गैरेले बताए। प्रतियोगितामा लुम्बिनी प्रदेशका १२ जिल्ला, तीन विभागीय टोली र आयोजक टोली गरी ६४ जना खेलाडीहरूले प्रतियोगितामा सहभागी भएका छन्। प्रतियोगितामा महिला तर्फ ४६ केजीदेखि ५२ केजीसम्म र पुरुषमा ४९ केजी देखि ५५ केजी तौल भएका खेलाडीहरूबीच एकल स्पारिङमा प्रतिस्पर्धा भएको छ। प्रतियोगिताको पहिलो दिन सेमि फाइनल सम्मका खेलहरू सकिने आयोजकले जनाएको छ। प्रथम पुरस्कार विजेता पुरुष र महिलाले ३०३० हजार नगद, प्रमाण गोल्ड मेडल पुरस्कार पाउने छन्। द्वितीय हुनेले २०२० हजार नगद, प्रमाण र रजत पदक पाउने छन्। यसैगरी तेस्रो हुनेले १०१० हजार नगद, प्रमाण र कास्य पदक पुरस्कार पाउने छन्।"
बहराइनलाई हराउँदै ओमान टी२० विश्वकपमा छनोट,काठमाडौं : बहराइनलाई हराउँदै ओमान टी२० विश्वकपमा छनोट भएको छ। टियु क्रिकेट मैदानमा बहराइनलाई १० विकेटले पराजित गर्दै ओमान आगामी वर्ष अमेरिका र वेस्ट इन्डिजमा हुने टी२० विश्वकपमा छनोट भएको हो। बहराइनले दिएको १०७ रनको लक्ष्य ओमानले विना विकेट क्षति १४१ ओभरमा पूरा गरेको थियो। ओमानका लागि कायस्प प्रजापतिले अवजिति ५७ रन र प्रतिक अथावले अविजित ४८ रन बनाएका थिए।
युएईलाई हराउँदै नेपाल विश्वकपमा,"काठमाडौं : युएईलाई हराउँदै नेपाल टी२० विश्वकपमा छनोट भएको छ। एसिया क्वालिफार्यअन्तर्गत शुक्रबार मुलपानीमा भएको खेलमा नेपालले युएईलाई ८ विकेटले हराउँदै अर्को वर्ष अमेरिका र वेस्ट इन्डिजमा हुने टी२० विश्वकपमा स्थान पक्का गरेको हो। नेपाललाई विश्वकपमा पुर्याउन आसिफ शेखले अविजित ६३ रनको योगदान दिए। ५० बलमा उनले ६ चौका र २ छक्का प्रहार गरे। त्यस्तै कप्तान रोहित पौडेलले अविजित ३५ रन बनाए। २१ बल खेलेका रोहितले ३ चौका र एक छक्का प्रहार गरे। त्यसअघि कुशल भुर्तेल ११ रन र गुल्शन झा २२ रन बनाएर पेभेलियन फर्किएका थिए। त्यसअघि टस जितेर ब्याटिङ गरेको युएईले निर्धारित ओभरको खेलमा ९ विकेटको क्षतिमा १३४ रन बनाएको थियो। युएईका लागि व्रितियाले अर्धशतकसहित ६४ रन बनाए। ५१ बल खेलेका उनले ८ चौका र २ छक्का प्रहार गरे। त्यस्तै कप्तान मुहम्मद वासिमले २६ रन, अलिशान सराफुले १६ रन, आसिफ खानले १३ रन बनाए। अन्य खेलाडीले दोहोरो अंकको रन जोड्न सकेनन्। यता बलिङतर्फ कुशल मल्लले ३ विकेट लिए। त्यस्तै सन्दीप लामिछानेले २ र सोमपाल कामी र रोहित पौडेलले एकएक विकेट लिए। टी२० विश्वकपको एसिया क्वालिफार्यसअन्तर्गत सेमिफाइनलमा नेपाल र युएई र ओमान र बहराइनको खेल भइरहेको छ। उता टियु खेल मैदानमा बहराइनले ओमानलाई १०७ रनको लक्ष्य प्रस्तुत गरेको छ। नेपालले यसअघि पनि सन् २०१४ मा टी२० विश्वकप खेलेको थियो। बंगलादेशमा सम्पन्न प्रतियोगितामा नेपालले अफगानिस्तान र हङकङलाई हराउँदै आयोजकसँग पराजित भएको थियो।"
"२०१४ को विश्वकप हेरेर हुर्किएको पुस्ता हौं, आफ्नै नेतृत्वमा छनोट हुँदा गर्व लागिरहेको छ : रोहित पौडेल",काठमाडौं : आइसीसी टी२० विश्वकपमा छनोट भएपछि नेपाली टोलीका कप्तान रोहित पौडेलले भाग्यमानी र गर्व लागिरहेको बताएका छन्। शुक्रबार भएको खेलपछि सञ्चारकर्मीसँग कुरा गर्दै कप्तान पौडेलले सन् २०१४ को विश्वकप नेपालले खेलेको हेरेर हुर्किएको पुस्ता आफूहरू भएको भन्दै आफ्नै नेतृत्वमा आइसीसी टी२० विश्वकपमा छनोट हुँदा निकै भाग्यमानी र गर्व लागिरहेको बताए। नेपाललाई विश्वकपसम्म पुर्याउनका लागि टिमका सबैले निकै मेहतन गरेको उनले बताए। विश्वपकको एसिया छनोटअन्तर्गत सेमिफाइनल खेलमा युएईलाई ८ विकेटले हराउँदै नेपाल विश्वकपमा छनोट भएको हो।
"नेपालको दोस्रो विकेट पतन, गुल्शन झा २२ रन बनाएर आउट",काठमाडौं : नेपालको दोस्रो विकेट पतन भएको छ। टी२० विश्वकपको एसिया क्वालिफार्यसअन्तर्गत मुलपानीमा भइरहेको सेमिफाइनलमा युएईका बसिल हमीदले गुल्शनलाई बोल्ड आउट गरेका हुन्। २४ बल खेलेका गुल्शनले ३ चौका प्रहार गरेका थिए। यसअघि निलन्स केशवानीले कुशल भुर्तेलको विकेट लिएका थिए। कुशल ११ रन बनाएर पेभेलियन फर्किएका थिए। यसअघि टस जितेर ब्याटिङ गरेको युएईले नेपाललाई १३५ रनको लक्ष्य प्रस्तुत गरेको छ। जवाफी ब्याटिङ गरेको नेपालले २ विकेटको क्षतिमा ६७ रन बनाएर खेलिरहेको छ।
युएईले नेपाललाई दियो १३५ रनको लक्ष्य,"काठमाडौं : युएईले नेपाललाई १३५ रनको लक्ष्य प्रस्तुत गरेको छ। अन्तिम ओभरमा कुशल मल्ले व्रितिया अरविन्द र आयान खानको विकेट लिएपछि युएईले निर्धारित ओभरको खेलमा ९ विकेटको क्षतिमा १३४ रन बनायो। टस जितेर ब्याटिङ गरेको युएईका लागि व्रितियाले अर्धशतकसहित ६४ रन बनाए। ५१ बल खेलेका उनले ८ चौका र २ छक्का प्रहार गरे। त्यस्तै कप्तान मुहम्मद वासिमले २६ रन, अलिशान सराफुले १६ रन, आसिफ खानले १३ रन बनाए। अन्य खेलाडीले दोहोरो अंकको रन जोड्न सकेनन्। यता बलिङतर्फ कुशल मल्लले ३ विकेट लिए। त्यस्तै सन्दीप लामिछानेले २ र सोमपाल कामी र रोहित पौडेलले एकएक विकेट लिए। टी२० विश्वकपको एसिया क्वालिफार्यसअन्तर्गत सेमिफाइनलमा नेपाल र युएई र ओमान र बहराइनको खेल भइरहेको छ। उता टियु खेल मैदानमा बहराइनले ओमानलाई १०७ रनको लक्ष्य प्रस्तुत गरेको छ।"
"नेपाललाई छैटौं सफलता, सन्दीपले लिए बसिल हमिदको विकेट","काठमाडौं : नेपाललाई छैटौं सफलता मिलेको छ। सन्दीप लामिछानेले बसिल हमिदको विकेट लिएका छन्। उनले गुल्शन झाबाट क्याच गराएका हुन्। बसिल १ रनमै आउट भएका हुन्। यसअघि कप्तान रोहित पौडेलले युएईका अलि नसिर, कुशल मल्लले अलिशान सराफु, सन्दीप लामिछानेले आसिफ खान, सोमपाल कामीले मुहम्मद वासिम र खालिद साह रनआउट भएका थिए। टी२० विश्वकपको एसिया क्वालिफार्यसअन्तर्गत मुलपानीमा भइरहेको खेलमा युएईले १७२ ओभरमा ६ विकेटको क्षतिमा ११८ रन बनाएको छ।"
नेपाललाई पहिलो सफलता,काठमाडौं : नेपाललाई पहिलो सफलता मिलेको छ। टी२० विश्वकपको एसिया क्वालिफार्यसअन्तर्गत मुलपानीमा भइरहेको युएईविरुद्धको सेमिफाइनलमा नेपाललाई पहिलो सफलता मिलेको छ। युएईका खालिद साह ३ रन बनाएर पेभेलियन फर्किएका छन्। उनी रनआउट भएका हुन्।
"नेपाललाई दोस्रो सफलता, युएईका कप्तान वासिम आउट",काठमाडौं : नेपाललाई दोस्रो सफलता मिलेको छ। सोमपाल कामीले महत्वपूर्ण विकेट लिएका हुन्। युएईका आक्रामक ब्याटर कप्तान मुहम्मद वासिम २६ रन बनाएर आउट भएका छन्। १६ बल खेलेका उनले ३ चौका र २ छक्का प्रहार गरे। टी२० विश्वकपको एसिया क्वालिफार्यसअन्तर्गत मुलपानीमा भइरहेको युएईविरुद्धको सेमिफाइनलमा यसअघि नेपालले खालिद साहलाई रनआउट गरेको थियो। उनी ३ रन बनाएर पेभेलियन फर्किएका थिए। चार ओभरको समाप्तिमा युएईले २ विकेटको क्षतिमा ३० रन बनाएको छ।
"नेपाललाई तेस्रो सफलता, सन्दीप लामिछानेले लिए आसिफ खानको विकेट",काठमाडौं : नेपाललाई तेस्रो सफलता मिलेको छ। सन्दीप लामिछानेले युएईका आसिफ खानको विकेट लिएका हुन्। आसिफ १४ बलमा १३ रन बनाएर पेभेलियन फर्किएका छन्। यसअघि सोमपाल कामीले महत्वपूर्ण विकेट लिएका थिए। उनले युएईका आक्रामक ब्याटर कप्तान मुहम्मद वासिमको विकेट लिएका थिए। उनले २६ रन बनाउँदा १६ बलमा ३ चौका र २ छक्का प्रहार गरे। टी२० विश्वकपको एसिया क्वालिफार्यसअन्तर्गत मुलपानीमा भइरहेको युएईविरुद्धको सेमिफाइनलमा यसअघि नेपालले खालिद साहलाई रनआउट गरेको थियो। उनी ३ रन बनाएर पेभेलियन फर्किएका थिए। १० ओभरको समाप्तिमा युएईले ३ विकेटको क्षतिमा ६२ रन बनाएको छ।
"नेपाललाई चौथो सफलता, कुशल मल्लले लिए अलिशानको विकेट","काठमाडौं : नेपाललाई चौथो सफलता मिलेको छ। कुशल मल्लले युएईका अलिशान सराफुको विकेट लिएका छन्। अलिशानले १४ बलमा १६ रन बनाउँदै पेभेलियन फर्किएका छन्। यसअघि सन्दीप लामिछानेले आसिफ खान, सोमपाल कामीले मुहम्मद वासिम र खालिद साह रनआउट भएका थिए। टी२० विश्वकपको एसिया क्वालिफार्यसअन्तर्गत मुलपानीमा भइरहेको खेलमा युएईले १४ ओभरको समाप्तिमा ४ विकेटको क्षतिमा ९० रन बनाएको छ।"
"नेपालको पहिलो विकेट पतन, कुशल भुर्तेल ११ रन बनाएर आउट",काठमाडौं : नेपालको पहिलो विकेट पतन भएको छ। टी२० विश्वकपको एसिया क्वालिफार्यसअन्तर्गत मुलपानीमा भइरहेको सेमिफाइनलमा युएईका निलन्स केशवानीले कुशलको विकेट लिएका हुन्। यसअघि टस जितेर ब्याटिङ गरेको युएईले नेपाललाई १३५ रनको लक्ष्य प्रस्तुत गरेको छ।
"दीपेन्द्र सिंह ऐरी प्लेइङ ११ मा, टस जितेर ब्याटिङ गर्दै युएई",काठमाडौं : चोटका कारण मैदान बाहिर रहेका अलराउन्डर दीपेन्द्र सिंह ऐरी युएईविरुद्धको खेल खेल्ने भएका छन्। टी२० विश्वकपको एसिया क्वालिफार्यसअन्तर्गत मुलपानीमा हुने युएईविरुद्धको सेमिफाइनलमा ऐरी प्लेइङ ११ मा समेटिएका छन्। दीपेन्द्र मैदानमा उत्रिँदा सन्दीप जोरा बेन्चमा छन्। मुख्य प्रशिक्षण मोन्टी देसाईले विवेक यादवलाई प्लेइङ ११ मा समेटिएका छन्। यसअघि जोरा प्लेइङ ११ मा समेटिँदा विवेक बेन्चमा रहँदै आएका थिए। ओमानविरुद्ध आक्रामक ब्याटिङ गरेका विवेकलाई मोन्टीले यसपटक मौका दिएका छन्। यसैबीच युएईले टस जितेर पहिले ब्याटिङ गर्ने निर्णय गरेको छ। नेपालले युएईविरुद्ध फिल्डिङ गर्ने भएको छ। युएईलाई पराजित गरे नेपालले आगामी वर्ष अमेरिका र वेस्ट इन्डिजमा हुने टी२० विश्वकपका लागि क्वालिफार्यस हुनेछ। समूहचरणको खेलमा नेपालले सिंगापुर र मलेसियालाई हराए पनि अन्तिम खेलमा ओमानसँग ५ रनले पराजित हुँदै समूह उपविजेता बनेको थियो।
"नेपाललाई पाँचौं सफलता, रोहित पौडेलले लिए विकेट","काठमाडौं : नेपाललाई पाँचौं सफलता मिलेको छ। कप्तान रोहित पौडेलले युएईका अलि नसिरको विकेट लिएका छन्। उनले कुशल भुर्तेलबाट क्याच गराएका हुन्। अलि ४ रन बनाएर आउट भएका छन्। यसअघि कुशल मल्लले अलिशान सराफु, सन्दीप लामिछानेले आसिफ खान, सोमपाल कामीले मुहम्मद वासिम र खालिद साह रनआउट भएका थिए। टी२० विश्वकपको एसिया क्वालिफार्यसअन्तर्गत मुलपानीमा भइरहेको खेलमा युएईले १६ ओभरको समाप्तिमा ५ विकेटको क्षतिमा १०० रन बनाएको छ।"
स्वास्थ्यमा विश्व बैंकको सहयोग,"काठमाडौं : नेपालको स्वास्थ्य प्रणाली सुदृढीकरणका लागि नेपाल सरकार र विश्व बैंकबीच १० करोड अमेरिकी डलरबराबरको सहुलियतपूर्ण ऋण र ३८ लाख ४० हजार अमेरिकी डलरबराबरको अनुदान सम्झौतामा हस्ताक्षर भएको छ। नेपाल सरकार र बैंकले अन्तर्राष्ट्रिय विकास संस्था (आईडीए) बाट बिहीबार उक्त रकमबराबरको अनुदानका लागि विद्युतीय रूपमा हस्ताक्षरित वित्तीय सम्झौता भएको हो। उक्त सम्झौताको उद्देश्य नेपालको स्वास्थ्य प्रणालीको गुणस्तर, पहुँच र उत्थानशीलता सुदृढीकरण गर्न रहेको बताइएको छ। बैंकका अनुसार १० करोड अमेरिकी डलरबराबरको सहुलियतपूर्ण ऋण र स्वास्थ्य आपत्कालीन पूर्वतयारी तथा प्रतिकार्य कोष (एचईपीआरटीएफ) बाट ३८ लाख ४० हजार अमेरिकी डलरबराबरको अनुदानका लागि सम्झौता गरिएको हो। यी सम्झौताका सम्बन्धमा यही कात्तिक १० मा विद्युतीय हस्ताक्षर भएको थियो। नेपालमा विश्व बैंकद्वारा वित्तीय लगानी गरिएको यो पहिलो विद्युतीय हस्ताक्षरित आयोजना हो। नेपाल गुणस्तर स्वास्थ्य प्रणाली कार्यक्रम सञ्चालन (नेपाल क्वालिटी हेल्थ सिस्टम्स प्रोग्राम अपरेसन) सम्बन्धी सम्झौतामा अर्थ सचिव डा कृष्णहरि पुष्कर र माल्दिभ्स, नेपाल र श्रीलंकाका लागि विश्व बैंकका राष्ट्रिय निर्देशक फारिस हदादजेर्भोसले हस्ताक्षर गरेका थिए। यी सम्झौता अर्थमन्त्री डा प्रकाशशरण महत, बैंककी कार्यसञ्चालन प्रबन्ध निर्देशक आना वियर्दे र दक्षिण एसियाका लागि विश्व बैंकका उपाध्यक्ष मार्टिन राइजरको उपस्थितिमा भएको थियो। यसैक्रममा अर्थ सचिव पुष्करले गुणस्तरीय स्वास्थ्य सेवा मानव पुँजी विकासको आधारशीला रहेको बताए। उनी भन्छन्, नेपाल गुणस्तर स्वास्थ्य प्रणाली कार्यक्रम सञ्चालनद्वारा तय गरिएको बृहत् सुधारका एजेन्डा उच्च गुणस्तरीय स्वास्थ्य सेवाको पहुँच अभिवृद्धि गर्न निर्णायक हुनेछन्। यस्तै, माल्दिभ्स, नेपाल र श्रीलंकाका लागि विश्व बैंकका राष्ट्रिय निर्देशक फारिस हदादजेर्भोस नेपालमा संकटासन्न जनतालाई संरक्षण गर्ने, र उन्नत उत्पादकत्व र दिगो आर्थिक वृद्धिको मेरुदण्डका रूपमा रहेको मानव पुँजीको सुदृढीकरणका लागि योगदान गर्ने उत्थानशील र समावेशी जनस्वास्थ्य प्रणाली निर्माण गर्न हामी सरकारसँग मिलेर काम गर्न प्रतिबद्ध रहेको बताउँछन्। स्वास्थ्य तथा जनसंख्या मन्त्रालयले यो कार्यक्रम संघीय तहको स्वास्थ्य बिमा बोर्ड र कोशी र गण्डकी प्रदेशका छनोट गरिएका प्रदेश तथा स्थानीय तहसँगको समन्वयमा कार्यान्वयन गर्ने बताइएको छ। विश्व बैंकका अनुसार कार्यक्रमले गुणस्तरीय स्वास्थ्य सेवा प्रवाह गर्न स्वास्थ्य प्रणालीको तत्परतामा सुधार, स्वास्थ्य बिमाको पहुँच अभिवृद्धि र छनोट गरिएका प्रदेश तथा स्थानीय तहमा स्वास्थ्य आपत्कालीन पूर्वतयारी एवं प्रतिकार्य क्षमता सुदृढीकरण गर्ने कार्यमा जोड दिनेछ।"
विराटनगरबाट बरामद गरिएको चाँदी र सुन एक क्वीन्टलभन्दा धेरै,"विराटनगर : विराटनगरबाट संयुक्त अनुगमन टोलीले बरामद गरेको अवैध चाँदी र सुन एक क्वीन्टलभन्दा धेरै रहेको पुष्टि भएको छ । विराटनगर महानगरपालिका११ पिचरामा भारतीय नागरिकले सञ्चालन गरेको पशुपति ज्वेलर्स (सुनचाँदी पसल)मा सरकारी टोलीले छापा हानेर सुनचाँदीका अवैध गहना र सामग्री बिहीबार बरामद गरेको थियो । विराटनगर भन्सार कार्यालयमा लगेर तौल लिँदा गहना र सामग्री एक क्वीन्टल बढी रहेको यकिन भएको हो । नेपाल र सशस्त्र प्रहरी, प्रशासन, भन्सार, आन्तरिक राजस्व कार्यालय तथा सुनचाँदी व्यवसायी संघका प्रतिनिधिलगायतको रहोबरमा नापजोख गर्दा परिणाम यकिन भएको विराटनगर भन्सार कार्यालयका सूचना अधिकारी पर्शुराम दाहालले जानकारी दिए । उनका अनुसार रसायनसहित तौल लिँदा चाँदीका सामग्री एवं गहना ९९९४६ किलोग्राम तथा सुनका गहना १५३८ ग्राम रहेको पुष्टि भएको हो । काँचो चाँदी ७ सय ६० ग्राम पनि फेला परेको थियो । चाँदी तथा सुनबाट तयार गरिएका वस्तु जस्ताको तस्तै तौल लिँदा एक क्वीन्टल बराबरको रहेको छ, दाहालले भने, त्यसलाई गालेपछि मात्रै यकिन परिणाम थाहा हुन्छ । गालेर गहना तथा विभिन्न सामग्री बनाउँदा प्रयोग गरिएको रसायन छुट्याएपछि मात्रै चाँदी र सुनको वास्तविक परिणाम पत्ता लाग्ने उनले बताए । उनका अनुसार बरामद भएको सबै मालवस्तु राष्ट्र बैंकले गालेर परिणाम यकिन गर्ने छ । गालेर चाँदी र सुनको यकिन परिणाम पत्ता लगाउन राष्ट्र बैंकमा पठाउने प्रक्रिया सुरु भएको जानकारी दाहालले दिए । चाँदी र सुनको मूल्य पनि यकिन भइसकेको छैन । नेपाल सुनचाँदी व्यवसायी संघले त्यसको मूल्य यकिन गर्ने उनको भनाइ छ । भारतबाट भन्सार छली गरेर ल्याइएका सुनचाँदीका गहना एवं सामग्री बिक्री गर्ने गरेको सूचनाका आधारमा विराटनगरस्थित प्रदेश प्रहरी कार्यालय, जिल्ला प्रहरी कार्यालय मोरङ, वडा प्रहरी कार्यालय, आन्तरिक राजस्व कार्यालय, भन्सार कार्यालय र जिल्ला प्रशासन कार्यालय मोरङको संयुक्त टोलीले ज्वेलर्समा छापा हानेको हो । भारतको कोलकाता घर भएका विश्वजीत जानाले सुशीला अधिकारी (लुइँटेल)को घर भाडामा लिएर ज्वेलर्स सञ्चालन गर्दै आएका थिए । ज्वलेर्समा छापा हान्दा ठूलो परिणाममा चाँदी र सुनका गहना एवं त्यसबाट बनाइएका विभिन्न सामग्री बरामद भएको थियो । चाँदीबाट बनेका पाउजू, ब्रासलेट, औंठी, दियो, करुवा, लोहोटा, मूर्ति, टीकादानी, प्लेट, माला, बाला, हातको पञ्जा, कम्मरपेटी, सिक्का, रिङ, लकेटलगायतका सामग्री एवं गरगहना र सुनबाट बनेका मंगलसूत्र, चन्द्रमा, तिलहरी, टप, नेकलेससमेतका गहना बरामद भएको भन्सारका सूचना अधिकारी दाहालले बताए । उनका अनुसार ज्वेलर्समा छापा हान्दा बिल बीजक फेला नपरेपछि चाँदी तथा सुनका सामग्री र गरगहना बरामद गरिएको हो । चाँदी तथा सुनबाट बनेका सामग्रीको बिल देखाउन नसकेपछि ज्वेलर्सका सञ्चालक विश्वनाथ जानालाई पनि पक्राउ गरिएको जानकारी दाहालले दिए । जानालाई अहिले प्रहरी हिरासतमा राखिएको छ । उनीविरुद्ध सुनचाँदीको अवैध कारोबारमा मुद्दा चलाउने तयारी भइरहेको दाहालले बताए । ज्वेलर्स सञ्चालकविरुद्ध मुद्दा चलाउन प्रक्रिया अघि बढाइसकिएको उनको भनाइ छ । जानाले भारतबाट भन्सार छली गरेर तयारी गहना नेपाल ल्याउँदै आफ्नो ज्वेलर्समा राख्ने र विराटनगर, इनरुवा, धरान, इटहरी, विराटचोक, उर्लाबारी, दमक, बिर्तामोडलगायत पूर्वका विभिन्न सहरमा सप्लाई गर्ने गरेको प्रारम्भिक अनुसन्धानबाट खुलेको छ । स्रोतका अनुसार उनको ज्वलेर्सबाट सबैभन्दा बढी सुनचाँदीका तयारी मालवस्तु विराटनगरका विभिन्न पसलमा पुग्ने गरेको थियो । जानाको ज्वेलर्समा छापा हान्नेवित्तिकै विराटनगरका केही ज्वेलर्स सञ्चालकहरु आफ्नो पसल बन्द गरेर भागेको बताइएको छ । पशुपति ज्वलेर्समा छापा हान्नासाथ जानाबाट सबै कुरा खुल्ने भएपछि केही सञ्चालक आफ्नो ज्वेलर्स बन्द गरेर फरार भएका छन्, स्रोतले भन्यो, यसले भारतबाट अवैध हिसाबले जानाले ल्याएको सुनचाँदी विभिन्न ज्वेलर्समा पुग्ने गरेको पुष्टि हुन्छ । विराटनगरको पशुपति ज्वेलर्सबाट बरामद गरिएका सुनचाँदीका तयारी सामग्री ।"
नेपाल र कोरियाबीच समझदारी,"काठमाडौं : नेपाल र कोरिया दुई देशका कृषि सम्बद्ध मन्त्रालयबीच कृषि क्षेत्रका विविध विषयमा प्राविधिक सहकार्यका लागि समझदारीपत्र (एमओयू)मा हस्ताक्षर भएको छ। समझदारीपत्रमा नेपालको तर्फबाट कृषि तथा पशुपन्छी विकासमन्त्री डा बेदुराम भुसाल र गणतन्त्र कोरियाका तर्फबाट कृषि, खाद्य र ग्रामीण मामिला मन्त्री चुङ व्हाङक्वुनले बिहीबार द्विपक्षीय बैठकमा हस्ताक्षर गरे। समझदारीपत्रको उद्देश्य दुवै पक्षले आआफ्नो राष्ट्रिय कानुन र नियमावलीबमोजिम दुई देशबीचको कृषि विज्ञान तथा प्रविधि, कृषि तथा पशुपन्छी उत्पादन, कृषि प्रशोधन र कृषि उत्पादनको क्षेत्रमा सहयोगलाई सुदृढ ढंगले अगाडि बढाउनु रहेको बताइएको छ। समझदारीपत्रको कार्यान्वयनवाट कृषि तथा पशुपन्छी क्षेत्रको अध्ययन, अनुसन्धान तथा विकास, पूर्वाधार विकास र क्षमता अभिवृद्धिमा दुई देशबीचको सहयोग र सहकार्य गर्न सकिने बताइएको छ। यससँगै, नेपाल कृषि अनुसन्धान परिषद् र कोरियाको कृषि अनुसन्धान परिषद्बीचको सहकार्यमा कृषि क्षेत्रको अनुसन्धानका कार्य अगाडि बढाउने अवसर सिर्जना हुनेछ। मन्त्रालयका अनुसार दुई देशका कृषि विश्वविद्यालयको सहकार्यमा कृषि अनुसन्धान तथा अध्ययनका कार्य अगाडि बढाउन सकिनेछ। नेपाली कृषि स्नातक विद्यार्थी तथा युवा कृषकका लागि सिक्ने र कमाउने अवसरको लागि कोरिया राम्रो गन्तव्य हुन सक्नेतर्फ समेत ध्यानाकर्षण गराइएको छ। नेपालमा विशेषगरी कृषि र पर्यटनको क्षेत्रमा लगानीको सम्भावना भएको हुनाले कोरियाको विशेषज्ञता तथा सहयोग यस क्षेत्रको विकासका लागि महŒवपूर्ण हुने अपेक्षा गरिएको छ। यसैक्रममा मन्त्री डा भुसालले सम्झौताले दुई देशबीचको सम्बन्धलाई थप विस्तार र प्रगाढ बनाउने अवसर रहेको बताए। गणतन्त्र कोरिया सरकारबाट रेशम खेती प्रवद्र्धन, दुग्ध क्षेत्र विकास र तरकारीको मूल्य शृंखलाको विकासमा भएको सहयोगबाट नेपालले ठूलो लाभ लिएको तथा उन्नत आलुको बिउ उत्पादन र हाइब्रिड धान उत्पादन प्रविधिमा सहकार्य गर्ने कार्य प्रक्रियाअगाडि बढाइएको छ, उनले भने। त्यसैगरी, मन्त्री व्हाङक्वुनले कृषि क्षेत्र प्रविधि विकासको अनुभव आदानप्रदान र कृषि क्षेत्रमा थप सहयोग र सहकार्यका लागि कोरिया सरकार प्रतिबद्ध रहेको जनाए।"
राष्ट्र बैंक र एफएनसीसीआईबीच तथ्यांक र सूचना आदानप्रदानसम्बन्धी समझदारी,"काठमाडौं : नेपाल राष्ट्र बैंक र नेपाल उद्योग वाणिज्य महासंघबीच तथ्यांक र सूचना आदानप्रदानसम्बन्धी समझदारी भएको छ। बैंक र महासंघबीच अध्ययनअनुसन्धानको प्रयोजनका निम्ति आर्थिक तथ्यांक र सूचना आदानप्रदान गर्ने समझदारी भएको हो। गभर्नर महाप्रसाद अधिकारी र महासंघका अध्यक्ष चन्द्रप्रसाद ढकालको उपस्थितिमा शुक्रबार बैंकमा आयोजित कार्यक्रमका बीच उक्त समझदारी भएको हो। समझदारीपत्रमा बैंकका तर्फबाट आर्थिक अनुसन्धान विभागका कार्यकारी निर्देशक डा प्रकाशकुमार श्रेष्ठ र महासंघका महानिर्देशक गोकर्णराज अवस्थीले हस्ताक्षर गरे। उक्त समझदारीअनुसार आर्थिक गतिविधि अध्ययन प्रतिवेदन तयारीका लागि महासंघमा आबद्ध उद्योगहरूले प्रत्येक त्रयमासमा आवश्यक तथ्यांक र सूचनाहरू राष्ट्र बैंकलाई उपलब्ध गराउने छन्। त्यसको निम्ति महासंघले उद्योगहरूसँग आवश्यकताअनुसार समन्वय र सहजीकरण गर्नेछ। साथै, बैंकले समयसमयमा गर्ने आकस्मिक तथा विशेष अध्ययनका लागि आवश्यक पर्ने औद्योगिक तथ्यांक र सूचना जुनसुकै समयमा महासंघमा आबद्ध उद्योगहरूले बैंकलाई उपलब्ध गराउने समझदारी भएको छ। महासंघ वा उद्योगले उपलब्ध गराउने तथ्यांक नेपाल सरकार वा नेपाल राष्ट्र बैंकले अध्ययनविश्लेषण तथा एकीकृत रूपमा प्रकाशन गर्ने प्रयोजनका लागि मात्र उपयोग गरिने बताइएको छ। सम्बन्धित निकाय र उद्योगबाट प्राप्त तथ्यांक र सूचनाको पूर्ण रूपमा गोपनीयता कायम गरिने दुई पक्षीय समझदारी छ। त्यसरी उपलब्ध गराइएको तथ्यांक र सूचना बृहत् आर्थिक नीति निर्माण गर्ने प्रयोजनबाहेक व्यक्तिगत रूपमा अध्ययनअनुसन्धान, प्रकाशन र अन्य कुनै पनि प्रयोजनका लागि उपयोग नगरिने समझदारी भएको छ। तथापि, उद्योगव्यवसायको पहिचान नहुनेगरी प्रकाशित भएको तथ्यांक र सूचनाको उपयोगमा भने बाधा पर्ने छैन। कार्यक्रममा गभर्नर अधिकारीले बैंक र महासंघ बीचको समझदारीबाट तथ्यांक र सूचनाको आदानप्रदानमा सहजीकरण हुने उल्लेख गर्दै त्यसले बैंकका नीतिगत व्यवस्थाको तर्जुमा र कार्यान्वयनमा सहयोग पुग्ने विश्वास व्यक्त गरे। यसैगरी, महासंघका अध्यक्ष ढकालले औद्योगिक क्षेत्रका तथ्यांक र सूचना नियमित रूपमा बैंकलाई उपलब्ध गराउन महासंघले समन्वय गर्ने प्रतिबद्धता जनाए। कार्यक्रममा वरिष्ठ डेपुटी गभर्नर डा नीलम ढुङ्गाना तिम्सिना, बैंकका निर्देशकद्वय मुक्तिनाथ सापकोटा र नारायणप्रसाद पोख्रेल तथा महासंघका तर्फबाट वरिष्ठ उपाध्यक्ष अञ्जन श्रेष्ठ, उपाध्यक्षहरू सुरकृष्ण वैद्य, हेमराज ढकाल र ज्योत्सना श्रेष्ठ लगायतको उपस्थिति थियो।"
भारतले नेपाललाई २५ हजार मेट्रिक टन चिनी आयात गर्न दियो अनुमति,"काठमाडौं : चिनी निर्यातमा प्रतिबन्ध गरेको भारत सरकारले हाल नेपाललाई २५ हजार मेट्रिक टनसम्म चिनी आयात गर्न अनुमति दिएको छ। भारतको कृषि मन्त्रालयले हालै गरेको निर्णय अनुसार नेपाललाई उक्त परिमाण बराबरको चिनी निर्यात गर्ने अनुमति दिएको हो। यसअघि भारतले चिनी निर्यातमा प्रतिबन्ध लगायकाले बजारमा चिनी अभाव भएको थियो। विश्वको सबैभन्दा ठूलो चिनी उत्पादक मुलुक भारतले नै उत्पादनमा कमी आएको भन्दै अन्य मुलुकमा निर्यात गर्न रोकेको थियो। भारतले ३४ महिनाअघिदेखि चिनीको निर्यातमा प्रतिबन्ध लगाएको थियो। यहाँ भएको चिनी उपभोगका लागि पर्याप्त नहुँदा बजारमा अभाव भएको थियो। तर अब यो आयातको कोटामा खुलाएको २५ हजार मेट्रिक टनले बजारमा अहिलेलाई गर्जो टर्ने वाणिज्य, आपूर्ती तथा उपभोक्ता संरक्षण विभागका महानिर्देशक तीर्थराज चिलुवाल बताउँछन्। अब आन्तरिक बजारमा चिनीको सहज आपुर्ती हुने, मुल्य घट्ने र कालोबजारी अन्त्य हुने अपेक्षा गरेका छौं। बजारमा अब चिनीको कृत्रिम अभाव हुँदैन, उनले अन्नपूर्णसँग भने,यो कोटाको चिनी आउनासाथ यसले अबको ३ महिना धान्छ। यसपछि नेपालमै चिनी क्रसिङ हुन लागेकाले नयाँ चिनी आन्तरिक बजारमै आउने भएकाले अब बजारमा अभाव हुँदैन। नेपालमा वार्षिक करिब ३ लाख मेट्रिक टन चिनी आवश्यक पर्छ। नेपाल भित्रै १ लाख ५० हजार मेट्रिक टन चिनी उत्पादन हुन्छ। ५० प्रतिशत जतिमात्रै आन्तरिक उत्पादनले धान्छ। यसपछि बाँकी ५० प्रतिशत आयात नै गर्नुपर्छ। तर पछिल्लो समय भारतबाट आयात नहुँदा आपुर्ती श्रृङ्खला बिग्रिएकोले असहज स्थिति आएको थियो।"
"अब चिनीको अभाव नहुने, तीन हजार मेट्रिकटन बजारमा पठाइयो","काठमाडौं : तिहारको समयमा चिनीका अभाव हुन नदिन एभरेष्ट सुगर मिल्समा मौज्दात रहेको तीन हजार मेट्रिक टन चिनी बजारमा पठाउन थालिएको छ । विभिन्न पेय पदार्थ उत्पादक कम्पनीका नाममा बिक्री भएर उद्योगमै मौज्दात रहेको उक्त परिणामको चिनी वाणिज्य, आपूर्ति तथा उपभोक्ता संरक्षण विभागको सक्रियतामा खुद्रा व्यापारीमार्फत बजारमा पठाउन लागिएको हो । गुह्वेश्वरी ट्रेड लिङ्कमार्फत एक सय ६० बोरा चिनी क्षेत्रपाटी, शोभाभगवती, पकनाजोल र नरदेवीलगायत क्षेत्रका खुद्रा पसलमा बिक्रीका लागि पठाइएको नेपाल खुद्रा व्यापार सङ्घका कार्यवाहक अध्यक्ष नरेश खड्गीले जानकारी दिए। आज काठमाडौँका भित्री सहरका पसलमा थप छ सय बोरा चिनी पठाइने उनले जानकारी दिए। सङ्घले उपलब्ध गराएको चिनी खुद्रा व्यापारीले प्रतिकिलो एक सय १७ बिक्री गर्नेछन् । 'हामीले सङ्घका सदस्य व्यापारीलाई चिनी प्रतिकिलो एक सय १७ मा बिक्री गर्न निर्देशन दिएका छौँ', उनले भने, 'उपभोक्ताले चिनीका लागि निर्धारित मूल्यभन्दा बढी तिर्न पर्दैन ।' सङ्घले उपलब्ध गराएको चिनी पाइने सूचना प्रत्येक पसलमा टाँस गर्न व्यवसायीलाई आग्रह गरिएको उनको भनाइ छ । काठमाडौँ उपत्यकामा एक हजार सात सय बढी खुद्रा व्यापारी सङ्घमा आबद्ध छन् । वाणिज्य विभागमा महानिर्देशक तीर्थराज चिलुवालले अब विस्तारै चिनीको अभाव हट्दै जाने बताए। खुद्रा व्यवसायीले लागत मूल्यमा नै चिनी बिक्री गर्ने उनले जानकारी दिए। यसैबीच, प्रधानमन्त्री तथा मन्त्रिपरिषद्को कार्यालयमा आज बसेको सरोकारवालाको बैठकले बजारमा चिनीको अभाव हुन नदिन सबै रणनीति अख्तियार गर्ने निर्णय गरेको विभागका महानिर्देशक चिलुवालले जानकारी दिए। बैठकले अवैध ढङ्गले नेपाली बजारमा चिनी भित्रिएको र चर्को मूल्यमा करछली गर्दै बजारमा पठाइने गरेको निष्कर्ष निकाल्दै चिनीको कालोबजारी रोक्न राज्यका सम्पूर्ण निकायलाई परिचालित गर्ने निर्णय गरेको थियो । नेपाल प्रहरीले नेपालमा रहेका सबै चिनी उद्योगको मौज्दात अवस्था जाँच गर्ने र मौज्दात चिनी बजारमा पठाउन उद्योगीसँग छलफल गर्ने, अवैध ढङ्गले भित्रिएका वा गोदाममा थन्किएको चिनीको खोजीका लागि अनुगनम गर्ने निर्णय बैठकले गरेको महानिर्देशक चिलुवालले जानकारी दिए।"

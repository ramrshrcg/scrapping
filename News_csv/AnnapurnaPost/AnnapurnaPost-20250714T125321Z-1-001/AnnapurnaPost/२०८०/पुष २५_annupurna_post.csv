शीर्षक,विवरण
सम्पदा जोगाउन सरकार नै लाग्नुपर्छ,"मुलुकका विभिन्न गुम्बाबाट मूर्ति चोरी हुने समस्या बढ्दो छ। यो अहिलेको मात्र समस्या होइन। धेरै अगाडिदेखि नै मूर्तिचोरी भइरहेका छन्। पछिल्लो समय पुरातात्विक वस्तुहरू चोरीसम्बन्धी ऐन, नियम छन्। पुरातात्विक महत्वका वस्तुहरू देशबाहिर लैजान नपाउने कानुनी व्यवस्था छ। मुलुकभित्र पनि एक ठाउँबाट अर्को ठाउमाँ लैजाँदा पुरातात्विक विभागको अनुमति लिनुपर्ने हुन्छ। विदेश लैजाँदा पनि नेपाल सरकारले अनुमति दिनुपर्छ। तर, अनुमति नलिइ लैजाने क्रम बढ्दो छ। जनचेतनाको कमीका कारण पनि यस्ता पुरातात्विक वस्तुहरू चोरी भइरहेका छन्। पुरातात्विक वस्तुहरू चोरीसम्बन्धी २ सय जति निवेदन विभागमा परेका छन्। त्यसको कार्यान्वयन पनि भइरहेको छ। उपल्लो डोल्पाबाट चोरेर विदेशमा बेचिएका कतिपय मूर्ति फर्काएका छौं। कतिपय फर्काउने तयारी भइरहेको छ। मुलुकका मूर्तिलगायत बहुमूल्य पुरातात्विक वस्तुहरू देशबाहिर कहाँ, केकति छन् भनेर अध्ययन र खोजी भइरहेको छ। यो क्षेत्रमा काम गरिरहेका स्वदेशी तथा विदेशी संस्थासँग समन्वय पनि गरिरहेका छौं। प्राचीन सम्पदा राख्न खोज्नेहरूले जति पनि पैसा तिरेर यस्ता वस्तु किन्ने गर्छन्। तस्करको गिरोह पनि सक्रिय छ। यस्तो गिरोहको प्रलोभनमा परेर पनि यस्ता सम्पदाहरू चोरी भइरहेका छन्। चोरी निकासी रोक्न पुरातत्व विभागले बेलाबेलामा अभिमुखीकरण कार्यक्रम सञ्चालन गरिरहेको छ। सुरक्षा निकायसँग पनि समन्वय भइरहेको छ। प्राचीन वस्तुहरू बाहिर जान नदिने र गइसकेका मूर्तिहरू कसरी ल्याउन सकिन्छ भन्नेतिर हामी लागेका छौं। मूर्तिलाई स्वदेशमा ल्याउन प्रमाण पनि खोजिरहेका छौं। यसका लागि पुरातत्व विभाग र विदेशस्थित राजदूतावास मात्र लागेर हुँदैन। यस्ता सम्पदालाई जोगाउन नेपाल सरकार नै लाग्नुपर्ने देखिन्छ। (प्रधानांग, पुरातत्व विभागकी महानिर्देशक हुन्।)"
बुझ्नु पर्थ्यो नि,"मित्र कड्किए, त्यसो भए वाद छुट्याएर लेख्नु पथ्र्यो नि। किन त्यो शब्द समाज, माक्र्स, लेनिन माओसँग जोडेर लेखेका त ? छुट्टै लेखेका भए कसले के भन्थ्यो र ! धेरै दिनपछि आज फेरि सुपर्णखा बिहानै मेरो पूर्णकुटीमा पदार्पण गरे। उनलाई स्वागत गरेर म चिया भन्न भान्छामा छिरें। उनलाई स्वागत गरेको कोठाबाटै चियाको निवेदन गरेको सुनेछन्। फर्केर कोठामा आएपछि उनले भने, आउनेबित्तिकै चियाको आदेश किन दिनुपथ्र्यो ! एकछिनपछि भए भइहाल्थ्यो नि। मैले भनें, तिम्रो के ठेगान ? अस्ति नै जस्तो सन्केर चिया नै नखाई हिँड्यौ भने ! उनी हाँसे मात्र केही भनेनन्। एकछिनपछि भन्न थाले, हैन, उदेक लाग्ने कुरा हुन्छ। नपच्ने काम हुन्छ। अनि मगज खल्बलिँदैन त ? अब हेर न, राजनीति गर्ने केही देशको मुहार फेर्छौं। निरंकुशता र शोषणरहित समाजको सिर्जना गर्छौं। जनतालाई सबै खालको थिचोमिचोबाट मुक्त गर्छौं भनेर आएका एकथरी छन् भने अर्काथरी निरंकुशताबाट जनतालाई मुक्त दिलाउछौं र बोल्ने, लेख्ने, भेला हुने आदि स्वतन्त्रता दिलाउछौं भनेर कहिले थाक्दैनन्। त्यसमाथि राष्ट्र विकासको सपनामा जनतालाई रुमल्याई रहन्छन्। तिनका प्रतिज्ञामा खै कुनै बिज फुटेर फल लाग्न सकेन। पार्टीको नाम चैं अनेक वाद लेख्छन् तर आफूले स्वीकारेको वादलाई पनि मान्दैनन्। ए मित्र, कति एकोहोरो फलाक्छौ। तिमीले कुरै बुझेनौ। तिमीले शब्दको अन्तर्निहित शब्दलाई बुझ्ने सकेनौ, देखिने शब्दको मात्र मतलव बुझ्यौ। अन्तर्निहित अर्थ बुझेका भए यस्तो कुरा गर्दै गर्दैनथियौ। सुपर्णखा एकपल्ट सनक्क सन्किए र भने, त्यही त, बुझ्ने ठेक्का तिमीले मात्र लिएका छौ। तिमीबाहेक अरू सबै मूर्ख छन्। त्यसो हैन, मित्र। त्यत्तिकै सन्किहाल्न भएन नि। कुरा सुन्ने धैर्य राख न। पूरा कुरा नै नबुझीकन रिसाएर हुन्छ ! मैले यति भनेपछि उनले आफूलाई सम्हालेर भने, माफ गर मित्र, म आवेशमा आएछु। भन, मैले के बुझिनँ ? पहिले पार्टीको नाम के के भन्दैथियौ नि, त्यो स्पष्ट पार त। उत्साहित हुँदै उनी बोले, हेर न नेताहरू कोही आफू प्रजातान्त्रिक समाजवाद हाम्रो मूल लक्ष्य भन्छन् न प्रजातन्त्र न समाजवाद त्यहाँ भेटिन्छ। कोही माओवाद हाम्रो मूलमन्त्र भन्छन्, त्यहाँ माओवादको कुनै लक्षण भेटिँदैन। समाजवाद भन्नेहरू भित्र समाजवाद देखिँदैन। हुँदाहुँदा पार्टी फुटेको फुट्यै भइरहन्छ तर नाम सधैं एकीकृत। ती सबैभित्र त दादागिरी, निरंकुशता, मनोमानी चलिराखेकै छ। विधिले कहाँ चलेको छ र ! यस्तो नसुहाउँदो पनि यो दुनियाँमा कतै हुन्छ ? यो दुनियाँमा कहीँ नभए पनि यहाँ चै हुन्छ, मित्र। यसमा अचम्म नमान। कहीं नभएको जात्रा हाँडीगाउँमा भन्ने उखान पनि त हाम्रै देशमा मात्र चल्छ, सुनिन्छ। किनभने यहीं मात्र त्यो उखान भनिन्छ। अन्त कतै भनेको तिमीले सुनेका छौ ? त्यो त छैन। तर मेरो गुनासोको यो उखानसँग कसरी तालमेल खान्छ र, उनले मेरो कुरामा प्रतिवाद गरे। मैले भनें, मित्र, तालमेल खान्छ। हेर, केटाकेटीमा हामी कुनै कुनै खेलमा भारेभुरे वाद भन्थ्यौं कि भन्दैनथ्यौं ? मतलब, सानाहरूबाहेक अरू सप्पै भनेको हो नि। हो त्यस्तै प्रजातान्त्रिक समाजवाद भनेको प्रजातान्त्रिक समाजबाहेक अरू सप्पै, माओ वाद भनेको माओ मान्नेबाहेक सप्पै मतलब आफू मात्रै हो। त्यसरी नै माक्र्सवाद हो, लेनिनवाद हो। तिमी कुरै बुझ्दैनौ। त्यसै रिसाउँछौ। ती सबैले जुन सोचले यो लेखेका वा भनेका छन्। त्यसबाहेक उनीहरू एक इन्च यताउति गएका छैनन्। हामी आफै बुझ्दैनौं त त्यसमा तिनको के दोष ! नबुझीकन आलोचना गर्नु हाम्रै दोष हैन र ? मित्र कड्किए, त्यसो भए वाद छुट्याएर लेख्नु पथ्र्यो नि। किन त्यो शब्द समाज, माक्र्स, लेनिन माओसँग जोडेर लेखेका त ? छुट्टै लेखेका भए कसले के भन्थ्यो र ! सजिलै बुझिहालिन्थ्यो तिनीहरूले तीबाहेक सप्पै भनेका हुन् भनेर। अनि जति कुकर्म गरे पनि भनेअनुसार गरे भनिन्थ्यो। सबैले बुझ्ने गरी लेखेको भए, बोलेको भए तिमीले तिनलाई भोट हाल्थ्यौ ? अरू जनताले भोट हाल्थे ?, मैले मुस्कुराउँदै भनें। कस्तो छल, कस्तो कपट ! उनले दिक्क मान्दै भने। तिकडम भनेकै यै हो, मित्र। यति पनि जान्दैनौ, मान्दैनौ र अनुसरण गर्न सक्दैनौ भने राजनीति नगर। मेरो कुरा उनलाई चित्त बुझेछ क्या र, यसपालि चैं चुप लागेर उनी चिया पिउन लागे।"
गरिमा गुमाउँदै राष्ट्रियसभा,"केवल पदका आकांक्षी अनि शक्तिमा आशक्ति राख्नेहरू साथै दलका प्रमुख नेताका आसेपासे उल्लेख्य छन्। राष्ट्रिय सभाको आसन्न निर्वाचनले दलहरूबीच उच्च राजनीतिक सरगर्मी व्याप्त छ। अहिले दलहरूले राष्ट्रियसभामा प्रस्ताव गर्न चाहेका सदस्यको अनुमानित सूचीले बहसको नयाँ धार बनाउँदैछ। सूचीमा राष्ट्रिय राजनीतिमा प्रभावशाली नेताहरूका नातागोता, यस म्यान, प्रतिनिधि र प्रदेशसभाका निर्वाचनमा पराजित अनुहार छन्। अघिल्लो वर्ष सम्पन्न संघीय र प्रदेश निर्वाचनमा समानुपातिकमा सूचीकृत रहेका, पहिले पनि विभिन्न राजनीतिक पद तथा ओहोदामा रहेर अनेकन पटक सत्ताको लाभ र स्वाद लिएका पनि छन्। समग्रमा केवल पदका आकांक्षी अनि शक्तिमा आशक्ति राख्नेहरू साथै दलका प्रमुख नेताका आसेपासे उल्लेख्य छन्। षड्यन्त्र तथा पैसावाद मौलाउँदैछ। केहीले त राष्ट्रियसभामा सदस्यको पद खरिदबिक्री हुने पनि भन्छन्। आसेपासे, नातागोता अथवा यस म्यान केही पनि नपरेरै सूचीमा परेका पनि सबै विशुद्घ दलका कार्यकर्ता र नेतृत्वका भजन टोली छन्। यसरी मनमौजी ढंगले पार्टीका स्थायी कार्यकर्ता अथवा राजनीतिक पृष्ठभूमि र सक्रियतामात्र भएका नेतालाई राष्ट्रियसभामा ल्याउनु गलत अनि खराब प्रयोग हो। देशको समृद्धि अनि सभ्य राजनीतिक परिवर्तन र अभ्यासका लागि सबै दलले राष्ट्रियसभाका सबै सदस्य गैरराजनीतिक छान्नुपर्छ। पत्रकारिता, कला, साहित्य, उद्योग, विज्ञान, विद्युत्, पर्यटन, शिक्षा, स्वास्थ्य, पूर्वाधार, उद्यमशीलता, अर्थ, अन्तर्राष्ट्रिय सम्बन्ध, कूटनीति, प्रविधि, न्यायलगायत विधाका विज्ञ, दक्ष व्यक्तिहरू त्यहाँ ल्याउनुपर्छ। म्याक्स क्रिचकृत पुस्तक इन्कुल्जन एन्ड एक्सक्लुजन इन् द ग्लोबल एरियामा केही देशमा राष्ट्रियसभा दुरुपयोग भइरहेको भनिएको छ। हामीले पनि देखादेखी त्यही गर्र्यौं। राजनीतिक जीवन भएका व्यक्तिलाई प्रत्यक्ष निर्वाचनमा नै पार्टीहरूले सम्मानसाथ प्रतिस्पर्धाको मैदानमा उतार्नुपर्छ र उनीहरूले त्यहीबाट अवसर लिनुपर्छ। नागरिकले दिएको नतिजा स्वीकार्नुपर्छ, असफल भएमा पुनः अर्को पटक त्यही प्रयास गर्नुपर्छ। अनि राष्ट्रियसभाजस्ता अन्य सदनलाई चाहिँ पूर्ण कौशलको प्राविधिक तथा विज्ञतापूर्ण अंग बनाउनुपर्छ। हाम्रोमा राष्ट्रियसभा विज्ञताबाट राजनीतिक भीडमा अनि भीडबाट झरेर संकीर्ण गुटवादमा जाँदैछ। राष्ट्रियसभा राजनीति प्रदूषित गर्ने विषादी बन्दैछ। लोकतन्त्रको भद्दा मजाक र लोभतन्त्रका ज्वलन्त उदाहरण हुँदैछ। १७औं शताब्दीको मध्यतिर बेलायतले संसद्मा बहुसदनको अवधारणालाई अभ्यासमा ल्यायो। एक अनुसन्धान द पोलिटिक्स अफ डेमोक्रेटिक इन्कुल्जनमा समेत प्रत्यक्ष निर्वाचित हुने बाहेकका सभा वा सदन राजनीतिक नभई प्राविधिक र गैरराजनीतिक छनोटको रूपमा देखिनुपर्ने उल्लेख छ। धेरै देशमा यस्तो अभ्यास सार्थक गर्नलाई एक सदनात्मक संसद् भए त्यसैमा समानुपातिकबाट विज्ञहरू ल्याइन्छ। दुई सदनात्मक भए राष्ट्रियसभामार्फत आवश्यक विज्ञता भित्र्याउने गरिन्छ। ब्राजिल, इटाली, स्पेन, दक्षिण अफ्रिका, युक्रेन, रसियाजस्ता देशमा यसको राम्रो अभ्यास भएको छ। जहाँ अतिरिक्त सदनमा आएका अधिकांश सदस्य गैरराजनीतिक बनावटका विज्ञ र विशेषज्ञ देखिन्छन्। हामीले राष्ट्रियसभा प्रयोग गरे पनि सार्थक अभ्यास चाहिँ गर्न सकेनौं। राष्ट्रियसभा भनेको कार्यक्रम र योजनाहरूका आधारमा राष्ट्रिय विकासका विभिन्न आयामलाई सघाउन सक्ने दक्ष, विज्ञ, क्षमतावान् र सामथ्र्यवान् मानिस जुटाउने प्रबन्ध हो। देशको विकास र घोषणापत्रका वाचाअनुसारको प्राप्ति राजनीतिकर्मीबाट मात्र सम्भव छैन। देशमा भाषणबाज र संगठन आधारित राजनीतिमा संलग्न इतरका मानिसको संख्या ठूलो छ। उनीहरूको विशिष्ट सहयोग अनि निस्वार्थ योगदान देशको समृद्धिका लागि अति आवश्यक सर्त हो। पार्टीहरूसँग राजनीतिक अभिव्यक्ति भएका घोषणापत्र चाहिँ हुन्छन्। ती योजनालाई सार्थक बनाउन अब्वल मानिसको आवश्यकता हुन्छ। यसका लागि राष्ट्रियसभामा विभिन्न समूहका शीर्ष, अनुभवी, विज्ञ र विद्वान् अभ्यासकर्ताहरूलाई राज्य सञ्चालनमा योगदान दिन सहजीकरण गर्नुपर्छ। राष्ट्रियसभा वा अन्य सदनजस्ता प्रावधानमा राजनीतिक मानिस नै ल्याउँदा त्यसले कुनै नयाँ अतिरिक्त अनुभव र ज्ञानलाई संसद्मा ल्याउँदैैन। राजनीतिकै नाच नाच्ने र सिद्घान्तकै गीत गाउने वा नातागोता, अर्को निर्वाचन हारेका तथा पारिवारिक सदस्यलाई ल्याउँदा देशले विविध आयामका विशेषज्ञताबाट वञ्चित रहनुपर्छ। राष्ट्रियसभामा संख्या होइन, सोचको प्रतिनिधित्व हुनुपर्छ। मान्छे होइन मुद्दा प्रमुख बन्नुपर्छ। दल र व्यक्ति होइन, बहुआयामिक विज्ञताको प्रतिनिधित्व रहनुपर्छ। राष्ट्रियसभा देशलाई समृद्घ बनाउन चाहिने विविध प्रकारका योगदानको अनुपातको प्रतिनिधित्व गराउने सदन हो। देशको सामूहिक र सर्वाङ्र्गीण विकासको प्रस्ट योजना कार्यान्वयन गर्न आवश्यक दक्ष, अनुभवी, विज्ञ, पेसाकर्मी, वैज्ञानिक र विशेषतः गैरराजनीतिक चरित्रको सार्मथ्य सम्पन्न प्राविधिक जनशक्ति जमघट गराउने सुनौलो परीक्षण हो। हाम्रो राजनीतिमा यस्तो अभ्यास हुन सकेन। निरन्तर अप्राविधिक, अनभिज्ञ मानिसहरूको प्रधानता रहँदा राजनीतिले देशलाई विकासको गतिमा दौडाउन सक्दैन। उनीहरूसँग भाषण गर्दै नारा घोकाएर, झण्डा बोकाएर जनतालाई वुद्धिविलासमा अल्मल्याउने कौशलता हुन्छ। तर कसरी विकासोन्मुख गतिविधिहरूको सघनता सम्भव बनाउने भन्ने प्राविधिक ज्ञान कम हुन्छ। तसर्थ राजनीतिमा विभिन्न क्षेत्रका विज्ञ मानिसको पदार्पण आवश्यक पर्छ। अमेरिकाको राजनीतिक अभ्यासमा पछिल्लो पटक वकिल र पूर्वन्यायाधीशको संख्या अधिक देखिन्छ। आर्थिक विकासमा द्रुतगति लिएका बाघ अर्थतन्त्र मानिने चीन, जापान, दक्षिण कोरिया, भियतनाममा प्राध्यापक विद्वान् तथा वैज्ञानिकहरूको राजनीतिक मनोनयन उच्च देखिन्छ। यसरी कुनै अन्य पेसागत क्षेत्रबाट विज्ञ मानिस राजनीतिमा ल्याउँदा कम्तीमा दुइटा फाइदा हुन्छ। उनीहरूले जीविकोपार्जनका लागि देशको ढुकुटी दुरुपयोग गर्नु पर्दैन। उनीहरूसँग आफ्नो क्षेत्रको द्रुततर अभिवृद्धि गर्न प्रशस्त अनुभव र कौशल हुन्छ। अवसर केलाउने क्षमता रहन्छ, चुनौतीको बोध गर्ने ज्ञान हुन्छ। तसर्थ विभिन्न क्षेत्रबाट चमत्कारिक पात्र राजनीतिमा ल्याउने प्रयास हुन्छ। देशको विकासमा विशेष सल्लाह, अनुभव र सहायता लिन अन्य क्षेत्रका प्राविधिक, विज्ञ र विश्वासिला मानिसलाई समेट्न राष्ट्रियसभाको प्रयोग हुनुपर्छ। तर हाम्रोमा राष्ट्रियसभा विज्ञताबाट राजनीतिक भीडमा अनि भीडबाट झरेर संकीर्ण गुटवादमा जाँदैछ। राष्ट्रियसभा राजनीति प्रदूषित गर्ने विषादी बन्दैछ। लोकतन्त्रको भद्दा मजाक र लोभतन्त्रका ज्वलन्त उदाहरण हँुदैछ। यथाशक्य यथोचित सुधार नभए निकट भविष्यमा यो अभ्यास देश र राजनीतिका लागि अवैज्ञानिकमात्र हैन, आत्मघाती पनि हुन सक्छ। हेरौं, यस पटकको निर्वाचनबाट केही सन्देश आत्मसात् गरेर दलहरू सुध्रन्छन् कि भन्ने झिनो विश्वासलाई राष्ट्रियसभाको सूचीले अभै दूर बनाएको छ। राष्ट्रियसभाले गरिमा गुमाउँदै छ।"
बलात्कार मुद्दामा दोषी ठहर सन्दीप लामिछानेलाई आज सजाय तोकिँदै,"काठमाडौं : बलात्कार अभियोगमा दोषी ठहर क्रिकेटर सन्दीप लामिछानेलाई आज काठमाडौं जिल्ला अदालतले सजाय तोक्ने भएको छ। गत पुस १३ गते अदालतबाट दोषी ठहर भएका लामिछानेलाई आज सजाय तोकिने भएको हो। सजाय तोक्नका लागि मुद्दा इजलासको पेशीमा चढेको छ। न्यायाधीश शिशिरराज ढकालको एकल इजालसले क्रिकेटर लामिछानेलाई दोषी ठहर गरेको हो। काठमाडौंदेखि नगरकोट गई फेरि काठमाडौं फर्किएर काठमाडौं होटल इनमा एकै कोठामा बसेको र करणी भएको देखिएको अदालतको आदेशमा उल्लेख छ। अदालतले पीडित भनिएकी गौशला२६ लाई भने नाबालिग नरहेको ठहर गरेको छ। विभिन्न कार्यालयमा देखिएको तथ्यांकबाट पीडित नाबालिग नरहेको अदालतले ठहर गरेको हो। नौ जनाले गरेको घटना विवरण कागज, बकपत्रलगायत सीसीटीभी फुटेजलाई समेत आधार लिँदै दोषी ठहर गरिएको आदेशमा जनाइएको छ। गौशाला २६ तथा प्रतिवादी सन्दीप लामिछानेको घटना हुँदाको दिनको क्रियाकलापको समेत घटनाक्रमसमेतलाई विचार गर्दा करणी भएको देखियो, आदेशमा भनिएको छ, सन्दीपले मुलुकी अपराधसंहिता २०७४ को दफा २१९ (१),(२) र (३) (ङ) बमोजिम कसुर गरेको ठहर्दछ। मुलुकी अपराध संहितामा १८ वर्ष वा १८ वर्षभन्दा बढी उमेरको महिला भए ७ वर्षदेखि १० वर्षसम्मको कैद सजाय हुने व्यवस्था छ। नाजुक अवस्थाको लाभ लिएर करणी अदालतले पीडितको उमेर १८ वर्ष पुगिसकेको समेत ठहर गरेको छ। त्यस्तै पीडितको नाजुक आर्थिक अवस्थाको लाभ उठाएर करणी गरेको अदालतको ठहर छ। नाजुक आर्थिक अवस्थासमेतको फाइदा उठाई करणी भएको देखिँदा सहमतिको करणी भन्ने नदेखिएको आदेशमा उल्लेख छ। दोषी ठहर भएका लामिछानेलाई ७ देखि १० वर्षको जेल सजाय हुन सक्छ। शुक्रबार सन्दीप पक्षका कानुन व्यवसायीले बहस गरेपछि सरकारी वकिल र पीडित पक्षका कानुन व्यवसायीले जवाफी बहस गरेका थिए। सोही क्रममा पीडितले पनि घटना विवरणसहित आफ्ना कुराहरू राखेकी थिइन्। २३ वर्षमै खेल जीवनमा धक्का दोषी ठहर भएका सन्दीप २३ वर्षका छन्। स्याङ्जामा जन्मेका सन्दीप १९ वर्षमुनिको (यू १९)को टोलीमा छनोट भई व्यावसायिक रूपमा क्रिकेट खेल्न थालेका थिए। तत्कालीन नेपाली राष्ट्रिय क्रिकेट टिमका कप्तान लामिछानेविरुद्ध जबर्जस्ती करणीको आरोपमा २०७९ भदौ २१ मा प्रहरीमा जाहेरी दर्ता भएको थियो। भदौ ५ गते तीलगंगाको एक होटलमा बलात्कार गरेको भन्दै पीडितले जाहेरी दिएकी थिइन्। भदौ २२ गत उजुरी दर्ता गरेर प्रहरीले अनुसन्धान अघि बढाएको थियो। भदौ २३ गते काठमाडौं जिल्ला अदालतले लामिछानेलाई पक्राउ गरी अनुसन्धान अघि बढाउन अनुमति दिएको थियो। आफूविरुद्धको जाहेरी दर्ता हुँदा सन्दीप क्यारेबियन लिग खेल्न जमैका पुगेका थिए। स्वदेश फर्कने क्रममा विमानस्थलबाटै पक्राउ गरिएको थियो। जिल्ला अदालतले पुर्पक्षका लागि थुनामा पठाएपछि सन्दीप उच्च अदालत पाटन पुगेका थिए। नेपाल क्रिकेट संघ (क्यान) र राष्ट्रिय टोलीबाट निलम्बन गरेको बेला उच्च अदालत पाटनले २० लाख धरौटीमा रिहा गर्ने आदेश दिएको थियो। २०७९ पुस २८ गते उच्च अदालतका न्यायाधीशद्वय रमेश ढकाल र ध्रुवराज नन्दको संयुक्त इजलासले जिल्लाको आदेश उल्टाएको थियो। उच्च अदालतको आदेशपछि क्यानले सन्दीपलाई राष्ट्रिय टोलीमा फर्काएको थियो। तर, विदेश जान भने रोक लगाएको थियो। सन्दीपले लिग टुकोलागि विदेश जान अनुमति माग्दै सर्वोच्च अदालतमा निवेदन दिएका थिए। २०७९ फागुन १५ गते सर्वोच्च अदालतका न्यायाधीशद्वय सपना प्रधान मल्ल र कुमार चुँडालको संयुक्त इजलासले धरौटीमा छोड्ने उच्च अदालतको आदेश सदर गर्दै ससर्त विदेश जाने अनुमति दिएको थियो। जवर्जस्ती करणीका विषयमा कस्तो अवस्थामा के छ सजाय ? २१९ जवर्जस्ती करणी गर्न नहुनेः (१) कसैले जवर्जस्ती करणी गर्न हुँदैन। (२) कसैले कुनै महिलालाई निजको मञ्जुरी नलिई करणी गरेमा वा मञ्जुरी लिएर भए पनि अठार वर्षभन्दा कम उमेरको कुनै बालिकालाई करणी गरेमा निजले त्यस्तो महिला वा बालिकालाई जवर्जस्ती करणी गरेको मानिनेछ। स्पष्टीकरणः यस परिच्छेदको प्रयोजनको लागिः (क) करकाप, अनुचित प्रभाव, डर, त्रास, झुक्यानमा पारी वा अपहरण गरी वा शरीर बन्धक लिई लिएको मञ्जुरीलाई मञ्जुरी मानिने छैन, (ख) होस ठेगानमा नरहेको अवस्थामा लिएको मञ्जुरीलाई मञ्जुरी मानिने छैन, (ग) गुदद्वार वा मुखमा लिङ्ग पसाएमा, गुदद्वार, मुख वा योनीमा लिङ्ग केही मात्र पसेको भएमा, लिङ्ग बाहेक अन्य कुनै वस्तु योनीमा प्रवेश गराएमा पनि जवर्जस्ती करणी गरेको मानिनेछ। (३) जवर्जस्ती करणी गर्ने व्यक्तिलाई त्यसरी करणी गर्दाको परिस्थिति र महिलाको उमेर हेरी देहाय बमोजिम कैद हुनेछ : (क) दश वर्षभन्दा कम उमेरकी बालिका, पूर्ण अशक्त, अपाङ्गता भएका वा सत्तरी वर्षभन्दा बढी उमेरका महिला भए जन्म कैद, (ख) दश वर्ष वा दश वर्षभन्दा बढी चौध वर्षभन्दा कम उमेरकी बालिका भए अठार वर्षदखि बीस वर्षसम्म, (ग) चौध वर्ष वा चौध वर्षभन्दा बढी सोह्र वर्षभन्दा कम उमेरकी बालिका भए बाह्र वर्षदेखि चौध वर्षसम्म, (घ) सोह्र वर्ष वा सोह्र वर्षभन्दा बढी अठार वर्षभन्दा कम उमेरकी महिला भए दश वर्षदेखि बाह्र वर्षसम्म, (ङ) अठार वर्ष वा अठार वर्षभन्दा बढी उमेरकी महिला भए सात वर्षदेखि दश वर्षसम्म। (४) उपदफा (३) मा जुनसुकै कुरा लेखिएको भए तापनि बैबाहिक सम्बन्ध कायम रहेको अवस्थामा पतिले पत्नीलाई जवरजस्ती करणी गरेमा पाँच वर्ष सम्म कैद हुनेछ। तर देहायको अवस्थालाई वैवाहिक सम्बन्ध कायम रहेको मानिने छैनः (क) पतिसँग मानो छुट्टिई अंश मुद्दा चलेको, (ख) पतिसँग अङ्श लिई छुट्टै बसेको, (ग) पतिसँग सम्बन्ध विच्छेद मुद्दा चलेको। (५) उपदफा (४) बमोजिमको अवस्थामा पीडितको निवेदन माग बमोजिम आवश्यक भएमा अदालतले पतिको नाममा देहाय बमोजिमको आदेश जारी गर्न सक्नेछः (क) पत्नीलाई निज बसी आएको घरमा नै बसोबास गर्न दिन, पत्नीलाई खान लाउन दिन, कुटपिट नगर्न तथा शिष्ट र सभ्य व्यवहार गर्न लगाउन, (ख) पत्नीलाई आवश्यक उपचार गराउन वा उपचारका लागि उपयुक्त रकम दिन लगाउन, (ग) दुवैलाई एकै ठाउँमा बसोबास गर्न उपयुक्त हुने नदेखिएमा पतिलाई अलग बस्ने व्यवस्था गर्न तथा त्यसरी अलग बस्दा पत्नीको भरणपोषणको लागि आवश्यक व्यवस्था गर्न लगाउन, (घ) पत्नीलाई कुनै प्रकारले दुःख दिने वा सताउने कार्य नगर्न र पत्नीको हित र सुरक्षाको निमित्त आवश्यक र उपयुक्त कुरा गर्न गराउन। (६) उपदफा (३) मा जुनसुकै कुरा लेखिएको भए तापनि आफूलाई मानवरोग प्रतिरोधक क्षमता उन्मुक्ति गर्ने जिवाणु (एचआईभीपोजिटिभ) वा सरुवा यौनरोग (सेक्सुअली ट्रान्समिटेड डिजिज) भएको थाहा पाउँँदा पाउँदै कसैले जवर्जस्ती करणी गरेको रहेछ भने त्यस्तो कसूरदारलाई उपदफा (३) मा लेखिएको सजायमा देहाय बमोजिमको थप सजाय समेत हुनेछः (क) मानवरोग प्रतिरोधक क्षमता उन्मुक्ति गर्ने जिवाणु (एचआईभी पोजिटिभ) भएको थाहा पाउँदा पाउँदै जवर्जस्ती करणी भएको भए दफा १०५ बमोजिमको सजाय, (ख) अन्य सरुवा यौनरोग (सेक्सुअली ट्रान्समिटेड डिजिज) भएको थाहा पाउँदा पाउँदै जवर्जस्ती करणी भएको भए तीन वर्षसम्म कैद र तीस हजार रुपैयाँसम्म जरिबाना। (७) सामूहिक रुपमा जवर्जस्ती करणी गरेमा वा छ महिनाभन्दा बढीको गर्भवती, अशक्त वा अपाङ्ग वा शारीरिक वा मानसिक रुपमा अस्वस्थ महिलालाई वा हातहतियार देखाई जवर्जस्ती करणी गरेमा उपदफा (३) मा लेखिएको सजायमा थप पाँच वर्षसम्म कैद सजाय हुनेछ। तर पूर्ण अशक्त अपाङ्गता भएकी महिला भएमा उपदफा (३) को खण्ड (क) बमोजिमको सजाय हुनेछ। (८) कसैले हाडनाताकी महिलालाई जवर्जस्ती करणी गरेकोेमा निजलाई हाडनाता करणीमा सजाय हुने रहेछ भने यस परिच्छेद बमोजिमको सजायमा हाडनाताको करणीमा हुने सजाय समेत थप हुनेछ। २२० हाडनातामा करणी गर्न नहुनेः (१) कसैले आफ्नाे जात वा कुलमा चली आएको चलन, परम्परा वा मान्यता अनुसार विवाह गर्न नहुने नाताको व्यक्ति हो भन्ने जानीजानी त्यस्तो व्यक्तिसँग करणी लिनु दिनु हुँदैन। (२) देहायका नातामा उपदफा (१) बमोजिमको कसूर गर्नेलाई देहाय बमोजिम सजाय हुनेछः (क) जन्माउने आमा छोराको वा बाबु छोरीको करणी भएमा जन्मकैद, (ख) सौतेनी आमा छोरा वा बाबु छोरी, सहोदर दिदी भाइ वा दाजु बहिनी, एकै हाँगाको ससुरा बुहारी, एकै हाँगाको बाजे नातिनी वा पनातिनी, एकै हाँगाका जेठाजु र भाइ बुहारी वा देवर भाउजूको करणी भएमा चार वर्षदेखि दश वर्षसम्म कैद र चालीस हजार रुपैयाँदेखि एक लाख रुपैयाँसम्म जरिबाना, (ग) एकै हाँगाको तीन पुस्तासम्मको बज्यै, नाति वा पनाति, एकै हाँगाको ठूलो बाबु वा काका भतिजी, एकै हाँगाको भतिजो ठूली आमा वा काकी, एकै हाँगाको ससुरो भतिजी बुहारी, साख्यै मामा भाञ्जी वा भानिज माइजु, आमा तर्फका ठूली आमा वा सानी आमा र छोरा र आफ्नी श्रीमती तर्फकी सासू र ज्वाँइको करणी भएमा तीन वर्षदेखि छ वर्षसम्म कैद र तीस हजार रुपैयाँदेखि साठी हजार रुपैयाँसम्म जरिबाना, (घ) खण्ड (क), (ख) वा (ग) मा लेखिएदेखि बाहेक आफ्नो वंशका सात पुस्तासम्मका अन्य नातामा करणी भएमा हाँगो, नाता र पुस्ता समेत विचार गरी एक वर्षदेखि तीन वर्षसम्म कैद र दश हजार रुपैयाँदेखि तीस हजार रुपैयाँसम्म जरिबाना। २२१ थुनामा रहेको व्यक्तिसँग करणी गर्न नहुनेः (१) कैद वा थुनामा रहेको कुनै व्यक्तिसँग सरकारी कर्मचारीले करणी गर्न वा करणी गर्न अरु कसैलाई संयोग पारी मिलाई दिई करणी गराउन हुँदैन। (२) उपदफा (१) बमोजिम करणी गर्ने वा गराउने व्यक्तिलाई तीन वर्षसम्म कैद सजाय हुनेछ र त्यस्तो करणी यस संहिता वा अन्य कानून अनुसार पनि कसूर हुने रहेछ भने सो बमोजिमको सजायमा यस दफा बमोजिमको सजाय थप हुनेछ। २२२ आफ्नो संरक्षण वा सुरक्षामा रहेको व्यक्तिसँग करणी गर्न नहुनेः (१) कसैले आफूले संरक्षण वा सुरक्षा दिएको वा आफ्नाे हेरविचारमा रहेको कुनै व्यक्तिसँग करणी गर्न वा करणी गर्न अरुलाई सहयोग गर्न वा होस ठेगानमा नरहेको वा शारीरिक वा मानसिक रोग लागी उपचार वा पुनस्र्थापना गर्नेे कुनै संस्थामा राखिएको कुनै व्यक्तिसँग त्यस्तो संस्थाका पदाधिकारी वा कर्मचारीले करणी गर्न हुँदैन। (२) उपदफा (१) बमोजिमको कसूर गर्ने व्यक्तिलाई तीन वर्षसम्म कैद हुनेछ र त्यस्तो करणी यस संहिता वा अन्य कानून अनुसार पनि कसूर हुने रहेछ भने सो बमोजिम हुने सजायमा यस दफाको सजाय थप हुनेछ। २२३ कार्यालय वा पेशागत सेवा प्राप्त गर्ने व्यक्तिसँग करणी गर्न नहुनेः (१) सरकारी वा निजी कार्यालयमा कार्यरत वा कुनै पेशागत सेवा वा व्यावसायिक कामको लागि सम्पर्कमा आएको वा रहेको कुनै व्यक्तिसँग त्यस्तो कार्यालयमा काम गर्ने कर्मचारी वा त्यस्तो सेवा उपलब्ध गराउने व्यक्तिले कार्यालयको काम गर्दा वा त्यस्तो सेवा उपलब्ध गराउँदा वा गराउने स्थानमा करणी गर्न वा करणी गर्न अरुलाई सहयोग गर्न हुँदैन। (२) उपदफा (१) बमोजिमको कसूर गर्ने व्यक्तिलाई चार वर्षसम्म कैद र चालीस हजार रुपैयाँँसम्म जरिबाना हुनेछ र त्यस्तो करणी यस संहिता वा अन्य कानून अनुसार पनि कसूर हुने रहेछ भने सो बमोजिम हुने सजायमा यस दफाको सजाय थप हुनेछ। २२४ यौन दुर्व्यवहार गर्न नहुनेः (१) कसैले कसैलाई यौन दुर्व्यवहार गर्न वा गराउनु हुँदैन। (२) कसैले आफ्नो पति वा पत्नी बाहेक अन्य व्यक्तिलाई निजको मञ्जुरी विना करणीका आशयले समातेमा वा निजको संवेदनशील अङ्ग छोएमा वा छुन प्रयास गरेमा, निजको भित्री पोशाक खोलेमा वा खोल्ने प्रयास गरेमा, निजले लगाउने भित्री पोशाक लगाउन वा फुकाल्न कुनै किसिमले बाधा अवरोध गरेमा वा निजलाई अस्वाभाविक रुपमा कुनै एकान्त ठाउँमा लगेमा, यौन सम्बन्धी आफ्नो अङ्ग निजलाई छुन, समाउन लगाएमा, निजसँग अश्लिल वा अन्य त्यस्तै प्रकारको शब्द मौखिक, लिखित वा साङ्केतिक रुपमा वा विद्युतीय माध्यमबाट प्रयोग गरेमा, अश्लिल चित्र वा तस्वीर देखाएमा, यौनका आशयले जिस्क्याएमा वा हैरानी दिएमा वा निजसँग अस्वाभाविक, अवाञ्छित वा अमर्यादित व्यवहार गरेमा निजले यौन दुर्व्यवहार गरेको मानिनेछ। (३) उपदफा (१) बमोजिमको कसूर गर्ने व्यक्तिलाई तीन वर्षसम्म कैद र तीस हजार रुपैयाँँसम्म जरिबाना हुनेछ।"
"सेयर बजारमा उतारचढाव : नेप्से बढ्यो,कारोबार घट्यो","काठमाडौं : सेयर बजारमा उतारचढाव कायमै रहेको छ। साताको चौथो कारोबार दिन आज सेयर बजार एकल अंकले बढेको छ। नेप्से परिसूचक ९५० अंकले बढेर २०८९६२ विन्दुमा कायम भएको छ। आइतबार २६ अंकले घटेको नेप्से सोमबार ३६ अंकले बढेको थियो। कारोबारको अघिल्लो दिन मंगलबार २०६२ अंकले बढेर बन्द भएको थियो। नेप्से एकल अंकले बढेसँगै कारोबार रकम भने मंगलबारको तुलनामा घटेको छ। आज ३०१ स्क्रिप्टको १ करोड ३४ लाख ७७ हजार ९४६ कित्ता सेयर ५ अर्ब १३ करोड ४८ लाख ४८ हजार ७८९ रुपैयाँमा खरिदबिक्री भए। मंगलबार ६ अर्ब बढी मूल्यको सेयर किनबेच भएको थियो। आज चारवटा कम्पनीको सेयर सकारात्मक सर्किट लेभलमा कारोबार भयो। मनकामना स्मार्ट लघुवित्त वित्तीय र हिमालयन रिइन्स्योरेन्सको सेयर मूल्य १० प्रतिशतले बढ्यो। यसैगरी मुक्तिनाथ कृषि र नेपाल वेयरहाउस कम्पनीको ९९९ प्रतिशतले सेयर बढेको हो। नगदी ग्रुपकको ९९६ प्रतिशतले बढ्यो। यसदिन छिमेक लघुवित्त र ग्लोबल आईएमई बैंकको डेवेन्चर २०८६८७को मूल्य ५ प्रतिशत बढीले घट्यो। कारोबार रकमका आधारमा सोनापुर अग्रस्थानमा रह्यो। सो कम्पनीको ३२ करोड बढी रुपैयाँको सेयर कारोबार भयो। यसैगरी रिलायबल नेपाल लाइफको २८ करोड,नगदी ग्रुपको १५करोड,हाथवे इन्भेस्टमेन्टको १४ करोड र एनआरएन इन्फ्रास्टक्चरको १२ करोड बढी मूल्यको सेयर कारोबार भयो। आज ११८ कम्पनीको मूल्य बढ्दा ११८ वटाकै मूल्य घट्यो। ११ कम्पनीको मूल्य भने स्थिर रह्यो। कारोबारमा आएका १३ उपसमूहमध्ये ६ वटको मूल्य बढ्दा ७ वटाको उपसूचक भने ओरालो लाग्यो। अदर्श समूहको सूचक सर्वाधिक २२१ प्रतिशतले बढ्यो।"
खोटाङबाट ३६ करोड बढीको सुन्तला निर्यात,"खोटाङ : दश स्थानीय तह रहेको खोटाङ जिल्लाबाट यस वर्ष ३६ करोड ३५ लाखभन्दा बढीको सुन्तला निर्यात भएको छ। दुई नगरपालिका र आठ गाउँपालिका रहेको जिल्लाको आठ सय १० हेक्टर क्षेत्रफल जमिनमा सुन्तलाखेती भएको कृषि ज्ञान केन्द्रले जनाएका छ । केन्द्रका कृषि प्रसार अधिकृत सञ्जयकुमार पण्डितका अनुसार जिल्लामा यस वर्ष तीन हजार सात सय ३५ मेट्रिक टन सुन्तला उत्पादन भएको छ। यस वर्ष सबैभन्दा बढी जन्तेढुङ्गा गाउँपालिकामा सुन्तला उत्पादन भएको उनले जानकारी दिए। 'जिल्लामा अहिले सात सय ४२ हेक्टर क्षेत्रफलमा लगाइएको सुन्तलाले उत्पादन दिन थालेको छ। गत वर्षको तुलनामा यस वर्ष दश मेट्रिक टन बढी उत्पादन भएको देखिन्छ', उनले भने, 'आगामी वर्ष थप वृद्धि हुँदै जाने अनुमान छ। किसानले उत्पादन गरेका सुन्तलाले राम्रो बजार पाएसँगै व्यावसायिकरूपमा खेती गर्नेको सङ्ख्या पनि बढ्दै गएको छ।' जन्तेढुङ्गा ६ दिप्लुङबाट मात्रै यस वर्ष रु एक करोडभन्दा बढीको सुन्तला निर्यात भएको स्थानीय बासिन्दा जगत् राईले दाबी गरे। 'हाम्रो वडाको फगतपुर, चोभे, सातमारा, केराबारीलगायतका ठाउँमा सबैभन्दा बढी सुन्तला उत्पादन हुन्छ। यस वर्ष रु एक करोडभन्दा बढीको निर्यात गरेका छौँ', उनले भने, 'कसैले आफैँले बजारसम्म पुर्याएर बिक्री गरे भने, कसैको बगानमै ठेकेदार आएर खरिद गरेका छन्। मैलेचाहिँ आफैँले सुनसरीको इटहरी र उदयपुरको बेल्टार, सप्तरीको फत्तेपुरलगायतका बजार पुर्याएर रु छ लाखको बेचेँ। यस वर्षभन्दा अर्को वर्ष अझै उत्पादन बढ्ने अपेक्षा गरेका छौँ।' जिल्लाको दक्षिणी क्षेत्रमा पर्ने जन्तेढुङ्गा५ चिसापानीस्थित घोर्ले भन्ने एउटै गाउँबाट रु एक करोड बढीको सुन्तला निर्यात भएको स्थानीय किसानले बताएका छन्। उक्त वडाको वाचिपाला, खुटालगायतका गाउँबाट पनि उत्तिकै मात्रामा सुन्तला निर्यात भएको जनाइएको छ। जन्तेढुङ्गा गाउँपालिकामा कात्तिक अन्तिम हप्ताबाटै सुन्तला पाक्ने गरेकाले पनि राम्रो बजार पाउने गरेको राईले जानकारी दिए। जन्तेढुङ्गाका किसानले लगाएका सुन्तलाखेतीमा अहिलेसम्म रोगसमेत नदेखिएको बताइएको छ। दिप्रुङ चुइचुम्मा गाउँपालिका१ याम्खामा सुन्तलाखेती गर्ने रामबहादुर कुँवरको बगानमा यस वर्ष असिनाले क्षति पुर्याएकाले गत वर्षको तुलनामा आधामात्र उत्पादन भएको जनाइएको छ। कुँवरले गत वर्ष रु नौ लाखको सुन्तला बेचेको बताए। आफूले उत्पादन गरेको सुन्तला दिक्तेल बजार र गाईघाटमा प्रतिकेजी रु एक सय १० देखि रु एक सय ३० सम्ममा बिक्री भइरहेको उनले बताए। 'यस वर्ष सुन्तलाबाट कम्तीमा पनि रु २० लाख कमाउने इच्छा थियो तर, असिनाले खत्तम गरिदियो। मैले चार सय बोट सुन्तला लगाएको छु। अहिले एक सय ३० बोटले उत्पादन दिन थालेको छ', उनले भने, 'अर्को वर्ष अरु बोटले पनि उत्पादन दिन्छ। अन्य खेतीभन्दा सुन्तलाखेती गर्न सजिलो र बढी आम्दानी दिने भएकाले यस वर्ष थप चार सय बोट बिरुवा रोप्ने योजनामा छु।' रावाबेँसी गाउँपालिकामा पनि यस वर्ष सुन्तला उत्पादन राम्रै भएको वडा नं २ खार्पाका स्थानीय किसान राजबहादुर मगरले बताए। 'सुन्तलाबाट आएको आम्दानीले वर्षभरि माछामासु खान र घर खर्च पुग्छ। यसअघि रोगले गर्दा धेरै क्षति भएको थियो', उनले भने, 'केही वर्षदेखि बगानमा देखिएको रोग गत वर्ष नियन्त्रण गर्ने प्रयास गरेका थियौँ। केही हदसम्म सफल पनि भएका छौँ। सम्भवतः आगामी वर्षदेखि धेरै समस्या नदेखिएला भन्ने लागेको छ। रोग देखिएन भने राम्रो उत्पादन हुन्छ।' जिल्लाका अन्य स्थानीय तहका किसानले पनि सुन्तलाबाट राम्रो आम्दानी गरिरहेको कृषि ज्ञान केन्द्रको तथ्याङ्कमा देखिएको छ। जिल्लामा यातायातको सुविधा सहज भएपछि बजारसम्मको सिधा पहुँच विस्तार भएसँगै सुन्तलाखेतीप्रति किसानको आकर्षण बढेको कृषि प्रसार अधिकृत पण्डितले जानकारी दिए। जिल्लामा उत्पादित सुन्तला जिल्लाभित्रकै हाटबजार तथा धरान, विराटनगर, काठमाडौँलगायतका सहरमा निर्यात हुने गरेको पाइएको छ। जिल्लामा उत्पादित सुन्तला सबैभन्दा बढी बाहिरी जिल्लाबाट आएका ठेकेदारले खरिद गर्ने गरेका छन्। जिल्लामा उत्पादित सुन्तला स्वादिलो र रसिलो हुने भएकाले बजारको समस्या नभएको कृषि ज्ञान केन्द्र खोटाङका निमित्त प्रमुख हरिनारायण राईले बताए। 'सुन्तलाबाट राम्रो आम्दानी हुने भएपछि धेरै किसानले व्यावसायिकरूपमा सुन्तलाखेती गर्न थालेका छन्। आगामी दिनमा व्यावसायिकरूपमा खेती गर्ने किसानका लागि सुन्तला ठूलो आर्थिक आम्दानीको स्रोत हुने अनुमान गरेका छौँ।' सुन्तलाखेती गर्ने किसानका लागि कृषि ज्ञान केन्द्रले सहयोग गरिरहेको छ। जिल्लाका हरेक स्थानीय तहले पनि आआफ्नो क्षेत्रमा सुन्तलाखेती विस्तार तथा प्रवर्द्धनका कार्यक्रम बनाएर लागू गरेका छन्। रासस"
हाटबजार र एग्रोभेटबाट बिउबिजन जफत,"परासी : कृषि ज्ञान केन्द्र नवलपरासीको अनुगमन टोलीले बिउबिजन जफत गरेको छ। जिल्लामा सञ्चालित सहकारी, एग्रोभेटलगायत कृषि सामग्री बिक्रेता पसलको अनुगमन गरी बिउबिजन जफत गरेको हो। ज्ञानकेन्द्रसहित कृषि सामग्री कम्पनी, बिउबिजन प्रयोगशाला भैरहवालगायतको टोली साप्ताहिक हाटबजार र एग्रोभेटमा अनुगमनमा गएको थियो। बिउबिजन बिक्री गर्ने तर कारोबारको अनुमति नलिएका एग्रोभेटबाट जफत गरिएको हो। सुनवलका दुई एग्रोभेट र रामग्राम नगरपालिका१२ पटखौलीमा लाग्ने साप्ताहिक हाटबजारबाट विभिन्न जातका बिउबिजन जफत गरिएको ज्ञान केन्द्रका प्रमुख डा रवीन्द्रनाथ चौबेले जानकारी दिए। अनुगमनका क्रममा जाँदा हाट बजारमा खुला रूपमा बिउबिजन बिक्री हुँदै आए पनि वास्ता नगरको भन्दै एग्रोभेटले गुनासो गरेपछि अनुगमन टोलीले हाटबजारमा पुगेर बिउबिजन जफत गरेको हो। हाटबजारमा राखेका तीन पसलबाट बिउबिजन जफत गरिएको थियो। उनीहरू भारतबाट आएर हाटबजारमा बिउ बेच्दै आएका हुन्। जिल्लाका विभिन्न स्थानमा लाग्ने हाटबजारमा त्यसरी भारतीय व्यापारी पुगेर बिउबिजन बिक्री गर्ने गरेका थिए। ज्ञान केन्द्रले अब हाटबजारलाई लक्षित गर्दै अनुगमन कार्यलाई तीव्रता दिइने डा चौबेले बताए। जफत गरिएका बिउबिजनलाई नष्ट गरिएको ज्ञान केन्द्रले जनाएको छ। जिल्लाको सुनवल र रामग्राम नगरपालिका क्षेत्रका दुई सहकारीसहित आठ पसलको अनुगमन गरिएको थियो। अनुगमनका क्रममा केही एग्रोभेटले पसल नवीकरण नगराएको, कारोबार अनुमति नलिई कृषि सामग्री बिक्री गर्ने जस्ता त्रुटि पाइएका छन्।"
टुंगिएन वस्तु विनिमय बजारको लाइसेन्स प्रक्रिया,"काठमाडौं : नेपाल धितोपत्र बोर्ड (सेबोन) ले वस्तु विनिमय बजार (कमोडिटी मार्केट) सञ्चालनका लागि लाइसेन्स दिन प्रक्रिया चालेको करिब ६ वर्ष बितिसक्दा पनि अझै टुंगिन सकेको छैन । यसबीच, तीन नेतृत्व (डा रेवतबहादुर कार्की, भीष्मराज ढुंगाना र रमेश हमाल) फेरिए । एउटै लाइसेन्सका लागि तीन पटक आवेदन खुले तर अहिलेसम्म वस्तु विनिमय बजारको अनुमति दिने विषयले निकासा पाउन सकेन । भर्खरै बाहिरिएका निवर्तमान अध्यक्ष रमेश हमालले आफूले गरेको दीर्घकालीन आर्थिक प्रभाव पार्ने सुधार तथा कार्यअन्तर्गत वस्तु विनिमय बजार सञ्चालन अनुमति प्रक्रिया अन्तिम चरणमा रहेको उल्लेख गरेका थिए । २०७८ फागुन ५ गतेदेखि २०८० पुस २० गतेसम्म हमालले कार्यभार सम्हालेका थिए । जाँदाजाँदै आफूले गरेको दीर्घकालीन आर्थिक प्रभाव पार्ने सुधार तथा कार्यअन्तर्गत वस्तु विनिमय बजार अनुमतिका लागि प्रक्रिया अगाडि बढाएको उल्लेख गरे । जसमा निवर्तमान हमालले भनेका छन्, देशमा लगानीकर्ता मैत्री, प्रतिस्पर्धात्मक एवं अन्तर्राष्ट्रियस्तरको प्रविधि र क्षमतायुक्त वस्तु विनिमय बजार सञ्चालन अनुमति प्रक्रिया अन्तिम चरणमा छ । बोर्डका कार्यकारी निर्देशक तथा प्रवक्ता मुक्तिनाथ श्रेष्ठका अनुसार वस्तु विनिमय बजारका लागि परेको आवेदनको अध्ययन भएर बोर्डमा पेस भएको छ तर अझै टुंगो लागेको छैन । बोर्डले अन्तिम पटक आवेदन खुलाएकोमा आवेदन चार कम्पनीले दिएका थिए । जसमा मल्टी डेरिभेटिभ एक्सचेञ्ज लि, मल्टी एसेस्ट एन्ड डेरिभेटिभ एक्सचेञ्ज लि, हिमालयन कमोडिटिज एन्ड डेरिभेटिभ एक्सचेन्ज र नेपाल मल्टी कमोडिटिज एक्सचेन्ज रहेका छन् । उक्त कम्पनीमध्ये ककस्लाई अनुमति दिने भन्ने विषय अलमलमै देखिन्छ । लाइसेन्स दिने विषयमा बोर्डभित्रकै केही व्यक्ति लाइसेन्स दिनेमा मात्रै केन्द्रित भएकाले अन्य तयारी नगरिएकोमा असन्तुष्ट व्यक्त गर्छन् । यसैले बोर्डले लाइसेन्स दिने गरी मात्रै एकोहोरो काम गरेको बुझिएको छ । बोर्ड स्रोतका अनुसार वस्तु विनिमय बजारका लागि सिस्टममा मार्केट मेकर, ब्रोकर कस्टोडियम, एडभाइजर, पोर्टफोलियो म्यानेजर लगायतबारे तयारी नगरी एकैपटक अनुमति दिने प्रक्रिया मात्रै अघि बढेको छ । केबल लाइसेन्स मात्रै दिनेगरी काम भएको देखिन्छ । जबकि कमोडिटी मार्केट मेकर, ब्रोकर, वेयरहाउस, क्लियरिङ र राफसाफसम्बन्धी नियमावली नै छैन । यस्तो केही नभएपछि कसरी कमोडिटी बजारको काम हुन्छ ?, स्रोतले प्रश्न गर्दै भने, यस्ता क्षेत्रका व्यवसायी नभई कमोडिटी एक्सचेन्ज अपरेट गर्छ । यसर्थ इको सिस्टमको बारे नबुझी जसरी भए पनि लाइसेन्स दिने भन्नेमा मात्रै केन्द्रित भएको छ । बोर्ड स्रोतका अनुसार वस्तु विनिमय बजार चलोस्, यसको प्रणाली विकास होस्, यसले हाम्रा टिपिकल तथा स्थानीय उत्पादनलाई बजारीकरण गरोस्, वस्तुले मूल्य पाउन सहयोग पुयाओस् र वित्तीय प्रणालीको रूपमा वस्तु विनिमय बजार विकसित होस् भन्ने किसिमबाट अगाडि बढेको छैन । अहिलेसम्मका अध्यक्षले यसलाई निकासा गर्न नसकेको स्विकार गर्दै बोर्ड स्रोत भने सरकारले अब यही क्षेत्रमा जानेको, बुझेको र यसकै अध्येता भएमात्रै टुंगो लाग्ला नत्र भने अहिलेको जस्तै यो विषय पेन्डुलम बन्ने देखिन्छ । यता पटकपटक वस्तु विनिमय बजार लाइसेन्सका लागि अनुमति लिन निवेदन दिएका तत्कालीन सीएफएक्स कमोडिटिजका मेनेजिङ डाइरेक्टर सरोजशरण शाह आजित भएर पछिल्लो पटक आवेदन नदिएको बताउँछन् । नियामक निकाय सेबोनले ६ वर्षको यति धेरै लामो अवधिसम्म ध्यानै नदिएको हो वा राम्रोसँग कामै गर्न नसकेकोमा आशंका व्यक्त गर्छन् । उनले गुनासो गर्दै भने, आवेदन खुलाउने, फेरि रद्द गर्ने गरियो । मान्छेले एक पटक आवेदन दिन्छ, दुई पटक दिन्छ तर जहिले पनि यस्तै गरेर झुलाएपछि धेरैले आजित भएर आवेदन गर्न छोडेर हिँडेको स्थिति छ । वस्तु विनिमयसम्बन्धी कानुनी व्यवस्था आउनु अघि नै उनले यस क्षेत्रमा पनि काम गर्थे । तर बोर्डले ऐन र नियमावली ल्याएर अवैध घोषित गरेपछि र आवेदन खुलाएर पनि छिटै अनुमति नदिएपछि उनी अहिले एग्रो व्यवसायलाई अँगाल्दै आएका छन् । लामो समय कमोडिटिजमा काम गरेका पुरानालाई बोर्डले प्राथमिकतामा नराखेर धनी तथा घरानालाई मात्रै प्राथमिकता दिएको जस्तो देखिएको उनको भनाइ छ । हामीजस्ता युवा पुस्ताले १०१२ वर्षअघिदेखि शिक्षा दिएर व्यापार, व्यवसाय गरेर नेपालमा वस्तु विनिमय बजार भनेर चिनाएर ल्याएको हो । तर सरकार र निकायले हामीलाई प्राथमिकतामा राखेन । अहिले आएर ठूला घराना, सेटिङमा बिजनेस चलाएको जस्तो देखियो, शाहले भने । वस्तु विनिमय बजारको लाइसेन्स प्रक्रियाको अल्झन तत्कालीन बोर्डका अध्यक्ष डारेवतबहादूर कार्कीको कार्यकालमा वस्तु विनिमय बजारसम्बन्धी नियमावली, २०७४ जारी भयो । यससँगै सञ्चालनमा रहेका सबै वस्तु विनिमय बजारहरू अवैध ठहरिए । यसैले नीतिगत व्यवस्था अनुरूप आवेदन दिन पहिलो पटक बोर्डले वस्तु विनिमय बजारसम्बन्धी व्यवसाय सञ्चालन गर्न चाहने संगठित संस्थाका लागि २०७४ मंसिर १२ गते सूचना प्रकाशित गयो । त्यससँगै सञ्चालनमा रहेका बजारलाई पनि नयाँ करारको कारोबारमा रोक लगायो । यसपछि मुलुकको अर्थतन्त्रको आकारअनुसार कत्ति वस्तु विनिमय बजारलाई अनुमति दिँदा उचित हुन्छ भनेर अनुसन्धानसमेत गरियो । अध्ययनले वस्तु विनिमय बजारसम्बन्धी व्यवसाय सञ्चालनका लागि दुई कम्पनीलाई मात्र लाइसेन्स दिन उचित भनेर ठहर गयो । बोर्डले यसैको आधारमा रहेर पुनः आवेदन खुलायो । वस्तु विनिमय बजार सञ्चालन गर्न बोर्डमा पाँच वटा प्रस्तावित कम्पनीले पूर्वस्वीकृतिका लागि निवेदन पनि पेस गरे । वस्तु बजारसम्बन्धी नियमावली, २०७४ को नियम (५) बमोजिम उक्त कम्पनीले सम्पूर्ण विवरण पेस गरेको नदेखिएकाले वस्तु विनिमय बजार सञ्चालन गर्न पूर्वस्वीकृतिका लागि आएका पाँचै निवेदनलाई बोर्डले पूर्वस्वीकृति प्रदान नगर्ने निर्णय सुनायो । हाललाई बोर्डबाट दुईवटा मात्र वस्तु विनिमय बजार सञ्चालन गर्न स्वीकृति प्रदान गरिने नीतिगत निर्णय गरी २०७६ वैशाख १२ गते नयाँ आवेदन दिन चाहने आवेदकका लागि दुई महिनाको समय दिई बोर्डले आह्वान गरेको थियो । अस्वीकृत गरिएका आवेदकले समेत पूर्वस्वीकृतिका लागि पुनः आवेदन गर्न सक्ने व्यवस्था गरियो । उक्त समयावधि भित्र आधा दर्जन संस्थाले आवेदन दिए । तर यसको टुंगो नलाग्दै नेतृत्व फेरियो । यसपछिका तत्कालीन अध्यक्ष भीष्मराज ढुंगाना विवादमा मुछिएर बर्खास्त भएपछि बीचैबाट बाहिरिनु पयो । उनले आफ्नो कार्यकालमा भएको सञ्चालक बोर्डले नै यस्ता कम्पनीलाई अनुमति दिने नीतिलाई थप व्यवस्थित गर्नुपर्ने भनेपछि निर्देशिका संशोधन गरिएको थियो । यसपछि बोर्डले सुरुको आवेदनलाई खारेज गरेर दोस्रो पटक लिएको आवेदनलाई भने निरन्तरता दिएको थियो । दुई पटकसम्म वस्तु विनिमय बजार (कमोडिटी एक्सचेन्ज) कम्पनीका लागि अनुमतिको आवेदन खुलाएर पनि खारेज गरिसकेको बोर्डले अहिले नीतिगत व्यवस्थालाई संशोधन गरेको छ । जसमा त्यतिबेला बोर्डले कम्पनीको प्रकृतिअनुसार चुक्तापुँजी सीमा, योजना प्रस्तुत गर्नु पर्ने, आवेदन प्रक्रिया र सैद्धान्तिक अनुमतिपत्र (एलओआई) दिने प्रक्रियासहित वस्तु विनिमय बजार सञ्चालन गर्न अनुमतिपत्र प्रदान गर्ने नीतिगत एवं प्रक्रियागत व्यवस्थासम्बन्धी निर्देशिका, २०७७ को मस्यौदा सार्वजनिक गरेको थियो । यसपछि फेरि उक्त मस्यौदालाई सरोकारवाला समक्ष राय तथा सुझाव संकलन गरेर बल्ल अनुमति दिने भन्दै प्रक्रिया लम्ब्याइयो । यसैबीच, ढुंगाना बाहिरिएपछि कार्यभार सम्हालेका निवर्तमान अध्यक्ष हमालले पनि करिब साढे २२ महिना कार्यावधिमा उनले पनि यसलाई टुंग्याएनन् । तत्कालीन अध्यक्ष हमालको समयमा पनि यो विषय केही विवादित बनेको थियो । २०७९ असोज पहिलो सातातिर चुनावको संघारमा ब्रोकर, स्टक र कमोडिटी लाइसेन्सको आवेदनसमेत खुलाइयो । चुनाव नजिकिँदै गर्दा बोर्डले एकै पटक धितोपत्र बजार सञ्चालन (स्टक एक्सचेन्ज), वस्तु विनिमय (कमोडिटिज) एक्सचेन्ज र ब्रोकर (धितोपत्र दलाल) लाइसेन्सका लागि आवेदन खुलाएको थियो । यी सबै खालका नयाँ कम्पनीको लाइसेन्सको आवेदन चुनावकै संघारमा खुलाइएकाले समय सान्दर्भिक नभएको र चुनावमुखी भएको भान हुने सरोकारवालाको टिप्पणीसमेत भएको थियो । यससँगै बोर्डले कमोडिटी एक्सचेन्जका लागि तेस्रो पटक आवेदन खुलाएको थियो । यसअघिका दुई आवेदन खुलाउँदा निवेदन दिएका कम्पनीलाई पटकपटक झन्झट व्यहोर्नु परेको थियो । यद्यपि बोर्डले यसअघिकै शुल्क तिरिसकेकाले अन्य सर्तअनुसार मात्रै कागजात पेस गर्नुपर्ने तर थप शुल्क नलिने व्यवस्था गरेको थियो । त्यतिबेला बोर्डले दुई कमोडिटी एक्सचेन्जलाई लाइसेन्स दिनेगरी आवेदन माग गरेको बताइएको थियो । यसअघि नेपालको अर्थतन्त्रलाई दुईवटा मात्रै आवश्यक रहेको भन्ने एक अध्ययनले निचोड निकालेको थियो । यसर्थ पूर्वस्वीकृतिका लागि वस्तु विनिमय बजारसम्बन्धी ऐन, २०७४, वस्तु विनिमय बजारसम्बन्धी नियमावली, २०७४ र वस्तु विनिमय बजार सञ्चालन गर्न अनुमतिपत्र प्रदान गर्ने नीतिगत एवम् प्रक्रियागत व्यवस्थासम्बन्धी निर्देशिका, २०७८ मा तोकिएबमोजिम निवेदन, दस्तुर, विवरण तथा कागजात संलग्न गरी बोर्ड समक्ष निवेदन पेस गर्न भनिएको थियो । वस्तु उत्पादकलाई बजारसम्म पहुँच पुयाउन, वस्तुको मूल्य आविष्कारमा सघाउन र मूल्य स्थिरता कायम गर्न, लगानीकर्तालाई लगानीको वैकल्पिक उपकरण प्रदान गर्ने लगायतका उद्देश्यले लगानीकर्ता मैत्री, प्रतिस्पर्धात्मक एवम् अन्तर्राष्ट्रियस्तरको प्रविधि र क्षमतायुक्त वस्तु विनिमय बजार सञ्चालन गर्न आवश्यक रहेको बोर्डको भनाइ छ । कानुनबमोजिम सीमित दायित्वको संगठित संस्था संस्थापना गर्न चाहनेले त्यस्तो संस्था संस्थापना गर्नुअघि बोर्डबाट पूर्वस्वीकृति लिनुपर्ने व्यवस्था रहेको भन्दै मुलुकको अर्थतन्त्र, औद्योगिक व्यवसायको विकास, वस्तु कारोबारको सम्भाव्यता तथा लगानीकर्ताको हित संरक्षणसमेतलाई दृष्टिगत गरी हाललाई दुई वस्तु विनिमय बजार सञ्चालन गर्न त्यस्तो संस्था संस्थापना गर्न चाहनेलाई पूर्वस्वीकृति दिने बोर्डले बताउँदै आएको छ । तर यो कहिल्ये हुने भन्नेमा सरोकारवालाले पटकपटक प्रश्न गर्दै आएका छन् । वस्तु विनिमय बजार सञ्चालनमा ढिलाइ गरेपछि सर्वोच्चमा रिट पटकपटक आवेदन खुलाएर पनि वस्तु विनिमय बजार (कमोडिटी एक्सचेन्ज) समयमा सञ्चालन नगरेपछि यसबारे सर्वोच्च अदालतमा रिट दायर भएको छ । उक्त रिट अधिवक्ता रपिश पोखरेलले दायर गरेका छन् । उक्त रिटमा उनले प्रधानमन्त्री तथा मन्त्रिपरिषद्को कार्यालय, अर्थ मन्त्रालय, उद्योग, वाणिज्य तथा आपूर्ति मन्त्रालय, नेपाल धितोपत्र बोर्डलाई विपक्षी बनाएका छन् । उक्त रिटमा पोखरेलले मुलुकका लागि वस्तु विनिमय बजार आवश्यक रहेकाले वस्तु विनिमय बजार सञ्चालनसम्बन्धी ऐन नै आइसकेको अवस्थामा बजार सञ्चालन के कति कारणले हुन नसकेको हो भन्दै अन्तरिम आदेश दिन अनुरोध गरेका छन् । उनका अनुसार वस्तुु विनिमय बजार सार्वजनिक बजार हो । वस्तुु विनिमय बजारमा कृषक, उत्पादन, लगानीकर्ता तथा सर्वसाधारण जो कोहीको पनि बजारसँग आश्रित हकहित गाँसिएको हुन्छ । अर्कोतर्फ वस्तु विनिमय बजारसम्बन्धी ऐन २०७४ को प्रावधानबमोजिमको बजार सञ्चालन तथा व्यवस्थापन नभएको अवस्था छ, उक्त निवेदनमा पोखरेलले भनेका छन्, वस्तुु विनिमयबजारसम्बन्धी ऐनको कार्यान्वयनमै पनि समस्या रहेको छ । नेपाल धितोपत्र बोर्ड वस्तु विनिमय बजारको नियामक निकाय हो । यसर्थ ऐनले प्रदान गरेको जिम्मेवारी कुनै सार्वजनिक निकायले पूरा नगरेको अवस्थामा त्यसको प्रभाव जो कोही नेपाली नागरिकलाई पर्न सक्ने हुँदा यो सार्वजनिक सरोकारको विषय रहेकोमा उनले सम्बद्ध पक्षको ध्यानाकर्षण गरेका छन् ।"
"काटिएका लाइन जोडिदिनू, बाँकी आयोगलाई छोडिदिनू","काठमाडौं : विद्युत् प्राधिकरणले डेडिकेटेड र ट्रंकलाइन बापतको बिल भुक्तानी नगरेको भन्दै विभिन्न उद्योगको लाइन भटाभट काट्न थाल्यो। पुस ६ देखि लाइन काट्न सुरु गरेको प्राधिकरणले २३ गतेसम्म २४ उद्योगको लाइन काट्यो। उद्योगी व्यवसायी राजनीतिक नेतृत्व गुहार्न थाले। सुरुमा लाइन काट्न निर्देशन दिएका प्रधानमन्त्री पुष्पकमल दाहाल प्रचण्डले पनि बोली फेर्न थाले। उनले बक्यौता पनि उठ्ने, लाइन पनि नकाटिने गरी अघि बढ्न निर्देशन दिए। तर, प्राधिकरण बक्यौता नतिर्नेको लाइन काट्ने अडानमै रह्यो। अनि, सरकारले हस्तक्षेप गर्यो। मन्त्रिपरिषद्को मंगलबारको बैठकले बक्यौता नतिर्नेको लाइन काट्न त रोक लगायो नै। लाइन काटिएका उद्योगको पनि जोड्न निर्देशन दियो। यो विवाद पन्छाउन समिति गठन गर्यो। काटिएका विद्युत् लाइन खोल्न निर्देशन दिइएको सरकारका प्रवक्ता एवं सञ्चारमन्त्री रेखा शर्माले जानकारी दिइन्। सर्वोच्च अदालतका पूर्वन्यायाधीश गिरिशचन्द्र लालको नेतृत्वमा उद्योग र ऊर्जा मन्त्रालयका सहसचिव रहेको समिति गठन गरिएको छ। १५ दिनभित्र रिपोर्ट बुझाउन समितिलाई निर्देशन दिइएको ऊर्जा मन्त्रालयले जनाएको छ। मुलुक १८ घण्टासम्म लोडसेडिङमा रहेका बेला उद्योगी व्यापारीले २० घण्टासम्म विद्युत् प्रयोग गरेका थिए। त्यसबेला २ सय ३९ औद्योगिक, व्यापारिक र गैरव्यापारिक ग्राहकले डेडिकेटेड फिडर तथा ट्रंक लाइनमार्फत २० घण्टाभन्दा बढी विद्युत् उपभोग गरेका थिए। त्यसबेलाको बक्यौता बिल ०८० मंसिर मसान्तसम्म २२ अर्ब २४ करोड रुपैयाँ पुगेको छ। यसअघि, डेडिकेटेड एवं ट्रंक लाइन विवाद ३ दिनभित्र सुल्झाउने ऊर्जामन्त्री शक्तिबहादुर बस्नेतले मंगलबार संसदीय समितिमा बताएका थिए। पूर्वाधार विकास समितिको बैठकमा मन्त्री बस्नेतले महान्यायाधिवक्ताको कार्यालयबाट राय लिएर अघि बढ्ने बताएका थिए। अब यो विषयलाई लम्ब्याउनेभन्दा पनि टुंगो लगाउनेतर्फ अघि बढेका छौं, उनले भने। समिति बैठकमा प्राधिकरणका कार्यकारी निर्देशक कुलमान घिसिङले बिजुलीको लोड लिएको तथ्यांक सुरक्षित रहेको भन्दै जसरी पनि बाँकी बक्यौता उठाउने बताएका थिए। हामीसँग चाङका चाङ टाइम्स अफ डे (टीओडी) मिटरको तथ्यांक पनि छ। अदालत, लेखा समिति, उच्चस्तरीय समिति र प्राधिकरण बोर्डको ४ बैठकले दिएको निर्देशनबमोजिम बक्यौता उठाउँछौं, उनले भनेका थिए। पूर्वाधार समितिको बैठकमा अधिकांश सांसदहरूले बक्यौता भुक्तानी उठाउनुपर्नेमा जोड दिएका थिए। ट्रंकलाइन र डेडिकेटेड फिडरबाट खपत भएको विद्युत् महसुल बारेको विवाद सुल्झाउन मन्त्रिपरिषद्ले २०७६ पुसमा तत्कालीन ऊर्जासचिव दिनेश घिमिरेको संयोजकत्वमा उच्चस्तरीय समिति गठन गर्यो। उक्त समितिले विद्युत् नियमन आयोग र प्राधिकरणलाई अख्तियारको सुझावबारे अध्ययन तथा कार्यान्वयन गर्न सुझाएको थियो। यस विषयमा आयोगले गत साता मात्रै ९ पृष्ठ लामो विज्ञप्ति निकालेको थियो। विज्ञप्तिअनुसार डेडिकेटेड एवं ट्रंकलाइन विवादको निष्कर्षमा डेडिकेटेडको हकमा २०७२ पुसदेखि २०७७ असारसम्मको बाँकी बिलको बक्यौता उठाउने र ट्रंकलाइनको हकमा ६ घण्टा निरन्तर लोडसेडिङ भएको तथा २० घन्टा लगातार विद्युत् उपयोग गरेको आधार हेरी उठाउन भनिसकेकोे छ। यहाँ डेडिकेटेड लाइन भनेको सबस्टेसनबाट लाइन तानी ग्राहकसम्म बिजुली पुर्याउने र ट्रंकलाइन भनेको प्रसारणलाइनबाट सीधै लाइन तान्ने(ट्र्यापिङ गर्ने) हो। १८ घण्टासम्मको लोडसेडिङको समयमा २ सय ३९ औद्योगिक, व्यापारिक र गैरव्यापारिक ग्राहकले डेडिकेटेड फिडर तथा ट्रंकलाइनमार्फत २० घण्टाभन्दा बढी विद्युत् उपभोग गरेका थिए। २ सय ३९ ग्राहकमध्ये १ सय ७८ उपभोक्ताले डेडिकेटेड तथा ट्रंकलाइन बापतको प्रिमियम सहितको विद्युत् महसुल समयमै प्राधिकरणलाई भुक्तानी गरिसकेका छन्। ६१ उद्योगले भने डेडिकेटेड र ट्रंक बापतको रकम नतिरेका हुन्। यो पनि पढ्नुहोस देशभर २९८ ग्राहकले अझै लिन्छन् विद्युतको डेडिकेटेड लाइन डेडिकेटेड र ट्रंकलाइनको जानकारी माग डेडिकेटेड र ट्रंक लाइनको बक्यौता एक महिनाभित्र असुल गर्न लेखा समितिको निर्देशन विवादित विद्युत् महसुल बक्यौता १७ अर्ब नाघ्यो महानगरप्राधिकरण महसुल दोहोरी युनाइटेड सिमेन्टले ट्रंकलाइन बापतको १६ करोड बक्यौता तिर्नुपर्ने डेडिकेटेड र ट्रंक लाइनको बक्यौता नतिर्नेको लाइन तुरून्त काट्न प्रधानमन्त्रीको निर्देशन 'डेडिकेटेड र ट्रंकलाइनसम्बन्धी विवाद टुङ्ग्याउन आयोग गठनको माग विद्युत् बक्यौता विवाद उत्कर्षमा विद्युत् खपतको प्रमाण छ, क्रमशः काटिनेछ : घिसिङ शुभ श्री अग्नि सिमेन्टको विद्युत् लाइन काटियो डेडिकेटेड र ट्रंकलाइन महशुल विवादमा सरकारले बनायो छानविन समिति, काटिएका लाइन जडान गर्न निर्देशन"
८ महिनामा बने ६ पुल,"बेनी : म्याग्दीमा आठ महिनाको अवधिमा छ नयाँ पुल निर्माण भएका छन्। थप एउटा पुल निर्माणको अन्तिम चरणमा छ। ग्रामीण बस्ती जोड्ने सडकमा पुल निर्माण भएपछि यातायातका साधन आवतजावत सहज भएको छ। संघीय सरकारमार्फत चार र प्रदेश सरकारमार्फत तीन पुल निर्माण भएका हुन्। यस वर्ष दुई पुलको निर्माण सुरु गरेको गण्डकी प्रदेशको भौतिक पूर्वाधार विकास तथा यातायात व्यवस्था मन्त्रालयले थप दुई पुलको ठेक्का लगाउने तयारी गरेको छ। सहरी विकास मन्त्रालयअन्तर्गतको स्थानीय पूर्वाधार विकास कार्यालय कास्कीमार्फत अन्नपूर्ण गाउँपालिकाको वडा ५ र ६ को सिमाना घारखोलामा २५ मिटर लामो मोटर चल्ने पुल निर्माण भएको छ। पोखरेबगरदेखि नेपाने हुँदै पाउद्वार जोड्ने सडकअन्तर्गत घारखोलामा २५ मिटर लामो पुल निर्माणका लागि फेवाबीएम जेभी पोखरासँग २०७६ माघ १७ गते भ्याटसहित २ करोड ८१ लाख ७८ हजार रुपैयाँमा ठेक्का सम्झौता भएको थियो। सडक विभागको पुल महाशाखाले राष्ट्रिय गौरवको कालीगण्डकी कोरिडोर, बेनीजोमसोमकोरला सडकअन्तर्गत रघुगंगा गाउँपालिका १ बेगखोलामा ७० मिटर लामो डबल स्पाम पुल निर्माण गरेको छ। बीओकेआईहिमालयन जेभीले भ्याटसहित ८ करोड ३० लाख ६८ लाख रुपैयाँमा २०७८ असार २९ गते सम्झौता गरेको हो । सडक डिभिजन बागलुङले बेनी नगरपालिका४ फापरखेत र मंगला गाउँपालिका३ बरंजाको पखेर जोड्ने १ सय १७ मिटर र मंगला गाउँपालिका२ माटेबगर र वडा ५ पोक जोड्ने दुई पुल बनाएको छ।"
कोरला सडकको खर्च ७ अर्ब,"जोमसोम : राष्ट्रिय गौरवको उत्तरदक्षिण व्यापारिक मार्ग विस्तारित आयोजनाअन्तर्गत कालीगण्डकी करिडोर (बेनीजोमसोमकोरला) सडक आयोजनामा हालसम्म ६ अर्ब ८३ करोड रुपैयाँ खर्च भएको छ। आर्थिक वर्ष २०७३०७४ सालदेखि निर्माणाधीन सडकको ३७ योजनामा उक्त बजेट खर्च भइसकेको आयोजनाले जनाएको छ। कोरला सडक राजमार्गअन्तर्गत सडक तथा पुलपुलेसाका लागि विभिन्न चरणमा १० अर्ब ८८ करोड रुपैयाँ लागत इस्टमेट गरिएको थियो। जसअन्तर्गत विभिन्न निर्माण कम्पनीसँग ७ अर्ब ३५ करोड ५१ लाख रुपैयाँ लागतमा ठेक्का सम्झौता भएको थियो। आयोजना सुरु भएको ६ वर्षमा कुल ठेक्का सम्झौता रकमको ७५ प्रतिशत वित्तीय खर्च भएको आयोजनाका सूचना अधिकारी इन्जिनियर विष्णु चापागाईंले जानकारी दिए। भारतले नाकाबन्दी गरेपछि २०७३०७४ सालमा उत्तरी चीन जोड्ने आयोजना सुरु गरिएको थियो। सुरुवाती चरणमा कोरला सडकअन्तर्गत बेनीजोमसोम ७६ किमि कालोपत्रे सडक ४ खण्ड र जोमसोमकोरला १ सय १० किमि ग्राभेल सडक ७ खण्डमा सडक स्तरोन्नति सुरु गरेको छ। जसका लागि झन्डै ६ अर्ब बजेट विनियोजन भएको थियो। आयोजना सुरुदेखि हालसम्म कोरला सडकअन्तर्गत ३७ योजनाको पूर्वाधार कार्यान्वयनमा आएको छ। आयोजनाअन्तर्गत हालसम्म २१ पुलपुलेसा, ८ सडक कालोपत्रे, ७ ग्राभेल र १ कन्ट्रक्सन अफ फेन्सिङ एट मार्फा योजना कार्यान्वयनमा आएको आयोजनाका सूचना अधिकारी चापागाईंले बताए। उनका अनुसार आयोजनाअन्तर्गत ठेक्का सम्झौता भई कार्यान्वयनमा आइसकेको मुस्ताङको कार्इंको खोलापुल र लार्जुङ खोलापुलको ठेक्का निर्माण कम्पनीसँग तोडिइसकेको छ। यसैगरी प्राकृतिक विपद्का कारण म्याग्दीको अन्नपूर्ण गाउँपालिका३ रूपसे खोलापुल र मुस्ताङको खहरे खोलापुल निर्माणाधीन अवस्थामै बाढीले क्षतिग्रस्त तुल्याएको थियो। कोरला सडकअन्तर्गतका २१ पुलपुलेसामध्ये मुस्ताङको स्याङखोला पुल, लुप्रापान्डाखोला पुल र उपल्लो मुस्ताङमा निर्माणाधीन लोमान्थाङ, किम्लिङ, नाम्डोक र भर्माखोला पुल निर्माण भइसकेका छन्। यसैगरी म्याग्दीको राहुघाट खोलापुल, म्याग्दीको बेनीमा एक बेलीब्रिज र म्याग्दी दानाको खट्टेखोला पुलनिर्माण भइसकेको आयोजनाले उल्लेख गरेको छ। आयोजनाको म्याग्दी बेगखोलामा निर्माणाधीन पुल, छात्ताङ खोलापुल र नरसिंह खोलामा निर्माणाधीन पुलनिर्माण अन्तिम चरणमा रहेको आयोजनाका सूचना अधिकारी चापागाईंले बताए। गत साउन २८ गतेको बाढीले क्षति भएको कागबेनी पुलमा अर्को पुल निर्माण गर्न डिजाइन रिभ्युको अध्ययन भइरहेको बताइएको छ। राष्ट्रिय गौरवको कोरला सडकअन्तर्गत आठ सडक कालोपत्रे योजना सञ्चालन भएकोमा बेनीजोमसोम तेस्रो खण्डअन्तर्गत मुस्ताङको कैकु खोलादेखि कोवाङसम्मको १६ किमि कालोपत्रे सडक र म्याग्दीको बेनीगलेश्वर ३ किमि कालोपत्रे सडक कालीगण्डकी करिडोरलाई हस्तान्तरण भइसकेको छ। बाँकी पर्वतको मालढुङ्गा बेनी १३ किमि सडक, बेनीजोमसोम ३ खण्ड कालोपत्रे सडक र जोमसोमकागबेनी १३ किमि कालोपत्रे सडक निर्माणाधीन अवस्थामा छन्। यहाँ कागबेनीदेखि छुसाङसम्मको सडकमा थप कालोपत्रे योजना अघि बढाउनसमेत माग गरिसकेको छ। यस्तै, जोमसोमकोरला १ सय १० किमि ग्राभेल सडकमध्ये ६ ग्रोभल सडक कालीगण्डकी करिडोर बेनीजोमसोमकोरला सडकलाई हस्तान्तरण भइसकेको छ। यहाँ उपल्लो मुस्ताङको चराङछुसाङ २५ किमि ग्राभेल सडक अन्तिम चरणमा छ। यहाँ निर्माण कम्पनीको ढिलासुस्तीले सडक निर्माणको बाँकी काम रोकिएको जनाइएको छ। कोरला सडक आयोजनाका लागि चालू आर्थिक वर्ष ७२ करोड ८२ लाख रुपैयाँ विनियोजन भएको छ। चालू वर्षको विनियोजित बजेटमध्ये ६ महिनाको अवधिमा २४ करोड १० लाख रुपैयाँ अर्थात् ३५ प्रतिशत वित्तीय प्रगति भएको आयोजनाका सूचना अधिकारी विष्णु चापागाईंले उल्लेख गरे। चालू वर्ष सडकतर्फ ७० करोड विनियोजन भएकोमा २२ करोड ४० लाख रुपैयाँ अर्थात् ३२ प्रतिशत वित्तीय प्रगति देखिन्छ। पुलपुलेसातर्फ २ करोड ८२ लाख बजेट विनियोजन भएकोमा १ करोड ५० लाख रुपैयाँ अर्थात् ५३ प्रतिशत वित्तीय प्रगति भएको हो। अघिल्लो आर्थिक वर्ष २०७९०८० मा कोरला सडक आयोजनालाई सडक तथा पुलपुलेसातर्फ १ अर्ब १० करोड बजेट विनियोजन भएकोमा ५५ करोड रुपैयाँ बजेट अर्थात् कुल बजेटको ५० प्रतिशतमात्र वित्तीय प्रगति भएको थियो।"

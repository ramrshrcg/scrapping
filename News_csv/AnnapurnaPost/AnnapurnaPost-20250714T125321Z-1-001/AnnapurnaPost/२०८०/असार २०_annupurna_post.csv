शीर्षक,विवरण
नक्कलीको मारमा सक्कली शरणार्थी,"भुटानका जेलमा रहेका र नेपालको शरणार्थी क्याम्पहरूमा कठिन दिन काटिरहेका भुटानीबारे नेपाल र विश्व बेखबर किन ? नेपालमा सन् १९७० को दशकबाट तिब्बती शरणार्थीको गणना सुरु गरिएकोमा अहिलेसम्ममा १९ हजार पुगेको गृह मन्त्रालयको अनुमान छ। नेपालमा सन् १९९० बाट भुटानी शरणार्थीको प्रवेश भएको हो। डेढ दशकभन्दा लामो समय सवा लाख भुटानी शरणार्थीको आश्रयस्थल बनेको नेपालमा विभिन्न देशका करिब २० हजार शरणार्थी छन्। नेपालले भुटान र तिब्बतका शरणार्थीलाई मात्र मान्यता दिएको छ। संयुक्त राष्ट्रसंघीय शरणार्थीसम्बन्धी उच्च आयोग (यूएनएचसीआर)का अनुसार विश्वभर १०८४ मिलियन मानिस शरणार्थी छन्। नेपालमा अन्य मुलुकका शरणार्थी बढ्ने क्रमसँगै नेपालबाहिर नेपाली शरणार्थीको संख्या बढ्दैछ। यूएनएचसीआरकै अनुसार विभिन्न मुलुकमा शरणार्थीका रूपमा बसेका नेपालीको संख्या साढे ९ हजार र शरणार्थीको मान्यताका लागि निवेदन दिने करिब ९ हजार छन्। विश्व समुदाय जुन समयमा प्रजातन्त्र र मानवअधिकारको वकालत गरिरहेको थियो। त्यही समयमा भुटान सरकार नागरिकका न्यूनतम मानव अधिकार उल्लंघन, जातीय र भाषिक भेदभाव गर्दै देश निकाला वा जेलमा बन्दी बनाएर यातना दिइरहेको थियो। एकातिर भुटान सरकारले एक तिहाइ नागरिकलाई देश निकाला गरेर लखेटिरह्यो। अर्कातिर ती भुटानी नागरिकलाई भारतले देशको करिब दुई सय किलोमिटर भूमि छिचोलेर ट्रकबाट ल्याएर नेपाली भूमिमा खसालिरह्यो। राज्यको आफ्ना नागरिकमाथिको ज्यादती, अर्को छिमेकीको त्यसप्रतिको उदासीनता र तेस्रोको मानवीय भावनाको शृंखलाले तीन दशकपछि अर्कै रूप लिएको छ। नक्कली भुटानी शरणार्थीको विषय नेपालको अहिलेसम्मकै सबैभन्दा ठूलो संगठित अपराधका रूपमा अदालतले छानबिन गर्दैछ। नेपालमा बसोबास गरिरहेका करिब १ लाख २० हजार भुटानी नागरिकको स्वदेश फिर्ताको विषयलाई लिएर नेपाल र भुटानबीच १६ पटकसम्म बार्ता भयो। तर यसलाई नेपालले कहिल्यै भारतको समेत साझेदारी हुनुपर्ने विषयका रूपमा उठाउन सकेन। भुटानले यसलाई अहिले पनि आफ्नो समस्याका रूपमा स्विकारेको छैन। नेपालले विश्व समुदाय र भुटानी शरणार्थीका प्रतिनिधि ती वार्ताहरूमा सहभागी गराउन सकेन। नेपालले हिजो मानवीय सद्भावका लागि भुटानी शरणार्थीलाई नेपालमा दिएको आश्रय आजको नक्कली भुटानी शरणार्थी प्रकरणको जगमा उभिएर हेर्दा एकपछि अर्को प्रश्न उब्जिएका छन्। नेपालको अवरोधबिना भुटानी शरणार्थी भारतीय सुरक्षामा नेपाल किन भित्र्याइए ? किन १६ पटकका वार्ता निष्कर्षमा नपुगी टुंगिए ? नागरिकलाई बलजफ्ती देश निकाला गरेको भुटानले किन एक नागरिकलाई पनि स्वदेश फर्काउन चाहेन ? जुन देशको सरकारले नागरिकमाथि नृशंस दमन र देश निकाला गयो। त्यही देशको सरकारको चाहना पूरा गर्न संयुक्त राष्ट्र संघलगायत विश्व समुदाय भुटानी शरणार्थीलाई विकसित देशहरूमा पुनर्वास गराउन किन तयार भए ? यो मानवीय सद्भावमात्र थियो कि भुटानी राजाको निरंकुश सताको टाउको दुखाइ सञ्चो ? भुटानले गरेजस्तै जातीय र भाषिक दमन भोलि अरू देशले गरे विश्व समुदाय यसरी नै पुनर्वासको विकल्प दिन तयार हुन्छन् ? भुटानी नागरिकलाई भारतको दुई सय किलोमिटर भूमि पार गरेर किन नेपालमा नै ल्याइयो ? अहिले पनि भारतले नचाहँदा एकजना पनि भुटानबाट भारत छिर्न वा भारतबाट भुटान छिर्न सम्भव छैन। नेपालको सीमापारि भारतको पानीट्यांकीबाट कुनै पैदलयात्री भारतीय प्रहरीको खानतलासी बिनामेची पुल तर्न पाउँदैनन्। नेपाल भुटानबीचका आपसी वार्ता निष्कर्षमा पुग्न नसक्नु, भारतले यस समस्याको पक्ष आफूलाई स्विकार नगर्नु तथा समाधानका लागि अपेक्षित भूमिका खेल्न नचाहनु र नेपाल सरकारका प्रतिनिधिले पनि भुटानी शरणार्थीको निसर्त स्वदेश फिर्ताका लागि वातावरण बनाउन नसक्नु, विश्व समुदायका प्रतिनिधिले मध्यस्थता गर्न नसक्नुका कारण र उद्देश्य के थिए ? नेपाल भुटान वार्तामा भुटानले मात्र भुटानी मुद्रा न्युल्ट्रम ६० अर्ब १३ करोड ५ लाख ७ हजार ९ सय (७३ लाख अमेरिकी डलरभन्दा धेरै) खर्च गरेको बताइन्छ। अधिकांश वार्ता नेपालमा नै भएका थिए तर यति ठूलो रकम भुटानले कहाँ के प्रयोजनमा खर्च गयो ? नेपाल भुटानबीचका वार्ताहरूमा सहभागी नेपाली प्रतिनिधिले पनि प्रश्न गर्नुपर्ने देखिन्छ। भुटान सरकारले नेपालका राजनीतिक पार्टीहरूका लागि चुनाव खर्चको लागि पठाएको अपारदर्शी कोसेलीको पोको कहाँसम्म पुगेको थियो ? कसले कहिले खोले वा अहिले पनि खोल्न बाँकी नै छ ? अहिले पनि भुटानमा नेपालीभाषी भुटानी नागरिक मन्त्रीलगायत अन्य राजकीय पदमा छन्। भुटानका आर्थिक मामिलामन्त्री लोकनाथ शर्मा केही महिनापहिले अन्तर्राष्ट्रिय सम्मेलनमा भाग लिन नेपाल आए। भुटानका प्रमुख प्रतिपक्ष दलका नेता त राजनीतिक जिम्मेवारी छोडेर अन्तर्राष्ट्रिय संस्थाको निर्देशक पदको जागिर खान नेपालमा आए। तर यिनलाई मौकामा यो कुरा राख्न, बाँकी भुटानी नागरिकलाई निसर्त र सम्मानपूर्वक भुटान फर्काउन दबाब दिन वा अनुरोध गर्न किन सक्दैनौं ? केही भुटानी शरणार्थीका पुर्खा शताब्दीयौं पहिले नेपाली मूलका हुन् तर जन्म र कर्मका आधारमा उनीहरू भुटानी हुन्। मूल खोज्दै जाने र यसरी सबैलाई खेद्दै जाने हो भने आजको विश्वमा मूलथलोमा कोही पनि नभेटिएलान् ! भुटानी शरणार्थी समस्यालाई लामो समयसम्म समाधान नगरी राख्नुभन्दा विकसित देशहरूमा पुनर्वास गराउने विकल्प शरणार्थी क्याम्पमा गुम्सिएको जीवनभन्दा राम्रो हो। तर त्यसरी पुनर्वास गर्दा भुटानले चुकाउनुपर्ने मूल्य वा उसले गुमाउनुपर्ने कुनै कुरा भएन किन ? उसलाई कुनै सजायमात्र नभएको होइन, एक तिहाइ नागरिक देश निकाला गरेको र राजनीतिक आस्थाकै कारण जेलमा सयौं नागरिकलाई अढाई तीन दशकदेखि बन्दी बनाएर राखिरहेको देश हो। नेपालको क्याम्पमा राखिएका भुटानी नागरिक भुटानले भने झैं आतंककारी नै थिए भने विकसित देशहरूले पुनर्वासका लागि आफ्नो देशमा पक्कै लैजाने थिएनन्। यदि भुटानका इमान्दार र निर्दोष नागरिक थिए भने आफ्नो थातथलो जान्छु भनेर पुनर्वासमा जान नचाहने तीन हजारलाई मात्र भुटान फर्काउन किन पहल गरिएन ? ह्युमन राइट वाचले सार्वजनिक गरेको रिपोर्टनुसार सन् १९९० देखिका दर्जनौं राजनीतिक बन्दीहरू अझै भुटानी जेलमा छन्। ती बन्दीसँग वर्षौंदेखि परिवारले भेटघाट गर्न पाएका छैनन्। आजीवन कारावासको सजायका साथै १५ वर्षदेखि माथि र ४३ वर्षसम्मको जेल सजाय तोकिएका बन्दीहरूले भुटानी राजाको खुसीको विश्व कीर्तिमानका लागि कहिलेसम्म जेलजीवन बिताउनुपर्ने हो ! पुनर्वासका लागि नेपाल बाहिर पुगेका १ लाख १३ हजारबाहेक बाँकी ६ हजार ५ सयमध्ये आधा भुटान फिर्ता जाने अडानमा र आधा विभिन्न कारणले पुनर्वास जान नसकेकाहरू हुन्। दुई दशकपछि भुटानको जेलमुक्त भएर नेपाल आएकाहरूको परिवारले पुनर्वासका लागि शरणार्थी शिविर छोडिसकेका छन् भने कतिपय पुनर्वासमा गएकाहरूको परिवार पनि भुटानी जेलमा कष्टकर जीवन बिताइरहेका छन्। भुटानी शरणार्थीलाई पुनर्वासमा लगेका देशहरूले भुटानी जेलमा रहेका तिनका परिवारको रिहाइ तथा भुटानमा नै स्वतन्त्र जीवन बाँच्न वा आफ्ना परिवारसँग पुनर्मिलन गराउन किन पहल गरिरहेका छैनन् ? पुनर्वासमा गएकाहरू भुटानमा रहेका परिवारलाई भेट्न भारत हुँदै भुटान जान लाग्दा केहीलाई भारतीय प्रहरीले पक्राउ गरेर सिलगुडीको हिरासतमा राखिरहेकै छ। एकातिर विश्वका सबैभन्दा खुसी जनता भएका देशको गौरव गाथाको दोसल्ला ओडेर भुटान मस्त निद्रामा छ। अर्कातिर विश्व समुदाय पनि भुटानी राज्यसत्तााको त्यही खुसीको संगीतमा रमाएको छ। किन ? नक्कली भुटानी शरणार्थी प्रकरणको पछिल्लो पृष्ठभूमिलाई हेर्दा केही शंकास्पद गतिविधि त्यसै बेलाको सरकारबाट सुरु भएको देखिन्छ। सयुंक्त राष्ट्रसंघीय निकायसमेतका दर्जनौं अन्तर्राष्ट्रिय संघसंस्थाको सहयोगमा शरणार्थीको प्रमाणीकरण तथा शिविर सञ्चालन भएको थियो। राष्ट्रसंघीय आयोगले सन् २०१६ देखि नै भुटानी शरणार्थी दर्ता वा पुनर्वासका थप प्रक्रिया बन्द गरिसकेको थियो। यस अवस्थामा शरणार्थीका लागि राष्ट्रसंघीय उच्च आयोगलगायत सरोकार पक्षहरूको सहभागिता नभएको भुटानी शरणार्थी सम्बन्धित आयोग तत्कालीन नेपाल सरकारले गठन गर्नु सम्बन्धित विषयमाथिको गलत प्रस्थानबिन्दु थियो। भुटानी शरणार्थी, भुटान सरकार र राष्ट्रसंघीय उच्च आयोगको प्रतिनिधि पनि नहुनु अज्ञानतामात्र थियो कि गलत बाटो हिँड्ने नियत ? यो प्रश्न नक्कली शरणार्थी प्रकरणको परिणामले देखाएको छ। एकातिर विश्वका सबैभन्दा खुसी जनता भएका देशको गौरव गाथाको दोसल्ला ओडेर भुटान मस्त निद्रामा छ। अर्कातिर विश्व समुदाय पनि भुटानी राज्यसत्ताको त्यही खुसीको संगीतमा रमाएको छ। किन ? भुटानका जेलहरूमा रहेका र नेपालको शरणार्थी क्याम्पहरूमा कठिन दिन काटिरहेका भुटानीबारे नेपाल र विश्व समुदाय बेखबर किन ? नक्कली भुटानी शरणार्थीको प्रकरण वा पीडितको पहुँच नपुगेर भुटान सरकारको मानवाधिकार विरोधी र नागरिक माथिको ज्यादतीविरुद्ध अमेरिकी सदनमा प्रस्तुत गर्न प्रयास गरिएको प्रस्ताव अगाडि बढ्न सकेको छैन। एक लाखभन्दा धेरै भुटानी शरणार्थीको पुनर्वास गरिसकेको विश्व समुदायले बाँकी साढे ६ हजारको व्यवस्थापन गर्न नै नसक्ने पनि होइन। विश्व समुदायका सबै दाताले त्यति सानो संख्यामा रहेका मानिसको उचित व्यवस्थापन नसक्दै तिनलाई उपलब्ध गराउँदै आएको मानवीय सहयोगबाट हात झिक्न हुँदैनथ्यो। त्यसो भएको भए आज नक्कली शरणार्थीका नाममा भएकाजस्ता गतिबिधि पक्कै हुन पाउने थिएनन्। भोलि पनि हुन सक्ने यस्ता चलखेल सधैंका लागि बन्द गर्न र नेपालमा बाँकी रहेका ती भुटानी शरणार्थी जसको पहिचान शरणार्थीसम्बन्धी उच्च आयोगले सन् २०१६ पहिले नै गरिसकेको छ। तिनको व्यवस्थापन गरेर नेपालमा भुटानी शरणार्थीको विषय र शरणार्थी क्याम्पको अस्तित्व सधैंका अन्त्य गरिनुपर्छ।"
जोसुकै भए पनि दोषीलाई कारबाही,"व्यक्तिगत फाइदा र स्वार्थका लागि राज्य संयन्त्रमा कुन खालको सञ्जाल र नेक्सस हुँदो रहेछ भन्ने कुरा ललिता निवास प्रकरणबाट बाहिर आएको छ। यो प्रकरणमा पूर्वप्रधानमन्त्री, उपप्रधानमन्त्री, मन्त्री, सचिव र प्रशासनिक उच्च नेतृत्व गाँसिएको देखिन्छ। अनुसन्धानपछि प्रमाण पुग्छ, पुग्दैन त्योपछि पुष्टि होला। तर, उहाँहरूप्रति औंला ठडिएको छ। नैतिकताको कसीमा उहाँहरू बाँधिनुभएको छ। यो प्रकरणको प्रहरीले राम्रो अनुसन्धान गरिरहेको छ। अब प्रहरीको अनुसन्धानमा कतैबाट हस्तक्षेप हुनुहुँदैन। जसजस प्रतिआंैला ठडिएको छ, उहाँहरूले अनुसन्धानमा सहयोग गर्नुपर्छ । यो प्रकरणमा दुईजना पूर्वप्रधानमन्त्रीको नाम जोडिएको छ। उहाँहरूले आफू निर्दोष भएको सावित गर्न पनि प्रहरीलाई सहयोग गर्नुपर्छ। अनुसन्धानका लागि प्रहरीले बोलाएको बेला जानुपर्छ, यथार्थ कुरा भन्नुपर्छ। गल्ती नै गर्नुभएको छ भने कारबाहीको भागिदार हुनुपर्छ। यो मुद्दा जटिल अवस्थामा छ। यो मुद्दा अब नेपाल प्रहरीको प्रतिष्ठासँग पनि गाँसियो। भ्रष्टाचार नियन्त्रणमा सम्बन्धित संयन्त्र कति प्रभावकारी छ भन्ने यसबाट देखिनेछ। यो केस मा कुनै मौलाजा हुनुहुँदैन्। स्वच्छ छवि भएका प्रधानमन्त्रीले राजनीतिक कारणले कसैको सम्पत्ति जफत भएको छ भने फिर्ता दिनु भन्ने राम्रो मनसायले २०४७ सालमा निर्णय गर्नुभयो। तर, त्यसको गलत व्याख्या गरियो। मुआब्जा लिइसकेको जग्गा र हदबन्दीभन्दा बढी भएको जग्गामा नक्कली मोही खडा गर्ने र व्यक्तिको नाममा जग्गा हडप्ने काम भए। मुलुकको प्रधानमन्त्री बनेका व्यक्ति, मन्त्री र उच्च छवि देखिएकाहरूले सरकारीसार्वजनिक जग्गामा मोहियानी हक लाग्दैन भन्ने कुरा आफूलाई थाहा थिएन, फसाइयो भन्नु हास्यास्पद छ। उहाँहरूलाई थाहा नहुने कुरै हँुदैन्। पक्कै थाहा हुनुपर्छ। यत्रो संयन्त्र छ, सल्लाहकार छन्। प्रधानमन्त्री कार्यालयमा कानुनका जानकार सचिव नै हुन्छन्। यो प्रकरणमा कस्तो खालको रहस्य र नेक्सस देखिन्छ भने स्वार्थका लागि जे पनि गर्न सकिन्छ भन्ने देखाउँछ। यो मुद्दामा दलाल, राजनीतिक नेतृत्व र उच्च कर्मचारी नेतृत्वबीच बडो डरलाग्दो नेक्सस बनाएको देखिन्छ। राजनीतिक नेतृत्व, कर्मचारी संयन्त्र र देशकै लागि यो घातक हो। यो विषयमा प्रहरीले राम्रो अनुसन्धान गरेर अदालतमा मुद्दा लैजानुपर्छ। अदालतबाट निक्र्यौल हुनुपर्छ। अनुसन्धानलाई कसैबाट पनि प्रभावित पार्ने काम गर्नुहुँदैन्। जतिसुकै उच्च पदस्थ व्यक्ति पनि दोषी भेटियो भने कारबाहीको दायरामा ल्याउनुपर्छ। (मैनाली पूर्वगृहसचिव हुन्)"
काठमाडौं उपत्यकामा मात्रै दुई हजार बढी सवारी चालक कारबाहीमा,"काठमाडौं : काठमाडौंका विभिन्न ठाउँमा नियम उल्लङ्न गरेको आरोपमा ट्राफिक प्रहरीले दुई हजारभन्दा बढी सवारी चालकलाई कारबाही गरेको छ। पछिल्लो २४ घण्टामा काठमाडौं उपत्यकाभित्र ट्राफिक नियम उल्लङ्न गर्ने दुई हजार दुई सय तीन सवारीसाधन र चालक कारबाहीमा परेको काठमाडौं उपत्यका ट्राफिक प्रहरी कार्यालयका प्रवक्ता तथा प्रहरी वरिष्ठ उपरीक्षक राजेन्द्रप्रसाद भट्टले जानकारी दिए। उनका अनुसार मापसेमा ६९, लेन उल्लङ्नमा एक सय २०, रेड लाइट प्रवेशमा ७३, चर्को हर्नमा २८ सवारी चालक कारबाहीमा परेका छन्। त्यसैगरी प्रष्ट देख्ने नम्बर प्लेट नराख्नेमा २१, उच्च गतीमा सवारी चलाउनेलाई एक सय ४७ र अन्य एक हजार सात सय ४५ गरी कुल दुई हजार दुई सय तीन सवारी चालकलाई कारबाही गरिएको छ।"
मदन भण्डारी ५ किमी रोड रेस को उपाधि कञ्चनपुरका चन्द र कैलालीकी खड्कालाई,"धनगढी : जननेता मदन भण्डारीको ७२औँ जन्म जयन्तीको अवसरमा कैलालीमा आयोजित ५ किमी रोड रेस प्रतियोगिताको उपाधि निपूर्ण चन्द र नेहा खड्काले उचालेका छन्। बुधबार नेपाल खेलकुद महासंघ सुदूरपश्चिम प्रदेश कमिटीले आयोजना गरेको अन्तर विद्यालय स्तरीय रोड रेसमा छात्रतर्फ वैद्यनाथ मावि जडेपानी कञ्चनपुरका निपूर्ण चन्द र छात्रातर्फ धनगढी नमुना मावि कैलालीकी नेहा खड्का प्रथम भएकी हुन्। त्यस्तै परुषतर्फ द्वितीय वैद्यनाथ मावि जडेपानी कञ्चनपुरका विनोद सिंह र तृतीय शारदा मावि धनगढी कैलालीका आयुस मल्ल भए। त्यस्तै चौथो स्थान शारदा माबिकै मुकेश सिंहले प्राप्त गरेका थिए भने पाँचौं र छैटौं त्रिभुवन मावि बोराडाडीका सागर अवस्थी सिद्धनाथ माबिका अस्मित कुमार मारकण्डाले प्राप्त गरे । त्यस्तै छात्रातर्फ द्वितीय वैद्यनाथ मावि जडेपानी कञ्चनपुरकी लक्ष्मी भट्ट र सरस्वती मावि कैलालीकी जानकी कडायत तृतीय भइन्। चौथो पञ्चोदय मावि धनगढी कैलालीकी मनीषा खड्का, पाँचौं शारदा माविकी सवनम खातुन र छैटौं पञ्चोयद मावि धनगढी कैलालीकी सपना चौधरी भइन्। प्रतियोगिताका विजेता छात्र र छात्रा दुबैले प्रथमलाई १०१० हजार, द्वितीयलाई ७७ हजार, तृतीयलाई ५५ हजार , चौथो पाँचौं र छैटौंले क्रमशः ३ हजारदेखि १ हजारसम्म पाएका थिए। मदन भण्डारीको जन्म जयन्तीको अवसरमा आयोजित रोड रेसको एमाले केन्द्रीय सचिव तथा पूर्व मन्त्री लेखराज भट्टले रिबन काटेर उद्घाटन गरेका थिए। कार्यक्रमा प्रदेश सरकारका पूर्व मुख्यमन्त्री तथा पार्टी पोलिटब्युरो सदस्य राजेन्द्रसिंह रावल, पूर्व प्रदेश मन्त्री सन्तोष शर्मा थापा, नेपाल खेलकुद महासंघका केन्द्रीय उपाध्यक्ष नन्दा बस्याल, केन्द्रीय सचिव तथा खेलकुद महासंघका प्रदेश इन्चार्ज विष्णु चन्दलगायतको उपस्थिति थियो। रोड रेस प्रतियोगितामा कैलाली, कञ्चनपुर, डोटी, दार्चुला र बैतडी गरि ६३१ जनाको सहभागिता रहेको खेलकुद महासंघका प्रदेश अध्यक्ष प्रकाश चन्दले जानकारी दिए। निश्चित समयमा दूरी पार गर्ने १०० जनालाई प्रशंसा पत्रसमेत उपलब्ध गराइएको थियो।"
टोखा नगरपालिकाद्वारा खेलकुदतर्फ एक करोड विनियोजन,"टोखाले नगरभित्रका घरमा डिजिटल घर नम्बर वितरण गर्ने भएको छ । टोखाले आगामी आवमा नगरपालिकाभित्रका घरमा डिजिटल घर नम्बर वितरण सुरुआतका लागि रु ५० लाख विनियोजन गरेको नगरपालिकाका उपप्रमुख मुरारी तामाङले जानकारी दिए। काठमाडौं : काठमाडौंको टोखा नगरपालिकाले खेलकुद क्षेत्रको विकासका लागि स्थापना गरेको खेलकुद विकास कोषका लागि रु एक करोड २५ लाख बजेट विनियोजन गरेको छ । टोखाले आगामी आर्थिक वर्ष २०८०८१ का लागि टोखाभित्र विभिन्न खेलकुदको विकासका लागि उक्त रकम विनियोजन गरेको हो । टोखाले नगरभित्रका घरमा डिजिटल घर नम्बर वितरण गर्ने भएको छ । टोखाले आगामी आवमा नगरपालिकाभित्रका घरमा डिजिटल घर नम्बर वितरण सुरुआतका लागि रु ५० लाख विनियोजन गरेको नगरपालिकाका उपप्रमुख मुरारी तामाङले जानकारी दिए। नगरभित्रका दीर्घरोगीलाई निःशुल्करूपमा औषधि वितरण गर्नका लागि ५० लाख विनियोजन गरेको छ । नेपाल प्रहरी एवं नेपाल विद्युत् प्राधिकरणको सहकार्यमा मेयर उज्यालो कार्यक्रम तथा जनता सुरक्षा कार्यक्रमअन्तर्गत सडकबत्ती तथा सिसी क्यामेरा जडानका लागि रु दुई करोड विनियोजन गरिएको नगर उपप्रमुख तामाङले बताए। सामुदायिक विद्यालयमा कक्षा ६ सम्म अध्ययनरत विद्यार्थीलाई सरकारले प्रदान गर्दै आएको रकममा रु पाँच थप गर्नुका साथै कक्षा ७ देखि १० सम्म अध्ययनरत बालबालिकालाई रु २० का दरले हुने गरी मेयर दिवाखाजा कार्यक्रमका लागि रु ७८ लाख विनियोजन गरिएको छ । वडा समितिबाट सिफारिस भई आएका योजना तथा कार्यक्रमका लागि रु ३१ करोड विनियोजन गरिएको उपप्रमुख तामाङले बताए। यस्तै नगर पूर्वाधार विशेष कार्यक्रमअन्तर्गत स्थानीयवासीको माग तथा वडा कार्यालयको सिफारिसअनुसार गुणस्तरीय आयोजना पहिचान गरी कार्यपालिकाको निर्णयानुसार कार्यान्वयनका लागि रु दुई करोड विनियोजन गरिएको छ । नगरपालिकामा रहेका घर नक्सासम्बन्धी सम्पूर्ण फाइललाई डिजिटल माध्यमबाट व्यवस्थित गर्न रु ३० लाख, नगरपालिकाभित्रका उपयुक्त स्थानमा एक वडा, एक पार्क, एक वडा एक शौचालय, एक वडा एक खुला व्यायमशाला निर्माणका लागि एक करोड विनियोजन गरिएको छ । नगरपालिकाभित्रका विभिन्न खोला खोल्सी नदी नियन्त्रणका लागि रु एक करोड, टोखाभित्र सीपमूलक युवा रोजगारमूलक कार्यक्रम सञ्चालनका लागि रु एक करोड, टोखाभित्रको संस्कृति प्रवर्द्धन, संरक्षण र विकासका लागि संस्कृति संरक्षण कोषका लागि रु ८० लाख विनियोजन गरिएको नगर उपप्रमुख तामाङले बताए। नगरपालिकाले आगामी आवका लागि स्वास्थ्य शाखालाई रु तीन करोड २५ लाख, शिक्षा युवा तथा खेलकुद शाखालाई रु तीन करोड ५० लाख, कृषि शाखालाई रु ९० लाख, महिला तथा बालबालिका शाखालाई रु ४० लाख, पशु सेवा शाखालाई रु ५५ लाख, सहकारी शाखालाई रु ३० लाख विनियोजन गरिएको जनाएको छ । टोखाले आव २०८०८१ को नीति तथा कार्यक्रम कार्यान्वयनका लागि रु एक अर्ब ८८ करोड विनियोजन गरेको छ । चालुतर्फ रु ६२ करोड तीन लाख ७० हजार र पुँजीगततर्फ रु एक अर्ब २५ करोड ९६ लाख हजार विनियोजन गरेको छ ।रासस"
राजश्व उठाउने काममा जिम्मेवार र कर्तव्यनिष्ठ भएर लाग्न कर्मचारीलाई अर्थमन्त्रीको निर्देशन,"काठमाडौं : अर्थमन्त्री डा प्रकाश शरण महतले राजश्व उठाउने काममा जिम्मेवार र कर्तव्यनिष्ठ भएर लाग्न निर्देशन दिएका छन् । बुधबार आन्तरिक राजस्व विभाग अन्तर्गत देशभरका कर्मचारीहरूलाई निर्देशन दिँदै अर्थमन्त्री डा महतले यो वर्ष र आगामी आर्थिक वर्षको राजश्वको लक्ष्य पूरा गर्न सबै मिलेर कर्तव्य निष्ठ भएर काम गर्नुपर्ने बताए। कर्तव्यनिष्ठ भएर काम गर्नु होला ,'उनले भने,' यो र्ष र आगामी आर्थिक बर्षको राजश्वको लक्ष्य पूरा गर्न सबै मिलेर कर्तव्य निष्ठ भएर काम गर्नुपर्छ ।मन्त्री हतले सेवाग्राहीमाझ सहज रुपमा प्रस्तुत हुन आग्रह गरे। उनले भने,सेवाग्राही माझ सहज रुपमा प्रस्तुत हुन,व्यक्तिगत फाइदा हेर्न कसैलाई छुट छैन।जिम्मेवारी जे छ त्यसैमा कर्तव्यनिष्ठ भएर काम गर्नुहोला । उनले राजश्वको हिस्साको प्रतिशत बढाउनुपर्ने आवश्यक रहेको बताए। राजश्वको दायर बढाउन अर्थतन्त्रले गति लिनुपर्ने उनको भनाइ छ। मन्त्री महतले भने,'राजस्वको दायरा बढाउँछौं भनेर मात्र बढ्दैन, अर्थतन्त्रले गति लिनुपर्छ,त्यसका लागि सरकारले बजेट प्रस्तावमार्फत् पनि पूँजीगत खर्चलाई चलायमान बनाउने कुरा गरेको छ । बुँदागत स्पष्ट प्रस्ताव राखिएको छ । भन्सार र आन्तरिक राजस्व उठाउने कुरामा हामीले गम्भीर ध्यान दिनुपरेको छ । मन्त्री महतले आन्तरिक ऋण र विदेशबाट प्राप्त हुने ऋण उत्पादनमुखी क्षेत्रमा लगानी हुनुपर्नेमा जोड दिए।"
प्री ओपन सेसन : नेप्से परिसूचक १६७ अंकले बढ्यो,काठमाडौं: प्री ओपन सेसनमा नेप्से परिसूचक १६७ अंकले बढेर २०९०३७ विन्दुमा पुगेको छ। यो समयमा सेन्सेटिभ इण्डेक्स ११३ अंकले वृद्धि भएको छ। आज प्री ओपन सेसनमा २४ कम्पनीको १ हजार ९५६ कित्ता सेयर ८ लाख २९ हजार ७३ रुपैयाँमा खरिदबिक्री भयो। सो सेसनमा १५ कम्पनीको मूल्य बढ्यो भने ७ को घट्यो।
वैदेशिक रोजगारबाट फर्किनेलाई उद्यमी बनाउँदै स्थानीय तह,"वैदेशिक रोजगारीबाट फर्किएका नागरिक लक्षित सरकारले अगाडि सारेको यो कार्यक्रम पहिलोपटक भएको हुँदा कतिपय स्थानीय तह भने अलमलमा परेको देखिन्छ। काठमाडौं : विदेशमा आर्जन गरेको पुँजी र सीप स्वदेशमै लगानी गर्ने वातावरण सिर्जना गर्न सरकारले जारी गरेको पुनःएकीकरण कार्यक्रम ८१ स्थानीय तहले लागू गरेका छन्। यसका लागि छानिएका (वैदेशिक रोजगारबाट फर्किएका) व्यक्तिले ४३ हजार रुपैयाँबराबरको सहयोग पाउँछन्। त्यसबाट उद्यमशीलता विकास गर्नुपर्ने हुन्छ। उक्त रकम प्रतिव्यक्ति तालिमका लागि ८ हजार र व्यवसाय चलाउन ३५ हजार प्रदान गरिनेछ। कार्यक्रममा ८१ स्थानीय तहबाट ३ हजार २ सय ६० जना तालिममा सहभागी भइसकेको र उनीहरू उद्यमउन्मुख रहेको वैदेशिक रोजगार बोर्डले जनाएको छ। कार्यक्रम सञ्चालन भएको स्थानीय तहले कम्तीमा २० प्रतिशत लगानी गर्नुपर्ने व्यवस्था छ। बोर्डका सूचना अधिकारी राजन पौडेलले अन्नपूर्ण पोस्ट्सँग भने बोर्डले प्रतिव्यक्ति ४३ हजार रुपैयाँका दरले उपलब्ध गराउँछ र त्यसको कम्तीमा २० प्रतिशत कार्यक्रम सञ्चालन भएको स्थानीय तहले लगानी गर्नुपर्ने हुन्छ। उक्त रकमले ठूलो व्यवसाय सञ्चालन गर्न नसके पनि स्थानीय तहको समन्वय रह्यो भने नागरिक उद्यमी बन्न यो कार्यक्रम प्रभावकारी हुने उनको धारणा छ। विदेशमा मृत्यु भएका श्रमिकका परिवारलाई राज्यले राहत उपलब्ध गराउने गरे पनि उद्यम गर्छु भन्नेलाई यसअघि नहेरिएकाले यस्ता कार्यक्रम तय गरिएको श्रम, रोजगार तथा सामाजिक सुरक्षामन्त्री शरत्सिंह भण्डारीले बताए। वैदेशिक रोजगारीबाट फर्केका व्यक्तिले रोजगारीको क्रममा आर्जन गरेको पुँजी, सीप, प्रविधि र अनुभव नेपालमै उद्यमशीलताको विकास तथा सीपको प्रवद्र्धनमा उपयोग गराउने यस कार्यक्रमको लक्ष्य छ। त्यसका लागि २०७९ असार २१ गते मन्त्रिपरिषद्ले पुनःएकीकरण निर्देशिका जारी गरेको थियो। त्यसमै आधारित भएर २०८० वैशाखदेखि ८१ स्थानीय तहमा यो लागू भएको वैदेशिक रोजगार बोर्डमा कार्यकारी निर्देशक डा द्वारिका उप्रेतीले जानकारी दिए। विदेशमा कमाएको सीप र पैसा स्वदेशमै लगानी गर्ने वातावरण सिर्जना गरी पुनः विदेश पलायन हुनु नपरोस् भन्ने उद्देश्यअनुरूप यो सुरु गरिएको उनको भनाइ छ। उनका अनुसार प्रत्येक स्थानीय तहलाई यसमा आह्वान गरिए पनि ८१ वटाबाट मात्र निवेदन परेको हो। धरान उपमहानगरपालिकाले ४०, फिदिम नगरपालिकाले ६०, इलाम नगरपालिकाले ४०, षडानन्द नगरपालिकाले ४० जना वैदेशिक रोजगारबाट फर्किएकामा यो कार्यक्रम सुरु गरेको छ। यस्ता ८१ स्थानीय तह छन्। स्वदेश फर्किएका नागरिकलाई पुनःस्थापित गर्न सञ्चालन भएको कार्यक्रमलाई सबै स्थानीय तहमा पुर्याउनुपर्ने सरोकारवालाको धारणा छ। रिटर्नी फेडेरेसन नेपालका निवर्तमान अध्यक्ष चन्द्रबहादुर रोकाहा भन्छन्, वैदेशिक रोजगारीबाट फर्किएका नागरिकलाई नेपालमै पुनःस्थापित गराउन यो कार्यक्रम मात्रैले पुग्दैन। तर कार्यक्रमले केही टेवा भने पुग्ने देखिन्छ। नेपालीलाई उद्यमशीलता बनाउन विद्यालय स्तरबाटै उद्यमशीलता शिक्षा आवश्यक भएको भन्दै यस्ता कार्यक्रम केही प्रारम्भिक सिकाइ मात्रै हुने रोकाहाको बुझाइ छ। वैदेशिक रोजगारीमा लामो समय बिताएका रोकाहा गैरआवासीय नेपाली संघ (एनआरएन) मा लामो समय विभिन्न ओहोदामा रहेर काम गर्दै हाल नेपालमा व्यवसायसँगै सामाजिक क्षेत्रमा सक्रिय छन्। सिंहदरबारभित्रै पनि कोडिनेसनको अभावका कारण लामो समयपछि कार्यान्वयनमा आएको पुनःएकीकरण निर्देशिका जनचाहना पूरा गर्ने खालको नभएको रिटिनी माइग्रेसन नेपालका अध्यक्ष उत्तम अधिकारीको भनाइ छ। अध्यक्ष अधिकारीले भने, यो निर्देशिकाको दस्तावेज तयार पार्ने टिममा लक्षित समूहका कसैको पनि सहभागिता भएन। वैदेशिक रोजगारीबाट फर्किएका नागरिकले परिमाण खोज्ने हुँदा परिणाम दिने खालको निर्देशिका तयार हुन नसकेको अधिकारीको धारणा थियो। नेपालमा बन्ने हरेक नीतिमा लक्षित समूहको सहभागिता नहुँदा कार्यान्वयनमा समेत कठिनाइ हुने गरेको उनको धारणा थियो। वैदेशिक रोजगारीबाट फर्किएका नागरिकको तथ्यांकसमेत नहुनु राज्यको लागि दुःखको कुरा भएको भन्दै कुनै पनि क्षेत्रको नीति बनाउँदा उक्त क्षेत्रका लक्षित समूहको सहभागिता अनिवार्य हुनुपर्ने उनको भनाइ छ। विदेशमा सिकेको सीपलाई समुन्नत राष्ट्र निर्माणमा प्रयोग गर्न ढिला गर्न नहुने नेकपा माओवादी केन्द्र निकटको संस्था अखिल नेपाल प्रवासी श्रमिक मञ्चका महासचिव तेजप्रसाद सुवेदीको छ। वैदेशिक रोजगारीमा रहेका र वैदेशिक रोजगारीबाट फर्किएका नागरिकको हितका लागि भर्खरै स्थापना भएको सस्ंथाले विदेशबाट फर्किएका नागरिकको हितमा सरकारँंग सहकार्य गरेको सुवेदीले अन्नपूर्ण पोस्ट्लाई जानकारी दिए। उनले भने वैदेशिक रोजगारीमा रहेका र फर्केका नागरिकको विषयमा सरकारलाई पटकपटक सुझाव पेस गरेका छौं। आशा छ अब सरकारले केही सम्बोधन गर्नेछ। वैदेशिक रोजगारीबाट फर्केका नागरिक लक्षित सरकारले गरेको कार्यक्रम निकै प्रभावकारी भएको नेपालगन्ज उपमहानगर पालिकाका लालबहादुर बुढाक्षेत्रीले बताए। तालिमले निकै ज्ञान प्राप्त भएको १५ वर्ष कतार बसेर फर्किएका क्षेत्रीले सुनाए। वैदेशिक रोजगारीबाट फर्किएका नागरिक लक्षित सरकारले अगाडि सारेको यो कार्यक्रम पहिलोपटक भएको हुँदा कतिपय स्थानीय तह भने अलमलमा परेको देखिन्छ।"
लुम्बिनीमा अवरोधबीच बजेट पारित,"बुटवल : एमालेले लुम्बिनी प्रदेशसभाका तीनवटा बैठक अवरुद्ध गर्यो। सरकार भने विपक्षीको अवरोधबीच पनि मंगलबार विनियोजन विधेयक पारित गर्न सफल भएको छ। सभामुख तुलाराम घर्तीले सोमबार बजेटमाथिको सैद्धान्तिक छलफल पनि नाराबाजीबीच अगाडि बढाएपछि एमालेले मंगलबार नारावाजी गर्दै संसद् बैठक नै बहिष्कार गरेको थियो। लुम्बिनीमा आगामी आर्थिक वर्षको बजेटका योजनाका विषयमा प्रमुख प्रतिपक्षी एमालेले संसद् अवरुद्ध गरेको थियो। पूर्ववर्ती सरकारले सुरु गरेका प्रदेशका गौरवका योजनासहितका महत्वूर्ण योजनामा बजेट कटौती गरिएको भन्दै विपक्षी एमालेले बजेट सुधार्न आग्रह गरेको छ। अर्थमन्त्री धनबहादुर मास्कले पेस गरेको सेवा र कार्यका लागि प्रदेश सञ्चित कोषबाट केही रकम खर्च गर्ने र विनियोजन गर्ने सम्बन्धनमा व्यवस्था गर्न बनेको विधेयक अवरोधबीच प्रदेशसभाले पारित गरेको हो। एमाले सांसदहरूले नारा लगाइरहेका बेला पनि सभामुख घर्तीले विधेयकको विपक्षमा हुन्न भन्ने आवाज नसुनिएकाले सर्वसम्मत पारित भएको घोषणा गरेका थिए। सरकारले जबरजस्ती संसद्लाई आफ्नो पक्षमा प्रयोग गरेपछि एमालेले विज्ञप्ति निकालेर बजेटमाथि विरोध जनाएको छ। एमाले संसदीय दलका नेता तथा पूर्वमुख्यमन्त्री लीला गिरीले कार्यकर्ता पोस्ने गरी बजेट ल्याइएको भन्दै त्यसमा सहमत हुन नसकिने जनाएका छन्। प्रदेशका निर्देशनालयहरूको खारेजी गर्नु संघीयताको मर्मविपरीत भएको भन्दै एमालेले विरोध गर्दै आइरहेको छ। प्रदेशका गौरवका आयोजनाको बजेट कटौती गरेर मुख्यमन्त्री कार्यालयमा तालिम, गोष्ठीका लागि करिब तीन अर्ब बजेट राखिएको छ, दलका नेता गिरीले भने, यो कार्यकर्ता पोस्ने र बेथिति निम्त्याउने बजेट हो। एमालेले सरकारले विपक्षीलाई बाइपास गरेर अघि बढ्न खोजेको भन्दै आपत्ति जनाएको छ। सत्ताको स्वार्थमा संसद्को दुरुपयोग भएकोमा विपक्षीको विरोध छ। अर्थमन्त्री धनबहादुर मास्कीले भने बजेटका विषयमा विपक्षीसहितका दलहरूसँग संवाद भइरहेको बताउँछन्। उनले निर्देशनालयहरू खारेज भइनसकेको भन्दै अध्ययनका लागि मन्त्रिपरिषद्ले समिति बनाएर काम गरिरहेको बताए। बजेटमा खर्च कटौती गर्ने भन्दै मन्त्रालय मातहतका निर्देशनालयहरू खारेज गर्ने बताइएको छ। विपक्षीले निर्देशनालय खारेज गर्दा प्रदेश सरकारले काम गर्न नसक्ने बताउँदै आएको छ। मंगलबारको बैठकमा बोल्दै प्रतिपक्षी दलका सांसदका रूपमा बोल्दै सांसद भोजप्रसाद श्रेष्ठले मुख्यमन्त्री र मन्त्रीहरू छलफलबाट भागिरहेको बताए। सांसद श्रेष्ठले संघीयताका नाममा भइरहेको बेथितिप्रति दिक्कदारी प्रकट गर्दै त्यसको जिम्मेवार सरकार रहेको बताए। सदनमा महत्वपूर्ण विषयमा छलफल भइरहँदा मुख्यमन्त्री भने कतै देखा नपरेको भन्दै सांसद श्रेष्ठले मुख्यमन्त्रीलाई सदनमा उपस्थित हुन आग्रह गरे। सांसद श्रेष्ठले मुख्यमन्त्रीलाई सदनमा उपस्थित हुन आग्रह गर्दै भने, दलका तर्फबाट, सिंगो प्रतिपक्षका तर्फबाट अनुरोध गर्दछु र व्यक्तिगत रूपमा पनि साष्टाङ्ग दण्डवत गर्दछु मुख्यमन्त्रीज्यू सदनमा आउनुस्। लुम्बिनी प्रदेशसभाको मंगलबारको बैठकमा सम्बोधन गर्दै सांसद श्रेष्ठले सरकारको नेतृत्व गरिरहेका मुख्यमन्त्री, मन्त्रीहरूका गतिविधिले नै बेथिति, विसंगति बढाएको दाबी गरे। राजनीतिले जनतामा निराशा छाएको र त्यसले सबै राजनीतिक दलका नेतृत्वप्रति नै वितृष्णा जगाएको उल्लेख गरे। मंगलबारको सदनमा जनमोर्चाकी सांसद तारा थापा, नेकपा एसकी भगवती अधिकारी, राप्रपाका सांसद मीना श्रेष्ठ, रोल्पाबाट निर्वाचित माओवादी सांसद सुरुल पुन, कांग्रेसकै सांसद लोकीकुमारी विकलगायतले बोलेका थिए। दाङबाट समानुपातिक सांसद विकले समानुपातिक सांसदहरूका लागि क्षेत्र विकास कार्यक्रममा विभेद गरिएको र त्यसमा सत्ताप्रतिपक्ष दुवैको एकमत रहेको उल्लेख गर्दै दोहोरो भूमिका निर्वाह गरेको गुनासो गरिन्। बजेटमाथि सत्तारुढ सांसदहरूकै असहमति रहेको छ। कांग्रेसकी सांसद जमुना ढकालले सांसदसँग योजना माग गरेर बजेटमा नराखिएको भन्दै एकलौटी रूपमा बजेट निर्माणगरिएको बताइन्।"
डाइभर्सन बनाउन सहयोग संकलन गर्दै फालेलुङ गाउँपालिका,"फालेलुङ : पाँचथरको फालेलुङ गाउँपालिकाले घुमाउनेटारस्थित हेंवा खोलामा डाइभर्सन निर्माण गर्न सहयोग संकलन सुरु गरेको छ । डाइभर्सन निर्माणका लागि बजेट नभएको भन्दै पालिकाले नागारिकसँग सहयोग मागेको हो । आर्थिक सहयोग गर्न चाहनेले गाउँपालिकाको खातामा रकम जम्मा गरी विपत्तिमा सहयोग गर्न पालिकाले आग्रह गरेको हो । असार २ गतेको बाढीले हेंवा खोलाका पक्की पुल भत्काएपछि यातायात ठप्प छ । तत्काल यातायात सूचारु गर्ने उद्देश्यले घुमाउनेटारस्थित हेंवा खोलामा डाइभर्सन बनाउन थालिएको हो । बाढीपहिरोले भत्काएका संरचना पुनः निर्माणका लागि बजेट नभएपछि सर्वसाधारणसँग पालिकाले गुहार मागेको हो । पालिकासँग प्रयाप्त बजेट छैन्, प्रमुख प्रशासकीय अधिकृत डम्बर बहादुर आङ्देम्बेले भने संघ र प्रदेश सरकारले पनि फालेलुङको विपत्तिमा चासो नदिएकाले सर्बसाधारणसँग सहयोग माग्न बाध्य छौँ । सर्वसाधारणबाट सहयोग जुटाउन नसके यातायात डाइभर्सन बनाउन कठिन हुने पालिकाले जनाएको छ । स्थानीय तह कर्मचारी हकहित मञ्चले विपत्तिमा स्वेच्छिक रुपमा आर्थिक र श्रम सहयोग गर्न आह्वान गरेको हो । आह्वान गरेको दुई दिनमै तीन लाखभन्दा धेरै रकम संकलन भएको पालिकाले जनाएको छ । वीरगञ्जबाट ह्यूम पाइप ल्याएर घुमाउनेटारस्थित हेवा खोलामा डाइभर्सन निर्माण सुरु गरिएको छ । उक्त कामका लागि आर्थिक रुपमा सहयोग गर्न नसक्नेले श्रम सहयोग गर्न समेत आग्रह गरिएको छ । बाढीले बगाएका अरु पुल भएको स्थानमा पनि आर्थिक र श्रम सहयोग जुटाएर अस्थायी डाइभर्सन बनाउने पालिकाको तयारी छ । २ गतेको बाढीले हेंवा खोला, नवमी खोला, खेवाथाम खोला र सेवाखोलाको पुल भत्काएको छ । पुल भत्काएपछि फालेलुङ र सदरमुकाम फिदिम बीचको यातायात ठप्प छ । यातायात सूचारु गर्न पक्की पुल बनाउन तत्काल सम्भव नभएकाले ह्यूम पाईप राखेर डाइभर्सन निर्माण गर्न थालिएको हो । २ गतेको बाढीपहिरोले फालेलुङमा मात्रै २१ करोड ३७ लाख ८५ हजार बाराबरको भौतिक संरचनामा क्षति पुगेको पालिकाले जनाएको छ ।"
राष्ट्र बैंकले १० अर्बको विकास ऋणपत्र निष्काशन गर्ने,"त्यस्तै, ब्याजदर निर्धारण गर्दा बोलबालाले कबोल गरेको ब्याजदरलाई सानादेखि ठूलो क्रममा मिलाएर राखी बाँडफाँट गरिने रकमसम्ममा कायम भएको कटअफ् ब्याजदरलाई एकल ब्याजदर कायम गरिनेछ। काठमाडौं : नेपाल राष्ट्र बैंकले यही असार २१ गते १० अर्बको विकास ऋणपत्र जारी गर्ने भएको छ। सरकारले आन्तरिक ऋण उठाउने उपकरणका रुपमा विकास ऋणपत्र प्रयोग गर्दै आएको छ। सरकारको तर्फबाट राष्ट्र बैंकले बोलकबोलमार्फत् विकास ऋणपत्र २०८६ च निष्काशन गर्न लागेको हो। छ वर्षे अवधिको यो विकास ऋणपत्र बैंक तथा वित्तीय संस्था, गैरबैंक वित्तीय संस्था, बीमा कम्पनी, सङ्गठित संस्था तथा सर्वसाधारण नागरिकलेसमेत खरिद गर्न सक्नेछन्। यो ऋणपत्रको ब्याजदर बोलकबोल प्रक्रियाबाट निर्धारण हुनेछ भने ब्याजदर अर्धवार्षिक रुपमा भुक्तानी गरिने राष्ट्र बैंकले जनाएको छ। यो ऋणपत्र धितो राखी कर्जासमेत लिन पाइनेछ। ऋणपत्र निष्काशित रकमको ८५ प्रतिशत प्रतिस्पर्धी र १५ प्रतिशत अप्रतिस्पर्धी रुपमा बिक्री गरिने राष्ट्र बैंकले जनाएको छ। 'अप्रतिस्पर्धी बोलबालालाई छुट्याइएको रकमको लागि पूरा बोल प्राप्त नभएमा बाँकी हुन आउने रकम प्रतिस्पर्धी बोलबालालाई बिक्री गरिनेछ। अप्रतिस्पर्धी बोलबालालाई छुट्याइएको रकमभन्दा बढी रमकको बोल प्राप्त हुन आएमा बोलबालालाई समानुपातिक रुपमा उक्त ऋणपत्रको रकम बाँडफाँट गरिनेछ', राष्ट्र बैंकको सूचनामा भनिएको छ। त्यस्तै, ब्याजदर निर्धारण गर्दा बोलबालाले कबोल गरेको ब्याजदरलाई सानादेखि ठूलो क्रममा मिलाएर राखी बाँडफाँट गरिने रकमसम्ममा कायम भएको कटअफ् ब्याजदरलाई एकल ब्याजदर कायम गरिनेछ। यसरी कायम भएको एकल ब्याजदरमा ऋण उपलब्ध गराइने जनाइएको छ। ऋणपत्रका लागि घटीमा ५० हजार र बढीमा कुल निष्काशित रकमको सीमामा नबढाइ ५० हजारले भाग गर्दा निःशेष भाग जाने अङ्कका लागि आवेदन दिन पाइनेछ। रासस"
"सेयर बजार फेरि ओरालोतिर, १३ वटै उपसमूहको सूचक नकारात्मक",काठमाडौं : नेप्से परिसूचक दोहोरो अंकले ओरालो लागेको छ। साताको कारोबारको चौथो दिन बुधबार नेप्से परिसूचक ३९२६ अंकले घटेर २०४९४४ विन्दुमा पुगेको हो। सेन्सेटिभ इण्डेक्स ५८९ अंकले घटेर ३८२७४ विन्दुमा अडिएको छ। २२७ कम्पनीको ८० लाख ९२ हजार ९६९ कित्ता सेयर ३ अर्ब ७ करोड ३९ लाख ९२ हजार १३६ रुपैयाँमा खरिदबिक्री भयो। अघिल्लो कारोबार दिन मंगलबार नेप्से परिसूचक १२७३ अंकले वृद्धि भएको थियो। सो दिन २ अर्ब ५७ करोड ६१ लाख ४० हजार १२८ रुपैयाँको सेयर कारोबार भयो। आज नेप्से परिसूचक घटेपनि मंगलबारको तु्लनामा कारोबार रकम भने बढेको छ। यसदिन दुईवटा कम्पनीको सेयर मूल्य सकारात्मक सर्किट लेभलमा कारोबार भयो। सिटी होटल र रावा इनर्जी डेभलपमेन्टको सेयर मूल्य ९९९ प्रतिशतले बढेको हो। दोहोरो अंकले घटेको सेयर बजारमा दुई कम्पनीको सेयर मूल्य १० प्रतिशतले घट्यो। बीपीडब्लू लघुवित्त वित्तीय संस्था र मोदी इनर्जीको सेयर मूल्य १० प्रतिशतले ओरालो लागेको हो। कारोबार रकमका आधारमा शिवम् सिमेन्ट शीर्षस्थानमा रह्यो। सो कम्पनीको १६ करोडको कारोबार भयो। हिमालयन लाइफ इन्स्योरेन्सको १३ करोड र र सोल्टी होटलको ९ करोड बढी मूल्यको सेयर कारोबार गरी क्रमश दोस्रो र तेस्रो स्थानमा रहे। कारोबारमा आएका १३ वटै उपसमूहको सूचक नकारात्मक देखिएका छन्। लाइफ इन्स्योरेन्स उपसमूहको सूचक सर्वाधिक ३३१ प्रतिशतले घट्यो। आज २०९ कम्पनीको मूल्य घट्दा १५ को मात्रै बढ्यो। बाँकी २ कम्पनीको मूल्य स्थिर रह्यो।

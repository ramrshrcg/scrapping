शीर्षक,विवरण
भ्रष्टाचार छानबिनमै विभेद !,"यतिबेला राज्य सञ्चालनमा चेक एन्ड ब्यालेन्सको अभावमा एकछत्र रूपमा कार्यपालिका हाबी भएको छ। नेपालको राजनीतिक बजार केही महिनादेखि काण्डैकाण्डले तातेको छ। नेपालमा भएका भ्रष्टाचारका काण्डले नेपालको राजनीतिक नेतृत्व नेपालमात्र होइन, विश्वजगत्समेत तताएको छ। अर्थाेपार्जन गर्नकै लागि नागरिकलाई समेत नक्कली भुटानी शरणार्थी बनाएर मुलुक बाहिर पठाउने र आयआर्जन गर्ने घृणित काण्डले नेपाल र नेपालीको साख गिराएको छ। नेपालको प्रवेशद्वार त्रिभुवन अन्तर्राष्ट्रिय विमानस्थलबाट क्विन्टल सुनको निर्वाध अवैध ओसारपसारले मुलुकलाई बदनाम गराएको छ। अझ विश्वकै ध्यानाकर्षण गरेको छ। उक्त विमानस्थलबाट एकपटक होइन, कैयौंपटक अवैधरूपमा सुन आयात गर्न सफल हुनुले विमानस्थलको सुरक्षा व्यवस्थामा समेत विदेशीले प्रश्न उठाएका छन्। नेपालको विमानस्थलबाट हात्ती पनि छिराउन सकिन्छ भन्ने विदेशीको भनाइलाई यस्ता काण्डले बल दिएको छ। अर्काेतर्फ भ्रष्टाचार र अनियमितताको उदाहरणका रूपमा रहेको छ, नेपाल राष्ट्रको कार्यकारिणी प्रमुख अर्थात् प्रधानमन्त्रीको निवास। जहाँको जमिनलाई समेत नक्कली मोही खडा गरेर व्यक्तिको नाउँमा लैजाने काम भएकोमा छानबिन चलिरहेछ। यसले नेपालको शासन प्रणाली र राज्य सञ्चालकहरूको दण्डहीन कार्य उजागर गरेको छ। बहुदलीय व्यवस्थाको पुनस्र्थापना २०४६ सालमा भयो। २०४८ को आमनिर्वाचनबाट बनेको सरकारदेखि सुरु भएका ठूला भ्रष्टाचारका काण्डहरू २०६३ को राजनीतिक परिवर्तनपछि अझ तीव्ररूपमा विस्तार भएका छन्। २०६३ पछिका नेतृत्वहरूले राज्य सञ्चालनका लागि विश्वव्यापी व्यवस्थाअनुसारको व्यवस्था गरिएका शक्ति पृथकीकरण र शक्ति सन्तुलनको सिद्धान्तलाई तहस नहस पारे। जसकारण अहिले दण्डहीनता र आर्थिक अराजकता मौलाएको छ। राज्य सञ्चालनमा चेक एन्ड ब्यालेन्सको अभावका कारण एकछत्र रूपमा कार्यपालिका हाबी भएको छ। २०६३ पछि न्यायपालिका र व्यवस्थापिका निरीह बनेका छन्। केही व्यक्तिहरूको बन्द कोठामा गरिएका स्वार्थपरक निर्णयहरू राज्य सञ्चालनका सिद्धान्त जस्ता बन्न पुगेका छन्। जसले गर्दा शासन सत्तामा पुगिसकेका या हाल सरकार चलाएका र सरकारको सत्ता साझेदारीको रूपमा रहेका व्यक्तिहरूलाई मुलुकको कानुुनले छुन नसक्ने अवस्था सिर्जना हुन पुगेको छ। कानुुनीरूपमा समेत विभेद गराउनुले उनीहरू जतिसुकै ठूलो आरोपमा दोषी भए पनि उन्मुक्ति पाउने अवस्था बन्न थालेको छ। विश्वव्यापीरूपमा उदाहरण हेर्ने हो भने भ्रष्टाचारका आरोपितहरू जतिसुकै शक्तिशाली र चर्चित भए पनि कानुनी कठघरामा पुगेका छन् र दण्डित भएका छन्। मलेसियाका भूतपूर्व प्रधानमन्त्रीहरू म्युहिद्दीन यासिन, अनबर इब्राइम, नबिव रजाक हुन् या दक्षिण कोरियाका पूर्वराष्ट्रपति पार्क जिउन ह्यु हुन्। उनीहरू भ्रष्टाचारको आरोपमा दण्डित भएका छन्। भारतका चर्चित प्रधानमन्त्री पीभी नरसिंह राव सांसद खरिद गर्ने प्रयोजनका लागि भनिएको केसमा धर्मगुरु चन्द्रास्वामीको डायरीमा नाम भेटिएकै आधारमा भ्रष्टाचारको छानबिनमा तानिए। त्यही भ्रष्टाचारको आरोपको कारण उनको राजनीतिक क्यारियर समाप्त हुन पुग्यो। २०६३ पछिको नेतृत्वले शक्ति पृथकीकरण र शक्ति सन्तुलनको सिद्धान्तलाई तहसनहस पारे। जसकारण अहिले दण्डहीनता र आर्थिक अराजकता मौलाएको छ। दुर्भाग्य ! नेपालमा कार्यकारिणी प्रमुख अर्थात् प्रधानमन्त्री भएको समय २०६६ चैत्र २९ गते नक्कली मोही खडा गरी नक्कली मोहीको जग्गा साटफेर भएको पाइयो। सो विषयमा २७ रोपनी सरकारी जग्गा व्यक्तिलाई दिने निर्णय गर्ने तत्कालीन प्रधानमन्त्री माधवकुमार नेपाललाई नीतिगत निर्णयको बहानामा आरोपमुक्त गराउने कार्य विगतमा अख्तियार दुरुपयोग अनुसन्धान आयोगले नै गरेको थियो। तर अहिले सर्वाेच्च अदालतको निर्णयअनुसार निर्णय गर्ने मानिसलाई समेत छानबिनको दायरामा ल्याउनु भन्ने स्पष्ट आदेश आयो। यति हुँदाहुँदै पनि केही नभए झैं गरी उन्मुक्ति दिलाउने गरी सीआईबीले रिपोर्ट बनायो। यसरी जिल्ला सरकारी वकिलको कार्यालयलाई बुझाएको समाचारले आमनेपालीलाई आश्चर्यचकित बनाएको छ। यसैगरी समरजंग कम्पनीको नाउँमा रहेको सरकारी जमिनलाई नक्कली टिकिन्छा गुठीको नाममा ल्याई व्यक्तिको नाममा पुयाउने निर्णय अर्का प्रधानमन्त्री बाबुराम भट्टराईले गरेको खबर सार्वजनिक भयो। तर सीआईबीले बनाएको रिपोर्टमा भट्टराईको नाम समावेश नहुनुले राज्यले समेत छानबिनमा विभेद गरेको स्पष्ट देखिन्छ। त्यसैगरी, भट्टराई प्रधानमन्त्री भएको समयमा प्रधानमन्त्रीको सल्लाहकारको रूपमा रहेका मुख्यसचिव लीलामणि पौड्याललाई समेत ललिता निवास मुद्दामा आरोप लगाइएको छैन। अर्थात्, उन्मुक्ति दिन खोजिएको छ। अहिले दुईजना पूर्वप्रधानमन्त्री तथा पूर्वमुख्यसचिव आफूहरूलाई कुनै जानकारी नभएको र अरूले प्रस्ताव ल्याएको भरमा निर्णय गरिएको र निर्णय लेखिएको जस्ता कुरा गर्छन्। संविधानअनुसार मन्त्रिपरिषद्ले गरेका हरेक निर्णय कानुनसरह मान्यता पाउने संवैधानिक व्यवस्था गरिएको छ। कानुनसरह मान्यता पाउने मुुलुकको मन्त्रिपरिषद्ले गरेका निर्णयहरू गैरजिम्मेवार हिसाबले बेहोसीमा निर्णय गरिए होलान् भनेर कसरी पत्याउने ? मन्त्रिपरिषद्ले गरेका नेपाल र नेपालीको जनजीविकामा असर पार्न सक्ने यस्ता गम्भीर निर्णयमा निर्णय दिने तत्कालीन प्रधानमन्त्रीहरू र निर्णयलाई सूचीकृत गर्ने अर्थात् निर्णय लेख्ने मुख्यसचिवले पत्तै पाएनन् त ? एउटा ललिता निवासको प्रकरणमात्र होइन, २०६३ को परिवर्तनपछि तत्कालीन लडाकुलाई व्यवस्थापन गर्न राखिएको लडाकु शिविरको नाउँमा २१ अर्बभन्दा बढी दुरुपयोग भएको छ। त्यही भनेर त्यही पार्टीका जिम्मेवार व्यक्ति अर्थात् पूर्वप्रधानमन्त्रीले भन्दा पनि किन छानबिन हँुदैन ? त्यस्तै तिनै उनीहरूले दाबी गरेको बूढीगण्डकीको नाउँमा ९ अर्ब दुरुपयोग भएको विषयबारे राज्यको अनुसन्धान गर्ने निकाय किन मौन छ ? यस्ता धेरै भ्रष्टाचारका काण्डहरू सार्वजनिक रूपमा छताछुल्ल भएका छन्। अहिले प्रदेश र स्थानीय तहमा केन्द्रको भ्रष्टाचारको रोग महामारी जसरी फैलिएको छ। तर, राज्यको अनुसन्धान गर्ने निकाय सरकारको हस्तक्षेपको कारण निरीह बनिरहेको छ। मुलुकभित्र गरिएका भ्रष्टाचारका काण्डहरूको विश्लेषणकै आधारमा ट्रान्सपरेन्सी इन्टरनेसनलले सन् २०२२ को रिपोर्टमा १ सय ८० राष्ट्रमध्ये १ सय १० मा पारेको छ। जसले के स्पष्ट गरेको छ भने नेपालमा भ्रष्टाचार चरम रूपमा बढेको छ। त्यतिमात्र होइन, अहिले केही समयअगाडि नेपालको विमानस्थलबाट इलेक्ट्रिक चुरोट (भेप) मा ९ किलो सुन ल्याएको कुरा सार्वजनिक भइसकेको छ। त्यसैगरी पछिल्लो सुन प्रकरणमा क्विन्टल भनिएको र अहिले ६० किलो भएको सुनको प्रकरणमा स्पष्टरूपमा सत्ता निकट भएका व्यक्तिहरू शंकास्पद देखिएका छन्। तर, नौ किलो सुनमा समेत बिचौलियाको भूमिका निर्वाह गरी आरोपित भनिएका मानिसलाई कानुनको दायरामा अर्थात् छानबिनमा नल्याउनुले स्पष्ट दण्डहीनता र कानुनी विभेद देखिएको छ। भ्रष्टाचार आफैंमा मुलुकको आर्थिक, सामाजिक र अन्तर्राष्ट्रिय प्रतिष्ठाको लागि समेत ठूलो रोग हो। यदि यस्ता रोगहरूलाई समयमै निदान गरिएन भने भ्रष्टाचारले मुलुकलाई आर्थिक र सामाजिक रूपमा असन्तुलित त बनाउँछ। साथै राष्ट्रको छविमा समेत गम्भीर असर पार्ने स्पष्ट छ।"
अस्पतालमा आमा,"मलाई सानोमा खुब बिरामी पर्न मन लागिरहन्थ्यो। यस्तो बिरामी जुन शरीरलाई गाह्रो नहोस्। ताकि बाआमाको अगाडि पुल्पुलिएर धेरै माया पाइयोस्। जे माग्यो त्यही खान पाइयोस्। मैले सोचेको जस्तो हल्का बिरामी कति भए कति र त्यो बेला आमाले अरू बेलाभन्दा बढी स्याहार र माया गर्ने पलहरू विशेष लाग्थे। उमेरसँगै बाल्यावस्था जस्तो बिरामी पर्न कहाँ मनलाग्दो रहेछ र ? तीन सन्तानकी आमालाई हामी तीनै जनाले सानो छँदा पालैपालो बिरामी भएर कयौं रात निदाउन दिएनौं। कहिले दाइ बिरामी कहिले भाइ कहिले म। मध्यरातमा हनहनी ज्वरो आउँदा अत्तालिँदै अस्पताल धेरै पटक दौडाउनु भएको छ हाम्री आमाले। बुवा कामले हप्ता, दुई हप्तामा घर आउने तर आमाको निरन्तर एउटै रफ्तारको बेतलबी जागिर थियो। घर, बालबच्चा, भान्सा, भाँडाकुँडा अनि पाहुनापासा ओहो ! धन्न भ्याउनु हुन्थ्यो रहेछ आमाले। अझै पनि याद छ, म ६ वर्षको हुँदा मैले चाहेभन्दा फरक अर्थात् बढी नै बिरामी भएँ। निमोनियाले शिथिल मेरो शरीर। त्यतिबेला बालबालिकाका लागि अहिलेको जस्ता निजी क्लिनिक र अस्पतालको चाङ थिएन। हतारहतार आमाले पल्लो कोठामा बस्ने छिमेकीलाई दाइ र भाइ जिम्मा लगाएर कान्ति बाल अस्पताल पुयाउनु भयो। आफूले बुझेसम्म हातमा क्यानुला घोपेको, स्लाइन दिएको त्यो नै पहिलो पटक जस्तो लाग्छ। म बेहोसमै हँ हँ गरिरहेकी थिएँ। मलाई गाह्रो भो भन्दै रुन्थें। त्यसबेला मसँगै मेरी आमा रोएको झल्को आयो यसपालि। १२ दिनको अस्पताल बसाइमा सायदै आमा सुत्नु भयो। अनि सायदै केही खानु भयो। अस्पतालबाट घर लगेको केही दिनसम्म मैले जे जे माग्यो त्यो पुयाई दिनुहुन्थ्यो। साँझ पर्दै थियो बुवा आफ्नो कामबाट घर आउँदा म लुटपुटिएँ र चाउचाउ खान मन लागेको सुनाएँ। उहाँले मामा चाउचाउ ल्याइदिनु भयो। दाइ पनि मभन्दा डेढ वर्ष मात्र ठूलो। उहाँलाई चाउचाउ देखाउँदै खाएँ। दाइले मलाई पनि चाहियो भनेर पिर्न थालेपछि बाआमा दुवैले बेस्मरी गाली गर्नुभयो। रातको भात पाकिसकेकाले बहिनी बिरामी भएकाले मात्र दिएको तँ भात खा भन्दा मलाई औधी खुसी लागेको थियो। बाल मानसिकतामा आफूमात्र प्यारो हुन पाउँ भन्ने भ्रमले यसै पुलकित बनाउने रहेछ। जसोजसो दिनदशा उसैउसै परिस्थिति मिल्दै जाने अनुभूति यसपालि आमाको स्वास्थ्यमा अचानक आएको समस्याले पुष्टि गर्यो मेरो जीवनमा। साउनको दोस्रो सोमबारको व्रत बसेको दिन असह्य पेट दुखाइबाट सुरु भएको आमाको स्वास्थ्य समस्यामा तेस्रो हप्ता र चौथो हप्ताको सोमबारसम्म थुप्रै जटिलता आए। त्यससँग जुझ्दै काठमाडौंको अस्पतालबाट कहिल्यै नपुगेको धुलिखेल अस्पतालसम्म पुयायौं। ११ वर्षअघि पित्तथैली फ्याँकेको आमालाई पित्तथैलीको नलीमा पलाएको पत्थरी (ढुंगा)को पीडासँगै उपचारको क्रममा विभिन्न सफल असफल प्रक्रियाहरूले थपेको पीडा सपनाजस्तै लाग्छ। आमालाई असफल भएको ईआरसीपी उपचार पद्धतिपछि एक्युट प्यान्क्रियाटाइटिस भएको चिकित्सकले बताए। अस्पतालको ४८ घण्टे बसाइपछि थपिएको निमोनियाले एक हप्ता आईसीयूको बास आमाका लागि निकै सकसपूर्ण रह्यो। आईसीयू साइकोसिसका कारण एन्जाइटी र फोबियाको क्रम बढ्दै जाँदा मैले पुरानै स्वरूपमा आमालाई देख्न पाउने आस नै मारिसकेको थिएँ। आमाका लागि म यो समयमा छायाँ समान साथ रहिरहें। छिनछिनमा झिजो मानेर उहाँले झर्काेफर्काे गर्नुभयो। फेरि छिनमै आफूलाई छोडेर नजान अनुरोध गर्नुहुन्थ्यो। तँ घर गइस् भने म बाँच्दिनँ भनेको बेला बाल्यकालमा मलाई डाक्टरको भन्दा आमाको भर लागेको जस्तै कतै आमालाई पनि मेरै भर लागेछ भन्ने महसुस भयो। यति लाचार, विवश र बालापन आमामा कहिल्यै देखेको थिइनँ। मैले उहाँलाई सानो बच्चासरह स्याहारसुसार, सहानुभूति र प्रोत्साहन दिइनै रहें। कमजोर शरीरले लाज शरम, उमेर, सम्बन्ध सबै कुरा भुलाउने रहेछ। कठिन परिस्थितिहरूमा मेरा साना दुवै छोराहरूले म खोजेनन् वा खोजेर पनि प्रष्फुटन गर्न सकेनन्। केही भइहाले छोराहरूको बिजोग हुन्छ भन्ने मेरो काल्पनिक डर पनि यो अवस्थामा तोडियो। आखिर मानव चोला परिस्थितिहरूसँग पौंठेजोरी गर्दै अघि बढ्ने रहेछ। कसैको अनुपस्थितिले सबैथोक रोकिन्छ भन्ने भ्रम मात्र हो कि ? यी कष्टपूर्ण दिनहरू धुलिखेल अस्पतालमा बिताएँ। काठमाडौंका हामीलाई बिरानो लागेको धुलिखेल अस्पतालले दूरदराजबाट उपत्यकामा उपचारका निम्ति धाउने बिरामी र कुरुवाका डर, त्रास र रनभुल्लपनको अनुमान लगाउन सकेँ। अस्पतालको १८ दिनको बसाइमा आमालाई आईसीयूबाट वार्डमा सारिएको छ। ड्रिप, स्लाइन र अक्सिजनको सहाराबाट बिस्तारै आमालाई मुखबाट खुवाउन सक्यौं। घर जान पाइने आसले अहिले आफैं शौच गर्ने र हिँड्ने प्रयासमा हुनुहुन्छ आमा। अस्पतालमा आमालाई सम्हालेकी म धेरै रात सुतिनँ। एक्लै कुना पसेर भक्कानिएका पलहरूमा आफैंले आफैंलाई सयौं पटक सब ठीक हुन्छ भनेर सम्झाइरहें। मैले मेरो बाल्यवस्थाका बिरामी हुँदाका दिन र अहिले आमा बिरामी भएका दिनहरू दाँजे परिस्थिति उस्तै छ। मात्र हाम्रो स्थान बदलिएको छ। त्यो समयमा म बिरामी आमा कुरुवा, यो समयमा आमा बिरामी म कुरुवा।"
"बागमती प्रदेशको अध्यक्षमा पारस खड्का निर्वाचित, भने सिस्टमको प्रश्न अब ममाथि पनि उठ्न सक्छ","काठमाडौं : राष्ट्रिय क्रिकेट टोलीका पूर्व कप्तान पारस खड्का नेपाल क्रिके ट संघ, बागमती प्रदेशको अध्यक्षमा निर्वाचित भएका छन्। शक्रबार भएको निर्वाचनमा प्रतिस्पर्धी उमेश पियालाई हराउँदै पारस अध्यक्षमा निर्वाचित भएका हुन्। पारसले २३ मत ल्याउँदा उमेशले १४ मत ल्याएका थिए। निर्वाचनमा पारिको प्यानल नै विजयी भएको छ। उनले टिमकै कारण आफू यहाँसम्म आइपुगेको बताए। 'दुई दसक क्रिकेट खेले पनि चुनावी माहोल टफ नै हुने रहेछ। व्यक्ति आफ्नो ठाउँमा छ। तर टिम राम्रो भयो भने एकिदन सफलता मिल्छ। टिमवर्ककै कारण म यहाँ छु,' विजयी भएपछि उनले भने। समग्र क्रिकेट र प्रदेश क्रिकेटका लागि आफ्नोतर्फबाट उत्कृष्ट काम गर्ने उनले प्रतिवद्धता जनाए। पूर्वकप्तान हुँदा जसरी सिस्टमको कुरा उनले उठाए, ती प्रश्नहरू अब आफैंमाथि पनि उठ्ने उनले बताए। 'पोजिसनभन्दा पनि टिमलाई कसरी राम्रो बनाउने भन्ने मेरो लक्ष्य हो। पूर्व कप्तान रहँदा हाम्रो क्रिकेटको सिस्टम राम्रो भएन भनेर कुरा उठाउने मै थिएँ। आजदेखि ममाथि यही प्रश्न उठ्नेछ। सकभर म त्यो प्रश्न खडा नहोस् भन्ने चाहन्छु। राम्रो काम देखाउन चाहन्छु,' उनले भने। उनले आजको मितिदेखि आफू पनि पदाधिकारी भएको बताए।"
३१ रनमै समेटिएको बहराइनमाथि नेपालको सहज जित,"काठमाडौं : आइसीसी महिला टि२० विश्वकप एसिया क्षेत्र छनोटमा नेपालले बहराइनलाई १० विकेटले पराजित गर्दै प्रतियोगितामा लगातार दोस्रो जित दर्ता गराएको छ। मलेसियाको क्वालालाम्पुरमा आज भएको खेलमा बहराइनले नेपाललाई जितका लागि ३२ रनको सामान्य लक्ष्य दिएको थियो। जवाफमा नेपालले २ दशमलव ५ ओभरमा कुनै विकेट नगुमाइ लक्ष्य पूरा गर्यो। नेपालका लागि कविता कुवँरले अविजित १७ रनको योगदान दिइन्। उनले १४ बल खेल्दै तीन चौकाको मद्दतमा १७ रन बनाएकी हुन्। त्यस्तै सिता रानामगरले अविजित २ रन जोडिन्। त्यसअघि टस जितेर पहिले ब्याटिङ गरेको बहराइनले १५ दशमलव ४ ओभरमा सबै विकेट गुमाउँदै ३१ रनमा समेटिएको थियो। बहराइनका लागि कप्तान दीपिका रसङगिकाले सर्वाधिक ११ रनको योगदान दिइन्। त्यसबाहेक बहराइनका अन्य खेलाडीले दोहोरो अंकमा रन जोड्न सकेनन्। बहराइलाई सस्तैमा समेट्ने क्रममा नेपालकी इन्दु बर्माले तीन विकेट लिएन भने खुसी डंगोलले दुई विकेट झारिन्। कविता कुवर, पूजा महतो र रुविना क्षत्रीले समान एकएक विकेट लिए। यसअघि हिजो भएको पहिलो खेलमा नेपालले मलेसियालाई ५ रनले पराजित गरेको थियो। अब नेपालले आफ्नो तेस्रो खेल आइतबार भुटानसँग खेल्नेछ।"
सिटिजन लाइफ इन्स्योरेन्सको आईपीओ खुल्यो,काठमाडौं : सिटिजन लाइफ इन्स्योरेन्सले सर्वसाधारणका लागि प्राथमिक सेयर (आईपीओ) निष्काशनमा ल्याएको छ। कम्पनीले सर्वसाधारणका लागि प्रति सेयर १०० रुपैयाँ अंकित मूल्यमा १४४ रुपैयाँ प्रमियम थप गरी प्रतिसेयर कूल १४४ रुपैयाँमा १ करोड १२ लाख ५० हजार कित्ता सेयर निष्काशन गर्ने अनुमति पाएको थियो। जसमध्ये ५ प्रतिशतले हुन आउने ५ लाख ६२ हजार ५०० कित्ता सेयर प्रतिसेयर १०० रुपैयाँ अंकित मूल्यमा कर्मचारीहरूका लागि निष्काशन गरिसकेको छ। यसैगरी इन्स्योरेन्सको कूल निष्काशनको १० प्रतिशत अर्थात् ११ ललाख २५ हजार कित्ता सेयर नेपाल सरकारको सम्बन्धित निकायबाट श्रम स्वीकृति प्राप्त गरी विदेशमा बसी रोजगार गरिरहेका नेपालीहरूका लागि ५ प्रतिशत अर्थात् ५ लाख ६२ हजार ५०० कित्ता सेयर सामूहिक लगानी कोषका लागि निष्काशन गरी बाँडफाँट समेत गरिसकेको छ। कम्पनीले दोस्रो चरणमा बाँकी रहेको ९० लाख कित्ता साधारण सेयर सर्वसाधारणका लागि निष्काशनमा ल्याएको हो। हाल कम्पनीको चुक्ता पुँजी २ अर्ब ६२ करोड ५० लाख रहेको छ। सर्वसाधारणका लागि निष्काशन गरेको ९० लाख कित्ता सेयर बाँडफाटपछि चुक्ता पुँजी ३ अर्ब ७५ करोड रुपैयाँ पुग्ने कम्पनीले जनाएको छ। आईपीओका लागि भदौ १९ गतेसम्म आवेदन दिन सकिनेछ। लगानीकर्ताले प्रतिकित्ता २४४ रुपैयाँका दरले न्यूनतम १० किता र बढिका लागि १० अंकले भाग जाने संख्यामा अधिकतममा १५ लाख कित्तासम्मका लागि आवेदन दिन सक्नेछन्। आईपीओ निष्काशनका लागि गराएको रेटिङ्गमा क्रेडिट रेटिङ्ग संस्था इक्रा नेपाल लिमिटेडले इन्स्योरेन्सलाई इक्राएनपी इस्यूअर रेटिङ्ग ट्रिपल बी प्रदान गरेको छ। यसले इन्स्योरेन्सको वित्तीय दायित्व समयमा नै पूरा गर्ने सम्बन्धमा मध्य रुपमा सुरक्षित रहेको मानिन्छ।
"सुनको मूल्य घट्यो, तोलाको कति पुग्यो?",नेपाल सुनचाँदी व्यवसायी महासङ्घले सार्वजनिक गरेको विवरणअनुसार आज तेजाबी सुनको मूल्य प्रतितोला एक लाख ११ हजार नौ सय ५० छ । काठमाडौं : सुनचाँदी बजारमा आज छापावाल सुनको मूल्य प्रतितोला तीन सयले घटेको छ । अघिल्लो दिन प्रतितोला एक लाख १२ हजार आठ सयमा कारोबार भएको सुनको मूल्य आज प्रतितोला एक लाख १२ हजार पाँच सय निर्धारण गरिएको छ । नेपाल सुनचाँदी व्यवसायी महासङ्घले सार्वजनिक गरेको विवरणअनुसार आज तेजाबी सुनको मूल्य प्रतितोला एक लाख ११ हजार नौ सय ५० छ । यसको मूल्य अघिल्लो दिन एक लाख १२ हजार दुई सय ५० थियो । त्यस्तै आज चाँदीको मूल्य अघिल्लो कारोबार मूल्यका तुलनामा प्रतितोला १० ले घटेर एक हजार चार सय ७० तोकिएको महासङ्घले जनाएको छ । महासङ्घले अन्तर्राष्ट्रिय बजारमा हुने सुन तथा चाँदीको कारोबार मूल्यका तुलनामा यहाँ दैनिक कारोबार मूल्य तोक्दै आएको छ ।
१० निर्माण व्यवसायीको सम्झौता रद्द गरिँदै,"तानसेन : निर्माण व्यवसायीले १० वर्ष हुँदा पनि योजनाका काम पूरा नगरी अलपत्र छाडेपछि सडक डिभिजन कार्यालय पाल्पाले सम्झौता तोडी, धरौटी जफत गर्दै कालोसूचीमा राख्न थालेको छ। निर्माण व्यवसायीलाई कार्यालयले पटकपटक ताकेता गर्ने, लिखित, मौखिक, इमेल तथा रजिस्ट्रीपत्र पठाएर काममा ताकेता गरे पनि समयमा काम पूरा नगर्ने, बेपत्ता हुने, सम्पर्कमा नरहने अवस्था भएपछि सडक कार्यालय पाल्पाले ठेक्का सम्झौता तोड्न लागेको हो। कान्छाराम जयबाबा गोरखा जेभी काठमाडौंले २०७१ जेठ १४ गते सिद्धार्थ राजमार्ग तानसेन बुटवल सडकखण्डमा सडक मर्मतका लागि ६ करोड १८ लाख ४४ हजार रुपैयाँमा सम्झौता गरी पटकपटक म्याद थप गर्दासमेतपूर्ण रूपमा काम गरेको छैन। निर्माण व्यवसायीको अन्तिम म्याद २०७८ चैत्र ३० सम्म रहे पनि अझै पनि काम पूरा हुन सकेको छैन। पाल्पाको चर्चित माडी चक्रपथ निर्माणको जिम्मेवारी पाएको कोसी एन्ड न्यौपाने ओम साई कन्स्ट्रक्सन जेभी काठमाडौंले पनि समयमा काम नगरेपछि सडक कार्यालयले ठेक्का तोड्ने भएको छ। निर्माण व्यवसायीले २०७२ माघ १० गते ६ करोड २ लाख ३५ हजार रुपैयाँमा काम सम्पन्न गर्ने गरी सम्झौता गरेर पटकपटक म्याद थप्दासमेत काम पूरा नभएको हो। कार्यालयले अन्तिम पटक २०७८ चैत्र ३० गतेसम्म म्याद थपे पनि सो अवधिमा समेत काम पूरा गर्न सकेन। जसको कारण माडीफाँट वरिपरिका तानसेन नगरपालिका, बगनासकाली, रम्भा, माथाँगढी र पूर्वखोला गाउँपालिकाका जनताले यातायातको सुविधाबाट वञ्चित भएको तानसेन नगरपालिका ९ का वडाध्यक्ष राजेशकुमार अर्यालले बताए। काम नगर्ने निर्माण व्यवसायीको ठेक्का सम्झौता रद्द गरेर नयाँ प्रक्रियाबाट काम लगाउन सडक कार्यालय पाल्पालाई अनुरोध गर्दै आएको वडाध्यक्ष अर्यालले बताए। सिद्धार्थ राजामार्ग तानसेन बुटवल सडकखण्डको जरेपिपलखण्ड मर्मतको लागि ३५ लाख ९६ हजार रुपैयाँमा जय रक्तकाली कन्स्ट्रक्सन प्रालि नुवाकोटले २०७७ कात्तिक १३ गते सम्झौता गरेर २०७९ कात्तिक १३ गते म्याद सकिँदा पनि काम पूरा नगरेपछि कार्यालयले सम्झौता तोड्ने गृहकार्यमा जुटेको छ। सोही निर्माण व्यवसायीले आर्यभन्ज्याङ रामपुर सडकखण्डमा मर्मतका लागि २०७७ कात्तिक १३ गते ३६ लाख ३६ हजार रुपैयाँमा सम्झौता गरेर २०७९ मंसिर ३० गतेसम्म काम पूरा गर्नुपर्नेमा कुनै काम नगरी अलपत्र छाडेको छ। सोही कम्पनीकै सिद्धार्थ राजमार्गको तानसेन बुटवल सडकखण्डको डुम्रे क्षेत्रमा सडक मर्मतका लागि १ करोड १ लाख ६९ हजार रुपैयाँमा २०७८ फागुन १० गते सम्झौता गरी २०८० वैशाख ३० गते सक्ने भनिए पनि काम अपूरै छाडेको छ। जय रक्तकालीसँग तीन वटै ठेक्का सम्झौता तोड्ने गरी प्रक्रिया अगाडि बढेको सडक कार्यालय पाल्पाका प्रमुख प्रदीपमणि निरौलाले जानकारी दिए। आर्यभन्ज्याङ रामपुर सडकखण्डमा मर्मतका लागि उदय कन्स्ट्रक्सन एन्ड इन्जिनियरिङ कन्सल्टेन्सी तानसेन पाल्पाले १८ लाख १५ हजार रुपैयाँमा २०७८ असोज ४ गते सम्झौता गरी २०७९ कात्तिक ३० गतेसम्म सक्नुपर्नेमा अपूरै छाडेको छ। यसैगरी, रिदम कन्ट्रक्सन बुटवल रूपन्देहीले बरतुङ रिडी तम्घास क्षेत्रममा सडक मर्मतका लागि १ करोड १४ लाख १८ हजार रुपैयाँमा २०८० साल असार १५ मा काम सक्ने गरी २०७८ माघ २७ गते सम्झौता गरेको थियो तर उक्त कम्पनीले सयममै काम पूरा नगरेपछि कार्यालयले दुवै कम्पनीको ठेक्का सम्झौता रद्द गर्न लागेको डिभिजन प्रमुख निरौलाले बताए। नमुना कन्ट्रक्सन खिम्ती प्रालि रामेछापले झुम्सा राम्दी सडकखण्ड मर्मतका लागि १ करोड २० लाख १२ हजार रुपैयाँमा २०७८ माघ ६ मा सम्झौता गरे पनि २०८० असार ३० गतेसम्म समयमा काम गर्न सकेन। सिद्धार्थ राजमार्गको तानसेन बुटवल सडकखण्डको झुम्सा क्षेत्रमा मर्मत सम्भारको लागि चण्डी निर्माण सेवा सिद्धार्थनगर रूपन्देहीले ४७ लाख ९१ हजार रुपैयाँमा २०७८ फागुन २ मा सम्झौता गरी २०८० असार २५ गतेसम्म सक्नुपर्ने अन्तिम समय भए पनि कम्पनीले सो क्षेत्रको काम अलपत्र पारेर छाडेको छ। कालीगण्डकी नदीमा गुल्मी रिडी र स्याङ्जा चण्डीभन्ज्याङ जोड्ने स्टिल ट्रस पुल निर्माणका लागि २० करोड २९ लाख २० हजार रुपैयाँमा २०६९ साल असार २५ मा ठेक्का सम्झौता गरेको श्री स्वच्छन्द निर्माण सेवा नागार्जुन काठमाडौंले अन्तिम म्याद २०७८ चैत्र ३० गतेसम्म सक्नुपर्नेमा पुल निर्माण नै अलपत्र पारेपछि डिभिजन सडक कार्यालय पाल्पाले ठेक्का तोड्ने तयारीमा पुगेको छ। कार्यालयले १० वटै निर्माण व्यवसायीले समयमा काम नगरेकोेले सम्झौता रद्द गर्न विभागमा पत्राचार गरिसकेको डिभिजन प्रमुख निरौलाले बताए।"
"तातोपानी नाका पूर्ण रूपमा सञ्चालन, सर्वसाधारणलाई एकदिने पास","सिन्धुपाल्चोक : चीनसँगको उत्तरी सीमा नाका तातोपानी पूर्ण रुपमा सञ्चालनमा आएको छ। आठ वर्षपछि यो नाका हुँदै सर्वसाधारण चीन प्रवेश पाउने गरी नाका खुलाइएको हो। नेपाली अध्यागमन कार्यालयबाट पास बनाएर शुक्रबार सिन्धुपाल्चोक क्षेत्र नं १ बाट प्रत्यक्ष निर्वाचित प्रतिनिधिसभा सदस्य माधव सापकोटा, भन्सार कार्यालयका प्रमुख दयानन्द केसी, अध्यागमन कार्यालयका अधिकारीहरू र तातोपानी क्षेत्रका जनप्रतिनिधिसहितको टोली चिनियाँ भूमि पुगेका छन्। सो टोलीलाई चिनियाँहरूले भव्य स्वागत गरेका थिए। लिपिङस्थित मितेरी पुलबाट नेपाली अध्यागमन कार्यालयको पास लिएका सिन्धुपाल्चोकका स्थानीय बासिन्दा समेत चिनियाँ सुरक्षाकर्मीलाई जाँच गराएर चीनतर्फ प्रस्थान गरे। ८ वर्षपछि नाका पूर्ण रुपमा खुलेकोमा म आम नेपालीसँग खुसीयाली साटासाट गर्न चाहन्छु। अहिले नेपाल तर्फको बाटोमा केही जटिलता छ। बाटो स्तरोन्नति गर्न चीन सरकारले सहयोग गर्ने संकेत गरिसकेको छ, चिनियाँ क्षेत्र पुगेर सांसद सापकोटाले भने, मानव आवतजावत हुँदा खाने बस्ने व्यवस्था गर्न जुट्नुपर्ने देखिएको छ। नाका पूर्ण रुपमा चलेपछि रोजगारी सिर्जना हुने हुँदा अर्थतन्त्रले गति पनि लिनेछ आशा छ। त्यस्तै तातोपानी भन्सार कार्यालयका प्रमुख दयानन्द केसीले नाका पूर्ण रुपमा खुलेकोमा खुशी व्यक्त गर्दै तातोपानी नाकाप्रति चीन सरकार सकारात्मक रहेको बताए। सडकको अवस्थाले गर्दा अहिले तत्काल केही समस्या देखिएको छ, सामान ल्याएका गाडी पल्टी गर्नुपर्ने अवस्था छ, उनले भने, तर नेपाल सरकारले यसतर्फ ध्यान दिने हो भने पूर्ववत् नाका सञ्चालन गर्न कुनै समस्या छैन। नेपाल ट्रक कन्टेनर ढुवानी सेवा समितिका अध्यक्ष अर्जुनबहादुर सापकोटाले केही महिना नेपाली कन्टेनर खासामा जान नदिने कुरा भएको बताए। चीनतर्फ पार्किङको समस्या छ भनेको छ। त्यो समाधान चाँडै गरिनुपर्छ, उनले भने, अब नेपालबाट स्थानीयहरू चीन गएर सामान ल्याएर सानोतिनो व्यापार गरेर गुजारा गर्न सक्छन्। प्रमुख जिल्ला अधिकारी रमेश न्यौपानेका अनुसार सुरुमा पास लिएकाहरू पुल पारीको बजारसम्म जान पाउने छन्। चिनियाँ सरकारसँग तातोपानीको सीमाबाट ३० किलोमिटर क्षेत्रका स्थानीयलाई हरियो र अन्यले एकदिने पास लिएर चीन जान पाउने सहमति भएको उनले बताए। भूकम्पपछि सीमा क्षेत्रको चिनियाँ बजार खासाको अझैं पुनर्निर्माण भइसकेको छैन। सर्वसाधारणका लागि नाका खोलिए पनि खासा क्षेत्रमा सीमित संरचना निर्माण भएका कारण पूर्ण रुपमा व्यापारको लागि केहि समय कुर्नुपर्ने जनाइएको छ। तत्कालका लागि लिपिङ पारी रहेको चिनियाँ भूभागमा एक दर्जन पसल सञ्चालनमा ल्याइएको छ। केही दिनमा रमिते र खासा क्षेत्रमा पनि केही पसल सञ्चालनमा ल्याइने चीनस्थित सिल्क ट्रान्सपोर्टका साङ्देन शेर्पाले बताए। नेपाली कन्टेनरले ल्याएका सामग्री जाँच्न चीनले रमितेमा नयाँ भन्सार कार्यालय बनाएको छ। नेपालबाट सामान लिएर जाने कन्टेनर खासासम्म पुग्न पाउने सुविधा दिइएको व्यवसायी दोर्जे लामाले जनाए। खासामा पार्किङ गर्ने ठाउँ बनाइसकिएको छैन त्यसकारण अहिले आयात हुने सामान लिन कन्टेनर खासा जान पाउँदैनन्, उनले भने। नाका पूर्ण रूपमा खोलिएसँगै नेपालतर्फ पनि आवश्यक पूर्वाधार व्यवस्थापनको काम भइरहेको भोटेकोशी गाउँपालिका का अध्यक्ष कुमार श्रेष्ठले जनाए। एक एस्क्साभेटर र टिपरसहित अन्य सवारी प्रयोग गर्दै लिपिङमा बर्खायता थुप्रिएका पहिरो हटाएका छौं, लिपिङका भग्नावशेष संरचनाहरू सफा गरिरहेका छौं, उनले भने, सीमा जोड्ने कोदारी राजमार्ग २६ किलोमिटर अझै क्षतिग्रस्त हुँदा कन्टेनरलाई धराप थापेझैं अवस्था छ, त्यसैलाई दृष्टिगत गरी सीमा क्षेत्रमा सडकलाई केही सरसफाइ गरिएको छ। नेपालतिब्बत व्यापार सहजीकरण समितिको एघारौं बैठकले तातोपानीलाई दुई महिनाभित्रै सर्वसाधारणका लागि नाका खुलाउने सहमति गरेको थियो। खासाबाट सामग्री ल्याउन लिपिङमा रहेको पुरानो भन्सार कार्यालयमा छोटी भन्सार सुरु गर्ने तातोपानी सुक्खा बन्दरगाहका प्रमुख भन्सार अधिकृत दयानन्द केसीले बताए। नाकाबाट आउजाउ सुरु भएपछि अब सामान ल्याउन थालिनेछ, छोटी भन्सारले समय र प्रोटोकल पालनमा सहज हुन्छ, भन्सार निर्देशिकामा भएबमोजिम महसुल लिने व्यवस्था मिलाउँछौं, उनले भने। २०७२ को भूकम्पपछि नेपाल र चीन दुवैतर्फ ठूलो मानवीय र भौतिक क्षति भएका कारण लामो समयसम्म नाका बन्द अवस्थामा थियो। २०७६ फागुनमा विश्वव्यापी रुपमा कोरोना महामारी फैलिएपछि नाका पुनः बन्द रहेको थियो। चीनबाट सीमित सामान आयातका लागि खुला रहेको नाकाबाट २०८० वैशाख १८ बाट दोहोरो आयात निर्यात खुलाइएको थियो।"
आठ वर्षपछि तातोपानी नाकाबाट आवतजावत सुरु,"मेलम्ची : नेपालचीन सिमास्थित तातोपानी नाकामा आठ वर्षपछि मानिस आवतजावत सुरु भएको छ । आज लिपिङस्थित मितेरी पुलबाट नेपाली अध्यागमन कार्यालयको पास लिएका सिन्धुपाल्चोकका बासिन्दा चिनियाँ सुरक्षाकर्मीलाई जाँच गराएर चीनतर्फ प्रस्थान गरेका छन् । सांसद सापकोटासहितको टोलीलाई चिनियाँहरुले भव्य स्वागत गरेका थिए । नाका खुलाउन नेतृत्वदायी भूमिका खेल्नुभएका सिन्धुपाल्चोक क्षेत्र नं १ बाट प्रत्यक्ष निर्वाचित प्रतिनिधिसभा सदस्य माधव सापकोटा सुबोध बिहानै तातोपानी नाका पुगेका थिए । तातोपानी क्षेत्रका जनप्रतिनिधि, भन्सार र अध्यागमन कार्यालयका अधिकारीसहित नाकामा पुगेका उनले अब नाका पूर्ण सञ्चालनमा आएको बताए। विसं २०७२ वैशाख १२ गतेको महाभूकम्पपछि नेपालचीनबीचको सो नाका पूर्णरुपमा बन्द थियो । नेपाल र चीन दुवैतर्फ ठूलो मानवीय र भौतिक क्षति भएका कारण लामो समयसम्म नाका बन्द अवस्थामा थियो । भूकम्प सृजित कठिनाइ पन्छाएर सीमितरुपमा मात्रै सञ्चालन भएको नाका विसं २०७६ फागुनमा विश्वव्यापीरुपमा कोरोना महामारी फैलिएपछि नाका पुनःबन्द भएको थियो । चीनबाट सीमित सामान आयातका लागि खुला रहेको नाकाबाट २०८० वैशाख १८ (१ मे) बाट दोहोरो आयात निर्यात खुलाइएको थियो । आयात निर्यात खुलेलगत्तै मानिस आवतजावतका लागि संसद्मा सापकोटाले आवाज पनि उठाएका थिए। साथै कूटनीतिक भेटघाट तथा प्रधानमन्त्री, गृहमन्त्री र परराष्ट्र मन्त्रीको ध्यानाकर्षण समेत गराएका थिए। केही समयअघि चिनियाँ अधिकारीले आजैदेखि मानिस ओहोरदोहोरका लागि नाका सञ्चालन गर्ने तयार रहेको खबर पठाएका थिए । त्यसपछि चिनियाँ अधिकारीबीच भएको छलफलले स्थानीय आवतजावत गर्न पाउने निर्णय गरेको प्रमुख जिल्ला अधिकारी रमेश न्यौपानेले जानकारी दिए।"
नौमुरे जलविद्युत्को ८३ रकम फ्रिज,"सन्धिखर्क : अर्घाखाँचीको शीतगंगा नगरपालिका ८, सातमाराको नौमुरे बहुउद्देश्यीय जलविद्युत् आयोजनाकोे गत आर्थिक वर्ष २०७९८० मा बजेटको कुल ८३ प्रतिशत रकम फ्रिज भएको छ। विभिन्न सरकारले यस आयोजनाको चर्चा र तयारी गरेको लामै समय भए पनि निर्माण प्रक्रियामा चाँसो नदिँदा आयोजनाले गति लिन नसकेको हो। लुम्बिनी प्रदेशका पाँच जिल्लालाई प्रत्यक्ष फाइदा पुग्ने आयोजनाको कामको गति शून्य जस्तै छ। आयोजनाले १७ प्रतिशत रकम मात्र खर्च गरेको छ। आयोजनाको काम अघि बढ्न नसक्दा बजेट फ्रिज गएको हो। चालू र पुँजीगत गरेर ६ करोड ७९ लाख ५३ हजार विनियोजन भएकोमा जम्मा १ करोड १८ लाख ७६ हजार रुपैयाँ खर्च भएको आयोजना अर्घाखाँचीका प्रमुख जयराम प्रजापतिले बताए। चालू खर्चतर्फ १ करोड ८५ लाख ५३ हजार विनियोजन भएकोमा ४२ लाख ६९ हजार रुपैयाँ खर्च भएको छ। दरबन्दीअनुसारको कर्मचारी नहुँदा चालू खर्चको रकम फ्रिज भएको छ। पुँजीगततर्फ ४ करोड ९४ लाख विनियोजन भएकामा ७६ लाख ७ हजार रुपैयाँ मात्र खर्च भएको देखिन्छ। कार्यालयको ५ करोड ६० लाख ७७ हजार रुपैयाँ फ्रिज गएको हो। जुन कुल बजेटको ८३ प्रतिशत रकम हो। सम्भाव्यता अध्ययनअनुसार सात वर्षभित्र आयोजना सम्पन्न हुने लक्ष्य लिए पनि उद्देश्य अनुरूप काम भने हुन सकेको छैन। कार्यालयका प्रमुखदेखि अन्य कर्मचारीले तलब भत्ता खानुबाहेक अन्य प्रगति शून्य जस्तै छ। बजेट हुँदाहुँदै काम गर्न नसक्नु कार्यालयको कमजोरी रहेको स्थानीयले बताएका छन्। आयोजनाको मुख्य काम बाँकी नै रहे पनि अन्य कार्यहरू अगाडि बढेको कार्यालय प्रमुख प्रजापतिले जानकारी दिए। रिभर ट्रेनिङ वर्कको डिजाइन तयार पार्ने, आयोजना क्षेत्रको जग्गा अधिग्रहणसम्बन्धी, जलाधार क्षेत्र संरक्षणसम्बन्धी, जलाशयको परिधि छुट्ट्याउने, शीतखोला पुलको डिजाइन तयार पार्ने कार्य भइरहेको उनको भनाइ छ। तत्कालीन पञ्चायत सरकारले सस्तो लगानीमा आयोजना निर्माण गर्ने भन्दै २०४३ सालमै भैगोलिक परीक्षण, पानीको बहाव परीक्षण तथा सर्वेक्षणसमेत गरेको थियो। २०४६ सालमा बहुदल आएपछि पटकपटक चर्चा भए पनि आयोजनाको कामले गति लिएन। विद्युत् विकास विभागले प्रस्ताव गरेको आयोजनामा तीन खण्डमा गरेर २ सय ८१ मेगावाट विद्युत् उत्पादन गरिनेछ। राप्ती नदीमा १ सय ६९ मिटर अग्लो बाँध बनाइने बहुउद्देश्यीय आयोजनाअन्तर्गत तीन आयोजना निर्माण गर्न लागिएको हो। अर्घाखाँचीको शीतगंगा७ र ८ को सिमानामा बाँध निर्माण गर्ने तथा प्यूठानको सरुमारानी३ मा विद्युत्गृह निर्माण गरी २१८ मेगावाट क्षमताको नौमुरे जलविद्युत् आयोजना निर्माण गरिने छ। यस्तै, शीतगंगा७ को लामातालमा रिरेगुलेटिंङ बाँध बनाई ८ मेगावाटको लामाताल जलविद्युत् आयोजना निर्माण गर्ने प्रस्ताव विद्युत् विकास विभागले तयार गरेको छ। आयोजनाबाट विद्युत् उत्पादन साथै दाङ र कपिलवस्तुमा सिँचाइ सुविधा उपलब्ध गराउने योजना रहेको छ। नौमुरे बहुउद्देश्यीय आयोजनामार्फत वितरण हुने पानीले देउखुरी, बाँके, कपिलवस्तुमा गरी ८३ हजार ३ सय २ हेक्टर जमिनमा सिँचाइ सुविधा पुग्ने योजनाले लक्ष्य लिएको छ। देउखुरीको १० हजार ८ सय हेक्टर, बाँकेको ४२ हजार ७ सय ६६ हेक्टर र कपिलवस्तुको २९ हजार ७ सय ३६ हेक्टर जमिनमा सिँचाइ सुविधा पुग्नेछ। बहुउद्देश्यीय आयोजना निर्माणका लागि १ खर्ब २८ अर्ब रुपैयाँ बजेट अनुमान गरिएको छ। बहुद्देश्यीय आयोजनाले प्यूठानको सरुमारानी, माण्डवी, ऐरावती, मल्लरानी गाउँपालिका, अर्घाखाँचीको शीतगंगा, भूमिकास्थान नगरपालिका, कपिलवस्तुको शिवराज नगरपालिका प्रत्यक्ष प्रभावित स्थानीय तहको सूचीमा छन्। दाङको राप्ती, बंगलाचुली, गढवा गाउँपालिका अप्रत्यक्ष प्रभावित स्थानीय तहको सूचीमा रहेका छन्। कुल ३ हजार ४ सय १४ वर्ग किलोमिटर क्षेत्र आयोजनाले प्रभावित हुनेछ। ३४ वर्षअघि सर्भे थालेर बीचमै रोकिएको यो जैविक विविधता, पर्यावरण र पर्यटनका हिसाबले नमुना जलविद्युत् परियोजनाअन्तर्गत पर्दछ।"
"सन नेपाल लाइफ इन्स्योरेन्सको आईपीओ बाँडफाँट,७ लाख ६८ जनाले पाए १० कित्ता सेयर",काठमाडौं : सन नेपाल लाइफ इन्स्योरेन्सको आईपीओ बाँडफाँट भएको छ। इन्स्योरेन्सको शेयर निष्काशन तथा बिक्री प्रबन्धक नेपाल एसबीआई मर्चेन्ट बैंकिङ्ग लिमिटेडको कार्यालयमा शुक्रबार गोलाप्रथा प्रक्रियाबाट इन्स्योरेन्सको आईपीओ बाँडफाँट भएको हो। इन्स्योरेन्सले गत साउन ३२ गतेदेखि भदौ ४ गतेसम्म सर्वसाधारणका लागि प्रतिकित्ता १०० रुपैयाँ अंकित मूल्यमा १३९ रुपैयाँ प्रिमियम थप गरी प्रतिकित्ता २३९ रुपैयाँमा ७६ लाख ८० हजार कित्ता आईपीओ निष्काशन गरेको थियो। कम्पनीको आईपीओका लागि १५ लाख ७७ हजार ७ सय ४४ जनाले आवेदन दिएका थिए। आवेदनमध्ये १४ लाख ६० हजार ६१ आवेदन स्वीकृत भएको छ भने १ हजार ३४१ आवेदन रद्द भएको छ। कुला आवेदकमध्ये ७ लाख ६८ हजार आवेदकले १० कित्ताका दरले इन्स्योरेन्सको शेयर प्राप्त गरेका छन्। आईपीओमा मागभन्दा २१३ गुणा बढी आवेदन परेको थियो।
"अनुगमन परम्परागत, भान्सा महँगियो","काठमाडौं : एक वर्षको बीचमा ३ गुणाले जिराको मूल्य बढेको छ। एक वर्षअघि प्रतिकिलोग्राम साढे ४ सय रुपैयाँ हाराहारीमा बिक्री हुन्थ्यो। खुद्रा पसलमा अहिले त्यही जिरा प्रतिकिलोग्राम १३ देखि १४ सय रुपैयाँसम्म पुगेको छ। ग्राहकहरूले किन यत्ति अचाक्ली महँगो भनेर सोधेर हैरान पार्छन्। यसको मूल्य चर्केकाले बिक्री पनि आधा घटेको छ, थापाथलीमा पाँच वर्षदेखि मसला मिल राखेर व्यवसाय गर्दै आएकी सञ्जेल मसला पसलकी शोभा सञ्जेल सुनाउँछिन्। ग्राहकले लैजाने सामानको परिमाणसमेत आधाले घटाएकोले व्यवसाय खुम्चिएको उनी बताउँछिन्। थप्छिन्, किनभने एक केजी लैजानेले आधा केजी किन्छन्, आधा केजी किन्नेले एक पाउ लान्छन्। महँगी बढेकाले थोरै खाएर पुर्याउन थाले। सुरुमै अति महँगो परेकाले मरमसला पिसेर बेच्दा पिसाइको ज्यालामात्रै राखेर बेच्नु परेको उनको गुनासो छ। यो एक व्यवसायीको गुनासो हो। तर, आज हरेक भान्छामा महँगी बढ्दा सर्वसाधारणलाई दैनिक गुजारा चलाउन हम्मे परेको छ। जिरामात्रै होइन सबै मसलाजन्यको भाउ धेरै बढेको छ। वर्ष दिनभित्रमा मरिचको मूल्य प्रतिकेजी थप ७ सयले बढ्यो। पसलमा आउने ग्राहकहरूले किन यत्ति धेरै महँगो भयो भनेर हामीलाई प्रश्न गर्ने गरेको उनी बताउँछिन्। खाद्यान्न, लत्ताकपडा, तरकारीजस्ता अत्यावश्यक वस्तुदेखि शिक्षा शुल्क, स्वास्थ्य सेवा शुल्कलगायतमा चर्को महँगीले आम सर्वसाधारण मारमा छन्। अझ धमाधम चाडपर्व नजिकिँदै छ। प्रायः तीज, दसैं, तिहार, छठजस्ता पर्वमा बढी खपत हुन्छ। यस्ता चाडपर्वको मौकामा व्यवसायीहरूले थप महँगो बनाउने गरेको अहिलेसम्मको अनुभवले पनि देखाउँछ। यता नेपाल राष्ट्र बैंकको तथ्यांकले पनि महँगीले सीमा नाघेको देखाउँछ। आर्थिक वर्ष २०७९०८० मा वार्षिक औसत उपभोक्ता मुद्रास्फीति ७७४ प्रतिशत छ। जबकि ७ प्रतिशतको सीमामा राख्ने लक्ष्य थियो। अघिल्लो आर्थिक वर्ष यस्तो मुद्रास्फीति ६३२ प्रतिशतमात्रै थियो। खाद्यान्न, दुग्ध पदार्थ, मसला, घरायसी उपभोग्य वस्तुहरू, आयातीत वस्तुहरू र इन्धनको मूल्यवृद्धिका साथै अमेरिकी डलरसँग नेपाली रुपैयाँ अवमूल्यन भएका कारण उपभोक्ता मूल्यमा चाप परेको हो। तर, आन्तरिक मागमा कमी आएको र भारतमा थोक मूल्य घट्ने प्रवृत्ति देखा परेकोले मूल्यमा परेको चाप कम हँुदै जाने राष्ट्र बैंकको भनाइ छ। अनुगमनमा कडाइ गरेर कालाबजारियालाई सक्दो नियन्त्रण गरिएको छ। तर, बजारको महँगी भने मागको तुलनामा आपूर्ति कम हुँदा भएको हो। यसलाई पनि अब नियन्त्रण गर्छौं। रमेश रिजाल, मन्त्री, उद्योग, वाणिज्य तथा आपूर्ति मन्त्रालय अघिल्लो आर्थिक वर्षको तुलनामा आर्थिक वर्ष २०७९०८० मा खाद्य तथा पेयपदार्थ समूहअन्तर्गत रेस्टुरेन्ट तथा होटल उपसमूहको मूल्यवृद्धि १४४२ प्रतिशत, मरमसलाको १२५० प्रतिशत, खाद्य तथा खाद्यजन्य पदार्थको १०७० प्रतिशत, सुर्तीजन्य पदार्थको ९८८ प्रतिशत र दुग्ध पदार्थ तथा अन्डाको ९२३ प्रतिशत छ। साथै, गैरखाद्य तथा सेवा समूहअन्तर्गत यातायात उपसमूहको मूल्यवृद्धि १३५० प्रतिशत, मनोरञ्जन तथा संस्कृतिको १०१८ प्रतिशत, स्वास्थ्यको १००१ प्रतिशत, शिक्षाको ८७९ प्रतिशत र घरायसी उपयोगका वस्तुहरूको ८६५ प्रतिशत रहेको छ। ४० खाद्यवस्तुको मूल्यवृद्धि वार्षिक ३ प्रतिशतदेखि १५० प्रतिशत बजारमा उपलब्ध हुने करिब ४० खाद्यवस्तुको मूल्यवृद्धि एक वर्षको अन्तरमा न्यूनतम ३ प्रतिशतदेखि १५० प्रतिशतले बढेको छ। नेपाल खुद्रा व्यापार संघको तथ्यांकअनुसार गत भदौको तुलनामा चालू आवको भदौमा जिरामात्रै प्रतिकिलो १५० प्रतिशतले बढेको छ। गत वर्ष प्रतिकिलो ५ सय रुपैयाँको जिरा बढेर साढे १२ सय पुगेको छ। तर बजारमा अझ महँगो छ। जिरासँगै तिल, भटमास, दाल, चिउरा, चना, ज्वानो, मुरली मकै, चामल, चामलको पिठो, बदाम, राजमा, केराउ, मेथी, मस्यौरा, कोदो, आँटा, धनियाँ, मैदा, चिनी, घिउलगायतका खाद्यवस्तुको मूल्य गतवर्षभन्दा धेरै बढेको छ। खुद्रा व्यापार संघको तथ्यांकअनुसार समग्रमा खाद्यान्नमा मात्रै वार्षिक २२ प्रतिशतले मूल्यवृद्धि भएको छ। मसलाजन्य वस्तु, गेडागुडी, दाल, चामल, आँटा, मैदा, चिनी, घिउलगायतको मूल्य बढेको छ। तेलमा मात्रै ८० प्रतिशतसम्म बढ्यो। काँचो तोरीको, भटमास, सनफ्लावरलगायतको अचाक्ली बढेको थियो। यद्यपि प्रतिलिटर ३ सय ४० रुपैयाँ पुगेको तेलको मूल्य भने केही घटेको छ। यसको कारण यसअघि नेपालले अन्य मुलुकबाट डलर तिरेर ल्याएको तेलको कच्चापदार्थ तयार गरी भारुमा भारत निर्यात गथ्र्यो। तर अहिले भारतले नेपालबाट तेल खरिद नगरेकाले नि मूल्य घटेको संघको भनाइ छ। ७० प्रकारका तरकारी, फलफूलको मूल्यवृद्धि उच्च एकै वर्षको अन्तरमा बेमौसमी मात्रै होइन मौसमी तरकारीको मूल्य अचाक्ली बढेको छ। बर्खे तरकारीको मूल्य पनि छोइसक्नु छैन। कालीमाटी फलफूल तथा तरकारी बजार विकास समितिले सार्वजनिक गर्ने गरेको ८४ शीर्षकका तरकारी तथा फलफूलमध्ये ७० प्रकारका तरकारी, फलफूलको मूल्य वर्षदिनको अन्तरमा अत्यधिक बढेको छ। यसमध्ये अधिकांश तरकारीको मूल्यवृद्धि १०० प्रतिशतभन्दा माथि छ। यो त कालीमाटी बजारको होलसेल मूल्य हो तर खुद्रा बजार मूल्य त झन छोइसक्नु छैन। काँक्रो, भिन्टी, बोडी, तितो करेला, चिचिण्डो, मुला, काउली, बन्दा, प्याज, सिमी, स्कुस, भेडेखुर्सानी, चिचिण्डो, घिउसिमी, लौका, बोडी, घिरौला, गोलभेंडालगायतका मौसमी (सिजनेवल) तरकारीको मूल्य गत वर्षको भन्दा धेरै माथि पुगेको छ। कालीमाटी फलफूल तथा तरकारी बजार विकास समितिको तथ्यांकअनुसार मौसमी तरकारीको होलसेल (थोक) मूल्य नै दोब्बरभन्दा बढीसमेत देखिन्छ। तथ्यांकअनुसार गत वर्षको भदौ १४ गतेको तुलनामा यो भदौ १४ मा लाम्चो भन्टाको थोक मूल्यमात्रै ५ सय १३३६ प्रतिशतले बढेर प्रतिकेजी ७६ रुपैयाँ पुगेको छ। जबकि गत वर्ष प्रतिकेजी १२ रुपैयाँमा मात्रै पाइन्थ्यो। पछिल्लो चरणमा घोषित तथा अघोषित रूपमा सबैखाले वस्तुको मूल्य बढेको छ। अनुगमन र नियमनको दायरा फराकिलो भएको छैन। चाडपर्वको पूर्वसन्ध्यामा आपूर्ति व्यवस्थालाई कसरी सहज, चुस्त बनाउने भन्नेमा उद्योग, वाणिज्य तथा आपूर्ति मन्त्रालय चनाखो हुन जरुरी छ। माधव तिमिल्सिना, अध्यक्ष, उपभोक्ता अधिकार संरक्षण मञ्च यससँगै, लोकल सेतो मुलाको मूल्य ४ सय ४२ प्रतिशतले बढेर थोक मूल्य प्रतिकेजी ७६ रुपैयाँ पुगेको छ। यस्तै तितेकरेला २ सय ३८ प्रतिशतले बढेर थोक मूल्य प्रतिकेजी १ सय १० पुगेको छ। गत वर्ष प्रतिकेजी ३० रुपैयाँममा पाइने लौका मूल्य बढेर ८५ रुपैयाँ पुगेको छ। गत वर्ष २५ रुपैयाँमा पाइएको घिरौला अहिले ७५ रुपैयाँ थोक मूल्य छ। अधिकांश तरकारीको मूल्य वर्षमै ४५ गुणाले बढेको तथ्यांकले देखाएको छ। अझ व्यवहारमा खुद्रा पसलहरूले आफ्नो लागत बढाएर राख्दा अहिले न्यूनतम १०० किलोभन्दा कमको तरकारी नै पाइँदैन। तरकारीमात्रै होइन बजारमा फलफूलको मूल्य पनि धेरै माथि पुगेको छ। मूल्यको गति रेलको गतिझै बढेकाले आम उपभोक्ता महँगीको चपेटामा छन्। कालीमाटी फलफूल तथा तरकारी बजार विकास समितिका सूचना अधिकारी विनय श्रेष्ठ वर्षायामको बेलामा प्रायः मूल्य माथि जाने प्रवृत्ति भएको बताउँछन्। तरकारी सजिनेबल भए पनि वर्षात्को कारणले अधिकांश बाटो, सडक बिग्रिएकाले अथवा तयारी भएका बालीलाई असर गरेका कारण अझै पर्याप्त तरकारी नआएकाले पनि मूल्य बढेको उनको भनाइ छ। अझ चाडपर्वहरू आउँदै गरेकाले अझै मूल्यमा चाप पर्न सक्ने उनको अनुमान छ। व्यवसायीलाई परेको चौतर्फी लागतको भार अन्ततः उपभोक्तामा यस्तै, खुद्रा व्यापार संघका पदाधिकारीहरू महँगी चर्को हुँदा उपभोक्ताको ढाड भाचिएको स्विकार गर्छन्। तर अन्तर्राष्ट्रिय स्तरमै बढेको मूल्यमा आयातकर्ताबाट खरिद गर्दा मार्जिनबाहेक अरू नाफा नभएको संघको भनाइ छ। बजारमा भाउ बढ्यो भनेपछि सानासाना व्यापारी माथि दोष थुपारिने प्रवृत्ति गलत भएको संघको भनाइ छ। यद्यपि, मूल्य बढ्यो भन्नासाथ अस्वाभाविक रूपमा भएका स्टकहरूको पनि मूल्य बढाएर लिने गलत कामसमेत केही व्यापारीबाट हुने गरेको उनीहरू नै बताउँछन्। यता आयातकर्ता तथा राष्ट्रिय व्यवसायी संघका संस्थापक अध्यक्ष नरेश कटुवाल व्यवसायीहरूको लागत चौतर्फी बढेकाले नै अधिकांश वस्तुको मूल्य बढेको बताउँछन्। उनी भन्छन्, एकातिर सरकारले हरेक वस्तुमा भन्सार बढाएको छ अर्कोतर्फ स्थानीय तहलाई समेत बुझाउनुपर्छ। अहिले घरभाडादेखि बैंकको ब्याजदर, महँगो डुवानी र अन्तर्राष्ट्रिय बजारमै मूल्य बढेकाले व्यवसायीलाई लागत बढी परेको छ। केरुङ नाकामा सिन्डिकेट हँुदा नेपालसम्म ल्याउन चर्को ढुवानी तिर्नुपर्छ। यसरी व्यवसायीलाई परेको लागत हेर्दैनन् उल्टै हामीले बढाएको भन्छन्। हामीलाई दोष दिनुअघि सरकारले पनि करबारे सोच्नुपर्यो। चोरी निकासी गर्नेलाई कडाइ गरेर हामीजस्तो नियमसंगत ल्याउनेलाई सहज वातावरण बनाइदिन उनले अनुरोध गरे। यद्यपि व्यवसायीलाई परेको यो सबै लागत जोडिँदा अन्ततः उपभोक्ता चर्को मूल्यमा पर्ने हुन्। सामान्यतया उपभोक्ता संरक्षण ऐनले व्यवसायीले २० प्रतिशतभन्दा बढी मार्जिन राख्न नपाइने उल्लेख गरेको छ। तर यो व्यवहारमा खासै पाइँदैन। यसर्थ व्यापारीको लागत कति थियो, कति नाफा गरेर बेचिरहेका छन् भन्नेबारे सरकारले अनुगमन नगर्दा सर्वसाधारण सबै मारमा परेको उपभोक्ताकर्मीहरूको दाबी छ। अन्तर्राष्ट्रिय मूल्य बढेर हो वा यहाँका आयातकर्ता र उत्पादकले मात्रै बढाएको हो भन्ने बारे राम्रो अनुगमन हुन जरुरी भएको औंल्याउँछन्। आपूर्ति सहज बनाउन आवश्यक उपभोक्ता अधिकार संरक्षण मञ्चका अध्यक्ष माधव तिमिल्सिनाका अनुसार पछिल्लो चरणमा घोषित तथा अघोषित रूपमा सबैखाले वस्तुको मूल्य बढेको छ। जति कुरा गरे पनि अनुगमन र नियमनको दायरा फराकिलो भएको छैन। अब तिज, दसैं, तिहार, छठ नजिकिँदै छ। चाडपर्वको पूर्वसन्ध्यामा आपूर्ति व्यवस्थालाई कसरी सहज, चुस्त बनाउने भन्नेमा उद्योग, वाणिज्य तथा आपूर्ति मन्त्रालय चनाखो हुन जरुरी छ, उनले सुझाए। मन्त्रालयले अनुगमनमात्रै नभई आपूर्तिमा सहज गरिदिए महँगी केही हदसम्म कम हुन सक्ने अध्यक्ष तिमिल्सिनाको तर्क छ। भारतले चामल, गहुँमा गरेको कडाइ गर्यो, नेपालको उत्पादनले धान्दैन। यस्तो बेला उद्योग मन्त्रालय र परराष्ट्र मन्त्रालयमार्फत आपूर्ति सहज बनाउन कूटनीतिक पहल चाल्नुपर्नेमा उनले ध्यानाकर्षण गराए। चैत्रदेखि यता २ सय १७ फर्मलाई कारबाही नागरिकको क्रयशक्ति घटेको छ, आयस्रोत खुम्चिएको अवस्थामा सरकार भने महँगीको अनुगमनमा चुक्दा बजार व्यवसायीको हातमा समेत गएको आकलन गरिन्छ। तर, उद्योग, वाणिज्य तथा आपूर्ति मन्त्रालयका मन्त्री रमेश रिजाल विभागमार्फत अनुगमनमा कडाइ गरेर कालाबजारियालाई सक्दो नियन्त्रण गरेको दाबी गर्छन्। तर, बजारको महँगी भने मागको तुलनामा आपूर्ति कम हुँदा भएको उनको तर्क छ। महँगी जुनसुकै देशमा तलमाथि हुने भएको उनको भनाइ छ। मन्त्री रिजालले पत्रकारसँगको अन्तरक्रियामा अन्नपूर्णकर्मीको प्रश्नको उत्तरमा भने, यद्यपि अब चाडपर्वमा माग बढी र भीड हुने भएकाले व्यवसायीले पनि केही मूल्य बढाउन सक्छन्। यस्तो कालाबजारी सरकारले नियन्त्रण गर्दै आएको छ। ऐनले २० प्रतिशतसम्म मात्रै मार्जिन राख्न भनेको छ। बढी शुल्क लिनेलाई कार्बाही र जरिबाना पनि गर्दै आएको छ। यसैक्रममा यसअघिका अधिकांश ऐनहरू समयसापेक्षा परिमार्जन गर्न आवश्यक रहेको समेत उनले महसुस गरेका छन्। मन्त्रालयको तथ्यांकअनुसार मन्त्री रिजाल २०७९ चैत्र १७ गते प्रवेशगरेपछि हालसम्म वाणिज्य, आपूर्ति तथा उपभोक्ता संरक्षण विभागबाट ५ सय ६७ नयाँ फर्मकम्पनी दर्ता गरिएको छ। यस्तै, २ हजार ३४ वटा आयातनिर्यात अनुमति प्रदान गरिएको छ भने बजार अनुगमनका लागि ३ सय ३९ जनाको टोली परिचालन गरिएको र ८ सय ६४ वटा व्यावसायिक फर्मकम्पनीहरूको अनुगमन गरी २ सय १७ फर्मलाई कारबाही गरिएको मन्त्रालयले बताएको छ। निरन्तर अनुगमन अन्तर्राष्ट्रिय स्तरमै पेट्रोलियम वस्तुको मूल्यदेखि सबैखाले वस्तुको मूल्य बढेको छ। यसको प्रत्यक्ष असर पनि परेको हो। तर कतिपय वस्तुको अस्वाभाविक मूल्य बढ्नुमा कालोबजारी पनि हो। पछिल्लो समय प्याज, चामलमा यस्तो भएकाले उद्योग, वाणिज्य तथा आपूर्ति उपभोक्ता विभागले अनुगमनबाट भेटेकालाई कार्बाही गरेको निर्देशक घनश्याम सुवेदी बताउँछन्। पछिल्लो समय प्याजमा कालाबजारी गर्नेलाई कार्बाहीको दायरामा ल्याएको उनले जनाए। उनी भन्छन्, भारतले प्याज निर्यातमा ४० प्रतिशत कर बढायो भन्नेबित्तिकै नेपालमा स्टकमा रहेको प्याजको मूल्य एक्कासी बढाएर प्रतिकेजी १०० रुपैयाँ पुर्याए। जबकि खरिद मूल्य ४५ रुपैयाँ थियो। यो हिसाबले बजारमा अधिकतम ६५ रुपैयाँ किलो हुनुपथ्र्यो। कालीमाटीमा दुई दिन त प्याजको मूल्य नै तोकिएन। भएका मूल्यको झ्याप्पै मूल्य बढाए। प्याजमा कालाबजारी मौलाएको गुनासो पनि थुप्रै आयो। यसपछि भदौ ४ गतेदेखि दैनिक ३ टोलीले बजार अनुगमन गरिरहेको उनले जनाए। विभागका निर्देशक सुवेदी अब अझै चाडपर्वको नजिक अनुगमन कडाइ गर्ने बताउँछन्। चाडपर्व नजिकिएपछि परम्परागत तरिकाले नै खाद्यवस्तुको अनुगमन गर्ने काम बढी चल्छ।"

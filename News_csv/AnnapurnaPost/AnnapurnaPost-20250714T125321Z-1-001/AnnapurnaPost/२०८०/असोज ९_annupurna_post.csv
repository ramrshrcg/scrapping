शीर्षक,विवरण
राहत शिक्षकको पनि माग सुन,"हामी आन्दोलनमा नै छौं। सरकार सिंहदरबारमा सुतेकाले हामी शिक्षक सडकमा सुत्न बाध्य भएका हौं। विद्यालय विधेयक सामुदायिक विद्यालय धाराशायी बनाउन ल्याइएको हो भन्ने हाम्रो बुझाई हो। हाम्रा बालबालिका सामुदायिक विद्यालयमा पढ्छन् यदि यो विधेयक पास भयो भने सामुदायिक विद्यालयको अस्तित्व रहँदैनन्। शुक्रबार भएको सम्झौता र विधेयक आम शिक्षक कर्मचारीको हितमा यसकारण छैनन्। १ आन्दोलनमा उत्रिएका शैक्षिक जनसागरलाई सरकारले अवमूल्यन गर्यो। नेपाल राहत शिक्षक केन्द्रीय समिति, पेन्सन बञ्चित शिक्षक केन्द्रीय संघर्ष समिति, नेपाल बालविकास शिक्षक संघर्ष समितिलगायतका विभिन्न ८ वटा संघसंगठनका शिक्षक कर्मचारी आन्दोलनमै छौं। हाम्रो मागमा सुनुवाइ नभएको हो। २ अस्थायी शिक्षक, दृष्टिविहीन र फरक क्षमता भएका लगायतलाई योगदानमा आधारित पेन्सनको व्यवस्था गर्नुपर्ने हाम्रो माग छ। लामो समयदेखि राहत दरबन्दीमा हुनुहुन्छ उहाँहरूलाई प्रक्रियामा ल्याउनुपर्यो। ऐन जारी नहुँदासम्म स्थायी भएका सबै शिक्षकहरूले पेन्सन पाउने व्यवस्था गर्नुपर्छ। ३ सबै राहत शिक्षकहरूलाई आन्तरिक प्रतिस्पर्धाबाट स्थायी गराउनुपर्छ राहत शिक्षकहरू विस्थापित हुन नहुने माग हामीले राखेका हौं। माग पूरा नहुँदासम्म आन्दोलन छोड्दैनौं। आन्दोलनलाई थप सशक्त बनाउँछौं। ४ विशिष्ट श्रेणी माध्यमिक मात्र हुन्छ ? प्राथमिक, माध्यमिक तहको हुँदैन ? हाम्रो अर्को प्रश्न सरकारलाई यो पनि हो। महासंघले सरकारसँग गरेको सम्झौतामा ७५ प्रतिशत आन्तरिक प्रतिस्पर्धाबाट स्थायी गराउने भन्ने छ राहत शिक्षकहरूको त्यसमा आपत्ति छ। ५ राहत दरबन्दीमा कार्यरत शिक्षक स्थायी भएको अवस्थामा शतप्रतिशत सेवा अवधि गणना गरिनुपर्छ। (अधिकारी, नेपाल राहत शिक्षक समिति केन्द्रीय अध्यक्ष हुन्) यो पनि पढ्नुहोस सरकार र आन्दोलनरत शिक्षकबीच सहमति, आन्दोलन फिर्ता शिक्षकको आन्दोलन फिर्ता, आइतबारबाट पठनपाठन सुचारु हुने सरकार र शिक्षकबीच ६ बुँदे सहमति (सम्झौतासहित) राहत शिक्षक आज पनि आन्दोलनमा शिक्षकसँगको सहमति कार्यान्वयन सांसदको हातमा छ : शिक्षामन्त्री सडकमा सुतेर राहत शिक्षकको आन्दोलन शिक्षकलाई पेसा छोडेको दिनमात्रै राजनीतिमा आउने ढोका खोल्नुपर्छ : गगन थापा"
राजनीतिमा सेवाको गलत भाष्य,"जबसम्म राजनीतिलाई सेवा मान्ने भुलभुलैया रहन्छ, तबसम्म राजनीतिज्ञहरू गैरजिम्मेवार र मनमौजी भइरहन्छन्। राजनीतिलाई नीतिहरूमध्येको मूलनीति हो भन्ने मानिन्छ। प्राचीन दार्शनिक अरस्तुले राजनीतिलाई विज्ञानकी रानी भन्थे। कुनै पनि देशको विकास अथवा अविकासमा राजनीतिको प्रधान भूमिका रहन्छ। केन्द्र नीति अथवा मियो नीति भएका कारण राजनीति सफा, शुद्घ तथा जनता केन्द्रित भए समाजका अन्य सबै क्षेत्र र विधा स्वतः उही लयमा बहन थाल्छन्। यदि राजनीति नागरिक समर्पित नभए अनि जनताको खास चासो र सरोकारभन्दा बाहिर गए समाजका अरू सबै क्षेत्र पनि कुरूप तथा असंगतिपूर्ण बन्दै जान्छन्। त्यही भएर साहित्यकार जगदीश घिमिरेले उनको कृति सकसमा समाजका अन्य विधा र पक्षलाई सहायक बाटो अनि राजनीतिलाई मूलबाटो भनेका छन्। दार्शनिक र साहित्यकारहरूले फरकफरक धारणा व्यक्त गरे पनि राजनीतिमै सलंग्न नेताहरू स्वयं भने राजनीतिलाई सेवा मान्छन्। राजनीतिक अभ्यासमार्फत देश र नागरिकको सेवा गरिरहेको भनेर आत्मप्रशंसाको अलाप लगाउँछन्। साँच्चै उनीहरूका गतिविधिलाई परिवारका सदस्यबाहेक अन्यले पनि सेवा नै मानेका छन् कि छैनन् भन्ने चाहिँ कहीँ कतै मापन गरिएको छैन। नेताहरूले जनताको सेवा कुन तह र तरिकाले गरेका छन् भन्ने वास्तविकतालाई थुप्रै तथ्यांकले उजागर गरेकै छ। व्यापार घाटा थेगिनसक्नु छ। एक वर्षमा २० लाख युवा बिदेसिएका छन्। तीन लाख बढी उच्च शिक्षा अध्ययनमा गएका छन्। वास्तवमा त्यो तीन लाख चाहिँ बिदेसिएका होइनन्, देश नै छाडेका हुन्। बिदेसिएका त कुनै दिन देशमा आउँछन्। तर पढ्ने नाममा गएका अब अधिकांश फर्किएर नआउन सक्छन्। भ्रष्टाचारमा सायद विश्व कीर्तिमान नै कायम हुँदैछ। नेताहरू नमिलेर मात्र देश बिग्रिएको होइन, मिल्दा पनि बिगार्दा नै रहेछन् भन्ने कुरा यी विविध काण्डबाट प्रस्ट भएकै छ। सरकार र नेताप्रति नागरिकमा सामान्य विश्वसनीयता पनि छैन। राजनीति निःसन्देह र नागरिक निराश छन्। तर कहीँ कतै हाम्रो देशको राजनीतिले नागरिक अपेक्षा पूरा गर्न नसक्नुमा चाहिँ राजनीति भनेको सेवा हो भन्ने मान्यता नै प्रधान कारण बनेको त छैन ? सेवा भन्नेबित्तिकै स्वेच्छाले गर्ने अथवा स्वेच्छिक काम हो। मन लागे गर्ने र मन नलागे नगर्ने गर्न पाइन्छ। सेवा फगत आफ्नो आनन्द र खुसीका लागि गरिन्छ। सेवामा आफूलाई केन्द्रमा राखिन्छ। मैले सेवा गरेको छु, त्यही भएर म मुख्य अथवा प्रधान हँु भन्ने भावना अव्यक्त हुन्छ। अरूबाट कृतज्ञता अपेक्षा गरिन्छ। अरूको आवश्यकता हैन, आफ्नो खुसी मुख्य हुन्छ। सेवा कति र कुन मात्रामा गर्नुपर्छ भन्ने कुनै निश्चित मापदण्ड पनि हँुदैन। आफूले चाहेकालाई सेवा गर्ने र नचाहेकालाई नगर्दा पनि हुन्छ। हामी आमनागरिकलाई राजनीतिलाई सेवा भनेर गलत भाष्य निर्माण गराइयो। तसर्थ राजनीति गर्नेहरुले कुनै जिम्मेवारी बहन गर्नुपर्छ भन्ने मनन् गराइएन। सेवा सबैलाई गर्नुपर्छ भन्ने कुनै बाध्यात्मक परिस्थिति हुँदैन। सेवा गर्दा आफूले रुचाएअनुसारको मात्र गर्ने छुट हुन्छ। सेवा गर्ने भनेको अपेक्षितको अथवा ग्राहीको आवश्यकता अथवा आशा अनुरूप नै हुनुपर्छ भन्ने छैन। दिनेले जे र जति दियो पाउनेले त्यही र त्यतिमा नै खुसी अनि सन्तोष व्यक्त गर्नुपर्छ। अझ दिनेप्रति अनुगृहीत र कृतज्ञ पनि बन्नुपर्छ। सेवाका लागि वतन अथवा लाभ लिन पाइँदैन। सेवा गरेबापत कुनै प्रतिफल अथवा भुक्तानी आशा गरिँदैन। सेवा नगरेबापत कसैलाई दण्ड जरिबाना गर्न मिल्दैन। सेवा नगर्दा कुनै कानुन आकर्षित गराउन सकिँदैन। सेवा भनेर गरे पछि कथम्कदाचित गलत नै मनशाय राखे पनि राम्रो भावले गरेको भनेर त्यसलाई छुट दिनुपर्छ। तर जिम्मेवारी पूरा नगरे वा गलत गरेबापत भने दण्डसजाय गर्न पाइन्छ। उनीहरूले गलत गर्दा नेतृत्वलाई दण्डसजाय भएका विश्वमा अनेकन उदाहरण छन्। राष्ट्रलाई घाटा लगाएको कारण केही वर्षपहिले चीनका पूर्व रेलमन्त्री लियु जिझुन र अर्को वर्ष उच्च बैंकर लियाई जिआओमिनलाई मृत्युदण्ड दिइयो। नागरिक र देशप्रतिको जिम्मेवारी पूरा नगरेको तर भ्रष्टाचारमा सलंग्न भएबापत पछिल्लो दुई वर्षमा चीन, साउदी अरेबिया र अमेरिकामा दर्जनौंैलाई मृत्युदण्ड दिइएको हुन सक्ने अनुमान एमनेस्टी इन्टरनेसनलको छ। सन् १९६७ बाट १९९८ सम्मका इन्डोनेसियाका राष्ट्रपति महम्मोद सुहार्नेलाई लगभग ३५ अर्ब डलर अपचलन गरेकामा दण्ड भयो। २०१२ मा फिजीका पूर्वप्रधानमन्त्री लाइसेनिया क्वारिजलाई भ्रष्टाचार आरोपमा जेल चलान गरियो। ब्राजिलमा भएको एक घोटालामा २०१२ मा त्यहाँका शक्तिशाली नेता जोस डिरेकु दण्डित हुनुपर्यो। अर्को एउटा समान मुद्दामा २०१२ मा नै क्रोएसियाका पूर्वप्रधानमन्त्री इभो सनादरलाई १० वर्ष कैद सुनाइयो। इजरायलका पूर्वप्रधानमन्त्री इहुद अर्लमर्टलाई ६ वर्षको जेल सजाय भयो। बंगलादेशमा पूर्वप्रधानमन्त्री बेगम खालिदा जियालाई पनि भ्रष्टाचारको अभियोगमा १८ वर्ष जेल तोकिएको थियो। तर हाम्रो देशमा राजनीतिमा संलग्न भएर राम्रो गर्ने वा नगर्ने वा गलत गर्ने सबैलाई समान व्यवहार र सुविधा प्राप्त छ। सदैव उत्तिकै उन्मुक्त छन्। देश गरिबीमा डुब्दैछ, नेता अर्बपतिमा उक्लँदैछन्। देश नबने पनि नेताहरू भने बनेका छन्। देश नफेरिए पनि, नेताहरू प्रशस्तै फेरिएका छन्। देशको नभए पनि नेताको चाहिँ विकास भएकै छ। हामी आमनागरिकलाई चाहिँ राजनीतिलाई सेवा भनेर गलत भाष्य निर्माण गराइयो। तसर्थ राजनीति गर्नेहरूले कुनै जिम्मेवारी बहन गर्नुपर्छ भन्ने मनन् गराइएन। नागरिकको अपेक्षा पूरा गर्नुपर्ने नैतिक दायित्व निर्माण गराइएन। उनीहरूको निष्प्रभावितामा दण्ड र सजाय हुनुपर्छ भन्ने चेत निर्माण हुन दिइएन। जे सके त्यही गरे, नसकेको सबैमा माफी मिनाहा तथा छुट हुन्छ भन्ने मनोविज्ञान निर्माण गराइयो। सेवा हो, उनीहरूको खुसीअनुसार गरे भनेर सबैलाई स्वतः स्वीकार्ने आदत अनि आचरण विकसित गराइयो। अब राजनीतिलाई सेवाको गलत भाष्यबाट मुक्ति दिएर जिम्मेवारीको रूपमा बुझ्नुपर्छ। जिम्मेवारीमा यसलाई बहन गर्ने मापदण्ड हुन्छ। आफूले चाहेअनुसार हैन, ग्राही र नियोक्ताले अपेक्षा गरेअनुसार कार्यसम्पादन गर्नुपर्छ। त्यसो गर्न नसकेमा जिम्मेवारीबाट मुक्त हुनेमात्र हैन, दण्डसजाय पनि भोग्नुपर्छ। आफ्नो असक्षमताले भएको हानिनोक्सानीको क्षतिपूर्ति दिनुपर्छ। लाचार र आत्मआलोचितसमेत हुनुपर्छ। तसर्थ राजनीतिलाई अब सेवा नभै जिम्मेवारीको रूपमा बुझ्ने र बुझाउने माहोल तथा मनोविज्ञान निर्माण हुनुपर्छ। जबसम्म राजनीतिलाई सेवा मान्ने भुलभुलैया समाजमा व्याप्त रहन्छ, तबसम्म राजनीतिज्ञहरू गैरजिम्मेवार र मनमौजी भई नै रहन्छन्। देश अधोगतिको मार्गमा लम्किरहन्छ।"
चीन जाँदै सन्दीप लामिछाने,काठमाडौं : क्रिकेटर सन्दीप लामिछाने आज चीन जाँदैछन्। एसियन गेम्समा सहभागी हुन् उनी अहिले साढे १२ बजे चीन जान लागेका हुन्। यसअघि लामिछाने आफ्नो मुद्दाको पेशीका कारण नेपाली टीमसँग चीन जान पाएका थिएनन्। एसियन गेम्समा सहभागी हुन् नेपाली टीम आइतबार नै चीन गइसकेको छ। जिल्ला अदालत काठमाडौंमा आइतबार सुनुवाइ हुने भनिएको लामिछानेविरुद्ध मुद्दाको पेशी सरेपछि चीन जान पाएका हुन्। उनीविरुद्ध नाबालिका बलात्कारको मुद्दा अदालतमा विचाराधीन अवस्थामा छ।
१९ औँ एसियाली खेलकुद : क्रिकेटर सन्दीप लामिछाने र सागर ढकाल चीन प्रस्थान,काठमाडौं : एसियन खेलकुद खेल्नका लागि क्रिकेटर सन्दीप लामिछाने आज चीन गएका छन्। साढे १२ बजे नेपाली राष्ट्रिय टोलीका क्रिकेटरद्वय लामिछाने र सागर ढकाल चीन प्रस्थान गरेका हुन्। लामिछाने अदालतमा विचाराधिन मुद्दाको पेसी स्थगित भएपछि र ढकाल भिषा समस्या समाधान भएपछि आज चीन प्रस्थान गरेको क्यानले जनाएको छ। लामिछाने आफ्नो मुद्दाको पेशीका कारण नेपाली टीमसँग बिदाई कार्यक्रममा समेत सहभागी भएका थिएनन्। नेपाली क्रिकेट टोली आइतबार नै चीन पुगेको छ । पेसी नचढी स्थगित भएपछि लामिछानेले चीन नजाने बताएका छन्। तर क्यानका अध्यक्ष चतुरबहादुर चन्द र सचिव पारस खड्काको अनुरोधपश्चात लामिछाने खेल्नका लागि चीन गएका हुन्। ललित राजवंशी घाइते भएर एसियन खेलकुदमा सहभागि नहुने भएपछि उनको स्थानमा क्यानले ढकाललाई पठाएको हो। एसियन गेम्समा नेपालले बुधबार मंगोलिया र आउँदो आइतबार माल्दिभ्ससँग समूह चरणमा खेल्ने छ।
"विश्वकप छनोटको तयारीका लागि नेपाल, युएई र हङकङबीच त्रीदेशीय प्रतियोगिता हुने","काठमाडौं : नेपाल, युएई र हङकङबीच त्रीदेशीय प्रतियोगिता हुने भएको छ। नेपाल क्रिकेट संघ (क्यान)ले टी२० विश्वकप छनोटको तयारीस्वरुव तीन देशबीच प्रतियोगिता गर्ने निर्णय गरेको छ। क्यानका सचिव पारस खड्काले अक्टुबर १७ देखि २६ सम्म काठमाडौंमा त्रीदेशीय टी२० प्रतियोगिता आयोजना गर्ने बताए। त्यसपछि लगत्तै नेपालले टियु मैदानमै आयोजना हुने टि२० विश्वकप छनोटमा सहभागी हुँदैछ। त्यस्तै क्यानका अध्यक्ष चतुर बहादुर चन्दको संयोजकत्वमा उपाध्यक्ष रोशन कुमार सिंह, सचिव पारस खड्का, कोषाध्यक्ष पदम बहादुर खड्का र सदस्य दिवाकार घले रहने गरी पाँच सदस्यीय कार्यसम्पादन समिति गठन गर्ने निर्णय भएको छ।"
"एनपीएल लिग क्यान आफैंले गर्ने, प्रधानमन्त्री कपमा दस टिम सहभागी हुने","काठमाडौं : नेपाल क्रिकेट संघ (क्यान)ले प्रधानमन्त्री कप राष्ट्रिय क्रिकेट प्रतियोगितामा १० टिम सहभागी गराउने निर्णय गरेको छ। ७ प्रदेश र ३ विभागीय टिमबीच राउण्ड रोविन लिगको आधारमा प्रधानमन्त्री कप सञ्चालन गर्ने क्यानले निर्णय गरेको हो। त्यस्तै उक्त प्रतियोगिताको सेमिफाइनल दुई दिवसीय लिग र फाइनल खेल तीन दिवसीय ढाँचामा सञ्चालन हुने क्यानका सचिव पारस खड्काले जानकारी दिए। त्यस्तै क्यानले नेपाल प्रिमियर लिग (एनपीएल) आफैंले आयोजना गर्ने भएको छ। उक्त प्रतियोगिता आगामी मार्चअप्रिलमा आयोजना गर्ने र त्यसका लागि आवश्यक तयारी अगाडि बढाउने निर्णय भएको सचिव खड्काले बताए। त्यस्तै अन्य फ्रेन्चाईज लिग क्रिकेट प्रतियोगिताहरू विदेशी खेलाडी बिना घरेलु प्रतियोगिताको रूपमा सञ्चालनको लागि अनुमति दिने निर्णयसमेत क्यानले गरेको छ। त्यस्तै एभरेष्ट प्रिमियर लिगमा विदेशी खेलाडी सहभागी गराउने नगराउने विषयमा एनपीएल प्रतियोगितापछि निर्णय गरिने छ। त्यस्तै प्रत्येक प्रदेशमा एकएक वटा खेल मैदानमा पिच निर्माण गरी प्राविधिक जनशक्ति र आवश्यक खेल मैदान सामाग्रीको व्यवस्था गर्ने निर्णय भएको खड्काले बताए। हरेक प्रदेशको प्रतिनिधित्व रहनेगरी १० जना व्यक्तिलाई क्युरेटर तालिम प्रदान गर्ने क्यानले जनाएको छ। त्यस्तै प्रत्येक प्रदेशमा प्रादेशिक क्रिकेट संघले पूर्व खेलाडी, क्रिकेटसँग सम्बन्धित व्यक्तिमध्येबाट एक जना स्वयंसेवक प्रोभेन्सियल डेभलपमेन्ट अफिसर नियुक्तिका लागि यस संघमा सिफारीस गरी पठाउने निर्णयसमेत क्यानले गरेको छ।"
आशा गरिएकै खेलमा कमजोर प्रदर्शन,"हाङ्चाओ (चीन) : १९औं एसियाली खेलकुदमा नेपालले पदकको आशा राखेका खेलमै कमजोर प्रदर्शन गरेको छ। पदकको आशा राखेका बक्सिङ, तेक्वान्दो, उसु, जुडोलगायतका मार्सल आर्ट्सका खेलमा नेपालले कमजोर प्रदर्शन गरेको छ। तेक्वान्दोको पुम्सेमा प्रेमबहादुर लिम्बू र अञ्जली तामाङले पहिलो चरणका खेलमा जित निकाले पनि दोस्रो चरणका खेलामा त्यसलाई दोहोर्याउन सकेनन्। एसियाली खेलकुदमा तेक्वान्दो सर्वाधिक सफल खेल हो। नेपालले अहिलेसम्म २४ पदक भित्र्याउँदा तेक्वान्दाबाट मात्रै सर्वाधिक १५ पदक जितेको छ। जसमा एक रजत १४ कांस्य छन्। तेक्वान्दोपछि बक्सिङबाट ६, करातेबाट दुई र प्याराग्लाइडिङमा एक रजत पदक जितेको छ। करातेको प्रतिस्पर्धा भने अक्टोवर ५ बाट सुरु हुनेछ। सन् १९९८ मा थाइल्यान्डको बैंककमा भएको १३औं एसियाली खेलकुदमा तेक्वान्दोकी सविता राजभण्डारीले पहिलो पटक नेपाललाई रजत दिलाएकी थिइन्। १९औं एसियाली खेलकुदमा तेक्वान्दोमा सहभागी ११ मध्ये चार खेलाडीले सोमबारसम्म प्रतिस्पर्धा गर्दा चारै जनाले हार बेहोरेका छन्। अञ्जली तामाङले सोमबार मिश्रित प्रदर्शन गरेकी थिइन्। लिनान् स्पोर्ट्स कल्चर एन्ड एक्सिबिसन सेन्टरमा भएको महिला ४९ केजीमुनिको तौल समूहमा अञ्जलीले पहिलो चरणको खेलमा कम्बोडियाकी लिडेन क्रिलाई पराजित गरेकी थिइन्। पहिलो राउन्डमा ७७ को बराबरी खेलेकी अन्जलीले दोस्रो राउन्डमा १०४ अंकले आफ्नो पक्षमा पार्दै प्रिक्वार्टरफाइनलमा स्थान सुरक्षित गरेकी थिइन्। प्रिक्वाटरफाइनलमा भने अञ्जली थाइल्यान्डकी पानीपक वोङपातान्कितसँग चुकिन्। थाइल्यान्डकी खेलाडीसँग अञ्जली १२० र १०० ले पछि परिन्। यसैगरी पुरुष ५८ केजीमुनिको तौल समूहमा राहुल कुमाल पहिलो चरणमा साउदी अरेबियाका नासिर अहमदी रियादसँग ४१२ र २० ले हार बेहोर्दैै प्रतियोगिताबाट बाहिरिए। पहिलो दिन एकल पुम्सेको पुरुषमा प्रेमबहादुर लिम्बू र महिलामा स्वस्तिका तामाङ पराजित भएका थिए। मंगलबार गोविन्दबहादुर आलेले पुरुष ६३ केजी तौल समूहमा इष्ट टिमोर र आयशा लामाले महिला ५३ केजीमुनिको तौल समूहमा दक्षिण कोरियाका खेलाडीसँग प्रतिस्पर्धा गर्ने छन्। महिलाकै ५७ केजी तौल समूहमा सन्ध्याकुमारी सिंहले पनि मंगलबार लेबनानको खेलाडीसँग प्रतिस्पर्धा गर्नेछिन्। यसैगरी १९औं एसियाली खेलकुदअन्तर्गतमा पनि नेपालले मिश्रित नतिजा आत्मसाथ गरेको छ। हाङझाव जिम्न्यासियममा भएको पुरुष ५१ केजी तौल समूहको अन्तिम ३२ को खेलमा रविन थापाले इन्डोनेसियाका दियो कोएबानुलाई पराजित गर्दा विनिता थापा मगर र दीपेश लामाले भने पराजय बेहोरे। रविन अंकका आधारमा ४१ ले विजयी भएका हुन्। रविनले अब अन्तिम १६ मा उत्तर कोरियाका चोनयोङ सोसँग खेल्नेछन्। विनिताले चाइनिज ताइपेईकी खेलाडीलाई नतिजा सुम्पिँदा दीपेश भारतका निशान्त देवसँग पराजित भए। यसैगरी जुडोमा सोमबार तीन खेलाडीले प्रतिस्पर्धा गरेकोमा सबै खेलाडीले पराजय बेहोरेका थिए। मनिता श्रेष्ठ प्रधान, जंगबहादुर सारु र १३औं दक्षिण एसियाली खेलकुद (साग)की स्वर्णधारी पुनम श्रेष्ठ इप्पोनका आधारमा पराजित भएका हुन्। महिला ५७ केजीमुनिको तौल समूहमा मनिता तुर्कमेनिस्तानकी मायसा पार्दायेभा तथा ७५ केजीमुनि पुनम मंगोलियाकी इड्रेना नयम बात्सुरीसँग पराजित भए। पुरुष ८१ केजीमुनि फिलिपिन्सका भिरोन जोन फेरेरले जंगबहादुरलाई हराए।"
फेन्सिङमा सबैको हार,"हाङ्चाओ : १९औं एसियाली खेलकुदअन्तर्गत फेन्सिङमा कुनै पनि नेपाली खेलाडीले जित निकाल्न सकेनन्। हाङझाव डायान्जी विश्वविद्यालय जिम्नाजियममा भएको पुरुष व्यक्तिगत सेवर स्पर्धामा पायस योञ्जनले पाँच वटै खेलमा पराजय बेहोरे। पायस काजकिस्तानका अर्टोक सर्किस्यान र हङकङका हो थिन लोसँग ५० तथा उज्वेकिस्तानका सर्जोद ममुतोभ, इरानका पाक्दामान सायद इस्माइलजादेह र साउदी अरेबियाका अदेल मुख्लिद अल्मुलाइरीसँग समान ५१ ले स्तब्ध भए। पुरुष सेवरकै व्यक्तिगत स्पर्धामा राजेन्द्र गजुरेल कुवेतका मोहमद अब्दुल करिमसँग ५२, हङकङका लोन आरोन हो स्जे, चीनका यिनगुइ यान, भियतनामका भान एनगुएन, दक्षिण कोरियाका सानगुक हो र जापानका काइलो स्ट्रिटसँग समान ५० ले पराजित हुँदा उनको यात्रा समूह चरणबाट अघि बढ्न सकेन। महिला फोइल व्यक्तिगततर्फ मन्दिरा थापाको यात्रा पनि समूह चरणमै टुंगियो। उनी हङकङकी नोक डाफी चेन, जापानकी सिरा अजुमा र दक्षिण कोरियाकी हियो जिन होङसँग समान ५०, मकाउकी हियो ल्याम कुसँग ५१ तथा थाइल्यान्डकी चायदा स्मृतिसुकुलसँग ५३ ले निरास बनिन्। दक्षिण कोरियाकी सिना होङसँग ५३, थाइल्यान्डकी चोक छायानीतपाट स्पिननेकर, जापानकी युका युनोसँग ५१, सिंगापुरकी म्याक्सिन वाङसँग ५४ र चीनकी क्वइयानक्यान हुआङसँग ५० ले स्तब्ध बन्दा गोमा आर्चायको यात्रा पनि समूह चरणमै रोकियो।"
युवा पलायनको पहिलो जिम्मेवार हाम्रो पुस्ता हो,"प्रस्तुतिः रोविन पौडेल व्यवसायी ध्रुवप्रसाद रिजालले सरकारी तथा निजी क्षेत्रका विभिन्न संघसंस्थामा रहेर काम गरिसकेका छन् भने केहीको नेतृत्वसमेत गरेका छन्। नेपाल उद्योग परिसंघको राष्ट्रिय परिषद् सदस्य रिजाल परिसंघको रोजगारदाता परिषद् सभापति र पूर्वाधार समितिको उपसभापति हुनु अघि सरकारको लगानी भएको संस्था र निजी क्षेत्रको छाता संगठनमा काम गरिसकेको छ अनुभव छ। उनले नगर विकास कोष, बुटवल स्पिनिङ मिल्स र राष्ट्रिय नाचघरको अध्यक्ष तथा बुटवल टेक्निकल इन्स्टिच्युटको कार्यकारी निर्देशक र हेटौंडा सिमेन्टको नायव महाप्रबन्धक भएर नेतृत्वदायी भूमिका निभाएका छन्। त्यसबाहेक गुठी संस्थान, ग्रामीण आवास, गिरिजाप्रसाद कोइराला श्वासप्रश्वास केन्द्रको निर्देशकका रूपमा पनि काम गरेका छन्। नेपाल निर्माण व्यवसायी महासंघको कार्यसमिति सदस्य रहिसकेका रिजाल हाल निर्माण व्यवसाय, ट्रेडिङ र प्लास्टिक उद्योगमा संलग्न छन्। प्रस्तुत छ, उनै रिजालले अनुभत गरेको व्यावसायिक परिवेशबारे अन्नपूर्ण पोस्ट्ले गरेको कुराकानीः तपाईं आफैं व्यवसायी हुनुहुन्छ। सरकारी र निजी संरचनामा काम गरिसक्नु भएको छ। नेपालमा व्यावसायिक वातावरण कस्तो देख्नुहुन्छ ? व्यवसायका लागि नेपाल अवसरै अवसर भएको देश हो। जुनसुकै व्यवसाय सुरु गरे पनि नयाँ झैं हुन्छ। तर, व्यवसाय चलाउने क्रममा सरोकारवाला निकायमा इमानदारिता नभएकाले अहिलेको वातावरण अप्ठ्यारो अवस्थामा छ। आर्थिक मन्दी एउटा परिस्थिति वा व्यावहारिक पक्ष हो। तर, कोभिड महामारीपछि कतिपय देशले यो समस्यालाई चिरेर अघि बढेका छन्। चीन, भारत सरकारको नीतिमा स्पष्टता रह्यो। समाजको संरचना नै प्रगतिशील छ जहाँ लिइने निर्णय सकारात्मक हुन्छ। नेपालको हकमा निर्णय लिनेले आफू पछाडिको पुस्तालाई अन्य देशमा जान बाध्य बनाउने काम भयो। विदेशमा मात्र भविष्य छ भन्ने सन्देश दिएर आफ्ना लागि मात्र सोचेर निर्णय भयो। राजनीतिमा रहनेले राजनीति र भागबन्डामात्र सोचेर लिइएको छ। जसका लागि निर्णय लिइन्छ उसको परामर्श नलिइ एकलौटी निर्णय लिइँदा नतिजा राम्रो आउँदैन।निर्णयहरू कसको स्वार्थमा गरिन्छ त ? स्वार्थभन्दा पनि अन्योलता छ। म जेनतेन अघि बढौं, जीवन चलाऔं, पछाडिको पुस्ता बिदेसिऊन्। यहाँ भविष्य छैन, छोराछोरीहरूलाई नेपालमा बस्न दिनुहुँदैन भन्ने सोच निर्णयकर्तामा छ। त्यसर्थ, कोही इमानदार हुन सकेन। नेपाल सुध्रिन्छ भन्नेमा उनीहरू नै विश्वस्त छैनन्। केही पनि हुँदैन भन्ने भावना मात्र छ। निर्माण प्रक्रियामा सरोकारवालालाई समेटिँदैन ? सरकारले न्यूनतम ज्याला एकलौटी रूपमा बढायो। हामीले दिन सक्दैनौं भन्यौं। किन बढाएको भनेर प्रश्न गर्दा जवाफ थिएन। नितान्त राजनीतिक उद्देश्य थियो। ज्याला बढाउने निर्णय गर्दा ज्याला दिनलाई सोध्नु पर्ने हो। सुझाव लिइँदैन कि सुझाव लिएर सुनिँदैन ? एउटा बैठक जस्तो हुन्छ। हाम्रो कुरा सुनिन्छ, निर्णय गर्दा ती सुझावलाई ख्याल गरिँदैन। अहिले सरकारले स्वरोजगारको नयाँ स्किम ल्याएको छ। हामीलाई छलफलमा बोलाइएको थियो। सरकारको योजनाअनुसार उद्योगहरूले स्वरोजगार हुन चाहनेलाई ३ महिना सीपमूलक तालिम लिनुपर्ने, सो अवधिको तलब नेपाल सरकारले दिने, ३ महिनापछि १८ महिना सोही उद्योगले रोजगारी दिनुपर्ने प्रस्ताव सरकारको छ। हामीले यस्तो सम्भव हुँदैन भन्यौं। यसबारे पहिल्यै निर्णय भइसकेको छ। मैले राज्यले ल्याएको स्किममा सहयोग गर्न तयार छौं तर १८ महिना काम गर्ने ग्यारेन्टी कसले गर्ने ? ३ महिनामै एउटा व्यक्तिले सिप आर्जन गर्न कसरी सक्छ ? जस्ता प्रश्न गरें। सीप सिकेको अवधिपछि ३ महिनासम्म इन्टर्नसिपको व्यवस्था गरौं भनेर प्रस्ताव पनि गरेँ। तर, सबै कुरा सुनियो, बैठक सकियो।नेपालमा अनुउत्पादक तथा लोकप्रियताका लागि निर्णय धेरै हुन थाल्यो। व्यावसायिक क्षेत्रको कुरा गरौं। बिजनेस सुरु गर्ने सोच राखेको व्यक्तिलाई परिस्थितिले बदल्छ भन्ने सुनिन्छ, हो ? आवश्यक तयारी सबैले गरेको हुन्छ। त्यसको कार्यान्वयन पक्षमा जाँदा जुन निकायसँग समन्वय गर्नुपर्ने हुन्छ, त्यहाँ नै समस्या हुन्छ। सरकारी निकायमा झुलाउन थालिन्छ। भएभरका अवरोधका कारण परिकल्पना गरेभन्दा विपरीत मानसिकतामा पुगिन्छ। विकृत प्रणालीमा काम गर्न बाध्य बनाउँछ। श्रम क्षेत्रमा समस्या छ भनिन्छ, सत्य हो ? नेपालमा कसैसँग इमानदारिता भन्ने चिज बाँकी रहेन। कसैले रोजगारी दिन्छ, तर श्रमिकहरू काम सिकिसकेपछि थाहै नदिइ छाडेर हिँडिदिन्छ। विदेश जाने एउटा मान्छेले जति मिहिनेत गर्छ, त्यसको आधामात्र नेपालमा गर्ने हो भने विदेशमा भन्दा तेब्बर कमाइ हुन्छ। व्यवसायीको सुझाव लिइन्छ मात्र, निर्णय गर्ने बेला सुझावको ख्याल गरिँदैन। धेरै अपेक्षा राखेर व्यवसाय सुरु गर्ने व्यक्ति दर्ता प्रक्रिया सक्दासम्म आजित भइसक्छ। केही व्यवसायीको आत्मविश्वासले देशको अर्थतन्त्र टिकिरहेको छ। विदेशमा गर्ने मिहिनेत नेपालमै गर्ने हो भने बढी कमाइ हुन्छ। विदेशमा अनुशासित भएर काम गर्नुपर्छ। काम नगरेको दिन जागिरबाट निकाल्ने भएकाले परिस्थितिले बाँध्छ । युवाहरू विदेश पलायन हुने क्रम रोक्न के गर्नुपर्ला ? निर्णयकर्ताले इमानदारितापूर्वक निर्णय लियौं भने विदेश पलायन हुने क्रम रोकिएला। नीतिगत निर्णय लिँदा मभन्दा पछिको सन्तानले पनि यो देशमा बस्नुपर्छ भन्ने सोच राखिनुपर्छ। यहाँ वास्तवमा केही समस्या छैन। सबै फ्रेस छ। जे गरे पनि राम्रो छ। नेपालीहरू विदेशी क्रम थेग्नै नसक्ने अवस्था छ। रोक्न के गर्नुपर्ला ? मैले पहिले नै भनेँ। निर्णय गर्ने तहमा भाविपुस्ताका लागि पनि यो देश बचाइराख्नुपर्छ भन्ने मानसिकता रहेन। सुरुमा त्यो विकास गर्नुपर्छ। सचिव, सहसचिव, उपसचिव स्तरका कर्मचारी, नेताहरू, व्यवसायीमा पनि छोराछोरीलाई विदेशमा कमाएर विदेशमै बस्न, विदेशमै बिजनेस गर्न र नेपालमा भएको सम्पत्ति पनि विदेशै लैजान प्रेरित गर्ने परिपाटी छ।यसको अर्थ निर्णय लिने इमानदार भयो भने कोही बाहिरिनुपर्ने अवस्था रहने छैन। तर, विदेशी प्रणालीमा बानी परिसकेपछि फर्केर कोही पनि आउनेवाला छैन। नेपालका श्रमयोग्य व्यक्तिको काम गर्ने एटिच्युड कस्तो रहेको पाउनुहुन्छ ? नेपालमा हरेक व्यक्ति कुनै न कुनै राजनीतिक दलमा आबद्ध हुन्छन् । राजनीतिक दलको आबद्धता भएको श्रमशक्तिले उत्पादकत्वमा के योगदान देलान् ? दलमा नलागी सुरक्षा र भविष्य छैन। काम गर्ने मान्छेको मानसिकता पनि कामचलाउ प्रकृतिको छ। कामै नगर्ने। नेपालमा धेरै अवसर छ भन्नुभयो। अवसरका क्षेत्र कुनकुन हुन् त ? पूर्वाधार विकास हुनै बाँकी छ। पर्यटनको अथाह सम्भावना छ । कृषि र जलविद्युत्को अवसर हिसाबै गरेर नभ्याउने छ। हावापानीको विविधता छ। उस्तै भूगोल भएको स्विट्जरल्यान्ड र नेपालबीच तुलना गर्नुस्, जति फरक पाउनुहुन्छ, सबै नेपालको लागि अवसर हो। नेपालीहरू कुनै देश जानै पर्दैन, खै कसको आँखा लाग्यो कुन्नी ! रोजगारीको अवसर नेपालमै छ। मलाई त लाग्छ, मान्छेहरू विदेश नगइदिए हुन्थ्यो। देशमा पूर्वाधारको अवस्था र भविष्य कसरी नियाल्नु भएको छ ? सबै भौतिक पूर्वाधार निर्माण गर्न बाँकी छन्। निर्माण प्रक्रियामा एउटा ठूलो कमजोरी छ, त्यो हो खरिद प्रक्रिया। ठेक्का पाउन सबैभन्दा कम मूल्यमा काम सक्छु भनेर कबोल गर्नुपर्ने हुन्छ। निर्माण कम्पनीले यसकारण थोरैथोरैभन्दा थोरै बोली लगाउँछ। बोली यति अप्राकृतिक हुन्छ कि सो मूल्मा काम सम्भवै हुँदैन। सरकारले अनुमान गरेको ६० प्रतिशत मूल्यमा ठेक्का लाग्छ। यो नै समस्याको जड हो। सो मूल्यमा गुणस्तरीय काम हुने नै भएन। फेरि सार्वजनिक खरिद ऐन यसरी डिजाइन गरिएको छ कि एकातिर राज्यले भुक्तानी दिन नसक्ने, अर्कोपट्टिबाट किचलो झिकिन्छ । यो राज्यको असक्षमता हो। अन्य देशमा कस्तो अभ्यास छ ? अप्राकृतिक बोलकबोल गरेको छ भने स्पष्टीकरण दिनुपर्छ। ठेक्का दिने आधार हुन्छ, प्रणाली हुन्छ। कम मूल्यमा काम गर्न सक्छु भन्ने प्रमाण देखाउनुपर्छ। विगतमा काम गरेको अनुभव विश्लेषण गरिन्छ। जसले राम्रो काम इमानदारितापूर्वक गरेको छ उसले ठेक्का पाउँछ।"
सेयर बजारमा उचारचढाव : नेप्से १८ अंकले बढ्दा करिब ३ अर्बको सेयर कारोबार,"काठमाडौं : सेयर बजारमा उचारचढाव जारी छ। सोमबार सामान्य अंकले घटेको नेप्से परिसूचक आज दोहोरो अंकले बढेको छ। नेप्से १८४५ अंकले बढेर २०२२९१ विन्दुमा पुगेको हो। नेप्से परिसूचक बढेसँगै कारोबार रकम पनि सोमबारको तुलनामा बढेको छ। यसदिन २८६ कम्पनीको ८७ लाख ४ हजार ४७७ कित्ता सेयर २ अर्ब ९३ करोड ८ लाख ९ हजार ५१८ रुपैयाँमा खरिदबिक्री भयो। अघिल्लो कारोबार दिन सोमबार नेप्से परिसूचक ५८९ अंकले घटेको थियो। सो दिन १ अर्ब ५६ करोड ५५ लाख ७३ हजार रुपैयाँ बराबरको सेयर कारोबार भएको थियो। दोहोरो अंकले उकालो लागेको सेयर बजारमा तीन कम्पनीको सेयर सकारात्मक सर्किट लेभलमा कारोबार भयो। मेन्छियाम हाइड्रोपावर,मनकामना इन्जिनिरिङ हाइड्रोपावर र शुभम् पावरको सेयर सकारात्मक सर्किट लेभलमा कारोबार भएको हो। कारोबारमा आएका १३ उपसमूहमध्ये १२ को सूचक बढ्यो भने एकको मात्रै घटेको हो। होटल्स एण्ड टुरिजम उपसमूहको सूचकबाहेक अन्य उपसमूहको सूचक बढेको हो। ८ करोड ३४ लाख मूल्य बराबरको सेयर कारोबार गरी एनआईसी एसिया बैंक शीर्षस्थानमा रह्यो। सन नेपाल लाइफ इन्स्योरेन्सको ७ करोड ५३ लाख र रिलायबल नेपाल लाइफ इन्स्योरेन्सको ७ करोड १३ लाख मूल्य बराबरको सेयर खरिदबिक्री भयो।"
सेबोनका अध्यक्षले किन भेटे गभर्नर ?,"काठमाडौं : यतिबेला नेपाल राष्ट्र बैंकका गभर्नर महाप्रसाद अधिकारी र नेपाल धितोपत्र बोर्ड (सेबोन)का अध्यक्ष रमेशकुमार हमालसँगको भेट विशेष गरेर सेयर लगानीकर्ताको चासो बनेको छ। सेबोन अध्यक्ष हमालले सोमबार केन्द्रीय बैंक पुगेर गभर्नर अधिकारीसँग पुँजीबजारलगायतका समसामयिक विषयमा छलफल गरेका छन्। सेयरबजारमा आएको उतारचढावका बेला दुईबीचको भेटघाटबाट लगानीकर्ताले केही अपेक्षा अवश्य गरेका छन्। उनीहरूबीच पुँजीबजार, भेन्चर क्यापिटल र प्राइभेट इक्विटीलगायत अन्य समसामयिक विषयमा छलफल भएको राष्ट्र बैंकले जानकारी दिएको छ। यो छलफलको परिणाम भने हेर्न बाँकी नै छ। पछिल्लो समय पुँजीबजारमा आएको उतारचढाव र लगानीकर्ताको असन्तुष्टि छरपष्ट देखिन्छ। लगानीकर्ताबाट पटकपटक राष्ट्र बैंकले सेयर धितो कर्जामा लगाएको १२ करोड रुपैयाँको सीमा हटाउन माग भइरहेको छ। साथै पछिल्लो समय बैंक ब्याजदर उच्च भएकाले पनि लगानीकर्ताको मनोबल घटेको बताउँदै आएका छन्। परिणामस्वरूप सेयरबजार घटेको टिप्पणी गरिन्छ। यद्यपि अर्थमन्त्री डा प्रकाशशरण महतले सेयर धितो कर्जाको सीमा बढाउनुपर्नेमा जोड दिएका छन्। उनले एक कार्यक्रममा यसको सीमा १८ करोड रुपैयाँसम्म पुर्याउँदा उचित हुने बताएका थिए। गभर्नरसँगको यो भेट राष्ट्र बैंकको फेसबुक पेजमा सार्वजनिक भएपछि लगानीकर्ताले सेयर धितो कर्जाको सीमा हट्नुपर्नेमा जोड दिएका छन्।"
नेपालचीनबीच केके भए सहमति ?,"काठमाडौं : प्रधानमन्त्री पुष्पकमल दाहाल प्रचण्ड को चीन भ्रमणका क्रममा दुई देशबीच १३ बुँदे सहमति तथा समझदारी भएका छन्। बेइजिङमा सोमबार चिनियाँ प्रधानमन्त्री ली चियाङसँग प्रचण्डको प्रतिनिधिमण्डलस्तरमा वार्ता भएपछि ती सहमतिमा हस्ताक्षर भएका हुन्। सहमति तथा समझदारीपछि सञ्चारमाध्यमसँग कुरा गर्दै चीनका लागि नेपाली राजदूत विष्णुपुकार श्रेष्ठले भने, दुई देशको संयुक्त विज्ञप्तिमा सहमतिका विषयमा थप स्पष्टता आउँछ। त्यसमा बीआरआई र ऊर्जालगायतका विषय पनि समेटिन्छन् भन्ने हामीले ठानेका छौँ। प्रधानमन्त्री प्रचण्डको समकक्षी लीसँगको भेटवार्तापछि १२ वटा सम्झौता र एक समझदारी भएको हो। यी सम्झौता र समझदारीमा प्रधानमन्त्रीको चीन भ्रमणपूर्व उठेका र प्रधानमन्त्री आफैंले सदनका बोलेका विषय भने उठान नभएको विज्ञहरू बताउँछन्। नेपाली र चिनियाँ उच्च अधिकारीबीच भएका सम्झौताका मुख्य बुँदामा चिलिमेकेरुङ प्रसारणलाइनको सम्भाव्यता अध्ययन, हिल्सा सिमिकोट सडकलगायत परेका छन्। यस्तै चीनको राष्ट्रिय विकास तथा सुधार आयोग र नेपालको राष्ट्रिय योजना आयोगबीच सहकार्य गर्ने, नेपालको उत्तरी पहाडी क्षेत्रका लागि उत्पादन र जीवनयापन सामग्रीपत्र हस्तान्तरण, चीनको राष्ट्रिय विकास तथा सुधार आयोग र नेपालको अर्थ मन्त्रालयबीच डिजिटल अर्थतन्त्रमा सहयोग अभिवृद्धि गर्ने, चीनको राष्ट्रिय विकास तथा सुधार आयोग र नेपालको वन तथा वातावरण मन्त्रालयबीच हरित तथा न्यून कार्बन विकासमा सहकार्यका गर्ने समझदारी भएको छ। सिजाली उच्च विद्यालय परियोजना कार्यान्वयन गर्ने सम्झौतामा हस्ताक्षर हुनुको साथै चीनको कृषि तथा ग्रामीण मामिला मन्त्रालय र नेपालको कृषि तथा पशुपन्छी विकास मन्त्रालयबीच कृषि पशुपन्छी तथा मत्स्यपालनको क्षेत्रमा सहयोगसम्बन्धी समझदारीपत्रमा पनि हस्ताक्षर भएको छ। सन् १९८१ मा चीनमा सम्पन्न वाणिज्य मन्त्रालय र नेपालको उद्योग, वाणिज्य तथा आपूर्ति मन्त्रालयबीच भएको चीननेपाल व्यापार तथा भुक्तानी सम्झौताको पुनरावलोकन र परिमार्जनका लागि संयुक्त प्राविधिक कार्यदल गठन गर्ने विषयमा पनि सोमबार नै समझदारी भएको बताइएको छ। चीनको भन्सार सामान्य प्रशासन र नेपाल सरकारको कृषि तथा पशुपन्छी विकास मन्त्रालयबीच नेपालबाट चीनमा चिनियाँ औषधि उत्पादन गर्न चाहिने वनस्पति निर्यातका लागि आवश्यक परीक्षणसम्बन्धी प्रोटोकलमा हस्ताक्षर गर्नुको साथै चीनको राष्ट्रिय प्रेस तथा प्रकाशनसम्बन्धी प्रशासन र नेपाल सरकार संस्कृति पर्यटन तथा नागरिक उड्डयन मन्त्रालयबीच अनुवाद र प्रकाशनसम्बन्धी समझदारी पनि भएको छ। नेपाल सरकारको शिक्षा, विज्ञान तथा प्रविधि मन्त्रालय र चीनको विज्ञान तथा प्रविधि मन्त्रालयबीच विज्ञान तथा प्रविधि र नवप्रवर्तनका क्षेत्रमा सहकार्य गर्ने सम्झौता हुनुको साथै प्रकोप सामग्रीसम्बन्धी समझदारीपत्र आदानप्रदान र, मानव संसाधनसम्बन्धी समझदारीपत्र पनि आदानप्रदान भएको छ। हिल्सा सिमकोट रोड परियोजनासम्बन्धी समझदारीपत्र आदानप्रदान पनि सोही अवसरमा गर्नुको साथै चिलिमे केरुङ प्रसारणलाइन सम्भाव्यता अध्ययनका लागि भौतिक मन्त्रालय चाइना इन्टरनेसनल डेभलपमेन्ट कर्पोरेसन एजेन्सीबीच समझदारी भएको छ। नेपाल र चीनबीचको व्यापार र भुक्तानीको अध्ययन गर्न संयुक्त प्राविधिक समूह गठन गर्ने पनि समझदारी भएको बताइएको छ। यसैबीच, नेपालचीन अन्तरदेशीय प्रसारणलाइन निर्माणका लागि चीन सकारात्मक देखिएको छ। साताव्यापी चीन भ्रमणमा रहेको प्रधानमन्त्री प्रचण्ड र समकक्षी चिनियाँ प्रधानमन्त्री लीबीचको समझदारीमा यो प्रसारणलाइन अघि बढाउने समझदारी भएको हो। चिलिमेकेरुङ प्रसारणलाइनको सम्भाव्यता अध्ययनका सम्बन्धमा समझदारी भएका प्रधानमन्त्रीको चीन भ्रमण टोलीमा रहेका ऊर्जा सचिव दिनेश घिमिरेले अन्नपूर्णसँग पुष्टि गरे। चिलिमेकेरुङ प्रसारणलाइनको सम्भाव्यता अध्ययनका लागि चीन सकारात्मक भएको छ। यो आयोजनाको लगानीको मोडल के हुने सम्बन्धमा भने छलफल हुन बाँकी छ, घिमिरेले भने। सोमबार गठन गरिएको संयुक्त प्राविधिक समूहको बैठकले थप निर्णय गर्ने उनले भने। मंगलबार उक्त समूहको बैठक बस्ने पनि उनले जानकारी दिए। यो अन्तरदेशीय प्रसारणलाइनअन्तर्गत नेपालतर्फको चिलिमे हबमा तिब्बतको जिलोङबाट विद्युत् प्रसारलाइन जोडिने छ।"
फेवा किनारमा हुँदै महोत्सव,"पोखरा : विश्व पर्यटन दिवसको अवसरमा बुधबार पोखराका फेवाताल किनारमा मिनी सडक महोत्सव हुने भएको छ। ४४औं विश्व पर्यटन दिवसको नारा टुरिजम एन्ड ग्रिन इन्भेस्टमेन्ट रहेको छ। रेवान पोखराको अयोजनामा वाराहीचोकदेखि खहरेचोकसम्म साँझ ५ बजेदेखि मिनी सडक महोत्सवको आयोजना हुने पोखरा पर्यटन परिषद्का अध्यक्ष पोमनारायण श्रेष्ठले बताए। महोत्सवमा नेपाल र भारतका विभिन्न सांस्कृतिक कार्यक्रमसमेत प्रदर्शन गरिने परिषद्का सचिव हरि भुजेलले जानकारी दिए। पोखरामा रहेका पर्यटकलाई नेपाली कला, संस्कृतिसँगै नेपाली खानाका परिकार सडकमै पस्कने गरी एकदिने सडक महोत्सव हुन लागेको हो। कार्यक्रममा भारतीय टुर अप्रेटर र भारतीय मिडियालाई पनि निमन्त्रणा गरिएको बताइएको छ। भारतीय राजदूत नवीन श्रीवास्तव पनि महोत्सवमा सहभागी हुने परिषद्का अध्यक्ष श्रेष्ठले जानकारी दिए। विश्व पर्यटन दिवसकै अवसरमा नाट्टा गण्डकी, टान पोखराले पनि विविध कार्यक्रम गर्ने जनाएका छन्। यस वर्षको पर्यटन दिवसका नारा टुरिजम एन्ड ग्रिन इनभेस्टमेन्ट नेपालमा सन्दर्भमा महत्वपूर्ण रहेको परिषद्का अध्यक्ष श्रेष्ठले बताए। प्रकृति, वातावरण संरक्षण गर्दै पर्यटन विकासमा लाग्नु आजको चुनौती रहेको छ। मौसम परिवर्तन र दिगो अर्थतन्त्रको विकासको समाधान खोज्नु मूल चुनौती रहेको छ।"

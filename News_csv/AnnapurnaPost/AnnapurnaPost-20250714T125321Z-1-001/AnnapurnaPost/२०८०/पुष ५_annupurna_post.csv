शीर्षक,विवरण
एनसेल प्रकरण दबाउने प्रपञ्च,"संसद्का अन्य समितिमा पनि छलफल गर्न लगाएर भ्रमित बनाउने र विषयलाई लम्ब्याउने षड्यन्त्र भइरहेको छ । दूरसञ्चार सेवाप्रदायक निजी कम्पनी एनसेलको सेयर खरिदबिक्री प्रकरणले सरकार, सदन र सडक तातेको छ। देश र जनतालाई ढाँटेर पुँजीगत लाभकर छल्ने, जनताको स्वामित्वमा आउन नदिने र दीर्घकालीन रूपमा नै मुलुकलाई प्रभाव पार्ने नियोजित षड्यन्त्रअन्तर्गत एनसेलको सेयर खरिदबिक्री भएको छ। यो तथ्य कसैबाट छिप्न सक्दैन। एनसेलको सेयर खरिदबिक्रीबारे संसद्को लेखा समितिले छलफल, अध्ययन र विश्लेषण गर्यो। यो प्रकरणमा मुख्यगरी तीन प्रकारका गडबडी भेटिएका छन्। पहिलो : कानुनी गडबडी एनसेलको सेयर खरिदबिक्रीमा मुलुकका विद्यमान कानुनको धज्जी उडाइएको छ। नियमनकारी निकाय दूरसञ्चार प्राधिकरणलाई जानकारीसम्म दिइएको छैन। चुक्तापुँजीको पाँच प्रतिशतभन्दा बढी सेयर किनबेच गर्दा प्राधिकरणको स्वीकृति लिनुपर्ने कानुनी व्यवस्था मिचिएका छन्। दूरसञ्चार ऐनको दफा २७ र नियमावलीको नियम १४ को ठाडो उल्लंघन भएका छन्। दोस्रो : राजस्वमा गडबडी एनसेलको यथार्थ मूल्यांकन गरिएन। १ खर्ब ४३ अर्ब रुपैयाँमा मलेसियन कम्पनीले ६ वर्षअघि किनेको ८० प्रतिशत सेयर ६६ अर्बमा बिक्री गरिएको भनिएको छ। तथ्यहरूले एनसेल घाटामा गएको देखिँदैन। तर, त्यति ठूलो घाटा देखाएर विदेशमा रातारात सेयर किनबेच हुनुले पनि मुलुकलाई राजस्व वा कर छल्ने षड्यन्त्र लुकेको स्पष्ट छ। यसको यथार्थ मूल्यांकन गरियो भने नाफामा जान्छ। र त्यस्तो अवस्थामा किनबेच हुँदा राज्यलाई ठूलो कर तिर्नुपर्ने हुन्छ। तर चलाखीपूर्ण रूपमा घाटामा गएको देखाइयो। अर्कोतिर, यति ठूलो कम्पनीको सेयर बिक्रीका लागि सार्वजनिक बोलकबोल गर्न सकिन्थ्यो। त्यो पनि नगरी गुपचुपमा भएको खरिदबिक्रीले यसभित्र काला खेल छन भन्ने प्रस्ट हुन्छ। अर्कोतिर, मुलुकका ऐन, कानुन मिचेर यति ठूलो चलखेल गर्ने आँट त्यसै आएको होइन होला। यसमा राजनीतिक नेतृत्वको संरक्षण छैन भन्नेमा कसैले पनि विश्वास गर्न सक्दैन। तेस्रो : स्वामित्वमा हस्तान्तरण नगर्ने गडबडी एनसेलको सेयर खरिदबिक्री प्रकरणमा सबैभन्दा डरलाग्दो पाटो भनेको यो कम्पनी कहिल्यै पनि सरकारको स्वामित्वमा आउन नदिने षड्यन्त्र हो। दूरसञ्चार ऐन, २०५४ को दफा ३३ अनुसार ५० प्रतिशतभन्दा बढी विदेशी व्यक्ति वा संस्थाको लगानी भएको दूरसञ्चार सेवासम्बन्धी संरचना अवधि समाप्त भएपछि नेपाल सरकारको स्वामित्व हुने व्यवस्था छ। एनसेलको २५ वर्षे लाइसेन्स २०८५ भदौ १५ मा समाप्त हुँदैछ। त्यसअनुसार ६ वर्षपछि यो कम्पनी स्वत : राज्यलाई हस्तान्तरण गर्नुपर्छ। तर, विदेशी कम्पनीको सेयर नेपालीलाई बेचेको देखाएर सरकारलाई हस्तान्तरण नगर्ने भित्री षड्यन्त्र यसभित्र लुकेको छ। देशको कानुन, संविधान र विधि मानेरै विदेशी कम्पनीले एनसेलको स्थापना गरेको कुरा कसैले पनि बिर्सनु हुँदैन। अनि, जब सरकारलाई हस्तान्तरणको कुरा आयो, अनि षड्यन्त्रका तानाबुना बुन्न थालिएका छन्। यसमा सरकारको नियत पनि स्पष्ट छैन। छिटो छानबिन गरेर सत्यसत्य पत्ता लगाउने र दोषीलाई कारबाही गर्ने काममा भइरहेको विलम्बले थप शंका पैदा गरेको छ। एनसेल सेयर खरिदबिक्री प्रकरणलाई लम्ब्याउने, गडबडी गर्नेलाई चोख्याउने र सकेसम्म अलमल गराएर यो प्रकरण गायब पार्ने षड्यन्त्र भइरहेको छ। त्यसकारण देशप्रेमी, राष्ट्रवादी जनताले सचेत भएर गडबड गर्नेमाथि खबरदारी गर्नुपर्छ। लेखा समितिले एनसेलको सेयर खरिदबिक्रीमा कानुनी, राजस्व र स्वामित्व हस्तान्तरणमा भएका गडबडीबारे सरकारलाई स्पष्ट निर्देशन दिएको छ। ३० दिनभित्र यसको अनुसन्धान गरेर जनतालाई स्पष्ट गर्न, दोषीलाई कारबाही गर्न र सार्वजनिक सम्पत्तिको रक्षा गर्न निर्देशन छ। त्यसपछि सरकारले छानबिन समिति पनि बनायो। तर, सरकारले एकातिर छानबिनको प्रक्रिया अघि बढाए जस्तो गरिरहेको छ, अर्कोतिर यसै विषयमा संसद्का अन्य समितिमा छलफल गर्न लगाएर जनतालाई भ्रमित बनाउने र यो विषयलाई लम्ब्याउने षड्यन्त्र रचिरहेको छ। संसद्को कुनै एउटा समितिले निर्णय गरिसकेपछि सिंगो संसद्को सम्पत्ति त्यही हो भनेर सरकार अघि बढ्नु पथ्र्यो। तर, सरकार नजिकका व्यक्तिहरू विभिन्न समितिमा छन्। उनीहरूमार्फत सरकार विभिन्न संसदीय समितिमा छलफलका नाममा छानबिन पर धकेल्न खोज्दैछ। यही विषयमा विभिन्न समितिमा छलफल गरेर एनसेल सेयर खरिदबिक्री प्रकरणलाई लम्ब्याउने, गडबडी गर्नेलाई चोख्याउने र सकेसम्म अलमल गराएर यो प्रकरण गायब पार्ने षड्यन्त्र भइरहेको छ। त्यसकारण देशप्रेमी, राष्ट्रवादी जनताले सचेत भएर गडबड गर्नेमाथि खबरदारी गर्नुपर्छ। संसदीय समिति भनेका मिनी संसद् हुन्। त्यसैकारण एउटै विषयमा सबै समिति झुम्मिनु भनेको समय र राज्यको स्रोत साधनको दुरुपयोग हो। एउटा कुनै समितिले निर्णय गरिसकेपछि सिंगो संसद्को सम्पत्तिका रूपमा ग्रहण गर्नुपर्छ। विगतमा पनि क्षेत्राधिकार नाघ्ने र एउटै विषयमा धेरै समितिले हात हाल्ने घटना नभएका होइनन्। सभामुख, उपसभामुखलगायत संसद्को नेतृत्व यसतर्फ गम्भीर बन्ने बेला आइसकेको छ। अर्कोतिर, एउटै विषयमा एउटा समितिले एकखाले निर्णय गर्ने, अर्कोले अर्को निर्णय गर्दा विषय नै गिजोलिने र सरकारलाई त्यसबाट भाग्न सहज हुने गरेको छ। जहाँसम्म एनसेल खरिदबिक्री प्रकरणमा लेखा समितिको क्षेत्राधिकारको प्रश्न छ राजस्व, आम्दानी र सार्वजनिक खर्च जोडिएका विषयवस्तु लेखा समितिको कार्यक्षेत्रभित्र पर्छन्। यो प्रकरणमा पुँजीगत लाभकर छली र सरकारलाई स्वामित्व हस्तान्तरणको विषय भएकाले समितिले छलफल गरेको हो। सस्तो लोकप्रियता र सरकारी ढाकछोपलाई सहयोग पुग्ने गरी संसदीय समितिमा हुने छलफल देश र जनताका हितमा हुँदैनन् भन्ने यसअघिका दृष्टान्त काफी छन्। एनसेल प्रकरणमा भएका गडबडीबारे सरकारले ३० दिनभित्र जनतालाई स्पष्ट गर्नैपर्छ। अरू संसदीय समितिमा छलफल लम्ब्याएर सरकार यसबाट कुनै हालतमा भाग्न मिल्दैन। यसमा दोषी ठहर भए उच्च राजनीतिक नेतृत्व पनि दण्डित हुनैपर्छ। देश र जनतालाई ठग्ने र व्यक्तिगत लाभका लागि मुलुकमाथि गद्दारी गर्ने छुट कसैलाई पनि छैन। यस्ता कम्पनीको स्वामित्व हस्तान्तरणमा कानुनी छिद्र छन भने सरकारले त्यसका लागि कानुन संशोधनको प्रस्ताव संसद्मा ल्याओस्। आवश्यक छलफल र विमर्श गरेर कानुन संशोधन, परिमार्जन र परिस्कृत गर्न जनताका प्रतिनिधि सक्षम र प्रतिबद्ध छन्। यदि हामीले यसमा खेलाँची गर्यौं भने विदेशी लगानीका अरू कम्पनीको स्वामित्व पनि सरकारलाई आउँदैन। त्यसो भयो भने देश र जनताप्रति गद्दारी हुन्छ। राष्ट्र र जनताप्रति बेइमानी हुन्छ। दीर्घकालीन रूपमा मुलुकलाई ठूलो आर्थिक हानिनोक्सानी हुन्छ। मुलुकको अर्थतन्त्र जर्जर छ। देशभित्र रोजगारी र अवसर नभएको भन्दै युवाहरू विदेश पलायन भइरहेका छन्। विदेशी लगानीको वातावरण छैन भन्ने भाष्य निर्माण गर्न खोजिँदैछ। तर, विदेशी कम्पनी छ भन्दैमा देशभित्र जे पनि गर्ने छुट उसलाई हुँदैन। देशको कानुन, नीति र विधिभित्र विदेशी कम्पनी सञ्चालन हुनुपर्छ। दूरसञ्चार व्यवसाय भनेको देशको सुरक्षासँग पनि जोडिएको हुन्छ। त्यसैकारण नियमनकारी निकायका सर्त, सुविधा र अवसरभित्र रहेर सञ्चालन हुनु जरुरी छ।  पोखरेल, सार्वजनिक लेखा समिति सभापति हुन्।"
समाज झल्काउने नवदुर्गा जात्रा,"भक्तपुरको मानव समाजमा आधारित ऐतिहासिक महत्त्व बोकेको जनदुर्गा जात्रा शुक्रबारबाट सुरु हुँदैछ। यो जीवित रूपमा पुजिने प्रसिद्ध नेपालकै लामो जात्रा हो। नवमीको दिनदेखि पशुपति क्षेत्र अर्थात् जय बागेश्वरीबाट माछा मार्ने ङालाकेगु जात्रा शुभारम्भ हुन्छ। आठ महिनासम्मको मुकुन्डोसहितको जात्रा हरेक वर्ष बालाचरे पछि नवमी र दशमीको दुई दिन पशुपतिनाथ मन्दिर र नवदुर्गा देवगन भेटघाट तथा प्रसाद आदानप्रदान गर्ने गरिन्छ। पशुपतिनाथका मूल पुजारीबाट नवदुर्गा भवानीलाई पूजा प्रदान गरी पशुपतिको जल र मूल प्रसाद भैरवको बाहुल्यमा चढाउने चलन छ। पशुपतिको मूल चोकमा देवगणको नाच सँगै भित्रका सम्पूर्ण देवताहरूलाई भेटघाट गर्ने र पूर्वपतिको गुजेश्वरी देवतालाई नाचको रूपमा भेट गरी दक्षिणतर्फमा रहेको शिवालय चोकमा मू बां लिकेगु जात्रा गरिन्छ। यस्तै, पशुपति विकास क्षेत्रको मूलपूजा ग्रहण गर्ने चलन छ। यसैगरी जयबागेश्वरी मन्दिरमा पुगेर यस वर्षको सर्वप्रथम माछा मार्ने जात्राको लागि ख जुयगु (बास बस्ने) र रात्रिको नाच प्रदर्शन गर्ने तयारी छ। पहिलो दिन योमरी पुन्हीको दिनमा भक्तपुर९ गछे मन्दिरबाट देवगणहरूले सम्हेबजी ग्रहण गर्दै मुकुन्डोदेखि गरगहना पोसाकहरू खमुमा राखेर बोकिन्छन्। दिउँसो ३ बजे मध्यपुर नपा प्रस्थान गरिन्छ। ४ बजे दिगुली स्थानमा पुगेर सम्पूर्ण देवगणहरूले आआफ्नो पोसाक पहिरन गरी नवदुर्गा नाच जात्रा सुरु हुने गर्दछ। दिगुलीबाट नाच प्रदर्शन गरी बेलुका मध्यपुरको बालकुमारी मन्दिर सटल पुगी बास बस्ने गरिन्छ। दोस्रो दिन बिहान ८ बजेदेखि मध्यपुरका भुलांख्यो स्थानबाट गणेश कुमारी र सिमदुम चार जना देवगनहरूको तोली बाजासहित प्योमाद्यो नाच प्रदर्शन हुने गरी निश्चित स्थानमा केही नाच प्रदर्शन गरिन्छ। पुनः बालकुमारी मन्दिरमा फर्किंदै बेलुका सम्पूर्ण देवगणहरूको लयाकुमा ख प्याख नाच गरिन्छ। मध्यपुरमा पनि बारको हिसाबले देवगनहरूको नाच प्रदर्शन हुनेहरूमा बालंख भन्नेबार शनिबार आइतबार मंगलबार बिहीबारमध्ये बालंमख बार सोमबार बुधबार शुक्रबार दिनमा पर्दछ। देवगनहरूमा १९ वटामध्ये खी,ं बाजा टं बाजा, कंशबाजा, भैरव, माहाकाली, बाराही, कुमारी, धोमा पोमी, दातिमा पोमी, झिमा पोमी, गणेश, ब्रह्मायणी, महेश्वरी, भद्रकाली, नकीं, बालकुमारी, दुम, सिम, श्वेत भैरव गनिन्छ। तेस्रो दिन पुनः त्यही दिनमा चपाचोदेखि प्योमा द्यो (चार जना देवगन)को नाच प्रदर्शन हुन्छ। भक्तजनहरूले आफ्नो क्षमताअनुसार घरमा उत्पादन भएका धान, गहुँ मकै तरकारी खुर्सानी, मूला चढाउने चलन छ। गणेश कुमारी सिमदुम चार जना देवतालाई आफ्नो चढाएको वस्तु बोकी भाषाको तालमा नाच प्रदर्शन गरी चढाउने चलन छ। सोही स्थानमा माछोको भाडा उत्पादन गर्ने प्रजापतिहरूले पनि आफ्नो उत्पादन भएको कुनै भाँडाकुँडा लिएर देवगणलाई नाच प्रदर्शन गरी भाषाको तालमा चढाउने चलन रहेको छ। चौथो दिन बिहानै मध्यपुरको बाखाबजार हुँदै नगदेश क्षेत्रमा पनि प्याम्हा द्यो चार जना देवगन घुम्ने अथवा विभिन्न टोलटोलमा नाच प्रदर्शन गरी पूजा ग्रहण गर्छन्। साथै मध्यपुर बोडेमा पनि चार जना देवता बेलुकानिर पुग्दै पुनः बोडेको ल्याकुमा पूजा ग्रहण गर्दै नाच प्रदर्शन गर विभिन्न श्रद्धालु भक्तजनहरूको गुठीमा देवता भित्र्याउने चलन छ। पाँचौं दिन मध्यपुरको विभिन्न टोलटोलमा देवगणहरूलाई द्योवोकेगु कार्यक्रम राखिएका हुन्छन्। बिहान अथवा बेलुका बालकुमारी सटलमा निम्तो दिने चलन छ। सोही दिन प्रसाद ग्रहण गरी पुनः दथुटोलमा आएर बेलुका ख प्याख नाच प्रदर्शन गरी राति बालकुमारी मन्दिरमा फर्किने चलन छ। छैटौं दिन मध्यपुरकै गामचामा पनि चार जना देवताकै जात्रा प्रदर्शन गरिन्छ। टोलमा नाच प्रदर्शन गरी पुनः फर्किने गरिन्छ। बालकुमारी क्षेत्रमा बजीगान्जा एरिया टोलटोलमा पूजा ग्रहण गरी बेलुका लोकेश्वर मन्दिरनिर महत्त्वपूर्ण ख जुयगु बास बस्ने गरिन्छ। देवगनको सम्पूर्ण कालरात्रि नाच प्रदर्शन गरेर पूजा ग्रहण गरी मु बां लिकेगु मध्यपुरको लाछी चोकमा खुल्ला क्षेत्रबाट मु बां लिकेगु जात्रा गरिन्छ। साथै मू बां को बली चढाई कालरात्रि नै नाच सम्पन्न गरिन्छ। सातौं दिन अन्तिम दिन, माछा मार्ने जात्राको रूपमा क्रमशः बाराहीको नाच प्रदर्शन गरिन्छ। सिमदुमको नाच घुम्न पुगेपछि माछा मार्ने पहिलो चरन सुरु हुने गर्दछ। महाकाली नाच प्रदर्शन सुरु गरिन्छ। महाकाली नाच एक महिषासुर वध गर्ने नाचको रूपमा लिइन्छ भने नारी क्रोध नारी सुन्दरता भाव यस नाचले प्रदर्शन गीतको बोल र बाजाको तालमा महाकाली नाच गरिन्छ। साथै सोही नाचसँगै माछा मार्ने श्वेत भैरवको आवागमन हुन्छ। भाषाको तालमा गाटोकेगु जात्रा कुखुराको भाले बली दिने श्वेतभैरवको नाचसँगै माछा मार्ने सुरु गरिन्छ। भक्तजनको व्यापक सहभागिता हुने गरी हर्ष उल्लासका साथ भाषाको तालमा माछा खाने पेट दुख्ने, लुगाधुने जात्रा सम्पन्न गरी पुनः सम्पूर्ण देवगणहरूको अन्तिम नाच गं दिगु नाच प्रदर्शन गरिन्छ।"
अनि घट्छ मुद्दा हेर्न नभ्याइने अवस्था,"सर्वोच्च अदालतमा दैनिक मुद्दा पेसीमा चढ्ने तर हेर्न नभ्याइने अवस्था सदावहार समस्या झैं भएको छ। पेसी चढ्ने तर सुनुवाइ हुन नसक्ने समस्याले सेवाग्राहीले समयमा न्याय पाउन सक्दैनन्। समाधानका केही उपाय यस्ता हुन सक्छन् १पुराना मुद्दाको चाप घटाउन ध्यान दिनुपर्छ। कानुन संशोधन गर्नुपर्ने भएमा त्यसतर्फ कानुन मन्त्रालय र कानुन सुधार आयोगले पहल गर्नुपर्छ। २अहिले अदालतमा विनियोजित बजेट अत्यन्तै न्यून छ। वृद्धि गर्नुपर्छ। ३न्यायाधीशले पेसीमा चढेको मुद्दा शीघ्र टुंग्याउनै पर्छ। बहस व्यवस्थापनमा प्रभावकारी रूपमा हुनुपर्छ। ४बार बेन्चबीच सहयोग, समन्वय गरेर शीघ्र सुनुवाइको व्यवस्था गर्नुपर्छ। ५अमेरिका र भारतमा भइरहेको राम्रा अभ्यासहरू अनुकरण गर्नुपर्छ। ६न्यायालयप्रतिको जनआस्था बढाउन सबै पक्ष र सरोकारवालाहरू संवेदनशील हुनुपर्छ। (मिश्र, पूर्वप्रधानन्यायाधीश हुन् ।)"
वीरगन्जसँग पराजित भएपछि प्लेअफमा पुग्न काठमाडौंलाई धक्का,"काठमाडौं : वीरगन्ज युनाइटेडले काठमाडौं रेजर्सलाई सनसनीपूर्ण जित निकालेको छ। दशरथ रंगशालामा बिहीबार भएको खेलमा बीरगंजले काठमाडौंलाई ४१ ले हराएको हो। वीरगन्जका लागि विलियम ओपोकुले ह्याट्रिक गरे। उनले ४५, ५५ र ५७ मिनेटमा गोल गरेका थिए। त्यस्तै वीरगन्जका लागि सुनिल खड्काले ४६ मिनेटमा गोल गरेका थिए। खेलमा काठमाडौंले जुनियर एन्कुन्गेको गोलमा अग्रता लिए पनि अन्त्यमा पराजित हुन पुग्यो। यससँगै काठमाडौंको प्लेअफ पुग्ने सम्भावना कस्टकर बनेको छ। प्लेअफका लागि काठमाडौंले बाँकी एक खेल जित्नैपर्ने भएको छ भने शीर्थ चारभित्र रहेका टोलीहरूको नतीजामा भर पर्ने भएको छ। विजयी भएसँगै वीरगञ्जले ७ खेलबाट ८ अंक जोड्दै तालिकाको छैटौं स्थानमा उक्लिएको छ भने काठमाडौं ९ अंक सहित पाँचौं स्थानमा यथावत ।"
एनसेल सेयर खरिद सम्झौताको दस्तावेज पुग्यो प्राधिकरण,"काठमाडौं : दूरसञ्चार सेवा प्रदायक कम्पनी एनसेलले सेयर खरिद सम्झौताको दस्तावेज नेपाल दूरसञ्चार प्राधिकरणलाई बुझाएको छ। सेयर बिक्रीको विषयमा प्राधिकरणले पटकपटक ताकेता गरेपछि एनसेलले दस्तावेज बुझाएको हो। प्राधिकरणका अध्यक्ष पुरुषोत्तम खनालले एनसेलसँग माग गरिएको कागजात बुझाएको बताए। एनसेलले कागजात बुझाएको छ, त्यसमा के छ भन्ने विषयमा अब हामी यसको अध्ययन गर्छौं, उनले भने। सरकारी निकायलाई कुनै जानकारी नै नदिई गत मंसिर १५ मा सतिशलाल आचार्यका नाममा रहेको बेलायतको स्पेक्ट्रलाइट यूके कम्पनीले एनसेलको ८० प्रतिशत सेयर खरिद गरेको देखिन्छ। यसको मूल्य ६ अर्ब ६५ करोड रुपैयाँ छ। जबकि ८० प्रतिशत सेयर होल्डर मलेसियन कम्पनी अजियाटाले टेलियासोनेरासँग किन्दा ६ वर्षअघि नै यसलाई १ खर्ब ४३ अर्ब तिरेको थियो। स्पेक्ट्रलाइट यूके २०२३ सेप्टेम्बर २६ मा एक डलरमा बेलायतमा दर्ता भएको देखिन्छ। यो सेयर किन्न कै लागि नयाँ कम्पनी दर्ता भएको स्पष्ट हुन्छ। एनसेलको २० प्रतिशत सेयर सुनिभेरा क्यापिटल भेन्चर प्रालिको नाममा छ। प्राधिकरणको स्वीकृति लिएर मात्रै सेयर बिक्री गरी वा हक हस्तान्तरण गर्नुपर्ने व्यवस्था छ। किन यस्तो प्रावधान राखियो भने यो व्यवसाय अरू जस्तो होइन। समितिले तीव्रता दिँदै अध्ययन तथा छानबिन समितिका संयोजक टंकमणि शर्मा दंगालले निर्धारित मितिमा प्रतिवेदन बुझाउने बताए। सरकारले यो समितिलाई ३० दिनभित्र प्रतिवेदन बुझाउने कार्यदेश दिएको छ। कार्यदेशअनुसार तोकिएको समयभन्दा एक दिन नलम्बाइ प्रतिवेदन दिने उनले बताए। गहन अध्ययन विश्लेषण गरी सरकारलाई फाइदा हुने गरी जनचासोलाई सम्बोधन हुने गरी प्रतिवेदन आउने समितिको दाबी छ। संयोजक शर्माका अनुसार सम्पूर्ण विवरण संकलन गर्ने, त्यसको विश्लेषण गर्ने र तोकिएको समयमा बुझाउने कार्यनीति समितिले बनाएको छ। गत मंसिर २१ गते सरकारले एनसेलको सेयर खरिद बिक्रीका सम्बन्धमा अध्ययन तथा छानबिन गरी एक महिनाभित्र प्रतिवेदन पेस गर्न पूर्वमहालेखा परीक्षक शर्माको संयोजकत्वमा उच्चस्तरीय अध्ययन तथा छानबिन समितिको गठन गरेको थियो। समितिमा नेपाल सरकारका सचिव फणीन्द्र गौतम, सदस्यमा अर्थ मन्त्रालयका सहसचिव रितेशकुमार शाक्य, सञ्चार तथा सूचना प्रविधि मन्त्रालयका सहसचिव बाबुराम भण्डारी र आइक्यानका अध्यक्ष सुरजकुमार काफ्ले छन्। संसदीय समितिमा नियमन गर्ने निकाय हुँदाहँुदै समिति गठनको भन्दै सरकारको आलोचना पनि हुँदै आएको छ। समितिको औचित्य पुष्टि हुने गरी समितिले प्रतिवेदन दिने पनि उसको दाबी छ। राज्य व्यवस्था तथा सुशासन समितिको छलफलमा प्रधानमन्त्री पुष्पकमल दाहाल स्वयंले पनि समितिमाथि प्रश्न चिन्ह आएपछि कामको सुरुवातमा केही बिलम्ब भएको बताए। तर, प्रधानमन्त्री दाहालले पनि समितिले काम थालिसकेको जानकारी दिए।"
मेलम्चीको खानेपानी एक महिनाभित्रै,"सिन्धुपाल्चोक : मेलम्ची खानेपानी आयोजनाको पुनर्निर्माण र पानी पथान्तरणको काम पुनः सिनो हाइड्रोलाई नै दिइएको छ। चिनियाँ निर्माण व्यवसायी सिनो हाइड्रोलाई पुनः काम दिने समझदारी भएसँगै आयोजना पुनर्निर्माण गर्ने बाटो खुलेको हो। खानेपानी मन्त्रालयका सचिव सुरेश आचार्यको अध्यक्षतामा बसेको मेलम्ची खानेपानी विकास समिति बोर्ड बैठकले सिनो हाइड्रोसँग समझदारी गरी तत्काल साइटमा परिचालनका लागि आवश्यक सहजीकरण र समन्वय गर्ने निर्णय गरेको मेलम्ची खानेपानी विकास समितिले जनाएको छ। यसअघि सरकारले सिनो हाइड्रोले पानी पथान्तरण गर्न लापरबाही गरेको भन्दै ठेक्का तोड्न सकिने जनाएको थियो। आयोजनाको काम गर्न राखेको धरौटी हाइड्रोले माग गरेको र कामै नगरेको भन्दै समितिका कार्यकारी निर्देशक जाकी अहमद अन्सारीले ठेक्का रद्द गर्ने विषयमा छलफल चलिरहेको बताएका थिए। सिनोले मेलम्चीमा इन्टेक र सुरुङको गरी दुई ठेक्का पाएको थियो। दुवै ठेक्का गरी हाइड्रोले १० करोड रुपैयाँ धरौटी राखेको थियो। आयोजनाले धरौटी रकम फिर्ता गर्न नमिल्ने जनाएपछि हाइड्रोले अदालतमा मुद्दा दायर गरेको थियो। अहिले आयोजना र हाइड्रोबीच पुनः काम गर्ने समझदारी भएपछि मेलम्ची आयोजना अघि बढ्ने भएको हो। समझदारीसँगै करिब आठ महिनादेखि बन्द रहेको मेलम्चीको पानी वितरणको बाटो खुलेको छ। समझदारीपत्रमा समितिका कार्यकारी निर्देशक जाकी अहम्मद अन्सारी र निर्माण कम्पनी सिनोका प्रतिनिधिले हस्ताक्षर गरेका छन्। सिनोसँग भएको समझदारीअनुसार विशेष परिस्थितिको सिर्जना नभएमा बढीमा २८ दिनभित्र कार्य सम्पन्न भई मेलम्चीको पानी सुरुङमा पथान्तरण हुनेछ। द्रुत कार्यतालिका अनुसार दुई सिफ्टमा जनशक्ति परिचालन गरी पानी पथान्तरणका लागि आवश्यक कार्यहरू सम्पन्न गरिने समिति र सिनोबीचको समझदारी पत्रमा उल्लेख छ। हाइड्रोसँग समझदारी गरी तत्काल साइटमा परिचालनका लागि आवश्यक सहजीकरण र समन्वय गर्ने निर्णय गरेको मेलम्ची खानेपानी विकास समितिका प्रवक्ता राजेन्द्रप्रसाद पन्तले बताए। इटालियन कम्पनी सीएमसीले आयोजनाबाट हात झिकेपछि २०७६ आसोज १२ गते आयोजनाको सुरुङमार्गको बाँकी काम एक वर्षभित्र सक्नेगरी ८५ करोड रुपैयाँमा सिनोसँग सम्झौता गरेको थियो। निर्माण सम्पन्न भएपछि २०७७ चैतमा पहिलो पटक मेलम्चीको पानी काठमाडौंमा अस्थायी रूपमा दुई महिना वितरण गरिएको थियो। तर, २०७८ असार १ गतेको बाढीले आयोजनामा क्षति पुग्यो र बन्द भयो। त्यसपछि मन्त्रिपरिषद्को निर्णयबमोजिम आयोजनामा काम गरिरहेको सिनोलाई लागत थप गरी काम गराइयो। नौ महिनापछि अस्थायी संरचनाबाट दुई महिना पानी पठाउने काम भयो। त्यसपछि फेरि २०७९ जेठदेखि मंसिरसम्म वर्षाका कारण आयोजना बन्द गरियो। मंसिरपछि सात महिना काठमाडौंमा पानी लगियो। २०८० साल असार ८ गते वर्षायामको जोखिमलाई दृष्टिगत गरी सुरुङमार्फत मेलम्चीको पानी पठाउन बन्द गरिएको थियो। २०८० साल साउन २८ र साउन २९ गतेको बाढीले मेलम्चीको हेडबक्र्समा क्षति पुयाएको थियो। जसका कारण मेलम्चीको पानी काठमाडौं लगिएको थिएन। गएको पुस १ गते सभामुख देवराज घिमिरे मेलम्ची खानेपानीको मुहानस्थल हेलम्बु १ अम्बाथानको निरीक्षण गर्न पुगेका थिए। उनले जतिसक्दो चाँडो पानी काठमाडौं लगेर काठमाडौंका बासिन्दालाई पानी खुवाउन निर्देशन पनि दिएका थिए। तर पुस २ गते मेलम्चीको पानी ल्याउन प्रयत्न नगरिएको भन्दै काठमाडौं उपत्यका मेलम्ची खानेपानी संघर्ष समितिले प्रदर्शन गरेको थियो। मेलम्चीको स्थलगत भ्रमणसमेत गरेको समितिले पानी वितरणमा कुनै प्राविधिक समस्या नभई केवल व्यवस्थापकीय समस्या मात्र रहेको पनि जनाएको थियो। समितिले खानेपानी मन्त्री तथा विकास समितिलाई ज्ञापनपत्र दिई शुक्रबारसम्म आफ्ना मागका बारेमा सुनुवाइ नभए आन्दोलनका थप कार्यक्रमहरू अगाडि ल्याउने जनाएको थियो। समितिको मागलाई ध्यान दिँदै खानेपानी मन्त्रालय र समितिले सिनोसँग समझदारी गरी काम गर्न सहजीकरण गरेको हो। अब सिनोसँग सम्झौता भएपछि समयसीमा भित्रै मेलम्चीको पानी काठमाडौं पुग्ने आशा जागेको आयोजनाका प्रवक्ता राजेन्द्रप्रसाद पन्त बताउँछन्। निर्माण व्यवसायीलाई जति छिटो परिचालन गयो उति छिटो काठमाडौंमा पानी पुग्ने सम्भावना रहेको पन्तको भनाइ छ। जेजस्ता बाधाहरू भए पनि हामी सकेसम्म छिट्टै काठमाडौंवासीलाई पानी ख्वाउँछौं, पन्तले भने। यसअघि सिनोलाई काम गर्न समितिले अनुरोध गरेको थियो। सिनोेले यसभन्दा अघि नै काम सम्पन्न गरिसकेको र अहिले उपकरण अन्यत्र लगाई सकेकाले एक महिनाका लागि ल्याएर काम गर्न नसक्ने जानकारी दिएको थियो। जसरी पनि आयोजना सम्पन्न गर्नुपर्छ, ठेकेदार कम्पनीसँग निहुँमात्र खोजेर हुँदैन भनेर अहिले कामको जिम्मेवारी पुनः सिनोलाई नै दिएका हौं, पन्तले भने, सम्झौता तोडेर अर्को ठेकेदार नियुक्ति गरेर सबै प्रक्रिया पूरा गर्दा बर्खा लागिसक्ने भएकाले पनि यही कम्पनीलाई काम गर्ने वातावरण मिलाउन समिति लागेको हो। निर्माण कम्पनीले द्रुत रूपमा काम सुरु गर्ने हो भने पानी पथान्तरण कार्य एक महिनाभित्रै सकिने आयोजनाको सिनियर डिभिजनल इन्जिनियर पदमबहादुर कुँवर बताउँछन्। काम सुरु कहिलेबाट हुन्छ र कामको गति हेरेर मात्रै पानी कहिले पथान्तरण हुन्छ भन्ने जानकारी दिन सकिन्छ, उनले भने, दू्रत गतिमा काम गर्ने हो भने एक महिना पनि लाग्ने देखिँदैन। स्थानीय सरकारको सहयोग हुन्छ मेलम्ची खानेपानी आयोजनास्थल रहेको हेलम्बु गाउँपालिकाका अध्यक्ष निमाग्याल्जेन शेर्पा प्राविधिक रूपमा त्यति ठूलो समस्या नरहेकाले काम सुरु गरेको १५२० दिनमा काम सकिएर पानी काठमाडौं पठाउन सकिने बताउँछन्। उनले पानी पथान्तरणका लागि स्थानीय सरकारले सहयोग गरिरहेको बताए। हामी जतिसक्दो चाँडो पानी काठमाडौं पठाउन आतुर छौं, उनले भने, बाटोको समस्या अनि स्थानीय समस्या केही होइन यसमा। यसको समस्या भनेको समिति र ठेकेदारको हो। स्थानीय तहमा विकास निर्माणको काम, स्थानीयले पाउने लेबीलगायतका विषयमा केही माग रहे पनि पानी पथान्तरण तुरुन्तै गरिनुपर्ने उनले बताए। अम्बाथानमा रहेको हेडबक्र्स भूवनोट तथा बाढीपहिरोको जोखिमका कारण एक किलोमिटर सार्नुपर्ने एडीबीको प्रतिवेदनअनुसार काम अगाडि बढाउनुपर्ने शेर्पाले बताए।"
"सेयर बजारमा दोहोरो अंकको गिरावट,कारोबार रकम पनि घट्यो","काठमाडौं : साताको पाँच कारोबार दिन निरन्तर बढेको सेयर बजार अन्तिम कारोबार दिन बिहीबार दोहोरो अंकले ओरालो लागेको छ। नेप्से परिसूचक ३२७७ अंकले घटेर २१०९१० विन्दुमा अडिएको छ। यसअघि साताको पहिलो कारोबार दिन नेप्से आइतबार २८ , सोमबार ३८१४, मंगलबार ४५९८ र बुधबार ३५३९ अंकले बढेको थियो। दोहोरो अंकले नेप्से घट्दा कारोबार रकम पनि बुधबारको तुलनामा घटेको छ। आज ३०४ कम्पनीको १ करोड लाख ७२ हजार १४९ कित्ता सेयर ६ अर्ब २७ करोड ४३ लाख २४ हजार ८११ रुपैयाँमा खरिदबिक्री भए। बुधबार ७ अर्ब बढीको सेयर कारोबार भएको थियो। यसदिन १० कम्पनीको मूल्य सकारात्मक सर्किट लेभलमा कारोबार भयो। बुधबार १५ स्क्रिप्टको मूल्य सकारात्मक सर्किट लेभलमा कारोबार भएको थियो। बोटलर्स नेपाल,आशा लघुवित्त वित्तीय,धवलागिरि लघुवित्त वित्तीय,बीपीडब्लु लघुवित्त वित्तीय र चिरख्वा हाइड्रोपावर कमाउने शीर्ष पाँचभित्र पर्न सफल भएका छन्। कारोबार भएकामध्ये शिवम् सिमेन्ट शीर्षस्थानमा रह्यो। सो कम्पनीको ३० करोड मूल्य बराबरको सेयर कारोबार भयो। सोनापुर मिनरल्सको २५ करोड,हिमालयन डिस्टिलरीको २० करोड,हाथवेको १५ करोड र घोराही सिमेन्टको १५ करोड मूल्य बढीको सेयर कारोबार भयो। यसदिन सूर्यज्योति लाइफ इन्स्योरेन्सका लगानीकर्ताले गुमाए। सो कम्पनीको सेयर ७४४ प्रतिशतले घट्यो। उन्थान सहकारी लघुवित्त वित्तीय संस्थाको ७२६,सनराइज फर्स्ट म्युचुअल फण्डको ६९४ प्रतिशत ,ग्रामिण विकास लघुवित्त वित्तीयको ६८१ र युनियन हाइड्रोपावरको ६५२ प्रतिशतले मूल्य घटयो। कारोबारमा आएका १९१ स्क्रिप्टको मूल्य घट्दा ५० को मात्रै बढ्यो। ३ स्क्रिप्टको मूल्य भने स्थिर रह्यो। दुई उपसमूहबाहेक ११ वटाको परिसूचक घटेको छ। मनु एन्ड प्रोको २३६ र ट्रेडिङको ०५६ प्रतिशतले बढ्यो। यसदिन डेभलपमेन्ट बैंक उपसमूहको भने सर्वाधिक ३२३ प्रतिशतले मूल्य घट्यो।"
भेरी बबई डाइभर्सन आयोजना काममा तीव्रता दिन मन्त्रीको निर्देशन,"काठमाडौं : राष्ट्रिय गौरवको सूचीमा रहेको भेरी बबई आयोजनाको कार्यप्रगति सन्तोषजनक छैन। आयोजना विकासका लागि सुर्खेतमा २०६८ मा कार्यालय स्थापना गरी आर्थिक वर्ष २०६८०६९ मा निर्माण सुरु गरिएको हो। संशोधित समयतालिका अनुसार आर्थिक वर्ष २०७९०८० मा सम्पन्न गर्ने लक्ष्य रहेको थियो। आयोजनाको काम अझै बाँकी रहेपछि ऊर्जा जलस्रोत तथा सिँचाइमन्त्री शक्तिबहादुर बस्नेतले आयोजनाका पदाधिकारी र निर्माण व्यवसायीलाई तत्काल कामलाई गति दिन निर्देशन दिएका छन्। आयोजनाको काममा ढिलाइ हुँदा सरकारले आमनेपाली र मुलुकलाई नै जवाफ दिनुपर्छ। सरकारले हरेक निकायलाई बताउनुपर्छ। काममा ढिलाइ गर्ने छुट कोही कसैलाई पनि छैन, मन्त्री बस्नेतले भने। सुरुङ निर्माण सम्पन्न भएको लामो समय भए पनि बाँधस्थल र विद्युत्गृहको काममा अपेक्षित प्रगति हुन सकेको छैन। निर्माण व्यवसायीको कमजोर कार्यसम्पादनका कारण निर्माणले गति लिन नसकेको हो। आयोजना सम्बद्ध अधिकारी आयोजनास्थलमा नबस्ने, लामो समयसम्म परामर्शदाताको अभावका कारण निर्माण व्यवसायीलाई आवश्यक निर्देशन तथा परिचालनमा समेत समस्या पैदा भएको छ। छलफलमा निर्माण व्यवसायी रमण कन्स्ट्रक्सनका प्रमुख रमणकुमार महतोले आयोजनाका अधिकारीले समयमा भुक्तानी नगरिदिएको तथा अन्य अत्यावश्यक काम नगरिदिएका कारण आयोजना स्थलमा प्रभावकारी काम गर्न नसकेको आरोप लगाए। आयोजना निर्देशक रणबहादुर बमलगायतका अधिकारीले निर्माण व्यवसायीले काम नगरेको, आवश्यक जनशक्ति परिचालन नगरेको तथा उपकरण एवम् निर्माण सामग्रीको प्रबन्ध नगरेको भन्दै गुनासो व्यक्त गरे। एकले अर्कालाई दोष देखाएर आयोजनाका काममा ढिलाइ गरेको भन्दै मन्त्री बस्नेतले भने, एकले अर्कोलाई दोष देखाएर राष्ट्रिय गौरवको आयोजनामा समस्या सिर्जना गर्ने काम नगर्नुस्। समस्या के हो ? समाधानको उपाय के हो ? त्यो प्रस्तुत गर्नुस्।"
चौबीस महिना ठेक्का अवधि भएको योजना एक वर्षमै निर्माण !,"म्याग्दी : चौबीस महिना ठेक्का अवधि भएको म्याग्दीको एक सडक आयोजना एक वर्षमै निर्माण सकिएको छ । उत्तरदक्षिण जोड्ने राष्ट्रिय गौरवको कालीगण्डकी करिडोरको बेनीजोमसोमकोरला सडकअन्तर्गत म्याग्दीको बेनी नगरपालिका८ कालीपुलबाट वडा नं ९ गलेश्वर जोड्ने बेनीगलेश्वर खण्डको कालोपत्र गर्ने आयोजना लक्ष्यभन्दा एक वर्षअघि सकिएको हो । बेनीजोमसोमकोरला सडकअन्तर्गत ठेक्का लागेका खण्डमध्ये सबभन्दा छिटो, छोटो समयमा धेरै काम गरेको खण्ड बेनीगलेश्वर रहेको योजनाका इन्जिनियर अच्युतविलास पन्तले बताए । 'करिडोर दुई सय दुई किलोमिटर दूरीको बेनीजोमसोमकोरला सडकको सातवटा प्याकेजको निर्माण सकिएको छ', उनले भने, 'यसअघि छोसेरकोरला खण्डको १८ किलोमिटर ग्राभेल गर्ने काम पनि लक्ष्यअघि नै सकिएको थियो ।' गत मङ्सिर ९ गतेदेखि सात दशमलव पाँच मिटर चौडाइका दरले डिबिएसडी प्रविधिको कालोपत्र गर्न थालिएको थियो । प्राविधिक टोलीले सडकको नापजाँच गरिरहेको छ । दुई किलोमिटर एक सय दुई मिटर सडक कालोपत्र गर्न मङ्गलादेवी सुवास कन्ट्रक्सन प्रालिले भ्याटपीएससहित १२ करोड ७५ लाख ९४ हजार चार सय ३६ मा २०७९ पुस १७ गते ठेक्का सम्झौता गरेको थियो । पर्याप्त उपकरण, निर्माण सामग्री र मजदुर परिचालन गरेर लक्ष्यअघि नै सम्पन्न गरेको निर्माण कम्पनीका सञ्चालक सुवासचन्द्र कार्कीले बताए। 'आयोजना कार्यालय, स्थानीय प्रशासन, जनप्रतिनिधि र समुदायले योजना निर्माणमा पर्याप्त सहयोग तथा सहजीकरण हुँदा सहज भयो', उनले भने, 'गत असारमै ८० प्रतिशत निर्माण सकिएको थियो ।' सो कम्पनीले तनहुँमा पनि हालै दुई वर्ष आयोजना लक्ष्यअघि नै निर्माण सकेको छ । सडक फराकिलो बनाउने, पर्खाल, नाली, चारवटा कल्भर्ट, सबबेस, बेस र दुई सय मिटर आरसिसी ढलानपछि कालोपत्र गरिएको हो । यो सडक कालोपत्र भएपछि बेनी नगरपालिकासहित रघुगङ्गा र अन्नपूर्ण गाउँपालिका, मुस्ताङवासी र घुम्न आउने पर्यटकलाई आवतजावतमा सहज भएको छ । मुक्तिनाथ प्रवेशद्वारका रूपमा रहेको यो सडकखण्डलाई समयमै सम्पन्न गर्न आयोजनाका साथै स्थानीयरूपमा नियमित अनुगमन, निरीक्षण र समन्वय गरिएको बेनी नगरपालिकाका प्रमुख सुरत केसीले बताए। 'बेनीगलेश्वर सडक आयोजना ढिलासुस्ती गर्ने निर्माण व्यवसायीलाई चुनौती बनेको छ', उनले भने, 'निर्माण व्यवसायीको इच्छाशक्ति, जनशक्ति, उपकरण परिचालन व्यवस्थित हुने, निर्माण सामग्रीको पर्याप्त व्यवस्थापन गर्ने तथा सरोकारवालाले नियमनसँगै सहजीकरण गर्ने हो भने ढिलासुस्ती हटाउन सकिने सन्देश दिएको छ ।' रासस"
बैंकवित्तीय संस्थाको नाफाभन्दा प्रोभिजन बढी,"काठमाडौं : बैंक तथा वित्तीय संस्थाहरूको नाफा पुँजी लागतको तुलनामा न्यून हुँदै गएको छ। जोखिबापत छुट्ट्याएको प्रोभिजन अर्थात् कर्जा नोक्सानीको रकमको आकार भने बढ्दै जाँदा अन्ततः कम्पनीको लाभांश क्षमतामा प्रहार गरेको छ। अधिकांश बैंकहरूले प्रदान गर्ने बोनस तथा लाभांश घट्दो छ। यो तथ्य पछिल्लो समय भटाभट वार्षिक साधारणसभा (एजीएम) घोषणा गरिरहेका बैंक तथा वित्तीय संस्थाको स्थितिलाई हेरेर पनि आकलन गर्न सकिन्छ। अझ ती एजीएम अघिल्लो आर्थिक वर्षको मुनाफाको थियो। आर्थिक वर्ष २०८००८१ को पहिलो त्रैमास अर्थात् असोजसम्ममा पनि बैंकहरूको नाफा खासै उत्साहजनक रहेन। यद्यपि सञ्चालनमा रहेका २० वाणिज्य बैंकहरूले चालू आवको ३ महिना अर्थात् पहिलो त्रैमासिक वित्तीय प्रतिवेदनअनुसार १३ अर्ब ४७ करोड २० लाख ४७ हजार रुपैयाँबराबर नाफा कमाएका थिए। यसपछिको अर्को महिना कात्तिकमा एक महिनाको अन्तरमा थप ७ अर्ब २६ करोड २ लाख रुपैयाँ हाराहारीले बढी कमाएको नेपाल राष्ट्र बैंकको तथ्यांकमा उल्लेख छ। यस अवधि अर्थात् चालू आर्थिक वर्षको चार महिना (कात्तिकसम्म) मा वाणिज्य बैंकले २० अर्ब ७३ करोड २२ लाख ६० हजार रुपैयाँ नाफा कमाए। तर यो नाफाको आकारभन्दा कर्जा नोक्सानीको जोखिम (प्रोभिजन) बापत छुट्ट्याएको रकमको आकार ठूलो छ। सोही अवधि अर्थात् ४ महिनासम्ममा वाणिज्य बैंकले मात्रै कर्जा नोक्सानीको जोखिमबापत २७ अर्ब १२ करोड ५७ लाख रुपैयाँ हाराहारीमा छुट्ट्याएका छन्। उक्त रकम नाफाबाट छुट्ट्याएकोले जोखिममा रहेका कर्जाको साँवा तथा ब्याज चुक्ता नभएसम्म वितरणयोग्य नाफामा जोड्न र लाभांशमा गणना गर्न नपाइने व्यवस्था छ। यसकारण ऋण समयमा फिर्ता नगर्दा खराब कर्जाको आकार बढेसँगै लाभांश क्षमता पनि घटेको हो। यद्यपि समग्रमा सञ्चालित २० वाणिज्य बैंकमध्ये १० बैंकहरूको नाफा अर्ब रुपैयाँमा छ। जसअन्तर्गत क्रमशः नबिल, ग्लोबल आईएमई, नेपाल इन्भेस्टमेन्ट मेगा, प्राइम, हिमालयन, एनआईसी एसिया, एनएमबी, राष्ट्रिय वाणिज्य, एभरेस्ट र प्रभु बैंक रहेका छन्। यसबाहेकका बैंकको नाफा भने अर्ब रुपैयाँभन्दा कम देखिन्छ। तर कृषि विकास बैंकले भने यसपटक नोक्सानी व्यहोर्नु परेको छ। राष्ट्र बैंकका अनुसार कात्तिक मसान्तसम्म सबैभन्दा बढी नाफा कमाउने बैंकमा नबिल बैंक अगाडि छ। यस अवधिसम्म उक्त बैंकले २ अर्ब १६ करोड ९६ लाख ६० हजार रुपैयाँ नाफा कमाएको छ। यसपछि दोस्रोमा ग्लोबल आईएमई बैंकले १ अर्ब ९४ करोड ६९ लाख ४० हजार र तेस्रोमा रहेको नेपाल इन्भेस्टमेन्ट मेगा बैंकले १ अर्ब ८६ करोड ६८ लाख ८० हजार रुपैयाँ नाफा आर्जन गरेका छन्। यसपछि अर्बको पंक्तिमा रहेका बैंकमध्ये क्रमशः प्राइम बैंकले १ अर्ब ५३ करोड ४४ लाख ६० हजार, हिमालयन बैंकले १ अर्ब ५० करोड ६६ लाख २० हजार, एनआईसी एसिया बैंकले १ अर्ब ३७ करोड ७६ लाख ६० हजार, एनएमबी बैंकले १ अर्ब २३ करोड ८५ लाख ६० हजार, राष्ट्रिय वाणिज्य बैंकले १ अर्ब २० करोड ६७ लाख ४० हजार, एभरेस्ट बैंकले १ अर्ब ८ करोड र प्रभु बैंकले १ अर्ब ५ करोड ७९ लाख रुपैयाँ नाफा आर्जन गर्न सफल भएका छन्। अर्बभन्दा कम नाफा आर्जन गर्नेमा क्रमशः स्टयान्डर्ड चार्टर्ड बैंकले ९८ करोड १९ लाख ८० हजार, कुमारीले ८८ करोड ८० लाख ९० हजार, सानिमाले ७७ करोड ७८ लाख ३० हजार, माछापुच्छ्रे बैंकले ६७ करोड १५ लाख २० हजार, नेपाल बैंकले ६६ करोड ८१ लाख ६० हजार, नेपाल एसबीआई बैंकले ६० करोड ५६ लाख, सिटिजन्स बैंकले ५८ करोड २४ लाख २० हजार, लक्ष्मी सन्राइज बैंकले ५१ करोड ५९ लाख ९० हजार र सिद्धार्थ बैंकले ३३ करोड ३८ लाख ६० हजार रुपैयाँ नाफा आर्जन गर्न सफल भएका छन्। तर जसोतसो १९ बैंकले नाफा आर्जन गरिरहँदा कृषि विकास बैंकले भने कात्तिक मसान्तसम्म २७ करोड ८८ लाख ४० हजार रुपैयाँ नोक्सानी व्यहोर्नु परेको छ। विकास बैंकमा अधिक नाफा गर्नेमा मुक्तिनाथ सञ्चालनमा रहेका १७ विकास बैंकहरूले पनि चालू आवको ४ महिनामा १ अर्ब ६२ करोड ९२ लाख रुपैयाँबराबरको नाफा कमाएका छन्। यसमध्ये राष्ट्रियस्तरका विकास बैंकले मात्रै डेढ अर्ब रुपैयाँभन्दा बढी नाफा आर्जन गरे। राष्ट्र बैंकको तथ्यांकअनुसार राष्ट्रिय स्तरका ८ विकास बैंकले १ अर्ब ५४ करोड ५० लाख रुपैयाँबराबर नाफा गरे। जसमा सबैभन्दा बढी नाफा गर्नेमा मुक्तिनाथ विकास बैंक छ। मुक्तिनाथले यस अवधिमा ३१ करोड ६० लाख रुपैयाँ कमायो। यसपछिको दोस्रोमा रहेको रेसुंगा डेभलपमेन्ट बैंकले कुल २५ करोड र तेस्रोमा गरिमाले २४ करोड रुपैयाँ नाफा कमायो। यसपछि क्रमशः लुम्बिनी विकास बैंकले १८ करोड १० लाख, महालक्ष्मी र कामनाले १७ करोड १० लाख रुपैयाँ नाफा आर्जन गरे। यसपछि ज्योति विकास बैंक ११ करोड २० लाख र सांग्रिलाले १० करोड २७ लाख रुपैयाँमात्रै नाफा गरे। उक्त बैंक राष्ट्रियस्तरका विकास बैंकमध्ये सबैभन्दा थोरै नाफा कमाउनेमा पर्छन्। वित्त कम्पनीमा मञ्जुश्री फाइनान्स अगाडि राष्ट्र बैंकबाट उपलब्ध भएको तथ्यांकअनुसार वित्त कम्पनीले पनि चालू आवको चार महिनामा २६ करोड १५ लाख ४० हजार रुपैयाँबराबरको नाफा कमाएका छन्। तर यो सार्वजनिक तथ्यांकमध्ये ९ वटा वित्त कम्पनीबाहेक ८ कम्पनीको मात्रै नाफा हो। उक्त कम्पनीमध्ये सबैभन्दा बढी मञ्जुश्री फाइनान्सले नाफा कमाएको छ। यो कम्पनीले चालू आव चार महिनासम्ममा ११ करोड ३९ लाख २० हजार रुपैयाँ कमाउन सफल भयो। यसपछि दोस्रोमा रहेको गोर्खाज फाइनान्सले ५ करोड २० लाख र तेस्रोमा रहेको आईसीएफसीले १ करोड ९२ लाख ७० हजार रुपैयाँ नाफा गरेका छन्। यसपछि क्रमशः नेपाल सेयर मार्केट्स एन्ड फाइनान्सले १ करोड १ लाख ९० हजार, मल्टी फाइनान्सले ८७ लाख २० हजार, जानकी फाइनान्सले ७६ लाख र श्री इन्भेस्टमेन्ट एन्ड फाइनान्सले ३० लाख रुपैयाँबराबर नाफा आर्जन गरेका छन्। अत्यासलाग्दो निष्क्रिय कर्जा बैंक तथा वित्तीय संस्थाबाट प्रवाह भएको कर्जाको समय सीमा नाघेपछि पनि नउठेको साँवा तथा ब्याजको आकार बढ्दा निष्क्रिय कर्जा बढेको छ। यसैले, चालू आवको चार महिनामै समग्रमा सबै बैंक तथा वित्तीय संस्थाको एनपीएल औसत ३६६ प्रतिशत छ। जबकि आर्थिक वर्ष २०७८०७९ मा औसत ११५ प्रतिशत एनपीएल थियो। यसले खराब कर्जाको नियन्त्रित हुन सकेको छैन। यस्तै, सञ्चालनमा रहेका २० वाणिज्य बैंकहरूको कुल कर्जाको औसत ३६१ प्रतिशत निष्क्रिय कर्जा (एनपीएल) रहेको छ। गत वर्षको तुलनामा खराब कर्जाको आकार पनि बढ्दो छ। जसले गर्दा बैंकहरूले पनि नाफाबाट प्रोभिजनमा रकम बढी छुट्ट्याउनु परेको हो। यसैगरी सञ्चालनमा रहेका १७ वटा विकास बैंकको निष्क्रिय कर्जा औसत ३१९ प्रतिशत पुगेको छ। गत असोजसम्ममा समग्रमा विकास बैंकहरूको निष्क्रिय कर्जा २४५ प्रतिशत देखिए पनि अधिकांश बैंकको वर्षदिनमा दोब्बरले बढेको थियो। यसपछि ग वर्गका वित्त कम्पनीको एनपीएलको आकार झन् धेरै ठूलो हुँदै गएको छ। जसमा कात्तिकसम्म वित्त कम्पनीको एनपीएल औसत ८३७ प्रतिशत छ। समग्रमा गत असारसम्ममा यस्ता कम्पनीको एनपीएल ४५१ प्रतिशत थियो। जबकि २०७९ असारमा समग्रमा २५२ प्रतिशतमात्रै थियो। कम्पनीहरूले प्रवाह गरेको ऋणको साँवा तथा ब्याज उठाउन नसक्दा निष्क्रिय कर्जाको आकार बढ्दै गएको छ। विशेष गरेर कोभिडपछि अर्थतन्त्रमा मन्दी आएकाले व्यवसाय नफस्टाउँदा एनपीएल घट्न गएको देखिन्छ। अर्थतन्त्रमा सुस्तता आएकाले अधिकांश व्यवसायीलेले साँवा ब्याज तिर्न नसकेको व्यवसायीले पटकपटक गुनासो गर्दै आएका छन्। बजारमा माग नहुँदा व्यवसायमा परेको असरले बैंकको ऋण तिर्न सकेका छैनन्। बैंक तथा वित्तीय संस्थामार्फत प्रवाह भएका कर्जाहरू ऋणीले तोकिएको समयमा नतिर्दा निष्क्रिय हुन जान्छ। यसलाई विभिन्न चार क्षेत्रमा विभाजन गरिएको छ। जसअन्तर्गत तीन महिनादेखि ६ महिनासम्म भाखा नाघेका कर्जासापटलाई कमसल कर्जामा राखिन्छ। यसपछि ६ महिनादेखि बढीमा एक वर्षसम्म भाखा नाघेका कर्जासापटलाई शंकास्पद कर्जामा राखिएको छ। योभन्दा माथि अर्थात् एक वर्षभन्दा बढी अवधिले भाखा नाघेका कर्जासापटलाई खराब कर्जामा वर्गीकरण गरिएको छ। पछिल्लो समय ऋण नतिर्नेको संख्या बढ्दै गएपछि कडाइसमेत गरेको छ। गत असोज ३० गते केन्द्रीय बैंकले एकीकृत निर्देशन २०८० जारी गर्दै खराब कर्जासम्बन्धी थप व्यवस्थासमेत गरेको छ। जसमा अबदेखि कर्जा भाखा नाघेको वा ननाघेको कुनै पनि कर्जासापटलाई तोकिएअनुसार कुनै पनि अवस्थामा खराब कर्जामा वर्गीकरण गर्नुपर्ने र सो को लागि बैंक तथा वित्तीय संस्थाले उपयुक्त प्रणाली एवम् पूर्वाधारको विकास गर्नु पर्नेछ व्यवस्था छ। यसअन्तर्गत ऋणी टाट पल्टेमा वा टाट पल्टेको घोषणा भएमा, ऋणी बेपत्ता भएमा वा ९० दिनसम्म सम्पर्कमा नआएमा, कर्जा दुरुपयोग भएमा, परियोजनाव्यवसाय सञ्चालन हुने अवस्था नरहेमा, परियोजना वा व्यवसाय सञ्चालनमा नभएमा खराब कर्जामा गनिन्छ।"
मौलापुरमा निःशुल्क बिजुली र पानी,"रौतहट : मौलापुर नगरपालिकाले विपन्न परिवारलाई निशुल्क विद्युत उपलब्ध गराएको छ। फ्री बिजुली, फ्री पानीकार्यक्रमअन्तर्गत घरेलु तथा कृषि सिंचाई मिटरको सम्पूर्ण विद्युत महशुल नगरपालिकाले भुक्तानी गरेको हो। मेयर रीना कुमारी साहले यस आर्थिक वर्षको मंसिरसम्मको २ करोड ६६ लाखको चेक विद्युत प्राधिकरण मौलापुर शाखा प्रमुख दिनेश यादवलाई बुझाएकी हुन् । मेयर साहको पहलमा करिब चार वर्ष अघिदेखि सुरू भएको यो कार्यक्रमले विपन्न परिवारलाई ठूलो राहत पुगेको बताइएको छ ।"

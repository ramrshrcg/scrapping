शीर्षक,विवरण
लोकतन्त्रमा निरन्तर प्रश्न,"हामीले अवलम्बन गरेको राजनीतिक प्रणालीबारे समीक्षा गर्न कत्तिा पनि हिच्किचाउन हुन्न। निरन्तर छलफल, चिन्तन, मनन्, बहस र निष्कर्ष लोकतन्त्रको सौन्दर्य हो। वर्ण व्यवस्था र पूर्ण अवस्था कहिल्यै कतै सम्भव छैन। अपूर्णतामा पूर्णता खोज्ने आममान्छेको मानवीय प्रवृत्ति छ। कुनै पनि कुराको पूर्णता भनेको त्यो चिजको भौतिक अस्तित्व समाप्ति भनेर बुझ्न सकिन्छ। किनकि सबै व्यवस्था र राजनीतिक प्रणालीका गुण र दोषहरू हुन्छन्। अपूर्णता पूर्णता खोजको मार्ग हो। असन्तुष्टि नै सन्तुष्टि खोज्ने र अधिकतम सन्तुष्टिका लागि प्रयत्नशील रहने मार्ग हो। त्यसैले असन्तुष्टि र अपूर्णतालाई पूर्ति गर्ने यत्नमा मान्छे प्रगतिको भर्याङ चढ्न सफल भएको हो। प्रगतिको पनि कहिल्यै अन्त्य र पूर्ण विराम हुँदैन, जसरी सन्तुष्टि र पूर्णतामा ब्रेक लाग्दैन। राजनीतिक प्रणाली पनि त्यस्तै अपूर्णतामा पूर्णता खोज्ने अभ्यास मानिन्छ। थुप्रै प्रयोग, परिस्कार र परिमार्जनसहित राजनीतिक प्रणाली कार्यरत रहन्छ। कुनै पनि वाद, प्रणाली, सिद्धान्त र संरचना निर्विकल्प हुँदैन। निर्विकल्प भनेको नयाँ सम्भावना र खोजको अन्त्य हो। तसर्थ आजको युगमा विकल्पहरू बनिरहन्छन्। विकल्पहरू सामान्य विकल्प र सामान्य प्रतिस्थापन मात्र होइन, उत्तम विकल्प सर्वोत्तम विकल्प हो। यद्यपि सर्वोत्तम भनिएको विकल्प पनि निर्विकल्प भनिनु हुँदैन। केन्द्रहरू भञ्जन हुन्छन्, निर्माण, पुनर्निर्माण र विनिर्माणहरू भइरहन्छन्। संविधान पनि त्यस्तै एउटा विधान हो, जसलाई समयक्रममा विपठन, पुनर्पठन र उत्तर पठन गरिरहनु पर्छ। भारतमा सन् १९९५ मा बनेको संविधान २०० पटकसम्म संशोधन गरिसकिएको छ। संविधान संशोधनले संविधानको गरिमा घट्दैन। न संविधान नै खोटो हुन्छ। हरेक कुरा आवश्यकताको सिद्धान्तले परिचालित र परिलक्षित हुन्छन्। बस्, आवश्यकता सानो समूहको लघु स्वार्थका लागि बन्नु हुँदैन। संविधान र पार्टी आदिको पनि नयाँ स्वरूपमा निर्माणले पुनर्निर्माण चलिरहन्छ। गठन र पुनर्गठन भइरहनु पर्छ। विघटन पुनर्गठन र पुनप्र्राप्तिको मार्ग हो। पुरानो विचार नयाँले प्रतिस्थापन गर्छ। पुरानो व्यक्तिको ठाउँमा नयाँको उदय हुन्छ। मान्छे शिशु, बाल, युवा, वयस्क, अधवैंशे वृद्ध हुने लाइफ सर्कल जस्तै हो समाजको चक्र पनि। सत्य सापेक्षित हुन्छ उसै भनिएको होइन। सत्यलाई हेर्ने दृष्टिकोण एकल नभएर बहुल हुनुपथ्र्याे तर विगतमा एकल सत्यको कुरा गरिन्थ्यो। आज त्यो मान्यता र सिद्धान्त खण्डित भएको छ। सिक्काको एकापट्टि हेरेर तय गरिने धारणा खण्डित भएर दुवैतिर अध्ययन गरेर निकालिने निचोडले तथ्य बोल्ने कुरामा सबै सहमत छन्। दिनको उल्टो रात बुझिँदैन, लोग्नेमान्छे र स्वास्नीमान्छे दुई विपरीत अर्थ होइनन्। छोरा र छोरीमा प्राकृतिक भिन्नता भए पनि सामाजिक भिन्नता हुनुहुन्न। कालो रङ रङको एक प्रकार मात्र हो। अन्य रङजस्तै केवल फरक रङ मात्र हो। कालो भनेको नकारात्मक र अयोग्यता होइन। अब पनि कालो रङलाई नराम्रो भनेर बुझियो बुझाइयो भने जातीय विभेदजस्तै रङ्गभेद पनि कायम छ भनेर बुझ्नु पर्छ। रङभेद होस् या जातिभेद यी ध्वस्त पार्ने चिज र चिन्तन हुन्। रङ कुनै विशेष गुण र योग्यता होइन। त्यसैले कालो खराब भन्ने रङ्गभेदी चिन्तन खारेज गरिनु पर्छ। यदि कालो रङ खराब र अयोग्य हो भने कालो वर्ण श्याम वर्णका मान्छे पनि खराब भन्ने निस्कर्ष निस्कन्छ। खराब कुनै जात त रङ होइन, खराब प्रवृत्ति हो। कालो फगत रङ हो। निकृष्ट र निकम्मा वस्तु होइन। द्वितीय विश्वयुद्धपछि ज्ञानको फैलावट, विश्व भूमण्डलीकरण, सूचनाप्रविधिको यो हदको रफ्तारमा विकास र विस्तार, सांस्कृतिक अन्तर्मिश्रण, बहुलवाद, माक्र्सवाद विरोधी मान्यता, केन्द्र भन्जनको अवस्था, उपभोक्तावाद, औपनिवेशिक साम्राज्यवाद, अनेक रूप र तरिकका विस्तारवाद आदि नीतिहरूको विकास तीव्र रूपमा हुन पुग्यो। यससँगै लियोटार्ड, मिसेल फुको, ज्याक डेरिडा फ्रेडरिक जेम्सन आदि विद्वान्ले संसारलाई हेर्ने परम्परागत दृष्टिकोणलाई भन्जन गरे। अनि नवीन ढंगले पुनव्र्याख्या गर्ने कुरा गरे र आफ्नो तहबाट त्यसको प्रयास गरे। संसारले नयाँ नयाँ दृष्टिकोण पायो र अनेकन आयामबाट विश्वदृष्टि निर्माण भयो। परम्परागत ज्ञानलाई उल्टाएर पनि प्रश्न गर्ने ज्ञानले मौका पायो। ज्ञान निर्माणको थलो विश्वविद्यालयका औपचारिक कक्षा र प्रयोगशाला मात्रै हुँदैनन्। ज्ञान र खोज जुनसुकै समाज विज्ञानको प्रयोगशालामा पनि गर्न सकिन्छ। ज्ञान, सूचना, विवेक एकै होइनन्, यी फरक फरक आयाम र आयतन भएका संकेतहरू हुन्। ज्ञान गलत र खराब दुवै हुन्छ। ज्ञान भन्ने बित्तिक्कै असल मात्र हुन्छ भन्ने पूर्वमान्यता रिथिंक र रिभिजिट गर्न बाध्य बनायो। माथिबाट भनिने कुराहरू तलबाट पनि भन्न सकिन्छ भन्ने विचारधारामा बहस हुन थाल्यो र भुइँतहका कुरा पनि सुन्न सुनिन थाले। यस्तै उपक्रमहरूको मेलोमा क्रमभंग गर्ने क्रम बढ्यो। क्रमिक र व्यतिक्रमिक हुने साहित्य र संरचनाको खोजी भयो। नेपाल पनि सबैभन्दा कान्छो गणतान्त्रिक मुलुकमा परिणत भयो। २०६३ को अन्तरिम संविधानले राजतन्त्रलाई निष्क्रिय बनायो भने औपचारिक रूपमा अन्त्य चाहिँ २०६५ जेठ १५ गतेको संसद्को घोषणाले गर्यो। जन्म श्रेष्ठताको भाष्य परिवर्तन गरेर सामान्य मान्छे पनि सत्ता र सरकारको सर्वोच्च पदमा पुग्ने अवधारणा नेपालमा पनि कार्यान्वयनमा आयो। तीन हजार वर्ष अघिदेखि इतिहासले बताएको प्रथम राजा भूमि गुप्तबाट सुरु भएको मानिन्छ राजतन्त्र। २ सय ३७ वर्ष देखिको एकल वंशीय राजतन्त्र शाहवंश पृथ्वीनारायणदेखि ज्ञानेन्द्र तेह्रौं तथा अन्तिम राजाको रूपमा ज्ञानेन्द्र शाहलाई बिदा गर्यो। राजतन्त्र समाप्त भयो। राजतन्त्र एउटा त्यस्तो र संसारमै सबैभन्दा पुरानो र राजनीतिमा संस्थागत भएको संस्था हो, जसको विघटनपछि पनि सांस्कृतिक धार्मिक परम्परगत रूपमा र मानसिक संरचनाको रूपमा पछिसम्म यसका अवयवहरू बाँचिरहन्छन्। एउटा युग ढले पनि त्यसका अवशेषहरू कालान्तरसम्म रहिरहन्छ। युग परिवर्तनसँगै सत्ताको नयाँ चेतनाको भाष्य बन्न थाल्यो। निक्रिष्ट युगको अन्त्य र उत्कृष्ट युग मानव मर्यादाको युगको प्रचार गरियो। अनुपस्थितिमा नै उपस्थितिबोध हुने नीति र कार्यक्रम सिद्धान्त अबको युगको माग हो। व्यक्तिको व्यवस्थापन धेरै भयो अब मुद्दाको व्यवस्थापनको समय हो। हामीले अवलम्बन गरेको राजनीतिक प्रणालीबारे समीक्षा गर्न कत्ति पनि हिच्किचाउन हुन्न। निरन्तर छलफल, चिन्तन, मनन्, बहस र निष्कर्ष लोकतन्त्रको सौन्दर्य हो। नेपालले प्रयोगमा ल्याएको चुनाव प्रणाली र संघीयताबारे हामी कहाँ चुकेको छौं ? त्यसको पुनरावलोकन गर्ने बेला आएको हो कि ? यस्तै, समानुपातिक निर्वाचन प्रणालीले पुर्याएको योगदान र यसका कमजोरीमा कता पल्ला भारी छन् ? समानुपातिक र समावेशी निर्वाचन प्रणालीले दलित, महिला, मुस्लिम, पिछडिएको क्षेत्र खस आर्य कसको हित कति गर्यो ? कति गर्यो राजनीतिशास्त्रीय समाजशास्त्रीय मूल्यांकन गरिनुपर्छ। जति धेरै प्रश्न गर्यो त्यति नै लोकतन्त्र मजबुत भएर जान्छ। फरक यति हो हरेक प्रश्नमा स्वच्छ र सामयिक चेत अनिवार्य मानिन्छ। अप्रश्नीय कोही हुँदैन, जो अप्रश्नीय भएर रहन चाहन्छ त्यसको शीघ्र पतन अवश्यम्भावी छ। प्रश्नको सामना गर्ने मान्छे, संस्था र प्रणालीको आयु लामो रहन्छ। अपौरुषेय र अप्रश्नीय बन्ने रहर लोकतन्त्रका लागि घातक र विषम प्रमाणित भएको इतिहास साक्षी छ।"
अटोफेजी उपवास बस्ने कि ?,"दसैं आयो ! खाउँला पिउँला। छुट्टै बसौंला। आहानै छ यस्तो। तर दसैंमा छुट्टै बस्न त हामीले बिर्सिसकेका छौं। व्रत, उपवास भनेको त एकादेशको कुरा बन्छ दसैंमा। र त व्रत बस्नुपर्ने दसैंको एकादशीको नामै गिद्दे एकादशी। त्यसैले सायद एउटा उपहार छ दसैंलाई त्यो पनि जापानीको ! छुट्टै बस्ने वा अति भोजन र माछामासुबाट टाढा बस्न बिर्सेका हामीलाई टोकियो इन्स्टिच्युट अफ टेक्नोलोजीका जापानी सेल जीवशास्त्री योसिनिरी ओसुमीको सुझावसहित सूचना छ। हाम्रा ऋषिमुनिले चलनमा ल्याएको परम्परागत व्रत वा उपवासलाई नयाँ बोतलमा पुरानो रक्सी भने झैं नाम दिएछन्, अटोफेजी। अटोफेजी व्रतमा २४ वा ४८ घण्टा पानीमात्र खाएर उपवास बस्दा शरीरका सेलभित्र हरेक काम नलाग्ने फोहोर वा विषादी हटाएर यसलाई पुनः सुचारु गर्न सहयोग गर्छ रे। साथै हाम्रा तनाव, अन्य रोग हटाएर यन्त्रिक शरीरलाई सफा गरेर आयु वृद्धि पनि गर्छ रे ! हेर्नोस् त फाइदा ः शरीरका सेलसेलभित्रका हरेक काम नलाग्ने फोहोर वा विषादी हटाएर अल्जाइमर वा पार्किन्सनजस्ता रोग निको पार्न सहयोग गर्छ। सेललाई प्रशोधन गरेर नवजीवन प्रदान गर्छ। शरीरलाई मर्मत गरेर ऊर्जावान् बनाउँछ। नयाँ सेल बनाएर शीघ्र स्वास्थ्य लाभ गर्न सहयोग गर्छ। अटोफेजीबाट क्यान्सरजस्ता जघन्य रोगको उपचार हुन सक्छ। पाचन प्रणालीलाई चुस्त बनाउँछ। डीएनएलाई बिग्रिन दिँदैन। अटोफेजीले शरीरलाई जोगाउन सेल परिवर्तन गर्छ। सेलहरूलाई जवान बनाइदिन्छ र मानिसको आयु बढाइदिन्छ। खाना नपाएका बेलामा पनि सेलसम्बन्धी सामग्रीलाई टुक्र्याउँछ। त्यसलाई फेरि शरीरमा पठाएर आवश्यक प्रक्रिया पूरा गर्छ। यो प्रक्रिया लामो समयसम्म त रहँदैन तर पोसिलो खाना प्राप्त गर्न समय थप गरिदिन्छ। यसले आजको वैज्ञानिक युगमा क्यान्सरलाई समेत खतरामुक्त पारिदिने दाबी भएको छ। त्यसैले वैज्ञानिकहरूले अटोफेजी उपवासलाई क्यान्सरको उपचारका निमित्त प्रयोगमा ल्याउने भएका छन्। अझ आहारविहारको परिवर्तनले त अटोफेजीलाई झन् बलवान् बनाइदिन्छ। यो नयाँ नामको उपवासका बारेमा धेरै वैज्ञानिक अनुसन्धान भइरहेछन् र स्वास्थ्यमा यसको प्रभाव बढेको छ। तपाईं अटोफेजीलाई प्रयोगमा ल्याउन चाहनु हुन्छ होला। तर तपाईं हृदयरोगी, सुगर, प्रेसरको बिरामी हुनुहुन्छ भने डाक्टरको सल्लाह लिनु अवश्य पर्छ। अनि सन्तानका आमा वा गर्भाधान अवस्थाका नारीहरूले त डाक्टरको सल्लाहबिना उपवासको थालनी गर्नै मिल्दैन। खाना कति, कसरी र कति समयको फरकमा खाने ? एकै दिन वा एकै पटकमा यति धेरै खाँदा के होला ? यो सोच्न सिकाएन परम्पराले। अरूबेला आदर्शका गफ हाँक्ने र मारकाटका खिलापमा उत्रने वेद, उपनिषद् र कर्मकाण्डका ठेकेदार हौं भन्ने वर्ग पनि अहिले तैं चुप मैं चुप। बसुदैव कुटुम्बकम्का मन्त्र भनाइमै सीमित छन् दसैंभर। बाँच र बाँच्न देऊ भन्ने नारा बोकेको मानव अधिकारवादी संस्थाका सदस्यहरू पनि घटस्थापनादेखि नै माछामासुमा भुलिन थाल्छन्। नौ दिनसम्म पूजापाठ, सप्तमीदेखि मासुसँग भात, पूर्णिमासम्म चलिरहन्छ। शरीरले कति खाना धान्छ ? पाचन प्रक्रियामा कस्तो असर पर्छ ? सबै बिर्सिइन्छ। स्वास्थ कसरी बस्ने भन्ने कुरा त मेडिकल डाक्टरका जिम्मा किनकि धेरैजसो डाक्टरलाई नै अरू समूहजस्तै पारिदिन्छ यो माहोलले। जे होस्, अटोफेजी उपवास बस्न सके हामीलाई धेरै फाइदा छ। के दसैंमा यसलाई एकदिन प्रयोगमा ल्याउने हो त ? किन ? यसले मर्न लागेको सेललाई पोसिलो बनाउँछ। सेलसेलमा पोषण पुर्याएर यसलाई बचाउन मद्दत गर्छ। पहिलो कुरा त यो उपवासले पोषण तŒवबाट वञ्चित सेललाई एटीपीसँग लगेर जोडिदिन्छ र सेललाई ऊर्जावान् बनाउँछ। दोस्रो, उपवास बसेको बेला व्यायाम वा योग गर्नाले ग्लुकोज नष्ट गरी सेललाई सक्रिय पार्छ। तेस्रो, उपवासले पोषण तŒव क्षय भएका सेललाई क्यालोरी प्रदान गरेर पुनः जीवन्त बनाई काममा ल्याउँछ। चौथो, यस्तो उपवासले हरेक सेललाई (केटो डाइट) शरीरको बोसोलाई ऊर्जामा परिणत गरी कार्बोहाइट्रेडलाई जोगाउने काम गर्छ। केही खान नै नपाइने रहेछ भन्ने डर लाग्यो कि ? खान पाइन्छ : अटोफेजी उपवासमा पानी मात्र खाएर बस्न सके सबैभन्दा राम्रो। तर के तपाईं औषधि सेवन गर्नुहुन्छ, रोगी हुनुहुन्छ ? त्यसो हो भने हालसालै यसबारे वैज्ञानिक अनुसन्धानले के के खान पाइन्छ भनेको छ। हेरौं त ग्रिन टी, स्याउ, बदाम, प्याज, स्ट्रबेरी, भटमास, मिल्क थिसल, फलफूलको रस आदि खान सकिन्छ। अटोफेजीमा १८ घण्टादेखि ४८ घण्टाभन्दा बढी उपवास बस्न मिल्दैन। तर स्वस्थ मानिसले फलफूल र पानी मात्र खाएर चार दिनसम्म उपवास बसेको पाइन्छ। यस उपवासबारे वैज्ञानिकहरू अनुसन्धानमा जुटेका छन्। भविष्यमा अटोफेजीसम्बन्धी अरू जानकारी प्राप्त हुनेछ। अटोफेजीले हामीलाई पूर्वीय ज्ञान र पाश्चात्य विज्ञानको भेट एकै ठाउँमा गराउने सम्भावना पनि आसलाग्दो भएर आएको छ। अटोफेजी उपवास उपचार विधि शुरु भएको ५० वर्षभन्दा बढी भए पनि ओसुमीको अनुसन्धानपछि मात्र यो विधि औषधिका रूपमा विश्वभर परिचित हुन पुग्यो। जापानमा सन् १९४५ मा जन्मिएका योसिनिरी ओसुमीकोले १९७४ मा टोकियो युनिभर्सिटीबाट विद्यावारिधि गरेका थिए। न्युयोर्क अमेरिकाको रकफेलर युनिभर्सिटीमा तीन वर्ष यसबारे खोज गरेर पोस्ट डाक्टर गरेपछि पुनः टोकियो युनिभर्सिटी फर्किए। त्यहाँ सामूहिक अनुसन्धान सुरु गरेर अटोफजीमा २०१६ मा नोबेल पुरस्कार र २०१७ मा ब्रेकथ्रु पुरस्कार प्राप्त गरेपछि यो प्रविधि विश्वविख्यात हुन पुगेको छ। हेरौं, भविष्यमा अझ चोटिला कुरा लिएर अटोफेजी उपवास हामीबीच आउने नै छ। हामी स्वास्थ्य र निरोगी भएर रहने छौं। चिन्ता नगरौं।"
पर्यटनलाई उद्योगमा वर्गीकरण गरिने,"नेपाल उद्योग वाणिज्य महासंघले आयोजना गरेको राष्ट्रिय आर्थिक बहस, सुधारका लागि सहकार्य कार्यक्रममा बोल्दै उनले पर्यटन व्यवसायलाई उद्योगमा वर्गीकरण गरिने बताएका हुन्। काठमाडौं : उद्योग, वाणिज्य तथा आपूर्ति मन्त्री रमेश रिजालले अबका दिनमा पर्यटन व्यवसायीलाई उद्योगमा वर्गीकरण गर्ने बताए। नेपाल उद्योग वाणिज्य महासंघले आयोजना गरेको राष्ट्रिय आर्थिक बहस, सुधारका लागि सहकार्य कार्यक्रममा बोल्दै उनले पर्यटन व्यवसायलाई उद्योगमा वर्गीकरण गरिने बताएका हुन्। उनले पर्यटनलाई उद्योगको रूपमा अगाडि बढाउन नसके देश आर्थिक रूपमा अघि बढ्न नसक्ने बताए। हाल पर्यटन क्षेत्रलाई औद्योगिक व्यवसाय ऐन २०७६ मा पर्यटनमा मात्र वर्गीकरण गरेको छ। तर देशलाई आर्थिक रूपमा अघि बढाउने हो भने राष्ट्रिय प्राथमिकता प्राप्त उद्योग क्षेत्रमा समावेश गरी उत्पादनमूलक उद्योग सरहको सुविधा दिनुपर्ने उनको भनाइ थियो। यसअघि नेपाल उद्योग वाणिज्य महासंघअन्तर्गतको पर्यटन तथा हवाई यातायात समितिले होटल व्यवसायलाई उद्योग सरह सेवा सुविधा माग मन्त्री समक्ष गरेको थियो। केही समयअघि महासंघका उपाध्यक्ष हेमराज ढकाल र समितिका सभापति देशबन्धु बस्नेत (अजित) को नेतृत्वको टोलीले उद्योग मन्त्रीलाई भेटी होटल व्यवसायलाई उद्योग सरह सेवा सुविधा दिन माग गरेको थियो। साथै उक्त समितिले होटलमा निजी क्षेत्रको ठूलो पुँजी लगानी गरी लाखौंलाई रोजगारीको अवसर प्रदान गरेको छ।"
पटिहानीका होटल कोठा सोल्ड आउट,"चितवन : पर्यटकीय नगरी पटिहानीका होटल हिजोआज पर्यटकले खचाखच छन्। होटलमा कोठा खोज्दा नपाउने अवस्था छ। हरेक होटल ९० प्रतिशत भरिएका छन्। नयाँ बर्षका लागि विदेशी पर्यटकले धमाधम बुकिङ गर्न थालेका छन्। होटल व्यवसायीका अनुसार जनवरीसम्मका लागि बुकिङ सुरु भएको छ। पश्चिम चितवनका ठूला होटलमा पर्यटक आउन थालेपछि व्यवसायी पनि उत्साहित भएका छन्। स्पेन, अमेरिका, चाइना, भारतीय, सिंगापुरका पर्यटक आउन थालेका छन्। पटिहानी र जगतपुर क्षेत्रमा सात ठूला स्तरीय होटलका तीन सय कोठा यसै साता सबै भरिएका छन्। अक्टोबर लागेपछि पटिहानीमा विदेशी पर्यटकको आगमन बढेको छ, पर्यटन व्यवसायी विष्णुराज महतोले भने, विगतको निराशालाई आशा जगाएको छ। पर्यटन क्षेत्रले समृद्धिको आशा जगाउँछ भन्ने विश्वास लिएका छौ। एक सातादेखि पर्यटक ओइरिएका छन्। पटिहानीका ठुला होटलमा कोठा धमाधम बुकिङ पनि बढेको छ। अक्टोबर सुरु भएलगत्तै विदेशी पाहुनाको आगमन बढेको हो। पटिहानीमा रहेको सोल्टी वेस्टन रिसोर्ट पाहुनाले भरिएका छन्। जनवरीसम्म होटल धमाधम बुकिङ हुन थालेका छन्। सोल्टी वेस्टेडका अप्रेसन म्यानेजर केशव ढकालले एक सातादेखि पर्यटकीय गतिविधि बढेको बताए। भएका जति होटल सोल्ड आउटको अवस्थामा छन्, उनले भने, पर्यटनको सिजन सुरु भएकाले अब जनवरीसम्म बुकिङ हुन थालेको छ। अहिले पनि भन्नेबित्तिकै कोठा पाहुन गाह्रो छ। सबै कोठामा पाहुना छन्। आगमनले पटिहानीमा चहलपहल बढेको छ। लामो समयदेखि सुस्ताएको पर्यटनमा आशा पलाएको व्यवसायीले बताए। होटल जंगल भिल्लाका सञ्चालक गणेशप्रसाद पौडेल पर्यटकको आगमनले उत्साह जागेको बताए। पर्यटनमा धेरै कुराले असर गर्दा सुस्त जस्तै थियो। अहिले होटलमा पाहुना आएको देख्दा आशा जागेको छ, उनले भने, हामीले वातावरण बनाउन सक्ने हो भने पर्यटकको खडेरी कहिल्यै लाग्दैन। राप्ती नदीमा डुंगा सयर गर्न पर्यटकको ताँती नै लागेको छ। निकुञ्जमा जिप सफारी, स्थानीयकला संस्कृतिमा पर्यटक रमाउने गर्छन्। पछिल्लो वर्ष पश्चिम चितवनको पटिहानी, जगतपुर, मेघौलीमा स्तरीय पर्यटकको आगमन बढ्दो छ। शान्त वातावरण भएकोले पश्चिम चितवनमा पर्यटक लोभिने गरेका छन्। राप्ती नदीमा डुंगा सयर गर्दै चरा अवलोकन गर्छन्। साँझपख सूर्यास्तको मनमोहक दृश्यले पर्यटक आकर्षित गरेको छ। थारू संस्कृतिलाई प्राथमिकतामा राखेर प्याकेज राखिएको छ।"

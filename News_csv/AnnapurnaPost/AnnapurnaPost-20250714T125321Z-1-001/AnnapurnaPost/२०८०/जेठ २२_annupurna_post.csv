शीर्षक,विवरण
विद्युतीय सवारीलाई प्रोत्साहन गर्ने हो भने,"वातावरणीय, सामाजिक तथा आर्थिक फाइदा र मूल्य पनि जोड्ने हो भने ईभी निकै सस्तो हो। तर, यी फाइदा उपभोक्ताले एक्लै पाउने होइन, समाज र राष्ट्रले पनि पाउने हो। नेपालमा वायु प्रदूषणका कारण हरेक वर्ष ४२ हजार १ सय जनाको मृत्यु हुन्छ। यो क्षतिको एउटा कारण हो, यातायातका साधनबाट उत्सर्जन हुने धूवाँ। पेट्रोल र डिजलबाट चल्ने यातायातका साधनले हानिकारक धूवाँ फाल्छन्। डिजेल जलेर उत्सर्जन हुने धूवाँलाई विश्व स्वास्थ्य संगठनले कार्सिनोजेनिक (क्यान्सर निम्त्याउने) मानेको छ। यस्ता धूवाँ पैदा नगर्ने विद्युतीय सवारी साधन (ईभी) यस मानेमा विद्युतीय सवारीको आवश्यकता पुष्ट्याउने वातावरणीय कारण हो। दोस्रो हो, आर्थिक कारण। हरेक वर्ष वैदेशिक व्यापारघाटाको सबैभन्दा ठूलो योगदानकर्ता पेट्रोलियम पदार्थको आयात हो। ऊर्जा व्यवस्थापनका लागि पनि विद्युतीय सवारीको आवश्यकता रहन्छ। रात्रिको समयमा खेर जाने विद्युतीय ऊर्जा विद्युतीय सवारी साधनको ब्याट्रीमा भण्डारण गर्न सकियो भने ऊर्जा बचत र सदुपयोग हुन्छ। विशेषगरी सार्वजनिक यातायातलाई सर्वसुलभ र आरामदायी बनाउन विद्युतीय सवारी साधनलाई नै प्रवद्र्धन गर्नु उपयुक्त हुन्छ। सस्तो, सहज पहुँचमार्फत धेरैभन्दा धेरै नागरिकलाई विद्युतीय सार्वजनिक यातायात चढ्न प्रेरित गरियो भने यो देशका लागि हित हुन्छ। सार्वजनिक सवारी विद्युतीय भए भने धुवाँ उत्सर्जन हुँदैन र यात्रा गर्दा भाइब्रेसन तथा अनावश्यक आवाज पनि महसुस हुँदैन। सर्वसाधारणको आकर्षण पेट्रोलियम पदार्थबाट चल्नेभन्दा विद्युतीय सार्वजनिक सवारीमा बढी देखिने गरेकामा यसको महत्व राष्ट्रिय अर्थतन्त्रमा छ। निजी सवारी साधन पनि पेट्रोल वा डिजेलबाट चल्नेभन्दा विद्युतीय नै दीर्घकालका लागि उपयुक्त हुन्छन्। जसको मुख्य कारण हो, सञ्चालन खर्च। यसबाहेक सरकारले लिएको वातावरण संरक्षण र विद्युतीय सवारीको नीति कार्यान्वयन गर्न पनि भोलिको युग ईभीकै हुनुपर्नेछ। किफायतीपनका आधारमा हेर्दा ईभी महँगो देखिएको छ। नयाँ प्रविधि भएकाले महँगो हुनु स्वाभाविकै हो। प्रतिस्पर्धा पनि धेरै भएकाले इन्धनबाट चल्ने गाडी सस्ता हुन्छन्। ईभीमा बढ्दै गएको प्रतिस्पर्धा र प्रविधिको उपलब्धताका आधारमा सस्तो हुँदै गएका छन्। आर्थिक पाटो हेर्ने हो भने ईभीको सञ्चालन खर्च न्यून हुन्छ। इन्धन र मर्मत खर्च तुलना गर्ने हो भने धेरै सस्तो हुन आउँछ। यद्यपि सुरुको खर्च बढी हुने भएकाले सर्वसाधारण उपभोक्ता ईभी किन्न हिचकिचाउने गरेका छन्। वातावरणीय, सामाजिक तथा आर्थिक फाइदा र मूल्य पनि जोड्ने हो भने ईभी निकै सस्तो हो। तर, यी फाइदा उपभोक्ताले एक्लै पाउने होइन, समाज र राष्ट्रले पनि पाउने हो। ईभीमा राज्य र उपभोक्ताले बराबर उत्तरदायित्वबोध गर्नुपर्छ। राज्यलाई फाइदा हुने जुनसुकै वस्तु तथा सेवाको प्रवद्र्धनमा राज्यको संलग्नता हुनुपर्छ। त्यहीअनुरूप सरकारले पनि पूर्वाधार निर्माणमा लगानी गर्नुपर्छ। सरकारले विद्युतीय सवारी साधन प्रयोगलाई प्रोत्साहन गर्नुपर्नेमा विपरीत कर प्रणाली अबलम्बन गरेको छ। साना तथा सर्वसाधारणले किन्न सक्ने ईभीमा कर लगाएर ठूलामा घटाएको छ। तर, हुनुपर्ने खासमा उल्टो हो। प्यासेन्जर सेग्मेन्ट (कार)तर्फ नेपालीले किन्न सक्ने भनेको कम क्षमता भएको वा सस्तो गाडी नै हो। सरकारले धेरै कर उठाउने लक्ष्य राखेर विद्युतीय सवारीलाई निरुत्साहन गरेको छ। ५ लाख रुपैयाँ बढी राजस्व उठाउने राखेर सरकारले दीर्घकालमा हासिल हुने आर्थिक लाभ गुमाएको छ। पछिसम्म सरकारलाई घाटा हुनेछ। अर्थात् सरकारले सुनको अण्डा दिने कुखुरी काटेको छ। विद्युतीय सवारीमा लगानी वा प्रोत्साहन गर्नुपर्नेमा सजाय दिएको हो। यसर्थमा सरकारले आफ्नै प्रतिबद्धता, नीति र लक्ष्यअनुसार काम गरेनगरेको स्वःमूल्यांकन गर्नुपर्छ। सरकारले नीति नियम तर्जुमा गर्दा स्थिरता दिनुपर्ने हुन्छ। नीति नियम स्थिर, दूरदर्शी, तर्कसंगत र पारदर्शी बनाउनुपर्छ। हरेक वर्ष तलमाथि गर्दा सरोकारवाला निरुत्साहित हुन्छन्। ईभीको सन्दर्भमा देशलाई फाइदा हुन्छ भने राज्यले आफ्नो अल्पकालीन लाभमात्र हेर्नु हुँदैन। केही वर्ष सहुलियत दिएर बजारमा पर्याप्त उपस्थिति भएपछि केही कडाइ गरिनु ठीकै पनि होला। भारत र चीनले झैं सहुलियत दिनु उपयुक्त हुन्छ। ईभीमा एक वर्षमात्र सुविधा दिनु पर्याप्त छैन। (तुलाधर वातावरणविद् हुन्।)"
अबको पृथ्वीको भविष्य,"यदि शून्य कार्बन उत्सर्जनको एजेन्डा सन् २०७० सम्म गयो भने विश्व तापमान दुई डिग्री सेल्सियसले बढ्नेछ। प्रत्येक वर्ष मनाइने वातावरण दिवस मुख्यतया सामुद्रिक प्रदूषण, अत्यधिक जनसंख्या वृद्धि, विश्व तापमान वृद्धि (ग्लोबल वार्मिङ), दिगो विकास र वन्यजन्तु अपराधजस्ता पर्यावरणीय मुद्दाहरूमा केन्द्रित रहन्छ। विश्व वातावरणीय क्षेत्रको मुख्य सरोकारवाला निकाय संयुक्त राष्ट्रसंघअन्तर्गतको वातावरणीय कार्यक्रम हो। जसमा १ सय ९३ भन्दा बढी देशको आबद्धता छ। नेपाल पनि युनेपको सदस्य राष्ट्र हो। सन् १९९० मा ब्राजिलको रियो दि जेनेरियोमा भएको पृथ्वी सम्मेलन (अर्थ समिट)ले आधिकारिक रूपमै विज्ञान, प्रविधि र मानव गतिविधिले पृथ्वीको प्राकृतिक पारिस्थितिकीय प्रणालीलाई बिगार्दै लगेको र अत्यधिक मात्रामा उत्सर्जित हुन्छ, हरितगृह ग्यास। जसका कारण जलवायु परिवर्तनका लागि मानव जिम्मेवार भएको कुरा स्थापित भएको बताइयो। मानव गतिविधिले उत्सर्जित हरितगृह ग्यासले सूर्यको तापलाई पृथ्वीको वायुमण्डलबाट बाहिर जान अवरोध गर्नाले पृथ्वीको तापमान सोचेभन्दा छिटो वृद्धि हुन्छ। तीनवटा प्रमुख हरितगृह ग्यासमा कार्बनडाई अक्साइड, मिथेन र नाइट्रस अक्साइड छन्। खनिज इन्धनहरू कोइला, पेट्रोलियम पदार्थ र ग्यासको प्रयोग नै यी हरितगृह ग्यास उत्सर्जनका मुख्य कारक हुन्। यी तत्त्वहरूले नै विश्वव्यापी जलवायु परिवर्तनमा सबैभन्दा ठूलो हिस्सा ओगट्छन्। समयसँगै बढ्दो तापक्रम वृद्धिले मानव जाति र पृथ्वीमा रहेका सबै प्रकारका प्राणीका लागि धेरै जोखिम निम्त्याइरहेको देखिन्छ। जलवायु परिवर्तनसम्बन्धी अन्तरसरकारी संयन्त्रको पछिल्लो प्रतिवेदनमा हरितगृह ग्यास उत्सर्जनको हालको मात्र वृद्धिदरलाई घटाउन प्रविधिहरू, मानवीय बानी व्यहोरामा परिवर्तन गर्नुपर्ने आवश्यकता र यसको जोखिम र न्यूनीकरणको मार्गचित्र प्रस्तुत गरिएको छ। अहिले नै काम गर्यौं भने हामी अझै पनि सबैका लागि बाँच्न योग्य पृथ्वीको दिगो भविष्य सुरक्षित गर्न सक्छौं। सन् २०१५ मा फ्रान्सको पेरिसमा भएको जलवायु सम्मेलनले पृथ्वीको तापक्रमपूर्व औद्योगिक युग अगाडिको अवस्थाभन्दा थप १५ डिग्री सेल्सियसमा कायम राख्नुपर्ने चुनौतीलाई प्रमुख जोड दियो। हालसम्म भएका कामको प्रगति मापन र हालका योजनाहरू जलवायु परिवर्तनसँग जुध्न अपर्याप्त छन् भन्ने कुरा आईपीसीसीको पछिल्लो प्रतिवेदनमा छ। शताब्दीको अन्त्यसम्ममा पृथ्वीको तापमान करिब ५ डिग्री सेल्सियसले वृद्धि हुनेछ। जसले समुद्रको सतह करिब ३ मिटर माथि उठ्नेछ। यो स्थिति आयो भने पृथ्वीको एक तिहाइ भाग समुद्र हुनेछ र करिब आधाभन्दा बढी प्रजाति लोप हुनेछन्। सन् २०१० देखि २०१९ सम्मको अवधिमा हरितगृह ग्यास उत्सर्जनको मात्रा इतिहासकै सबैभन्दा बढी छ। सन् २०१९ को उत्सर्जन सन् २०१० को भन्दा १२ प्रतिशतले बढी छ भने सन् १९९० को भन्दा ५४ प्रतिशतले बढी छ। यसले देखाउँछ कि विश्व जलवायु सम्मेलनको छलफलको उद्देश्य र हालको व्यवहारको तालमेल मिलेको छैन। झन् उल्टो दिशामा काम भइरहेको जस्तो देखिन्छ। थप प्रदूषण नघटाउने र लगातार अत्यधिक मात्रामा हरितगृह ग्यास उत्सर्जन गरिररहने हो भने बेमौसमी घटना बढ्दै जाने निश्चित छ। मानव जगत्ले अहिलेकै मात्रामा हरितगृह ग्यास उत्सर्जन गर्दै जाने हो भने यो शताब्दीको अन्त्यसम्ममा पृथ्वीको तापमान करिब ५ डिग्री सेल्सियसले वृद्धि हुनेछ। जसले समुद्रको सतह करिब ३ मिटर माथि उठ्नेछ। यो स्थिति आयो भने पृथ्वीको एक तिहाइ भाग समुद्र हुनेछ र करिब आधाभन्दा बढी प्रजाति लोप हुनेछन्। तापक्रमको वृद्धिले अत्यधिक गर्मी, भारी वर्षा र अन्य मौसमी असरहरू देखा परी मानव स्वास्थ्य र पारिस्थितिकीय प्रणालीहरूका लागि थप जोखिम बढ्नेछ। त्यस्तै बढ्दो तापक्रमसँगै खाद्यान्न र पानीको असुरक्षा बढ्ने, अन्य प्रतिकूल घटनाजस्तै महामारी वा द्वन्द्वहरूलाई व्यवस्थापन गर्न अझ गाह्रो हुनेछ। जलवायु परिवर्तनको मुख्य कारक हरित गृह ग्यास उत्सर्जनको कारणमध्ये जैविक ऊर्जाको प्रयोग गरी विद्युत्को उत्पादन गर्नु रहेको छ। विद्युत् उत्पादनबाट मात्र करिब ३३ प्रतिशत उत्सर्जन हुने गर्छ। यो बढ्दो क्रममा छ। जलवायु परिवर्तनका विज्ञका अनुसार विद्युत् उत्पादन गर्ने नवीकरणीय ऊर्जा प्रविधि जस्तै सौर्य ऊर्जा, वायु ऊर्जा र जैविक ऊर्जाको प्रयोग बढाउनु अनिवार्य छ। यो लक्ष्य हासिल गर्न मुख्य रूपमा विद्युत् उत्पादनका लागि सौर्य र वायु ऊर्जा प्रविधिको प्रयोगमा वृद्धि गर्नुपर्ने हुन्छ। नवीकरणीय ऊर्जाको मूल्य सन् २०१० को तुलनामा सौर्य ऊर्जामा ८५ प्रतिशत, वायु ऊर्जामा ५५ प्रतिशत र ब्याट्रीमा ८५ प्रतिशतले घटेको तथा यो क्रम जारी रहेकाले यी प्रविधि कति अहिले नै र केही छिट्टै खनिज इन्धनभन्दा सस्तो हुने देखिन्छन्। पृथ्वीको तापमान १५ डिग्री सेल्सियसमा कायम राख्न सन् २०५० सम्ममा कार्बन उत्सर्जन शून्यमा झार्ने एजेन्डामा काम हुनु जरुरी छ। यदि शून्य कार्बन उत्सर्जनको एजेन्डा सन् २०७० सम्म गयो भने विश्व तापमान दुई डिग्री सेल्सियसले बढ्नेछ। योभन्दा ढिलो भयो भने पृथ्वीले ठूलो जोखिम व्यहोर्नु पर्नेछ। विश्वको लगभग आधा जनसंख्या जलवायु परिवर्तनको उच्च जोखिममा रहेका क्षेत्रमा बसोबास गर्छन्। पछिल्लो दशकमा बाढी, खडेरी र आँधीबाट हुने मृत्यु १५ गुणाले बढेको छ। सबै तहका सरकार, व्यवसाय र व्यक्तिगत तवरबाट पनि हरितगृह ग्यास उत्सर्जनलाई कम गर्ने उपायहरू अवलम्बनका लागि प्रयास आवश्यक छ। अबका केही वर्षमा गरिने पर्यावरणसम्बन्धी नीतिगत निर्णयले हाम्रो र आगामी पुस्ताको भविष्य निर्धारण गर्नेछ। विश्वव्यापी रूपमा जलवायु परिवर्तनका लक्ष्यहरू हासिल गर्न जलवायु लगानीमा वृद्धि महत्त्वपूर्ण छ। यस कार्यका लागि सरकार, सार्वजनिक कोष र लगानीकर्तालाई प्रोत्साहित गर्न केन्द्रीय बैंक र वित्तीय नियामकहरूले भूमिका खेल्नुपर्छ। उत्सर्जन अहिलेदेखि घट्दै गई तापक्रमलाई १५ डिग्री सेल्सियसमा सीमित राख्ने हो भने २०३० सम्ममा उत्सर्जन झन्डै आधाले घटाउनु पर्नेछ। जसका लागि सन् २०३० सम्म २ खर्ब अमेरिकी डलर तथा सन् २०५० सम्ममा ५ खर्ब अमेरिकी डलरको आर्थिक स्रोत परिचालन गर्नुपर्ने आवश्यकता छ। विकसित र सम्पन्न देशहरूले वातावरण संरक्षणमा आफैंले धेरै गर्न सक्छन्। कम विकसित देशहरूलाई परिवर्तन व्यवस्थापन गर्न सहयोग आवश्यक पर्छ। पृथ्वी सबैको साझा घर भएकाले यसलाई स्वस्थ राख्न हालको मानव जगत्को ज्ञान, सीप र क्षमताको माध्यमबाट जलवायु परिवर्तनको यो विश्वव्यापी समस्यालाई समाधान गर्नु नै विश्व वातावरण दिवसप्रतिको सही बुझाइ हुनेछ।  अधिकारी, वरिष्ठ ऊर्जाविज्ञ हुन्।"
प्लास्टिक प्रदूषणको पीडा,"विश्व वातावरण दिवसको यस वर्षको नारा प्लास्टिकसँग सम्बन्धित छ, प्लास्टिकजन्य प्रदूषण निर्मूल पारौं : वातावरणमैत्री विकल्पको उपयोग गरौं। ४० माइक्रोनभन्दा कम तौल भएको प्लास्टिकको झोला निर्मूलनसम्बन्धी चर्चा चलेको वर्षौं भयो। हालसम्म कार्यान्वयनमा भने आएको छैन। सरकारले ल्याएको यो आर्थिक वर्षको नीति तथा कार्यक्रममा प्लास्टिकको उपयोग कम गराउन मधु तथा गुट्खाको खोलमा यसको प्रयोग निषेध गरिएको छ। विकल्पमा कागज वा कपडाको हुनु पर्नेछ। यो निर्णयले केही हदसम्म प्लास्टिकको उपयोग घटाउने छ। प्लास्टिक यस्तो तत्त्व हो, जहाँ सिन्थेटिक वा सेमिसेन्थिेटिक जैविक वस्तु धेरै मात्रामा पाइन्छ। यिनीहरूलाई जुनसुकै आकारमा लैजान सकिने भएकाले धेरै ठाउँमा प्रयोग हुन्छ। कम लागत, धेरै ठाउँमा प्रयोग गर्न मिल्ने भएकाले यसको खपत धेरै छ। त्यही भएर यसको प्रयोग यत्रतत्र सर्वत्र छ। बिहान हामीले दाँत माझ्ने ब्रस, लेख्ने कलमदेखि मोबाइलको कभरसम्म प्लास्टिकले बनेको हुन्छ। प्लास्टिकसँग यस्तो नाता गाँसिएको छ कि दैनिक उपभोग्य जीवनमा नभई नहुने वस्तु जस्तै भयो यो। लगेज बेर्नेदेखि सपिङ मलसम्म, घर बनाउनेदेखि खरको घरमा छानो लगाउनेसम्म प्लास्टिकको प्रयोग हुन्छ। दैनिक उपभोग्य वस्तु लिन जानेहरूले पनि प्लास्टिकमै सामान बोकेर ल्याउँछन्। त्यसैले प्लास्टिकको प्रयोग बाथरुमदेखि भान्सा हुँदै पढ्ने कोठासम्म फैलिएको छ। सहरीकरण र आर्थिक वृद्धिका कारण प्लास्टिकजन्य फोहोरको उत्पादन बढेपछि विश्वमा अर्को चुनौती थपिएको छ। लामो समयसम्म नकुहिने भएकाले वातावरणमा प्लास्टिकको असर धेरै छ। पानीमा बस्ने जलीय जीवका लागि प्लास्टिक अभिशाप बन्दैछ। गत वर्षको विश्व बैंकको प्रतिवेदनअनुसार समुद्री तटीय क्षेत्रमा सबैभन्दा धेरै प्लास्टिकजन्य फोहोर छ। त्यसमध्ये ९४ प्रतिशत फोहोर प्लास्टिकका छन् जसले कुल फोहोरको ७१ प्रतिशत तौल ओगटेको छ। ती प्लास्टिकजन्य फोहोरमध्ये ६० प्रतिशत एकपटक प्रयोग गर्न मिल्ने खालका मात्रै छन्। अर्गनाइजेसन फर इकोनोमिक कोअपरेसन एन्ड डेभलेपमेन्टले सन् २०२२ मा अध्ययन गर्यो। जसमा सन् २००० देखि २०१९ सम्म प्लास्टिकको उत्पादन बढेर ४ सय ६० मिलियन टन पुगेको पाइन्छ। जसमा ९ प्रतिशतमात्र फोहोर पुनप्र्रयोग गरिएको थियो। बाँकी सबै ल्यान्डफिल साइट र समुद्रमा फालियो। समुद्रमा प्लास्टिकको मात्रा बढ्दै जाँदा डल्फिन, कछुवा, सामुद्रिक चराहरूको श्वासप्रश्वासमा पनि असर गरिरहेको छ। सन् २०१५ को अध्ययनले समुद्रमा हुने प्लास्टिक फोहोरले सन् २०५० सम्ममा ६ सय प्रजातिलाई असर गर्ने उल्लेख गरेको छ। जेमबिकको सो अध्ययनले १५ प्रतिशत सामुद्रिक प्रजाति संकटापन्न अवस्थामा प्लास्टिक खाने र अड्किने गरेको देखाएको छ। प्लास्टिकको प्रभाव हाम्रो परिस्थितीकीय प्रणालीमा पनि परेको छ। जसको असर वन्यजन्तुसँगै खाद्यचक्रमा पुगेको छ। प्लास्टिकजन्य झोला, बोतलहरू जथाभावी फाल्दा त्यसले प्रदूषणमात्रै बढाएको छैन, जमिनको उर्वराशक्तिलाई पनि ह्रास बनाउँदैछ। खाद्य उत्पादनमा पनि असर गरेको छ। ल्यान्डफिल साइटहरूबाट प्लास्टिकजन्य फोहोरको लिचेड जमिनमुनिको भूमिगत पानीको स्रोतसम्म पुग्ने खतरा हुन्छ। जलाउँदा पनि मानिसमा गम्भीर स्वास्थ्य समस्या देखिन्छ। युनेपले सन् २०१८ मा भनेको थियो, एकपटक मात्रै प्रयोग गर्न मिल्ने प्लास्टिक फोहोर व्यवस्थापनको कमजोर पक्ष हो। प्लास्टिकको बिर्को, चुरोटको बट्टा, झोला, र्यापरको प्रयोगले हामी प्रकृतिप्रति कति असंवेदनशील छौं भन्ने देखाउँछ। प्लास्टिक प्रदूषण कम अध्ययन भएको विषयमा पर्छ। यो सहरी क्षेत्रमा बढी तर ग्रामीण क्षेत्रमा कम चर्चा हुने गर्छ। दिगो विकासको लक्ष्यहरूको १२ नम्बर बुँदामा दिगो उत्पादन र प्रयोगको लक्ष्य हासिल गर्न पनि फोहोर व्यवस्थापन गरेर कम गर्न मद्दत गर्नुपर्ने देखिन्छ। तापक्रमको वृद्धिसँगै धाराबाट पानी सुकेपछि ग्रामीण भेगमा पनि प्लास्टिकका बोतल प्रयोग धेरै बढ्ने अनुमान गरिएको छ। नेपालमा हरेक हप्ताजसो बागमती सरसफाइ अभियान चल्छ तर फोहोर घटेको छैन। प्लास्टिकको फोहोरको मात्रा धेरै नै बढेको छ। यसको निराकरणका लागि आधुनिक प्रविधिको प्रयोग गर्न जरुरी छ। विश्व बैंकको २०२२ को प्रतिवेदनमा भनेजस्तो सरकारी निकायका नीति तथा कार्यविधिलाई पूर्ण रूपमा पालना गर्दै दिगो फोहोर व्यवस्थापन गर्न सकिन्छ। नेपालमा धेरै नीति भए पनि कार्यान्वयन पक्ष एकदमै चुनौतीपूर्ण छ। नेपालको संविधानको धारा ३०(१) ले हरेक नागरिकलाई स्वच्छ वातावरणमा बाँच्न पाउने हकको ग्यारेन्टी गरेको छ। तर पनि नागरिक स्वच्छ वातावरणमा बाँच्न पाइरहेको छैन। जलवायु परिवर्तन र प्लास्टिक प्रदूषण एकापसमा जोडिएको विषय हो। जलवायु परिवर्तनका विभिन्न विषय जोडिए पनि प्लास्टिकसँगको अन्तरसम्बन्धबारे अनुसन्धान कम छन्। हरेक वर्ष ५ ट्रिलियन प्लास्टिक झोला उत्पादन हुने गर्छ। एउटा व्यक्तिले हरेक वर्ष तीन सयसम्म प्लास्टिकको झोला प्रयोग गर्ने अनुमान छ। नेपालमा वार्षिक २ सय ४ टन प्लास्टिक फोहोर उत्पादन हुने र तिनमा १ सय ३१ टन प्लास्टिक फोहोरकै रूपमा र डम्पिङ साइटमा जाने गरेको सन् २०१८ मा प्रकाशित अध्ययनले देखाएको छ। प्लास्टिक झोला नियन्त्रणका लागि नेपालले धेरै नियम तथा निर्देशिका बनाएको छ। कार्यान्वयन पक्ष फितलो हँुदा प्रयोगमा कमी आउन सकेको छैन। २०७२ वैशाख १ गते सरकारले काठमाडौं उपत्यकामा प्लास्टिक झोला पूर्णरूपमा प्रतिबन्ध गर्ने निर्णय गर्यो तर पूर्णरूपमा कार्यान्वयनमा आउन सकेन। विभिन्न ठाउँमा प्लास्टिक झोला निर्मूल पार्ने चर्चा चल्छ तर कार्यान्वयन हुँदैन। अधिकांश नगरपालिकामा प्लास्टिक झोला नियन्त्रणसम्बन्धी कानुनहरू बनेका छन्। फोहोर बोक्ने र त्यसलाई विसर्जन स्थलमा लैजाने सवारी साधन नहुँदा धेरैजसो पालिकामा खुलारूपमा प्लास्टिक जलाइन्छ। जलाउँदा कार्बन मोनोअक्साइडजस्तो हानिकारक ग्याँस निस्कने र त्यसले वायु प्रदूषण गराउने अर्को खतरा उत्पन्न गराउँछ। प्लास्टिकप्रतिको मानिसको गलत बुझाइ र सोचले यसको व्यवस्थापन तथा पुनप्र्रयोग हुन सकेको देखिँदैन। प्लास्टिक प्रदूषण न्यूनीकरणका लागि सरकारीसहित हरेक क्षेत्रको समन्वय खाँचो आवश्यक पर्छ। त्यसका लागि कानुन कार्यान्वयन नै प्रमुख बाटो हो।  ढकाल, वातावरणसम्बन्धी अनुसन्धान गर्छिन्।"
कैलाली र चितवनमा क्रिकेट मैदान निर्माण गर्न भारतसँग गम्भीर छलफल,"काठमाडौं: प्रधानमन्त्री पुष्पकमल दाहाल प्रचण्डले नेपालमा अन्तर्राष्ट्रिय स्तरको क्रिकेट मैदान निर्माणका लागि भारतसँग गम्भीर छलफल भएको बताएका छन्। आफ्नो चार दिने भारत भ्रमणबारे संसदलाई जानकारी दिँदै सोमबार प्रचण्डले कैलाली र चितवनमा अन्तर्राष्ट्रिय स्तरको क्रिकेट मैदान बनाउने विषयमा छलफल भएको जानकारी दिए। कैलाली र चितवनमा अन्तर्राष्ट्रिय स्तरको क्रिकेट मैदान निर्माण कार्य अगाडि बढाउने बारेमा पनि गम्भिर छलफल भएको छ, प्रधानमन्त्री प्रचण्डले भने।"
"ईभीको खपत बढ्दै, नेपालमा उत्पादन कहिले ?","खपत बढाउन नसक्दा वर्षायाममा बिजुली खेर गइरहेको छ। सरकारले आयात गरेर कर बढाउनेभन्दा पनि स्वेदशमा नै विद्युतीय गाडी उत्पादन गर्ने वातावरण सिर्जना गर्नुपर्ने हो। काठमाडौं : नेपालमा विद्युतीय गाडीको खपत बर्सेनि बढ्दो छ। चालू आर्थिक वर्षको १० महिनामा ८ अर्ब ४१ करोड रुपैयाँबराबरको विद्युतीय गाडी आयात भएको तथ्यांकले देखाउँछ। विद्युतीय गाडी २ हजार ९ सय ५५ आयात गर्दा सरकारले २ अर्ब ३० रुपैयाँ भन्सार प्राप्त गरेको छ। पेट्रोलियम पदार्थबाट चल्ने गाडी आयात बर्सेनि सरदर १ खर्ब रुपैयाँको हुने गरेको बताइन्छ। नेपालमा महिन्द्राको इटुओ, बीवाईडी, किया निरो, एमजी जेटएस, हुन्डाईको कोना, आयोनिक, टाटाको नेक्सन ईभी, निसानको लिफलगायतका विद्युतीय गाडी बिक्री वितरण भइरहेका छन्। यस्तो आयातलाई रोक्न नेपालमा नै विद्युतीय गाडी उत्पादनको विकल्प छैन। गाडी सुविधाभन्दा पनि आवश्यकता बन्दै गएको छ। तर, नेपालमा नै गाडी उत्पादन गर्ने भनिएको लगानी बोर्ड नेपालको योजना अझै कार्यान्वयन भएको छैन। २०७६ सालबाट नै अघि बढाइएको भेइकल म्यानुफ्याक्चरिङ एन्ड एसेम्बली प्लान्ट आयोजना सुरु हुन सकिरहेको छैन। पहिला पेट्रोलियम पदार्थबाट गाडी निर्माण गर्ने भनिकोमा अहिले विद्युतीय गाडी मात्रै उत्पादन गर्ने भनेपछि काम झन् सुस्त भएको छ। यो आयोजनाअन्तर्गत दक्षिण कोरियाली कम्पनी मोटेक्स नेपालमा नै विद्युतीय गाडी उत्पादनका लागि आएको कम्पनी हो। कम्पनीले २०७६ सालमा बोर्ड समक्ष उक्त एसेम्बल प्लान्ट स्थापनाको प्रस्ताव पेस गरेको थियो। बोर्डको ५१औं बैठकले एसेम्बल प्लान्ट परियोजना विकासका लागि मोट्रेक्स कम्पनीसँग वार्ता प्रक्रिया सुरु गर्ने निर्णय गरेको थियो। २०७६ सालमा नै गाडी उत्पादन गर्ने कोरियाली कम्पनीसँग बोर्डले प्रारम्भिक लगानी सम्झौता गरेको थियो। तर, कोभिडलगायतका कारण योजना कार्यान्वयन सम्झौता हुन सकेको छैन। कम्पनीले बुटवलको मोतीपुर औद्योगिक क्षेत्रको सेक्टर एमा १० अर्ब ५४ करोड रुपैयाँ लगानीमा नेपालमा कम्पनी सुरुवात गर्ने भनिएको छ। ईभीमात्र उत्पादन गर्ने भएपछि आयोजनाको कुल लागत करिब ७ अर्ब रुपैयाँ लाग्ने बताइएको छ। तत्कालीन प्रधानमन्त्री केपी शर्मा ओलीले कोरियाली लगानी भिœयाउने निर्णय गरेका थिए। सुरुमा पेट्रोलियम पदार्थबाट चल्ने चारपाङ्ग्रे सवारीसाधनका साथै विद्युतीय गाडी एसेम्बल गर्ने कारखाना खोल्ने तयारी भएको थियो। तर, अहिले पेट्रोलियम पदार्थबाट चल्ने नभई विद्युत्बाट चल्ने (इलेक्ट्रिक भेइकलईभी) मा उत्पादन गर्ने बोर्ड बैठकले नै निर्णय गरेको हो। आयोजनाले अब ईभीका पार्टपुर्जा र गाडी उत्पादन गर्नु पर्नेछ। यसमा पनि मोट्रेक्सले सहमति जनाइसकेको बोर्डले जानकारी दिएको छ। यो प्रत्यक्ष वैदेशिक लगानीमा आधारित हुनेछ। कम्पनीले १० वर्षमा ५० हजार युनिट र पाँच वर्षमा २० हजार युनिट यात्रुवाहक तथा व्यावसायिक गाडी उत्पादन गर्ने लक्ष्य लिएको छ। कम्पनीले नेपालमा नै पहिलोपटक विद्युतीय गाडीको पनि पार्टपुर्जा एसेम्बल गर्नेेछ। योजना कार्यान्वयन सम्झौता भए करिब तीन वर्षपछि कम्पनीले उत्पादन सुरु गर्नु पर्नेछ। मोट्रेक्सले किया र हुन्डाई गाडीका पार्टपुर्जा विश्वभर बिक्री वितरण गर्दै आइरहेको छ। कम्पनी स्थापनाका लागि मोट्रेक्सले भन्सार बिन्दुमा लाग्ने करलाई पछिसम्म नै छुटको सुनिश्चित गर्नुपर्ने प्रस्ताव गरेपछि अहिले अर्थ मन्त्रालयसँग छलफल चलिरहेको बोर्डले जानकारी दिएको छ। भन्सार छुटको सन्दर्भमा बोर्ड र अर्थबीच छलफल चलिरहँदा चालू आर्थिक वर्षको बजेटले विद्युतीय गाडीमा लगाइने भन्सार थप कसिलो बनाएको छ। अघिल्ला बजेटले १०० किलोवाटसम्मका गाडीमा अन्तःशुल्क छुट दिएको थियो। तर नयाँ बजेटले ५० किलोवाटसम्मलाई यस्तो छुट कायम गरी ५० देखि १ सय किलावाटमा १५ प्रतिशत भन्सार महसुल र १० प्रतिशत अन्तःशुल्क कायम गरेको छ। अघिल्लो वर्ष अन्तःशुल्कमा छुटका कारण एक सय किलोवाटसम्मका विद्युतीय गाडी सबैभन्दा धेरै नेपाल भित्रिएका थिए। विद्युतीय गाडीलाई प्रोत्साहन गर्दै आएको सरकारले यस्ता गाडीको आयातमा थप उदार हुन्छ भन्ने अपेक्षाको उल्टो करका दर बढाइदिएको छ। २०७६ सालमा गाडी उत्पादन गर्ने कोरियाली कम्पनीसँग बोर्डको प्रारम्भिक लगानी सम्झौता भएको थियो । पेट्रोलियम पदार्थबाट चल्ने नभई विद्युत्बाट चल्ने उत्पादन गर्न बोर्ड बैठकको निर्णय । १ सयदेखि २ सय किलोवाटसम्मका गाडीमा अघिल्लो वर्षको तुलनामा १०१० प्रतिशतले भन्सार महसुल र अन्तःशुल्क घटाई क्रमशः २० र २० प्रतिशत कायम गरिएको छ। २ सय देखि ३ सय किलोवाटसम्मका गाडीको भन्सार महसुल ५ प्रतिशतले घटाउँदै ४० र अन्तःशुल्क अघिल्लो वर्षको नै ४५ प्रतिशत कायम गरिएको छ। तीन सय किलोवाटभन्दा माथिको हकमा पनि अघिल्लो वर्षको करको दरलाई हेरफेर नगरी ६०६० प्रतिशत नै राखिएको छ। यस्तै, पार्टपुर्जा ल्याएर यहाँ नै गाडी उत्पादन गर्ने उद्योगलाई दिँदै आएको कर छुट पनि यो बजेटले हटाएको छ। यसो हुँदा नयाँ उद्योग स्थापनाका लागि हतोत्साहित हुने जानकार बताउँछन्। एसेम्बल उद्योगका लागि छुट्टै व्यवस्था नभएको अर्थ मन्त्रालयका राजस्व महाशाखाका प्रमुख रितेश शाक्य बताउँछन्। करमा छुट नदिने हो भने मोटेक्सले नेपालमा कम्पनी स्थापना नगर्ने बोर्डका एक कर्मचारी बताउँछन्। आयातीत सरह नै कर लाग्ने हो भने यहाँ उत्पादन गरेर सस्तो दरमा बेच्न नसकिने ती कर्मचारी सुनाए। आयातित प्रख्यात ब्रान्डसँग नेपालमा नै बनेको उक्त गाडीले प्रतिस्पर्धा गर्न गाह्रो छ। यस्तो कर छुट नदिने हो भने नयाँ कम्पनी कसरी प्रतिस्पर्धी बन्छ, स्रोतको भनाइ छ। एकातिर आन्तरिक विद्युत् उत्पादन बढिरहेको छ। खपत बढाउन नसक्दा वर्षायाममा बिजुली खेर गइरहेको छ। सरकारले अन्तर्राष्ट्रिय वातावरणीय सम्मेलनमा सन् २०४५ सम्ममा कार्बन उत्सर्जन शून्यमा झार्ने प्रतिबद्धता व्यक्त गरिसकेको छ। यस कारण अब नेपालमा आयात गर्ने होस् या उत्पादन गर्ने होस् सबै गाडी ईभी नै हुने सरकार बताउँछ। सरकारले आयात गरेर कर बढाउनेभन्दा पनि स्वेदशमा नै विद्युतीय गाडी उत्पादन गर्ने वातावरण सिर्जना गर्नुपर्ने हो। अहिले वर्षायाममा मात्रै बढी भइरहेको बिजुली अबको दुई वर्षपछि हिउँदमा पनि बढी हुने प्रक्षेपण नेपाल विद्युत् प्राधिकरणको छ। गार्हस्थ्यमा मात्र बिजुलीको प्रयोग बढाएर खपत बढ्दैन। कलकारखाना बढ्दै जाने, ईभीलगायतका कामले खपत बढ्ने हो। यसका लागि ईभीको उत्पादन बढाउने र प्रयोग बढाउने सरकारको प्रयास हुनुपर्ने देखिन्छ। नेपालमा नै गाडी उत्पादन गरेर छिमेकी मुलुक भारतमा पनि निर्यात गर्ने गरी प्लान्टको अवधारणा सुरु भएको बोर्डका पूर्वप्रमुख कार्यकारी अधिकृत राधेश पन्त बताउँछन्। ईभीको उत्पादन बढाउन सकेर आन्तरिक खपत सुरु गर्ने हो भने पेट्रोलियम पदार्थको आयात घट्छ। साथै भारतसँगको व्यापार घाटा कम गर्न पनि मद्दत गर्छ। वार्षिक दुई खर्ब रुपैयाँभन्दा बढी पेट्रोलियम पदार्थको आयात न्यूनीकरण गर्न सकिन्छ। नेपालमा नै गाडी उत्पादन गर्न सक्दा राजस्वसँगै रोजगारी र दक्षता पनि बढ्ने पूर्वकार्यकारी पन्त बताउँछन्। ईभी प्लान्ट स्थापना हुँदा प्रविधिको हस्तान्तरण हुन्छ। विश्वका नवीनतम र उच्चस्तरीय प्रविधि नेपालमा भित्रिन्छन्। औद्योगिक क्षेत्रमा पनि नयाँ अभ्यास सुरु हुँदा त्यसले अन्य उद्योगलाई प्रविधिको महत्त्वबारेमा जानकारी मिल्छ। मोट्रेक्सले मागेको कर छुटको सम्बन्धमा अहिले पनि अर्थसँग छलफल जारी रहेको बोर्डका परामर्शदाता अक्षित पौडेल बताउँछन्।"
"सेयर बजार १७ अंकले घट्यो, सबै सूचक राताम्मे",काठमाडौं : सेयर बजारमा फेरि दोहोरो अंकले ओरालो लागेको छ। आज नेप्से परिसूचक १७३८ अंकले घटेर १९०१ ९९ विन्दुमा अडिएको छ। सेयर बजार ओरालो लागेपनि कारोबार रकम भने बढेको छ। आज २७७ कम्पनीको ५६ लाख २० हजार ३८१ कित्ता सेयर १ अर्ब ९७ करोड ३४ लाख ९१ हजार १०७ रुपैयाँको सेयर खरिदबिक्री भयो। अघिल्लो कारोबार दिन १ अर्ब ६५ करोड ६३ लाख बराबर रुपैयाँमा खरिदबिक्री भएको थियो। आइतबार नेप्से परिसूचक ५३०३ अंकले बढेर १९१९३७ विन्दुमा पुगेको थियो। आज रिभर फल्स पावरको सेयर मूल्य १० प्रतिशतले बढ्यो। कारोबार रकमका आधारमा शिवम् सिमेन्ट शीर्षस्थानमा रह्यो। सो कम्पनीको १९ करोड बढिको सेयर कारोबार भयो। आज १६६ कम्पनीको सेयर मूल्य घट्दा ४६ को मात्रै बढ्यो। कारोबारमा आएका सबै उपसमूहको सूचक नकारात्मक देखिएका छन्।

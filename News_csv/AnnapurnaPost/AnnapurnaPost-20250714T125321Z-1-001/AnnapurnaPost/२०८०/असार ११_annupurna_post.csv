शीर्षक,विवरण
बजेटको सकस,"कांग्रेसका अधिकांश सांसदले बजेटप्रति असन्तुष्टि प्रकट गरे। कतिले आपत्ति जनाए र पारित गर्न चुनौती दिए। संघीय संसद्मा बजेट छलफल अन्तिम चरणमा पुगेको छ। बजेटमाथिको सैद्धान्तिक र मन्त्रालयगत छलफलपछि सम्बन्धित मन्त्रीले जवाफ दिने क्रम पनि सकिँदैछ। सामान्यतः बजेट पारित हुनेमा शंका छैन। किनभने सरकार स्पष्ट बहुमतमा छ। समीकरणमा बदलाव आउने गरी नयाँ राजनीतिक घटनाक्रम पनि अघि बढेको छैन। यसर्थ प्रधानमन्त्री पुष्पकमल दाहाल नेतृत्वको वर्तमान सरकार सुरक्षित छ। बजेट पारित हुने परिवेश पनि सुरक्षित छ। यद्यपि यसको अन्तर्वस्तु र त्यसलाई पक्डिएर अघि बढाइएको राजनीतिक दाउपेचले भने सरकारलाई सुरक्षित महसुस गर्न दिएको छैन। यसले प्रधानमन्त्रीलाई सकसमा पारेको छ। अहिलेको खड्गो टरे पनि यात्रा सहज छैन भन्ने देखाएको छ। सरकार स्थिर छैन भन्ने सन्देश पनि स्पष्टसँग दिएको छ। अर्थमन्त्री डा प्रकाशशरण महतले प्रस्तुत गरेको संघीय बजेटमा केही विषय निकै संवेदनशील छन्। पहिलो त मुलुकले भोगिरहेको आर्थिक संकटलाई सम्बोधन गर्न बजेट गम्भीर बन्नै सकेन। किनभने यसमा त्यस तहको सैद्धान्तिक अवधारणा, आर्थिक नीति, कार्यक्रम र रणनीतिक योजनाहरू छैनन्। बजेट सामान्य अवस्थामा आएको प्रक्रियागत निरन्तरता जस्तो मात्रै छ त्यस सन्दर्भमा। अहिलेको अवस्थामा मुलुकले द्रुत आर्थिक विकास लक्ष्य निर्धारण गर्न आवश्यक छ। त्यसलाई सम्बोधन गर्न नेतृत्वको इच्छाशक्ति चाहिन्छ। नीतिगत स्पष्टता, संस्थागत पुनर्संरचना र पूर्वाधार तयार गर्नुपर्छ। मुख्यतः लगानीको वातावरण बनाउनु पर्छ। त्यो वातावरण बनाउन लगानीको आकर्षण, लगानीको सुरक्षा, कानुनी संरचना र सुशासनको प्रत्याभूति पहिलो सर्त हो। ठूलाठूला परियोजनाको सञ्चालन, उद्योगधन्दाको विस्तार, उद्यमशीलताको प्रवद्र्धन र रोजगारीको सिर्जनाले पुँजी र श्रमको पलायन रोक्छ। त्यस कोणबाट हेर्दा पनि यो बजेट गन्तव्यहीन छ। बजेटको अर्को महत्त्वपूर्ण पक्ष करको दरमा हुने हेरफेर हो। सरकारले राजस्वका स्रोतहरू खोजी गर्नुपर्छ। दर पनि बढाउनुपर्ने हुन सक्छ। तर, त्यसको पुष्ट्याइँ दिन सक्नुपर्छ। बजेटको प्राथमिकताका आधारमा करको दरमा हेरफेर हुनुपर्छ। त्यो तर्कसंगत, न्यायपूर्ण एवं मुलुक र जनताको हितमा हुनुपर्छ। संविधानले समाजवाद उन्मुख आर्थिक ढाँचालाई आत्मसात् गरेको छ। समाजवादमा जान पुँजीको विकास अनिवार्य सर्त हो। त्यो भनेको सामाजिक न्यायसहितको पुँजीवाद हो। शिक्षा, स्वास्थ्य, खानेपानी आदि सेवा क्षेत्रमा राज्यको बलियो उपस्थिति हुनुपर्छ। हरेक क्षेत्रलाई व्यापारीकरण गरिनु हुँदैन। राज्यले किसान, मजदुर र विपन्न समुदायको विशेष संरक्षण गर्नुपर्छ। तर, यो बजेट दलाल पुँजीवादको संरक्षक बनेको छ। धनी र गरिबबीचको खाडल बढाउने, श्रम गर्नेलाई निरुत्साहित र कमिसन खोरलाई उत्साहित तुल्याउने खालको छ। दलाल पुँजीवादको संरक्षण गरेर न कल्याणकारी राज्यको स्थापना हुनसक्छ न लोकतन्त्रको संवद्र्धन। समाजवाद त धेरै टाढाको विषय हो। बजेटमा करको दरमा गरिने हेरफेर राष्ट्रिय पुँजीको संरक्षण र विकास गर्नेतर्फ परिलक्षित हुनुपर्नेमा निश्चित व्यापारिक घरानाको पक्षपोषणमा केन्द्रित हुनु दुःखद् हो। बजेटको अर्को महत्वपूर्ण पक्ष सन्तुलित विकासको अवधारणा प्रवद्र्धन गर्नु हो। मुलुकमा संघीय प्रणालीको आवश्यकता महसुस गर्नुमा एउटा प्रमुख कारण केन्द्रीकृत राज्य प्रणाली त्यसमा विफल हुनु पनि हो। दुर्भाग्य यस सन्दर्भमा त यो बजेट झन् बढी प्रतिगामी छ। बजेट बाँडफाँटको मुख्य आधार राजनीतिक पहुँचलाई बनाइएको छ। राज्यशक्तिमा पहुँचको भारका आधारमा बजेटको भार कायम गरिएको छ। जस्तो कि प्रधानमन्त्री, सत्ता गठबन्धनको नेता र अर्थमन्त्रीका निर्वाचन क्षेत्र, जिल्ला र छनोटलाई बजेटको केन्द्र कायम गरिएको छ। विगतमा पनि पहुँचको आधारमा बजेट प्रभावित हुने गरेको हो। तर यो तहको असन्तुलन र विडम्बनापूर्ण स्थिति कहिल्यै देखिएको थिएन। देखिने, बुझिने र अपाच्य हुने गरी तीन चारवटा जिल्लामा स्रोत खन्याएर बजेटमा गरिएको बलमिच्याइँ सत्ता गठबन्धनभित्रै पनि आलोचनाको विषय बनेको छ। अर्थमन्त्रीले पेस गरेको यो बजेटको संसद्मा हुनसम्मको विरोध भएको छ। प्रमुख विपक्षी र अन्य विपक्षी दलले यस सन्दर्भमा लगाएका संगीन आरोपको सरकारले खण्डन गर्न सकेको छैन। त्यसमाथि सत्ता साझेदार दलबाटै यसमा जुन तहको आलोचना, विरोध र आपत्ति प्रकट भएको छ। त्यो झनै फरक दृश्य हो यसपटक। प्रधानमन्त्रीको पार्टीका केही सांसदबाहेक यो बजेटको बचाउमा कोही पनि देखिएका छैनन्। सत्ता साझेदार घटक जनता समाजवादी पार्टी, नेकपा एकीकृत समाजवादी र जनमत पार्टी यथारूपमा यो बजेट पारित हुनै नदिने अडानमा उभिए। बजेटको अर्को महत्तवपूर्ण पक्ष सन्तुलित विकासको अवधारणा प्रवर्द्धन गर्नु हो। दुर्भाग्य यस सन्दर्भमा त यो बजेट झन् बढी प्रतिगामी छ। बजेट बाँडफाँटको मुख्य आधार राजनीतिक पहुँचलाई बनाइएको छ। कांग्रेसका अधिकांश सांसदले बजेटप्रति असन्तुष्टि प्रकट गरे। कतिले आपत्ति जनाए र पारित गर्न चुनौती नै दिए। नागरिक उन्मुक्ति र जनमोर्चाको तर्फबाट पनि विरोधकै स्वर आयो। बजेटमाथि छलफलका क्रममा देखिएको प्राविधिक र अन्य विचित्रका हर्कतको कुरा छोडौं। सैद्धान्तिक र नैतिक विषयमा कैयन संगीन प्रश्न उठ्दासमेत प्रधानमन्त्री, अर्थमन्त्री वा सम्बन्धित मन्त्री कसैबाट पनि बजेटको प्रतिरक्षामा तर्कसंगत जवाफ आएन। अल्मल्याउने कुरा मात्र भयो। सदनको निर्धारित तालिकाअनुसार अब चाँडै बजेट पारित गर्नु पर्नेछ। त्यस क्रममा सत्तापक्ष एक ठाउँमा उभिनु अपरिहार्य छ। र, त्यसका निम्ति सरकार बदल्ने खेल भइरहेको प्रायोजित हल्ला पिटाए प्रधानमन्त्रीले। यस्ता कार्यमा सत्ता घटकलाई उधारो सहमतिमा मनाउने सम्भावना बढी रहन्छ। भावी दिनमा रकमान्तरमार्फत अर्थ मन्त्रालयले र नीतिगत निर्णयमार्फत मन्त्रिपरिषद्ले सम्बोधन गर्ने गरी गरिने सहमति नै आजको सहज व्यवस्थापन हो। किनभने सत्ता साझेदार साना दलको सौदाबाजी क्षमता प्रधानमन्त्री वा अर्थमन्त्रीलाई बजेट संशोधनकै तहमा पुर्याउने स्तरको छैन। न त विद्रोहको तहमा उत्रिने मनोविज्ञान उनीहरूमा छ। यसर्थ राजनीतिक स्टन्टका लागि जे भनिएगरिए पनि परम्परागत संसदीय अभ्यास पछ्याउँदै सत्तापक्ष एक ठाउँमा उभिएर बजेट पारित हुने सम्भावना नै प्रबल रहन्छ। कथंकदाचित बजेट पारित हुने स्थिति नबनेमा संविधानका अक्षरमा सरकार परिवर्तनका प्रावधान खोज्नु पर्दैन। संसदीय अभ्यासअनुसार प्रधानमन्त्रीको राजीनामा र नयाँ सरकार गठन अनिवार्य हुन्छ।"
जनताले जित्ने दिन,"भनिन्छ, इतिहास सधैं जित्नेकै लेखिन्छ। इतिहास रच्ने अवसर उसैले प्राप्त गर्छ, जसले जीवनमा पृथक् काम गर्छ। हो, हार्नेको इतिहास बन्दैन। बन्नु पनि हुँदैन। नेपालको सन्दर्भमा इतिहास रच्ने व्यक्तिको खाँचो छ। देशको मूल नीति राजनीति भए पनि राजनीतिक दलहरूबाट नेपाली जनता सन्तुष्ट हुन सकेनन्। देशका लागि बिनास्वार्थ केही गर्ने नेता पाएका भए सायद असन्तुष्टिको यो सगरमाथा चुलिने थिएन। यसबीच स्थानीय सरकारमै सही बालेन साह र हर्क साम्पाङ स्वतन्त्रबाट उदाएर जनप्रतिनिधिका नाममा इतिहास रच्दैछन्। जनताका लागि गरेर देखाउन चाहने जनप्रतिनिधि संघीय संसद्मै पुग्नुपर्छ भन्ने छैन भन्ने प्रमाणित गर्दैछन् यी दुई पात्र। उनीहरूले मन्त्रीमात्र होइन, प्रधानमन्त्रीले लिन नसकेका अडानदेखि विकाससम्मका उदाहरण पेश गरिरहेका छन्। अ लिडर इज वान हु नोज द वे, गोज द वे एन्ड सोज द वे। अमेरिकन लेखक जोन सी म्याक्सवेलले भनेजस्तै हुनुपर्छ नेता नेता त्यो हो जसले बाटो जान्दछ, बाटोबाट जान्छ र अरूलाई पनि बाटो देखाउँछ। बालेन र हर्कले जनप्रतिनिधि बनेपछि आजका मितिसम्म बाटो बुझेको महसुस आमजनताले गरेका छन्। बाटो त धेरैले बुझ्लान् तर त्यही बाटो हिँड्छन् वा हिँड्दैनन्, यो महŒवपूर्ण पक्ष हो। दुवैले हिँडेका छन् भन्न सकिने आधार छन्। म्याक्सवेलले भनेझैं तिनका कर्म, कार्यशैली र कार्यान्वयन पक्ष हेर्दा पाँचवर्षे कार्यकाल यसरी नै अघि बढे भने इतिहास रच्ने सम्भावना देखिएको छ। पत्रकारिता चौथो अंगले चिनिन्छ। सञ्चारकर्मी स्वभावैले शंकालु पनि हुन्छ। यो उसको विशेषताभित्रै पर्छ। यसकारण कि लुकेका विषय खोतलखातल पार्नु उसको कर्म हो। त्यसैले तेस्रो आँखाले उसले हेर्नैपर्छ। सञ्चारकर्मको सन्दर्भ भारतीय प्रधानमन्त्री नरेन्द्र मोदीसँग जोड्न खोजेको हुँ। उनी सरकारको नेतृत्व गरेपछि पहिलोपटक नेपाल आउँदा सबैबाट वाहवाही पाए। साहित्यकार पनि भएको अर्थमा मैले पनि एउटा संस्मरण लेख्न पुगें, मनभरि मोदी। यो शीर्षकले नै बताउँछ कि यसमा उनका सकारात्मक र उदाहरणीय पक्षहरू केलाइएका छन्। लेखें पनि त्यस्तै तर केही समयपछि उनले नेपालप्रति देखाएका व्यवहार ठीकविपरीत देखिन थाले। र, क्रमशः आजसम्म पनि। हुँदाहुँदा सार्वभौम राष्ट्र नेपालको स्वाभिमानमा समेत आँच आउने काम भइरहेछन्। मेरोमात्र होइन, जनताको मनभरि भएका मोदी अहिले मनबाहिर पुगेका छन्। यो यथार्थ काठमाडौं महानगरका मेयर बालेन साह र धरान उपमहानगरपालिकाका मेयर हर्क साम्पाङले पनि सुन्नु र बुझ्नुपर्छ। अन्यथा अहिले मनभरि भएका जोकोही केही समयपछि वनभरि हुन बेर छैन। यसका लागि म्याक्सवेलकै एउटा सूत्र अपनाए पुग्छ, सफलताको सूत्र दैनिक एजेन्डाले निर्धारण गर्छ। बालेन र हर्कले निर्वाचनताका जे बोले, जे प्रतिबद्धता गरे, दिनरात नभनी अहिले उनीहरू त्यसकै कार्यान्वयनमा होमिएका छन्। जनताले जनप्रतिनिधि छानेर जे जिम्मेवारी सुम्पिएका थिए, अहिले देशको राजधानी रहेको काठमाडौं महानगर र पूर्वाञ्चलमा रहेको कोसी प्रदेशको धरान उपमहानगरमा त्यही काम भइरहेछ। लाग्छ, दुवैले जनताको आवाज बुझिरहेछन् र बोलिरहेछन् काममार्फत। उनीहरूबाट भएको भव्य पनि होजस्तो लाग्दैन पंक्तिकारलाई। हो चैं के भने विगतमा जनमत पाएर निर्वाचित हुनेहरूले जितेपछि प्रतिबद्धता बिर्सन्थे। तिनले गर्ने विकास होइन, तिनको व्यवहारमा बदलाव आउँथ्यो। अहिले मन पाउन छोडिएका दलीय नेताहरूको अर्जुनदृष्टि जनताका आवश्यकता र चाहनामा भएनन्, भए त केवल अनियमितता र भ्रष्टाचारमा। जनसमक्ष जे बोल्थे, गर्थे ठीक विपरीत। पूर्व जान्छु भनेर हिँड्ने ती नेता पश्चिम पुग्थे। खानेपानी जनताको घरघरमा भन्ने एजेन्डा बोकेका हर्कको अर्जुनदृष्टिले काम गरेको छ र त वाहवाही कमाएका छन् यतिबेला। कोकाहा खोलाबाट उनले जनतालाई साथमा लिएर ९९ दिनको श्रमदान अभियानमार्फत धरानमा लाखौं लिटर पानी आपूर्ति गर्न थालेका छन् हर्कले। उनी आफैं ढुंगा र पाइप बोक्नेदेखि बेल्चा चलाउँदै माइकिङ गरेर जनजोस बढाएका छन्। भन्नेहरू थिए, मेयरको काम होइन यो, नेतृत्वले त नीति बनाउने र अरूलाई काम लाउने हो। इमान्दारिता पुष्टि गरेरै छोडे, परिश्रम गरे पसिनाले परिणाम दिन्छ भन्ने उदाहरण पेस गरे। अरूको मुख ताक्ने आमप्रवृत्तिलाई कामबाटै जवाफ दिए। र त संघीय सरकारले रातो किताबमा राखेर प्राथमिकता नम्बर एक (पिवान)मा हुने करोडौंको बजेटवाला योजना जनप्रतिनिधि र जनताको सामूहिक प्रयासबाटै सम्भव हुन्छ भन्ने प्रमाणित गरिदिए। उनले धेरैवटा सन्देश दिए नेताजनप्रतिनिधिले जनताकै काममा अर्जुनदृष्टि दिने हो। नेता अघि बढे जनताले साथ दिनेछन्। मात्रै काम गर्ने इच्छाशक्ति र इमान्दार प्रयासचाहिँ नेतामा चाहिन्छ। स्थानीय सरकारले संघीय र प्रदेश सरकारलाई पनि पाठ सिकाउन सक्छ। आदि। ग्रेटर नेपालको नक्सा कार्यकक्षमा राखेर महानगरका मेयर बालेनले भारतलाई टक्कर दिएका छन्। आदिपुरुष नामक भारतीय फिल्ममा सन्दर्भमा लिएको उनको अडानले पनि नेपालीको स्वाभिमानलाई चुल्याएको छ। उनले सामाजिक सञ्जालमा स्टाटस लेखेर प्रस्ट्याएका छन्, जहाँ सवाल देशको सार्वभौमिकता र स्वाधीनताको आउँछ, म कुनै कानुन र अदालतलाई मान्नेवाला छैन। फिल्म लेखकले नेपाल भारतको अधीनमा थियो भनिसकेपछि उनीहरूको नियत थाहा हुन्छ। सरकारमा पुगेपछि शक्तिराष्ट्रसँग नतमस्तक हुने र जे पनि स्वीकार्न तयार हुने नेता (जनप्रतिनिधि)लाई के बालेनले राष्ट्रभक्ति सिकाएका होइनन् र ? यसअघि नेपालका प्रधानमन्त्री केपी शर्मा ओलीले पनि महाभूकम्प २०७२ पछि भारतले नाकाबन्दी लगाउँदा यसरी नै टक्कर दिएका थिए। बालेनले बोलेगरेका र हर्कहरूले हिँडेका पथहरू विश्व परिक्रमाका लागि एक्सप्रेस हाइवे बनून्। यस्ता कैयौं योजना कार्यान्वयनमा रहेको संकेत जनताले यी जनप्रतिनिधिबाट पाएका छन्। धेरै गर्नु उत्तम कार्य हुनेछ। पाँच वर्षमा यी दुई जनप्रतिनिधिले जनताका लागि विकासका नाममा कम्तीमा पाँचवटा सर्वोत्कृष्ट काम गरून्। जुन काम कम्तीमा अबको ५० वर्षसम्म जनमनले गुन्गुनाओस्। जसरी तत्कालीन प्रधानमन्त्री डा बाबुराम भट्टराईले काठमाडौंका साँघुरा सडकलाई फराकिलो पार्ने हिम्मत राखे। तत्कालीन प्रधानमन्त्री मनमोहन अधिकारीले आफ्नो गाउँ, आफैं बनाऔं सार्थक बनाए। यसरी नै बालेन र हर्कको बिम्बले लाखौं जनप्रतिनिधिलाई चिमोटिरहोस् कि म पनि त्यस्तै जनप्रतिनिधि बनेर जनताको मनमा बसिरहन सकूँ। अनि जनप्रतिनिधिसँगै जनताले जित्ने दिन आउनेछ।"
चुरे जोगिए विपद् रोकिन्छ,"चुरेको पारस्थितिकीय प्रणाली बिगिँ्रदा जलवायु परिवर्तन भइरहेको छ। यसको असर अहिले देखिएको छ। बर्खा लाग्छ बाढी र पहिरोकै डर हुन्छ। हिमाल, पहाड र तराईका मिलेर नेपाल बनेकाले यहाँ दुवैको चिन्ता उत्तिकै हुन्छ। पहाड र हिमालमा पहिरो र बाढी अनि तराईमा बाढी र डुबानले बर्सेनि सताएकै छ। यसको मुख्य कारण प्राकृतिक मात्रै नभई मानवीय गतिविधि पनि हो। चुरेका पहाड खिइँदै गएका छन्। यसको दोहनले पहाडी क्षेत्रमा पहिरो गइरहेको छ। नदी किनारमा मापदण्डविपरीत १ हजार १ सय ४१ क्रसर उद्योग छन्। त्यसले नदी र पहाड निलिरहेका छन्। पहाडमा अव्यवस्थित सडक संरचना बनाइँदा पनि पहिरोको जोखिम बढ्दो छ। तराईमा खेतीयोग्य जमिन कटान तीव्र छ। बाढीले बस्ती डुवान हुने क्रम बढ्दै छ। यस्तो हुनुमा लगभग ७० प्रतिशत कारण महाभारत र चुरेका पहाड दोहन हुनु हो, अतिक्रमण बढ्नु हो। यसै कारण कुनै बेला वरदान बनेको चुरे पहाड अहिले तराईवासीका लागि अभिषाप बनेको छ। मनसुनको पहिलो चरणमै पूर्वीभागमा जनधनको क्षति भइसकेको छ। पूरा मनसुन अझै बाँकी छ। प्रकृतिलाई हामीले नष्ट गर्दा त्यसको परिणाम देखिँदैछ। यो क्रम गएको दुई दशकदेखि जारी छ। यस वर्ष पनि यो घटनाले निरन्तरता पाएको छ। दिन प्रतिदिन खोलाको चौडाइ बढ्दै गएको छ। मानिसहरूको हातमा लालपुर्जा छ तर, खेती लगाउने खेत छैन। उठिबास भएर सुकुम्बासी भएका छन्। चुरेले मध्यपहाडलाई सुरक्षा दिएर राखेको छ। यहाँको वातावरण बिग्रियो भने त्यसको नाकारात्मक प्रभाव सबैले भोग्छन्। चुरेको पारस्थितिकीय प्रणाली बिगिँ्रदा जलवायु परिवर्तन भइरहेको छ। थोरै समयमा धेरै पानी परेर पहाडमा पहिरो र तराईमा बाढीले ताण्डव मच्चाउँछ। चुरे जोगाए मात्रै पनि नेपालमा हुने यस्ता प्राकृतिक विपत्ति धेरै रोक्न सकिन्छ। महाभारत र तराईको बीचमा पर्ने कान्छो पहाड हो चुरे। पश्चिममा पाकिस्तानको इन्दुस नदीदेखि पूर्वमा भारतको ब्रह्मपुत्रनदीसम्म चुरे पहाड फैलिएको छ। भारत र पाकिस्तानमा यसलाई सिवालिक भनिन्छ। नेपालको कुल क्षेत्रफलमध्ये १२७८ प्रतिशत भूभाग चुरे पहाडले ओगटेको छ। यो कमलो पहाड हो। यहाँ थोरै धक्का लाग्दा घाउ हुन्छ। पहिरो जान्छ । चुरे तराईका लागि जीवन पनि हो। यसमा बर्खाको पानी सजिलै शोषेर संचित गर्छ। यो चुरेको दरिलो पक्ष हो। त्यसैले चुरेको गर्वमा प्रशस्त पानी छ। वर्षाको चार महिना पानी शोषेर हिउँदको ८ महिना तराईमा पानी पठाउँछ। यहाँको प्यास मेटाउन सहयोग गर्छ। नेपालमा तीन किसिमका खोलानालाहरू छन्। पहिलो हिमालबाट निस्किएको छ। दोस्रो मध्यपहाडबाट निस्केको छ बागमती जस्तो। कोसी, कर्णालीहरू हिमालबाट बग्छ। र, तेस्रो चुरेबाट निस्केको मौसमी खोलाहरू हु्न्। चुरे तथा तराई मधेसलाई चिरेर नेपालभारत सीमा पार गर्ने नदीहरू १ सय ६४ वटा छन्। जसमा उच्च हिमाल र हिमालबाट उत्पत्ति भई बाह्रै महिना पानी बग्ने ४८ वटा, मध्यपहाडबाट उत्पत्ति भई प्रायः बाह्रै महिना पानी बग्ने ७६ वटा, चुरेबाट उत्पत्ति भई वर्षायाममा मात्रै पानी बग्ने ४८ वटा र तराई मधेसबाट उत्पत्ति भई प्रायः बाह्रै महिना पानी बग्ने १३ वटा नदी छन्। चुरेको पारिस्थितिकीय प्रणाली जोगाएर राख्दा तराईका लागि गिटी, ढुंगा, बालुवा कम र सफा पानी बढी तराईलाई प्रदान गर्छ। हिमाल र पहाडबाट बग्ने खोलाहरू पनि चुरे भएरै बग्छन्। चुरे हिमालयको बाहिरको दक्षिणतिरको सबैभन्दा सानो तर, प्राकृतिक रूपमा महत्त्वपूर्ण छ। चुरे महाभारतसँग जोडिएको छ। महाभारत हिमालय पर्वतसँग टाँसिएको छ। त्यस्तै नेपालको चुरे पहाडको यो कडीलाई निकालिदियो भने नेपालको अस्तित्व नै खतरामा पर्छ। चुरेलाई संरक्षण गर्न चुरे ऐन नै बनाउनुपर्छ। यसले मात्रै चुरेको संरक्षण हुन्छ। चुरिया क्षेत्र बाँच्यो भने मात्रै महाभारत पहाड स्वस्थ्य रहन्छ। सरकारले अहिले वातावरण ऐनअन्तर्गत संरक्षण क्षेत्र घोषणा गरेको छ। विकास ऐनअन्तर्गत राष्ट्रपति चुरे तराई मधेस संरक्षण समिति गठन भएको छ। चुरे संरक्षण गर्न सरकारले चुरे ऐन नै बनाउनुपर्छ। सरकारले लहडको भरमा चुरेबाट बालुवा, गिटी निकासी गर्नुहुँदैन। २०७१ साल साउन १ गतेदेखि चुरेबाट नदीजन्य पदार्थको निकासी बन्द गरेको थियो। तर, अहिले सरकार चुरेबाट भारत निकासी गर्न ऐन बनाउन लागेको छ। यसले बाढी पहिरोको समस्या बल्छाउँछ। त्यसैले चुरे जोगाए मात्रै सबै जोगिनेछौं। (डा सिंह चुरे विज्ञ हुन्।)"
सप्तरी प्रिमियर लिगको उपाधि खडक वारियर्सलाई,"राजविराज : राजविराजमा सोमबार सम्पन्न सप्तरी प्रिमियर लिगको पाँचौ संस्करणको उपाधि बजाज खडक वारियर्सले जितेको छ। खडक वारियर्सले तेस्रो पटक लिगको उपाधि जित्दै नगद तीन लाख रुपियाँ हात पारेको छ। प्रतिस्पर्धात्मक खेलमा ३ बल बाँकी रहंदा बजाज खडक वारियर्सले १४५ रनको लक्ष्य पूरा गर्दै उपाधि आफ्नो पक्षमा पारेको हो। लक्ष्य पछ्याउने क्रममा ५८ रनमा ४ विकेट गुमाएको अवस्थामा पाँचौ नम्बरमा ब्याटिंग गरेका बिशाल सुश्लिंगले विकेट नगुमाई ब्याटिंग गर्दै टिमलाई जितसम्म पुर्याएका हुन्। सुश्लिंगले ३३ बलमा ४ चौका र २ छक्का प्रहार गर्दै अविजित ४६ रन बनाए। सुश्लिंगले पाँचौ विकेटको लागि बिवेक यादवसँग ३० रन, छैठौं विकेटको लागि दिनेश अधिकारीसँग ३६ रन तथा सातौँ विकेटको लागि अनिल यादवसँग अविजित २२ रनको साझेदारी गरे। रोमाञ्चक खेलको अन्तिम ८ बलमा २० रन आवश्यक हुँदा राशिद खानले १९ औं ओभरको अन्तिम २ बलमा अनिल यादवले लगातार २ चौका प्रहार गरे। अन्तिम ओभरमा १२ रन आवस्यक रहंदा पप्पु यादवको पहिलो बलमा २ रन लिएका विशाल सुश्लिंगले दोस्रो बलमा चौका र तेस्रो बलमा छक्का प्रहार गर्दै टिमलाई जित दिलाएका हुन्। खडक वारियर्सका ओपनर साहिल पटेलले २१, राज वर्माले १७ तथा कर्ण बिक, सन्दिप रजालीले समान १४ रन तथा अनिल यादवले अविजित ९ रन बनाए। कञ्चनरुपको बलिंगमा चित्र बिष्टले सर्वाधिक ३ विकेट लिए भने राशिद खान, नारायण जोशी र पप्पु यादवले ११ विकेट लिए। यस अघि टस हारेर ब्याटिंग गरेको कञ्चनरुप राइनोजले निर्धारित २० ओभरमा सबै विकेट गुमाएर १४५ रन बनाएको थियो। कञ्चनरुपको लागि ओपनर दिलिप नाथले सर्वाधिक ४२ रनको योगदान दिए। यस क्रममा उनले २२ बलमा ४ चौका र ३ छक्का प्रहार गरे। यस्तै नारायण जोशीले २७, सुमित श्रेष्ठले १७ तथा अमित यादवले १६ रन बनाए। बजाज खडक वारियर्सको बलिंगमा कप्तान बिबेक यादवले सर्वाधिक ४ विकेट लिए। उनले ४ ओभर बलिंग गर्दै २५ रन खर्चिए। गोमानन्द अमात्यले २ तथा अनिल यादव र दिनेश अधिकारीले ११ विकेट लिए। प्रतियोगिताको उपाधिसहित बजाज खडक वारियर्सले तीन लाख र उपविजेता कञ्चनरुप राइनोजले एक लाख ५० हजार रुपियाँ हात पारेको छ। प्लेयर अफ द सिरिज घोषित कञ्चनरुप राइनोजका राशिद खानले २५ हजार रुपैयाँ प्राप्त गरे। यस्तै उत्कृष्ट ब्याट्सम्यान छिन्नमस्ता लायन्सका शुभ कंसाकार तथा उत्कृष्ट बलर खडक वारियर्सका दिनेश अधिकारी घोषित भए। उत्कृष्ट ब्याट्सम्यान र बलरले समान १५ हजार रुपियाँ पाए। यस्तै प्रतियोगिताको उदयमान खेलाडी बलान बिहुल सुपर किंग्सका विशाल यादव घोषित भए जसले क्रिकेट किट प्राप्त गरे।"
तोड्नै मुस्किल रोनाल्डोका कीर्तिमान,"पाँच पटकका बालोन डीओर अवार्ड विजेता रोनाल्डो विश्व फुटबलकै महान खेलाडीमध्ये एक हुन्। फुटबल संसारकै लोकप्रिय र चर्चित मात्रै होइन, सुन्दर खेल पनि हो। यो सुन्दर खेलको इतिहासमा पोर्चुगिज स्टार क्रिस्टियानो रोनाल्डोको नाम पनि थुप्रै ठाउँमा जोडिन्छ। अर्थात रोनाल्डोको नामबिना फुटबलको आधुनिक इतिहास अपुरो हुन्छ। अधुरो हुन्छ। पाँच पटकका बालोन डीओर अवार्ड विजेता रोनाल्डो विश्व फुटबलकै महान खेलाडीमध्ये एक हुन्। झन्डै दुई दशक मैदानमा बिताएका ३८ वर्षीय रोनाल्डोले कयौं कीर्तिमान आफ्नो नाममा बनाएका छन्। तीमध्ये केही कीर्तिमान तोड्न नयाँ पिढींका खेलाडीका लागि पनि निकै मुस्किल हुने देखिएको छ। रियल म्याड्रिडमा सर्वाधिक गोल पोर्चुगिज आइकन क्रिस्टियानो रोनाल्डोले लामो समय स्पेनिस क्लब रियल म्याड्रिडमा बिताए। सन् २००९ मा इङ्लिस प्रिमियर लिग क्लब म्यानचेस्टर युनाइटेडबाट रियल म्याड्रिडमा आवद्ध भएपछि उनी फुटबलको शिखरमा पुग्न सफल भए। करिब १० वर्ष रियल म्याड्रिडमा बस्दा कयौं कीर्तिमान भंग गरे। यससँगै कयौं कीर्तिमान आफ्नो नाममा पनि लेखाए। रोनाल्डो आवद्ध भएपछि रियल म्याड्रिडले घरेलु लिगमा आफ्नो प्रभुत्व पनि जमाउन सफल भयो। आफ्नो चिरप्रतिद्वन्द्वी बार्सिलोनालाई टक्कर दिन सफल भयो। रोनाल्डोले स्पेनिस लिगमा सर्वाधिक छिटो एक सय ५० गोल गर्ने खेलाडीको कीर्तिमान आफ्नो नाममा लेखाए। एक सय ५० गोलको कोशेढुंगा उनले मात्रै एक सय ४० खेलमा पूरा गरेका थिए। उनले रियल म्याड्रिडमा रहँदा दुई सय ९२ खेलमा तीन सय ११ गोल गरेका थिए। रियल म्याड्रिडबाट नौ सिजन खेलेका उनी चार सय ४१ गोलका साथ अग्रणी गोलकर्ता बने। रियलमा रहँदा उनले हरेक सिजनमा आफूलाई अब्बल खेलाडीका रुपमा स्थापित गरेका थिए। सात यूसीएल सिजनमा १० गोल आफ्नो करियरमा रोनाल्डोले च्याम्पियन्स लिगका सात अलग अलग संस्करणमा १० गोल गरेका छन्। सन् २०११ देखि २०१७०१८ को अवधिमा उनले चार वटा च्याम्पियन्स लिगको उपाधि जिताउन महत्वपूर्ण भूमिका निर्वाह गरेका थिए। रोनाल्डोले च्याम्पियन्स लिगमा एक सय ४० गोल गरेका छन्। जुन उनका चिरप्रतिद्वन्द्वी लियोनल मेसीको भन्दा ११ गोल बढी हो। अर्जेन्टिनी स्टार मेसीले एक सय २९ गोल गरेका छन्। अन्तर्राष्ट्रिय प्रतियोगितामा सर्वाधिक गोल सन् २००३ मा पोर्चुगलको राष्ट्रिय टोलीमा डेब्यु गरेयता रोनाल्डोले आफ्नो दुई सयौं खेलमा एक सय २३ गोल गरिसकेका छन्। उनले इरानका अली देईको कीर्तिमान तोड्दै अन्तर्राष्ट्रिय खेलमा सर्वाधिक गोलकर्ताको कीर्तिमान आफ्नो नाममा लेखाएका हुन्। १३ वर्ष राष्ट्रिय टोलीमा बिताएका अली देईले एक सय नौ गोलको कीर्तिमान बनाएका थिए। रोनाल्डोले गरेको एक सय २३ गोलमध्ये आठ विश्वकप र १४ युरोपेली च्याम्पियनसिपका हुन्। चार सिजनमा ६० बढी गोल रोनाल्डो चार सिजनमा ६० भन्दा बढी गोल गरेका छन्। उनले सन् २०११ देखि २०१४ को अवधिको हरेक सिजनमा ६० भन्दा बढी गोल गरेका थिए। उनले सन् २०११ मा ६०, २०१२ मा ६३, सन् २०१३ मा ६९ र सन् २०१४ मा ६१ गोल गरेका थिए। सन् २०१५ मा भने उनी ६० गोल पुर्याउन मात्रै तीन गोलले पछि परेका थिए। तर, एकै सिजन क्लब तथा अन्तर्राष्ट्रिय खेलमा सर्वाधिक गोल गर्ने कीर्तिमान भने मेसीको नाममा छ। उनले सन् २०१२ को एकै सिजनमा स्पेनिस क्लब बार्सिलोना र अर्जेन्टिनाबाट कीर्तिमानी ९१ गोल गरेका थिए। दुई क्लबबाट कीर्तिमानी उपाधि क्रिस्टियानो रोनाल्डोले च्याम्पियन्स लिग, क्लब विश्वकप, घरेलु लिग, घरेलु ट्रफी र घरेलु सुपर कपको उापधि दुई अलग अलग टोलीबाट जितेका थिए। यो कीर्तिमान बनाउने रोनाल्डो एक मात्र खेलाडी हुन्। उनले यो उपलब्धि इङ्लिस प्रिमियर लिग क्लब म्यानचेस्टर युनाइटेड र रियल म्याड्रिडबाट हासिल गरेका थिए। यससँगै रोनाल्डो एउटै समयमा यी दुई क्लबबाट प्लेयर अफ दी एयर, गोल्डेन बुट र बालोन डीओर अवार्ड जितेका थिए। गिनिज बुकमा नाम लेखाउन सफल उनले २००औं अन्तर्राष्ट्रिय खेल खेल्ने कीर्तिमान गिनिज बुकमा लेखाउन सफल भए। युरो कप २०२४ छनोटअन्तर्गत आइसल्यान्डविरुद्धको खेल अघि गिनिज वल्र्ड रेकर्डले उनलाई सम्मान गरेको थियो। सम्मानसँगै गिनिज वल्र्ड रेकर्डको प्रमाणपत्र पनि प्रदान गरिएको थियो। आइसल्यान्डविरुद्धको खेलमा रोनाल्डोले ८९औं मिनेटमा गोल पनि गरेका थिए। उनकै गोलमा पोर्चुगल १० गोलले विजयी भएको थियो। जुन उनको एक सय २३औं अन्तर्राष्ट्रिय गोल हो। एजेन्सी"
प्राथमिकतामा शिक्षा र पर्यटन,"देशभरका विभिन्न उपमहानगरपालिका र नगरपालिकाले आगामी आर्थिक वर्ष २०८००८१ को बजेट आइतबार सार्वजनिक गरेका छन्। त्रियुगाको पर्यटन विकासमा जोड उदयपुरको त्रियुगा नगरपालिकाले करिब डेढ अर्बको बजेट प्रक्षेपण गरेको छ। नगरपालिकाको आइतबार सम्पन्न ११औं नगरसभाले आगामी आवमा विभिन्न शीर्षकमा गरी १ अर्ब ४७ करोड ४३ लाख ९ हजारको प्रक्षेपणसहितको प्रस्तावित बजेट पारित गरको हो। सभामा नीति तथा कार्यक्रम प्रस्तुत गर्दै मेयर वसन्तकुमार बस्नेतले कृषि, पशुपन्छी, सहकारी, पर्यटन, उद्यमशीलता प्रवद्र्धन र रोजगार, सामाजिक विकास, स्वास्थ्य, खानेपानीलगाएतमा मद्दत पुग्ने गरी कार्यक्रम अघि सारिने बताए। उपमेयर महेश्वरी राईले नगरको आन्तरिक आम्दानी विभिन्न शीर्षकबाट २० करोड ३० लाख, प्रदेश सरकारको समानीकरण अनुदान, वित्तीय समानीकरण अनुदान, ससर्त, समपूरक अनुदान गरी ५ करोड, ८२ लाख ६२ हजार रुपैयाँको अनुमानित बजेट प्रस्तुत गरिन्। त्यसैगरी राजस्व बाडँफाँट १९ करोड १६ लाख ४७ हजार र संघीय सरकारको समानीकरण, ससर्त अनुदान, चालू, पुँजीगत, विशेष अनुदान, समपूरक अनुदान १ अर्ब २० करोड ५ लाख रुपैयाँ आउन सक्ने प्रस्तावित बजेट पेस गरिएको छ। बेनीको प्राथमिकतामा शिक्षा म्याग्दीको बेनी नगरपालिकाले करिब ७१ करोड रुपैयाँको बजेट सार्वजनिक गरेको छ। आइतबार बेनीमा भएको १३औं नगरसभामा उपप्रमुख ज्योति लामिछानेले ७० करोड ८९ लाख रुपैयाँको बजेट प्रस्तुत गरिन्। चालूतर्फ ५० करोड २७ लाख ७५ हजार रुपैयाँ र पुँजीगत शीर्षकमा २० करोड ६१ लाख रुपैयाँ विनियोजन भएको छ। शिक्षा स्वास्थ्य क्षेत्रमा अपेक्षित सुधार ल्याउन नमुना कार्यक्रम सञ्चालन गर्ने नगर प्रमुख सुरत केसीले बताए। मुख्य तथा सहायक सडक स्तरोन्नति गर्न २ करोड १७ लाख रुपैयाँ, बेनी खुल्ला मञ्च निर्माणमा २५ लाख रुपैयाँ, सिंगा तातोपानीको उपल्लो बजार सडक कालोपत्र गर्न ३० लाख रुपैयाँ, विनियोजन भएको छ। भीमेश्वरको बजेट ८१ करोड भीमेश्वर नगरपालिकाले ८१ करोड रुपैयाँको बजेट सार्वजनिक गरेको छ। सदरमुकाम चरिकोटमा भीमेश्वर नगरपालिकाको तेस्रो नगरसभामा आइतबार उपप्रमुख कमला बस्नेतले ८१ करोड १२ लाख ९० हजार रुपैयाँको बजेट सार्वजनिक गरेकी हुन्। उपप्रमुख बस्नेतले सार्वजनिक गरेको बजेटअनुसार चालूतर्फ ४८ करोड ६७ लाख, ४० हजार र पुँजीगततर्फ ३२ करोड २० लाख ५० हजार र वित्त व्यवस्थापनतर्फ २५ लाख विनियोजन गरिएको छ। क्षेत्रगत रूपमा आर्थिक विकासमा ४ करोड ६८ लाख, सामाजिक विकासमा २५ करोड २७ लाख ५४ हजार, पूर्वाधार विकासमा १ करोड ७७ लाख ५० हजार रुपैयाँ विनियोजन गरिएको छ। वन, वातावरण र जलवायु परिवर्तन अनुकूलनमा ५४ लाख ५० हजार, विपद् व्यवस्थापनमा ६२ लाख ५० हजार र सुशासन तथा संस्थागत विकास (कार्य सञ्चालन तथा प्रशासनिक खर्चसमेत) मा १० करोड ४९ लाख ४३ हजार रुपैयाँ विनियोजन गरिएको नगरपालिकाकी उप्रमुख कमला बस्नेतले बताइन्। सन्धिखर्कमा खेतीयोग्य जमिन बाँझो राखे दोब्बर तिरो तिर्नुपर्ने अर्घाखाँचीको सन्धिखर्क नगरपालिकामा कृषियोग्य जमिन बाँझो राखेमा दोब्बर रकम तिरो तिर्नुपर्ने भएको छ। नगर प्रमुख कृष्णप्रसाद श्रेष्ठले कृषि, पशुपालन र पर्यटनलाई प्राथमिकतामा राखेर नीति तथा कार्यक्रम प्रस्तुत गरेका छन्। कृषि र पशुपालनबाट हुने उत्पादनमा अनुदानको व्यवस्थापन गर्ने, कम लागतमा बढी उत्पादन गर्न यान्त्रिकीकरण र आधुनिकीकरण गर्नेलगायतका कार्यक्रम सन्धिखर्क नगरपालिकाले गर्ने भएको छ। नगर उपप्रमुख मिश्रा आचार्यले कृर्षि, पशुपालन र पर्यटनलाई प्राथमिकतामा राखेर १ अर्ब १ करोड ४५ लाख रुपैयाँको बजेट पेस गरिन्। लुम्बिनी प्रदेशमा तिलोत्तमा नगरपालिकाको बजेट सबैभन्दा धेरै लुम्बिनी प्रदेशका चार उमहानगरसहितका पालिकाले आगामी आर्थिक वर्षको बजेट सार्वजनिक गरेका छन्। बुटवलको २ अर्ब ३६ करोड ५४ लाख रुपैयाँको बजेट रहेको छ। उपप्रमुख सावित्रादेवी अर्यालले पूर्वाधार विकासमा ५७ करोड रुपैयाँ बजेट छुट्ट्याइएको बताइन्। दाङको घोराहीले २ अर्ब १५ करोड रुपैयाँको बजेट ल्याएको छ। उपप्रमुख हुमाकुमारी डीसीले सामाजिक विकास, कृषि र रोजगारलाई प्राथमिकतामा राखेर बजेट ल्याइएको बताइन्। दाङकै तुलसीपुर उपमहानगरले १ अर्ब ७९ करोड रुपैयाँको बजेट प्रस्तुत गरेको छ। बाँकेको नेपालगन्ज उपहानगरले १ अर्ब ६७ करोड ५६ लाख रुपैयाँको बजेट प्रस्तुत गरेको छ। नगरप्रमुख प्रशान्त विष्टले नीति कार्यक्रमसहित बजेट प्रस्तुत गरेका हुन्। लुम्बिनीका १०९ पालिकामध्ये सबैभन्दा ठूलो बजेट रूपन्देहीको तिलोत्तमा नगरपालिकाको हो। तिलोत्तमाले आगामी आर्थिक वर्षको लागि २ अर्ब ७३ करोड ८४ लाख ३९ हजार रुपैयाँको बजेट सार्वजनिक गरेको छ। उपप्रमुख जागेश्वर चौधरीले नगरसभाको तेस्रो अधिवेशनको दोस्रो बैठकमा आइतबार प्रस्तुत गरेको बजेटमा चालू खर्च १ अर्ब ६ करोड २४ लाख ५० हजार अर्थात् ३८७९ प्रतिशत र पुँजीगत खर्च १ अर्ब ६७ करोड ५९ लाख ८९ हजार रुपैयाँ अर्थात् ६१२१ प्रतिशत अनुमान गरिएको छ। भरत खड्का उदयपुर, सन्तोष गौतमबेनी, भवानी खड्कादोलखा, अर्जुन कार्की बागलुङ, प्रेमनारायण आचार्यसन्धिखर्क, लक्ष्मण पोखरेल ्र बुटवल"
प्री ओपन सेसन: ६ अंकले बढ्यो नेप्से परिसूचक,काठमाडौं : साताको दोस्रो कारोबार दिन प्री ओपन सेसनमा नेप्से परिसूचक ६ अंकले बढेको छ। यो सेसनमा नेप्से ६२७ अंकले बढेर २१२४०१ विन्दुमा पुगेको हो। सेन्सेटिभ इण्डेक्स भने ०४१ अंकले घटेको छ। यो समयमा ३६ कम्पनीको २ हजार ३७२ कित्ता सेयर १६ लाख १३ हजार २४६ रुपैयाँमा खरिदबिक्री भयो। जसमध्ये ३० को मूल्य बढ्यो भने ५ को घटेको छ। बाँकी १ कम्पनीको मूल्य स्थिर रहेको छ।
"महानगरका बजेट, कसका कस्ता ?","देशभरका अधिकांश स्थानीय सरकारले आइतबार बजेट सार्वजनिक गरेका छन्। स्थानीय सरकारले असार १० भित्र आगामी आर्थिक वर्षको बजेट ल्याउनुपर्ने कानुनी व्यवस्थाअनुसार आर्थिक वर्ष २०८०८१ को बजेट ल्याएका हुन्। यसअघि नै केही स्थानीय तहले बजेट ल्याएका थिए। यसैबीच ६ महानगरपालिकामध्ये काठमाडौं महानगरपालिकाले सबैभन्दा बढी २५ अर्ब ५४ करोड ७८ लाखको बजेट प्रस्तुत गरेको छ। यो महानगरले अघिल्लो आर्थिक वर्षभन्दा यसपटक बढाएर बजेट ल्याएको हो। अघिल्लो आर्थिक वर्ष २५ अर्ब ४१ करोड ९६ हजार रुपैयाँको बजेट प्रस्तुत गरेको थियो। यसपटक पनि सबैभन्दा कम वीरगन्ज महानगरपालिकाले बजेट प्रस्तुत गरेको छ। यो महानगरले ३ अर्ब २१ करोड ३५ लाखको बजेट सार्वजनिक गरेको छ। यो बजेट अघिल्लो आर्थिक वर्षको भन्दा पनि कम हो। यसले अघिल्लो आर्थिक वर्ष ३ अर्ब ३३ करोड ६३ लाख रुपैयाँको बजेट प्रस्तुत गरेको थियो। काठमाडौंपछि पोखराले बढी अंकको बजेट ल्याएको छ। पोखराले ७ अर्ब १५ करोड १५ लाखको बजेट सार्वजनिक गरेको छ। यस्तै ललितपुरले ६ अर्ब ५० करोड ५ लाख, भरतपुरले ६ अर्ब ३१ करोड ७९ लाख र विराटनगरले ३ अर्ब २८ करोड ५० लाखको बजेट प्रस्तुत गरेका छन्। अन्तरसरकारी वित्त व्यवस्थापन ऐन, २०७४ को परिच्छेद ७ को दफा २१ को उपदफा ३ मा गाउँ कार्यपालिका र नगर कार्यपालिकाले प्रत्येक वर्ष असार महिनाको १० गतेभित्र आगामी आवको राजस्व र व्यायको अनुमान सम्बन्धित गाउँ वा नगरसभामा पेस गर्नुपर्ने व्यवस्था छ। काठमाडौंका १० गौरव, २५ स्वर्णिम आयोजना मुलुकको राजधानीसमेत रहेको काठमाडौं महानगरपालिकाले आगामी आर्थिक वर्षका लागि ल्याएको बजेटमा महत्त्वपूर्ण आयोजनालाई समेटेको छ। उपमेयर सुनिता डंगोलले प्रस्तुत गरेको बजेटमा पहिलोपल्ट १० वटा गौरवका आयोजना र २५ वटा स्वर्णिम आयोजनाको प्रस्ताव गरिएको छ। गौरवका आयोजनाका लागि ३ अर्ब ८० करोड र स्वर्णिम आयोजनाका लागि २ अर्ब विनियोजन गरिएको छ। काठमाडौंले महानगरले सुन्दर र धुलोरहित सहर बनाउने बजेटमा उल्लेख गरेको छ। सहरी पूर्वाधारलाई प्राथमिकता दिँदै महानगर उपमेयर डंगोलले पूर्वाधारतर्फ ७ अर्ब ३४ करोड विनियोजन गरिन्। यो रकम डीपीआर भएका सडक तथा पेटीको मर्मत तथा निर्माण गर्न, फाइवर तथा अन्य केवल विस्तारका लागि आफ्नो युटिलिटी डक्ट निर्माण गर्न, सडक, रेलिङ, वाल, कार्यालय परिसर, पार्क क्षेत्रलाई नियमित एवं स्वचालित रूपमा सुन्दर तथा जीवन्त बनाउन, सडक तथा गल्लीमा सडक बत्ती जडान गर्न विनियोजन गरेको हो। धुलोरहित काठमाडौं योजनालाई १ अर्ब रकम विनियोजन गरेको महानगरले आस्फाल्ट प्लान्ट स्थापनासहित पूर्वाधार एम्बुलेन्सका लागि २५ करोड छुट्याएको छ। महानगरले एक सय मुख्य चोकमा हाइमास्ट लाइट पनि हाल्ने भएको छ। ललितपुरमा सडक पूर्वाधार र सम्पदा संरक्षणलाई प्राथमिकता ललितपुर महानगरपालिकाले आफ्नो बजेटमा सडक पूर्वाधार र सम्पदा संरक्षणलाई प्राथमिकता राखेको छ। महानगरपालिकाकी उपप्रमुख मञ्जिला शाक्यले प्रस्तुत गरेको बजेटमा सडक पूर्वाधार, सम्पदा संरक्षण, एक वडा एक उद्यान, एक घर एक बोट, स्मार्ट स्ट्रिट लाइट, प्रत्येक वडामा सार्वजनिक शौचालय, अपांगमैत्री फुटपाथलगायत विषयलाई प्राथमिकतामा राखेको उल्लेख छ। विराटनगरमा स्रोत संकुचनले घट्यो बजेट विराटनगर महानगरपालिकाले यसपटक स्रोत संकुचनलाई कारण देखाउँदै बजेट घटाएको छ। उपमेयर शिल्पा निरौला कार्कीले बजेट प्रस्तुतका क्रममा स्रोतमा संकुचन देखाउँदै आगामी आर्थिक वर्षका लागि ८८ करोड ५९ लाख ९८ हजार रुपैयाँ कमको बजेट ल्याएको बताइन्। महानगरले आगामी वर्षका लागि कार्यालय सञ्चालन र प्रशासनिक खर्चमा मात्रै ६८ करोड रुपैयाँ विनियोजन गरेको छ। वीरगन्जमा शिक्षा, स्वास्थ्य र कृषि प्राथमिकतामा वीरगन्ज महानगरपालिकाले यसपटक शिक्षा, स्वास्थ्य र कृषि प्राथमिकतामा राखेको छ। उपमेयर इम्तियाज आलमले प्रस्तुत गरेको बजेटमा चालु आर्थिक वर्षको भन्दा करिब १२ करोडभन्दा कम रकमको बजेट ल्याएको उल्लेख छ। यसअघि चालु आर्थिक वर्ष २०७९८० मा भने महानगरपालिकाले ३ अर्ब ३३ करोड ६३ लाख २ हजार बराबरको बजेट ल्याएको थियो। पोखरामा पुरानै लयको बजेट पोखरा महानगरपालिकाले यसपटक पनि पुरानै लयको बजेट ल्याएको छ। उपप्रमुख मञ्जुदेवी गुरुङले प्रस्तुत गरेको बजेटमा खर्च बेहोर्ने स्रोतहरू पहिले जस्तै संघीय सरकार अनुदानबाट २ अर्ब ७६ करोड ३२ लाख, प्रदेश सरकार अनुदानबाट १० करोड २३ लाख ६२ हजार, अन्तरिक आयबाट २ अर्ब २७ करोड ८७ लाख बेहोरिने उल्लेख छ। नयाँ स्रोत खोजिएको छैन। यसैगरी संघीय राजस्व बाडँफाँटबाट ३६ करोड ६२ लाख बेहोरिने छ। प्रदेश राजस्व बाँडफाँटबाट ८ करोड २५ लाख बेहोरिने बताइएको छ। स्थानीय राजस्व बाँडफाँटबाट १ अर्ब १ करोड ७५ लाख र संघीय सरकार सहरी विकास आयोजना अनुदानबाट ८ करोड ४० लाख ९१ हजार प्राप्त हुने अनुमान गरिएको छ। भरतपुरमा एक घर दुई रूख अनिवार्य भरतपुरले यसपटक एक घर दुई रूख रोप्न बजेटमार्फत नै अनिवार्य गरेको छ। महानगरका उपप्रमुख चित्रसेन अधिकारीले पेस गरेको बजेटमा नयाँनयाँ यस्ता योजना समेटिएका छन्। महानगरले आगामी वर्ष आन्तिरिक आय १ अर्ब ७५ करोड हुने प्रक्षेपण गरेको छ। कार्यक्रममा महानगरकी मेयर रेणु दाहालले नीति तथा कार्यक्रम प्रस्तुत गरेकी थिइन्। कृषि र पशु विकासको क्षेत्रमा महानगरले ७ करोड रुपैयाँ बजेट विनियोजन गरेको छ। महानगरपालिकाले कृषिको उत्पादन तथा उत्पादकत्व वृद्धिका लागि कृषकस्तरमा कृषि प्रविधि प्रसारका कार्यक्रमलाई प्राथमिकता दिएको छ। रोविन पौडेलकाठमाडौं, किशोर बुढाथोकी विराटनगर, क्रान्ति शाहवीरगन्ज, कृष्णमणि बराल पोखरा , अनिल ढकालचितवन"

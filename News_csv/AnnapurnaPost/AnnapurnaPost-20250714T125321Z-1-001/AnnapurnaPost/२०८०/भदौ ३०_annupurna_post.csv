शीर्षक,विवरण
किसान सचेत भए पानामा रोग नियन्त्रण हुन्छ,"पानामा रोग एक प्रकारको ढुसीले लाग्ने रोग हो । यो रोग सबैभन्दा पहिले सन् १८७४ अस्ट्रेलियामा फेला परेको थियो । त्यो रोगले २०औं शताब्दीतिर ठूलो विध्वंश मच्चायो । खासगरी दक्षिण अमेरिकामा बगानका बगान केरा सखाप पार्यो । त्यसपछि वैज्ञानिकहरूले केराको नयाँ जातको विकास गरे, त्यो केरा क्याबेन्डस जातको अहिलेको जी नाइन, विलियम जातको केराहरू हो, जुन त्यो रोगसँग सहन गर्न सक्ने भए । पानामाले ध्वस्त भएको केरा उद्योग नयाँ जातको विकास भएपछि पुनर्जीवित भयो र संसारभर जी नाइनजस्ता क्याभेन्डिस जातका केराहरू लगाउने क्रम बढ्न थाल्यो र केरामा व्यवसायीहरू सफल हुन थाले । तर फेरि १९९० मा ढुसीको नयाँ जात देखा पर्यो पहिला रेस वान भन्ने थियो भने पछि रेस ४ भन्ने देखा पर्यो । रेस ४ अहिले संसारमा भएका सबै केरालाई ध्वस्त गर्ने क्षमता राख्दछ र एकदमै आक्रामक छ, पहिलेको भन्दा यो तीव्र गतिमा संसारभरि फैलिरहेको छ । इन्डोनेसिया, मलेसिया, फिलिपिन्स, म्यान्मार, पाकिस्तान, अफ्रिका, साउथ अमेरिका, अस्ट्रेलिया पुगेको छ । हाम्रो छिमेकी देश चीनमा २००२ मा र भारतको उत्तर प्रदेश र बिहारमा सन् २०१५ मा यो रोग देखा परेको छ । यो रोग केरामा माटोबाट सर्ने हुँदा माटोबाट अर्को ठाउँमा सर्छ, संक्रमित केराका बोटबाट पनि यो सर्ने गर्छ । त्यसमाथि रोग संक्रमित केराको खेतमा सिँचाइ गरेको पानी, अर्को खेतमा गयो भने त्यो पानीबाट पनि सर्छ । खेतमा काम गर्दाखेरी औजारहरू, ट्याक्टरहरू, पशु वा मान्छे नै हिँडेको छ भने हाम्रो खुट्टामा टाँसिने माटोबाट अर्को खेतमा सर्ने भयो । यसरी यसले रोग लागेको माटोबाट सरेको हो भने त्यसको लक्षणहरू देखिनको लागि ५,६ महिना जति लाग्छ भने विरुवाबाट सरेको हो भने २,३ महिनामै लक्षणहरू देखा पर्ने हुनाले यो रोगले नेपालको केरा व्यवसायमा ठूलो चुनौती थपेको छ । डारामबहादुर खड्का, कृषि वैज्ञानिक, नार्क यो असाध्यै आक्रामक ढुसी हो, यसले एउटा खेतमा माटोबाट सर्ने हुँदाखेरी त्यहाँ थुप्रै क्रियाकलाप हुन्छ जस्तैः गोडमेलको काम, कामदारहरू एक ठाउँबाट अर्को ठाउँमा हिँडिराखेको हुन्छ, मान्छेको खुट्टामा माटो टाँसिने, औजारहरूमा माटो टाँसिने, सिँचाइ गरिन्छ त्यसको पानीबाट वा आकाशबाट परेको पानी एक ठाउँबाट अर्को ठाउँमा गएपछि त्यो खेतमा पूरै फैलिन्छ रोगले सबै बिरुवा मर्छ, विरुवा ढल्छ र उत्पादन शून्य हुन्छ र बगैंचा नै सखाप गर्ने क्षमता राख्दछ । अर्को कुरा कुनै पनि जात योसँग सहन सक्ने नहुँदा खेरी समयमा यसलाई रोक्नका लागि हामीले प्रयास गरेनौं भने यसले नेपालको केराखेतीलाई निकै ठूलो असर पार्ने देखिन्छ । यो पानामा रोगको इतिहास हेर्ने हो भने यसलाई कृषिको इतिहासमा सबैभन्दा ठूलो महामारीका रूपमा लिने गरिन्छ । त्यसैले किसानहरू चिन्तित हुनु त स्वाभाविकै हो तर यो माटोबाट सर्ने रोग हो, यो हावाबाट सर्दैन । तुलनात्मक रूपमा हावाबाट सर्ने रोगभन्दा माटोबाट सर्ने रोगहरूलाई हामीले सजिलै बचाउन सकिन्छ । बिरुवालाई आफ्नो खेतमा रोग आउनबाट बचाउन सकिन्छ अर्को हामीले सुरुकै अवस्थामा यो रोग पत्ता लगाएका छौं, जसले गर्दा धेरै किसानको खेतमा फैलिसकेपछि रोग पत्ता लागेको भए पनि हामीले धेरै केही गर्न सकिने अवस्था हुँदैन थियो । त्यसकारण सुरुको अवस्थामा रोग पत्ता लागेको हुँदा किसानले सचेतता अपनायो भने हामीले केरा खेतीलाई यसरी नै निरन्तरता दिन सकिन्छ, बचाउन सकिन्छ । त्यसैले धेरै आत्तिनु पर्ने अवस्था छैन । म २,३ वटा कुराहरू किसानलाई अनुरोध गर्न चाहन्छु । पहिलो, टीकापुरमा हामीले गरेको छलफलबाट एउटा प्राविधिक आचारसंहिता जारी गरेका छौं । किसानहरूले आफ्नो खेतमा जैविक सुरक्षाका विधिहरू अपनाउनु पर्यो । त्यो भनेको हामीलाई थाहा छ यो माटोबाट सर्छ, संक्रमित खेतमा उत्पादन गरेको गाना (केराको जरा) वा बोटहरूबाट सर्छ, औजारहरूबाट सर्छ, मान्छेको खुट्टामा टाँसिएर सर्छ भनेपछि हामीले हाम्रो खेतमा चारैतिर रोग छ, त्यो रोगबाट हाम्रो खेतलाई बचाउन तारबार वा घेराबन्दी गरेर राख्ने, जाने र आउने बाटो एउटै राख्ने, खेतभित्र प्रयोग गर्ने जुत्ताहरू वा बुटहरू खेतमै राख्ने, बाहिरबाट जाँदा पहिले लगाएको जुत्ता बाहिर राखेर सेनिटाइजेसन गर्ने र खेतमा भएको जुत्ता लगाएर मात्रै काम गर्ने फेरि फर्किंदा पनि भित्रको जुत्ताभित्रै राख्ने र बाहिर अर्को जुत्ता लगाएर हिँड्ने यो गर्दाखेरी बाहिरको माटोबाट सर्ने रोगलाई रोक्न सकिन्छ । यदि कुनै कृषि औजारलाई प्रयोग गर्ने हो भने तपाईंले मजाले पानीले सफा गरेर ब्लिचमा केहीबेर डुबायौं भने कीटाणुहरू मर्छ भन्ने छ, त्यो डुबाएर प्रयोग गर्दा त्यसबाट पनि सर्दैन । यदि तपाईंको खेतमा बाढीको समस्या छ, रोगग्रसित क्षेत्रबाट आएको पानी तपाईंको खेतमा पस्ने सम्भावना छ भने खेतको वरिपरि नाला बनाई दिँदा भित्र र बाहिरबाट आएको पानीले नालामै जम्मा हुन्छ, खेतमा जाँदैन यसो गर्दा पानीबाट सर्ने कुरा पनि रोकियो । अर्को महत्त्वपूर्ण कुरा टिस्युकल्चर गरिएको बिरुवाहरू लगाउनु भयो भने यो रोग सर्दैन, गानाको बिरुवाभन्दा टिस्युकल्चरको बिरुवा लगाउने हो भने हामी बचाउन सक्छौं । अर्कातिर यसलाई सामान्यीकरण गर्नु हुँदैन भने किसानहरू धेरै हतोत्साहित हुनुपर्ने अवस्था पनि छैन । यसको व्यवस्थापनका लागि थोरै कुरामा ध्यान दिए यो रोक्न सकिने हुनाले किसानहरूलाई धेरै चिन्तित नहुन आग्रह गर्दछु । यो पनि पढ्नुहोस केरा भण्डारका बगानमा फैलियो रोग, चाडपर्वमै घट्यो उत्पादन"
असोज १६ देखि राष्ट्रिय भेट्रान्स फुटबल प्रतियोगिता,मनहरी (मकवानपुर) : हेटौँडामा दुई लाख राशिको राष्ट्रिय भेट्रान्स कप फुटबल प्रतियोगिता हुने भएको छ। आज यहाँ पत्रकार सम्मेलन गर्दै आयोजक नागस्वती भेट्रान्स क्लबले आगामी असोज १६ गतेदेखि दोस्रो राष्ट्रिय रनिङ शिल्ड एट ए साइड फुटबल प्रतियोगिता आयोजना गर्ने जनाएको हो। पत्रकार सम्मेलनमा कल्बका अध्यक्ष सोमबहादुर तितुङले प्रतियोगितामा देशभरका ४० वर्ष माथि उमेर समूहका खेलाडीको सहभागिता रहने जानकारी दिए। उनका अनुसार प्रतियोगितामा विजेतालाई दुई लाख एक हजार र उपविजेतालाई एक लाख एक हजार नगदसहित पुरस्कार वितरण गरिने छ। क्लबका अध्यक्ष तितुङले प्रतियोगितामा देशभरका १८२० क्लबको सहभागिता रहने जनाउँदै खेलका लागि १६ लाख खर्च हुने अनुमान गरिएको बताउनुभयो। स्वास्थ्यका लागि खेल भन्ने नाराका साथ आयोजना गर्न लागिएको उक्त प्रतियोगिताले पूर्वखेलाडीको मनोबल उच्च राख्न सहयोग पुग्ने तितुङले बताए। तीन वर्षअघि स्थापना भएको क्लबले पहिलो वर्ष आयोजना गरेको प्रतियोगितामा आयोजक आफैंले उपाधि हासिल गरेको थियो।
गणेशमान सिंह स्मृति फुटसल असोज २ मा,"नेपाल तरुण दलका अध्यक्ष कृष्णजी खड्कालाई फुटसल बल हस्तान्तरण गर्दै कांग्रेस नेता प्रकाशमान सिंह। काठमाडौं : नेपालको प्रजातान्त्रिक आन्दोलनका सर्वमान्य नेता लौह पुरुष गणेशमान सिंहको २६औं स्मृति दिवसका अवसरमा काठमाडौं जिल्लाव्यापी अन्तरपालिका फुटसल प्रतियोगिता आयोजना हुने भएको छ। काठमाडौं जिल्ला नेपाल तरुण दलको आयोजनामा हुने प्रतियोगितामा काठमाडौंका ११ पालिकाको सहभागिता रहने नेपाल तरुण दल काठमाडौं जिल्ला अध्यक्ष कृष्णजी खड्काले जानकारी दिए। भदौ ३० गते काठमाडौं महानगरसहित ११ वटै पालिकामा वडास्तरीय प्रतियोगिता सञ्चालन हुने र त्यो प्रतियोगिताको विजेता टोलीले सिंहको २६औं स्मृति दिवसका दिन असोज २ गते प्रतिस्पर्धा गर्ने प्रतियोगिता संयोजक सन्तोष बुढाथोकीले जानकारी दिए। प्रतियोगिताका विजेताले दुई लाख २२ हजार दुई सय २२ र उपविजेताले एक लाख ११ हजार एक सय ११ रुपैयाँ पुरस्कार पाउने छन्। यस्तै सर्वोत्कृष्ट खेलाडी, उत्कृष्ट गोलरक्षक र सर्वाधिक गोलकर्ताले जनही ११ हजार एक सय ११ रुपैयाँ पुरस्कार पाउने छन्। एक दिने प्रतियोगिताका खेलहरू बालुवाटारको ढुकु फुटसलमा सञ्चालन हुनेछ। काठमाडौं जिल्लाका ११ पालिकाका एक सय ३८ वडाबीच हुने बृहत प्रतियोगिता सञ्चालनका लागि १५ लाख रुपैयाँ खर्च लाग्ने अनुमान गरिएको प्रतियोगिता संयोजक बुढाथोकीले बताए। २०४६ सालको ऐतिहासिक जनआन्दोलनका सर्वोच्च कमान्डर सिंहको २०५४ साल असोज २ गते ८२ वर्षको उमेरमा निधन भएको थियो। सो दिनलाई नेपाली कांग्रेस र पार्टीका विभिन्न भातृ संगठनले स्मृति दिवसका रूपमा मनाउने गरेका छन्।"
"केरा भण्डारका बगानमा फैलियो रोग, चाडपर्वमै घट्यो उत्पादन","टीकापुर : चाडपर्वमा सबैभन्दा धेरै आवश्यक पर्ने फलफूलमा पर्छ, केरा। त्यसमा पनि दसैंमा त नभई नहुने नै हो। यो समय बजारमा माग पनि उच्च हुन्छ। र, किसानले पनि राम्रो आम्दानी गर्ने मौका पाउँछन्। तर, पछिल्लो समय कैलालीका किसानले लगाएको केरा बालीमा रोग फैलिएपछि उत्पादन घटेको छ। केरा बगान नै नास हुने चिन्ता उनीहरूलाई छ। विगत आठ वर्षदेखि दसैं, तिहारको छेको पारी बजारमा केरा पठाउँदै आएका कैलालीको टीकापुरका एक किसानको ६ बिघामा केरा लटरम्म फलेको छ। झन्डै वर्ष दिनको मेहनतपछि चाडपर्व नजिकिएसँगै केरा झनै पोटिलो हुँदैछ। दसैंको उत्साह र बजारको उच्च मागले हरेक दसैंमा पुलकित हुने उनी यस वर्ष निकै चिन्तामा छन्। बजार पठाउन ठिक्क हुँदै गरेको केराबारी केही दिनयता झन्झन् पहेँलो हुँदैछ। औषधिले समेत काम नगरेका बेला उनको बारीमा नेपालमै पहिलो पटक देखिएको पानामा टीआरफोर (ट्रोपिकल रेस चार) नामक हानिकारक प्रजातिको रोग लागेको पुष्टि भएपछि उनी चिन्तामा परेका हुन्। वर्षभरि मेहनत गरेर दसैं तिहारमा बजार पठाउने तयारी गरिरहेका बेला बारीका अधिकांश बोट पहेँला हुँदै गएका छन् उनले भने। पानामा टीआरफोर नामक घातक रोग देखिएको रहेछ, फललाई असर गर्दैन तर बोट नै सखाप हुने वैज्ञानिकको भनाइ सुनेपछि मेरो भोक निन्द्रा हराएको छ। अर्काको जग्गा भाडामा लिएर केराखेती गर्दै आएका उनले बोट हुर्काउनेदेखि फल फलाउँदासम्म मोटो रकम खर्च गरिसकेका छन्। फललाई असर नगर्ने हुँदा केही दिनअघि नै केरा बजार पठाउन सकिन्छ उनले भने यो रोग लागेको केरा खानु हुन्न भन्ने उपभोक्तालाई परेछ भने हामी बर्बादै हुन्छौं, प्रतिबिघा तीन, चार लाख खर्च भइसकेको हुन्छ। नेपाल कृषि अनुसन्धान परिषद् (नार्क) र सुदूरपश्चिम विश्वविद्यालयको कृषि संकाय टीकापुरले गरेको अन्वेषणमा उनीसहित टीकापुरका चारवटा बारीमा पानामा टीआरफोर हानिकारक प्रजातिको रोग लागेको तथ्य पुष्टि गरेको हो। नार्कका कृषि वैज्ञानिक डा रामबहादुर खड्का, सुरज वैद्यलगायतको टोलीले गत साउन १० गते टीकापुरका नौ वटा बारीमा शंकास्पद लक्षण देखिएपछि परीक्षणका लागि नमुना काठमाडौं लगेका थिए। ती नौ बारीमध्ये चार बारीमा पानामा पुष्टि भएको हो। काठमाडौंमा गरिएको रियल टाइम पीसीआर परीक्षणमा केरामा लाग्ने पुरानो रोग पानामा को नयाँ प्रजाति टीआरफोर को लक्षण देखिएपछि वैज्ञानिकहरूले त्यसको जाँचका लागि हङकङस्थित बेइजिङ जिनोमिक इन्स्टिच्युटमा नमुना पठाएका थिए। त्यहाँबाट भदौ १ गते आएको प्रयोगशाला रिपोर्टमा ती चार बारीमा पानामा टीआरफोर रोग पुष्टि भएको हो। टीकापुर नगरपालिका ५ मा रहेको केराबारी। केराको पकेट क्षेत्रका रूपमा विकसित हुँदै देशभर केराको बजार विस्तार गरिरहेका टीकापुरका केरा किसानहरू उक्त रोग पुष्टि भएसँगै चिन्तामा परेका छन्। कृषि ज्ञान केन्द्र कैलालीका प्रमुख खगेन्द्रप्रसाद शर्माका अनुसार कैलालीमा व्यावसायिक रूपमा ८ सय ७५ हेक्टर क्षेत्रफलमा केराखेती हुँदै आएको छ। अन्य देशहरूमा विभिन्न समयमा देखा परेर केराखेतीमा ठूलो नोक्सान पुर्याएको पानामा टीआर फोर नेपालमै पहिलो पटक देखिएको रे। केराको बारी नै नष्ट गर्नुपर्ने अवस्था आउन सक्ने हुनाले किसानहरू निकै चिन्तित छन्। टीआर धामी, किसान प्रत्येक वर्ष वृद्धि हुँदै गइरहेको केराखेतीबाट गत वर्ष कैलालीमा मात्रै १ अर्ब ७० करोड ९ लाख २० हजार मूल्यबराबरको २६ हजार ७ सय ७३ मेट्रिकटन केरा उत्पादन भएको थियो। नेपालमै पहिलो पटक देखिएको पानामा रोगका कारण उक्त उत्पादनमा असर पर्नेमा किसानहरू चिन्तित छन्। कैलालीमा उत्पादन हुने केरा धनगढी, नेपालगन्ज, महेन्द्रनगर, सुर्खेत, दाङ, बुटबल, काठमाडौं, पोखरालगायतका बजारमा बिक्री हुँदै आएको छ। नेपालमै केरा उत्पादनमा उल्लेख्य हिस्सा ओगटेको टीकापुर क्षेत्रका केरामा घातक रोग देखिएपछि किसानहरू चिन्तित बनेको केरा उत्पादक संघ कैलालीका उपाध्यक्ष टेकेन्द्र धामीले बताए। अन्य देशहरूमा विभिन्न समयमा देखा परेर केराखेतीमा ठूलो नोक्सान पुर्याएको पानामा टीआर फोर नेपालमै पहिलो पटक देखिएको हो उपाध्यक्ष धामीले भने ठूलो क्षेत्रफलमा लगाइएको केरामा कहाँकहाँ रोग छ भन्ने निक्र्योल गर्न नै हामीलाई समस्या भएको हो, वैज्ञानिकहरूका अनुसार टीआर फोरका कारण जी नाइन केराको बारी नै नष्ट गर्नुपर्ने अवस्था आउन सक्ने हुनाले किसानहरू निकै चिन्तित छन्। उपाध्यक्ष धामीले कैलालीका ९० प्रतिशत बारीमा जी नाइन जातको केराखेती भइरहेको बताउँदै नेपालकै केरा उत्पादनमा ठूलो हिस्सा ओगट्ने टीकापुर क्षेत्रमा देखिएको रोग नियन्त्रणका लागि निर्मम कदम चाल्नुपर्ने बताए। माटो, पानी र बारीमा प्रयोग गरिएको औजारबाट सजिलै सर्ने गरेको टीआर फोरको संक्रमण निकै घातक मानिएकाले यसको निर्मुलका लागि स्थानीय तहले निर्मम कदम चाल्नुपर्ने धामीले बताए। धामीले कैलालीका अन्य केराबारीमा समेत रोग हुन सक्ने आशंका गरे। एक बारीबाट अर्कोमा सर्ने, सर्यो भने लामो समयसम्म केरा उत्पादन नहुने, ५६ महिनापछि मात्रै रोग पत्ता लाग्ने, माटो, पानीबाट सर्ने भएकाले यसमा स्थानीय सरकारले निर्मम कदम चाल्नुपर्छ धामीले भने पीडित किसानलाई उचित क्षतिपूर्तिको व्यवस्था गरेर तत्काल बारी नष्ट गर्नुपर्ने वैज्ञानिकहरूले सुझाव दिएका छन्। के हो पानामा टीआर फोर ? नार्कका कृषि वैज्ञानिक डा रामबहादुर खड्काका अनुसार पानामा टीआर फोर केराको समूल नष्ट गर्ने घातक प्रजातिको रोग हो। सन् १९७४ मा पहिलो पटक अस्ट्रेलियामा फेला परेको पानामा रोगका कारण अस्ट्रेलियासहित, अफ्रिकाका सबै केराखेती सखाप भएको वैज्ञानिक खड्का बताउँछन्। खड्काका अनुसार तत्कालीन केराका प्रजातिहरू यो रोगसँग लड्न नसकेपछि वैज्ञानिकहरूले रोगलाई यथावत् नै छाडेर केराको नयाँ प्रजाति जीनाइन आविष्कार गरेर व्यावसायिक केरा खेतीलाई पुनर्जीवन दिएका थिए। विश्वभर व्यावसायिक केरा खेतीमा जीनाइन जातको प्रयोग थालिएपछि अन्य रैथाने केरा पानामा रोगका कारण मासिएको उनी बताउँछन्। पानामा रोग नेपालमा १५ वर्षअघि भित्रिएको र त्यसले नेपालको रैथाने मालभोग जातको केरा नष्ट गरेको डाक्टर खड्काको तर्क छ। नेपालको रैथाने केरामा सो रोग रहे पनि अहिले व्यावसायिक रूपमा भइरहेको केरा खेतीको ८० प्रतिशत हिस्सा ओगट्ने जी नाइन जातको केरामा नयाँ रोग देखिएको थिएन। वैज्ञानिकहरूले विश्वमा व्यावसायिक केरा खेतीका लागि विकास गरेको जीनाइन जातको केरामा पहिलो पटक सन् १९९६ मा इन्डोनोसियामा यो रोग पुष्टि भएको थियो। भारतमा सन् २०१५ मा यो रोग देखिए पनि नेपालमा भने पहिलो पटक देखा परेको डा खड्का बताउँछन्। रोगले के पार्छ प्रभाव ? नार्कका वैज्ञानिकहरूका अनुसार नेपालमा अहिले व्यावसायिक रूपमा जीनाइन जातको केराखेती भइरहेको छ। राष्ट्रिय फलफूल विकास केन्द्रले २०७८०७९ मा प्रकाशित गरेको वर्षेबाली फलफूलको तथ्यांकमा नेपालमा २६ हजार ६ सय ४८ हेक्टर क्षेत्रफलमा केराखेती हुँदै आएको छ। उक्त तथ्यांकमा वार्षिक ३ लाख ३९ हजार ४ सय ३५ मेट्रिकटन केरा उत्पादन हुँदै आएको छ। वैज्ञानिक खड्काका अनुसार पानामा टीआर फोर रोग लागेका खण्डमा केराको फेदैदेखि पात पहेँलो हुने, बोट नै नष्ट हुने लक्षण ५ देखि ६ महिनाभित्र देखा पर्दछ। माटोबाट, केराको सकर (केरासँगै उम्रिएको नयाँ बोट) बिरुवाबाट, बारीमा प्रयोग गरिएको औजारबाट सजिलै सर्ने निकै हानिकारक रोग हो, एकपटक माटोमा यो प्रजाति देखिए वर्षौंसम्म केराखेती गर्न सकिँदैन डा खड्काले भने बेलैमा रोग नियन्त्रण गर्न नसके नेपालमा व्यावसायिक केराखेती नै मासिने जोखिम हाम्रो अध्ययन र विश्व घटनाहरूले देखाएका छन्। कृषि वस्तुहरू क्वारेन्टाइनको प्रक्रिया पूरा नगरी निर्वाध रूपमा नेपाल भित्रिएकाले यो रोग भारतबाटै आएको हाम्रो अनुमान छ। भारतबाट आउने कृषिजन्य उत्पादनको क्वारेन्टाइन परीक्षणबिना प्रवेशमा रोग लगाइनु पर्छ। दीपेन्द्र थारू, किसान सबै जातका केरालाई संक्रमण गर्ने टीआर फोर फैलिए सबैतिरका केरा सखाप हुन सक्ने भएकाले कृषि अर्थतन्त्रमा गम्भीर समस्या हुने सुदूरपश्चिम विश्वविद्यालय कृषि विज्ञान संकाय कृषि अर्थशास्त्रका उपप्राध्यापक सन्तोष उपाध्यायले बताउँछन्। यो रोगको समयमै रोकथाम गर्न नसके केरामा भएको लगानी हेर्दा करिब १५ अर्बबराबरको केरा व्यवसाय नोक्सान हुने देखिन्छ उपप्राध्यापक उपाध्यायले भने यसबाट देशभरका ३६ हजार किसान प्रभावित हुन सक्ने अनुमान गरिएको छ। टीआरफोरको जीवाणु माटोमा हुने भएकाले केराको फल भने सधैं सुरक्षित हुने र खान मिल्ने उपप्राध्यापक उपाध्यायले बताए। समाधान के ? पानामा टीआर फोर रोगको हालसम्म कुनै पनि औषधि बनेको छैन। यो रोगबारे नार्क, सुदूरपश्चिम प्रदेशको कृषि, भूमि तथा सहकारी मन्त्रालय, रानी, जमरा कुलरिया सिँचाइ आयोजना कृषि इकाइ, सुदूरपश्चिम विश्वविद्यालय कृषि विज्ञान संकाय र केरा किसानबीच छलफल भएको छ। ज्ञान केन्द्र कैलालीका प्रमुख शर्माका अनुसार रोगको संक्रमण रोक्न भदौ ५ गते गरिएको छलफलबाट केराबारीमा कम क्लिन गो क्लिनको अवधारणा अवलम्बन गर्ने निर्णय गरिएको छ। उक्त अवधारणाअनुसार बारीमा काम गर्ने मानिस पनि सफा भएर जानुपर्ने, काम गरिसकेपछि पनि सरसफाइ गर्नुपर्ने, संक्रमण भएको बारीको माटो अर्को बारीमा पुगे त्यहाँ पनि जीवाणु जान सक्ने भएकाले प्रयोग गरेका जुत्ता चप्पल, औजारहरू निर्मलीकरण गर्नुपर्ने निर्णय गरिएको छ शर्माले भने आफ्नो बारी आफैं हेर्ने, निगरानी बढाउने, शंकास्पद देखिए कृषि विज्ञान संकायमा रहेको ल्याबमा परीक्षण गर्ने र जथाभावी मानिस र पशुपन्छी प्रभावित बारीमा जान आउनबाट रोक लगाउने हो। शर्माले रोगले बोटलाई प्रभावित गरे पनि फललाई कुनै असर नगर्ने हुँदा किसानलाई त्रसित नहुन आग्रह गरे। यस्तै, आयोजनाका कृषि कार्यक्रम कार्यान्वयन इकाइ प्रमुख कलशराम चौधरीको संयोजकत्वमा ९ सदस्यीय समिति गठन गरेको छ। समितिमा सुदूरपश्चिम विश्वविद्यालय कृषि विज्ञान संकाय, कृषि तथा वन विज्ञान अध्ययन संस्थान (रामपुर) का प्राध्यापकहरू, स्थानीय पालिकाका कृषि विकास शाखाका प्रमुखहरू र किसानहरू सदस्यका रूपमा छन्। समितिले पानामा टीआरफोर रोगको थप अध्ययन अनुसन्धानमा सहयोग, समन्वय र संक्रमण रोक्न आवसयक उपाय अपनाउनेछ। भारतीय सीमा क्षेत्रसँग जोडिएको कैलालीमा क्वारेन्टाइन परीक्षणबिना नै आउने गरेका बिरुवाबाट पानामा रोग नेपाल भित्रिएको हुन सक्ने किसानहरू बताउँछन्। केरा किसानसमेत रहेका केरा उत्पादक महासंघ तदर्थ समितिका केन्द्रीय उपाध्यक्ष दीपेन्द्र चौधरीले रोगका कारण केरा उत्पादक किसानको मनोबल कमजोर भएको बताए। कृषि वस्तुहरू क्वारेन्टाइनको प्रक्रिया पूरा नगरी निर्वाध रूपमा नेपाल भित्रिएकाले यो रोग भारतबाटै आएको हाम्रो अनुमान छ उपाध्यक्ष चौधरीले भने भारतबाट आउने कृषिजन्य उत्पादनको क्वारेन्टाइन परीक्षण बिना प्रवेशमा रोग लगाइनु पर्छ। चौधरीले केराखेती गर्दै आइरहेका व्यावसायिक किसानलाई रोगको प्रभावबाट पर्ने असरबारे सचेत रहँदै तत्काल रोगको व्यवस्थापन र उचित क्षतिपूर्तिको पहल गर्न माग गरे। नेपालमा टीकापुर क्षेत्रको केराले ठूलो हिस्सा ओगटेको छ, आधुनिक प्रविधियुक्त केराखेती गर्दै आएका किसानलाई उचित क्षतिपूर्तिको व्यवस्था गर्न आवश्यक छ चौधरीले भने रोगको व्यवस्थापनमा सरकारले तत्काल कानुनी व्यवस्था गर्न समेत हामी माग गरिरहेका छौं।"

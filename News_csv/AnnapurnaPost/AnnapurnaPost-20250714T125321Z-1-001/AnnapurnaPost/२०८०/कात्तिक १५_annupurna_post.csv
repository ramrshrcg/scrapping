शीर्षक,विवरण
यसकारण गुटेरेसको भ्रमण अर्थपूर्ण,"संयुक्त राष्ट्रसंघका महासचिव एन्टोनियो गुटेरेसको भ्रमण नेपालका लागि पूर्णरूपमा सकारात्मक र अवसर हो। विश्वको समस्याका रूपमा देखिएको जलवायु परिवर्तनका सन्दर्भमा आफैंले स्थलगत अवलोकन गर्ने भनेर नेपालका हिमाली क्षेत्र सगरमाथादेखि लिएर अन्नपूर्ण बेसक्याम्पसम्म पुगे। त्यहीबाट हिमालले भोगेको यथार्थ सन्देश विश्वसामु पुर्याउनु चानचुने कुरा होइन। उनको सबै क्रियाकलाप स्मरण योग्य छ। १ उनले संघीय संसद्मा बोल्दै जलवायु परिवर्तनका विषयमा नेपालले गरेका प्रयासको उच्च प्रशंसा गरे। नेपालले आफ्नोतर्फबाट प्रयास त गर्दै छ। तर, भ्रमणकै अवसरमा अन्तर्राष्ट्रिय क्षेत्रको ध्यानाकर्षण गराउने काम पनि भएको छ। अझै नेपाललाई ठूलो सहयोगको आवश्यकता छ भनेर बोलिदिनु आफैंमा राम्रो कुरा हो। २ लुम्बिनी क्षेत्रमा पुगेर दिगो शान्तिका लागि सम्बोधन गर्नु अन्तर्राष्ट्रिय जगतलाई गम्भीर हुन् आह्वान गर्नु अत्यन्त प्रशंसनीय कार्य हो। लुम्बिनीबाट नेपालमा धार्मिक पर्यटन प्रवद्र्घनका लागि सन्देश प्रवाह भएको छ। ३ शान्ति प्रक्रियाको सन्दर्भमा संयुक्त राष्ट्रसंघ नेपाल सँगै छौं भन्ने उनको कुरा प्रशंसनीय छ। २०३० सम्ममा दिगो विकास लक्ष्यलाई प्राप्त गर्नका लागि हाम्रो सहयोग रहनेछ भन्दै विकसित मुलुकहरूलाई आह्वान गर्नु राम्रो कार्य हो। ४ नेपालले अन्तर्राष्ट्रिय जगतसँग सम्बन्ध राख्नुपर्ने जति पनि विषयहरू थियो। आर्थिक र राजनीतिक सम्बन्ध कायम गरेर मुलुकको लोकतन्त्र समृद्धिलाई दिगो बनाउनका लागि अन्तर्राष्ट्रिय जगतसँग सहयोग र समन्वय अपेक्षा गरिएको थियो। ती कुराहरूलाई सम्बोधन भएका छन्। ५ नेपाल सरकार, राजनैतिक दलहरूले, नागरिक समाजले अन्तर्राष्ट्रिय जगतमा अब प्रभावकारी भूमिका खेल्ने र यी मुद्दालाई कार्यान्वयनतर्प अगाडि बढाउन राम्रो अवसर नेपालले प्राप्त गरेको छ। (कांग्रेस नेतृ भुसाल, पूर्वसांसद हुन्)"
विकासको सोचमा परिवर्तन कहिले ?,"राज्यले अल्पकालीन, मध्यकालीन र दीर्घकालीन योजना बनाइ अगाडि बढ्नुपर्छ। आजकल विकासका कुरा गाउँका चिया पसलदेखि सिंहदरबारका महलसम्म हुन्छन्। मुलुकमा विकास भएन, विकास भएन भन्ने जनगुनासो व्यापक सुनिन्छ। जनता गरिब देशको मालिक बन्नुभन्दा सम्पन्न देशको एउटा सामान्य नागरिक बन्नु नै उत्तम हुन्छ भनिरहेका छन्। नेपाली जनता मुलुकमा विकास नभएकोमा शासकप्रति वाक्कदिक्क भएका छन्। वर्षौंवर्षदेखि विकासको मन्त्र जप्दा पनि विकास देख्न नपाएर जनताहरू मरिरहेका छन्। नेताहरू पनि विकास नभएकामा एकअर्कालाई सार्वजनिक रूपमा दोषारोपण लगाएर उम्किने प्रयास गरिरहेका छन्। उनीहरूले जनतालाई लामो समयदेखि आर्थिक, सामाजिक रूपान्तरणका मीठा र सुन्दर सपना बाँडिरहेका छन्। राजनीतिक परिवर्तनको अभीष्ट विकास र समृद्धि नै हो भन्न छोडेका छैनन्। अझै पनि मिसन २०८४ भन्दै दिनरात सभा, समारोह गरेर भाषण गर्दै छन्। जनतालाई भुलभुलाइमा पारिरहेका छन्। पछिल्लो समय जनताले नयाँ पुस्ताबाट अपेक्षा गरेका थिए तर नयाँ पुस्ताले आफूलाई सही रूपमा अगाडि ल्याउन सकिरहेको छैन। किनकि नयाँ पुस्ताले मुलुकको ऐतिहासिक भूगोल, मानवीय भूगोल र आर्थिक भूगोल, सांस्कृतिक भूगोलको अध्ययन बेगर विकास र समृद्धिका गफ चुट्नु अर्थहीन हुन्छ भन्ने बुझेका छैनन्। नेपालमा विकासको सबैभन्दा ठूलो समस्या त शासकहरूको नैतिकता, कुर्सीप्रतिको स्वार्थ, उत्तरदायित्व, इमान्दारिता, बानी व्यहोरा, शोषकीय प्रवृत्ति र दास मानसिकतामा देखिन्छ। २००७ सालमा प्रजातन्त्र हासिल गरेपश्चात् एकपछि अर्को आन्दोलन, एकपछि अर्को राजनीतिक व्यवस्था पार गर्दै नेपाली जनताले करिब आठ दशक समय व्यतित गरिसकेका छन्। व्यवस्था परिवर्तनका बाबजुद राजनीतिक संस्कार, चरित्र, चिन्तन, सोच र कार्यशैलीमा कुनै बदलाव आएको छैन। आजसम्म धेरै व्यवस्था बदलिए तर नागरिकको जीवनमा कुनै परिवर्तन आएन। व्यवस्था परिवर्तनको दौरानमा दलहरूले दर्जनौं राजनीतिक मुद्दाहरूलाई प्राथमिकतामा राखे तर विकासका मुद्दाहरूलाई कहिल्यै प्राथमिकताका राखेनन्। यसबीचमा धेरै राजनीतिक आन्दोलनको परिवर्तनले शासकीय स्वरूप पनि परिवर्तन भयो। तर नेपाली जनताको विकासको अभिलाषा भने पूरा हुनसकेको छैन। निःसन्देश, राजनीतिक परिवर्तनबाट विकास खोज्नु नै पो गलत थियो कि ? पक्कै पनि होइन। किनकि जति पनि विकसित देशहरू छन्, उनीहरूले जुनसुकै व्यवस्था भए पनि संस्थागत प्रणाली अनुरूप विकास गर्न सफल भए। विकासलाई शासकीय स्वरूप, निर्वाचन प्रणाली, राज्यको संरचना, लोकतन्त्र, समाजवाद वा तानाशाह कुनै कुराले रोक्न सक्दैन। व्यवस्था परिवर्तनबाट हेर्ने हो भने हाम्रोजस्तो संसदीय व्यवस्था भएको मुलुक बेलायत, राष्ट्रपतीय व्यवस्था भएको अमेरिका, राजतन्त्र भएका स्क्यान्डेनेभियालीहरू सबै मुलुक विकसित छन्। राज्यको संरचनाबाट हेर्ने हो भने एकात्मक राज्य भएका चीन, जापान, नर्वे र संघीय राज्य भएका अमेरिका, भारत सबै मुलुक विकसित छन्। निर्वाचन प्रणालीको कोडबाट हेर्ने हो भने प्रत्यक्ष चुनाव हुने बेलायत, प्रत्यक्ष निर्वाचित राष्ट्रपति भएको अमेरिका, पार्टीले नै पदाधिकारी नियुक्त गर्ने चीन, समानुपातिक प्रणाली भएको फ्रान्स, संसद्ले छान्ने प्रधानमन्त्री भएको जापानजस्ता देशहरू विकास र समृद्धिको रूपमा रूपान्तरित भएका छन्। यस्तै विकास हुन लोकतन्त्र मात्र चाहिन्छ भन्ने हो भने पार्क चङ हीको दक्षिण कोरिया, ली क्वानको सिंगापुर, टिटोको युगोस्लाभिया सबै देशहरू विकसित छन्। गैरसमाजवादी मुलुकले मात्र विकास गर्छ भन्ने हो भने चीनले विकासमा युगान्तकारी परिवर्तनको फड्को मारेको छ। अब पनि हामीले व्यवस्था परिवर्तन नाममा, यो वा त्यो बहानामा समय बर्बाद गर्न थाल्यौ भने मुलुक ५० वर्षपछि धकेलिन्छ। तसर्थ हामीले यही संघीय लोकतान्त्रिक गणतन्त्रात्मक व्यवस्थामा रहेर समाजवादउन्मुख औद्योगीकरणको विकासमार्फत अगाडि बढ्नुको विकल्प छैन। विभिन्न सभा समारोहमा एकथरी नेताहरूको छलफल र बहस हेर्दा नेपाल समुन्द्रसँग जोडिएको भए विकास भइसक्थ्यो भन्ने जस्ता तर्क गर्दछन्। उनीहरूले के ख्याल गर्दैनन् भने नेपाल जस्तै भूपरिवेष्ठित मुलुक भएको स्विट्जरल्यान्ड र सोमालिया विकासको अग्रस्थानमा कसरी पुग्न सफल भए भनेर सूक्ष्म रूपमा हेर्दैनन्। अर्काथरी नेपालमा हिमाल र पहाडले गर्दा पूर्वाधार विकासमा धेरै खर्च गर्नु पयो भन्छन्। तर, युरोप भ्रमण दिनप्रतिदिन लावालस्कर लागेर जान्छन्। त्यहाँ कसरी विकास भयो भयो भनेर सोच्दैनन्। नेपाल जस्तै सरकार परिवर्तन हुने देश विश्वमा अरू पनि थिए। विगतमा जापान, इटाली वा इजरायलको अवस्था नेपालकै जस्तो थियो। तर ती देशहरूले कसरी विकासमा क्रान्ति गरे भनेर हेर्दैनन्। मुलुक हिजो कहाँ थियो र आज कहाँ छ भनेर तुलनात्मक रूपमा हेर्दा अरू देशभन्दा हामी कहाँ छौं भनेर आफैंले आफैंलाई मूल्यांकन गर्दैनन्। गर्छन् त राजनीतिक स्वार्थपूर्तिका लागि मात्र। अहिले पनि दलहरू सदाचार, सुशासन, इमान्दारी, पारदर्शिता, जवाफदेहिता र क्रियाशीलतामा केन्द्रित हुन सकेका छैनन्। बरु भ्रष्टाचार, कमिसन, नातावाद, कृपावाद र फरियावादको भुँमरीमा चुर्लुम डुबेका छन्। अहिलेसम्म पनि विकासका पूर्वाधार दिगो र भरपर्दो बन्न सकेका छैनन्। विकास रणनीतिक र परिणाममुखी हुन सकेन। देशमा उत्पादित समग्र पुँजी यो निश्चित वर्ग, बिचौलिया र सानो समुदायको नियन्त्रणमा पर्न गएको छ। मूलतः हामीले आफैं उठ्ने प्रयत्न गरेनौं, विकासको सोचमा परिवर्तन गरेनौं वा राजनीतिक संस्थाहरूको पुनर्संरचना गर्न सकेनौं। व्यवस्था परिवर्तनका बाबजुद राजनीतिक संस्कार, चरित्र, चिन्तन, सोच र कार्यशैलीमा कुनै बदलाव आएको छैन। आजसम्म धेरै व्यवस्था बदलिए तर नागरिकको जीवनमा कुनै परिवर्तन आएन। विकासको सोचलाई राजनीति, समाज र संस्कृति सोचबाट छुट्टै राखेर भौतिक स्वरूपको आकलनबाट मात्र अगाडि बढाउन सकिँदैन। विकासलाई समाज, वातावरण र संस्कृति परिदृश्यबाट हेरिनु पर्छ। विकास प्रत्यक्ष सरोकार राख्ने र बहुआयामिक विषय भएकाले यससँग बहुक्षेत्र जोडिएको हुन्छ। विकासका धेरै मोडल छन्। कुनै पनि मुलुकले विकासका आफ्ना सैद्धान्तिक मूल्य मान्यतामा उभिएर आफ्नो मौलिक मोडल निर्माण गर्न सक्नुपर्छ। पहिलेदेखि अवलम्बन गरिरहेको विकासका मोडेलबाट हाम्रो जस्तो मुलुकहरूले अपेक्षित फाइदा लिन सकेका छैनन्। हामीले विकास नीति, रणनीति तथा तौरतरिकामा परिवर्तन गर्नु आवश्यक छ। जुनसुकै नीति र योजना बनाउँदा आफ्नो भूगोल, परिवेश, क्षेत्र, कनेक्टिभिटी र सामीप्यताजस्ता कुराहरू कहिल्यै भुल्न हुँदैन। विकासको नाममा प्रणालीभित्रको मान्छेमा आफू चलाख छु भन्ने अहंकार पनि गर्नु हँुदैन। १५ किलोमिटर बाटो, भवन र भ्युटावर बन्नुमात्रै विकास होइन। अर्थात् ठूला भौतिक संरचनाको निर्माणले मात्र विकास सोचपूर्ण हुँदैन। वर्गीय, लैंगिक, जातीय, धार्मिक, क्षेत्रीय र भौगोलिक पहिचानजन्य विभेद र असमानताका पाटाहरू पनि हेरिरहनु पर्छ। विकास फेरि स्वतः हुने चिज पनि होइन। हाम्रो समाज जति जटिल छ विकास पनि त्यति नै जटिल छ। त्यस्तैले राजनीतिक, सामाजिक, आर्थिक, प्रशासनिक, सांस्कृतिक, शारीरिक, भाषिक, औद्योगिक र कृषि विकास पक्षको समायोजन गरी विकास प्रक्रियालाई अगाडि बढाउनुपर्छ। विकास तथा आधुनिकीकरणको बाटोमा अगाडि बढ्दा साधनको विनियोजनमा विशेष ध्यान पुर्याउनु पर्छ। राज्यले तत्कालिक नतिजाहरू मात्र नहेरेर दीर्घकालीन खालका विकासका नतिजाहरू पनि हेर्नुपर्छ। जल, जंगल, जमिन, जडीबुटी र जनशक्तिलाई ठीक ढंगले सदुपयोग गर्न सक्ने हो भने नेपालमा विकासले गति लिन्छ। यसका लागि राज्यले अल्पकालीन, मध्यकालीन र दीर्घकालीन योजना बनाई अगाडि बढ्नुपर्छ। विकास पूर्वमेचीदेखि पश्चिम महाकालीसम्मका जनताका सानाठूला आवश्यकता पूरा गर्ने खालको हुनुपर्छ। विकासको सोचले स्थानीय आवश्यकता, प्राथमिकता, स्रोतसाधन परिचालन र सहभागितालाई समेट्न सक्नुपर्छ। विकास प्रक्रियाले समाजको सौहाद्र्रतामा खलल पनि पुर्याउनु हुदैन। यसका लागि हाम्रो संस्कार प्रवृत्ति, बानी व्यहोरा मूल्यांकन पद्धति आदिमा परिवर्तन गर्न आवश्यक छ।"
महिला सशक्तीकरण र सहकारी,"सशक्तीकरण एक प्रक्रिया हो जसले व्यक्तिलाई बलियो र आत्मविश्वासी बनाउँछ। यसरी हेर्दा महिला सशक्तीकरणको शाब्दिक अर्थ महिलालाई बलियो र आत्मविश्वासी बनाउने प्रक्रिया हो भन्ने जनाउँछ। नेपालको सहकारी आन्दोलनमा महिलाको सहभागिता महत्त्वपूर्ण मानिन्छ। सहकारीमा महिलाको सहभागिता, यसको भूमिका र प्रभावलाई समेत उदाहरणीय मानिन्छ। ससानो बचत गर्ने बानी बसाल्नेदेखि उनीहरूलाई उद्यमशीलतातर्फ अग्रसर गराई आत्मनिर्भर गराउनसमेत सहकारीमार्फत प्रभावकारी काम भइरहेको छ। तथ्यांकले पुरुषको भन्दा महिलाको सक्रियता बढी देखाउँछ। पछिल्लो तथ्यांक हेर्दा सहकारीमा महिलाको सहभागिता ५४ प्रतिशत छ। कुल सहकारीमध्ये करिब ४ हजार २ सय सहकारीहरू महिलाद्वारा मात्रै सञ्चालित छन्। महिला विकास कार्यालयको मातहतमा दर्ता भएका केही सहकारीभन्दा बाहेक सबै सहकारीहरू क्रियाशील छन् र समुदायमा आधारित भएर सञ्चालन भएका छन्। पछिल्लो समय सहकारी क्षेत्रमा देखिएको समस्यामा समेत महिलामात्रै आबद्ध रहेर महिलाकै नेतृत्वद्वारा सञ्चालितमा त्यो किसिमको समस्या भएको हामीले समाचारहरू पढ्नु परेको छैन। यो नेपालको सहकारी अभियानको पनि गौरव गर्ने विषय हो। कुल जनसंख्याको आधाभन्दा बढी हिस्सा ओगटेका महिलाको विकासबिना देश विकास सम्भव छैन। महिलाको समस्या र आवश्यकतालाई सम्बोधन नगरी देशमा गरिबी हटाउन प्रायः असम्भव छ। यिनै कुरालाई मध्यनजर गरेर महिलाको आर्थिक, सामाजिक, सांस्कृतिक तथा नेतृत्व तहको समेत विकास गरी पछिल्लो समय महिला सशक्तीकरणको उत्तम माध्यम बनेका छन् महिला सहकारी। नेपालमा २०२९ सालमा इलाम जिल्लामा दर्ता भएको सहकारी महिला सुनाखरी बहुउद्देश्यीय संस्थानै नेपालको पहिलो महिला सहकारी हो। महिला सहकारी उल्लेख्य संख्यामा वृद्धि हुनुमा तत्कालीन महिला विकास कार्यालयको पनि महत्त्वपूर्ण योगदान छ। त्यस समयमा महिला विकास कार्यालयले ससानो समूहमा बचत जम्मा गर्ने बानीको विकास गराई पुँजी अलि वृद्धि हुँदै गएपछि २५ जनाको समूह बनाई सहकारीमा रूपान्तर गरेको थियो। यसैगरी सहकारी दर्ताको आधारमा सहकारी विभागको २०७७ पुस २० गतेसम्मको तथ्यांकका अनुसार बचत तथा ऋण, कृषि सहकारी, बहुउद्देश्यीय, उपभोक्ता सहकारी र अन्य उत्पादनमूलक सहकारी गरी २९ हजार ८ सय ८६ वटा सहकारी छन्। सहकारी संस्थाहरूमा ९४ अर्ब १० करोड ५० लाख १५ हजार ८ सय ३ सेयर पुँजी जम्मा भएको छ। यसैगरी ४ खर्ब ७७ अर्ब ९६ करोड ११ लाख ४६ हजार ४ सय ७३ बचत संकलन र ४ खर्ब २६ अर्व २६ करोड २३ लाख ११ हजार ३ सय ८१ ऋण लगानी गरेका छन्। सहकारी संस्थाको सदस्यमा महिलाको सहभागिता उत्साहजनक भए पनि नेतृत्वमा पुग्न अझै समय लाग्छ। सदस्यका रूपमा महिलाको सहभागिता पुरुषको भन्दा बढी भए पनि ती सदस्यहरूको प्रतिनिधित्व हुने गरी महिला नेतृत्वमा आउन सकेका छैनन्। सहकारी क्षेत्रमा नेतृत्वमा आउन महिलाले आरक्षणको भर पर्नुपर्ने अवस्था छ। सरकारी नीति नियमको बाध्यकारी व्यवस्था र महिला सहकारीकर्मीहरूको दबाबका कारण संघहरूले आफ्नो विनियम संशोधन गरी महिला सहकारीकर्मीलाई आरक्षण दिएका छन्। छाता निकाय, राष्ट्रिय सहकारी महासंघ, केन्द्रीय सहकारी संघ, जिल्ला संघ र जिल्लाका विषयगत संघहरूमार्फत महिला नेतृत्वमा आइरहेका छन्। पछिल्लो समयमा महिला नेतृत्वलाई स्थापित गर्न नियम कानुनमै व्यवस्थामा भइरहेको छ। आगामी दिनमा सहकारीमा महिलाको नेतृत्वै अझै बढ्ने अपेक्षा गर्न सकिन्छ। २०४८ सालको सहकारी ऐनमा महिलालाई नेतृत्वमा ल्याउनेबारे खासै उल्लेख थिएन। तर पछिल्लो समयमा बनेका सरकारी नीतिमा महिला नेतृत्व विकासका लागि राम्रै प्राथमिकता दिएको देख्न सकिन्छ। यसैगरी संस्थामा तत्काल कायम सदस्यता अनुपातका आधारमा सञ्चालक समिति र लेखा समितिका पदाधिकारी निर्वाचनमा महिला नेतृत्व निर्वाचन हुने विशेष व्यवस्था मिलाउनुपर्ने भनिएको छ। सहकारी ऐन २०७४ मा पनि सहकारी संघसंस्थाको सञ्चालक समितिमा महिलाको सहभागिता ३३ प्रतिशत अनिवार्य गरिएको छ। महिला हिजो चुलोेचौकामा सीमित हुन्थे। आर्थिक जिम्मेवारी पुरुषको मात्र हो भन्ने सोचाइ थियो। त्यही सोचका कारण आर्थिक र सामाजिक रूपमा महिला पछाडि परेका थिए। तर सहकारीमा लागेपछि उनीहरूको जीवनस्तरमा विस्तारै सुधार आउन थालेको छ। ससानो बचतबाट ठूलो बनाई परिवारको गर्जो टार्न थालेका छन्। सहकारीका कारण महिला आत्मनिर्भर हुन थालेका छन्। गाउँदेखि सहरसम्म सहकारीबाट ऋण लिएर उद्यम गर्न थालेका छन्। सहकारीबाट ऋण लिएर लगानी गरी व्यवसाय गर्दै करोडौंको मालिक बनेका उदाहरण छन्। सहकारीमार्फत महिला सशक्तीकरण, आर्थिकोपार्जन, गरिबी निवारण गर्न सकिने भए पनि राज्यले सहकारीलाई उचित वातावरण दिन सकेको छैन। राज्यले नै सहकारीलाई तीन खम्बे अर्थनीतिमा समावेश गरेको छ। सहकारीको दर्ता र नियमनको अधिकार स्थानीय तहसम्मलाई दिइएको छ। यसैले अब सबै स्थानीय तहहरूले महिला सशक्तीकरणका कार्यक्रम सहकारीमार्फत लैजानसमेत ढिलाइ गर्नु हुन्न। यसो हुन सक्यो भने मात्र महिला सशक्तीकरण हुन सक्छ। महिला आर्थिक क्रियाकलापमा सक्रिय भए भने आर्थिक विकासले पनि गति लिन सक्छ र देशको अर्थतन्त्रको विकास हुन्छ। सहकारीमार्फत महिला उद्यमशीलताका तालिमहरू सञ्चालन गर्नुपर्छ। यसैगरी उनीहरूले उत्पादन गरेका सामानहरूको बजारीकरणका लागि राज्यको सहयोग आवश्यक देखिएको छ।"
सुकेटारलाई उपाधि,फिदिम : फिदिम१३ जेभालेमा सम्पन्न दशमी मेला पुरुष फुबटल प्रतियोगिताको उपाधि फिदिम१४ सुकेटार फुटबल क्लबले हात पारेको छ। पञ्चमी भञ्ज्याङको खेल मैदानमा सम्पन्न फाइनलमा फालेलुङ६ लाई ४१ गोलले हराउँदै सुकेटारले उपाधि जितेको हो। सुकेटाराको जितमा दिनेश शेर्मा एक्लैले दुई गोल गरे। प्रकाश राईले थप अर्को गोल गरेर जित पक्का गरेका थिए। फालेलुङका विवेक राईले आत्मघाती गोल गर्दा सुकेटारले गोल अन्तर फराकिलो बनाएको थियो। फालेलुङका दिल लिम्बूले सान्तवना गोल गरेका थिए। खेल अवधिभर सुकेटारले फालेलुङलाई दबाबमा राखेको थियो। खेलको पहिलो हाफमा दुई गोल गरेको सुकेटारले दोस्रो हाफमा थप दुई गोल गरेको थियो। पहिलो हाफमा एक गोल फर्काएको फालेलुङले थप गोल गर्न नसक्दा उपविजेतामा सीमित बन्न पुग्यो। सुकेटारले एक लाख ३१ हजार नगद पुरस्कार पायो। उपविजेतामा सीमित बनेको फालेलुङले ७५ हजार नगद पुरस्कारमा चित्त बुझायो। आयोजक टोलीका युनस राई प्रतियोगिताको उदयीमान खेलाडी घोषित भए। सुकेटारका विवेक मगर उत्कृष्ट गोलरक्षक र सुकेटारकै रोशन आङ्देम्बे उत्कृष्ट डिफेन्डर घोषित भए। वाईसीएलका निर्देश राई उत्कृष्ट खेलाडी बने। प्रतियोगिताका विजेतालाई प्रदेशसभा सदस्य तथा पूर्वमन्त्री कमल जबेगुले पुरस्कार प्रदान गरेका थिए। प्रतियोगितामा ३२ टोलीले सहभागिता जनाएको आयोजक समितिका सल्लाहकार गजेन्द्र राईले जानकारी दिए।
साउदीले सन् २०३४ को विश्वकप फुटबल आयोजना गर्ने,"साउदी : साउदी अरेबियाले सन् २०३४ मा पुरुष विश्वकप फुटबल प्रतियोगिता गर्ने भएको छ। अस्ट्रेलियाले प्रतियोगिता आयोजना गर्न प्रस्ताव गरे तापनि अन्तिम समयमा नगर्ने निर्णयसँगै साउदी अरेबियाले २०३४ मा पुरुष विश्वकप फुटबल आयोजना गर्ने भएको हो। अस्ट्रेलियाको प्रशासकीय निकायले सन् २०२६ मा एएफसी महिला एसियन कप र २०२९ मा क्लब विश्वकप आयोजना गर्न आफ्नो प्रयास केन्द्रित गर्न चाहेको बताएको छ। सन् २०२६ को विश्वकप अमेरिका, मेक्सिको र क्यानडामा हुनुको साथै मोरक्को, पोर्चुगल र स्पेनले सन् २०३० को विश्वकपको आयोजना गर्ने छन् जसमा केही खेल अर्जेन्टिना, पाराग्वे र उरुग्वेमा पनि हुनेछ। साउदीमा विश्वकप हुने भएसँगै साउदी सरकारले खुसीसँगै धन्यबाद व्यक्त गरेको छ। तर महिला अधिकार हनन, समलैङ्गिकताको अपराधीकरण, अभिव्यक्ति स्वतन्त्रताको प्रतिबन्ध लगायतका कारण अमेरिका र युरोपेली मुलुकहरूले साउदी अरेबियामा हुने विश्वकप बारे दिने निर्णय सोचनीय रहेको बताइसकेका छन्। पछिल्लो समयमा क्रिस्टियानो रोनाल्डो, नेमार जस्ता युरोपेली खेलाडीहरू साउदी लगाएत अन्य गल्फ मुलुकमा आवद्ध भएर खेल्नेको संख्या बढेको छ।"
सरकारी ऋणपत्र कारोबारको सन्नाटा तोडिँदै,"दोस्रो बजार कारोबार सजिलो नभएकाले सर्वसाधारणहरू किन्दै किन्दैनन्। जोखिम शून्य भएकाले वित्तीय संस्थाहरू बेच्नै चाहन्नन्। काठमाडौं : सरकारी ऋणपत्रहरू नेपाल स्टक एक्सचेन्जमा सूचीकृत त हुन्छन् तर दोस्रो बजारमा कारोबार हुँदैनन्। सेयर कारोबार सुरु भएको ३० वर्ष पूरा भइसक्दा पनि सबैभन्दा सुरक्षित धितोपत्र औजार मानिएको सरकारी ऋणपत्र कारोबार नहुनु दुःखद् हो। नेपाल सरकारले आन्तरिक ऋण परिचालन गर्न जारी गर्ने ऋणपत्रलाई सरकारी ऋणपत्र भनिन्छ। सरकारी ऋणपत्रहरू सार्वभौम सरकारको तर्फबाट जारी हुने हुँदा लगानी डुब्ने डर हुँदैन। यस्तै सरकारले तोकेको समयमै ब्याज दिने गर्छ। यस्ता ऋणपत्र जमानतको रूपमा प्रयोग गरी बैंक तथा वित्तीय संस्थाबाट सजिलै कर्जा लिन सकिन्छ भने तुलनात्मक रूपमा अन्य उपकरणभन्दा ब्याज आम्दानी पाइन्छ। त्यसैले पनि व्यक्ति वा संस्थाहरू सरकारी ऋणपत्रहरूमा लगानी गर्न रुचाउँछन्। सरकारी ऋणपत्रको अर्को आकर्षणको विषय हो, ऋणपत्र बाहकलाई तत्काल नगद आवश्यकता परेमा दोस्रो बजारमा सजिलै बिक्री गर्न सकिन्छ। तर, नगद आवश्यक पर्दा दास्रो बजारमा सजिलै बिक्री गर्ने कार्यको सुरुवात भने हालसम्म भएको छैन जसको मुख्य कारण हो, सर्वसाधारणसँग सरकारी ऋणपत्र होल्डिङ नहुनु। सरकारी ऋणपत्रलाई जोखिममुक्त ऋणपत्र मानिन्छ। सार्वभौमसत्ता सम्पन्न सरकारले नै यसको सावाँ र ब्याज निर्धारित गरेको मितिमा तिर्ने प्रत्याभूति दिएको हुनाले यसलाई जोखिमरहित मानिएको हो। गत आर्थिक वर्षमै १ खर्ब ५ अर्ब रुपैयाँबराबरको सरकारी ऋणपत्र नेपाल स्टक एक्सचेन्जमा सूचीकृत भएको थियो। तर, सो अवधिमा १२ वटामात्र कारोबार भए। के हो सरकारी ऋणपत्र ? सरकारी ऋणपत्र कारोबारयोग्य धितोपत्र उपकरण हुन्, जसमा लगानीकर्ताले सरकारबाट निश्चित ब्याज प्राप्त हुने गरी लगानी गर्न पाउँछन्। देश विकासका लागि सरकारी खर्च गर्न आवश्यक साधन जुटाउन सरकारले विभिन्न किसिमको ऋणपत्रहरू जारी गर्ने गर्दछ। ऋणपत्रबाट उठाइने रकम सार्वजनिक ऋण हो। नेपाल सरकारका लागि नेपाल राष्ट्र बैंकले चार प्रकारका औजारबाट आन्तरिक ऋण उठाउँछ। तीमध्ये दुईवटा ऋणपत्र हुन् भने दुईवटा बचतपत्र। ती हुन्ः ट्रेजरी बिल, विकास ऋणपत्र, नागरिक बचतपत्र, वैदेशिक रोजगार बचतपत्र हुन्। ट्रेजरी बिल एक वर्ष वा एक वर्षन्दा कम अवधिको आन्तरिक ऋण उठाउन प्रयोग गरिने अल्पकालीन सरकारी ऋणपत्र हो। ट्रेजरी बिलहरू अवधिको आधारमा २८ दिने, ९१ दिने, १८२ दिने र ३६४ दिने गरी चार किसिमका हुन्छन्। यसैगरी विकास ऋणपत्र दुई वर्षभन्दा माथि अर्थात् मध्यम तथा दीर्घकालीन अवधिको आन्तरिक ऋण उठाउन प्रयोग गरिने सरकारी ऋणपत्र हो। हाल नेपाल राष्ट्र बैंकबाट निष्कासन भएका विकास ऋणपत्र ३ वर्षदेखि १५ वर्ष अवधिसम्मका छन्। नागरिक बचतपत्र मध्यम तथा दीर्घकालीन अवधिको आन्तरिक ऋण उठाउन प्रयोग गरिने सरकारी ऋणपत्र हो। हाल नेपाल राष्ट्र बैंकबाट निष्कासन भएको नागरिक बचतपत्र पाँच वर्ष अवधिको रहेको छ। मुलुक बाहिर रोजगारीमा संलग्न नेपाली नागरिक तथा विदेशमा बसोबास गर्ने गैरआवासीय नेपालीले आर्जन गरेको विदेशी मुद्रालाई वैधानिक माध्यमबाट स्वदेशमा भित्र्याउने तथा उनीहरूले आर्जन गरेको रकम विदेशमै बसी वा स्वदेशमा आई सरकारी बचतपत्रमा लगानी गर्ने उपयुक्त अवसर प्राप्त होस् भनी नेपाल सरकारले निश्चित ब्याजदर सामान्यतः अन्य बचतपत्रको भन्दा केही बढी तोकी नेपाली रुपैयाँमा जारी गरिएको मध्यमकालीन अवधिको बचतपत्र वैदेशिक रोजगार बचतपत्र हो। यो बचतपत्रको अवधि पाँच वर्षको छ। सरकारी ऋणपत्रहरू नेपाल राष्ट्र बैंकद्वारा सञ्चालित बोलकबोल प्रक्रियामार्फत जारी गरिन्छ। यी ऋणपत्रको दोस्रो बजार कारोबारका लागि अहिले फरकफरक व्यवस्था छ। प्रमिसरी नोट सरह खरिदकर्ता र बिक्रीकर्ता मिली एकआपसमा दरपीठ गरी खरिद बिक्री गरी ट्रेजरी बिलको दोस्रो बजार कारोबार गरिन्छ। त्यस्तो कारोबारको जानकारी राष्ट्र ऋण व्यवस्थापन विभागलाई दिनु पर्दछ। विकास ऋणपत्रको दोस्रोबजार कारोबार नेपाल स्टक एक्सचेन्जमार्फत गर्न सकिने व्यवस्था छ। यसैगरी दुवै बचतपत्रको दोस्रो बजार कारोबार देशभरका बजार निर्माताका साथै नेपाल राष्ट्र बैंकका प्रदेशस्थित कार्यालयहरूमार्फत गर्न सकिन्छ। किन हुँदैन सरकारी ऋणपत्रको दोस्रो बजार कारोबार ? नेपाल राष्ट्र बैंकका अनुसार २०८० असोज मसान्तसम्म सरकारले कुल ११ खर्ब ७९ अर्ब ४६ करोड ४९ लाख रुपैयाँबराबरको आन्तरिक ऋण उठाएको छ। योमध्ये सबैभन्दा धेरै ऋण विकास ऋणपत्र जारी गरेर उठाएको छ। सरकारले कुल ७ खर्ब ४८ अर्ब ७५ करोड विकास ऋणपत्रको सावाँ ब्याज भुक्तानी गर्न बाँकी छ भने हालसम्म ४ खर्ब १९ अर्ब ७८ करोड रुपैयाँको ट्रेजरी बिल जारी गरेको छ। विकास ऋणपत्र र ट्रेजरी बिल्स दुवै आम सर्वसाधारण र मार्केट मेकरले खरिद गर्ने गरेका छैनन्। यस्ता औजार सबैभन्दा बढी खरिद गर्नेहरू हुन्, वाणिज्य बैंकहरू। क वर्गका बैंकहरूले ९ खर्ब ७६ अर्ब रुपैयाँबराबरको विकास ऋणपत्र र ट्रेजरी बिल्स खरिद गरेका छन्। यी दुई प्रकारका सरकारी ऋणपत्र हालसम्म कुल ११ खर्ब ७८ अर्ब रुपैयाँबराबरको जारी भएका छन्। जसको ८३ प्रतिशत वाणिज्य बैंकले नै खरिद गर्दा विकास बैंकले थप ९ प्रतिशत किनेका छन्। अहिलेसम्म सर्वसाधारण र लगानीकर्तालाई सरकारी ऋणपत्रको बारेमा खासै जानकारी नहुँदा ऋणपत्र खरिद गर्ने र दोस्रो बजार कारोबार गर्नेको संख्या छैन। हालसम्म आन्तरिक ऋण उठाउने काम नेपाल राष्ट्र बैंकले गर्दै आएको छ। केन्द्रीय बैंकले सरकारी ऋणपत्र बोलकबोलमा बैंक वित्तीय संस्थासँगै सर्वसाधारणलाई पनि आह्वान गर्ने गरेको छ। तर, सर्वसाधारणको कदापि उपस्थिति हुँदैन। पछिल्लो समय बैंक तथा वित्तीय संस्थाको ऋणपत्र दोस्रो बजारमा कारोबार हुने गरेपनि सरकारी ऋणपत्र कारोबार नहुनुको कारण हो, यस्ता ऋणपत्र सर्वसाधारणले खरिद नै नगर्नु। बैंक तथा वित्तीय संस्थाले सरकारी ऋणपत्रमा गर्ने लगानीलाई दीर्घकालीन लगानी मानेका छन्। नेपाल राष्ट्र बैंकले पनि यी संस्थालाई ऋणपत्र खरिद गर्नुपर्ने अनिवार्यता बनाएको छ। दोस्रो बजारमा सरकारको ऋणपत्रको कारोबार सहज नहुनाले पनि सर्वसाधारण यस्तो ऋणपत्रमा आकर्षित छैनन्। यसो त सरकारी ऋणपत्रको दोस्रो बजार कारोबारलाई सजिलो बनाउन व्यवस्थापन विनियमावली कार्यान्वयनमा छ। तर, सो विनियमावली नै दोस्रो बजारमा हुने कारोबारका लागि बाधा बनेको छ। नेप्सेका प्रवक्ता मुराहरी पराजुलीका अनुसार सरकारी ऋणपत्र अभौतिकीकरण नहुनाले यी धितोपत्रको कारोबार भौतिक रूपमै गर्नु परेको छ। सर्वसाधारणसँग सरकारी ऋणपत्रको होल्डिङ छैन, बैंकहरूले वैधानिक तरलता अनुपात (एसएलआर) कायम गर्न खरिद गर्ने गरेका छन्, पराजुलीले भने, त्यसैकारण पनि सरकारी ऋणपत्रको कारोबार कहिलेकाहीँ मात्र हुने गरेको छ। अनिवार्य नगद मौज्दात, सरकारी सुरक्षणपत्र तथा बैंकको ढुकुटीमा रहेको नगदसमेत गरी वाणिज्य बैंकले आफ्नो कुल निक्षेप दायित्वको १२ प्रतिशत, विकास बैंक र वित्त कम्पनीले १० प्रतिशत वैधानिक तरलता अनुपात कायम गर्नुपर्ने व्यवस्था छ। बैंक तथा वित्तीय संस्थाले कुल निक्षेपको केही प्रतिशत नगद र सरकारी ऋणपत्र जस्ता तरल सम्पत्ति राख्नुपर्ने गरी तोकिएको दायित्व नै वैधानिक तरलता अनुपात (एसएलआर) हो। मन्त्रिपरिषदबाट स्वीकृतिको पर्खाइ हालसम्म सरकारी ऋणपत्र बिक्री गर्ने काम राष्ट्र बैंकले गर्दै आएको छ। यो कार्य अर्थ मन्त्रालय मातहतको निकाय सार्वजनिक ऋण व्यवस्थापन कार्यालय मा सार्ने गरी केही महिनाअघि नयाँ नियमावली बनाइएको छ। सार्वजनिक ऋण व्यवस्थापन नियमावली, २०८० नाम दिइएको सो नियमावली स्वीकृतिका लागि मन्त्रिपरिषद् पठाइएको छ। अर्थ मन्त्रालयका प्रवक्ता धनीराम शर्मा भन्छन्, सार्वजनिक ऋण व्यवस्थापन कार्यालयले नियमावलीको मस्यौदा तयार पारेको केही महिना भइसकको छ। अर्थले पनि स्वीकृतिका लागि मन्त्रिपरिषद पठाएको छ। शर्माले केही समयमै नियमावली स्वीकृति भएर आउने विश्वास रहेको बताए। नियमावलीले सरकारी ऋणपत्रलाई दोस्रो बजारमा कारोबार गर्न सजिलो बनाएको छ। नियमावलीको बुँदा १९ मा प्राथमिक निष्कासन गरिएको ऋणपत्र धितोपत्र बजार वा अन्य कुनै बजारमार्फत दोस्रो बजार कारोबार गर्न पाउने प्रस्ताव गरिएको छ। जसका लागि कार्यालयले ऋणपत्रको किसिम, रकम, ब्याजदर, सावाँब्याज, भुक्तानी अवधिलगायतका विवरण खोली धितोपत्र बजारमा सूचीकृत गराउनु पर्नेछ। र, सरकारी ऋणपत्रको कारोबार धितोपत्र दलाल (ब्रोकर)मार्फत किनबेच गर्न सकिनेछ। प्रस्तावित व्यवस्थाअनुसार दोस्रो बजारबाट सरकारी ऋणपत्र किन्न चाहनेले ऋणपत्रको नाम, किसिम, संख्या, रकम र खरिद आदेश बहाल रहने अवधि खुलाउनु पर्नेछ। यी ऋणपत्र बजार निर्माता (मार्केट मेकर)मार्फत पनि गर्न सकिनेछ। ऋणपत्रको कारोबार अन्य धितोपत्र झैं हुने नियमावलीमा उल्लेख छ। पछिल्लो समय प्राथमिक बजारमा लगानीकर्ताको संख्या बढेसँगै बैंक तथा वित्तीय संस्थाको ऋणपत्रमा आवेदन दिनेको संख्यासमेत बढ्दै गएको छ र यसरी खरिद गरेको ऋणपत्र लगानीकर्ताले केही समयपछि दोस्रो बजारबाट बिक्री पनि गर्न थालेका छन्। यसैगरी सरकारी ऋणपत्र दोस्रो बजारमा सजिलै बेच्न मिल्ने व्यवस्था गरे लगानीकर्ता आकर्षित हुने देखिन्छ। किनकि सरकारी ऋणपत्र सबैभन्दा सुरक्षित धितोपत्र भएको विषयमा दुईमत छैन।"
"ओरालो यात्रामा नेप्से, कारोबार रकममा सामान्य वृद्धि","काठमाडौं : साताको चौथो दिन सेयर बजारमा ५८३ अंकको गिरावट आएको छ । बुधबार नेप्से परिसूचक ०३१ प्रतिशतले घटेर १८५८५६ को बिन्दुमा आइपुगेको हो । अघिल्लो दिन मंगलबार सेयर बजारमा दोहोरो अंकको गिरावट आएको थियो । नेप्से घट्दा कारोबार रकममा भने सामान्य वृद्धि आएको छ । बुधबार ८१ करोड २० लाख ८९ हजार रुपैयाँको सेयर कारोबार भयो । अघिल्लो कारोबार दिन मंगलबार ५७ करोड १४ लाख ८३ हजार रुपैयाँको सेयर किनबेच भएको थियो । बुधबार ७७ हजार ८ सय ७० कारोबारमार्फत २ सय ९६ स्क्रिप्टका ३३ लाख ६४ हजार ५६ इकाइ सेयर किनबेच भए । तीमध्ये सबैभन्दा बढी सोनापुर मिनिरल्स एन्ड आयलको १४ करोड ६० लाख २ हजार रुपैयाँबराबरको सेयर खरिदबिक्री भए । कारोबार रकमका आधारमा आशा लघुवित्त दोस्रोमा रह्यो । हाथवे इन्भेस्टमेन्ट, सिटिजन लाइफ र हिमालयन डिस्टिलरी पनि सर्वाधिक कारोबार हुने कम्पनीको सूचीमा रहे । नेप्से घट्दा बजार पुँजीकरण २८ खर्ब ६२ अर्ब ९९ करोड रुपैयाँ कायम भएको छ । अघिल्लो कारोबार दिनको तुलनामा लगानीकर्ताको कूल सम्पत्ति ९ अर्ब रुपैयाँले घटेको हो । नेप्से घटेको दिन सेन्सेटिभ इन्डेक्स ०८३ अंकले घटेर ३५९९५ बिन्दुमा झरेको हो । कारोबारमा आएका १ सय ६२ कम्पनीको मूल्य घट्दा सेयर बजारमा गिरावट आएको हो । बुधबार ६८ कम्पनीको सेयर मूल्य बढ्दा ८ वटाको भने स्थिर रह्यो । नेप्से घटेको दिन सयपत्री हाइड्रोको सेयर मूल्य सर्वाधिक ९३९ प्रतिशतले बढेको छ । हिमालयन लघुवित्तको सेयरधनीले दोस्रो धेरै कमाउँदा रावा इनर्जी, मेगा म्युचुअल फन्ड १ र घलेम्दी हाइड्रोको सेयर धनी पनि सर्वाधिक कमाउनेमा परे । यता सोनापुर मिनिरल्सको सेयर मूल्यमा चौथो दिन पनि भारी गिरावट आएको छ । ३ दिनसम्म नेगेटिभ सर्किट लागेको कम्पनीको सेयर मूल्य चौथो दिन ८ प्रतिशतले घटेको हो । बुधबारको कारोबार समाप्तिसम्म सोनापुरको सेयर मूल्य घटेर २ सय ३४ रुपैयाँ ८० पैसा कायम भएको छ । कम्पनीको सेयर कारोबार आइतबार प्रतिकित्ता ३ सय ५० रुपैयाँमा खुलेको थियो । दोस्रो धेरै सिद्धार्थ इक्विटी फन्डका इकाइधनीले गुमाउँदा सिद्धार्थ इन्भेस्टमेन्ट ग्रोथ फन्ड २ को इकाइ तथा सीवाईसी लघुवित्त र स्वेतगंगा हाइड्रोको सेयर मूल्य सर्वाधिक घट्नेको शीर्ष ५ मा परे । यसदिन लगानी समूहबाहेक कारोबारमा आएका सबै समूहगत उपसूचक नकारात्मक रहे । जसमध्ये होटल तथा पर्यटन समूह सर्वाधिक १०१ प्रतिशतले घटेको छ । लगानी समूहको उपसूचक भने ००८ प्रतिशतले बढेको छ ।"
"सुनको मूल्य निरन्तर ओरालो, एकैदिन १ हजार रुपैयाँले घट्यो",काठमाडौं : आइतबार हालसम्मकै उच्च मूल्यमा पुगेको सुनको मूल्य निरन्तर ओरालो लागेको छ। साताको पहिलो कारोबार दिन आइतबार सुन प्रतितोला १ लाख १७ हजार रुपैयाँ पुगेकोमा सोमबार ५ सयले घटेर १ लाख १६ हजार ५ सय र मंगलबार फेरि सोही मूल्यले घटेर १ लाख १६ हजार रुपैयाँ पुगेको थियो। आज एकैदिन १ हजार रुपैयाँले घटेर १ लाख १५ हजार पुगेको हो। यसदिन तेजाबी सुन १ लाख १४ हजार ४५० रुपैयाँ कायम भएको छ। सुनको मूल्य घटेसँगै चाँदीको भाउ पनि ओरालो लागेको छ। चाँदी प्रतितोला १३८५ रुपैयाँमा कारोबार भइरहेको नेपाल सुन चाँदी व्यवसायी महासंघले जनाएको छ। मंगलबार चाँदी १४ सय २० रुपैयाँ पुगेको थियो। नेपालको सन्दर्भमा अन्तर्राष्ट्रिय बजारमा आउने सुनचाँदीको भाउको उतारचढावको प्रत्यक्ष असर नेपाली बजारमा पर्ने गर्छ।
करिडोरको विद्युत् सुधारको संकेत,"अरुण तथा तमोर नदी र तिनका सहायक खोलानालामा निर्माण गरिएका विद्युत् कोशी करिडोर २२० केभी प्रसारण लाइनमार्फत इनरुवा सबस्टेसनमा जोडिनेछ। ताप्लेजुङ, पाँचथर, इलाम जिल्लास्थित खोलामा उत्पादित विद्युत् काबेली करिडोर प्रसारण लाइन हुँदै झापाको दमकमा आउनेछ। काठमाडौं : नेपाल विद्युत् प्राधिकरणले मोरङ र सुनसरी औद्योगिक करिडोरमा विद्युत् आपूर्तिका लागि सुनसरीको दुहवीस्थित १३२ केभी ग्रिड सबस्टेसनको भार (लोड) घटाउन पुरानो लाइनको सुधार, थप लाइन र सबस्टेसन निर्माण गरिरहेको छ। मोरङ र सुनसरीका उद्योगीले मुख्य रूपमा गर्मीयाममा उद्योगमा पटकपटक लाइन जाने र आउने (ट्रिपिङ) हुने गरेको गुनासो गर्दै आएका छन्। सुनसरीको भोक्राहा नरसिंह गाउँपालिका४ स्थित ४०० केभी क्षमताको इनरुवा सबस्टेसनबाट विद्युत् आपूर्तिका लागि प्रसारण तथा वितरणतर्फका लाइन र सबस्टेसन निर्माणाधीन छन्। इनरुवा ४००, २२०, १३२ र ३३ केभी प्रणालीमा आधारित सबस्टेसन भएकाले त्यहाँबाट स्थानीय रूपमा विद्युत् आपूर्ति गर्न सकिने प्राधिकरणले जनाएको छ। यसले गर्दा दुहवी सबस्टेसनमा हाल रहेको विद्युत् आपूर्तिको भार घट्ने छ। अरुण तथा तमोर नदी र तिनका सहायक खोलानालामा निर्माण गरिएका विद्युत् कोशी करिडोर २२० केभी प्रसारण लाइनमार्फत इनरुवा सबस्टेसनमा जोडिनेछ। ताप्लेजुङ, पाँचथर, इलाम जिल्लास्थित खोलामा उत्पादित विद्युत् काबेली करिडोर प्रसारण लाइन हुँदै झापाको दमकमा आउनेछ। सुनसरी र मोरङको विद्युत् आपूर्ति सुधार र १३२ केभीको दुहवी तथा विराटनगर क्षेत्रमा रहेका ३३११ केभी रानी र टंकीसिनुबारी सबस्टेसनको भार घटाउन १३२ केभीको सबस्टेसन निर्माणाधीन छ। सुनसरीको बर्जु गाउँपालिकामा निर्माणाधीन सबस्टेसनसम्म विद्युत् पुयाउनका लागि इनरुवा सबस्टेसनबाट १३२ केभी प्रसारण लाइन निर्माण भइरहेको छ। ठेकेदार कम्पनी सानडोङ ताइकाई इन्जिनियरिङ र मुडभरी एन्ड जोशी कन्स्ट्रक्सन हुन्। इनरुवाविराटनगर २३ किलोमिटर १३२ केभी प्रसारण लाइनमा पर्ने ८० मध्ये ७३ टावरको जग हालिएको छ। प्रसारण लाइनको तार आपूर्ति भइसकेको छ। इनरुवाबाट पुरानो इनरुवा सबस्टेसम्म हाल रहेको ३३ केभी सर्किटको लाइनमा अर्को सर्किट निर्माणाधीन छ। यसले पनि दुहवी सबस्टेसनको भार घटाउनेछ। इनरुवादुहवी १३२ केभिडबल सर्किट प्रसारण लाइनको तार फेरेर क्षमता वृद्धिको प्रक्रिया अगाडि बढाइएको छ।"

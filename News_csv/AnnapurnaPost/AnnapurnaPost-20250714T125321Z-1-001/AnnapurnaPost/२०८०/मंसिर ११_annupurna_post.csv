शीर्षक,विवरण
संकट मोचनमा गोलमेच सम्मेलन,"अभाव र असहजताको दुष्चक्रबाट मुक्तिको उपाय खोज्ने बेला भइसक्यो। यतिबेला पार्टी होइन देशलाई प्रधान विषय मानेर विद्यमान दशा (असहजता) निवारण गर्नुपर्छ। सबैले भन्छन्, देश संकटउन्मुख छ। बागडोर सम्हालेका प्रधानमन्त्रीदेखि सबैले अर्थतन्त्र डामाडोल बन्दै गएको भन्छन्। यस्तो संवेदनशील विषयमा देशले गम्भीर नेतृत्व, सुझबुझपूर्ण निर्णय र दूरदर्शी कदमको अपेक्षा गरेको हुन्छ। भुइँचालो, नाकाबन्दी र दुई पटकको कोभिड सबैको एकमुष्ट नकारात्मक प्रभाव हामी थोक रूपमा खेपिरहेका छौं। विश्व नै आर्थिक मन्दीको चपेटामा छ। इजरायल प्यालेस्टाइन युद्धले तेस्रो विश्व युद्धको छनक दिएको छ। यस्तो संगीन घडीमा उठाउनुपर्ने कदममा राष्ट्रिय सहमति र एकताको आवश्यकता छ। व्यवस्था परिवर्तनमा २००७ देखि २०६२०६३ सम्म पटकपटक दलहरू एक ठाउँ उभिएको गर्विलो इतिहास छ। बेग्लै पार्टीका नेता गणेशमान सिंहलाई सर्वमान्य नेता मानेर दलहरूको नेतृत्वमा २०४६ को संयुक्त जनआन्दोलन गरेको उदाहरण छ। गिरिजाप्रसादको नेतृत्वमा सात पार्टी र माओवादी मिलेर गणतन्त्र बहाली गरेको दृष्टान्त छ। त्यही राष्ट्रिय एकताको जगमा अहिले पनि देशले दलहरूको एकता, सहमति, विश्वास र आस्थाको निरन्तरता खोजेको छ। देश रहे राजनीति रहन्छ। संकट हटे राजनीति सहज हुन्छ। संकटको बेला सबैभन्दा माथि देश हुनुपर्छ। देशभन्दा ठूलो अरू कुनै कुरा हुन्न। स्वाधीनता र स्वतन्त्रता, आत्मनिर्भर अर्थतन्त्रमा मात्र सहज सम्भव छ। अभाव र असहजताको दुष्चक्रबाट मुक्तिको उपाय खोज्ने बेला भइसक्यो। यतिबेला पार्टी होइन देशलाई प्रधान विषय मानेर विद्यमान दशा (असहजता) निवारण गर्नुपर्छ। त्यसका लागि अस्तित्वमा रहेका शक्ति र सामथ्र्य एकै टेबलमा बसेर विचार मन्थन गर्न ढिला भइसक्यो। गोलमेच सम्मेलन सन् १९३१ देखि भारतले पनि तीन पटक गरिसकेको उदाहरण छ। नेपालमा पनि त्यो अभ्यास गर्न सक्छ। जहाँ पार्टी राजनीतिको वाद, सिद्धान्त र दर्शनभन्दा नेपलावादको दर्शन र राजनीति मात्र गर्न सकियोस्। दलीय घेरा र बन्धनभन्दा माथि उठेर देशको मात्रै चिन्ता, चासो र चर्चा होस्। त्यसका लागि औपचारिक अनौपचारिक जसरी पनि छलफल गर्न सकियोस्। यहाँ यो ठूलो, त्यो ठूलो, म अघि त्यो पछिको प्रोटोकल नहोस्। मर्यादाक्रमको किचलो नझिकियोस। आपसी समझदारी र सुसंस्कृति समझदारी बनोस्। उच्च स्तरको देशभक्ति र राष्ट्र संकट मोचन गर्ने उपाय पहिल्याइयोस्। विचारको मन्थन गर्न सकियोस्। त्यतिमात्र होइन, आर्थिक संकटका विषयमा अर्थतन्त्रका ज्ञाताहरूसँग बसेर दलहरूले छलफल गर्नुपर्छ। स्वतन्त्र बुद्धिजीवीहरूको अभिमत संकलन गरेर निफन्दै राष्ट्रिय दृष्टिकोण दिनुपर्छ। शान्ति प्रक्रियाको बाँकी भाग पूरा गरिनुपर्छ। नेपालले अवलम्बन गरेको कूटनीतिमा सामयिक सुधार गरी दुई ठूला छिमेकी राष्ट्रले गरेको विकासबाट लाभ लिने अवसरको खोजी गर्दै अन्य राष्ट्रसँगको कूटनीतिक सम्बन्धलाई पनि पुनरावलोकन गर्न ध्यान दिनुपर्छ। दलित, जनजाति र पिँधमा रहेका समुदायको बृहत् हितलाई अध्ययन, अनुसन्धान गरेर दीर्घकालीन समाधानको सूत्र निर्माण गरिनुपर्छ। देशले अवलम्बन गरेको आर्थिक नीतिबारे समीक्षा गर्दै गलत मार्गमा रहेछ भने त्यसलाई सही ट्र्याकमा हिँडाउन बिनाहिचकिचावट तयार रहनुपर्छ। शिक्षा र स्वास्थ्यको व्यापारीकरण र युवा विदेश पलायन रोक्न पहल हुनुपर्छ। कृषिको वैज्ञानिकीकरण, व्यवसायीकरण, बजारीकरण र आत्मनिर्भर अर्थतन्त्रमा कृषिको योगदानका विषयमा व्यापक विमर्श हुनुपर्छ। अनि, देशले सकारात्मक परिणति भेट्टाउन मद्दत पुग्छ। गोलमेच सम्मेलन भनेको कसैको मानमर्दन गर्ने विषय होइन। यसले राष्ट्रिय व्यक्तित्वहरूको भूमिका खोज्छ। ज्ञान, अनुभव र योगदानलाई सामूहिक प्रयत्नमा ढाल्छ। यो विज्ञका कुरा सुनेर निचोड निकाल्ने सुसंस्कृत विधि र तरिका पनि हो। अखण्डित सूत्र र पोयो भनेको देशमात्रै हो। देश रहे न हामी रहन्छौं।"
सरकारको हस्तक्षेपले उड्डयन व्यवसाय संकटमा,"विमान सेवाहरू आउने र बन्द हुने क्रम विश्वमै छ। तर, हाम्रोमा विमानसेवा कम्पनीहरू बन्द हुने कारण यी हुन्। १ निरन्तर घाटामा जानु हवाई माध्यम भनेको सबैभन्दा सुरक्षित यातायात हो। तर, यसमा धेरै सेक्टरको संलग्नता रहन्छ। यसमा यात्रु संख्या, सप्लायर्स, सञ्चालक र लगानीको पाटो हुन्छन्। निरन्तर घाटामा गए पनि विमानसेवा कम्पनीहरू सञ्चालनमा भइरहन्छन्। तर, उठ्नै नसक्ने अवस्थामा पुगेपछि बन्द हुन्छन्। राष्ट्रिय ध्वाजबाहक नेपाल एयरलाइन्स भने जस्तोसुकै अवस्थामा पनि सञ्चालनमा छ। किनभने राज्यको सहयोग छ। तर, निजी कम्पनीलाई सरकारका सहयोग हुँदैन। २ आकस्मिक तथा प्राकृतिक घटनाहरू आकस्मिक तथा प्राकृतिक घटनाका कारणले पनि जहाजको वित्तीय अवस्था कमजोर हुन्छ र बन्द हुन पुग्छन्। यस्तै, राजनीतिक अस्थिरता, आतंककारी गतिविधिलगायतले पनि यो व्यवसायलाई प्रत्यक्ष असर गर्छ। कोभिडको समयमा झन्डै २ वर्ष हवाई सेवा ठप्प भयो। उड्डयन क्षेत्र धराशयी नै भयो। विश्वव्यापी आर्थिक मन्दीले पनि वायुसेवालाई असर गर्छ। बाहिरी घटनाले पनि यो व्यवसायलाई असर पार्छ। ३ नियामक निकायको असमक्षता उड्डयन क्षेत्रको नियमन गर्ने भनेको नागरिक उड्डयन प्राधिकरणले हो। प्राधिकरण आफैंमा सक्षम छैन भने उसले राम्रो नियमन गर्न सक्दैन। व्यवसाय पनि राम्रो सञ्चालन हुन सक्दैन। हाम्रो उड्डयन क्षेत्रका नीति, नियम र कानुनी व्यवस्था व्यवसायमैत्री छैनन्। उदार हवाई नीति आएको ३ दशक बितिसक्दा पनि अझै यो व्यवसाय स्वतन्त्र हुन सकेको छैन। ४ सरकार वा नियमनकारी निकायको हस्तक्षेप यस क्षेत्रमा सरकारले हस्तक्षेप गर्दै आएको छ। हवाई मूल्य निर्धारण, क्षेत्र निर्धारणलगायतका क्षेत्रमा प्रत्यक्ष वा अप्रत्यक्ष रूपमा हस्तक्षेप भइरहेको छ। यस्तै, विमानस्थल दस्तुरमा हुने वृद्धिले पनि प्रत्यक्ष रूपमा वायुसेवा कम्पनीको व्यवसायमा असर गर्छ। तर, त्यही दस्तुरबाट उठेको रकमबाट प्राधिकरणले आफ्ना कर्मचारीहरूलाई बोनस बाँड्छ। ५ संस्थागत सुशासन सुनिश्चित नहुनु सरकारले संस्थागत सुशासन कायम गर्न सकेको छैन। लिजमा जहाज ल्याउने व्यवस्था छैन। लिजमा जहाज ल्याउन पाए वायुसेवा कम्पनीहरूलाई ठूलो राहत हुन्छ। अहिले जहाज किन्न महँगो ब्याजमा ऋण लिनुपर्ने अवस्था छ। अहिलेसम्म केपटाउनको अधिवेशन पनि संसद्ले पारित गरेको छैन। यस कारण लिज ल्याउने अवस्था छैन। हाम्रा बैंकहरूबाट ऋण लिँदा उनीहरूको ऋण दिनसक्ने क्षमता सीमित छ। ब्याजदरको अनिश्चितताले पनि ठूलो बोझ बोकाउँछ। त्यसकारण नाफाको मार्जिन एकदम नै कम हुन्छ। यसले पनि व्यवसायमा असर गरिरहेको छ। (गौतम, नेपाल नागरिक उड्डयन प्राधिकरणका पूर्वकार्यकारी निर्देशक हुन्।) यो पनि पढ्नुहोस ३३ प्रतिशत मात्रै एयरलाइन्स सञ्चालन, अरू किन भए बन्द ?"
राजनीतिक पद्धतिको स्थायित्वको प्रश्न,"जुन राजनीतिक पद्धतिले जनतालाई सम्पन्न बनाउने बाटोतर्फ अग्रसर गरेको छ भने त्यो सफल संविधान हो। नेपालको पछिल्लो राजनीतिक परिवर्तनलाई संस्थागत गर्न २०७२ मा संविधान जारी गरिएको थियो। संविधानको कार्यान्वयनको क्रममा संघ, प्रदेश तथा स्थानीय तहमा दुई पटक निर्वाचन सम्पन्न भइसकेको छ। आवधिक निर्वाचनको एउटा कार्यकाल समाप्त गरेर २०७९ वैशाखबाट अर्काे कार्यकालको थालनी भएको छ। तर, तीनै तहका सरकारले आआफ्ना संघ, प्रदेश तथा स्थानीय तहमा आर्थिक अनुशासन, पारदर्शिता र सुशासनमार्फत जनतालाई विश्वास दिलाउन सकेका छैनन्। जनतामा राजनीतिक पद्धतिप्रति नै दिनहुँ निराशा बढ्न थालेको छ। २०६३ को राजनीतिक परिवर्तनको समयदेखि राजनीतिक पार्टीका नेताहरूले संविधानसभाबाट संविधान जारी गरे। जसले जनताको जीवनस्तरमा आमूल परिवर्तन हुन्छ भन्ने प्रचारबाजीमा रमे पनि। तर, उनीहरूले संविधानसभाबाट संविधान बनाउनसमेत लामो समय खर्च गरे। संविधान निर्माणको क्रममा जनताका सुझावलाई पूर्णतया बेवास्ता गर्दागर्दै पनि पहिलो संविधानसभाले समयमै संविधान जारी गर्न सकेन। संविधानसभा विघटन गरियो। संविधान बनाउन संविधानसभा नै आवश्यक भएको भन्दै शक्ति विकेन्द्रीकरणको सिद्धान्तविपरीत सर्वाेच्च अदालतका बहालवाला प्रधानन्यायाधीशको अध्यक्षतामा सरकार गठन गरी पुनः संविधानसभाको निर्वाचन गरी संविधान जारी गरियो। तर, संविधान न त सर्वसम्मत बन्यो न त संविधानमा जनताका सुझावलाई समेट्ने कार्य नै भयो। बरु, अन्तरिम संविधानका कतिपय धाराहरूलाई निलम्बन गर्दै फास्ट ट्र्याकबाट भन्दै संविधान जारी गरियो। प्राविधिक रूपमा संविधानसभाको अत्यधिक बहुमतबाट संविधान जारी गरिएको भनियो। तर पनि संविधानलाई सबै नेपालीले आफ्नो ठान्न सकेनन्। तराईका राजनीतिक पार्टीहरूको विरोधको कारण सम्पूर्ण नेपालीले नाकाबन्दीको सामनासमेत गर्नुपर्यो। अहिले संविधान जारी गरिएको मात्र आठ वर्ष पूरा भएको छ। सन् १९५१ मा जारी भएको भारतको संविधान आवश्यक संशोधनसहित निर्वाध चलिरहेको छ। तर, यति छोटो राजनीतिक इतिहास भएको नेपालमा ६ वटा संविधान सञ्चालनमा आइसकेका छन्। पछिल्लो संविधान संविधानसभाबाट निर्माण गरी २०७२ देखि सञ्चालनमा छ। यतिखेर पुनः संविधान र राजनीतिक पद्धति लड्खडाउन थालेको अनुभूति हुन थालेको छ। संविधानमा जे लेखिएको भए पनि व्यावहारिक रूपमा संविधानको कार्यान्वयनमा जनताले के अनुभूति गरिरहेका छन् भन्ने कुरा महŒवपूर्ण हो। कुनै पनि संविधान र राजनीतिक पद्धति आफैंमा नराम्रो हँुदैन। न त कुनै राजनीतिक सिद्धान्त नै। तर, व्यावहारिक रूपमा जनतालाई उक्त संविधान र राजनीतिक पद्धतिले कति फाइदा पुर्याएको छ ? जनताको जीवनस्तरलाई कति उठाएको छ ? जनतालाई कति समृद्ध बनाएको छ ? जनताले संविधानप्रति कति अपनत्व महसुस गरेका छन् ? भन्ने कुराले राजनीतिक पद्धतिको स्थायित्वको निक्र्याेल गर्न मद्दत पुर्याउँछ। राजनीतिक पद्धतिको स्थायित्वका आधारभूत कुराहरूको चर्चा गर्ने हो भने राजनीतिक सिद्धान्तका ठूला ठेलीहरूको अध्ययन गर्न जरुरी छैन। जुन राजनीतिक पद्धतिले यदि जनताको मन जितेको छ, जीवनस्तर उचालेको छ, जनतालाई सम्पन्न बनाउने बाटोतर्फ अग्रसर गरेको छ भने त्यो सफल संविधान हो। अर्थात् जनतालाई सम्पन्न र आत्मनिर्भर बनाउने पूर्वाधारहरू तयार गरी लागू गरिएका छन्। जनताले निष्पक्ष न्याय र निर्वाध सुरक्षाको अनुभूति गरिरहेका छन्। जनतालाई सहज रोजगारी उपलब्ध हुन सकेको छ। यदि मुलुकमा सुशासन छ अनि देशको आम्दानीअनुसार आर्थिक अनुशासन कायम गरी मितव्ययी रूपमा खर्च भएको छ भने त्यो सफल संविधान र सफल राजनीतिक पद्धति हो। यस्तै, यदि कालोबजारी र भ्रष्टाचारीहरूको मनोबल गिरेको छ, सुशासन चलेको छ, वर्ग विभेद, जातीय विभेद, क्षेत्रीय विभेद मुलुकमा छैन भने त्यस्तो राजनीतिक पद्धति स्वाभाविक रूपमा दिगो र लोकप्रिय बन्न सक्छ। के अहिले जनताले माथि उल्लेखित विषयहरूमा आश्वस्त हुन सकेका छन् ? अहिले रोजगारीको अभावमा नेपालको तीन करोड जनसंख्याको एक तिहाइ जनसंख्या अर्थात् एक करोड जनता रोजगारीको खोजीका लागि कोही पढ्ने बहानामा, कोही रोजगारी भन्दै बिदेसिएका छन्। युवाहरूको अभावमा नेपालको कृषि क्षेत्र ध्वस्त प्रायः बनेको छ। नेपालका गाउँगाउँमा वृद्ध र वृद्धामात्र सीमित छन्। सामाजिक संरचना खल्बलिएको छ। के यसलाई नेताहरूले भने जस्तो राजनीतिक पद्धतिको सफलता भन्न सकिन्छ ? खुलायम अपराध गरेका र अदालतले जेल सजाय तोकेका मानिस राजनीतिक पहँुचको आधारमा छुट्ने कार्यले पीडितहरू अझ असुरक्षित बन्न पुगेका छन्। भ्रष्टाचारीहरूलाई बिना भेदभाव कानुनको कठघरामा ल्याई दण्डित गर्नुको साटो ठूलाठूला भ्रष्टाचारको आरोपमा मुछिएका राजनीतिक पार्टीका नेताहरूलाई नीतिगत निर्णयको बहानामा छानेर उन्मुक्ति दिने कार्य गरिएको छ। के यो पद्धतिलाई जनताको पद्धति भन्न सकिन्छ ? केही दिनअगाडि नेपालको मध्यपश्चिमको जाजरकोट जिल्लामा केन्द्रबिन्दु भएको भूकम्पले हजारौं नेपालीलाई घरबारविहीन बनाएको छ। त्यस्तो ठाउँमा समेत राजनीतिक आस्थाका आधारमा र भोटको आधारमा नेपालीनेपालीबीच विभेद गरी एउटा क्षेत्रका लागि भनी तोकिएका राहत सामग्रीसमेत अर्काे क्षेत्रमा लगेर रातारात राहत बाँडिएको भन्ने खबर छ। यसले नेपालीलाई चिन्तित मात्र तुल्याएको छैन, नेताहरूको छुद्र राजनीति र असंवेदनशील व्यवहारले शर्मसार बनाएको छ। के यस्तो पद्धतिलाई राम्रो र सफल पद्धति भन्ने ? यस्तो विकृतिले अस्तव्यस्त हुँदासमेत केही दिनअगाडि केही राजनीतिक पार्टीका नेताहरूको भेलाले वर्तमान राजनीतिक प्रणालीप्रति विरोध भएको भन्दै एकमतले प्रतिवाद गर्ने निर्णय गरे। यद्यपि वर्तमान समयमा संसद्मा प्रतिनिधित्व गर्ने राष्ट्रिय स्वतन्त्र पार्टी र राष्ट्रिय प्रजातन्त्र पार्टीलगायत पार्टीहरूलाई सहभागी गराएनन्। जसले गर्दा राजनीतिक पद्धतिप्रति नै एकमत नभएको स्पष्ट भएको छ नै। अर्काेतर्फ अहिले भएको विकृतिहरूलाई उजागर गर्ने क्रममा सामाजिक सञ्जालमा आएका सामग्रीले सरकार आतंकित भएको देखिन्छ। यद्यपि सामाजिक सञ्जाललाई नियमन गर्नु र व्यवस्थित गर्नु आवश्यक छ। तर दोहोरो अर्थ लाग्नेगरी विरोधलाई दबाउने नियतले ल्याइएको सामाजिक सञ्जाल नियमन गर्ने निर्देशले कदापि पद्धतिलाई बलियो र दिगो बनाउन सक्दैन। के अहिले भइरहेका विरोधले यो राजनीतिक पद्धति धर्मराइसकेको हो ? के यति कमजोर जगमा रहेको राजनीतिक पद्धति दिगो बन्न सक्छ ? के उच्चस्तरको लोकतन्त्र भनेको केही मुठ्ठीभर व्यक्तिहरूको निर्देशनमा सञ्चालन हुने कुलीनतन्त्रीय पद्धति हो ? अब पनि ठूला राजनीतिक पार्टी र राज्य सञ्चालकहरूले समयमै समयको चाप र तापलाई बुझ्न सकेनन् भने यसले ठूलो भयावह अवस्थामा मुलुकलाई नपुर्याउँला भन्न सकिँदैन।"
नेपाल सुपर लिगमा इलामले झापालाई हरायो,काठमाडौं : स्पोर्टिङ इलाम फुटबल क्लबले झापा एएफसीलाई पराजित गर्दै नेपाल सुपर लिग (एनएसएल)मा पहिलो जित दर्ता गराएको छ। त्रिपुरेश्वरस्थित दशरथ रंगशाला मैदानमा सम्पन्न खेलमा इलामले झापालाई १० गोलअन्तरले पराजित गर्दै विजयी भएको हो। विदेशी खेलाडी अमाथ एनडाले गरेको एक गोल इलामका लागि निर्णायक गोल साबित भयो। उनले खेलको ८७औँ मिनेटमा गोल गरे। त्यसअघि खेलको ८२औँ मिनेटमा इलामले पेनाल्टी पाएको थियो। तर अमाथ पेनाल्टीमा गोल गर्नबाट चुकेका थिए। योगेश गुरुङले पेनाल्टी क्षेत्रभित्र भरत खवासलाई लडाएपछि रेफ्री उमेश बिडारीले पेनाल्टी दिएका थिए। तर अमाथको प्रहार पोस्टभन्दा माथिबाट बाहिर गयो। दुई खेल खेलको इलामको यो पहिलो जित हो। यसअघि भएको पहिलो खेलमा इलाम काठमाडौं रेजर्ससँग १० गोलअन्तरले पराजित भएको थियो। भोलि फुटबल क्लब चितवन र काठमाडौं रेजर्स फुटबल क्लबबीच खेल हुनेछ।
टिकेन सेयर बजारको उत्साह,"काठमाडौं : सेयर बजारमा सोमबार दोहोरो अंकको गिरावट आएको छ। साताको दोस्रो दिन नेप्से परिसूचक ११२७ अंकले घटेर १८९६६७ अंकमा कायम भएको हो। आइतबार ४७ अंकले बढेको बजारमा २ अर्बमाथिको कारोबार भएको थियो। सोमबार कारोबार रकम पनि १ अर्ब ७५ करोडमा खुम्चिएको छ। यस्तै सेन्सिटिभ इन्डेक्स २१२ अंकले घटेर ३६२६९ अंकमा कायम हुँदा कारोबारमा आएका ४ बाहेक सबै समूहथत उपसूचक रातो बने। सोमबार दिनभर ५२ हजार ४ सय ८० कारोबारमार्फत् २ सय ९० स्क्रिप्टका ६० लाख १७ हजार ३ सय ९७ कित्ता सेयर १ अर्ब ७५ करोड ४७ लाख ५० हजार ७ सय ५५ रुपैयाँमा किनबेच भए। कारोबारमा आएका १ सय ६६ कम्पनीको सेयर मूल्य घट्दा ६५ वटाको बढेका छन् भने ८ वटाको यथावत रह्यो। यसदिन सबैभन्दा बढी अपर स्यांगे हाइड्रोको सेयर मूल्य बढेको छ। कम्पनीको भाउ १० प्रतिशतले बढ्दा अभियान लघुवित्त, माथिल्लो मैलुङ खोला जवि, शुभम् पावर र बिशाल बजार कम्पनीका सेयरधनी कर्माधिक कमाउनेको सूचीमा परे। यता स्वाभिमान लघुवित्तका लगानीकर्ताले सबैभन्दा बढी ८०४ प्रतिशत गुमाएका छन्। एनआईसी एसिया ब्यालेन्स्ड फन्ड, स्वरोजगार लघुवित्त, मिर्मिरे लघुवित्त र थ्रिस्टार हाइड्रोको सेयर मूल्य सर्वाधिक घटेका छन्। कारोबार सुरु भएदेखि सामान्य बढेको नेप्से परिसूचक दिनभरको उतारचढाव पछि रातो बनेको हो। दोस्रो उत्तराद्र्धमा नेप्से हरियो बन्न सकेन। बजार घटेसँगै लगानीकर्ताको कुल सम्पति १७ अर्ब रुपैयाँले घटेको छ। यसदिन बजार पुँजीकरण २९ खर्ब २४ अर्ब ४२ करोड रुपैयाँ कायम भएको छ।"
बनेपाको पुण्यमाता खोलामा पक्की पुल निर्माण सुरु,"काभ्रे : काभ्रेको बनेपा नगरपालिकामा रहेको पुण्यमाता खोलामा पक्की पुल निर्माण सुरु भएको छ। नगरपालिकाको वडा नम्बर ८ र ११ जोड्न राधेराधे पुण्यमाता खोला सिनागालमा पक्की पुल निर्माण हुने भएको हो। आर एस निर्माण सेवाले ५ करोड ५७ लाख ५५ हजार ८ सय २० रुपैँयामा २०८० साल असोज २५ गते डेढ वर्षमा सक्नेगरी पुल निर्माणको जिम्मा पाएको छ। नवनिर्मित पुलको लम्बाइ २० मिटर र चौडाइ ८४ मिटर रहेको छ। पुलको शिलान्यास गर्दै पुर्वमन्त्री तथा संघीय सांसद गोकुलप्रसाद बास्कोटाले पुल गुणस्तर र समयमै बनाउन ठेकेदार कम्पनीलाई आग्रह गरे। 'विकास निर्माणमा मैले सक्ने सहयोग र पहल गर्छु। तर परिसकेको योजना, बन्न लागेको काममा नरोकिनुहोस्।' उनले भने, 'यसै ठाउँमा बन्न थालेको बनेपा, धुलिखेल र पनौती संयुक्त पुण्यमाता करिडोर निर्माण अलपत्र परेकोमा मलाइ चिन्ता छ। करिडोर किन बनेन आज मेरो प्रश्न छ। मुद्दा हाल्नेहरुसँग मेरो प्रश्न छ। अब नगरपालिका र सरकारले यो काम अगाडि बढाउनुपर्यो।' २०७५ सालमा माटो परीक्षण गरी २०७७ सालमा पुलको डिजाइन सम्पन्न भएको थियो। तर २०७८ सालमा दुई पटकसम्म टेन्डर गर्दा पनि टेन्डर नपरेपछि पुल निर्माणमा ढिलाइ भएको वडाअध्यक्ष शिव कुमार थापाले जानकारी दिए। २०७९ सालमा फेरी पनि टेन्डर गर्दा तोकिएको रकमभन्दा करिब ४० लाख बढीमा मात्र टेन्डर परेपछि प्रक्रिया अगाडि बढेको थिएन। त्यसपछि २०८० सालमा चौथो पटक गरेको टेन्डरबाट आर एस निर्माण सेवाले जिम्मा पाएको हो। पुर्वाधार विकास कार्यालय धुलिखेलका इन्जिनियर धुब्र खुलाल थापाले दुई लेनमा सवारी गुड्ने र साइड साइडमा मानिस हिड्ने फराकिलो पुलमा ५० टनको क्षमता भएको बताए। आर एस निर्माण सेवाका प्रोजेक्ट म्यानेजर सुरज कुमार गौतमले भने, 'दलदले माटोमा स्ट्रक्चर बनाउँदा भासिदै जाने सम्भावना हुन्छ। पुलमा एकातिर १६ वटा र अर्कोतिर १६ वटा पाइल राखिनेछ। सिग्नल इस्पामको पुल भएकोले दुइतिर खम्बा हुन्छ। बीचमा केही हुँदैन। यसो गर्दा पुल बलियो पनि हुन्छ।' पुण्यमाता खोलामा पक्की पुल निर्माण गर्न बजेट सुनिश्चित भएपनि पटक पटक टेन्डर गर्दा पनि टेन्डर नपरेपछि स्थानीय समेत चिन्तित थिए। नवनिर्मित पुल सञ्चालनमा आएपछि बनेपा नगरपालिकाको वडा नम्बर ११, १२ र पनौती नगरपालिका४ मा सहजै यात्रा गर्न सकिने स्थानीय जयराम गिरीले बताए। उनले भने, 'यो पुल सञ्चालमा आएपछि बजारबाट सिनागाल जान फेरो बाटो जानुपर्दैन। त्यसैले धेरै सहज हुन्छ।'"
मिलेमतोमा खोलिएको ठेक्का रद्द,ओखलढुंगा : सहरी विकास तथा भवन कार्यालय ओखलढुंगाले विद्युतीय खरिद प्रणाली सञ्चालन निर्देशिका २०८० मिचेर खोलेको ठेक्का रद्द गरेको छ। केही निर्माण व्यवसायीलाई ठेक्काको काम दिएर कमिसन लिने शर्तमा खोलिएको बोलपत्र रद्द भएको हो। कार्यालयका निमित्त प्रमुख अनुज श्रेष्ठले स्थानीय ३ जना निर्माण व्यवसायीमार्फत विभिन्न ८ योजनाको ठेक्काको दरभाउपत्र मिलेमतोमा दर्ता गरेका थिए। सार्वजनिक खरिद अनुगमन कार्यालयले २०८० साउन १ गतेदेखि सरकारी कोषबाट हुने खरिद अनिवार्य विद्युतीय खरिद प्रणालीबाट गर्न निर्देशिका बनाएर परिपत्र गरे पनि कार्यालयले हार्डकपी बोलपत्र बिक्री गरेर ठेक्का खोलेको थियो। यस सम्बन्धमा अन्नपूर्ण पोस्ट् दैनिक र अन्नपूर्ण अनलाइनमा समाचार प्रकाशन भएपछि आइतबार दैनिक पत्रिकामा सूचना निकालेर ठेक्का रद्द गरेको हो। सूचनामा सार्वजनिक खरिद अनुगमन कार्यालयको निर्देशन पालन गर्दै हार्डकपी ठेक्का रद्द गरेको जनाइएको छ। ओखलढुंगाका ७ र सोलुखुम्बुको १ गरी ८ वटा निर्माणका १ करोड ५० लाख बढीको निर्माणको ठेक्का स्थानीय पत्रिकामा गोप्य रूपमा सूचना प्रकाशित गरी सूचना लुकाएर कार्यालयले बोलपत्र बिक्री गरेको थियो। सार्वजनिक खरिद ऐन २०६३ अनुसार तयार पारिएको निर्देशिकामा सरकारी कोषको प्रयोग गरी खरिद गर्ने संस्थाले खुल्ला रूपमा बोलपत्र वा पूर्व योग्यता वा प्रस्ताव आह्वान गरी निर्माण कार्य वा मालसामान वा परामर्श सेवा वा अन्य सेवा खरिद गर्दा विद्युतीय खरिद प्रणालीमार्फत मात्र गर्नुपर्ने व्यवस्था छ। उक्त व्यवस्था सम्झाउँदै कार्यालयले देशभरका सरकारी निकायलाई २०८० असार २४ गते पत्राचार गरेर निर्देशिका अनिवार्य कार्यान्वयन गर्न परिपत्र गरेको भए पनि कार्यालयका निमित्त प्रमुख अनुज श्रेष्ठ र जिल्लाका केही निर्माण व्यवसायीको मिलेमतोमा स्थानीय पत्रिकामा सूचना दिई उक्त पत्रिकासमेत सार्वजनिक नगरी सिमित व्यक्तिको बोलपत्र दर्ता गराएका थिए। मिलेमतोको विषयमा निर्माण व्यवसायी संघ ओखलढुंगाले उजुरी गरे पनि सुनुवाइ भएको थिएन। समाचार प्रशासन भएपछि छानबिन हुने र फस्ने डरले कार्यालय प्रमुख श्रेष्ठले ठेक्का रद्द गरेको संघका अध्यक्ष विनोद ताम्राकारले बताए। उनले सञ्चार माध्यममा समाचार आएपछि प्रशासनलाई दबाब बढेको भन्दै सरकारी निकायले यस बारेमा छानबिन गरेर कारबाही गर्नुपर्ने माग गरे। यसरी भएको थियो मिलेमतो कार्यालयले कात्तिक १२ गते सूचना प्रकाशन गर्न दिएको स्थानीय पत्रिका बोलपत्र खरिद गर्ने अवधिसम्म बजारमा वितरण भएन। म्याद सकिएपछि सूचना सार्वजनिक भएको थियो। ८ ओटा ठेक्कामा प्रकृया पुर्याउन प्रतिठेक्का ३ वटाका दरले मात्र दरभाउपत्र दर्ता गरेर खोल्ने काम भएपछि मात्रै पत्रिका सूचना पाटीमा टाँसियो। कार्यालयले ३ जना निर्माण व्यवसायीहरूले ल्याएका २४ वटा दरभाउपत्र मिलाएर दर्ता गर्यो। यसरी पेस गर्नेमा सबैजसो फर्म एक अर्कामा दोहोरिएका छन्। यसरी विदाको समयमा सूचना निकालेर सूचना नै सार्वजनिक रूपमा वितरण नगरी हार्डकपी दरभाउपत्र खरिद गर्ने प्रक्रिया थालेपछि निर्माण व्यवसायी संघले उजुरी गरे पनि सुनुवाइ भएन। संघले उजुरी दिएपछि निर्माण व्यवसायीहरूसँग छलफल भए पनि कार्यालय प्रमुखले सबै व्यवसायीलाई मिलेर आउन र आगामी दिनमा हुने काम मिलेर लिन प्रस्ताव गरेको थियो। गैरकानुनी काम गर्न कार्यालय प्रमुखबाटै प्रस्ताव गरेपछि छलफलमा निष्कर्ष ननिस्केको निर्माण व्यवसायी सोचन शाक्य बताउँछन्। विद्युतीय प्रणालीमा खरिद गर्न खरिद अनुगमन कार्यालयको निर्देशन विपरीत विदामा सूचना निकालेर खुल्ला प्रतिस्पर्धालाई सीमित गरेको विषयमा कार्यालयका प्रमुख श्रेष्ठले त्यस्तो कुनै नियम नमिचेको दाबी गरे। प्रदेश सरकारको निर्देशनअनुसार ठेक्का रद्द गरेको भनेर अहिले सूचना निकालेका छन्। १ करोड ५० लाखबढीका विभिन्न आठवटा निर्माणका काममा लेनदेन भएकाले छानबिन गर्न स्थानीयले माग गरेका छन्। कार्यालयले प्रकाशित गरेको सूचना भएको पत्रिका बजारमा वितरण भएको थिएन। कार्यालय र केही व्यवसायी मिलेर सूचना भएको पत्रिका सबै किनेको आशंका गरिएको छ। यसअघि पनि कमिसन दिने व्यवसायीलाई ठेक्का दिन कार्यालयले प्रकृया पुर्याउन मात्रै गोप्यरूपमा सूचना प्रकाशित गर्ने गरेको आरोप लाग्दै आएको थियो।
चिम्टेश्वरमा पर्यटक ल्याउन पहल,नुवाकोट : आन्तरिक तथा बाह्य पर्यटन प्रवर्द्धनका लागि नुवाकोटमा कार्यक्रम सञ्चालन भएका छन्। बेलकोटगढी नगरपालिकामा रहेको प्रसिद्ध धार्मिक तथा ऐतिहासिक क्षेत्र चिम्टेश्वरको प्रवर्द्धन गर्न समिति गठन गरिएको हो। बेलकोटगढी नगरपालिकाको कार्यपालिका बैठकबाट समिति गठन गर्ने निर्णयसँगै यसको अध्यक्षको जिम्मेवारी बेलकोटगढी २ का वडाध्यक्ष रामचन्द्र तिमिल्सिनालाई दिइएको छ। समितिको संरक्षकमा मेयर जगतबहादुर गुरुङ र सल्लाहकारमा उपमेयर शिवप्रसाद दाहाल रहेका छन्। बेलकोटगढीलाई पर्यटनमार्फत चिनाउने र आन्तरिक तथा बाह्य पर्यटक भित्र्याउने उद्देश्यकासाथ समिति गठन गरेर यसको प्रचार प्रसार थालिएको मेयर जगतबहादुर गुरुङको भनाइ छ। बेलकोटगढीको माथिल्लो भेगमा रहेको चिम्टेश्वर धार्मिक तथा ऐतिहासिक रूपले निकै प्रख्यात रहेको छ। पछिल्लो समय उक्त क्षेत्रमा आन्तरिक पर्यटकसमेत घुम्न तथा मन्दिर दर्शनका लागि जाने गरेको उपमेयर शिवप्रसाद दाहालको भनाइ छ।
सङ्खुवासभामा निर्माण भएको २२० केभी वसन्तपुर सबस्टेसन सञ्चालनमा,"काठमाडौं : कोशी करिडोर २२० किलो भोल्ट (केभी) प्रसारणलाइन आयोजना अन्तर्गत सङ्खुवासभाको धर्मदेवी नगरपालिकामा निर्माण गरिएको वसन्तपुर सबस्टेसन सञ्चालनमा आएको छ। नेपाल विद्युत प्राधिकरणले समुद्र सतहबाट २ हजार ४ सय ५० मिउचाइमा निर्माण गरेको २२०१३२३३ केभी क्षमताको वसन्तपुर सबस्टेसन आइतबार चार्ज गरी सञ्चालनमा ल्याएको छ। आयोजना अन्तर्गत नै सुनसरीको इनरुवा र सङ्खुवासभाको तुम्लिङ्टार तथा बानेश्वर २२० केभी सबस्टेसन गत वर्षको साउनबाटै सञ्चालित छन्। सबस्टेसनहरु निर्माणका लागि भारतीय कम्पनी एलएण्डटीसँग २०७५को असारमा २ करोड ६१ लाख अमेरिकी डलरमा ठेक्का सम्झौता भएको थियो। प्राधिकरण काकार्यकारी निर्देशक कुलमान घिसिङले कोशी प्रदेशका ताप्लेजुङ, तेह्रथुम, सङ्खुवासभा र भोजपुर जिल्लामा निजी क्षेत्रले निर्माण गर्ने र गरिरहेका जलविद्युत् आयोजनाहरुबाट उत्पादित विद्युत राष्ट्रिय प्रसारण प्रणालीमा प्रवाह गर्न र वितरणका लागि मेरुदण्डका रुपमा पूर्वाधार तयार भएको बताए। वसन्तपुर सबस्टेसनमा तुम्लिङ्टार र ताप्लेजुङको ढुङ्गेसाँघु सबस्टेसनबाट विद्युत् आउने छ। वसन्तपुरबाट सुनसरीको भोक्राहा नरसिंह गाउँपालिकास्थित इनरुवा सबस्टेसनसम्मको २२० केभी डबल सर्किट टावर निर्माण गरी टावरको एकतर्फ मात्रतार तानेर लाइन सञ्चालनमा ल्याइएको छ। वसन्तपुरबाट बानेश्वर हुँदै तुम्लिङ्टारसम्म करिब ३० किलोमिटर २२० केभीडवल सर्किट प्रसारणलाइनको एउटा सर्किट निर्माण सम्पन्न भइसकेको छ। इनरुवावसन्तपुरतुम्लिङटार प्रसारणलाइनको लम्बाइ १०५ किलोमिटर छ। डबल सर्किटटावर निर्माण गरिएको छ भने हाल सिंगल सर्किटतार मात्र तानी लाइन सञ्चालनमा ल्याइएको छ। नेपाल सरकारको लगानी र भारत सरकारको निर्यात आयात (एक्जिम) बैंकको सहुलितपूर्ण ऋणमा कोशी करिडोर २२० केभी प्रसारणलाइन आयोजना अन्तर्गत तुम्लिङ्टार, वसन्तपुर र बानेश्वरमा सबस्टेसन र प्रसारणलाइनको निर्माण गरिएको हो। अरुण तथा तमोर नदी र त्यसका सहायक खोलानालामा निर्माण हुने र भइरहेका जलविद्युत आयोजनाबाट उत्पादित विद्युत कोशी करिडोर २२० केभी प्रसारणलाइनमार्फत इनरुवा सबस्टेसनमा जोडिने छ। कोशी प्रदेशका भोजपुर, सङ्खुवासभा, तेह्रथुम र ताप्लेजुङमा निर्माण हुने जलविद्युत आयोजनाको विद्युत राष्ट्रिय प्रसारणलाइनमा जोड्न कोसी करिडोरको निर्माण गरिएको हो। कोशीकरिडोर अन्तर्गत वसन्तपुरढुङ्गेसाँघु (ताप्लेजुङ) खण्ड प्रसारणलाइन र ढुंगेसाँघुमा १३२ केभी सबस्टेसन निर्माणाधीन छन्। करिब ३४ किलोमिटरडबल सर्किट प्रसारणलाइनमा पर्ने १२८ वटा टावरमध्ये ६ वटाको मात्र निर्माण बाँकी छ। एउटा सर्किटको २६ किलोमिटर तार तानिएको प्रसारणलाइन आगामी माघभित्र सम्पन्न गर्ने लक्ष्यका साथ काम भइरहेको छ। वसन्तपुरढुंगेसाँघु २२० प्रसारणलाइनको अर्को सर्किट निर्माणका लागि ठेक्का सम्झौता भई काम सुरु भइसकेको छ। नेपाल सरकार र प्राधिकरणको लगानीमा भइरहेको उक्त काम आगामी फागुनभित्र सम्पन्न गर्ने लक्ष्य राखिएको छ। ढुङ्गेसाँघु सबस्टेसनको निर्माण ९५ प्रतिशत सकिएको छ। उक्त प्रसारणलाइनमा ताप्लेजुङमा निर्माणको अन्तिम चरणमा रहेका ७३७३ मेगावाटका मध्य तमोर र मध्य मेवाखोला जलविद्युत् आयोजनाहरु जोडिने छन्। अनुमानित लागत ११ करोड २० लाख अमेरिकी डलर रहेको प्रसारणलाइन आयोजना नेपाल सरकारको लगानी र भारत सरकारले एक्जिम बैंकबाट प्राप्त सहुलितपूर्ण ऋणमा निर्माण भएको हो। एक्जिम बैंकबाट आयोजनाका लागि ९ करोड अमेरिकीडलर सहुलितपूर्ण ऋण प्रवाह भएको छ। कोशी करिडोर प्रसारणलाइन आयोजनामार्फत तुम्लिङटारदेखि बसन्तपुरसम्म करिब एक हजार मेगावाट, ढुङ्गेसाँघुदेखि वसन्तपुरसम्म करिब एक हजार मेगावाट र वसन्तपुरदेखि इनरुवासम्म करिब दुई हजार मेगावाट विद्युत प्रसारण गर्न सकिन्छ। कोशीकरिडोर नेपालको हालसम्मको सबभन्दा लामो दूरीको २२० केभी प्रसारणलाइन हो।"
पर्यटन प्रवर्द्धन लागि फालेलुङ महोत्सवको तयारी,"फिदिम : सिमापार पर्यटन प्रवर्द्धन गर्ने उद्देश्यले पाँचथरको फालेलुङ गाँउपालिका ४ थाप्लिटारस्थित सिर्लिङ्गेमा प्रथम फालेलुङ पर्यटन महोत्सव २०८०को तयारी गरिएको छ। महोत्सवका लागि नेपाल भारतको सिमा छुट्याएको एक नम्बर जंगे पिलर रहेको तीनसिमाना नजिकैको स्थान छानिएको हो। सिमापार पर्यटन प्रवर्द्धन गर्ने उद्देश्यले सिमाक्षेत्रमा महोत्सवको तयारी गरिएको आयोजक तीन सिमाना जन सेवा समाज नेपालले फिदिममा पत्रकार सम्मेलन गरी जनाएको हो। मंसिर २५ गतेदेखि तीन दिनसम्म महोत्सव सञ्चालन गर्ने तयारी छ । प्राकृतिक तथा जैविक विविधताबाट आर्थिक उपार्जन गरौँ, पर्यटन प्रवर्द्धन गरी फालेलुङलाई समृद्ध बनाऔँ भन्ने मूल नाराका साथ महोत्सव गर्न लागिएको हो। तीन हजार तीन सय ३२ मिटरको उचाईमा आयोजना गर्न लागिएको महोत्सवमा आन्तरिक र बाह्य गरी पाँच हजार पर्यटकहरु सहभागी गराउने आयोजकका लक्ष्य छ। पर्यटकीय स्थलहरुको प्रवर्द्धन र विकास गर्ने, जैविक तथा प्राकृतिक वस्तुहरुको प्रचार प्रसार गर्ने, आन्तरिक तथा बाह्य पर्यटनमा टेवा पुर्याउने, जातजाति, भाषा, धर्म तथा सँस्कृतिको संरक्षण तथा संवर्द्धन गर्ने उद्देश्यका साथ महोत्सवको तयारी गरिएको हो। महोत्सवस्थलबाट सूर्योदय र सूर्यास्तको दृश्यावलोकन गर्न सकिने आयोजक संस्थाका अध्यक्ष योगेन्द्र सावदेन (लेन्जो) ले जानकारी दिए। यहाँबाट सगरमाथा, कुम्भकर्ण, कञ्चन्जंघा लगायतका आठ वटा हिमालको दृश्यावलोकन गर्न सकिन्छ। महोत्सवमा स्थानीय कला संस्कृति र झाँकीहरु प्रदर्शन गर्ने तयारी छ। त्यस्तै गरी चौँरीजन्य वस्तुहरुको स्टल र स्थानीय उत्पादनहरु महोत्सवमा प्रदर्शन गरिने सावदेनले जानकारी दिए।"
"३३ प्रतिशत मात्रै एयरलाइन्स सञ्चालन, अरू किन भए बन्द ?","काठमाडौं : विश्वमै यातायातका दृष्टिकोणले सबैभन्दा सुरक्षित मानिन्छ, हवाई सेवा। दैनिक लाखौं मानिस विश्वको एक कुनादेखि अर्को कुनासम्म हवाई सेवाबाटै सुरक्षित यात्रा गर्छन्। तर, यही हवाई सेवा आफैं भने जहिल्यै असुरक्षित रहँदै आएको छ। मुलुकको उड्डयन इतिहासको करिब ७५ वर्षमा ६३ वटा निजी वायुुसेवा कम्पनी आए। झन्डै ६६ प्रतिशत खारेज भए। ३४ प्रतिशत मात्रै सञ्चालनमा छन्। यति छोटो अवधिमा यति धेरै हवाई सेवा कम्पनी किन अस्तित्वविहीन भए त ? विज्ञहरू भन्छन्, वित्तीय जोखिमै नै प्रमुख कारण हो। राष्ट्रिय ध्वजाबाहक नेपाल वायुसेवा निगमपछि मुलुकका निजी क्षेत्रबाट दर्जनौं हवाई सेवा कम्पनी सञ्चालनमा आए। पञ्चायतकालदेखि नै निजी हवाई सेवा कम्पनीले उडान सुरु गरेका थिए। ०४६ सालको प्रजातन्त्र पुनस्र्थापनापछि पनि निजी क्षेत्रका हवाई सेवा कम्पनी थुप्रै सञ्चालन भए। तर, सबै अधिकांश दिगो हुन् सकेनन्। हाल २१ वटा वायुसेवा कम्पनीले सेवा दिइरहेको नेपाल नागरिक उड्डयन प्राधिकरणले जनाएको छ। वायुसेवा कम्पनी सञ्चालन गर्न कम्तीमा तीनवटा जहाज हुनुपर्ने नियम छ। सरकारले खुकुलो हवाई नीति लिएपछि सन् १९९० सालबाट थुप्रै वायुसेवा कम्पनीहरू सञ्चालनमा आए। हवाई सेवा आकर्षक पेसाका रूपमा पनि मानिन्छ। यो व्यवसायमा आकर्षण बढ्नु र प्रतिस्पर्धा हुनु राम्रो भएको प्राधिकरणका कर्मचारीहरू बताउँछन्। तर, आर्थिक पाटो कमजोर हुँदै जाँदा विमान सेवाहरू बन्द हुने क्रम बढेको प्राधिकरणका कर्मचारी बताउँछन्। हवाई दुर्घटना र वित्तीय स्थायित्व नहुँदा जहाजहरू आउने र चलाउन नसकेर बन्द हुने गरेको प्राधिकरणका सूचना अधिकारी ज्ञानेन्द्र भुल बताउँछन्। आकर्षण पेसा देखेर लगानी गर्न सञ्चालकहरू आउँछन्, प्रवक्ता भुल भन्छन्, तर १२ वटा जहाज दुर्घटना भएपछि त्यसलाई अघि लैजान फाइनान्सियल ब्याकअप हुँदैन र कम्पनी नै बन्द हुन्छन्। पर्याप्त तयारी र अध्ययन नगरी लगानीकर्ता अघि बढ्दा हवाई सेवा कम्पनी बन्द हुने क्रम बढेको विज्ञहरूको भनाइ छ। वायुसेवा कम्पनी सञ्चालनका लागि दक्ष जनशक्तिसँगै प्रयाप्त लगानी हुन आवश्यक रहेको हवाई विज्ञ अच्युतराज पहाडी बताउँछन्। बन्द भएका कम्पनीहरूको मुख्य कारण नै वित्तीय स्थायित्व नहुनु भएको पहाडी बताउँछन्। उड्डयन क्षेत्रमा फाइनान्सियल ब्याकग्राउन्ड नभइकन चलाउँछु भनेर रहर गर्दा कम्पनी बन्द भएका छन्, उनी भन्छन्, राम्रोसँग कम्पनी स्थापीत भए पनि बन्द भएका छन्, त्यो भनेको वित्तीय व्यवस्थापन गर्न नसक्नु नै हो। हवाई व्यवसायलाई व्यापारका रूपमा हेर्ने र नाफा हुन नसकेपछि बन्द गर्ने प्रवृत्ति बढेको बताउँछन् पूर्ववरिष्ठ क्याप्टेन केबी लिम्बू। एयरलाइन्स खोलेपछि पैसा कमाइ हालिन्छ भन्ने सोचले सञ्चालकहरू ग्रस्त हुँदा पनि बन्द हुने क्रम बढेको लिम्बू बताउँछन्। उड्डयन क्षेत्र व्यापार मात्र नभई उद्योगका रूपमा भएकाले लामो समयसम्म पैसाको जोहो (रिभल्भिङ फन्ड) गर्न सक्नुपर्ने उनको भनाइ छ। यसका साथै जहाजको प्राविधिक पक्षको मर्मतसम्भारका लागि पर्याप्त जगेडा पाटपुर्जा नहुने, दीर्घकालीन सोचको कमी, अन्यत्र क्षेत्रमा लगानी जस्ता कारणले पनि विमान कम्पनीहरू बन्द हुन पुगेको विगतका उदाहरण भएको लिम्बूले बताए। अझ विश्वबजारमा कालो धनलाई सेतो बनाउनका लागि पनि उड्डयनमा छिर्ने तर उपयुक्त बिजनेस योजना नबनाउँदा डुब्ने गरेको उनको भनाइ छ। एयरलाइन्स कम्पनीहरू दिगो हुन नसक्नुको पहिलो कारण नै बिजनेस योजना नहुनु भएको नेपाल वायुसेवा निगमका पूर्वमहाप्रबन्धक डिमप्रसाद पौडेल बताउँछन्। अस्वस्थ्य प्रतिस्पर्धा गर्ने उद्देश्यले कम्पनी सुरु गर्नु, यस क्षेत्रका अनुभव नभएका व्यक्तिहरूले कम्पनी खोल्नु, पर्यटक संख्यामा भएको कमीले आन्तरिक उडानको व्यापार घटनु, अनुभवहीन व्यवस्थापन लगायतका कारणले गर्दा वायुसेवा कम्पनी दिगो हुन नसकेको पौडेल बताउँछन्। पुराना जहाजका कारण व्यवसायमा असर पर्ने भन्ने सत्य नभएको उनको तर्क छ। सरकारी स्तरमा वायुसेवाका बारेमा योजना नहुँदा पनि यसको असर व्यवसायमा परेको उनको भनाइ छ। हाम्रो जस्तो देशमा कति जहाज चाहिन्छन्, यात्रुसंख्या कसरी बढेको छ ? आगामी ५ वर्षमा कति जहाज थप्नुपर्छ, कति कम्पनी दिगो हुन सक्छन् ? जस्ता पक्षमा सरकारको अध्ययन छैन, पौडेल भन्छन्, खुला आकाश नीति अवलम्बन गरेपछि आएर माग्ने जतिलाई अनुमति दिने चलन पनि छ। पर्यटन मन्त्रालयका पूर्वसचिव केदारबहादुर अधिकारी मन्त्रालयले इजाजतपत्र दिनुअघि व्यावसायिक योजना, वित्तीय विवरण, जहाजको संख्या, प्राविधिक पक्ष जस्ता विषयमा मूल्यांकन गर्ने गरेको बताउँछन्। तर, वित्तीय रूपमा कतिसम्म अघि बढ्न सक्छ, वित्तीय जोखिम बहन गर्न सक्छ कि सक्दैन भन्ने मन्त्रालयले नहेर्ने अधिकारीको भनाइ छ। वायुसेवा कम्पनीहरू धेरै बन्द हुनुमा सञ्चालनमा रहेका विमानस्थलहरूको गुणस्तरले पनि असर गर्छ। दुर्गम भेगका विमानस्थलमा रनवे छोटो हुँदा ठूला जहाज जान सक्दैनन्, साना जहाज र कम सिट क्षमताका जहाज र यात्रु संख्यामा हुने कमी कारण पनि कम्पनीहरू टिक्न गाह्रो हुने गरेको पूर्वसचिव अधिकारी बताउँछन्। व्यावसायिकताका लागि नीतिगतभन्दा पनि व्यावसायिक योजना बनाएर कम्पनी खोले मात्र निरन्तरता पाउने उनको भनाइ छ। कम्पनीहरूले आन्तरिक व्यवस्थापन राम्रोसँग गर्न नसक्दा पनि बन्द भएका उदाहरण थुप्रै रहेको उनको भनाइ छ। वित्तीय जोखिमका कारण वायुसेवा कम्पनीहरू बन्द हुने क्रम बढ्दै गएकाले प्राधिकरणले विशेष ध्यान दिनुपर्ने हवाईविज्ञ पहाडी बताउँछन्। कम्तीमा १ वर्षको वित्तीय जोहो भएका कम्पनीहरूलाई मात्रै हवाई सेवा अनुमति दिनुपर्ने उनको सुझाव छ। प्राधिकरणले सुरक्षा र प्राविधिक पक्षमा मात्र हेर्ने भएकाले कम्पनीका वित्तीय पक्षका बारेमा जानकारी नहुने प्राधिकरणका सूचना अधिकारी भुलको भनाइ छ। नियामक निकाय नेपाल नागरिक उड्डयन प्राधिकरणको तथ्यांकअनुसार सञ्चालित २१ वायुसेवा कम्पनीका विभिन्न १ सय ४ विमानले आन्तरिक हवाई सेवा दिँदै आइरहेका छन्। नेपालमा सञ्चालित वायुसेवा कम्पनीहरूसँग फिक्सिड विङ्स र हेलिकप्टहरू छन्। सञ्चालनमा रहेका २१ वायुसेवा कम्पनीमा १० फिक्सड् विङ्गस् र ११ हेलिकप्टर छन्। श्री एयरलाइन्ससँग भने दुवै किसिमका जहाज छन्। मकालु एयरले विमान उडानको अनुमति पाए पनि हालसम्म जहाज छैनन्। नेपाल एयरलाइन्ससँग १३ जहाज छन। तर, बोइङ ७५७, दुईवटा एम६० र ४ वटा वाइ१२ जहाज थन्किएका छन्। एउटा ट्वीनेटर बिग्रिएको छ। हाल नेपाल एयरलाइन्सले २ ट्वीनेटर, ४ एयरबस ३२०३३० बाट उडान भर्दै आएको छ। निजी वायुसेवा प्रदायकमा सबैभन्दा बढी बुद्ध एयरसँग विमान छन्। बुद्ध एयरले आन्तरिक बजारमा प्रमुख हिस्सा ओगटेको छ। नागरिक उड्डयन प्राधिकरणले गुण एयरलाइन्सका जहाज निलम्बन गरेको छ। कसरी पाइन्छ उडान अनुमति ? जहाज कम्पनी सञ्चालनका लागि पर्यटन मन्त्रालयको इजाजत लिनुपर्छ। यसका लागि कम्पनीको बिजनेस प्लान, प्राविधिक एवं प्रशासनिक रिपोर्ट बुझाउनुपर्छ। यसका लागि मन्त्रालयमा सहसचिव नेतृत्वमा मूल्यांकन समिति गठन हुन्छ। उक्त समितिले सबै कागजातको जाँचबुझपछि सैद्धान्तिक सहमति दिन्छ, त्यसलाई इजाजतपत्र भनिन्छ। यो प्रक्रिया पूरा भएपछि नागरिक उड्डयन प्राधिकरणमा जानुपर्छ। उडान अनुमति (एओसी) का लागि प्राधिकरणमा निवेदन दिनुपर्छ। उडान अनुमति दिने ५ वटा चरण हुन्छन्। पहिलो प्रिएप्लिकेसन र दोस्रो एप्लिकेसनको चरणमा सम्बन्धित कम्पनीको बिजनेस प्लान, प्राविधिक रिपोर्टलगायत कति जहाज ल्याउने, कहाँ उडाउने, बजार कस्तो छ ? के गर्ने ? विषयको प्राधिकरणले अध्ययन गर्छ। तर, वित्तीय अवस्था भने प्राधिकरणले हेर्दैन। प्राधिकरणले उडान सुरक्षा र हवाई सुरक्षाको पक्षको मात्र नियमन गर्छ। तेस्रो प्रक्रिया भनेको डकुमेन्टेसन हो। कुन डकुमेन्ट चाहिने हो वा केके गर्ने भन्ने विषय हेरिन्छ। त्यसपछि चौथो चरणमा प्राधिकरणले एनओसी (नोटिस अफ कम्लिशन) दिन्छ। यो प्रक्रिया पूरा गरेपछि जहाज अर्डरको प्रक्रिया सुरु हुन्छ। त्यसपछि प्राधिकरणका प्राविधिकहरूले जहाजको चेकजाँच (इन्स्पेक्सन) गर्छन्। यी प्रक्रिया पूरा गरेपछि प्राधिकरणले जहाज उडानको अनुमति दिन्छ। बिचक्राफ्टदेखि एयरबससम्म सन् १९४९ मा भारतीय राजदूत सरजित सिंह महथाईले चार सिट क्षमता र एक इन्जिन भएको बिचक्राफ्ट बोनान्जा नेपालको गौचरणमा अवतरण गरेका थिए। अहिलेको त्रिभुवन अन्तर्राष्ट्रिय विमानस्थल भएको केही उच्च तर समतल डाँडोमा पहिलो विमान अवतरण भएको थियो। त्यसको अघिल्लो वर्ष नै सन् १९५० मा हिमालयन एभियसनको डकोटा विमानले चार्टर फ्लाइटको अनुमति पायो। उक्त विमानले गौचरणबाट कलकत्ताका लागि उडान भरेको थियो। सन् १९५५ मा तत्कालीन राजा महेन्द्रले गौचरणको नाम त्रिभुवन विमानस्थल राख्दै औपचारिक उद्घाटन गरे। सन् १९५७ मा त्रिभुवन विमानस्थलको घाँसे रनवेलाई पक्की बनाइयो। बिचक्राफ्ट बोनान्जाबाट उडान सुरु भएको नेपाली आकाशमा पछिल्लो चरणमा एयरबस ३३० सम्मका जहाजले उडान भरिरहेका छन्। नेपालमा वायुसेवा कम्पनीहरूको स्थापनाको इतिहास : पहिलो विमान सन् १९४९ मा आयो। तर, औपचारिक रूपमा भने करिब ९ वर्षपछि मात्रै तत्कालीन शाही नेपाली वायुसेवा निगमको स्थापना भयो। सन् १९५८ मा पोखरा, सिमरा, विराटनगर, भरतपुर र भैरहवामा गौतम बुद्ध विमानस्थल बने। नेपालको पहिलो उड्डयन कम्पनी निगम स्थापनापछि सन् १९६० मा नेपालले अन्तर्राष्ट्रिय नागरिक उड्डयन संगठनको सदस्यता प्राप्त गर्यो। यसै वर्ष नेपालमा पहिलो हवाई दुर्घटना पनि भएको थियो। निगमकोे डगलस सी ए७ए८०डिएल भैरहवा एयरपोर्टमा दुर्घटना भयो र आगो लाग्यो। उक्त दुर्घटनामा चालक दलका ४ जनाको निधन भएको थियो। विमानले यात्रु भने बोकेको थिएन। सन् १९६१ मा बेलायतकी महारानी एलिजाबेथ द्वितीयको भ्रमण भएको थियो। उनी डकोटा विमानबाट अवतरण गरेकी थिइन्। नेपालको हवाई इतिहासमा यो नै पहिलो चर्चित र उच्च तहको भ्रमण थियो। सन् १९६७ मा त्रिभुवन विमानस्थलको ३७५० फिटको रनवेलाई बढाएर ६,६०० फिटको बनाइयो। त्यही वर्ष जर्मनको लुफ्टहान्सा विमान नेपाल आयो। नेपालमा अवतरण गर्ने पहिलो जेट विमान त्यही थियो। सन् १९६८ मा थाई इन्टरनेसनलले जेट विमानद्वारा नेपालको लागि नियमित सेवा सुरु गर्यो। सन् १९९२ देखि लिइएको उदार उड्डयन नीतिले निजी क्षेत्र पनि हवाई सेवामा आकर्षित भयो। निजी विमान कम्पनी पनि हवाई सेवामा देखिए। सोही वर्ष नै पहिलो निजी क्षेत्रको विमान सञ्चालक कम्पनीका रूपमा नेकोन एयर सञ्चालनमा आयो। काठमाडौंमा स्थापना भएको नेकोन एयरले हउकर सिड्ली एचएस ७४८ विमानबाट सेवा सञ्चालन गरेको थियो। तर, वित्तीय जोखिमका कारण २००६ मा कम्पनी बन्द भयो। नेकोनसँगै एभरेस्ट एयर पनि सञ्चालनमा आयो। तर, उक्त कम्पनीको विमान दुर्घटनामा पर्यो। त्यसपछि नेपाल एयरवेज, बुद्ध एयरलाइन्स, गोर्खा एयरलाइन्स, मनाङ एयर, फिसटेल एयर, कस्मिक एयर, यती एयरलाइन्सलगायतका कम्पनीहरू सञ्चालनमा आए। सन् २००१ मा सांग्रिला एयर र कर्णाली एयर आंशिक रूपमा विलय भएर नेकोन एयर बने। सन् २००८ मा यसको सेवा बन्द भएको थियो। यीसँगै सञ्चालन अनुमति पाएका ६३ वायुसेवा कम्पनी अहिले बन्द अवस्थामा छन्। बीबी एयरवेजले पुनः सुचारुका लागि पहल सुरु गरेको प्राधिकरणका सूचना अधिकारी भुल बताउँछन्। तीबाहेक अन्य कम्पनीहरूले पुनः सुचारुका लागि पहल गरेका छैनन्। केही नयाँ कम्पनीहरू पनि अनुमतिको पर्खाइमा छन्। २३ वटा कम्पनीहरू अनुमतिको पर्खाइमा छन्। तर, यीमध्ये कुनै अघिल्लै चरणमा फर्किन्छन्, अनुमति नपाएसम्म भन्न सकिँदैन, भुलले बताए। यो पनि पढ्नुहोस सरकारको हस्तक्षेपले उड्डयन व्यवसाय संकटमा"
सख्खर बनाउने चटारो,"जनकपुरधाम : समयमै उखुको भुक्तानी र चलानी पुर्जी नपाउँदा महोत्तरीका किसान उखु पेलेर सख्खर बनाउन लागि परेका छन्। हिजोआज उखुबाट सख्खर बनाई बिक्री गर्न किसानलाई भ्याइनभ्याइ छ। स्थानीय जातको उखुबाट घरेलु प्रविधिमा बनाइने सख्खरको बढ्दो लोकप्रियताले स्थानीयलाई माग धान्न मुस्किल पर्ने गरेको महोत्तरी गौशाला नगरपालिका४ सुर्तीविकास चोकका मीठा उत्पादक उपेन्द्र साह बताउँछन्। उनका अनुसार पछिल्ला वर्षहरूमा किसानहरू मिठा बनाउन आकर्षित भएका छन्। छठ पर्वको एक महिना अगावैदेखि बजारमा मिठ्ठाको माग र भाउ बढ्ने गर्छ। छठमा मिठा (सख्खर) बाट बनाइएको परिकार मात्र प्रसादको रूपमा चढाइने भएकाले त्यसबेला माग बढ्ने गरेको हो। गौशाला नगरपालिका११ कालीपुरका किसान लक्ष्मी महतोले भने, कात्तिक र मंसिरमा उखु काटेर थप एउटा बाली उब्जाउने र मिठाले समेत राम्रो मूल्य पाउने भएपछि उत्पादन गरी बिक्री गर्न उखु किसानलाई भ्याइनभ्याइ हुन्छ। उखु उत्पादन गरेर काट्ने बेलामा चिनी मिलले न उखु काट्ने पुर्जी दिन्छ, न त समयमै उखुको भुक्तानी दिन्छ, त्यही भएर उखुबाट सख्खर बनाएर बेच्न थालेको छु। महोत्तरीको गौशाला, बर्दिबास, भंगाहा, औरही, सोनमासहितका क्षेत्रमा अहिले घरघरै तुर्पिन (उखु पेल्ने उपकरण) चलिरहेका भेटिन्छन्। अन्य दिनमा पनि मिठाको माग हुन्छ, तर छठमा मिठाको माग धेरै हुन्छ। तत्काल बिक्री गरी सुलभ रूपमा नगद बिक्री हुँदा उखु पेल्न थालिएको हो। गौशाला नगरपालिका४ का किसान देवनारायण साहले भने, चिनी मिलको ठेगानै हुँदैन, समयमा भुक्तानी दिँदैनन्, त्यसैले अन्य भौतारिनुभन्दा त नगद र सरल सुलभताका लागि धमाधम उखु पेल्दै छौं। महोत्तरीको सबैभन्दा बढी उखु उत्पादन हुने गौशालामा समेत उखु धमाधम पेल्न सुरु भएको छ। अहिले १ क्विन्टल सख्खर बनाउन झन्डै ८ देखि १० क्विन्टल उखु चाहिन्छ। यसरी उखुको जातअनुसार उखुको तौलमा घटबढ हुने तथा उखु कलिलो भएका कारण बढी उखु लाग्ने गरेको सख्खर कारिगर मो जुमराती अन्सारी बताउँछन्। उनले भने, ९ क्विन्टल छिप्पिएको उखुमा एक क्विन्टल मिठा (सख्खर) तयार हुन्छ, तर अहिले उखु कलिलो भएर झन्डै १० क्विन्टलमा १ क्विन्टल मिठा तयार हुन्छ। सामान्य रूपमा झन्डै ६० रुपैयाँको हाराहारीमा प्रतिकिलो सख्खर बिक्री हुने गरेको महोत्तरी गौशाला११ कालीपुरका व्यापारी अजयकुमार महतोले बताए।"
"बुकबिल्डिङमार्फत् आईपीओ : कट अफ मूल्य तय, सर्वसाधारणलाई प्रतिकित्ता ३६१ रुपैयाँ",काठमाडौं : सर्वसाधारण लगानीकर्ताले सर्वोत्तम सिमेन्टको सेयरमूल्य प्रतिकित्ता ३ सय ६१ रुपैयाँमा खरिद गर्न पाउने भएको छ। बुक बिल्डिङमार्फत् योग्य संस्थागत लगानीकर्ताका लागि कट अफ प्राइस ४०१ रुपैयाँ कामय भएसँगै सर्वसाधारणले तिर्नुपर्ने मूल्य तय भएको हो। नेपाल स्टक एक्स्चेन्जका (नेप्से)का प्रवक्ता मुराहरी पराजुलीका अनुसार कट अफ मूल्य ४०१ तय भएसँगै सर्वसाधारणलाई पर्ने मूल्य टुंगो लागेको छ। व्यवस्थाअनुसार संस्थागत लगानीकर्ताले पेश गरेको बोलपत्रका आधारमा कायम मूल्यबाट १० प्रतिशत कममा सर्वसाधारणलाई आईपीओ जारी गर्नुपर्ने हुन्छ। योग्य संस्थागत लगानीकर्ताका कट अफ मूल्य तय भएसँगै यसभन्दा बढी मूल्य कबोल गर्नेले माग गरेको अनुपातमा सेयर पाउनेछन्। इतिहासकै पहिलो बुक बिल्डिङमार्फत् जारी गरिएको प्रारम्भिक सार्वजनिक निष्काशनमा ४१ योग्य आवेदकले ३६ लाख कित्ता सेयर माग गरेका हुन्। कम्पनीले २४ लाख कित्ता सेयर निष्काशन गर्न लागेको र सो प्रयोजनको नेतृत्व ग्लोबल आइएमई क्यापिटलले गरिरहेको छ। कम्पनीले जारी गर्ने ६० लाख कित्ता आईपीओमध्ये ४० प्रतिशतका लागि योग्य संस्थागत आवेदकले प्रतिस्पर्धा गरेका हुन्। बाँकी ६० प्रतिशतमा सर्वसाधारणले आवेदन दिन पाउनेछन्। सर्वोत्तमले जारी पुँजी ४ अर्ब ६४ करोड रुपैयाँको १२९०३ प्रतिशत ६० करोड रुपैयाँबराबर आईपीओ जारी गर्दै छ। योग्य आवेदनको बन्द शिलबन्दी आवेदन सोमबार बिहान खोलिएको हो। सर्वोत्तमले बुक बिल्डिङमार्फत आईपीओ निष्कासन गर्न गत वर्षको असार २८ गते बोर्डमा निवेदन दिएको थियो। सर्वोत्तम सिमेन्टले सुरुमा प्रतिकित्ता ५ सय १ देखि ७ सय ५१ रुपैयाँ १० पैसासम्ममा बुक बिल्डिङ प्रणालीबाट आईपीओ जारी गर्ने अनुमति मागेकामा पछि संशोधन भएर प्रतिकित्ता ४ सय १ देखि ६ सय १ रुपैयाँ ५० पैसाको रेन्ज पाएको थियो। योग्य संस्थागत लगानीकर्तार्ला मंसिर ६ देखि १० गतेसम्म बोलकबोल पेस गरेका थिए। आईपीओ निष्काशन गर्न गराएको रेटिङमा इक्रा नेपालले कम्पनीलाई इक्राएनपी इस्यूअर रेटिङ त्रिपल बी प्रदान गरेको छ। यसले समयमा नै सुरक्षित रुपले वित्तीय दायित्व बहन गर्न मध्यम स्तरको क्षमता रहेको कम्पनी हो भन्ने बुझाउँछ। सर्वोत्तमको नवलपरासी सुनवलमा अवस्थित उद्योगले २०७१ फागुन १ गतेदेखि सिमेन्ट तथा क्लिंकर उत्पादन गर्दै आइरहेको छ। उद्योगको उत्पादन क्षमता प्रतिदिन ३ हजार टन क्लिंकर र ३ हजार टन सिमेन्ट रहेको छ। उद्योगले डेनमार्कको भीआरएम प्रविधि प्रयोग गरिरहेको छ।
जलविद्युत् कम्पनीको आईपीओ र हकप्रद कडाइ कत्तिको जायज ?,"काठमाडौं : हाल करिब दर्जनभन्दा बढी जलविद्युत् कम्पनीहरूले प्रारम्भिक सेयर (आईपीओ) र हकप्रद सेयर निष्कासनका लागि आवेदन दिए पनि नेपाल धितोपत्र बोर्ड (सेवोन) ले रोकेको छ। तर बोर्डले यसमा कडाइ गर्न गत असोजमै छलफल भएअनुसार नीतिगत व्यवस्थाको तयारीमा जुटेकाले स्वीकृति दिएको छैन। निष्कासित सेयर पुँजीको दुरुपयोग भएकाले यसलाई नियन्त्रण गर्न, संस्था मजबुत बनाउन र लगानीकर्ताको लगानी सुरक्षित गर्ने उद्देश्यले आईपीओ र हकप्रद सेयर निष्कासनमा कडाइ गर्न लागेको बोर्डको तर्क छ। यसबारे छिटोभन्दा छिटो नीतिगत व्यवस्थामा जुटेको छ। यसै अनुरूप गत असोज ९ गते बोर्डका पदाधिकारी र स्वतन्त्र ऊर्जा उत्पादकहरूको संस्था, नेपाल (ईप्पान) का पदाधिकारीबीच उक्त क्षेत्रलाई थप व्यवस्थित, पारदर्शी बनाउन जोडदार छलफलसमेत चलेको थियो। उक्त छलफलले धितोपत्र दर्ता तथा निष्कासन नियमावली गर्ने संशोधनका विषयमा सहमतिसमेत गरेको थियो। तर यसमा जलविद्युत् कम्पनीका प्रतिनिधिहरू भने पूर्ण रूपमा सन्तुष्ट छैनन्। छलफलबाट भएको निष्कर्षकै आधारमा भौतिक पूर्वाधारतर्फ कम्तीमा ६५ प्रतिशत कार्य सम्पन्न भएको जलविद्युत् कम्पनीले मात्रै आईपीओ निष्कासन गर्न अनुमति दिनेगरी नीतिगत व्यवस्था हँुदैछ। यद्यपि हालसम्म भौतिक पूर्वाधारको प्रगति कम्तीमा ५० प्रतिशत कार्य सम्पन्न भएपछि बोर्डमा आवेदन प्रक्रिया अगाडि बढाउने गरेको थियो तर अब आईपीओ जारी गर्नका लागि कम्पनीले यसबाट प्राप्त हुने पुँजी बैंकको ऋण भुक्तान प्रयोजन वा कम्पनीको चालू परियोजना सम्पन्नमा मात्र लगाउन सञ्चालक समितिकै प्रतिबद्धता पेस गर्नुपर्ने भनिएको छ। यससँगै हकप्रद सेयर जारी गर्न धितोपत्र निस्कासन तथा बाँडफाँट निर्देशिकामा नयाँ परियोजनामा लगानी गर्नेगरी हकप्रद सेयर जारी गर्ने भएमा कम्पनीको नेटवर्थ चुक्ता पुँजीभन्दा कम नरहेको हुनुपर्ने व्यवस्था गरिने भएको छ। कम्पनी परिपक्व बनोस् र आम लगानीकर्तालाई लाभदायी हुनेगरी प्रतिफल दियोस् भन्ने उद्देश्यले कडाइ गर्न लागिएको नेपाल धितोपत्र बोर्ड (सेवोन)का अध्यक्ष रमेशकुमार हमालले बताए। उनका अनुसार यदि जलविद्युत् कम्पनीले हकप्रदबाट उठाएको पैसा अर्को प्रोजेक्टमा लगानी गर्ने हो भने पहिलो त भैरहेको प्रोजेक्ट सञ्चालनमा आएको हुनुपर्यो। त्यो कम्पनी सञ्चालनमा आएर नेटवर्थ सकारात्मक भएर लाभांश दिएको छ भन्ने हुनुपर्यो। यसो भएको खण्डमा मात्रै हकप्रद सेयर निष्कासनको अनुमति दिने व्यवस्था हुन्छ। भएको प्रोजेक्टकै सञ्चालन कहिले हुने, कहिले खुल्ने भनेर ठेगान नहुने अवस्था देखिएकाले आईपीओ र हकप्रद सेयर निष्कासनमा कडाइ गरेको हो, अध्यक्ष हमालले अन्नपूर्णसँग भने, यस स्थितिमा आम लगानीकर्ताको संरक्षण हँुदैन भनेर यसो गर्न खोजेको उनको तर्क छ। यो व्यवस्थाले लगानीकर्तालाई अतिरिक्त सुरक्षा गर्छ तर यसले व्यवसायीहरू खुसी हुँदैनन्। व्यवसायीहरूले हामीलाई खराब मापदण्ड बनाए भन्छन्। तर यसमा सबै पक्षले अलिअलि सन्तुलन कायम गर्नै पर्छ। किनभने यसबारे धेरैबाट गुनासो आएकैले कडाइ गर्न खोजेको उनले प्रष्ट्याए। हकप्रद सेयर निष्कासनमा कडाइ गर्न गुनासो आएकाले प्रक्रिया अगाडि बढाए पनि यो अन्तर्राष्ट्रिय सिद्धान्तअनुसार भने ठीक नभएको अध्यक्ष हमाल स्विकार पनि गर्छन्। यसैक्रममा उनले भने, हकप्रद सेयर वार्षिक साधारणसभा (एजीएम) मार्फत ७५ प्रतिशत सेयर होल्डरले पास गरेपछि हुनुपर्ने हो। यसर्थ विश्वको अभ्यासलाई हेर्दा हकप्रद सेयरमा प्रतिबन्ध गर्नु उचित होइन। किनभने यो कमजोर कम्पनीहरूले पुँजीगत रूपमा बलियो बन्न जारी गर्ने हो। तर नेपालमा भने एउटा कम्पनीको हकप्रदबाट उठेको पैसा अर्कोमा लगानी गर्ने विकृतिले यसमा बोर्डले कडाइ गर्नु परेको हो। यो व्यवस्थाले कम्पनी बलियो होस् भन्ने मान्यता राख्न खोजेको हो। यद्यपि कडाइ गर्नेबारे ईप्पानसँगको छलफलपछि माइन्युटमा हस्ताक्षर गरेरै सहमति भएको उनले बताए। अध्यक्ष हमाल भन्छन्, तर पछि उनीहरूले यो त धेरै नै कडा भयो भनेर फेरि छलफल भएको हो। यसपछि नीतिगत व्यवस्था गर्न व्यवस्थापकीय विभागमार्फत लागू गर्न समूह खडा गरिएको छ। उक्त समूहलाई छिटोभन्दा छिटो निर्देशिका बनाउन निर्देशन दिएको उनले जानकारी दिए। उनका अनुसार निर्देशिकामा जलविद्युत् कम्पनीको आईपीओ र हकप्रद सेयरको अनुमतिका लागि निश्चित मापदण्ड तोकिने छ। उक्त मापदण्ड समेटिएको निर्देशिका टिमले तयार गरेपछि सञ्चालक समितिबाट पास हुनेछ। तयारी छिटोभन्दा छिटो गर्न भनेको छ। आईपीओ निष्कासनको अनुमतिका लागि जलविद्युत् कम्पनीको भौतिक पूर्वाधारतर्फ कम्तीमा ६५ प्रतिशत काम पूरा गर्नु पर्ने मापदण्डले समेट्नेछ। हकप्रदको हकमा भने बोर्डले भएकै परियोजनामा लगानी बढाउन खोजेको हो भने धेरै नियन्त्रण नगरिने र यथावत् व्यवस्था कायम गर्ने योजनामा रहेको उनले बताए। तर हकप्रद सेयरबाट उठाएको पैसाले नयाँ परियोजनामा लगानी गर्ने हो भने नेटवर्थलगायतका सूचक सकारात्मक भएको हुनुपर्छ भनेर कडाइ गर्न लागेको उनको भनाइ छ। यता स्वतन्त्र ऊर्जा उत्पादकहरूको संस्था, नेपाल (ईप्पान)का अध्यक्ष गणेश कार्की यस्सो हेर्दा बोर्डको अध्यक्षको सोच जलविद्युत् कम्पनीहरूलाई बढाउनु पर्छ भन्ने खालको सकारात्मक लागेको बताउँछन्। २४ पटक गरेको छलफलमा यो क्षेत्रमा धेरैको लगानी भएकाले धेरै कडाइ गर्दा पनि लगानी नआउन सक्ने भन्नेबारे बोर्ड सकारात्मक देखियो तर अहिले आईपस्ओ र हकप्रद सेयर निष्कासनको आवेदनलाई रोकेकाले यसो गर्न नहुने उनको गुनासो छ। गत असोजमा बोर्ड र ईप्पानको छलफल भएपछि यता यस्ता आवेदन रोकिदिएकोमा भने उनको गुनासो हो। यसरी नरोकेको भए त्यसबाट समयमै पुँजी संकलन गरेर छिट्टै बैंकको ब्याज तिर्नुपथ्र्यो। कम्पनीले पनि ऋण तिर्ने तोकेको निश्चित मिति (डेट टाइम) हुन्छ। किनभने आईपीओबाट यति उठाउने भनिएको हुन्छ। तर रोकिदिँदा कम्पनीलाई गाह्रो भएको छ। उनले सुनाए। ईप्पान अध्यक्ष कार्कीका अनुसार पछिल्लो समय भएका करिब दुई सय हाराहारीका जलविद्युत् कम्पनीहरूमा शतप्रतिशत नै राम्रो हुन्छ भन्ने हुँदैन। उनले अन्नपूर्णसँग भने, यसमध्य केहीले गलत गरे भने नियमअनुसारले कार्बाही गरिरहेकै छनी। तर एउटाले दोषी गर्यो भन्दैमा सबैलाई एउटै बास्केटमा राख्दा भोलि गाह्रो हुन्छ। यसरी जारी गरेको सेयरको पुँजी अर्कोमा लैजान नपाउने हामीले पनि भन्दै आएका छौं। जेमा भनेको छ त्यसमा लगानी गर्नुपर्ने यसबारे बैंकले पनि नियन्त्रण गर्छ। यसबारे खुलाएरै एजीएमबाट पास हुने भएकाले हकप्रदमा कडाइ गरिनु हुँदैनथ्यो। यो आम सर्वसाधारणका पैसा भएकाले कम्पनी पनि सुध्रिंदै जानुपर्छ। झन्डै २ सय जलविद्युत् कम्पनीको बत्ती बलिसकेको छ। करिब ८०९० ओटा कम्पनीले सर्वसाधारणले सेयर जारी गरिसकेका छन्। कतिपय जाने क्रममा छन्। अब झन् जलविद्युत कम्पनीलाई धेरै मात्रामा पुँजीको आवश्यकता पर्छ। नेपालले अब २८ हजार मेगावाट बिजुली उत्पादन गर्ने भन्ने लक्ष्य लिएको छ। सरकारले भारतमा १० हजार मेगावाट र बंंगलादेशमा पनि बेच्ने भनिएको छ। अब भारतसँग सम्झौता हुनेवित्तिकै अर्को हप्ता आउन सक्ने जनाउदै ईप्पान अध्यक्ष कार्की भन्छन्, यसो हुनेवित्तिकै जलविद्युत् कम्पनीलाई पैसा बढी आवश्यक पर्छ। यसका लागि कम्पनीलाई सजिलो बाटो बनाउनु पर्यो। तर पैसाको दुरुपयोग नहोस् भनेर सतर्क त गर्नुपर्छ। त्यसका लागि ईप्पान पनि सतर्क भएकाले यसबारे अनुगमन गर्ने भनेर बोर्ड अध्यक्षसँग पनि छलफल भएकै हो। लगानीको संरक्षण गर्न खोजिएको हो रमेशकुमार हमाल अध्यक्ष, नेपाल धितोपत्र बोर्ड (सेवोन) कम्पनी बलियो, परिपक्व बनोस् र आम लगानीकर्ताको लगानी संरक्षण तथा उनीहरूलाई लाभदायी हुनेगरी प्रतिफल दियोस् भनेर कडाइ गर्न खोजिएको हो। भएको प्रोजेक्टकै सञ्चालन कहिले हुने, कहिले खुल्ने भनेर ठेगान नहुने अवस्था देखिएकाले आईपीओ र हकप्रद सेयर निष्कासनमा कडाइ गर्नुपर्यो। यस स्थितिमा आम लगानीकर्ताको संरक्षण हुँदैन भनेर यसो गर्न खोजेको हो। यो व्यवस्थाले लगानीकर्तालाई अतिरिक्त सुरक्षा गर्छ तर यसले व्यवसायीहरू खुसी हुँदैनन्। हकप्रद सेयर निष्कासनमा कडाइ गर्न गुनासो आएर कडाइ गर्न खोजे पनि अन्तर्राष्ट्रिय सिद्धान्तअनुसार ठीक भने होइन। समयमै पुँजी संकलन भएन गणेश कार्की स्वतन्त्र ऊर्जा उत्पादकहरूको संस्था, नेपाल कडाइ गर्ने हो भने लगत्तै अहिले आईपीओ र हकप्रद सेयर निष्कासनको आवेदनलाई रोकिहाल्न हुँदैन थियो। यसरी नरोकेको भए त्यसबाट समयमै पुँजी संकलन गरेर छिट्टै बैंकको ब्याज तिरिन्थ्यो। कम्पनीले पनि ऋण तिर्ने तोकेको निश्चित मिति (डेट टाइम) हुन्छ। किनभने आईपीओबाट यति उठाउने भनिएको हुन्छ। तर रोकिदिँदा कम्पनीलाई गाह्रो भएको छ। पछिल्लो समय भएका करिब २ सय हाराहारीका जलविद्युत् कम्पनीहरूमा शतप्रतिशत नै राम्रो हुन्छ भन्ने हुँदैन। यसमध्ये केहिले गलत गरे भने नियमअनुसारले कार्बाही गरिरहेकै छन्। तर एउटाले दोषी गर्यो भन्दैमा सबैलाई एउटै बास्केटमा राख्दा भोलि गाह्रो हुन्छ। यसरी जारी गरेको सेयरको पुँजी अर्कोमा लैजान नपाउने हामीले पनि भन्दै आएका छौं। नेपालले अब २८ हजार मेगावाट बिजुली उत्पादन गर्ने भन्ने लक्ष्य लिएकोले अब झन् जलविद्युत् कम्पनीलाई धेरै मात्रामा पुँजीको आवश्यकता पर्छ।"
पूर्वीनाकाबाट निर्यातभन्दा पाँच गुणा बढी तरकारी आयात,"झापा : पूर्वीनाका काँकडभिट्टाबाट चालु आर्थिक वर्षको तीन महिनामा निर्यातका तुलनामा पाँच गुणाभन्दा धेरै ताजा तरकारी भारतबाट आयात भएको छ । प्लान्ट क्वारेन्टिन कार्यालय काँकडभिट्टाको प्रथम त्रैमासिक अभिलेखअनुसार आर्थिक वर्ष २०८०८१ को साउन, भदौ र असोजमा भारतबाट रु ४७ करोड ९७ लाख ६० हजार मूल्यबराबरको २३ हजार नौ सय ८८ मेट्रिक टन ताजा तरकारी आयात भएको छ । सोही अवधिमा नेपालबाट रु नौ करोड ६५ लाख ७२ हजार आठ सय मूल्यबराबरको छ हजार ३० मेट्रिक टन तरकारी भारत निर्यात भएको कार्यालयका सूचना अधिकारी चन्द्रेश्वर ठाकुरले बताए। पूर्वीनाकाबाट हुने ताजा तरकारीको व्यापारमा चालु आवको तीन महिनामै रु ३८ करोड ३१ लाख ८७ हजार दुई सयबराबरको व्यापार घाटा भएको छ । नेपालबाट निर्यात हुने ताजा तरकारीमा बन्दाकोभी, मुला र गोलभेँडा छन् । यीमध्ये सबैभन्दा बढी रु नौ करोड ५४ लाख ७२ हजार मूल्यबराबरको पाँच हजार नौ सय ६७ मेट्रिक टन बन्दाकोभी भारततर्फ निर्यात भएको ठाकुरले जानकारी दिए। यसैगरी तरकारीमा गोलभेँडा रु पाँच लाख १२ हजार मूल्यबराबरको २६ मेट्रिक टन र रु पाँच लाख ८९ हजार मूल्यबराबरको ३७ मेट्रिक टन मुला भारततर्फ निर्यात भएको छ । धनकुटा र इलाममा उत्पादित बन्दाकोभी, मुला र गोलभेँडा भारत निर्यात हुने गरेको छ । १९ करोड बढीको गोलभेँडा आयात चालु आवको प्रथम त्रैमासिक अवधिमा भारतबाट गोलभेँडा मात्रै रु १९ करोड ३७ लाख ४० हजार मूल्यबराबरको नौ हजार छ सय ८७ मेट्रिक टन आयात भएको छ । सोही अवधिमा भारतबाट रु दुई करोड सात लाख ८० हजार मूल्यबराबरको एक हजार ३९ मेट्रिक टन हरियो खुर्सानी र रु तीन करोड ७१ लाख ८० हजार मूल्यबराबरको एक हजार आठ सय ५९ मेट्रिक टन गाँजर निर्यात भएको छ । तरकारीमध्ये मुला र बन्दाकोभीचाहिँ भारतबाट आयात भएको छैन । धनकुटा, इलाम, झापा, मोरङ, सुनसरीलगायतका कोशी प्रदेशका जिल्लामा बन्दाकोभीको ठूलो मात्रामा उत्पादन हुँदै आएको छ । कोदो र आलुमा पनि भारतकै भर नेपालका मधेसदेखि हिमाली भेगसम्म उत्पादनको प्रचुर सम्भावना भएको कोदो र आलुमा समेत भारतकै भर पर्नुपर्ने अवस्था छ । प्लान्ट क्वारेन्टिन कार्यालय काँकडभिट्टाका अनुसार चालु आवको प्रथम त्रैमासिक अवधिमा रु २३ करोड ६१ लाख ६० हजार मूल्यबराबरको चार हजार नौ सय २० मेट्रिक टन कोदो भारतबाट आयात भएको छ । सोही अवधिमा भारतबाटै रु ९९ करोड ८९ लाख चार हजार मूल्यबराबरको ४१ हजार छ सय २१ मेट्रिक टन आलु आयात भएको कार्यालयले जनाएको छ । ती महिनामा रु एक अर्ब ८६ करोड ६५ लाख ६३ हजार मूल्यबराबरको ३६ हजार सात सय ३० मेट्रिक टन फलफूल भारतबाट आयात भएको छ । यसैगरी उक्त अवधिमा रु दुई करोड ५९ लाख ९२ हजार मूल्यबराबरको तीन सय ६१ मेट्रिक टन चना, रु नौ करोड २२ लाख चार हजार मूल्यबराबरको एक हजार ३६ मेट्रिक टन मुसुरो दाल, रु १२ करोड ८६ लाख मूल्यबराबरको एक हजार दुई सय ८६ मेट्रिक टन लसुन र रु ९८ लाख ५६ हजार मूल्यबराबरको छ सय १६ मेट्रिक टन उखु भारतबाट आयात भएको छ । पूर्वीनाका काँकडभिट्टाबाट चालु आवको तीन महिनामा खाद्यान्न, ताजा तरकारी, दलहन, तेलहन, फलफूल, बोटबिरुवा, प्रशोधित सामग्री, काठका सामान, मसाला बाली र बीउबिजन गरेर कुल रु पाँच अर्ब १० करोड ६० लाख ३१ हजार मूल्यबराबरको आयात भएको कार्यालयका सूचना अधिकारी ठाकुरले बताए। सोही अवधिमा तरकारी, जडीबुटी, प्लाइउडका सामान, अम्रिसोलगायतका कुल रु पाँच अर्ब २७ करोड ३६ लाख २९ हजार मूल्यबराबरको नेपाली उत्पादन भारत, बङ्गलादेशलगायतका मुलुकमा निर्यात भएको उनले जानकारी दिए। रासस"

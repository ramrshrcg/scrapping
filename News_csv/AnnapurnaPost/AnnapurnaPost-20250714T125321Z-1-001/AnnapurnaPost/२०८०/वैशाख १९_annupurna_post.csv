शीर्षक,विवरण
मिडियामाथि भ्रमको खेती,"यतिबेला मूलधारका व्यावसायिक र स्वतन्त्र मिडियामाथि चौतर्फी आक्रमण भइरहेको छ। यी मिडियामा आएका केही अपूर्ण समाचार र गल्तीलाई आधारित बनाएर समग्र मूलधारका मिडियाको विश्वसनियतामाथि प्रश्न उठाई उनीहरूको साखलाई खत्तम पार्ने प्रयास भइररेको छ। कतिपयले विषयवस्तुलाई यसरी प्रस्तुत गरिरहेका छन् कि अब मूलधारका मिडियालाई कसैले अब पत्याउँदैन्, विश्वास गदैन भनी भ्रम फैलाउने काम भइरहेको छ। मूलधारका मिडियाले पहिला र अहिले समाजमा व्याप्त विकृति र विसंगतिलाई बाहिर ल्याएका कारण पनि केही व्यक्ति योजनावद्ध रूपमा आक्रमण गरिरहेछन्। निश्चय नै सूचना प्रविधिमा आएको व्यापक क्रान्तिले सूचनाको स्रोतमाथि जनताको सिधै पहुँच स्थापित गरेको छ। अनि नयाँनयाँ सामाजिक सञ्जालले पनि सामान्य जनतालाई सूचना प्राप्तिका लागि सहज बनाइदिएको छ। परम्परागत मिडियाको विकल्पमा आएका नयाँ मिडिया स्थापित हुँदै गएका छन्। अखबारलाई अनलाइनले र टेलिभिजनलाई युट्युब च्यानलले र रेडियोलाई अनलाइनले चुनौती थपेका छन्। अखबारी पत्रकारिता यतिबेला पाठक, स्रोत र पहुँच सबै हिसाबले कठिन अवस्थामा छ। तर, यसको अर्थ यो होइन कि यी सञ्चारमाध्यमको उपादेयता सकिएको छ। बरु यी माध्यमको आवश्यकता र औचित्य पहिलेको तुलनामा झनै बढिरहेको छ। यतिबेला जनताको हातहातमा मोबाइल पुगेको छ। प्रत्येक दिन उनीहरूले सूचना, विश्लेषण र समीक्षाको बाढी आएको छ। जसले गर्दा के सत्य हो वा गलत भन्ने खुट्याउन सर्वसाधारणलाई निकै कठिन छ। यतिवेला धेरै सर्वसाधारण गलत र मिथ्या सूचनाको शिकार भइरहेका छन्। विभिन्न राष्ट्रिय र अन्तर्राष्ट्रिय घटनाक्रमका सम्बन्धमा यथार्थ जानकारी र विश्लेषण पाउन भने मुस्किल परिरहेको छ। किनकि जनताले उपयोग गरिरहेका सामाजिक सञ्जालहरूमा यथार्थ सूचनाभन्दा बढी भ्रामक सूचना फैलिरहेको छ। कुनै पनि विषयको पृष्ठभूमि, सन्दर्भ र यथार्थमा जानेभन्दा पनि केही शब्द र छोटो संक्षित शब्द र भिडियोलाई आधार बनाएर सर्वसाधारणले कुनै पनि घटना र व्यक्तिप्रति धारणा बनाइरहेका छन्। कुनै पनि नेता र व्यक्तिले कुनै पृथक सन्दर्भमा बोलेका कुरालाई बंग्याएर प्रस्तुत भइरहेको छ। धेरैले त्यसलाई नै अन्तिम सत्य ठानिरहेका छन्। जसले कतिपय विषयमा गलत जनमत बनिरहेको छ, जुन प्रजातन्त्रका लागि घातक छ। सामाजिक सञ्जालमा आएका विषयवस्तुको फिल्टर कसैले गरेको हुँदैन, न त कुनै गल्ती र अपराधका लागि कसैलाई जिम्मेवार नै बनाउन सकिन्छ। कसैको चरित्रहत्या र मानहानिमा भएमा त्यसको कानुनी उपचार खोज्ने सहज प्रक्रिया छैन। यस सन्दर्भमा मूलधारका स्वतन्त्र र स्वायत्त मिडियाको आवश्यकता झनै बढेर गएको छ, घटेको होइन। यसका लागि सबैभन्दा पहिला सर्वसाधारणमा मूलधारका मिडिया र न्यु मिडिया र सामाजिक सञ्जाल कसरी सञ्चालन हुन्छ भन्ने विषयलाई खुट्याउनु पर्ने हुन्छ। नेपालमा मात्र होइन, मूलधारका मिडियाका कमजोरी हुने हुन्छन्। हालै अमेरिकाको फक्स न्यूल च्यानलले सन् २०२० मा राष्ट्रपतिको निर्वाचनको समयमा गरेको एक गल्तीका कारण उसलाई भारी मात्राको जरिवाना तिराइएको छ। गल्तीका कारण विश्वका कतिपय मिडिया बन्दसमेत भएका छन्। मूलधारका मिडियामा एक तहको राजनीतिक र कर्पाेरेट प्रभाव निश्चय नै हुन्छ। त्यसैले पनि मिडियाको राजश्वको वैकल्पिक स्रोतबारे बहस भएका छन्। सिधै कर्पाेरेट स्वार्थ नहुने मिडिया पनि सञ्चालनमा छन्। तर, मूलधारको मिडियालाई सामाजिक सञ्जालको विषयवस्तुसँग दाँजेर दुबै यस्तै हुन् भन्ने खतरनाक भाष्य निर्माण गर्न खोजिएको छ। यसमा मिडियाका केही विज्ञ नै लागेको देखिन्छ। यसले सर्वसाधारणमा झनै अन्योल सिर्जना गरेको छ। मूलधारका मिडियाका समाचार र विचार विभिन्न तहको निगरानीपछि मात्रै प्रकाशित हुन्छन्। एक संवाददाताले लेखेको समाचार न्यूज डेस्कका विभिन्न तहमा चेकजाँच भएर मात्र प्रकाशित हुन्छ। यहाँ प्रकाशक, सामाजिक र संवाददाताको स्पष्ट परिचय खुलेको हुन्छ। प्रकाशित सामग्री कसैलाई चित्त नबुझेमा त्यसको खण्डन छाप्न र चित्त नबुझेमा अदालतमा नै जान सकिन्छ। यी सामग्रीको अनुगमन गर्न प्रेस काउन्सिल लगायतका निकायसमेत छन्। आफ्नो विश्वसनियताप्रति चनाख रहेका मूलधारका मिडियाले सामग्री प्रकाशनमा हमेशा होसियारी अपनाउने गर्छन्। यतिमात्र होइन, कुनै पनि समाचार सन्तुलित होस् भन्नेमा सचेत रहन्छन्। सकेसम्म विषयलाई संलग्न सबैलाई विचार राख्न दिन्छन्। यतिबेला समाजका विभिन्न वर्गबाट मूलधारका मिडियामाथि प्रश्न उठाउने काम भइरहेको छ। यसले पनि यसको महŒवलाई उजागर गर्छ। समाजको अपेक्षा छ कि मूलधारका मिडियाले कम गल्ती गरुन्, उनीहरूका समाचारमा समस्या कम होउन्। नयाँ मिडिया र सामाजिक सञ्जालमा जहाँ निकै समस्याग्रस्त समाचार आइरहेछन्। तिनका बारेमा त्यति बहस भइरहेको छैन। किनकि त्यस्ता प्लेटफर्मको अपनत्व कसले लिएको छ भन्ने विषयमा धेरैलाई जानकारी छैन। त्यसैले यतिबेलाको आवश्यकता भनेको मूलधारका स्वतन्त्र मिडियाको प्रकृति र यसको महŒवबारे अझ बहस गर्न आवश्यक छ। तर, एउटा यथार्थ के हो भने मूलधारका मिडियामा आउने विषयवस्तु र नयाँ विभिन्न प्लेटफर्ममा आउने विषयवस्तुको तुलनै हुन सक्दैन। यसको मतलब सूचना प्रविधिले ल्याएका नयाँ प्लेटफर्मलाई अन्यथा ठानिएको होइन। उनीहरूले मूलधारका मिडियाले कभरेज गर्न नसकेका थुप्रै विषयवस्तु बाहिर ल्याएका छन्। तर, मूलधारका मिडियामाथि भएका योजनाबद्ध आक्रमण र उनीहरूको साखलाई खत्तम पार्न भएका प्रयासप्रति भने सचेत हुनैपर्छ। पत्रिका बिक्री र सर्कुलेसन घट्यो र टेलिभिजनको दर्शक केही घटे र रेडियोको स्रोता घटे भन्ने आधारमा उनीहरू कमजोर भए र उनीहरूको औचित्य सकियो भन्ने गलत बुझाइ छ। यी मिडियाको लामो इतिहास, विश्वसनियता र यिनले प्रजातान्त्रिक आन्दोलनमा खेलेको भूमिका छ। मिडियामाथि भएका योजनाबद्घ आक्रमण र उनीहरूको साखलाई खत्ताम पार्न भएका प्रयासप्रति भने सचेत हुनैपर्छ।"
वितृष्णाले निम्त्याएको विकल्प,"पाँचवर्षे कार्यकाल पूरा गरे पनि अहिलेसम्म प्रदेशहरूले आफ्नो औचित्य र आवश्यकता सिद्ध गर्न सकेका छैनन्। गत वर्ष मंसिर ४ गते भएको आमनिर्वाचनपछि वैशाख १० गते तनहँु क्षेत्र नं १, बारा क्षेत्र नं २ र चितवन क्षेत्र नं २ गरी तीनवटा क्षेत्रमा उपनिर्वाचन सम्पन्न भएको छ। चुनावले जनतामा खासै उत्साह र आकर्षण सिर्जना गर्न सकेन। चुनावमा खसेको मतको प्रतिशत हेर्ने हो भने उपनिर्वाचन मतदाताका लागि त्यति चासो र सरोकार नभएको देखियो। उपनिर्वाचनमा एकातिर भोटिङ प्रतिशत घटेको छ भने अर्काेतिर ठूला र स्थापित राजनीतिक दलप्रति जनताको चरम वितृष्णा देखिएको छ। यद्यपि अहिले तीनवटा क्षेत्रमा भएको उपनिर्वाचनले नेपालको केन्द्रीय राजनीतिमा तत्काल कुनै असर पर्ने देखिँदैन। तर यसले २०८४ को आम निर्वाचनमा ठूला राजनीतिक पार्टीहरूको भविष्य कस्तो होला ? भन्ने संकेत भने अवश्य गरेको छ। तत्काल सत्ता राजनीतिमा असर नगर्ने भए पनि उपनिर्वाचनले ठूला राजनीतिक पार्टीका नेताहरूको इगो र प्रतिष्ठामा भने चोटिलो प्रहार गरेको छ। सत्तासीन राजनीतिक पार्टीका नेताहरू सत्ता दम्भ र अभिमानका साथ मन्त्री पद बाँड्दै हिँडिरहँदा जनताले के सोचिरहेका छन् ? भेउसमेत पाउन सकेनन्। जसले गर्दा नेताहरूको अदूरदर्शिता छताछुल्ल भएको छ। मंसिरको आमनिर्वाचनपछि पुस १० गते एमालेसहितको गठबन्धन सरकार बन्यो। सबैभन्दा ठूलो पार्टीको एकल बहुमतीय सरकार या ठूला राजनीतिक पार्टीको नेतृत्वमा गठबन्धन सरकार नभै तेस्रो स्थानमा रहेको माओवादी केन्द्रको नेतृत्वमा सरकार बन्यो। जुन आफंैमा असामान्य छ। यद्यपि छोटो समयमै गठबन्धन फेरिए पनि सरकारको नेतृत्व भने फेरिएको छैन। सरकारले अहिलेसम्म पूर्णतासमेत पाउन सकेको छैन र कुनै उल्लेख्य कार्यको थालनीसम्म गर्न सकेको छैन। अहिले मुलुकका कुनै पनि क्षेत्रका सूचक सकारात्मक छैनन्। नेपालका उद्योगधन्धा, व्यापार व्यवसाय ठीकसँग चल्न सकेका छैनन्। बैंकको ब्याजदरको कारण उद्योगी, व्यापारीलगायत ऋणी र बैंकबीच विवाद चलिरहेको छ। महँगीले सगरमाथा चढिरहेको छ। मानिसको जनजीविका असहज छ। रेमिट्यान्सका कारण राष्ट्रको प्राणवायु मुस्किलले सञ्चालित छ। तर सरकार त्यसतर्फ गम्भीर छैन। बरु सरकार कसरी सत्ता टिकाउने भन्नेमा केन्द्रित छ। महँगीले सगरमाथा चढिरहेको छ। मानिसको जनजीविका असहज छ। रेमिट्यान्सका कारणले राष्ट्रको प्राणवायु मुस्किलले सञ्चालित छ। तर सरकार त्यसतर्फ गम्भीर छैन। केन्द्रमा जस्तै प्रदेशतर्फ पनि पुरानो गठबन्धन भत्किएपछि नयाँ गठबन्धनअनुसार सरकार बनाउने लहर चल्न थालेको छ। एकातिर पाँचवर्षे कार्यकाल पूरा गरे पनि अहिलेसम्म प्रदेशहरूले आफ्नो औचित्य र आवश्यकता सिद्ध गर्न सकेका छैनन्। प्रदेशको औचित्यता नै पुष्टि नभइरहेका बेला पटकपटक सरकार बदलिरहँदा जनतामा राजनीतिप्रति वितृष्णा छ। प्रदेशमा सरकार केका लागि ? प्रदेशको सरकारले केन्द्रभन्दा के केमा फरक भूमिका निर्वाह गरिरहेको छ ? जसले जनताको जनजीविकामा प्रत्यक्ष भूमिका खेलेको छ ? के प्रदेशको कारणले जनताको जीवनस्तर उकासिएको छ ? या केन्द्र र प्रदेशको भूमिकाको दोहोरोपनले जनता उल्टो करको मारमा परिरहेका छन् ? समीक्षा गर्न आवश्यक देखिएको छ। केही दशकदेखि नेपालको राजनीति विचारविहीन त बनेको छ नै साथै एजेन्डाविहीनसमेत बनेको छ। राजनीति जनताको जीवनस्तर राम्रो बनाउन होइन, नितान्त नेताहरूका लागि आयआर्जन गर्ने माध्यममात्र बन्न पुगेको छ। राजनीति नेताका लागि छिटो आर्थिक उन्नति गर्नतर्फ केन्द्रित भएको छ। हिजोका दिनमा राजनीतिक दलका नेताहरूले जुन विचार र आदर्शका लागि आन्दोलन गरेका थिए। आज उनीहरू त्यो आदर्शबाट कोसौं टाढा पुगिसकेका छन्। विचार भनेको सत्ता प्राप्त गर्न मात्र हो भन्ने एजेन्डा स्थापित हुन पुगेको छ। प्रजातन्त्रको पहरेदार ठान्ने पार्टीहरू सबैभन्दा अप्रजातान्त्रिक र अनुदार बनेका छन्। उनीहरूसँग कम्युनिस्टहरू जस्तै प्रजातन्त्रको ब्रान्डमात्र बाँकी छ। चाहे कम्युनिस्ट हुन् या प्रजातन्त्रवादी पार्टीहरू, भोटको राजनीतिको कारणमात्र आफ्नो ब्रान्डलाई त्याग्न सकिरहेका छैनन्। नेता यतिसम्म बेहोसी भइसकेका छन् कि राज्य केका लागि ? सरकारको निर्माण केका लागि ? जनताले कर तिरेर किन सरकार निर्माण र सञ्चालन गर्न सघाउँछन् ? यस्ता न्यूनतम र आधारभूत कुरामा समेत राजनीतिक पार्टीका नेताहरूको ध्यान जान सकेको छैन। आवधिक चुनाव गरेर सत्तामा पुग्ने र खुलायम जोगी हुन राजनीति गरिएको होइन भन्ने अभिव्यक्ति दिँदै मालदार मन्त्रालय चाहियो भन्ने कुरालाई कुन राजनीतिक विचारले निर्देशित गर्छ ? यदि जोगी हुन राजनीति गरिएको होइन भन्ने हो भने के राजनीति व्यापार व्यवसाय हो त ? के राजनीति अर्थाेपार्जनका लागिमात्र गरिएको हो ? भनिन्छ, राजनीतिको पहिलो तहमा ए क्लासका नेता हुन्छन्। उनीहरू कसैका अनुयायी हँुदैनन्। उनीहरूसँग आफ्नो विचार हुन्छ। ए क्लासका नेताको सक्रिय उपस्थिति रहेसम्म राजनीति ठीकसँग सञ्चालन हुन्छ। त्यसभन्दापछि बी क्लासका नेता हुन्छन्। ती ए क्लासका नेता रहुन्जेलसम्म तिनकै प्रभावका कारण केही प्रभावशाली देखिन्छन्। ए क्लासका नेताको अवशानपछि बी क्लासका नेताको पनि प्रभाव समाप्त हुने गर्छ। उनीहरू केवल बादी अर्थात् अनुयायीमा मात्र सीमित हुने गर्छन्। त्यसपछि सी क्लासका नेताको समय सुरु हुन्छ। सी क्लासका नेताको राजनीति नितान्त गन्तव्यहीन र अर्थाेपार्जन गर्ने थलो बन्छ। अहिले नेपालको राजनीति तेस्रो अर्थात् सी क्लासका नेताहरूको बाहुल्यले भरिएको छ। जसले गर्दा राजनीति विचार, नीति, सिद्धान्त र नैतिकताभन्दा जे जसरी हुन्छ वा जोसँग सत्ता साझेदारी गरेर हुन्छ आर्थिक उन्नति गर्नेमा मात्र सीमित छ। जसले नेपालको राजनीति विकृत बन्दै गएको छ। यदि राजनीतिलाई सही दिशामा लैजाने हो भने नयाँ विचारसहित ए क्लासका नेताको उदय जरुरी छ। आउटडेटेड वादभन्दा पनि व्यावहारिक नीतिले राजनीतिलाई ड्राइभ गर्नुपर्छ। अब इतिहासमा माक्र्समाओ या लेनिनले यसो भन्नु भएको थियो या हिजोका दिनमा बीपीले यसो भन्नु भएको थियो भनेकै भरमा राजनीतिमा कुनै आमूल परिवर्तन आउन सक्ने देखिँदैन।"
एसीसी प्रिमियर कप च्याम्पियन बन्दै नेपाल एसिया कपमा,"काठमाडौं : गुल्शन झाको अर्धशतकप्रेरित नेपाल एसीसी मेन्स प्रिमियर कपको फाइनलमा यूएईलाई सात विकेटले पराजित गर्दै एसिया कपमा छनोट भएको छ। त्रिवि क्रिकेट मैदानमा सोमबार सुरु भएर मंगलबार टुङ्गिएको फाइनलमा यूएईविरुद्ध शानदार जित निकाल्यो। टस हारेर ब्याटिङ थालेको यूएईले ३३१ ओभरमा सबै विकेट गुमाउनुअघि एक सय १७ रनको योगफल तयार गरेको थियो। जवाफी ब्याटिङमा उत्रिएको नेपालले ३०३ ओभरमा मात्रै तीन विकेट गुमाएर एक सय १८ रनसहित लक्ष्य पूरा गर्यो। नेपालका लागि वान् डाउनमा क्रिजमा उत्रिएका गुल्शनले ७५ बलमा अर्धशतक पूरा गरे। दुवै ओपनर र कप्तानलाई सस्तैमा गुमाएको नेपालका लागि गुल्शनले संयमित ब्याटिङ गर्दै ५० रन बनाउँदा तीन चौका र चार छक्का प्रहार गरेका थिए। नेपालको इनिङ्समा सबैभन्दा महत्त्वपूर्ण भूमिका निभाएका ८४ बलमा तीन चौका र ६ छक्कासहित गुल्शन ६७ रनमा अविजित रहे। यस्तै गुल्शनसँग ९६ रनको साझेदारी गरेका भीम सार्कीले पनि महत्त्वपूर्ण इनिङ्स खेले। नेपालका लागि ७२ बलको सामना गरेका भीम चार चौकासहित ३६ रनमा अविजित रहे। सुरुआतमा संघर्ष गरेको नेपालका दुवै ओपनर कुशल भुर्तेल र आसिफ शेखसँगै कप्तान रोहित पौडेल पभिलियन फर्केका थिए। कुशल एक, आसिफ आठ र रोहित एक रनमा आउट भएका थिए। यूएईका लागि रोहन मुस्तफाले १० ओभरमा १३ रन खर्चेर दुई मेडनसहित दुई विकेट लिए। यस्तै, आयान खानले एक विकट लिए। पहिलो इनिङमा ललित राजवंशीको चार विकेटप्रेरित नेपालले यूएईलाई एक सय १७ रनमा अल आउट गरेको थियो। सोमबार सुरु भएर वर्षाका कारण टुङ्गिन नपाएको फाइनल आज ९ बजेदेखि हिजो रोकिएकै अवस्थाबाट सुरु भएको थियो। सोमबार यूएईले २७३ ओरभमा एक सय ६ रन बनाएर ९ विकेट गुमाएको थियो। मंगलबार बिहान सोही स्थानबाट इनिङ्स अगाडि बढाएको यूएई ३३१ ओभरमा सबै विकेट गुमाउनुअघि एक सय १७ रनको योगफल तयार गर्न सफल भयो। यूएईका लागि आसिफ खानले ५४ बलमा सात चौका र एक छक्कासहित सर्वाधिक ४६ रन बनाए। अन्य ब्याटरले उल्लेख्य प्रदर्शन गर्न सकेनन्। नेपालका लागि किफयती बलिङ गरेका ललितले ७१ ओभरमा १४ रन खर्चिएर दुई मेडनसहित सर्वाधिक चार विकेट लिए। यस्तै, करण केसी र सन्दीप लामिछानेले दुईदुई तथा गुल्शन झा र सोमपाल कामीले एकएक विकेट लिए। प्रिमियर कप च्याम्यिन भएसँगै नेपालले सेप्टेम्बरमा पाकिस्तानमा हुने एसिया कपमा स्थान बनाएको छ। नेपालले समूह एको विजेताको रूपमा अन्तिम चारमा स्थान बनाउको थियो। सेमिफाइनलमा कुवेतसँगका खेल पनि वर्षाका कारण नतिजाविहीन बनेपछि समूह विजेता नेपाल फाइनलमा आइपुगेको थियो।"
एसिया कप पुग्न यूएईले नेपाललाई दियो ११८ रनको लक्ष्य,"सोमबार यूएईले २७३ ओरभमा एक सय ६ रन बनाएर ९ विकेट गुमाएको थियो। मंगलबार बिहान सोही स्थानबाट इनिङ्स अगाडि बढाएको यूएई ३३१ ओभरमा सबै विकेट गुमाउनुअघि एक सय १७ रनको योगफल तयार गर्न सफल भयो। काठमाडौं : ललित राजवंशीको चार विकेटप्रेरित नेपालले एसीसी मेन्स प्रिमियर कपको फाइनलमा यूएईलाई एक सय १७ रनमा अल आउट गरेको छ। त्रिवि क्रिकेट मैदानमा सोमबार सुरु भएर वर्षाका कारण टुङ्गिन नपाएको फाइनल आज ९ बजेदेखि हिजो रोकिएकै अवस्थाबाट सुरु भएको हो। सोमबार यूएईले २७३ ओरभमा एक सय ६ रन बनाएर ९ विकेट गुमाएको थियो। मंगलबार बिहान सोही स्थानबाट इनिङ्स अगाडि बढाएको यूएई ३३१ ओभरमा सबै विकेट गुमाउनुअघि एक सय १७ रनको योगफल तयार गर्न सफल भयो। यूएईका लागि आसिफ खानले ५४ बलमा सात चौका र एक छक्कासहित सर्वाधिक ४६ रन बनाए। अन्य ब्याटरले उल्लेख्य प्रदर्शन गर्न सकेनन्। नेपालका लागि किफयती बलिङ गरेका ललितले ७१ ओभरमा १४ रन खर्चिएर दुई मेडनसहित सर्वाधिक चार विकेट लिए। यस्तै, करण केसी र सन्दीप लामिछानेले दुईदुई तथा गुल्शन झा र सोमपाल कामीले एकएक विकेट लिए।"
जीतको उल्लास,काठमाडौं : एसीसी मेन्स प्रिमियर कपको उपाधि जित्दै नेपाल एसिया कपमा छनोट भएको छ । आज सम्पन्न एसीसी मेन्स प्रिमियर कपको फाइनलमा युनाइेटड अरब इमिरेटस् (यूएई)लाई सात विकेटले पराजित गरेसँगै नेपालले आगामी सेप्टेम्बरमा हुने एसिया कपमा स्थान पक्का गरेको हो । एसिया कपमा छनौट भएपछि खेलाडी र समर्थकहरू उत्साहित भएका थिए भने क्रिकेट मैदानको वातावरण नै उल्लासमय भएको थियो।गुल्शन झाको अर्धशतक प्रेरित नेपाल एसीसी मेन्स प्रिमियर कपको फाइनलमा यूएईलाई सात विकेटले पराजित गर्दै एसिया कपमा छनोट भएको हो। त्रिवि क्रिकेट मैदानमा सोमबार सुरु भएर आज टुङ्गिएको फाइनलमा यूएईविरुद्ध शानदार जित निकाल्दै नेपाली क्रिकेट टोली एसिया कपमा छनोट भएको हो।
एसीसी प्रिमियर कपः १० ओभरमा तीन विकेट गुमाएर नेपालले बनायो २४ रन,"काठमाडौं : एसीसी मेन्स प्रिमियर कपको फाइनलमा यूएईविरुद्ध एक सय १८ रनको लक्ष्य पछ्याइरहेको नेपालले १० ओभरमा तीन विकेट गुमाएर २४ रन बनाएको छ। ललित राजवंशीको चार विकेटप्रेरित नेपालले यूएईलाई एक सय १७ रनमा अल आउट गरेको थियो। त्रिवि क्रिकेट मैदानमा सोमबार सुरु भएर वर्षाका कारण टुङ्गिन नपाएको फाइनल आज ९ बजेदेखि हिजो रोकिएकै अवस्थाबाट सुरु भएको हो। सोमबार यूएईले २७३ ओरभमा एक सय ६ रन बनाएर ९ विकेट गुमाएको थियो। मंगलबार बिहान सोही स्थानबाट इनिङ्स अगाडि बढाएको यूएई ३३१ ओभरमा सबै विकेट गुमाउनुअघि एक सय १७ रनको योगफल तयार गर्न सफल भयो। यूएईका लागि आसिफ खानले ५४ बलमा सात चौका र एक छक्कासहित सर्वाधिक ४६ रन बनाए। अन्य ब्याटरले उल्लेख्य प्रदर्शन गर्न सकेनन्। नेपालका लागि किफयती बलिङ गरेका ललितले ७१ ओभरमा १४ रन खर्चिएर दुई मेडनसहित सर्वाधिक चार विकेट लिए। यस्तै, करण केसी र सन्दीप लामिछानेले दुईदुई तथा गुल्शन झा र सोमपाल कामीले एकएक विकेट लिए। जवाफी ब्याटिङमा उत्रिएको नेपालका दुवै ओपनर कुशल भुर्तेल र आसिफ शेखसँगै कप्तान रोहित पौडेल पभिलियन फर्केका छन्। कुशल एक, आसिफ आठ र रोहित एक रनमा आउट भए। अहिले क्रिजमा गुल्शन झा (१३) तथा भीम सार्की खेलिरहेका छन्। फाइनलमा विजयी भए नेपालले सेप्टेम्बरमा पाकिस्तानमा हुने एसीसी एसिया कपमा स्थान बनाउने छ।"
सोमबार स्थगित खेल आज हुने,"काठमाडौं : एसीसी प्रिमियर कपअन्तर्गत सोमबार भारी वर्षाका कारण स्थगित भएको घरेलु टोली नेपाल र संयुक्त अरब इमिरेट्स (यूएई) बीचको बाँकी रहेको फाइनल खेल मंगलबार हुने भएको छ। सोमबार वर्षाले बिथोलेको खेल मंगलबार रिजर्भ डेमा हुने नेपाल क्रिकेट संघ (क्यान) ले जनाएको छ। मंगलबार सोमबारकै स्थितिबाट खेल सुरु हुनेछ। कीर्तिपुरस्थित त्रिवि मैदानमा सोमबार टस हारेर पहिले ब्याटिङ गरेको यूएईले २७३ ओभरमा नौ विकेट गुमाउँदै एक सय ६ रन बनाएको अवस्थामा वर्षाका कारण खेल रोकिएको हो। यूएईका आसिफ खानले सर्वाधिक ४६ रन बनाएका थिए। यस्तै आर्यन लाक्राले १३, कप्तान मोहमद वासिमले ११ र बसिल हमिदले १० रन बनाए। नेपालका ललितनारायण राजवंशीले तीन विकेट लिए। यस्तै करण केसी र सन्दीप लामिछानेले दुईदुई तथा गुलशन झा र सोमपाल कामीले एकएक विकेट हात पारे। मंगलबार यूएईले १०६९ को स्थितिबाट खेल सुरु गर्नेछ। मंगलबार पनि वर्षाको सम्भावना रहेकाले नतिजा नआएमा खेल सुपर ओभरमा धकेलिने छ। सुपर ओभर पनि वर्षाले बिथोलेमा नेपालले एसीसी प्रिमियर कपको उपाधि जित्नेछ। सुपर ओभर नभएमा एकदिवसीय वरीयताको आधारमा नेपाल एसिया कपमा छनोट हुनेछ। एकदिवसीय वरीयातामा नेपाल १४ र यूएई १९औं स्थानमा छन्। एसिया कपमा स्थान बनाए नेपालले भारत र पाकिस्तानसँग प्रतिस्पर्धा गर्न पाउनेछ। एसिया कपमा घरेलु टोली पाकिस्तान, भारत र एसीसी प्रिमियर कप विजेता समूह एमा छन्। यस्तै समूह बीमा बंगलादेश, श्रीलंका र अफगानिस्तान छन्। एसिया कप आगामी सेप्टेम्बरमा हुँदैछ। कुवेतसँगको सेमिफाइनल खेल पनि वर्षाले बिथोलेपछि समूह चरणमा गरेको प्रदर्शनका आधारमा नेपालले फाइनलमा स्थान बनाएको हो। यूएईले भने बलियो टोली ओमानलाई डकवर्थ एन्ड लेविस नियमका आधारमा दुई रनले पराजित गर्दै नेपालसँगको उपाधि भिडन्त पक्का गरेको थियो। एसियाली क्रिकेट काउन्सिल (एसीसी) को आयोजनामा जारी प्रतियोगितामा १० राष्ट्रको सहभागिता छ। सहभागी १० राष्ट्रलाई दुई समूहमा विभाजन गरिएको थियो। समूह ए मा आयोजक नेपाल, मलेसिया, साउदी अरेबिया, कतार र ओमान थिए। यस्तै समूह बी मा बहराइन, कुवेत, सिंगापुर, हङकङ र यूएई थिए।"
सुनसरीलाई पछि पार्दै झापा सेमिफाइनलमा,"उदयपुर : उदयपुरको सदरमुकाम गाईघाटमा जारी उपमेयर गोल्डकप महिला फुटबल प्रतियोगिताको सोमबार भएको खेलमा अल इन वन क्लब झापा विजयी भएको छ। त्रियुगा नगरपालिका उपमेयर कोषको सहयोगमा उदयपुर फुटबल संघले आयोजना गरेको प्रतियोगितामा डिडब्लुएफसी धरान सुनसरीलाई शून्यको विरुद्ध २ गोल गर्दै झापाले सेमिफाइनलको यात्रा तय गरेको हो। खेलको १५औँ मिनेटमा झापाका ममता राउतले प्रहार गरेको वल विपक्षी गोलकिपरले रोक्न नसक्दा गोलमा परिणत भएको थियो। लगतै झापाकै सविता राना मगरले डिबक्स नजिकबाट प्रहार गरेर जित निकालेकी हुन्। जवाफमा सुनसरीले थुप्रै गोल गर्ने अवसर पाए पनि गोल हुन सकेन। प्रतियोगिताको म्यान अफ दी म्याच सबिता राना मगर घोषित भइन। उनलाई नगद २ हजार रुपैयाँले त्रियुगा नगरपाकिलाका उपप्रमुख महेश्वरी राईले सम्मान गरिन्। सुनसरीलाई हराउँदै सेमिफाइनलको यात्रा तय गरेको झापाले बुधबार सुनसरीकै माउण्ट एभरेष्ट स्पोटिङ क्लबसँग सामना गर्ने सचिब किरण कार्कीले बताए। उनका अनुसार प्रतियोगिताको अन्तिम क्वाटर फाइनल खेल मंगलबार गाईघाट फुटबल क्लब उदयपुर र पिएसडव्लुसी पथरी मोरङ बीच हुने छ। प्रतियोगितामा सुनसरी, सर्लाही, झापा, सप्तरी, मकवानपुर, मोरङ र उदयपुर गरी ८ वटा टिम सहभागी रहेको छ। प्रतियोगिताको विजेताले १ लाख र उपविजेताले ५० हजार पाउने छ। त्रियुगा नगरपालिका युवा तथा खेलकुद विकास समितिको समन्वयमा सञ्चालित उपमेयर प्रतियोगिता उदयपुरकै लागि यो पहिलो हो।"
एसीसी प्रिमियर कपमा सन्दीप सर्वोत्कृष्ट खेलाडी,"काठमाडौं : मंगलबार सम्पन्न एसीसी मेन्स प्रिमियर कपमा नेपाललाई च्याम्पियन बनाउन उत्कृष्ट प्रदर्शन गरेका सन्दीप लामिछाने प्रतियोगिताका उत्कृष्ट खेलाडी चुनिएका छन्। त्रिवि क्रिकेट मैदानमा मंगलबार यूएईलाई सात विकेटले हराउँदै नेपाल च्याम्पियन बनेको थियो। नेपालको जितमा महत्त्वपूर्ण सदस्य रहेका सन्दीपले पाँच खेलमा १३ विकेट लिएका थिए। यस्तै, यूएईका ब्याटर वृत्य अरविन्द ६ खेलमा दुई शतक र एक अर्धशतकसहित चार सय ५४ रन जोडेर उत्कृष्ट ब्याटर घोषित भए। सोमबार सुरु भएर वर्षाका कारण मंगलबार मात्रै टुङ्गिएको फाइनलमा एसोसिएट क्रिकेटको पावर हाउस यूएईलाई हराएसँगै नेपाल सेप्टेम्बरमा पाकिस्तानमा हुने एसिया कपमा छनोट भएको छ। समूह एमा परेको नेपालले भारत र पाकिस्तानसँग खेल्ने छ। समूहको शीर्ष टिम सुपर फोरमा पुग्ने छन्। यस्तै, समूह बीमा बंगलादेश, श्रीलंका र अफगानिस्तान छन्।"
"एसीसी प्रिमियर कप फाइनल : यूएईविरुद्ध गुल्शनको अर्धशतक, जित नजिक नेपाल","काठमाडौं : एसीसी मेन्स प्रिमियर कपको फाइनलमा यूएईविरुद्ध एक सय १८ रनको लक्ष्य पछ्याइरहेको नेपालका लागि गुल्शन झाले अर्धशतक बनाएका छन्। टस हारेर ब्याटिङ थालेको यूएईले ३३१ ओभरमा सबै विकेट गुमाउनुअघि एक सय १७ रनको योगफल तयार गरेको थियो। जवाफी ब्याटिङमा उत्रिएको नेपालका लागि वान् डाउनमा क्रिजमा उत्रिएका गुल्शनले ७५ बलमा अर्धशतक पूरा गरे। दुवै ओपनर र कप्तानलाई सस्तैमा गुमाएको नेपालका लागि गुल्शनले संयमित ब्याटिङ गर्दै तीन चौका र चार छक्का प्रहार गरे। दुवै ओपनरकुशल भुर्तेल र आसिफ शेखसँगै कप्तान रोहित पौडेल पभिलियन फर्केका थिए। कुशल एक,आसिफ आठ र रोहित एक रनमा आउट भएका थिए। अहिले क्रिजमा गुल्शनसँगै भीम सार्की ३० रन बनाएर खेलिरहेका छन्। नेपाललाई जितका लागि २२।१ ओभरमा २२ रन आवश्यक छ। ललित राजवंशीको चार विकेटप्रेरित नेपालले यूएईलाई एक सय १७ रनमा अल आउट गरेको थियो। त्रिवि क्रिकेट मैदानमा सोमबार सुरु भएर वर्षाका कारण टुङ्गिन नपाएको फाइनल आज ९ बजेदेखि हिजो रोकिएकै अवस्थाबाट सुरु भएको हो। सोमबार यूएईले २७३ ओरभमा एक सय ६ रन बनाएर ९ विकेट गुमाएको थियो। मंगलबार बिहान सोही स्थानबाट इनिङ्स अगाडि बढाएको यूएई ३३१ ओभरमा सबै विकेट गुमाउनुअघि एक सय १७ रनको योगफल तयार गर्न सफल भयो। यूएईका लागि आसिफ खानले ५४ बलमा सात चौका र एक छक्कासहित सर्वाधिक ४६ रन बनाए। अन्य ब्याटरले उल्लेख्य प्रदर्शन गर्न सकेनन्। नेपालका लागि किफयती बलिङ गरेका ललितले ७।१ ओभरमा १४ रन खर्चिएर दुई मेडनसहित सर्वाधिक चार विकेट लिए। यस्तै, करण केसी र सन्दीप लामिछानेले दुईदुई तथा गुल्शन झा र सोमपाल कामीले एकएक विकेट लिए। फाइनलमा विजयी भए नेपालले सेप्टेम्बरमा पाकिस्तानमा हुने एसीसी एसिया कपमा स्थान बनाउने छ।"
तीन वर्षपछि खुल्यो हिल्सा नाका,"नेपालको उद्योग, वाणिज्य तथा आपूर्ति मन्त्रालयका सचिव मधुकुमार मरासिनी र चीनको तिब्बत स्वायत्त क्षेत्रको जनसरकारका कार्यकारी उपाध्यक्ष चेन योङछीले आआफ्नो प्रतिनिधिमण्डलको नेतृत्व गर्दै २०२३ मार्च २९ मा तिब्बतको ल्हासामा बैठक बसेको थियो। सिमकोट : कोरोना महामारीका कारण तीन वर्षअघि बन्द भएको नेपाल चीनको हुम्लाको हिल्सापुराङ (ताक्लाकोट) नाका दुईतर्फी खुलेको छ। २०७६ मंसिरबाट बन्द भएको नेपालचीनको उत्तरीको व्यापारिक सीमा नाका नेपाल र चीन सरकारका अधिकारीहरूले गरेको पूर्ववत सहमतिअनुसार नै सोमबार खोलेको हो। नेपालको उद्योग, वाणिज्य तथा आपूर्ति मन्त्रालयका सचिव मधुकुमार मरासिनी र चीनको तिब्बत स्वायत्त क्षेत्रको जनसरकारका कार्यकारी उपाध्यक्ष चेन योङछीले आआफ्नो प्रतिनिधिमण्डलको नेतृत्व गर्दै २०२३ मार्च २९ मा तिब्बतको ल्हासामा बैठक बसेको थियो। नेपालचीन सीमा व्यापार संयन्त्रको उक्त बैठकमा चीनको स्वशासित क्षेत्र तिब्बतसँग जोडिएका नाका पूर्णरूपमा खोल्ने सहमति भएको थियो। सोही सहमतिअनुसार सोमबार दुईतर्फी नाका खोलिएको हुम्लाका प्रमुख जिल्ला अधिकारी श्रीनाथ पौडेलले जानकारी दिए। उनका अनुसार दुई देशका अधिकारीबीचको सहमतिअनुसार गएको चैत १८ गते शनिबारबाट सुवागढीकेरुङ नाका पूर्णरूपमा सञ्चालनमा आएको थियो। कोरोनाका कारण बन्द भएको हिल्सा नाका लामो समयपछि सोमबार दुईतर्फी सञ्चालनमा आएको छ, अधिकारी पौडेलले अन्नपूर्णसँग भने, यसबाट हुम्लाका नागरिकको दैनिकी सुलभ हुनेदेखि निर्माण सामग्री अभावले रोकिएका जिल्लाको उत्तरी क्षेत्रका विकास निर्माणका कामहरूले समेत तीव्रता पाउने छन्। उनका अनुसार लामो समयदेखि बन्द भएको हिल्सा नाका गएको पुस १३ गते बुधबार एकतर्फी सञ्चालनमा ल्याइए पनि दुईतर्फी सञ्चालनमा आएको यो पहिलोपटक हो। यसले चीनबाट आयात हुने खाद्यान्न, दैनिक उपभोग्य वस्तु, जिल्लाको विकासका लागि आवश्यक पर्ने इन्धन, निर्माण सामग्री आयात गर्न सहज हुने प्रमुख जिल्ला अधिकारी पौडेलको भनाइ छ। नाका सञ्चालनमा आएको पहिलो दिन नेपालका १८ जना नागरिक रोजगारका लागि चीनको ताक्लाकोट गएका छन्। प्रतिकूल मौसम र नाकामा भन्सार कार्यालय व्यवस्थित नभएकाले सामग्री आयात गर्ने काम केही दिन लाग्ने प्रमुख जिल्ला अधिकारी पौडेलले बताए। नाम्खाका नागरिक होटल व्यवसाय र अन्य रोजगारीका लागि चीनको ताक्लाकोट जान थालेका छन्। नाकामा नाम्खा गाउँपालिकाले हेल्थ डेक्सको स्थापना गरेको छ। चीन प्रवेश गर्ने र चीनबाट नेपाल आउने कुनै पनि व्यक्तिको स्वास्थ्य परीक्षण गरेपछि मात्रै प्रवेश गर्न दिइएको छ। नेपाल सरकार र चीन सरकारसँग नाका खोल्न लामो समयदेखि पहल गरेकै प्रतिफल सोमबार दुईतर्फी नाका खुलेको प्रतिक्रिया दिएका चीनसँगको सीमा जोडिएको नाम्खा गाउँपालिकाका अध्यक्ष प्रेम लामाले बताए। अब जिल्लाको दैनिकी सहज हुने उनको भनाइ छ। नाका सञ्चालनमा आउँदा सबै क्षेत्र खुसी दुवै देशका नागरिक दैनिक उपभोग्य सामग्रीसहित आवतजावत गर्ने गरी हिल्सा नाका सञ्चालनमा आएपछि हुम्लाका स्थानीय नागरिकले खुसी व्यक्त गरेका छन्। नाका सञ्चालनले अब हुम्लाका नागरिकले चीनको ताक्लाकोटमा रोजगारी गर्ने बाटोसमेत खुलेको चीनमा काम गर्दै आएका नेपालीहरूको छाता संस्था कैलाश मानसरोवर व्यापार संघ ताक्लाकोटकी पूर्वउपाध्यक्ष ल्हामु लामाले बताइन्। नाका बन्द भएपछि आफू तीन वर्षसम्म घरमा समेत आउन नपाएको बताउँदै उनले नाका खुलेसँगै हुम्लाका नागरिकका लागि ताक्लाकोट रोजगार र व्यापारको ठूलो संभावना खुलेको प्रतिक्रिया दिइन्। धार्मिक र सभ्यताको महत्वपूर्ण तीर्थ स्थलका रूपमा मानिने कैलास मानसरोवर जाने गेटवेका रूपमा रहेको यो नाका दुईतर्फी खुलेपछि नेपाली र अन्य विदेशी पर्यटकहरूका लागि समेत सहज हुने भएको छ। २०७६ मंसिरबाट बन्द भएको हिल्सा नाका सञ्चालनमा आएपछि हुम्लाका व्यवसायीलाई पनि आशातित बनाएको हुम्ला उद्योग वाणिज्य संघका अध्यक्ष नाम्ग्याल तामाङले बताए। हुम्लाका लागि चीनको ताक्लाकोट सामग्री ल्याउने हाट बजार मात्र होइन, रोजगारी गर्ने राम्रो क्षेत्र र व्यवसाय गर्ने मार्केट पनि हो, उनले भने, तीन वर्ष बन्द भएपछि हुम्ला भएर कैलास मानसरोवरको दर्शन गर्न जाने हजारौंको संख्याका आन्तरिक र बाह्य पर्यटकसमेत आउन छोडेपछि हुम्लाले करोडौंको नोक्सानी व्यहोर्नु परेको थियो। कोरोना कहरपछि शिथिल बनेको जिल्लाको पर्यटन क्षेत्र, होटल व्यवसायले पनि अब तङ्ग्रिने अवसर प्राप्त गर्ने सिमकोट स्थित मानसरोवर होटेलका प्रोप्राइटरसमेत रहेका सिमकोट५ का वडा अध्यक्ष चीन रावतले बताए।"
कृषि अनुदान मिलेमतोमा दुरुपयोग,"काठमाडौं : सरकारले हरेक वर्ष कृषि क्षेत्रको विकासका लागि अर्बौं बजेट छुट्ट्याउँछ। कृषिप्रधान मुलुक भएकाले यो आवश्यक पनि हो। तर, त्यही बजेट जहाँ पुग्नुपर्ने हो त्यहाँ कमै पुगेको गुनासो बर्सेनि आउँछ। विज्ञ भन्छन्, कतै रकमान्तर गर्ने, त कतै पहुँचवालाले मात्रै पाउने हुँदा कृषि अनुदानको व्यापक दुरुपयोग भएको छ। वास्तविक कृषकका लागि अनुदान आकाशको फल जस्तै भएको छ। यस्तो दुरुपयोग तीनै तहको सरकारले रोक्न सकेको छैन। कतै त मिलेमतोमा नै यसका दुरुपयोग गरेका घटना पाइन्छ। ललितपुरका कृषक रामप्रसाद दाहाल स्थानीय सरकारले कृषिका लागि आएको बजेट बाटो बनाउन प्रयोग गरेर दुरुपयोग गरेको टिप्पणी गर्छन्। एक सार्वजनिक कार्यक्रममा उनले भने, संघीय सरकारले सशर्त अनुदानअन्तर्गत कृषिको बजेट पठायो। तर, पालिकाले बाटो खन्नमा प्रयोग गर्यो। बाटो खन्ने बजेट त छुट्टै छ नि ! कृषकलाई दिएको अनुदान ६ वटा पालिकाले अर्को शीर्षकमा प्रयोग गरेको उनी बताउँछन्। दाहाल मात्रै होइन, चन्द्रागिरि काठमाडौंका कृषक ईश्वर बलामीको अनुभव पनि यस्तै छ। अनुदान झन्झटिलो र सोझा कृषकलाई गलत तरिकाले प्रयोग गर्ने गरेको उनी बताउँछन्। यो क्रम बढेकाले सरकारले अनुदानलाई खारेज गरेर सहुलियत ब्याजमा कर्जा दिनुनै उपयुक्त हुने उनको तर्क छ। अनुदानमा कर्मचारीव्यापारी, नेताकार्यकर्ताको मिलेमतो हुने र वास्तविक कृषकले नपाउने समस्या धेरै हुँदा भ्रष्टाचार बढेको उनी बताउँछन्। अनुदानकोे नाममा कृषकलाई संगठित रूपमा ठगिएकोे छ। सोझा कृषकहरू ठगिएका अनेकन घटनाहरू छन्। मैले दूध दुहुने मेसिनमा अनुदान पाएको थिए। तर, आधुनिक मेसिन हुँदाहँुदै पुरानो खालको मेसिन भिडाउने काम गरेका थिए। म सचेत भएकाले भने ठगिनबाट बचेँ, उनले आफ्नो अनुभव सुनाउँदै भने, यसैले अनुदान खारेज हुनुपर्छ। बरु कृषकलाई ऋण दिने र सदुुपयोग भएको आधारमा मिनाहा गर्ने व्यवस्था गर्ने हो भने यसले कृषकलाई उत्पादनमा प्रोत्साहन हुुन्छ। कृषक मात्रै होइन केही पार्टीका नेता पनि अनुदानमा भ्रष्टाचार बढेको बताउँछन्। नेकपा माओवादीका महासचिव नेत्रविक्रम चन्द विप्लवले एक सार्वजनिक कार्यक्रममा सरकारले कृषिमा दिएको अनुदान पानी सरह बगेको बताएका थिए। आफ्नो जिल्लामा भएको उदाहरण प्रस्तुत गर्दै उनले भने, बाख्रा पाल्ने भनेर अनुदान पाउने सूचीमा नाम निकाल्ने तर नक्कली बाख्रा देखाउने काम त्यहाँ भएको थियो। एक बाठो व्यक्तिले पहुँचका नाममा गाउँभरिका बाख्रा जम्मा पारेर अनुगमनमा आएकालाई देखाएको थियो। बाख्रा गन्ने बेलामा चाहिँ बाख्रा भागेर आआफ्नो घर गए। यसपछि त मिलेमतो गर्ने कर्मचारी र त्यो व्यक्ति नीलो कालो भए। कृषिको अनुदानमा दुरुपयोग भएको विषयलाई महालेखाले आफ्नो प्रतिवेदनमा पनि समेटेको छ। महालेखा भन्छ, कमजोर वर्गलाई सहायता प्रदान गर्ने कार्यलाई व्यवस्थित गर्न अनुदानको व्यवस्था गरिएको हो। यसअनुरूप सरकारले अनुदानमार्फत बर्सेनि अर्बौं रुपैयाँ खर्च गर्दै आएको छ। तर, त्यस्ता अनुदान वास्तविक व्यक्तिले नपाएको अर्थात् अनुदान वितरणमै अपारदर्शी देखिएको छ। महालेखाले सार्वजनिक गरेको ६०औं वार्षिक प्रतिवेदनले अनुदान वितरण गर्दा लाभग्राही छनोटमा पारदर्शिता नभएको र एकै प्रकारको अनुदान तीन तहका सरकारबाट वितरण हुँदा दोहोरो परेको टिप्पणी गरेको छ। महालेखाले अनुदान दिने नीतिमा पुनरावलोकन गर्न जरुरी भएको पनि औंल्याइएको छ। यसो गरेसँगै एकद्वार प्रणालीमार्फत स्पष्ट र पारदर्शी अभिलेख राखी आवश्यकता एवं नतिजाको आधारमा अनुदान दिने र सोको प्रभावकारी अनुगमन गर्ने व्यवस्था मिलाउन जरुरी भएको महालेखाको सुझाव छ। अधिकांश अनुदान दुरुपयोग भएको सरोकारवालाहरू नै स्विकार छन्। सबैभन्दा बढी दूरदराजमा कृषि क्षेत्रमा गएको अनुदान वास्तविक कृषकको हातमा पुग्न नसकेको कृषि अभियन्ता उद्धव अधिकारी बताउँछन्। राष्ट्रिय कृषक समूह महासंघ नेपालका पूर्वअध्यक्षसमेत रहेका अधिकारी प्रदेशबाट गएको अनुदान व्यापक रूपमा दुरुपयोग भएको दाबी गर्छन्। यान्त्रिकीकरण अनुदानको रूपमा भिरालो जमिन भएको ठाउँका कृषकलाई जबरजस्ती ट्याक्टर थमाइदिने काम भयो। नत त्यहाँको कृषकलाई भिरालो जमिन खन्न सके नत सरकारको पैसा सदुपयोग भयो। यसले केबल हरेक नेपालीको थाप्लोमा ऋणको भार थोपरिने काम मात्र गर्यो, उनले भने। अनुदान अनुगमनमा तीन तहको संयन्त्रै भएन कृषि तथा पशुपन्छी विकास मन्त्रालयका प्रवक्ता प्रकाशकुमार सञ्जेल मन्त्रालयले प्रदेश र स्थानीय तहलाई कृषि अनुदानका कार्यक्रमहरू सञ्चालन गर्नका लागि सरोकारवालाहरूको माग, आवश्यकता र औचित्यको आधारमा वित्तीय हस्तान्तरण मात्रै गर्ने तर बाँडफाँड प्रदेश र स्थानीयले गर्ने बताउँछन्। यदि केही वैदेशिक सहयोगमा सञ्चालित आयोजनाहरूमा निश्चित परियोजना डकुमेन्टमा उल्लेख भएअनुसारका सेवाग्राही, लाभग्राहीका लागि क्षेत्र तोकिएको उनको भनाइ छ। यद्यपि अनुदान वितरणमा तीन तहकै प्राविधिक रूपमा समन्वय गर्ने संयन्त्र नहँुदा समस्या आएको स्विकार गर्छन्। अनुदानको कार्यक्रम संघबाट प्रदेश र स्थानीय तहलाई वृद्धि विकास गर्न दिएको अनुदानमा पनि समन्वय नहँुदा दोहोरोपन भएको हुनसक्ने उनले अनुमान गरे। संघीय तहबाट अनुगमन गर्न प्रदेश स्तरमा संघको संयन्त्र छैन। धेरै कार्यक्रमहरू गएका हुन्छन्। कुनकुन कार्यक्रम कहाँ, कसरी सम्पन्न भयो भनेर प्रदेश, स्थानीय तहबाट रिपोर्टिङ पनि आउँदैन। यसका लागि संस्थागत च्यानलको व्यवस्था छैन, उनले भने, संघमा जनशक्ति अत्यन्त कम हुँदा प्रभावकारी अनुगमन गर्न सकिएको छैन। यसअघि व्यक्ति, समूह, सहकारी, फर्म, कम्पनीलाई दिएकैमा एउटै व्यक्तिले दोहोरो गयो भनेर महालेखाले औंल्याएकोमा आफूहरूले सुधार गर्दै आएको प्रवक्ता सञ्जेलले बताए। वास्तविक कृषकसम्म अनुदान नपुगेको भन्नेबारे गुनासो पटकपटक सुन्ने गरेको राष्ट्रिय कृषक आयोगकी सदस्य पुष्पा भुसाल बताउँछिन्। यसैले कृषक वर्गीकरणको कुरा जोडदारले उठेको उनको भनाइ छ। भन्छिन्, यसकारण अब छिट्टै आर्थिक स्तरले, जग्गाको स्वामित्व लगायतको आधारमा कृषकको वर्गीकरण गर्ने भनेका छौं। भएपछि मात्रै अनुदानको व्यवस्था हुनुपर्छ भनिएको छ। अहिले जसको पहुँच छ उसले अनुदान पाउने प्रवृत्ति छ। जसले वास्तविक कृषकमा पुगेको छैन भन्ने छ। अनुदान व्यवस्थित बनाउन सुधार जरुरी कमजोर वर्गलाई सहायता प्रदान गर्ने अनुदान वितरण व्यवस्थित गर्न सरकारले सुधार गर्ने दर्जनौं उपायबारे महालेखाले सुझाव पनि दिएको छ। यसअनुसार तीनै तहका सरकारले कृषि क्षेत्रमा अनुदान प्रवाह गरेको भए तापनि अपेक्षित प्रतिफल प्राप्त हुन नसकेकाले अनुदानलाई प्रभावकारी बनाउन मौजुदा अनुदान वितरण नीति तथा कार्यक्रममा पुनरावलोकन गर्नुपर्ने महालेखाको प्रतिवेदनमा भनिएको छ। अनुदान तथा सहायता प्रदान गर्दा राजस्व आम्दानी हुने, उत्पादकत्व वृद्धि गर्ने, रोजगारी सिर्जना हुने, पुँजी निर्माण हुने, सामाजिक, आर्थिक रूपान्तरण हुने, व्यावसायिक दक्षता अभिवृद्धि हुने जस्ता पक्षमा ध्यान दिई सोको उपलब्धि सुनिश्चित हुने व्यवस्था मिलाउनुपर्छ। वर्तमानमा रहेको आगत (इन्पुट) मा अनुदान दिने परिपाटीलाई अन्त्य गरी नतिजा आउटपुटमा आधारित अनुदान प्रदान गर्ने व्यवस्था कार्यान्वयन गर्नुपर्ने महालेखाको सुझाव छ। तीनै तहका सरकारबाट अनुदान र सहायता वितरण गर्ने परिपाटीमा बढोत्तरी भएको अवस्थालाई मध्यनजर गरी अनुदान र सहायता वितरणका लागि रकम तोकी अख्तियारी पठाउने परिपाटी नियन्त्रण गर्न पनि महालेखाले सरकारलाई सुझाव दिएको छ। प्रतिवेदनमा भनिएको छ, अनुदान र सहायताको विवरण सार्वजनिक गरी यसलाई पारदर्शी, मितव्ययी र जवाफदेही बनाउनुपर्छ। अनुदान तथा सहायता उपयोगको निरन्तर अनुगमन गर्नुपर्छ। कृषिमा अनुदान र उत्पादनको अवस्था सरकारले आर्थिक वर्ष २०७८७९ मा कृषि क्षेत्रमा २१ अर्ब ८३ करोड रुपैयाँ बराबरको रकम अनुदानबापत खर्च गरेको छ। यो अघिल्लो आर्थिक वर्षको तुलनामा १०९२ प्रतिशत बढी हो। प्रदान गरेको अनुदानको परिणाम सो अवधिमा खाद्यान्न उत्पादन २०३ प्रतिशत र फलफूल उत्पादन ४११ प्रतिशतले बढ्यो। तर, अनुदान दिए पनि तरकारी उत्पादन भने उल्टै १०२ प्रतिशतले घटेको महालेखाको तथ्यांकमा उल्लेख छ। प्रतिवेदनअनुसार नै विगत ४ वर्षमा अनुदान बढेको अनुपातमा कृषिजन्य उत्पादनको वृद्धि हुन सकेको छैन। क्षेत्रगत अनुुदानको उपयोगिता कृषि तथा पशुपन्छी विकास मन्त्रालयले आर्थिक वर्ष २०७८७९ मा रासायनिक मल खरिदमा १६ अर ६१ करोड ५९ लाख, बाली तथा पशुधन बिमा प्रिमियममा १ अर्ब ९२ करोड २९ लाख, उखु कृषकका लागि १ अर्ब ४ करोड ६६ लाख, ठूला विकासमा ६ करोड ९० लाख र अन्य क्षेत्रमा १ अर्ब ५८ करोड ३६ लाखसमेत कुल २१ अर्ब २३ करोड ८० लाख अनुदान वितरणका लागि २४ अर्ब ६७ करोड ५७ लाख बजेट व्यवस्था गरेको थियो। यसमध्ये ८६०६ प्रतिशत खर्च भएको देखिन्छ। रासायनिक मल खरिदका लागि प्रदान भएको अनुदानबमोजिम समयमै खरिद कार्य नभएको एवं खरिद भएको मलसमेत कृषकले बाली लगाउने समयमा प्रास गर्न नसकेको, बाली तथा पशुधन बिमा गराउनेको विवरण अद्यावधिक गरी समयमै प्रिमियम र दाबी भुक्तानी नभएको महालेखाको भनाइ छ। उखु कृषकले खरिदकर्ताबाट समयमै उखु बिक्रीबापतको रकम प्राप्त गर्न नसकेको, अनुदानको मूल्यांकन नभएको, अधिकांश अनुदान आर्थिक वर्षको अन्तिम महिनामा प्रदान हुने र यसको अनुगमनसमेत नहुने औंल्याइएको छ। साथै कृषि कोषमा संघ, प्रदेश र स्थानीय तहबाट समन्वय नगरी बेग्लाबेग्लै कार्यविधिको आधारमा अनुदान प्रदान हुने गरेकाले दोहोरोपना हुने अवस्थासमेत रहेको छ। अधिकांश अनुदान प्रस्ताव माग गरी प्रदान हुने गरेकाले सीमान्तकृत कृषक अनुदानको पहुँच नपर्ने स्थितिसमेत रहेको छ। रासायनिक मलबाहेक अन्य प्रयोजनका लागि व्यक्ति वा संस्थागत रूपमा दिने अनुदान तत्काल रोक गर्न आवश्यक रहेको महालेखाले सुझाव दिएको छ। अनुदानको रासायनिक मल आपूर्तिमा ढिलाइ सरकारले आर्थिक वर्ष २०७८७९ मा कृषि सामग्री संस्थानमर्फत २ लाख १० हजार मेट्रिकटन र साल्ट ट्रेडिङ कर्पोरेसनमार्फत ९० हजार मेट्रिकटनसमेत ३ लाख मेट्रिकटन रासायनिक मल खरिद गर्न क्रमशः १० अर्ब ४० करोड र ६ अर्ब ११ करोड ५९ लाखसमेत गरी १६ अर्ब ६१ करोड ५९ लाख अनुदान प्रदान गरेकोमा क्रमशः १ लाख १० हजार ८ सय ५६ मेट्रिकटन र ६६ हजार ६६७७० मेट्रिकटनसमेत १ लाख ७९ हजार ५२३७० मेट्रिकटन मल खरिद भयो। यस सम्बन्धमा उल्लिखित दुई निकायले रासानिक मल खरिदका लागि १६ ठेक्का व्यवस्थापन गरेकोमा १ ठेक्कामा १० हजार मेट्रिकटन युरिया मल आपूर्ति गर्ने सम्झौता भयो। सोअनुसार २ हजार ८५३९५० मेट्रिकटन मल ल्याएको थियो। ७ हजार मेट्रिकटन मल आपूर्तिसम्बन्धी मुद्दा अदालतमा विचाराधीन रहेको र १ लाख मेट्रिकटन यो वर्ष प्राप्त हुन नसकी २०७९८० मा प्राप्त हुने क्रममा रहेकाले यो वर्ष १ लाख ७७ हजार ५२३७० मेट्रिकटन मल प्राप्त भयो। ठेक्का सम्झौताअनुसार मल आपूर्ति नगर्ने आपूर्तिकर्तालाई सम्झौताको शर्तअनुसार कारबाही गरी समयमा मल जुटाउने व्यवस्था गर्न महालेखाले सुझाव दिएको छ। अनुदान दिएको रकम आर्थिक वर्षको अन्तमा बचत भएमा फिर्ता गर्नुपर्ने व्यवस्था छ। यो वर्ष रासायनिक मल खरिदका लागि कृषि सामग्री कम्पनीलाई १० अर्ब ५० करोड अनुदान प्रदान गरेकोमा २५ अर्ब ११ करोड १३ लाख खर्च भएको थियो। तर, यसबाट बचत भएको २ अर्ब ३८ करोड ८७ लाख फिर्ता नभएकाले संघीय सञ्चित कोष दाखिला गर्नुपर्ने महालेखाले सुझाव दिएको छ। खाद्यान्नको न्यूनतम समर्थन मूल्य निर्धारणमा कार्यविधि जरुरी कृषि तथा पशुपन्छी विकास मन्त्रालयको सिफारिसमा २०७८७९ मा मोटो धानका लागि प्रतिक्विन्टल २ हजार ७ सय ५२ रुपैयाँ, मध्यम धानका लागि प्रतिक्विन्टल २ हजार ९०२, गहुँको लागि प्रतिक्विन्टल ३ हजार १६५ समर्थन मूल्य तोकिएको छ। यस्तै, उखुका लागि न्यूनतम खरिद मूल्य ५ सय ९० (चिनी मिलहरूले कृषकलाई प्रतिक्विन्टल ५ सय २० र नेपाल सरकारले अनुदान ७० रुपैयाँ) तोकेको छ। न्यूनतम समर्थन मूल्यमा सरकारले कृषकबाट खाद्यान्न बाली खरिद गरी भण्डारणका लागि स्थानीय सरकारलाई जिम्मेवार बनाउने नीतिअनुरूप स्थानीय तहसँगको लागत सहभागिता र समन्वयमा सरकारबाट ५० प्रतिशत अनुदान पाउने गरी १४ खाद्य गोदाम घर निर्माणको क्रममा रहेको छ। सरकारबाट यी वस्तुहरूका न्यूनतम समर्थन, खरिद मूल्य तोकेको भए पनि मूल्य तोक्नमा भएको ढिलाइ र समर्थन मूल्यमा बिक्री नभएको अवस्थामा सरकारबाट खरिद गर्ने व्यवस्था छैन। मूल्य निर्धारण प्रक्रियाको कार्यविधि नभएकाले कार्यविधि तयार गरी व्यवस्थित गर्न अनुरोध गरेको छ। अनुदानको विवरण अस्पष्ट कृषि तथा पशुपन्छी बिमा निर्देशिका, २०७० अनुसार बाली बिमामा अनुदानको व्यवस्था छ। बाली बिमा गर्दा बिमा प्रिमियमको ७४ प्रतिशत सरकारले व्यहोर्ने कार्यक्रम छ। यसबाहेकको २५ प्रतिशत मात्रै कृषकले व्यहोर्नुपर्छ। आव २०७८७९ मा कृषि विभागले नपाल बिमा प्राधिकरणको कोषमा ४ करोड ७४ लाख भुक्तानी दिएको छ। विभागले कोषलाई यो वर्ष ४ हजार १६ कृषकको १ अर्ब ३६ करोड ६० लाखको बिमा गर्दा ७ करोड ६ लाख रुपैयाँ बिमा प्रिमियम निर्धारण गरी प्रिमियमको ७१ प्रतिशतले हुने ५ करोड ७६ लाख रुपैयाँ माग भएकोमा ४ करोड ७४ खर्च लेखेको छ। बिमा प्रिमियम भुक्तानी, जिल्लागत बिमा, क्षतिपूर्ति र बिमाबाट लाभ प्राप्त गर्ने लाभग्राहीको विवरण राखेको छैन। साथै, अनलाइन सूचना प्रणाली स्थापना नभएकाले कार्यक्रमको कार्यान्वयन स्थिति विश्लेषण गर्न नसकेको महालेखाले औंल्याएको छ। महालेखाकाअनुसार बिमा कार्यकमबाट लाभग्राही लाभान्वित भएको सुनिश्चित गर्नुपर्छ। अद्यावधिक गरिएन पशु बिमकको विवरण पशुसेवा विभागमार्फत सञ्चालीत पशु बिमा कार्यक्रमअन्तर्गत बाली तथा पशुधन बिमाको प्रिमियममा अनुदान उपलब्ध गराउने निर्देशिका २०७० अनुसार पशु बिमा गर्ने कृषकहरूको बिमा प्रिमियममा अनुदान उपलब्ध छ। यस्तो अनुदान २०७८ साउनदेखि चैतसम्म १ अर्ब ६ करोड ७५ लाख रुपैयाँ र गत वर्षको बिमा प्रिमियममा ७ प्रतिशतका दरले भुक्तानी हुन बाँकी ७७ करोड ८६ लाख रुपैयाँसमेत गरेर १ अर्ब ८४ करोड ६१ लाख नेपाल बिमा प्राधिकरणको बाली तथा पशुधन बिमा कोष व्यवस्थापन समितिलाई सशर्त अनुदान उपलब्ध गराएको छ। यो कार्यक्रमले २०७३७४ देखि सञ्चालित भई सबै जिल्ला समेटे पनि पशु बिमा गर्ने कृषकको विवरण अद्यावधिक गरेको छैन।"
भारतबाट घटेर आयो पेट्रोलियम पदार्थको मूल्य,"काठमाडौं : भारतबाट पेट्रोलियम पदार्थको मूल्य घटेर आएको छ। इन्डियन आयल कर्पोरेसन (आइओसी) ले पठाएको नयाँ मूल्यसूची अनुसार पेट्रोलमा प्रतिलिटर ४३७, डिजेलमा प्रतिलिटर ४१६, मट्टितेल प्रतिलिटर ३४८, हवाई इन्धनमा २९५ र ग्यासमा प्रतिसिलिन्डर ३०९५१ रुपैयाँ घटेर आएको हो। नेपाल आयल निगमका प्रवक्ता मनोज ठाकुरले अरूमा नाफा भए पनि एलपीजी ग्यासमा अझै २१८ रुपैयाँ घाटा भएको बताए।"
राष्ट्रिय अर्थतन्त्रको आकार ५३ खर्ब ८१ अर्ब ३४ करोड,"काठमाडौं : चालु आर्थिक वर्ष २०७९०८० मा कूल गार्हस्थ्य उत्पादन वृद्धिदर उपभोक्ता मूल्यमा एक दशमलव ८६ प्रतिशतले वृद्धि भई अर्थतन्त्रको आकार रु ५३ खर्ब ८१ अर्ब ३४ करोड हुने प्रक्षेपण गरिएको छ। चालु २०७९८० को राष्ट्रिय लेखा तथ्यांकसम्बन्धी जानकारी दिने उद्देश्यले राष्ट्रिय तथ्यांक कार्यालयद्वारा आयोजित पत्रकार सम्मेलनमा सो प्रक्षेपण सार्वजनिक गरिएको हो। नेपालीको प्रतिव्यक्ति आयगत आर्थिक वर्षको जस्तै चालु आवमा पनि रु एक लाख ८२ हजार छ सय ८३ अर्थात् एक हजार तीन सय ९९ अमेरिकी डलर र विप्रेषण रु १२ खर्ब ३१ अर्ब ७३ करोड हुने तथ्यांक कार्यालयले जनाएको छ। चालु मूल्यमा कूल स्थिर पूँजी निर्माण रु १३ खर्ब ५६ अर्ब ४६ करोड, अन्तिम उपभोग खर्च रु ५० खर्ब ३६ अर्ब १५ करोड र वस्तु तथा सेवा निर्यात रु तीन खर्ब ८५ अर्ब ११ करोड हुने अनुमान गरिएको छ। सो अवसरमा प्रमुख तथ्यांक अधिकारी रामप्रसाद थपलियाले अर्थतन्त्रका विविध पक्षको यथार्थ मापन गरी आर्थिक नीति निर्माण गर्न तथा आर्थिक विकासका गतिविधिहरूको अनुगमन मूल्यांकन गर्न सहयोग पुर्याउने उद्देश्यले कूल गार्हस्थ्य उत्पादन, उपभोग, बचत, लगानीजस्ता महत्त्वपूर्ण राष्ट्रिय लेखासम्बन्धी समष्टिगत आर्थिक सूचक तयार गरी यसअघि जस्तै तथ्यांक सार्वजनिक गरेको बताए। उपप्रमुख तथ्यांक अधिकारी डा हेमराज रेग्मीले यसअघि जस्तै चालु आवमा पनि कूल गार्हस्थ्य उत्पादनमा सबैभन्दा बढी हिस्सा कृषि क्षेत्रको रहेको बताउँदै चालु आवमा कृषि क्षेत्रको हिस्सा २४ दशमलव १२ प्रतिशत र गैरकृषि क्षेत्रको ७५ दशमलव ८८ प्रतिशत रहेको जानकारी दिए। कूल गार्हस्थ्य उत्पादनमा औद्योगिक क्षेत्रको पाँच दशमलव ३२ प्रतिशत, निर्माण क्षेत्रको पाँच दशमलव ५२ प्रतिशत, थोक तथा खुद्रा व्यापार, गाडी तथा मोटरसाइकल मर्मत क्षेत्रको १५ दशमलव ३९ प्रतिशत, यातायात तथा भण्डारण क्षेत्रको छ दशमलव ७९ प्रतिशत, आवास तथा भोजन सेवाको एक दशमलव ९८ प्रतिशत, सूचना तथा सञ्चार क्षेत्रको एक दशमलव ९७ प्रतिशत, वित्तीय तथा बीमा क्षेत्रको सात दशमलव ३७ प्रतिशत र घर जग्गा कारोबारको आठ दशमलव ३७ प्रतिशत रहेको सो अवसरमा वितरित प्रेस विज्ञप्तिमा उल्लेख छ।"
आफ्नै अदुवा,"इलाम : इलामका लगभग १३ हजार परिवारले अदुवाको व्यावसायिक खेती गर्छन्। इलामको माइजोगमाई४ का भूमि खनालले यस वर्ष दुई लाखको अदुवा बिक्री गरे। खनालजस्तै राम्रो मूल्यमा बिउ अदुवा बिक्री गरेका किसानलाई आर्थिक मन्दीका बेला राहत भएको छ। खनालले खेतीकिसानी गरेरै छोराछोरीलाई सहरमा उच्च शिक्षा पढाइरहेका छन्। अदुवामा रोग नलाग्ने हो भने गाउँको जीवनलाई सहज नै हुन्छ, उनले भने। खनालले तेह्र मन (४० किलोको १ मन) अदुवा रोपेका थिए। खनालले भने मन फलेछ, चार हजारको भाउमा बिक्री गरे। अहिले बजारमा प्रतिमन पाँच हजारसम्ममा अदुवाको कारोबार भइरहेको उनले सुनाए। पहिले २५ मनसम्म अदुवा लगाउने उनले अहिले अदुवा खेती घटाएका छन्। भाइरस जन्य ओइलाउने रोगका कारण बिउको दाम पनि हराउन थालेपछि अधिकांश कृषकले अदुवा लगाउनै छोडेको उनले सुनाए। भारतको भरमा हुने अदुवाको भाउ र रोगका कारण किसानहरू प्रत्येक वर्ष डराइडराई अदुवा खेती गर्ने गरेको माइजोगमाई४ कै सुरेश भट्टराईले बताए। यस वर्ष ५० मन अदुवा रोप्ने योजनामा रहेका उनले रोग नलाग्दा एक वर्षमै कृषकले लाखौं कमाउने गरेको बताए। उनले भने अदुवाको भर हुँदैन, जुवा खेले जस्तै हो। कहिले आउँछ कहिले जान्छ। इलामका १२ हजार ९ सय ३२ परिवारले अदुवाको व्यावसायिक खेती गर्ने गरेका छन्। इलाम, पाँचथर र झापामा अदुवाको उत्पादन बढ्दो रूपमा रहेको जिन्जर प्रोफाइल २०१६ मा उल्लेख छ। कृषि विकास निर्देशनालय कोसीको तथ्यांकअनुसार गत आर्थिक वर्षमा इलाममा ३ हजार २ सय ३५ हेक्टरमा अदुवा खेती गरिएको थियो। सो वर्ष ५१ हजार ७ सय ६० टन अदुवा उत्पादन भएको थियो। यो अघिल्लो वर्षको भन्दा ३ हजार १ सय ६० टनले बढी हो। अघिल्लो आर्थिक वर्षमा ४८ हजार ६ सय टन अदुवा उत्पादन भएको निर्देशनालयको तथ्यांकमा उल्लेख छ। निर्देशनालयका अनुसार कोसीका १४ वटै जिल्लामा अदुवा खेती हुने गरेको छ। सबै जिल्लाको तुलनामा इलाम निक्कै अघि छ। कोसी प्रदेशभरि ८ हजार ८४ हेक्टरमा खेती गर्दा १ लाख १८ हजार ६ सय ६८ टन अदुवा उत्पादन हुने गरेको छ। अहिलेको मूल्य (रु १०० प्रतिकिलो)ले कारोबार हुँदा नेपाली कृषकको घरमा वार्षिक करिब ११ अर्ब रुपैयाँ भित्रिनुपर्ने हो तर त्यस्तो हुँदैन। सिजनमा अदुवाको भाउ प्रतिकिलो ३० रुपैयाँको हाराहारी मात्रै हुने गर्दछ। नेपालमा खपत हुने अदुवाको मूल्य महँगो भए पनि भारतमा पठाउने अदुवाको मूल्य ३०३२ को हाराहारी हुने गरेको व्यापारीहरू बताउँछन्। नेपालका २६ जिल्लामा अदुवा खेती हुँदै आएको छ। चीन र भारतपछि विश्वका अदुवा उत्पादक देशहरूमा नेपाल तेस्रो स्थानमा रहेको जिञ्जर प्रोफाइल २०१६ मा उल्लेख छ। नेपालमा उत्पादन हुने अदुवामध्ये ९४ प्रतिशत भारतको बजारमा निकासी हुने गरेको छ। नेपाल अदुवा उत्पादक तथा व्यवसायी संघका केन्द्रीय महासचिव हेमन्त बोहोराका अनुसार भारतमा उत्पादन वृद्धि हुनासाथ नेपालको अदुवाको मूल्य निराशाजनक अवस्थामा ओरालो लाग्ने गरेको छ। सरकारले वैकल्पिक बजारको खोजी नगरेसम्म कृषकले ढुक्क भएर खेती गर्ने अवस्था नरहेको उनले बताए। मेची भन्सार कार्यालय काँकडभिट्टाका अनुसार चालू आर्थिक वर्ष २०७९८० को फागुन मसान्तसम्म नेपालबाट रु ४० करोड ६१ लाख १८ हजार मूल्यबराबरको १ करोड २५ लाख ४७ हजार ६ सय ९० केजी अदुवा र सुठो भारत निर्यात भएको छ। यसरी हेर्दा किसानले यस वर्ष प्रतिकिलो ३२ रुपैयाँले अदुवा बिक्री गरेको पाइन्छ। समयमै अदुवा बिक्री भएपछि अहिले बिउ अदुवा भने मागअनुसार उपलब्ध गराउन नसक्ने अवस्था आएको कृषक खनालले बताए। गत आव २०७८७९ को सोही आठ महिनाका अवधिमा काँकडभिट्टा भन्सार हुँदै नेपालबाट रु १७ करोड १७ लाख २१ हजार मूल्यबराबरको ५३ लाख ७४ हजार ५ सय केजी अदुवा र सुठो भारत निकासी भएको थियो। नेपालबाट जाने अदुवा माटोसहित जाने भएकाले नेपालको अदुवाले भाउ पाउन नसकेको महासचिव बोहोराले बताए। उनले भने हाम्रो प्रयास अदुवाको गुणस्तरमा सुधार गरौं भन्ने हो तर अझै सम्भव भएको छैन। अघिल्लो आवको १२ महिनामा भने रु ३२ करोड ५४ लाख ३५ हजार मूल्यबराबरको १ करोड १ लाख ७८ हजार १ सय ५० केजी अदुवा र सुठो भारत निकासी भएको थियो। सरकारी नीतिको मारमा करोडौंको उद्योग अदुवा नै बिक्री नहुने अवस्था आए पनि नेपालमै प्रशोधन गरेर मूल्य अभिवृद्धि गर्ने लक्ष्यसहित झापामा स्थापना भएको अदुवा प्रशोधन प्लान्ट प्रभावकारी रूपमा सञ्चालन हुन नसक्दा भारत जाने अदुवामा नेपालले प्रभावकारी मोलमोलाइ गर्न सकेको छैन। ठूलै सपनाको प्रचार गर्दै पूर्वी नेपालका अदुवा किसान माझ आएको करोडौंको परियोजनाले किसानलाई भुक्याएर फर्किएको किसानको आरोप छ। किसानलाई अदुवामा सुविधैसुविधा दिने भन्दै आएको योजना सात करोडको संरचना र हजारौं किसानको सपना अलपत्र पारेर फर्किएको उनीहरूको आरोप रहेको छ।"
वीरगन्ज महानगरपालिकामा व्यवसाय दर्ता गर्ने बढे,वीरगन्ज : वीरगन्ज महानगरपालिकामा व्यवसाय दर्ता गर्नेको संख्यामा वृद्धि भएको छ। चालु आर्थिक वर्षमा महानगरपालिकामा व्यवसाय दर्ता गर्नेको संख्या बढेको महानगरपालिकाका प्रमुख प्रशासकीय अधिकृत लक्ष्मीप्रसाद पौडेलले जानकारी दिए। उनका अनुसार गत आर्थिक वर्ष २०७५०७६ मा ४ हजार ३ सय ७७ व्यवसाय दर्ता भएकोमा चालु आर्थिक वर्ष साउनदेखि वैशाख १५ सम्ममा ६ हजार ५ सय ८३ पुगेको पौडेलले जानकारी दिए। व्यवसाय दर्तालाई प्रभावकारी बनाउन अहिले महानगरपालिकाले छुट्टै टोली परिचालन गरेको पौडेलले बताए। उक्त टोलीले उद्योग तथा पसलमा स्थलगत रूपमै पुगेर व्यवसाय नवीकरण तथा नयाँ दर्ता गर्ने गरेको पौडेलले बताए। व्यवसाय दर्ता महानगरका लागि दिगो आयस्रोत भएको र यसले राष्ट्रिय राजश्वमा समेत महत्वपूर्ण भूमिका खेल्ने भएकाले जुनसुकै व्यवसाय सञ्चालन गर्न महानगरमा दर्ता अनिवार्य गरिएको उनले बताए। महानगरपालिकामा व्यवसाय दर्ता गर्नेको संख्या बढेसँगै राजश्व संलकनमा समेत वृद्धि भएको छ। व्यवसाय दर्ताबाट गत आर्थिक वर्षमा १ करोड ८४ लाख रुपैयाँ राजश्व संकलन भएकोमा चालु आर्थिक वर्षको वैशाख १५ गतेसम्ममा २ करोड १४ लाख रुपैयाँ राजश्व संकलन भइसकेको महानगरका राजश्व शाखा प्रमुख मनोज कुमार कर्णले जानकारी दिए।
"कर्णालीलाई प्रकाश, लुम्बिनीलाई पानी","चुरे क्षेत्रको पहाडमुनि सुरुङ खनेर भेरीको पानी बबई नदीमा खसाल्ने योजनालाई सुरुमा धेरैले पत्याएनन्। कतिपयले त यो योजना सम्भव नै नभएको जिकिर पनि गरे। तर सरकारले भेरीको पानी बबईमा खसालेर सिँचाइ र विद्युत् उत्पादन गर्ने महत्त्वाकांक्षी योजना अगाडि बढायो। राष्ट्रिय गौरवको आयोजनाको रूपमा अगाडि बढेको यो आयोजनाको हालसम्म ६० प्रतिशत काम सम्पन्न भइसकेको छ। यो आयोजनाका मुख्य दुई वटा उद्देश्य छन्। पहिलो आयोजनाबाट ४६ मेगावाट विद्युत् उत्पादन हुनेछ। दोस्रो उद्देश्यअन्तर्गत लुम्बिनी प्रदेशका बाँके र बर्दियामा रहेको ५१ हजार हेक्टर खेतीयोग्य जमिनमा सिँचाइ सुविधा उपलब्ध हुनेछ। २०७१ सालबाट सुरु भएको यो आयोजनाअन्तर्गतको पहिलो चरणको काम तोकिएको अवधिभन्दा एक वर्षअगाडि नै सम्पन्न भइसकेको छ। अर्थात् जटिल मानिएको १२ किलोमिटर सुरुङ खन्ने काम सफल भएको छ। सुरुङ निर्माण सम्पन्न भएसँगै हाल भेरी नदीमा बाँध निर्माण गर्ने र विद्युत्गृह निर्माणको काम जारी छ। भौतिक विकासमा पछाडि परेको कर्णालीका लागि यो आयोजनाको काम अगाडि बढेपछि यस क्षेत्रको समृद्धिको ढोका खुल्ने अपेक्षा गरिएको छ। भेरीबबई डाइभर्सन आयोजना कर्णालीमा हाल निर्माणाधीन सबैभन्दा ठूलो आयोजना हो। यसकारण पनि कर्णालीवासीले यो आयोजनालाई आफ्नो समृद्धि र विकासको मेरुदण्डका रूपमा लिएका छन्। सुर्खेतको भेरीगंगा नगरपालिकास्थित चिप्लेमा भेरी नदीमा बाँध बाँधेर सुरुङमार्फत भेरीको पानी सुर्खेत र बर्दियाको सिमानामा रहेको बबई नदीमा खसाल्ने योजना छ। यसकै लागि हाल बाँकी रहेका कामहरू भइरहेका छन्। यो आयोजना सम्पन्न भएमा मुख्यगरी कर्णाली र लुम्बिनी प्रदेशले लाभ लिनेछन्। आयोजनाबाट उत्पादन हुने विद्युत्का कारण कर्णालीमा विद्युतीकरण तीव्र हुनेछ। यसबाट हाल अन्धकारमा रहेका बस्तीहरूमा उज्यालो छाउने अपेक्षा गरिएको छ। सुर्खेतको भेरीगंगा नगरपालिका५ का रमेश पौडेल भन्छन्, विद्युत् अभावकै कारण कर्णालीमा ठूला उद्योगहरू सञ्चालन हुन सकेका छैनन्, यो आयोजना बनेपछि कर्णालीले विद्युत् पाउनेछ। बस्तीको अन्धकार हटेर उद्योग चलेपछि हामीले गाउँमै रोजगारी पाउने छौं, यसले कर्णालीको आर्थिक विकासमा पनि टेवा पुग्नेछ। यस्तै लुम्बिनीका बाँके र बर्दियामा पर्याप्त खेतीयोग्य जमिन छ। तर भरपर्दो सिँचाइको सुविधा नहुँदा किसानले आकाशेपानीको भरमा खेती गर्दै आएका छन्। तर यो आयोजना निर्माण सम्पन्न भएको खण्डमा त्यहाँका ५१ हजार हेक्टर जमिनमा सिँचाइ पुग्ने र उत्पादन वृद्धि हुने अपेक्षा गरिएको छ। यसबाट लुम्बिनीमा रहेको खेतीयोग्य जमिन हराभरा हुने आयोजनाको दाबी छ। सिँचाइ सुविधा उपलब्ध भएमा लुम्बिनीका किसानले सिँचाइको अभावमा हाल भोग्दै आएको समस्या पनि समाधान हुने अपेक्षा गरिएको छ। आयोजनामा स्वदेशी लगानी यो आयोजना स्वदेशी लगानीमा निर्माण हुन लागेको हो। आयोजनाको सबै खर्च नेपाल सरकारले नै बेहोर्ने छ। २०७१ साल चैत १९ गते तत्कालीन प्रधानमन्त्री सुशील कोइरालाले यो आयोजनाको शिलान्यास गरेका थिए। त्यसपछि आयोजनाको काम अगाडि बढेको हो। पहिलो चरणमा सुरुङ निर्माण सम्पन्न भएपछि दोस्रो चरणमा विद्युत् उत्पादन गरेर राष्ट्रिय प्रसारणमा जोड्ने योजना छ। यस्तै तेस्रो चरणमा भेरीको पानीलाई सिँचाइमा प्रयोग गर्ने योजनासहित काम अगाडि बढिरहेको आयोजनाका सिनियर डिभिजनल इन्जिनियर लेखनाथ सुवेदीले जानकारी दिए। सुर्खेतको चिप्लेमा बाँध बनाएर सुरुङमार्फत प्रतिसेकेन्ड ४० घनमिटर भेरीको पानी बबईमा खसाल्ने आयोजनाको लक्ष्य छ। आयोजनाका सूचना अधिकारीसमेत रहेका सुवेदी भन्छन्, आयोजनाको समग्र भौतिक प्रगति ६० प्रतिशत भएको छ, हाल बाँध र विद्युत्गृह निर्माणको काम ४२ प्रतिशत सम्पन्न भइसक्यो। आर्थिक वर्ष २०८२२०८३ मा आयोजनाको सबै काम सक्नेगरी हामी लागिरहेका छौं। उनका अनुसार यो आयोजनाको कुल लागत ३६ अर्ब ८० करोड अनुमान गरिएको छ। सोही बजेटमा काम सम्पन्न गर्नेगरी काम भइरहेको उनले बताए। सुरुङ निर्माणपछि बढ्यो उत्साह यो आयोजनामा निकै कठिन र चुनौतीपूर्ण मानिएको थियो सुरुङ खन्ने काम। तर उक्त काम तोकिएको मितिभन्दा एक वर्षअगाडि नै सम्पन्न भयो। नेपालमै पहिलोपटक विशेष प्रविधियुक्त टनेल बोरिङ मेसिन (टीबीएम)मार्फत यो आयोजनाको सुरुङ निर्माण गरिएको छ। यही काम सफल भएपछि आयोजनाको बाँकी काम निर्माणमा थप उत्साह थपिएको आयोजनाले जनाएको हो। चीनको चाइना ओभरसिज इन्जिनियरिङ ग्रुप कम्पनीले सिँचाइ विभागसँग गरेको सम्झौता अवधिभन्दा एक वर्षअगाडि नै सुरुङ निर्माण गरेको हो। सम्झौताअनुसार २०७६ चैत १५ गतेसम्ममा सुरुङ निर्माणको काम सम्पन्न गर्नुपर्ने थियो। तर निर्माण कम्पनीले तोकिएको मितिभन्दा एक वर्षअगाडि नै २०७५ मै सुरुङ तयार गरेर आयोजनालाई हस्तान्तरण गरिसकेको छ। जसको २०७६ वैशाखमा तत्कालीन प्रधानमन्त्री केपी शर्मा ओलीले बाँध निर्माणस्थल चिप्लेमै पुगेर सुरुङ खन्ने काम सम्पन्न भएको घोषणा गरेका थिए। डेढ वर्षभित्र सम्पन्न गर्ने लक्ष्य अबको डेढ वर्षभित्र आयोजनाले निर्माणका सबै काम सम्पन्न गरेर विद्युत् उत्पादन गर्नेगरी काम भइरहेको जनाएको छ। दुई वर्ष त कोरोनाले आयोजनाको ठूला कामहरू प्रभावित भए आयोजनाका सिनियर डिभिजनल इन्जिनियर सुवेदी भन्छन्, गत वर्षको बाढीले पनि नदीमा बाँध निर्माणमा समस्या भयो, तर अब कुनै अवरोध नआएमा अबको डेढ वर्षभित्र सबै काम सक्ने तयारीमा छौं। तोकिएकै समयमा काम सम्पन्न गर्नेगरी धमाधम काम भइरहेको उनले बताए। आयोजनामा हाल विद्युत्गृह र नदीमा बाँध निर्माणको काम जारी छ। भेरीको पानी बबई नदीमा खसाल्नका लागि सुर्खेतको चिप्लेमा ६ गेजसहितको ब्यारेज निर्माणको काम भइरहेको छ। जहाँ एक सय १४ मिटर लामो र १४ मिटर अग्लो ब्यारेज बनाइनेछ। यस्तै तेस्रो चरणअन्तर्गतका हाइड्रोमेकानिकल र इलेक्ट्रोमेकानिकल कामहरू पनि जारी रहेको आयोजनाले जनाएको छ। आयोजना सञ्चालन हुँदा सुर्खेतको भेरीगंगा, गुर्भाकोट र लेकबेसीको ३२ हेक्टरभन्दा बढी जग्गा डुबानमा पर्छ। त्यसकारण पनि आयोजनाले प्रभावित स्थानीयलाई मुआब्जा वितरण गरिसकेको छ। यद्यपि ऐलानी जग्गा भएकाको मुआब्जा दिनका लागि प्रक्रिया चलिरहेको आयोजनाले जानकारी दिएको छ।"
"नेप्से परिसूचक १८६६ विन्दुमा, कारोबार रकम ६९ करोडमा झर्यो",काठमाडौं : सेयर बजारमा सामान्य अंकको करेक्सन आएको छ। आज नेप्से परिसूचक ४२७ अंकले घटेर १८६६४० विन्दुमा पुगेको छ। सेन्सेटिभ इण्डेक्स ११२ अंकले घटेर ३५७०२ विन्दुमा अडिएको छ। आज २७१ कम्पनीको २३ लाख ३६ हजार ६२५ कम्पनीको ६९ करोड २२ लाख ७१ हजार ७५५ रुपैयाँको सेयर खरिदबिक्री भयो। यसदिन आत्मनिर्भर लघुवित्त वित्तीय संस्थाको सेयर सर्वाधिक बिक्री भयो। सो कम्पनीको सेयर ८२० प्रतिशतले बढ्यो। कारोबार रकमका आधारमा हिमालयन डिस्टिलरी शीर्षस्थानमा रह्यो। सो कम्पनीको २ करोड ४४ लाख मूल्य बढिको सेयर कारोबार भयो। नेपाल दूरसंचार कम्पनीको सेयर २ करोड २८ लाख मूल्यको सेयर कारोबार भयो भने शिवम् सिमेन्टको २ करोड १५ लाख मूल्यको सेयर कारोबार भयो। कारोबारमा आएका १३ वटा उपसमूहमध्ये ७ को मूल्य बढ्यो भने ६ को घट्यो।
नेपालमै सवारी उत्पादन गर्ने तयारी,"लगानी बोर्ड नेपालले सरकारको निर्णयअनुसार नै भेइकल म्यानुफ्याक्चरिङ एन्ड एसेम्बली प्लान्ट आयोजनालाई अघि बढाइरहेको छ। बोर्डको ५१औं बैठकले एसेम्बल प्लान्ट परियोजना विकासका लागि मोट्रेक्स कम्पनीसँग वार्ता प्रक्रिया सुरु गर्ने निर्णय गरेको थियो। काठमाडौं : नेपालमा बर्सेनि करिब एक खर्ब रुपैयाँभन्दा बढीको सवारी आयात हुने गरेको छ। सवारी आयातलाई रोक्न नेपालमा नै उत्पादनको विकल्प छैन। गाडी सुविधाभन्दा पनि आवश्यकता बन्दै गएपछि सरकारले आयातभन्दा पनि नेपालमा नै गाडी उत्पादन गर्ने निर्णय गरेको हो। लगानी बोर्ड नेपालले सरकारको निर्णयअनुसार नै भेइकल म्यानुफ्याक्चरिङ एन्ड एसेम्बली प्लान्ट आयोजनालाई अघि बढाइरहेको छ। बोर्डको ५१औं बैठकले एसेम्बल प्लान्ट परियोजना विकासका लागि मोट्रेक्स कम्पनीसँग वार्ता प्रक्रिया सुरु गर्ने निर्णय गरेको थियो। कम्पनीले २०७६ सालमा बोर्ड समक्ष उक्त एसेम्बल प्लान्ट स्थापनाको प्रस्ताव पेस गरेको थियो। २०७६ सालमा नै गाडी उत्पादन गर्ने कोरियाली कम्पनीसँग बोर्डले प्रारम्भिक लगानी सम्झौता गरेको थियो। तर, कोभिडलगायतका कारण योजना कार्यान्वयन सम्झौता हुन सकेको छैन। कम्पनीले बुटवलको मोतीपुर औद्योगिक क्षेत्रको सेक्टर एमा १० अर्ब ५४ करोड रुपैयाँ लगानीमा नेपालमा कम्पनी सुरुवात गर्ने भनिएको थियो। तत्कालीन प्रधानमन्त्री केपी शर्मा ओलीले कोरियाली लगानी भित्र्याउने निर्णय गरेका थिए। तर, सरकारको कार्बन उत्सर्जनलाई शून्यमा झार्ने नीतिसँगै यस आयोजनाको प्रकृतिमा केही परिवर्तन भएको बोर्डका प्रवक्ता अमृत लम्सालले जानकारी दिए। सुरुमा चारपाङ्ग्रे सवारीसाधनका साथै विद्युतीय गाडी एसेम्बल गर्ने कारखाना खोल्ने तयारी भएको थियो। तर, अहिले पेट्रोलियम पदार्थबाट चल्ने नभई विद्युत्बाट चल्ने (इलेक्ट्रिक भेइकलईभी) मा उत्पादन गर्ने बोर्ड बैठकले नै निर्णय गरेको लम्सालले जानकारी दिए। आयोजनाले अब ईभीका पार्टपुर्जा र गाडी उत्पादन गर्नु पर्नेछ। यसमा पनि मोट्रेक्स सहमति जनाएको छ। तर भन्सार तथा अन्तःशुल्कमा पछिसम्म नै छुटको सुनिश्चित गर्नुपर्ने उसको प्रस्ताव छ। यसमा अर्थ मन्त्रालयको सुझाव प्रतीक्षा भइरहेको प्रवक्ता लम्सालले बताए। प्लान्ट ईभीमा मात्र रूपान्तरण हुने भएपछि आयोजनाको लागत करिब सात अर्ब रुपैयाँमा सीमित भएको छ। मुलुकको तीन तिहाइभन्दा बढी रकम आयातमा खर्चिने हुँदा गाडीको उत्पादन नेपालमा नै हुँदा यसले आर्थिकसँगै परनिर्भता पनि हटाउने बताइएको छ। केही समय लागे पनि मोट्रेक्सले नेपालमा नै गाडी उत्पादन गर्ने विश्वास बोर्डको छ। कम्पनीले नेपालमा नै पहिलो पटक विद्युतीय गाडीको पनि पार्टपुर्जा एसेम्बल गर्नेछ। नेपाल सरकारले अन्तर्राष्ट्रिय वातावरणीय सम्मेलनमा सन् २०४५ सम्ममा कार्बन उत्सर्जन शून्यमा झार्ने प्रतिबद्धता व्यक्त गरिसकेको छ, लम्सालले भने, यस कारण अब नेपालमा आयात गर्ने होस् या उत्पादन गर्ने होस् सबै गाडी ईभी नै हुनुपर्छ भनेको छ। योसँगै विद्युतीय गाडीको उत्पादन नेपालमा नै हुने भए उत्पादित बिजुलीको खपत पनि बढ्ने विश्वास बोर्डको छ। अहिले वर्षायाममा सरप्लस भएको बिजुली अबको दुई वर्षपछि हिउँदमा पनि बढी हुने प्रक्षेपण नेपाल विद्युत् प्राधिकरणको छ। गार्हस्थ्यमा मात्र बिजुलीको प्रयोग बढाएर खपत बढ्दैन। कलकारखाना बढ्दै जाने, ईभीलगायतका कामले खपत बढ्ने हो। यसका लागि ईभीको उत्पादन बढाउने र प्रयोग बढाउने सरकारको प्रयास भएको लम्साल बताउँछन्। नेपालमा नै गाडी उत्पादन गरेर छिमेकी मुलुक भारतमा पनि निर्यात गर्ने गरी प्लान्टको अवधारणा सुरु भएको बोर्डका पूर्वप्रमुख कार्यकारी अधिकृत राधेश पन्त बताउँछन्। नेपालजस्तो देशमा यस्ता प्लान्ट स्थापना गर्दा कच्चा पदार्थको उत्पादनसँगै यसको गुणस्तर पनि विश्व बजारमा प्रतिस्पर्धी हुन सक्ने उनी बताउँछन्। यो प्लान्ट निर्माण सम्पन्न हुनेबित्तिकै कच्चापदार्थ मात्रै निर्यात गर्न सक्ने हो भने यसले अर्थतन्त्रमा ठूलो टेवा पुग्न सक्छ, पन्तले बताए। यस्तै, अन्य मुलुकमा नभए पनि भारतमा मात्रै ईभीको आयात बढाउन सके एकातिर पेट्रोलियम पदार्थको आयात घट्छ भने भारतसँगको व्यापार घाटा कम गर्न पनि मद्दत गर्छ। वार्षिक दुई खर्ब रुपैयाँभन्दा बढी पेट्रोलियम पदार्थको आयात भारतबाट हुने गरेको छ। नेपालमा नै गाडी उत्पादन गर्न सक्दा राजस्वसँगै रोजगारी र दक्षता पनि बढ्ने पूर्वकार्यकारी पन्त बताउँछन्। उक्त कम्पनीमा काम गर्नेले सुरुमा तालिम पाउँछन, काम गर्छन् र सिक्छन्, उनले भने, यस्ता अन्य कम्पनी स्थापना गर्न दक्ष जनशक्ति उत्पादनमा मद्दत गर्छ। यसका साथै ईभी प्लान्ट स्थापना हुँदा प्रविधिको हस्तान्तरण हुन्छ। विश्वका नवीनतम र उच्चस्तरीय प्रविधि नेपालमा भित्रिन्छन्। औद्योगिक क्षेत्रमा पनि नयाँ अभ्यास सुरु हुँदा त्यसले अन्य उद्योगलाई प्रविधिको महत्त्वबारेमा जानकारी मिल्छ। पछिल्लो अवस्थामा प्लान्टलाई ईभीमा मात्र स्थापना गर्ने सरकारको निर्णयले प्रक्रिया लम्बिएको हो। उद्योग जसले भ्यालु एडिसन गर्छ र हाम्रो अर्थतन्त्रमा योगदान गर्छ भने यसमा सरकारले विश्लेषण गरेर आयात गर्नेभन्दा उत्पादन गर्ने उद्योगलाई प्रवद्र्धन गर्नुपर्छ भन्ने हो, बोर्ड प्रवक्ता लम्सालले भने।"

शीर्षक,विवरण
डा भट्टराईलाई इजरायलबाट नेपाली चेलीको चिठी,"पूर्वप्रधानमन्त्री डा बाबुराम भट्टराईज्यू, तपाईंलाई परदेश युद्धभूमि, इजरायलबाट नमस्कार। विशेषतः अहिलेको परिस्थितिमा इजरायलबारे जान्न र बुझ्न विश्वभर छरिएर रहेका नेपालीलाई उत्सुकता हुन सक्छ। इजरायलको जनसंख्या जम्मा ९२ लाख छ, जसमध्ये यहुदीको जनसंख्या ७ लाख ८० हजार र अन्य १२ लाख २० हजार छ। जतिबेला म इजरायल आएको थिएँ, त्यस समय नेपालमा पनि नेपालीनेपालीबीच युद्ध चर्किरहेको थियो। त्यही युद्ध गर्ने दलबाट तपाईं पूर्वप्रधानमन्त्री हुनुहुन्छ। पुष्पकमल दाहाल प्रचण्ड बहालवाला प्रधानमन्त्री हुनुहुन्छ। २०५२ सालतिरबाट नेपालको राजवंशीय शासनविरुद्ध विद्रोह भएपछि कुनै बेला तपाईंहरू भूमिगत हुनु भएको थियो। प्रचण्ड र बाबुरामको टाउकाको मूल्य ५० लाख रुपैयाँ तोकिएको थियो। त्यही युद्धको समयमा लाखौं नेपालीले नेपाल छाडेर विस्थापित भई विदेश पलायन भएको अवस्थामा, त्यसमध्ये म पनि एक हुँ। म नेपाल छाड्ने बेला २०६२०६३ को जनआन्दोलन चर्किरहेको थियो। त्यसमा म पनि केही समय संलग्न भएर विदेश पलायन भएको हुँ। त्यसबेला देशै छाडेर पलायन हुन बाध्य पार्ने मुख्य कारक तŒवहरूमा देशमा शासन गर्ने ज्ञानेन्द्र शाह र तपाईंहरू पनि हुनुहुन्थ्यो। तपाईंहरूका पार्टी कार्यकर्ताले गाउँगाउँमा डर, त्रास र धम्कीको ज्यादती थियो। त्यति मात्रै होइन, १७ हजार सर्वसाधारण जनताले ज्यान गुमाउनु पर्यो। कैयौं बालबालिका टुहुरा भए। कैयौं महिला विधवा भए। कैयौं घाइते अपांगता भएकाहरूले नर्कको जीवन जिइरहेकोहरूको द्वन्द्वकालको घाउको कथा कहिलेकाहीँ समाचारमा पढ्ने गर्छु। पूर्वप्रधानमन्त्रीज्यू, केका लागि थियो, तपाईं र अहिलेका प्रधानमन्त्री प्रचण्डले दसौं वर्ष लडाइँ लड्नु भएको ? उपलब्धिहरूले के निकास पायो त ? तपाईं र प्रचण्ड प्रधानमन्त्री बन्न मात्र पो हो कि ? नेपाल र इजरायलबीच कूटनीतिक सम्बन्ध स्थापनाको ६३ वर्ष पुग्यो। यसमा एसियाको पुरानो इतिहास छ। अघिल्लो हप्ता तपाईंलगायत तपाईंका पक्षधरहरूले माइतीघर मण्डलामा प्यालेस्टाइन हमासहरूका पक्षमा नारा जुलुस गर्दै गरेका समाचार हामीले विदेशबाट पढेकादेखेका थियौं। म प्रश्न गर्न चाहन्छुः तपाईंहरू राजनीतिक पार्टीका हिसाबमा कि व्यक्तिगत स्वार्थका लागि कुन हिसाबमा हमास समूहलाई समर्थन गर्दै हुनुहुन्छ ? दुई देशबीचको सिमाना र नक्साबारे बोल्ने तपाईंहरूसँग अधिकार छैन। बरु छिमेकीले मिचेका नेपालका सिमानाहरूबारे बोल्नु होला भन्ने म अनुरोध गर्छु। यहाँ नेपाली १० भाइ तन्नेरीहरूलाई खसीबोका काटे झैं हत्या गरिएको छ। प्यालेस्टाइन हमास समूहलाई अलिकति पनि नेपाली युवाहरूप्रति दयामाया छैन। अनि तपाईंहरू कहिलेसम्म नेपाली युवाहरूलाई विदेशमा बिक्री गर्नुहुन्छ ? यही विदेशमा रहेका युवाहरूको रेमिट्यान्सबाट नेपालमा कर्मचारी र नेताहरू पालिएको अवस्था छ। मैले आफ्नो व्यक्तिगत स्वार्थको लागि इजरायलको सपोर्ट गरेको होइन ? देश नेपालको हितको लागि बोलिरहेको छु यहाँको युद्ध हुनुभन्दा केही दिन पहिला २३ सय कोटा इजरायलको रोजगार खुलेको नेपाली पत्रिकातिर पढेका थियांै। यति धेरै नेपालीलाई इजरायलले रोजगार दिएको छ। त्यो मात्र होइन आधुनिक तरिकाले कृषिमा नेपाली युवालाई सीपमा विकास दिएको छ। भारत र इजरायलको अहिले राम्रो डिप्लोमेटिक सम्बन्ध छ। भारतमा उत्पादन भएको बासमती चामल इजरायलले आयात गर्छ। त्यो मात्र होइन इजरायलीहरू विदेश घुम्न धेरै मन पराउँछन्। भारत भ्रमणमा प्रत्येक इजरायलीहरू जाने गर्छन्। यो पाठ किन नसिक्ने नेपालका नेताहरूले ? पर्यटकलाई भित्र्याउन इजरायल पनि एक हो। अर्को कुरा वैदेशिक रोजगारीका लागि राम्रो आम्दानी हुने र महिलाहरूको लागि सुरक्षित गन्तव्य पनि इजरायल हो। सन् २००९ सम्म २० हजार नेपाली कामदारहरू यहाँ आएका थिए। मेनपावर कम्पनिहरूको ठगीको कारणले २०१६ सम्म नेपाली कामदारहरू इजरायल आउन ठप्प नै भयो। २०२१ मा हजारांैको संख्यामा नेपालीहरू जी टू जी मोडलबाट इजरायल आएका छन्। उनीहरू वृद्घा आश्रममा केयर गिभरको रूपमा राम्रो काम गर्दैछन्। मैले बुझेअनुसार ८० प्रतिशत जतिको नर्मल सेलरी महिनाको २ लाख बचत हुने गर्छ। २० प्रतिशत जतिको ओभरटाइम पनि हुने भएकोले २ लाख ५० हजारदेखि ३ लाखसम्म हुन्छ। यहाँको संस्कार संयुक्त परिवारसँग बस्ने छैन। वृद्ध, वृद्धाहरू कति त नर्सिङ होममा गएर बस्ने गर्छन् धेरैजसो चाहिँ आफ्नो प्राइभेट घरमा बस्न रुचाउँछन्। त्यसैकारण उनीहरू केयर गिभरहरू झिकाउने गर्छन्। यहाँको सरकारबाट पनि ५० प्रतिशत तलब सुविधा दिइने व्यवस्था छ र मेन फोकस भनेको बिरामी वृद्धवृद्धाहरूलाई केयर गर्नेदेखि मेडिसियन र भाइटलसाइन गर्नुपर्ने भएको हुँदा इजरायलमा आउनेहरूलाई हाउस मेड भनिँदैन नर्सिङ केयर गिभर भनिन्छ। त्यसैकारण प्राइभेट होममा केयर गिभरको रूपमा काम गर्नेहरूको धेरै सुविधा हुने भएकोले बेसिक सेलरी चाहिँ सबैको एउटै छैन। तपाईंहरू राजनीतिक पार्टीका हिसाबमा कि व्यक्तिगत स्वार्थका लागि हमास समूहलाई समर्थन गर्दै हुनुहुन्छ ? बरु नेपालका समस्याबारे बोल्नु न। प्यालेस्टाइनलाई अलिकति पनि नेपाली युवाहरूप्रति दयामाया छैन। इजरायलले त नेपालीलाई रोजगारी दिएको छ। तपाई त्यहाँ नै युवालाई रोजगारी दिने विषयमा किन बोल्नु हुन्न ? द्वन्द्वका समयमा तपाईंहरू भूमिगत हुनु भएको थियो। जनयुद्ध गर्नुभयो। १७ हजार सर्वसाधारणले ज्यान गुमाए। लाखौं नेपाली विस्थापित भई विदेश पलायन भए। अब पुनः के चाहनुहुन्छ ? जागिर सकिने दिनसम्मको इजरायलमा कमाइ हुने ३ देखि ४ लाखसम्म महिनाको बचत हुन्छ। अरू खर्च खाना, बस्ने कोठा भाडा, हेल्थ इन्सुरेन्स, पानी, बत्ती, इन्टरनेट र स्वास्थ्य उपचार पनि फ्रि रहेको हुँदा इजरायलको कमाइले नेपालमा धेरै रेमिट्यान्स भित्रिएको छ। यो अवस्थामा बरु नेपाल सरकारले छिटो, छरितो र व्यवस्थित तरिकाले अरू बढी कोटा संख्या इजरायल सरकारसँग माग गर्दा राम्रो हुन्छ। खाडी देशमा हाम्रो नेपालीहरूले २० वर्ष बसेर कमाइ गर्ने त यहाँ २४ वर्षमै कमाइ हुन्छ। इजरायलकै हकमा नेपाल सरकारले कामदार पठाउनका लागि छिटो र छरितो सेवा दिन सकेको छैन। यसै कारणले गर्दा धेरै नेपालीहरू भारतीय डकुमेन्ट बनाएर भारतको बाटो हुँदै इजरायल प्रवेश गर्नेहरूको संख्या अनगिन्ती छ। यसले गर्दा नेपालको पैसाले दलालीहरू अझै मोटाइरहेका छन्। प्यालेसटाइन देशमा कोही नेपाली रोजगारी गर्न नगएको मेरो अनुमान छ। त्यहाँको आर्थिक र सोच विचारहरू नेपालभन्दा २०औं गुणा नाजुक छ। यहाँ कि मर्ने, कि मार्ने मात्रै छन्। केही दिनअघि पूर्वप्रधानमन्त्री डा बाबुराम भट्टराई नेतृत्वको समूह प्यालेस्टाइनको पक्षमा उभिएर इजरायली दूतावासअगाडि प्रदर्शन गर्दै । तस्बिर : बाबुराम भट्टराईको फेसबुकबाट गाजामा रहेका २२ लाख जनताहरू ८० प्रतिशत विदेशी सहयोगबाट जीवन धानिएका छन्। अहिलेको अवस्था झन् दर्दनाक छ। अहिलेसम्म गाजापट्टीबाट अक्टोबर ७ को दिउँसो इजरायलको समयअनुसार इजरायलले युद्धको घोषणा गरेपछि यतातिर अलिअलि गाजापट्टीबाट रकेट बम प्रहार भइरहेले अक्टुबर७ को दिउँसोबाट यतातर्फ नयाँ मानवीय क्षति भएको छैन। त्यसैले हाम्रो देशको लागि आर्थिक फाइदा हुने खालको काम गर्न तपाइँजस्ता पूर्वप्रधानमन्त्रीलाई आग्रह गर्छु। तपाईं आफ्नो व्यक्तिगत स्वार्थको लागि वा राजनीतिक विचारले हमास समूहको सपोर्टमा उभिनु भएको हो ? हामी नेपालीहरू प्रश्न गर्न चाहान्छौं ? सुन्नुहोस् यहाँ इजरायलमाथि कस्तो किसिमको अमानवीय नरसंघार भयो म विस्तृतमा प्रस्तुत गर्छु। इजरायल र प्यालेस्टाइनबीचको युद्ध अक्टुबर ७ बाट अहिलेसम्म चलिरहेको छ। अपहरण गरिएका बाँकी २ सय २४ जनाहरू अन्डरग्राउन्ड अस्पतालमा रहेकोले इजरायली आर्मी फोर्सले पत्ता लगाई इजरायली सरकार उद्धारका लागि लागिरहेको छ। १०० वर्ष अगाडिको इतिहास मलाई थाहा नभए पनि १६१७ वर्षदेखिको युद्ध हुनुको मुख्य कारण र मुख्य कुनकुन देशहरूको हात छ भन्ने केही बुझेको छु। सन् २००६ नोभेम्बर महिनाको २३ तारिख म इजरायलमा प्रवेश गरेको थिए। त्यस समयबाट नै बेलाबेलामा हामीले भोग्दै आइरहेका छौ। दुई देशको युद्ध भनेको नेपालमा प्रत्येक वर्ष पानीको झरी परे जस्तै हो। दुई देशबीचको युद्ध हुनुको मुख्य कारण सिमाना, धर्म, आर्थिक र राजनीतिक नै हो। इजरायल र प्यालेस्टाइनबीचको युद्घ अक्टुबर ७ बाट अहिलेसम्म चलिरहेको छ। अपहरण गरिएका बाँकी २२४ जनाहरू अन्डरग्राउन्ड अस्पतालमा रहेकोले इजरायली आर्मी फोर्सले पत्ताा लगाई उद्घारका लागि लागिरहेको छ। गाजामा रहेका २२ लाख जनताहरू ८० प्रतिशत विदेशी सहयोगबाट धानिएका छन्। अक्टोबर ७ तारिखको बिहान ६ः३० बजेबाट मुख्य घटना सुरु भयो। यहुदीहरूको अन्तिम दिन सुकोत पर्व र शुक्रबार र शनिबार बिदाको दिन परेको हुँदा त्यही मौका छोपेर आतंकवादी हमास समूहले इजरायलको साउथतिर र गाजापट्टीको बोर्डरमा आक्रमण गर्यो। पहिलापहिला जति रकेट बम प्रहार गरे पनि इजरायलतिर खासै मानवीय क्षति हुँदैनथ्यो। यहाँ यो अचम्मको टेक्नोलोजी छ। यसको आविष्कार इजरायलले सन् २०१२ तिर नै गरेको हो। यो अक्टुबर७ मा चाहिँ प्रत्यक्ष ३४ हजारको संख्यामा हमास समूहको उपस्थितिमा इजरायलमाथि आक्रमण भयो। यस्तो घटना ५० वर्ष अगाडि भएको थियो। यहाँका स्थानीयहरू यो घटनामा बाह्यशक्ति इरान, कतार, सिरिया, इजिप्ट, जोर्डन र लेबनान देशहरूको आर्थिक, नैतिक र भौतिक साथ रहेको आरोप लगाउँछन्। सुरुको दिन इजरायलको प्रहरी प्रशासनमाथि नै कमजोर बनाई सफल भएका हमासहरूले अक्टुबर७ मा बिहान ६ः३० बजे म्युजिक फेस्टिबलमा अन्धाधुन्ध आक्रमण गरे। एकै पटक सिमानाका गेटहरू डोजरले तोडे। आकाश र समुन्द्री मार्गबाट पनि गाजा र इजरायल सिमानाभित्रको गाउँतिर प्रवेश गरे। अन्धाधुन्ध गोली चलाए। फेस्टिबलबाट कम्तीमा २ सय ६० जनाको शव निकालिएको थियो। सिमानाको गेटमा रहेका सेना, प्रहरी र प्रहरी अफिसरहरूसहित अहिलेसम्म २ सय ६७, नेपाली १० र अन्य विदेशीहरूसहित इजरायली १४ हजार ५ जनाको हत्या भयो। भित्रभित्रः किबुज (गाउँ) तिर पसेर युवतीहरू बलात्कार गरेर हत्या गरिएको छ। बच्चाहरूलाई घाँटी रेटेर हत्या गरिएको छ। गर्भवती महिलाको पेट चिरेर आमा र बच्चाको क्रूर तरिकाले हत्या गरिएको छ। तीन हजार जति घाइते भएका छन्। उनीहरूको क्रूरता अत्यधिक छ। तर, तपाईंहरू त्यस्तालाई साथ दिने उद्घोष गर्नुहुन्छ। त्यसैले गलत समाचारको पछि नलाग्न सबै नेपालीहरूलाई आग्रह गर्छु। माया घले स्थायी ठेगाना : उदयपुर गाईघाट, हाल इजरायल"
धार्मिक सहिष्णुता,"१ अक्टोबर १९९७ अर्थात् १५ असोज २०५४ दसैंको घटस्थापनाको ठीक एक दिनअघि। म एक अमेरिकी साथी (जो आफ्नै दाजु सरहका थिए) को निम्तो मान्न अमेरिकाको सिकागो सहरको लागि उडेँ। सानैदेखि सिकागो सहरमा रहेको तत्कालीन समयमा संसारकै अग्लो गगनचुम्बी भवन सियर्स टावर (हाल विलिस टावर) चढ्ने रहरले एकतर्फ उत्साहित थिएँ भने अर्कोतर्फ नेपालीको महान् चाड दसैंको मुखमा देश छोड्नुपर्ने अवस्था नियास्रो लागिरहेको थियो। लामो हवाई यात्रापछि सिकागो पुगें। मेरो साथीले मेरा लागि बसाइको व्यवस्था युनिभर्सिटी अफ सिकागोको इन्टरनेसनल हाउस, जुन अन्तर्राष्ट्रिय विद्यार्थीहरूको लागि बनाइएको डर्मेट्री (होस्टेलको अर्को नाम)मा गरेको थियो। म त्यहाँ गएर बसेँ र त्यो डर्मेट्री मेरो साथीको अपार्टमेन्टको करिब १० मिनेट हिँडाइको दूरीमा थियो। त्यसैले समय समयमा म साथी कहाँ पनि गइरहेको हुन्थें। यता नेपालमा दसैं सुरु भइसकेको थियो उता म दसैंमा पाक्ने विभिन्न स्वादिष्ट परिकारहरू सम्झँदै इन्टरनेसनल हाउसको क्याफ्टेरियामा पाउरोटी टोकिरहेको हुन्थें। उनी समय समयमा नेपाल आइरहने र हिन्दु धर्ममा आधुनिकताको प्रभाव विषयमा युनिभर्सिटी अफ सिकागोबाट विद्यावारिधि गरिरहेको हुनाले नेपालीहरूको लागि दसैंको महत्त्व र उल्लासमय वातावरणको बारेमा जानकार थिए। घर सम्झेर उदास मेरो अनुहार पढेर हो वा मेरो मनोविज्ञान बुझेर चिसो आइतबारको एक बिहान मलाई उनीहरूसँगै चर्च जान निम्तो दिए। म पनि खुसी हुँदै उनीहरूसँगै चर्चतिर लागें आइतबारको प्रार्थनाको लागि। हिन्दु संस्कारमा हुर्केको एक नेपाली केटोलाई चर्चमा के हुन्छ, के गर्नुपर्छ केही थाहा थिएन। मात्र उत्साहित र जिज्ञासु थिएँ। चर्चका पादरीले बाइबलका केही अंश पाठ गर्न थालेपछि सबै सहभागीहरू घुँडा टेकेर मनमनै प्रार्थना गर्न थाले। मैले पनि त्यही सिको गर्न थालें। त्यहाँ उपस्थित संगीत मण्डलीले विभिन्न धार्मिक र भक्ति संगीत प्रस्तुत गरे। संगीतको कुनै धर्म र सम्प्रदाय हुँदैन त्यसको सुरतालमा रम्ने जो कोहीलाई आनन्दित तुल्याउँछ। म पनि आनन्दित भएँ र भावविभोर भएर एकचित्त भएर सुनिरहेँ। मेरो कुन जात धर्म भन्ने सोच्ने मौकै पाइँन मैले। धर्म जुनसुकै किन नहोस् स्वच्छ मनले पुकार्दा सबै देवता एकै हो जस्तो लाग्यो मलाई। अन्तमा प्रार्थना सकिएपछि जिजस् क्राइस्टको प्रसादको रूपमा रेड वाइन र कुकिज दिइयो त्यो पनि ग्रहण गरेँ। मनमा कुनै संकोच भएन। मलाई बुझ्ने मौका मिल्यो, कसैको आस्था र विश्वासलाई आदर सम्मान गर्दाको सन्तुष्टि अमूल्य हुँदो रहेछ। सहिष्णुता भनेको क्षमाशीलता, सहनशीलता र ग्रहणशीलता नै त हो। जस्तोसुकै नराम्रो व्यवहार किन नहोस् त्यसलाई क्षमा दिन सक्यो र सहन गर्न सक्यो भने त्योभन्दा ठूलो सहिष्णुता केही हुँदैन यो संसारमा। अरूको आस्था अनि विश्वासलाई घात नगरी सबैलाई सम्मान गर्न सक्नु पनि त सहिष्णुता हो। कसैको राम्रो विचार र आस्थालाई सगौरव ग्रहण गर्नु पनि सहिष्णुता हो। एकले अर्कोलाई निचा देखाउनमा गर्व गर्ने परम्परा त्याग गर्न आवश्यक हुन्छ सहिष्णु बन्न। तर सहिष्णुताको नाममा हिंसा र अपराधलाई प्रश्रय दिनु कदापि स्वीकार्य हुन सक्दैन। मेरो २० वर्षीय छोरा पढाइको सिलसिलामा भारतको तामिलनाडुमा छ। त्यहाँ उसका मिल्ने साथीहरूमध्ये एकजना मुस्लिम धर्मावलम्बी साथी पनि छ। उनीहरूबीच कुनै प्रकारको धार्मिक विभेद छैन, मिल्ने साथीहरू जो भए। एक दिन शुक्रबार उनीहरू दुवैजना सँगै मस्जिदमा प्रार्थना गर्न गएको प्रसंग सुनाए छोरोले मलाई। नमाज पढ्न भेला भएका मुस्लिम धर्मावलम्बीहरूबीच घुँडाको बलमा माथा टेक्ने क्रममा छोराको घाँटीमा झुन्ड्याइएको रुद्राक्ष खुत्रुक्क तल झर्दा त्यहाँ उपस्थित अरू मुसलमानहरूले उसलाई सशंकित भएर हेरेको कुरा सुनाए। तर उपस्थित व्यक्तिहरूले थप कुनै प्रतिक्रिया व्यक्त नगरेको हुनाले मस्जिदभित्र प्रार्थना गर्न आएका एक हिन्दु युवकलाई पनि सहजै स्वीकारेको अवस्था थियो त्यो। त्यो पनि एक हिसाबले सहिष्णुता थियो मेरो बुझाइमा, धार्मिक सहिष्णुताको ज्वलन्त उदाहरण। कुनै पनि कुराको अतिवाद विध्वंशक हुन्छ। धार्मिक आस्था र विश्वासको नाममा हुने हिंस्रक घटनाहरूले विश्व आक्रान्त बनिरहेको आजको परिस्थितिमा सहिष्णुताको महत्व झन्झन् बढ्दै गएको छ। केही युद्ध पिपासुहरू धार्मिक हिंसा भड्काएर विश्वलाई अशान्त पार्न उद्वत्त छन्। विश्व शान्ति उनीहरूको लक्ष्य र उद्देश्य प्राप्तिका लागि प्रत्योत्पादक बन्छ। यी र यस्ता कुरा बुझ्न नसक्दा विश्वका हजारौं हजार जनता अनाहकमा मृत्युवरण गर्न बाध्य छन्। हामी पनि समयमै सचेत हुन नसक्ने हो भने त्यस्ता समस्याहरूले पिरोलिएर अशान्तिको चपेटामा पर्न बाध्य हुनु पर्नेछ। धार्मिक सहिष्णुता आजको परम धर्म हो, आवश्यकता हो। कोजाग्रत पूर्णिमासँगै यसपलिको दसैंको रौनक पनि विस्तारै सकिएको छ। तर टीकाको दिनमा देखिएको एक दृश्यले मलाई साह्रै आकर्षित गयो, नेपाली हुनुमा गौरवान्वित भएँ त्यो दृश्य देखेर। काठमाडौंका केही मुस्लिम दाजुभाइहरू क्रमबद्ध भई दसैंको टीका थापिरहेका थिए। त्यो दृश्य धार्मिक सहिष्णुताको साहै्र गहकिलो उदाहरण थियो। एक मुस्लिम भएर पनि निःसंकोच हिन्दुदेवी दूर्गा भवानीको प्रसाद स्वरूप टीका ग्रहण गर्नु एकदम सराह्रनीय काम थियो। मलाई पनि ती मुस्लिम दाजुभाइप्रति नतमस्तक भएर भन्न मन लाग्यो अस्सलाम अलैकुम !"
संविधान संशोधन किन ?,"संविधान देशको मूल कानुन हो यसका सबै धारा उपधाराहरू स्पष्ट तथा द्विअर्थी नहुने गरी लेखिएको हुनुपर्छ। संविधानसभाले निर्माण गरेको नेपालको नयाँ संविधान जारी भएको आठ वर्ष पुगेको छ। यस अवधिमा दुई पटक संविधान संशोधन भइसकेको छ भने कयौं पटक संविधानका धाराहरूको अस्पष्टताका कारण रिट निवेदन पर्न गई सर्वोच्च अदालतबाट त्यस्ता धारा, उपधाराहरूका सन्दर्भमा नजिरसमेत स्थापित भएका छन्। संविधान देशको मूल कानुन हो यसका सबै धारा उपधाराहरू स्पष्ट तथा द्विअर्थी नहुने गरी लेखिएको हुनुपर्छ। सरकारमा रहनेहरूले कानुनको दुरुपयोग गर्न नसक्ने गरी लेखिएको हुनुपर्छ भने विपक्षीले सरकारलाई कानुन कार्यान्वयनको सन्दर्भमा आलोचना गर्न नपर्ने गरी लेखिएको हुनुपर्छ र जनता हक अधिकारहरू स्पष्ट हुने गरी लेखिएको हुनुपर्छ। संविधानमा नसमेटिएका धेरै विषयहरू हुन्छन् त्यस्ता विषय ऐन, नियम बनाएर स्पष्ट पारिनु पर्छ। संविधानमा लेखिएका तर ऐन कानुनको अभावमा त्यस्ता विषयहरू कार्यान्वयन हुन नपाएर जनता आफ्ना हक, अधिकारबाट वञ्चित हुनु परेको हुन्छ, त्यसलाई समयमै ऐन, नियम बनाएर संशोधन गरिनुपर्छ। संविधानको भावना अनुकूल नेपाली जनताले पाउने न्याय, निसाफमा प्रतिबिम्बित हुनुपर्छ। हाम्रो देशको संवैधानिक इतिहास हेर्दा प्रथम पटक २००४ सालमा राणा प्रधानमन्त्री पद्मशमशेर जबराले नेपाल सरकारको वैधानिक कानुन २००४ भनेर राज्यको वैधानिक कानुन जारी गरेका थिए भने प्रजातन्त्र प्राप्तिपछि स्वर्गीय राजा त्रिभुवनबाट २००७ सालमा नेपालको नेपालको अन्तरिम शासन विधान २००७ भनेर देशको संविधान सरह हुने गरी कानुन जारी गरेका थिए। त्यसैगरी विसं २०१५ मा स्वर्गीय राजा महेन्द्रबाट पहिलो पटक संसदीय व्यवस्थासहितको संविधानको रूपमा नेपाल अधिराज्यको संविधान २०१५ भनेर जारी गरिएको थियो। तत्पश्चात् २०१७ सालमा राजा महेन्द्रले प्रजातान्त्रिक व्यवस्थालाई चीरहरण गरी पञ्चायत व्यवस्थाको स्थापना गर्दै २०१९ सालमा नेपालको संविधान २०१९ भनेर पञ्चायती व्यवस्थासहितको नयाँ संविधान जारी गरेका थिए। उक्त संविधान करिब २७ वर्षसम्म कायम रहेको थियो। यसैगरी २०४६ सालको जनआन्दोलनले प्रजातन्त्रको पुनस्र्थापना गरेपश्चात् २०४७ मा नेपाल अधिराज्यको संविधान, २०४७ जारी भएको थियो। उक्त संविधान करिब १६ वर्षसम्म कायम रहेको थियो। २०५२ सालदेखि देशमा भएको हिंसात्मक द्वन्द्व २०६३ सालमा अन्त भएपश्चात् सोही वर्ष पुरानो संविधानलाई खारेज गरी पुनः नेपालको अन्तरिम संविधान, २०६३ जारी गरिएको थियो। २०६४ र २०७० सालमा भएको संविधानसभाको चुनावले २०७२ साल असोज ३ गते वर्तमान नेपालको संविधान २०७२ जारी भएको थियो र अहिलेसम्म कार्यान्वयनमा रहेको छ। नेपालको करिब ७३ वर्षे इतिहासमा वैधानिक कानुन वा संविधानको रूपमा ७ वटा संविधानले देशको मूल कानुनको रूपमा मान्यता पाइसकेका छन् तर देशले संवैधानिक स्थायित्व पाइसकेको छैन। यसरी राजनैतिक परिवर्तन हुँदै हरेक पटक नयाँनयाँ संविधान लेखन गर्दा देशको विकास तथा समृद्धि र राष्ट्रिय एकतालाई भाषागत रूपमा महत्त्व दिएको देखिन्छ र जनताका हक अधिकारलाई सुदृढ गर्ने पनि भनिएको हुन्छ। व्यवहारतः राजनैतिक उद्देश्य तथा राज्यसत्तामा आफ्नो वर्चस्व कसरी राख्न सकिन्छ भन्ने नै निहित स्वार्थ लुकेको देखिछ। जसको कारण ती सबै संविधान असफल हुँदै गए र वर्तमान संविधानसमेत त्यस उन्मुख अगाडि बढेको देखिन्छ। सबै संविधानले शक्ति पृथकीकरणको सिद्धान्तलाई अंगीकार गरेको पाइन्छ तर व्यवहारतः पटकपटक चाहे सरकार निर्माणमा होस् वा विकास निर्माणमा एकअर्काप्रति हस्तक्षेप गरेको प्रशस्त उदाहरणहरू देखिन्छ। जसको कारण जनविश्वासमा कमी आउनुका साथै कानुन कार्यान्वयनसमेत अवरोध आएको देखिन्छ। हाल कायम रहेका विश्वका संविधानहरूमध्ये अमेरिकाको संविधान सबैभन्दा पुरानो मानिन्छ उक्त संविधान सन् १७८७ मा जारी भएको थियो भने विगत २ सय ३६ वर्षको इतिहासमा अहिलेसम्म २७ पटकमात्र संशोधन भएको छ। सन् १९९१ मा २७औं संशोधन भएपश्चात् विगत ३२ वर्षसम्म कुनै संशोधन भएको छैन र आवश्यकता महसुस भएको पनि छैन तर हाम्रो वर्तमान संविधान जारी भएको आठ वर्षभित्र दुई पटक संशोधन भइसक्दासमेत अझै व्यापक संशोधनको आवश्यकता जनताले महसुस गरिरहेका छन्। अहिलेको नयाँ संविधानमा धेरै ठाउँहरूमा अस्पष्टता देखिएका छन् जसले गर्दा राजनैतिक खिचातानीसँगै न्यायालयलाई गुहार्ने परिपाटीको विकास भइरहेको देखिन्छ। संघीयता लागू भइसकेपछि अधिकारको विकेन्द्रीकरण गर्दै प्रदेशलाई अधिकारहरू स्पष्ट रूपमा दिनुपर्नेमा संघीय सरकारको अंकुश देखिन्छ। संघीयताको भावना र मर्मलाई संविधान तथा कानुनमा समेटेको देखिँदैन। जब देशमा संघीयता लागू गरिन्छ या संघीयता पूर्णाधिकार सम्पन्न बनाउनुपर्छ वा संघीय प्रणालीका प्रदेशहरू खारेज गरी केन्द्र, जिल्ला र पालिका गरी तीन तहको विकेन्द्रित अधिकार संविधानमा स्पष्ट हुने गरी संशोधन गरिनुपर्छ। अहिले पद र सत्ता प्राप्तिको लागि विधि पद्धतिको माला जप्ने व्यवहारमा संविधान, कानुनको हुर्मत लिने तर सामान्य राज्य सञ्चालनका सिद्धान्तको परिपालनसमेत नगर्ने परिपाटीको विकास भएको देखिन्छ। राजनैतिक दलका नेताको गोजीबाट जनप्रतिनिधि नियुक्त हुने समानुपातिक प्रणालीमा धेरै विकृतिहरू देखिन थालेका छन्। यो प्रणालीलाई पूर्णरूपमा खारेज गरी प्रतिस्पर्धात्मक निर्वाचन प्रणालीलाई नै अवलम्बन गर्नुपर्ने देखिन्छ। दलहरूको जनप्रतिनिधि छनोट प्रक्रियासमेत पारदर्शी तथा कानुनी रूपमा स्पष्ट देखिनुपर्छ। धनविश्वासभन्दा जनविश्वासलाई महत्त्व दिनुपर्छ। देशमा प्रजातन्त्रको पुनस्र्थापनापश्चात् २०५२ पछि २०७२ सम्म देशमा सत्ता प्राप्तिको लागि सांसद किनेबेच तथा सांसदलाई विभिन्न प्रलोभनमा पार्ने कामसमेत भए। संसदीय जोडघटाउ गर्दै राजनैतिक दलले आफ्नो सत्ता स्वार्थको लागि पटकपटक अविश्वासको प्रस्तावमार्फत सरकार फेरबदल गर्दै देशमै अस्थिर अवस्थाको सिर्जना गरे। यस्तो अवस्थाको अन्त्य गर्न संविधानसभामार्फत बनेको अहिलेको नयाँ संविधानमा नयाँ सरकार गठन गरेको दुई वर्षसम्म अविश्वासको प्रस्ताव राख्न नपाउने व्यवस्था गरियो तर हरेक पटक सरकार गठन गरेपछि विश्वासको मत लिनुपर्ने र सरकारको समर्थन गरेको दलले विश्वासको मत फिर्ता लिए पछि पुनः विश्वासको मत लिनुपर्ने व्यवस्था गरेर त्यो दुई वर्षसम्म अविश्वासको प्रस्ताव राख्न नपाउने प्रावधान औचित्यहीन साबित भयो। त्यस्तै पटकपटक प्रधानमन्त्रीले संसद् विघटन गर्ने गरेको अवस्थालाई नियन्त्रण गर्न यो व्यवस्था नयाँ संविधानमा हटाइयो तर त्यहाँ स्पष्ट रूपमा संसद् विघटन गर्न नपाइने उल्लेख गरिएन ससाना छिद्रहरू र संसदीय व्यवस्थाको प्रचलन र परम्पराको नाममा पटकपटक संसद् विघटन भए त्यसमा नियन्त्रण हुन सकेन। यसैगरी सरकार गठनका लागि कुनै दलको बहुमत नभएको अवस्थामा संविधानको दफा ७६ उपदफा २ र ३ मा स्पष्ट व्यवस्था गरियो तर उपदफा ५ मा भएको अस्पष्टताका कारण संसद् विघटन गर्नुपर्ने अवस्थासमेत आयो। यद्यपि पछि सर्वोच्च अदालतले सो प्रावधानको व्याख्या गरी परमादेश जारी गरेको थियो। नेपालको सन्दर्भमा संविधान कानुनहरू बनेको इतिहास ७३ वर्ष भयो विगतका कमी कमजोरीलाई गहिरो गरी हेरेर, विश्लेषण गरेर देशमा शासन व्यवस्थामा अस्थिरता नहुने गरी अब संविधान संशोधन गर्नै पर्छ। कानुनहरूको अस्पष्टताका कारण सरकारले गर्ने महत्त्वपूर्ण निर्णयहरू क्याबिनेटबाट मात्र होइन अदालतको कठघराबाटसमेत पास हुनुपर्ने अवस्था अहिले देखिन्छ। व्यवस्थापिका संसद्बाट निर्माण भएको कानुनहरूसमेत अहिले अदालती मुद्दा मामिलाको झन्झटबाट पार गरेर आउनुपर्ने अवस्था रहेको छ। संविधानले शक्ति पृथकीकरणको सिद्धान्तलाई अंगीकार गरेको देखिन्छ तर व्यवहारतः सरकारले संसद्को, अदालतले व्यवस्थापिका, सरकारको, सांसदले सरकार, अदालतको अधिकारलाई समेत हस्तक्षेप गर्ने गरेको प्रशस्त उदाहरणहरू देखिन्छन्। सरकारले संसद्बाट कानुन बनाउन नसकेर चालू सांसदलाई स्थगित गरेर निश्चित स्वार्थ अनुकूल अध्यादेशमार्फत कानुन बनाउने कार्यान्वयन गर्ने र तत्पश्चात् अध्यादेश रद्द गर्ने गरेको पनि देखियो। यसका प्रत्यक्ष उदाहरण राजनैतिक दल विभाजनसम्बन्धी कानुन, संवैधानिक परिषद्सम्बन्धी कानुन, नागरिकता सम्बन्धित कानुन आदि रहेका छन्। यहाँ कतिपय अवस्था कानुनी अस्पष्टताभन्दा कानुनको दुरुपयोग गरेको पनि देखिन्छ। संविधानमात्र होइन संसद्मार्फत बनेका कानुनहरूसमेत कतिपय अस्पष्ट देखिन्छन्। केही समयअगाडि पास भएको नागरिकता सम्बन्धित ऐन संशोधनले करिब आठ वर्ष अगाडि दिइएको गैरआवासीय नागरिकता सम्बन्धित अधिकार कार्यान्वयनमा ल्याएको देखिन्छ तर उक्त ऐनमा गैरआवासीय नागरिकलाई दिइएको आर्थिक, सांस्कृतिक र सामाजिक अधिकारको बारेमा कहीँ कतै स्पष्ट रूपमा उल्लेख गरेको देखिँदैन। यसर्थ अब ढिला नगरी यो संविधानलाई तथा यसअन्तर्गत बनेका महत्त्वपूर्ण कानुनहरूलाई संसदीय व्यवस्था, अन्तर्राष्ट्रिय प्रचलन तथा संघीयताको भावना तथा मर्मविपरीत नहुने गरी संविधान तथा कानुनमा संशोधनको आवश्यकता टड्कारो देखिन्छ। यसको लागि सम्बन्धित विज्ञहरूको समेत संलग्नतामा एउटा आयोगमार्फत संविधान संशोधनको प्रक्रिया अगाडि बढाउनुपर्ने देखिन्छ। हाम्रा कैयौं कानुनका भाषामा जनताका हरअधिकार वा सजायहरूका प्रावधानहरूमा बाध्यकारी नहुने शब्द गर्न सकिनेछ उल्लेख भएको देखिन्छ। कानुनमा त्यस्ता शब्दहरू भन्दा गरिनेछ भन्ने गर्नै पर्ने बाध्यकारी शब्दहरूको प्रयोग गरिनु उपयुक्त हुन्छ। त्यसैगरी देशमा सुशासन कायम राख्न भ्रष्टाचार नियन्त्रण गर्न, अपराध नियन्त्रण गर्न स्पष्ट रूपमा कठोर कानुनको निर्माण गर्नैपर्छ। कुनै पनि आपराधिक घटनाहरूको सन्दर्भमा अनुसन्धान गर्ने निकायले निकालेको निष्कर्ष विपरीत सत्तापक्षले सरकारी वकिलमार्फत घटनालाई तोडमोड गर्ने, कमजोर बनाउन सक्ने, कुनै पनि नाममा अपराधीलाई उन्मुक्ति दिने अधिकार कानुनमार्फत पूर्णरूपमा बन्देज गरिनुपर्छ। अनुसन्धान तथा तहकिकात गर्ने निकायको अधिकार क्षेत्रलाई फराकिलो र निष्पक्ष हुन सक्ने स्पष्ट कानुनी व्यवस्था गरिनुपर्छ। राष्ट्रका उच्च राजकीय पदमा बसेकाले सत्ताको दुरुपयोग गरेर पटकपटक कानुन उल्लंघन गर्दै सत्तारोहण गर्ने वा पदीय अधिकार दुरुपयोग गर्नेलाई पदमुक्त मात्र होइन सजायको समेत व्यवस्था कानुनमा लेखिनुपर्छ। नेपालको सन्दर्भमा संविधान कानुनहरू बनेको इतिहास ७३ वर्ष भयो विगतका कमी कमजोरीलाई गहिरो गरी हेरेर, विश्लेषण गरेर देशमा शासन व्यवस्थामा अस्थिरता नहुने गरी अब संविधान संशोधन गर्नै पर्छ। यसमा लागि संसदीय, प्रदेश वा स्थानीय निर्वाचनसम्बन्धी कानुन आगामी २०८४ देखि कार्यान्वयन हुने गरी र अन्य कानुनमा संशोधन यथाशक्य छिटो कार्यान्वयन हुने गरी संविधान संशोधनको प्रक्रिया सुरु गर्नै पर्छ। अन्यथा देश बर्बादीको अवस्थाबाट गुज्रिरहनेछ जनता आँसु झारेर हेरेर बस्नुको विकल्प केही हुने छैन।"
सन्दीप लामिछानेले लिए दोस्रो विकेट,काठमाडौं : सिंगापुरविरुद्धको खेलमा नेपालले दोस्रो सफलता हात पारेको छ। कीर्तिपुरस्थित त्रिवि क्रिकेट मैदानमा जारी आइसिसी टि  २० विश्वकप एसिया फाइनल छनोट खेलको छेटौं ओभरमा सन्दीप लामिछानेले दोस्रो विकेट लिएका हुन्। लामिछानेले सुरेन्द्र चन्द्रमोहनलाई आउट गरेका छन्। यस अगाडि तीव्र गतिका बलर करण केसीले सिंगापुरका कप्तान अरित्र दत्तलाई दोस्रो बलमा बोल्ड आउट गरेका हुन्। दोस्रो बलसम्म सिंगापुरले कुनै रन बनाउन सकेको थिएन। अहिले सिंगापुरले ६५ ओभरमा ५२ रन बनाएर खेलिरहेको छ। सिंगापुरका कप्तान अरित्र दत्तले टस जितेर ब्याटिङ गर्ने निर्णय लिएका हुन्। नेपालले टस हारेपछि फिल्डिङको निम्तो पाएको हो।
सिंगापुरले नेपाललाई दियो १४६ रनको लक्ष्य,"काठमाडौं : सिंगापुरले नेपाललाई १४६ रनको लक्ष्य दिएको छ। कीर्तिपुरस्थित त्रिवि क्रिकेट मैदानमा जारी आइसिसी टि  २० विश्वकप एसिया फाइनल छनोट खेलमा सिंगापुरले ९ विकेटको क्षतिमा १४५ रन बनाएको हो। सिंगापुरका लागि निर्धारित २० ओभरमा ओपनर रोहन रंगराजनले ३० बलमा सर्वाधिक ४६ रन बनाए। यसैगरी आर्यवीर चौधरीले २६ बलमा ३७ रन बनाउन सफल भए। यसैगरी मनप्रित सिंहले २४ रन, अक्षय पुरी १३ रनमा नटआउट रहे। अन्य खेलाडीले भने दोहोरो अंकको स्कोर बनाउन सकेनन् । नेपालका लागि अविनाश बोहोराले ३ विकेट, सन्दीप लामिछाने, करण केसी र गुल्सन झाले समान २२ विकेट लिए। सिंगापुरका कप्तान अरित्र दत्तले टस जितेर ब्याटिङ गर्ने निर्णय लिएका हुन्। नेपालले टस हारेपछि फिल्डिङको निम्तो पाएको हो।"
पलेशा गोवर्द्धनको भव्य स्वागत,"काठमाडौं : चीनको हाङचाओमा भएको चौथो एसियाली पारा खेलकुदमा नेपाललाई ऐतिहासिक पदक दिलाएकी तेक्वान्दो खेलाडी पलेशा गोवर्द्धन आइतबार स्वदेश फर्किएकी छन्। राष्ट्रिय खेलकुद परिषद् (राखेप) का सदस्यसचिव टंकलाल घिसिङ, नेपाल पारालिम्पिक कमिटीकी अध्यक्ष राधा घले, नेपाल तेक्वान्दो संघका अध्यक्ष प्रकाशशमशेर राणा, महासचिव दीपराज गुरुङ, खेलाडी, प्रशिक्षक, परिवारजनलगायतले पलेशालाई त्रिभुवन अन्तर्राष्ट्रिय विमानस्थलमा भव्य स्वागत गरेका दिए। सोही अवसरमा प्रशिक्षक कविराज नेगी लामा र व्यवस्थापक रामचन्द्र श्रेष्ठलाई पनि बधाइ दिइएको थियो। विमानस्थलबाट पलेशासहितको तेक्वान्दो टोलीलाई त्रिपुरेश्वरस्थित राखेपमा लगिएको थियो। त्यहाँ उनीहरूलाई राखेपका पदाधिकारी, कर्मचारी, शुभचिन्तकलगायतले स्वागत गर्दै बधाइ दिएका थिए। पलेशाले केही दिनका लागि चीनकै सांघाईबाट नेपाल आएकी हुन्। पलेशा सांघाईस्थित तोङजी विश्वविद्यालयमा आर्किटेक्चर इन्जिनिएरिङको स्नातक तहमा अध्ययनरत छिन्। पलेशा सांघाईबाटै एसियाली पारा खेलकुदमा सहभागी हुन हाङचाओ पुगेकी थिइन्। कात्तिक ७ गते भएको महिला के ४४ विधाको ५७ केजीमुनिको तौल समूहको क्वार्टरफाइनलमा पलेशाले चीनकी लिटिङ याङलाई पराजित गर्दै सेमिफाइनलमा स्थान पक्का गरेकी थिइन्। सेमिफाइनलमा काजकिस्तानकी कमिल्यासँग पराजित भएपनि रिपेचेजमा बाई पाएपछि पलेशाको कांस्य पदक पक्का भएको थियो। पलेशाले जितेको पदक पारा एसियाली खेलकुदमै नेपालले जितेको पहिलो पदक हो। नेपालले पहिलो संस्करणदेखि नै एसियाली पारा खेलकुदमा सहभागिता जनाए पनि तेक्वान्दो भने चौथो संस्करणदेखि मात्र समावेश गरिएको हो। सदस्यसचिव घिसिङले नेपाललाई ऐतिहासिक पदक दिलाएकोमा बधाइ दिँदै पलेशाबाट राष्ट्रले अझ धेरै आशा गरेको बताए। पलेशा सम्झावना बोकेकी खेलाडी हुन्। सफलताका लागि पलेशासँगै तपाईंहरूलाई पनि बधाइ छ, पलेशाको उपस्थितिमा उनका बुवा आमासँग कुराकानी गर्ने क्रममा सदस्यसचिव घिसिङले भने, पलेशाबाट हामी र राष्ट्रले अझ धेरै आशा राखेका छौं। अहिले पदक जितेर पलेशाले खुड्किलो मात्र उक्लिएको हो। चुचुरोमा पुग्न अझै बाँकी छ। पारालिम्पिकमा पदक जितेर अर्को इतिहास रच्न बाँकी नै छ। त्यसको तयारी लागि राष्ट्रिय खेलकुद परिषद्ले कुनै कसर बाँकी राख्ने छैन। यो मेरो प्रतिबद्धता हो। प्रशिक्षक लामाले एसियाली पारा खेलकुदमा नेपाललका लागि पलेशाले ऐतिहासिक पदक जितेकोमा खुसी व्यक्त गर्दै राष्ट्रिय खेलकुद परिषद्, नेपाल तेक्वान्दो संघ, नेपाल पारालिम्पिक कमिटीसँगै सम्बन्धित सबैलाई धन्यवाद दिए।"
सिंगापुरले गुमायो आठौं विकेट,"काठमाडौं : सिंगापुरले आठौं विकेट गुमाएको छ। कीर्तिपुरस्थित त्रिवि क्रिकेट मैदानमा जारी आइसिसी टि  २० विश्वकप एसिया फाइनल छनोट खेलमा अभिनाश बोहराले आठौं विकेट लिएका हुन्। बोहराले १७४ ओभरमा अनान्था कृष्णा र १७२ ओभरमा थिलिप ओमामदुराई थिलाप्पनलाई आउट गरेका छन्। यस अगाडि करण केसी, सन्दीप लामिछाने र गुल्सान झाले २२ विकेट लिएका थिए। केसीले मनप्रीत सिंह र सिंगापुरका कप्तान अरित्र दत्तलाई आउट गरेका थिए। लामिछानेले जनक प्रकाश र सुरेन्द्र चन्द्रमोहनलाई आउट गरे। झाले अमार्त्य कौल र रोहन रंगराजनलाई आउट गरे। अहिले सिंगापुरले १८४ ओभरमा १३१ रन बनाएर खेलिरहेको छ। सिंगापुरका कप्तान अरित्र दत्तले टस जितेर ब्याटिङ गर्ने निर्णय लिएका हुन्। नेपालले टस हारेपछि फिल्डिङको निम्तो पाएको हो।"
"दोस्रो बलमै नेपाललाई सफलता, करण केसीले लिए विकेट",काठमाडौं : सिंगापुरविरुद्धको खेलमा नेपालले पहिलो सफलता हात पारेको छ। कीर्तिपुरस्थित त्रिवि क्रिकेट मैदानमा ९ बजे सुरु भएको आइसिसी टि  २० विश्वकप एसिया फाइनल छनोट खेलमा दोस्रो बलमै करण केसीले पहिलो विकेट लिएका हुन्। तीव्र गतिका बलर करण केसीले सिंगापुरका कप्तान अरित्र दत्तलाई बोल्ड आउट गरेका हुन्। दोस्रो बलसम्म सिंगापुरले कुनै रन बनाउन सकेको थिएन। अहिले सिंगापुरले पहिलो ओभरमा ११ रन बनाएर खेलिरहेको छ। सिंगापुरका कप्तान अरित्र दत्तले टस जितेर ब्याटिङ गर्ने निर्णय लिएका हुन्। नेपालले टस हारेपछि फिल्डिङको निम्तो पाएको हो।
"नेपाललाई तेस्रो सफलता, गुल्सन झाले लिए विकेट",काठमाडौं : सिंगापुरविरुद्धको खेलमा नेपालले तेस्रो सफलता हात पारेको छ। कीर्तिपुरस्थित त्रिवि क्रिकेट मैदानमा जारी आइसिसी टि  २० विश्वकप एसिया फाइनल छनोट खेलको सातौं ओभरमा गुल्सन झाले तेस्रो विकेट लिएका हुन्। झाले रोहन रंगराजनलाई आउट गरेका छन्। यस अगाडि सन्दीप लामिछाने र करण केसीले एकएक विकेट लिएका थिए। लामिछानेले सुरेन्द्र चन्द्रमोहनलाई र केसीले सिंगापुरका कप्तान अरित्र दत्तलाई आउट गरेका हुन्। अहिले सिंगापुरले ७४ ओभरमा ५४ रन बनाएर खेलिरहेको छ। सिंगापुरका कप्तान अरित्र दत्तले टस जितेर ब्याटिङ गर्ने निर्णय लिएका हुन्। नेपालले टस हारेपछि फिल्डिङको निम्तो पाएको हो।
सिंगापुरविरुद्ध कुशल भुर्तेलले पूरा गरे अर्धसतक,काठमाडौं : आइसिसी टि २० विश्वकप एसिया फाइनल छनोटको पहिलो खेलमा नेपालका ओपरन ब्याट्सम्यान कुशल भुर्तेलले अर्धसतक पूरा गरेका छन् । सिंगापुरविरुद्धको खेलमा उनले २६ बलमा अर्धसतक पूरा गरेका हुन्। उनले ६ चौका र २ छक्का प्रहार गरेका छन्। भुर्तेलले २९ बलमा ५४ रन बनाएर क्रिजमै छन्। सिंगापुरले ९ विकेटको क्षतिमा १४५ रन बनाएको हो। सिंगापुरका कप्तान अरित्र दत्तले टस जितेर ब्याटिङ गर्ने निर्णय लिएका हुन्। नेपालले टस हारेपछि फिल्डिङको निम्तो पाएको हो।
"विश्वकप एसिया छनोटमा नेपालको सुखद सुरुवात, सिंगापुरविरुद्ध ८ विकेटले विजयी","काठमाडौं : आइसिसी टि २० विश्वकप एसिया फाइनल छनोटको पहिलो खेलमा नेपालले सिंगापुरलाई पराजित गर्दै प्रतियोगितामा सुखद सुरुवात गरेको छ। त्रिवि अन्तर्राष्ट्रिय क्रिकेट मैदान कीर्तिपुरमा सोमबार भएको खेलमा नेपालले सिंगापुरलाई ८ विकेटले पराजित गरेको हो। जितका लागि १४६ रनको लक्ष्य पछ्याएको नेपालले १६३ ओभरमा दुई विकेट गुमाउँदै लक्ष्य पूरा गर्यो। नेपालको जितका लागि कुशल भुर्तेलले सर्वाधिक ७४ रनको योगदान गरे। उनले ४८ बलमा ८ चौका र २ छक्कासहित ७४ बनाए। खेलमा कप्तान रोहित पौडेल र कुशल मल्ल नट आउट भए। पौडेलले २४ बलमा २ चौका र २ छक्कासहित ३५ रन र मल्लले १ बलमा एक छक्का हानेर अविजित रहे। यसैगरी आसिफ शेखले २६ बलमा २७ रन बनाएका थिए। टस जितेर ब्याटिङ गरेको सिंगापुरले ९ विकेटको क्षतिमा १४५ रन बनाएको थियो। निर्धारित २० ओभरमा सिंगापुरका लागि ओपनर रोहन रंगराजनले ३० बलमा सर्वाधिक ४६ रन बनाएका थिए। यसैगरी आर्यवीर चौधरीले २६ बलमा ३७ रन बनाउन सफल भए। यसैगरी मनप्रित सिंहले २४ रन, अक्षय पुरी १३ रनमा नटआउट रहे। अन्य खेलाडीले भने दोहोरो अंकको स्कोर बनाउन सकेनन्। नेपालका लागि अविनाश बोहोराले ३ विकेट, सन्दीप लामिछाने, करण केसी र गुल्सन झाले समान २२ विकेट लिए।"
आईसिसी टी२० विश्वकप छनोट : बहराइनलाई ५ विकेटले पराजित गर्दै युएई विजयी,"काठमाडौं : आईसिसी टी२० विश्वकप एसिया छनोटअन्तर्गत समूह बी को पहिलो खेलमा संयुक्त अरब इमिरेट्स (युएई) ले बहराइनलाई पराजित गरेको छ । मूलपानी क्रिकेट मैदानमा आज भएको खेलमा युएईले बहराइनलाई पाँच विकेटले पराजित गर्दै विजयी सुरुआत गरेको हो । बराइनले दिएको १३६ रनको लक्ष्य युएईले १८ दशमलव २ ओभरमा ५ विकेट गुमाउँदै भेटाएको हो। । यस जितसँगै युएईले प्रतियोगितामा दुई अङ्क जोडेको छ । युएईका लागि अलि नासिरले सर्वाधिक ४८ रन बनाए । उनले २६ बलमा चार चौका र तीन छक्काको मद्दतमा अविजित ४८ रन बनाएका हुन् । त्यस्तै, आशिफ खानले २३ रनको योगदान दिए । कप्तान मोहम्मद वसिमले ११ रन जोडे । बसिल अहम्मदले ११ रन बनाए । बहराइनका लागि रिजवान बुट्टले दुई विकेट लिए भने साथिया विरापाथिरन, अब्दुल मजिद र सचिन कुमारले समान एकएक विकेट झारे । त्यसअघि टस हारेर पहिला ब्याटिङको निम्तो पाएको बहराइनले निर्धारित २० ओभरमा ६ विकेट गुमाउँदै १३५ रनको योगफल बनाएको थियो । बहराइनका लागि हैदर बुट्टले सर्वाधिक ५९ रन बनाए । उनले ४३ बलमा पाँच चौका र दुई छक्काको मद्दतले सर्वाधिक ५९ रन बनाएका हुन् । त्यस्तै जुनेद अजिजले २५ रन जोडे भने सोहिल अहम्मदले २८ रन बनाए । युएईका लागि जुनेद सिद्धिगी र आयान अफजल खानले समान दुई,दुई विकेट लिए भने अलि नासिर र कार्तिक मैइएप्पनले समान एकरएक विकेट झारे ।"
सिंगापुरले गुमायो छैटौं विकेट,काठमाडौं : सिंगापुरले छैटौं विकेट गुमाएको छ। कीर्तिपुरस्थित त्रिवि क्रिकेट मैदानमा जारी आइसिसी टि  २० विश्वकप एसिया फाइनल छनोट खेलको सोह्रौं ओभरमा करण केसीले छैटौं विकेट लिएका हुन्। केसीले १६३ ओभर मनप्रीत सिंहलाई आउट गरेका छन्। केसीको बलमा कप्तान रोहित पौडेलले क्याच आउट गरेका हुन्। यस अगाडि केसीले पहिलो ओभरको दोस्रो बलमा सिंगापुरका कप्तान अरित्र दत्तलाई आउट गरेका थिए। खेलमा सन्दीप लामिछाने र गुलशन झाले २२ विकेट लिएका छन्। लामिछानेले जनक प्रकाश र सुरेन्द्र चन्द्रमोहनलाई आउट गरेका थिए। गुल्सन झाले अमार्त्य कौल र रोहन रंगराजनलाई आउट गरे। अहिले सिंगापुरले १७ ओभरमा १२४ रन बनाएर खेलिरहेको छ। सिंगापुरका कप्तान अरित्र दत्तले टस जितेर ब्याटिङ गर्ने निर्णय लिएका हुन्। नेपालले टस हारेपछि फिल्डिङको निम्तो पाएको हो।
हङकङसँग कुवेत १६ रनले पराजित,काठमाडौं : आइसीसी टी२० विश्वकप छनोटअन्तर्गत एसिया क्वालिफार्यसमा हङकङले विजयी सुरुवात गरेको छ। सोमबार मुलपानी मैदानमा भएको खेलमा हङकङले कुवेतलाई १६ रनले पराजित गरेको हो। हङकङले दिएको १६७ रनको लक्ष्य पछ्याएको कुवेतले निर्धारित ओभरको खेलमा ८ विकेटको क्षतिमा १५० रनमात्र बनाउन सक्यो। कुवेतका लागि कप्तान मोहम्मद अस्लमले सर्वाधिक ५२ रन बनाए। त्यस्तै बिलाल ताहिरले ३६ र उस्मान पटेलले २९ रन बनाउँदा अन्य खेलाडीले दोहोरो अंकको रन जोड्न सकेनन्। यसअघि टस हारेर ब्याटिङको निम्तो पाएको हङकङले निर्धारित ओभरको खेलमा ६ विकेट गुमाएर १६६ रन बनाएको थियो। हङकङका लागि मार्टिन कोइट्जीले सर्वाधिक ८१ रन बनाए। त्यस्तै कप्तान निजाकत खानले २५ र बाबर ह्यातले ३१ रन बनाउँदा अन्य खेलाडीले दोहोरो अंकको रन जोड्न सकेनन्। यसअघि आज विहान भएको खेलमा नेपाल र युएईले विजयी सुरुवात गरेको थियो। आगामी वर्षमा अमेरिका र वेस्ट इन्डिजमा हुने टी२० विश्वकपमा एसियाबाट दुई शीर्ष टीम क्वालिफार हुनेछन्।
"सिंगापुरले टस जित्यो, नेपाललाई बलिङको निम्तो","काठमाडौं : आइसिसी टि  २० विश्वकप एसिया फाइनल छनोटमा सिंगापुरले टस जितेको छ। टियु क्रिकेट मैदानमा सिंगापुरका कप्तान अरित्र दत्तले टस जितेर ब्याटिङ गर्ने निर्णय लिएका हुन्। नेपालले टस हारेपछि फिल्डिङको निम्तो पाएको हो। खेलमा नेपालको कप्तानी रोहित पौडेल र सिंगापुरको अरित्र दत्तले गरेका छन्। नेपालले त्रिकोणात्मक टि २० आई सिरिजको फाइनलबाट टोलीमा एक परिवर्तन गरेको छ। स्पिनर सन्दीप लामिछाने टोलीमा फर्किएपछि ललित राजवंशी बेञ्चमा बसेका छन्। नेपालको प्लेइङ ११ मा आसिफ शेख (विकेटकिपर), कुशल भुर्तेल, कुशल मल्ल, रोहित पौडेल (कप्तान), दीपेन्द्रसिंह ऐरी, सन्दीप जोरा, सोमपाल कामी, करण केसी, गुलशन झा, सन्दीप लामिछाने र अभिनाश बोहरा रहेका छन्। सिंगापुरको टोलीमा अरित्र दत्त (कप्तान), रोहन रंगराजन, सुरेन्द्र चन्द्रमोहन, अनिश पराम, मनप्रीत सिंह, जनक प्रकाश, अक्ष रुपक पुरी, थिलिप ओमामदुराई थिलाप्पन, रमेश कलिमुथु, अनान्था कृष्णा, उत्सव रक्षित, आर्यन रसेल मेनन, अमार्त्य कौल, अर्याविर चौधरी, हर्ष भारद्धाज रहेका छन्।"
ओमानले मलेसियालाई ३२ रनले हरायो,"काठमाडौं : आइसीसी टी२० विश्वकप छनोटअन्तर्गत एसिया क्वालिफार्यसमा ओमानले विजयी सुरुवात गरेको छ। सोमबार टीयु क्रिकेट मैदानमा भएको खेलमा ओमानले मलेसियालाई ३२ रनले पराजित गरेको हो। ओमानले दिएको १५४ रनको लक्ष्य पछ्याएको मलेसियाले निर्धारित ओभरको खेलमा ८ विकेट गुमाएर १२१ रनमात्र बनाउन सक्यो। मलेसियाका लागि विरन्दीप सिंहले अविजित ५७ रन बनाए। त्यसबाहेक अन्य खेलाडीले सम्मानजनक रन बनाउन सकेनन्। मलेसियालाई सस्तैमा आउट गर्न ओमानका बिलाल खान र जिसन मक्सुदले दुई दुई विकेट लिए। यसअघि टस जितेर ब्याटिङ गरेको ओमानले निर्धारित ओभरको खेलमा ६ विकेट गुमाएर १५३ रन बनाएको थियो। ओमानका लागि जिसन मक्सुदले सर्वाधिक ५६ रन बनाएका थिए। त्यस्तै कायश्प प्रजापतिले २५, मोहम्मद नदीमले २१, मेहरन खानले १५ र प्रतिक अथाभले १२ रन बनाउँदै पेभेलियन फर्किए। यसअघि आज विहान भएको खेलमा नेपाल र युएईले विजयी सुरुवात गरेको थियो। आगामी वर्षमा अमेरिका र वेस्ट इन्डिजमा हुने टी२० विश्वकपमा एसियाबाट दुई शीर्ष टीम क्वालिफार हुनेछन्।"
"सिंगापुरको चौथौ विकेट पतन, गुल्सन झाले लिए अर्को विकेट",काठमाडौं : सिंगापुरविरुद्धको खेलमा नेपालले चौथौ सफलता हात पारेको छ। कीर्तिपुरस्थित त्रिवि क्रिकेट मैदानमा जारी आइसिसी टि  २० विश्वकप एसिया फाइनल छनोट खेलको सातौं ओभरमा गुल्सन झाले चौथो विकेट लिएका हुन्। झाले ७५ ओभरमा अमार्त्य कौललाई आउट गरेका हुन् । सातौं ओभरमै झाले रोहन रंगराजनलाई पनि आउट गरेका थिए। यस अगाडि सन्दीप लामिछाने र करण केसीले एकएक विकेट लिए। लामिछानेले सुरेन्द्र चन्द्रमोहनलाई र केसीले सिंगापुरका कप्तान अरित्र दत्तलाई आउट गरेका हुन्। अहिले सिंगापुरले ८२ ओभरमा ५७ रन बनाएर खेलिरहेको छ। सिंगापुरका कप्तान अरित्र दत्तले टस जितेर ब्याटिङ गर्ने निर्णय लिएका हुन्। नेपालले टस हारेपछि फिल्डिङको निम्तो पाएको हो।
"नेपाललाई पाचौं सफलता, सन्दीप लामिछानेले लिए विकेट",काठमाडौं : सिंगापुरविरुद्धको खेलमा नेपालले पाचौं विकेट लिएको छ। कीर्तिपुरस्थित त्रिवि क्रिकेट मैदानमा जारी आइसिसी टि  २० विश्वकप एसिया फाइनल छनोट खेलको दशौं ओभरमा पूर्वकप्तान सन्दीप लामिछानेले पाचौं विकेट लिएका हुन्। लामिछानेले १०२ ओभर जनक प्रकाशलाई आउट गरेका छन्। यस अगाडि लामिछानेले सुरेन्द्र चन्द्रमोहनलाई पनि आउट गरेका थिए। गुल्सन झाले अमार्त्य कौल र रोहन रंगराजनलाई आउट गरे भने करण केसीले एक विकेट लिए। केसीले सिंगापुरका कप्तान अरित्र दत्तलाई आउट गरेका हुन्। अहिले सिंगापुरले ११ ओभरमा ७५ रन बनाएर खेलिरहेको छ। सिंगापुरका कप्तान अरित्र दत्तले टस जितेर ब्याटिङ गर्ने निर्णय लिएका हुन्। नेपालले टस हारेपछि फिल्डिङको निम्तो पाएको हो।
सिंगापुरलाई हराउँदै शानदार सुरुवात गर्ने दाउमा नेपाल,"काठमाडौं : नेपालले आइसिसी टी२० विश्वकप एसिया फाइनल छनोटमा आज सिंगापुरसँग खेल्दैछ। टियु क्रिकेट मैदानमा बिहान ९ बजे सुरु खेल नेपाल क्रिकेट संघ (क्यान)ले जनाएको छ। उपाधिको प्रमुख दाबेदार नेपालले सिंगापुरलाई हराउँदै फाइनल छनोटको शानदार सुरुवात गर्ने लक्ष्य लिएको छ। आजको खेलमा नेपालको कप्तानी रोहित पौडेल र सिंगापुरको अरित्र दत्तले गर्नेछन्। खेलअघि आइतबार टियु मैदान किर्तिपुरमा आयोजित प्रिम्याच कन्फ्रेन्समा प्रशिक्षक मोन्टी देसाईले नेपालले केहि समयदेखि लगातार खेल खेलिरहेको र कमीकमजोरीहरु सुधार गर्दै अघि बढेको बताए। उनले प्रत्येक खेलमा छुट्टाछुट्टै रणनीतिका साथ अघि बढ्ने जानकारी दिएका थिए। त्यस्तै कप्तान रोहित पौडेलले यसअघिको खेलमा देखिएका कमी कमजोरीलाई अबको खेलमा दोहरिन नदिने बताए। उनले सन्दीप लामिछाने समावेश भएसँगै टिम व्यालेन्स र बलियो भएको जिकिर गरेका थिए। दुई साताअघि सामाजिक सञ्जालमार्फत परिवारलाई समय दिन चाहेको भन्दै आगामी प्रतियोगिताबाट नाम फिर्ता लिएको बताएका स्पिनर सन्दीप लामिछाने यस खेलमा राष्ट्रिय क्रिकेट टोलीमा फर्किएका छन्। यस अगाडि नाम फिर्ता लिएको बताएपश्चात लामिछाने हङकङ र युएईसँग त्रिकोणात्मक टी  २० आई सिरिजको टोलीमा सहभागी थिएनन्। नेपालले त्रिकोणात्मक सिरिजमा लिगमा युएई र हङकङ दुबैलाई लिगमा हराएपनि फाइनलमा भने युएईसँग चार विकेटले नेपाल पराजित भएको थियो। आइसिसी टी२० विश्वकप एसिया क्षेत्र छनोट कार्तिक १३ देखि २० गतेसम्म हुन लागेको। क्यानका अनुसार नेपाली टीममा रोहित पौडेल (कप्तान), कुशल भुर्तेल, आसिफ शेख, कुशल मल्ल, विवेक यादव, सन्दीप जोरा, गुलशन झा, सोमपाल कामी, करण केसी, अभिनाश बोहरा, प्रतिश जिसी, विवेक यादव, सन्दीप लामिछाने, ललित राजवंशी र विनोद भण्डारी रहेका छन्। दीपेन्द्रसिंह ऐरी घाइते भएपछि यादवले स्थान पाएका हुन्। नेपाल रहेको समूह 'ए' मा सिंगापुर, ओमान र मलेसिया छन्। समूह 'बी' मा युएई, बहराइन, हङकङ र कुवेत छन्। दोस्रो खेलमा नेपालले कात्तिक १४ गते मलेसिया र तेस्रो खेल कात्तिक १६ गते ओमानसँग खेल्नेछ। यस छनोटको फाइनल पुग्ने दुई टोलीले अर्को वर्ष अमेरिका र वेस्ट इन्डिजमा आयोजना हुने टीट्वान्टी विश्वकप खेल्न पाउने छन्।"
१९ प्रतिशत नगद लाभांश घोषणा,"काठमाडौं : स्ट्यान्डर्ड चार्टर्ड बैंकले १९ प्रतिशत नगद लाभांश दिने भएको छ। बैंकको सञ्चालक समितिको बैठकले कर प्रयोजनका लागि समेत कुल १९ प्रतिशत लाभांश दिने प्रस्ताव गरेको हो। अर्थात्, गत आर्थिक वर्षको मुनाफाबाट बैंकले बोनस सेयर वितरण गर्ने छैन। प्रस्तावित लाभांश नेपाल राष्ट्र बैंकको स्वीकृति र साधारणसभाको अनुमोदन पछि वितरण हुनेछ।"
कुमारी बैंकको ऋणपत्रमा आवेदन दिने अवधि थप,"काठमाडौं : कुमारी बैंकको ऋणपत्रमा आवेदन दिने अवधि थपिएको छ। पूर्वनिर्धारित समयमा पर्याप्त आवेदन नपरेपछि अवधि थप गरिएको हो। आइतबारसम्म मागअनुसार आवेदन नपरेका आवेदन अवधि लम्ब्याएर कात्तिक १६ गते कायम गरिएको छ। आइतबार साँझसम्म २ लाख १९ हजार ३ सय ६३ हजार इकाइका लागि आवेदन परेको हो। कात्तिक २ गते बिक्री खुला भएको ऋणपत्रमा मात्र १ हजार ७ सय ९७ जनाले आवेदन दिएका हुन्। उनीहरूले २१ करोड ९३ लाख ६३ हजार रुपैयाँबराबरको ऋणपत्र माग गरेका हुन्। बैंकले १० वर्ष अवधिको वार्षिक १० प्रतिशत ब्याजदरमा १० प्रतिशत केबीएल डिबेन्चर २०९० निष्कासन गरेको हो। बैंकले प्रतिऋणपत्र एक हजार रुपैयाँ दरका ५ अर्ब रुपैयाँबराबरको ५० लाख कित्ता ऋणपत्र निष्कासन गर्न लागेको हो। जसमध्ये ६० प्रतिशत अर्थात् ३ अर्ब रुपैयाँबराबरको ३० लाख कित्ता बैंकले व्यक्तिगत तवरबाट बाँडफाँट गर्नेछ भने बाँकी ४० प्रतिशत अर्थात् दुई अर्ब रुपैयाँबराबरको २० लाख कित्ता सर्वसाधारणमा बाँडफाँट गरिनेछ। तर, हालसम्म मात्र १० प्रतिशतका लागि आवेदन परेको छ। सर्वसाधारणमा बाँडफाँट गरिने ऋणपत्रमध्ये ५ प्रतिशत अर्थात् एक लाख कित्ता ऋणपत्र सामूहिक लगानी कोषहरूका लागि छुट्ट्याइएको छ। सो ऋणपत्रमा लगानीकर्ताले न्यूनतम २५ र अधिकतम ५ लाख इकाइका लागि आवेदन दिन सक्नेछन्। ऋणपत्र निष्कासनका लागि गराएको क्रेडिट रेटिङमा बैंकलाई इक्रा नेपालले इक्रा एनपी इस्युअर रेटिङ त्रिपल बी प्लस प्रदान गरेको छ। यसले समयमा वित्तीय दायित्व पूरा गर्न मध्यम मात्रामा सुरक्षित रहेको संकेत गर्दछ।"
५२ प्रतिशतले बढ्दै चिनियाँ अर्थतन्त्र,ग्वाङ्जाउ : चालू वर्षमा चीनको कुल गार्हस्थ्य उत्पादन (जीडीपी) ५२ प्रतिशतले वृद्धि हुने अनुमान गरिएको छ। अन्तर्राष्ट्रिय वित्तीय मञ्च (आईएफएफ) ले २०२४ मा चीनको जीडीपी ५ प्रतिशतले वृद्धि हुने अनुमान गरेको छ। चीनको दक्षिणी प्रान्त गुआङ्डोङको ग्वाङ्जाउमा आयोजित आईएफएफको २० वार्षिक बैठकका क्रममा जारी आईएफएफ २०२३ वैश्विक वित्त र विकास प्रतिवेदनअनुसार यो वर्ष वैश्विक विकास दर ३ दशमलव १ प्रतिशतमा अझ सुस्त हुने अनुमान छ। त्यस्तै सन् २०२४ मा पनि यस्तै कमजोर हुने सम्भावना छ। प्रतिवेदनमा अधिकांश मुलुकमा मौद्रिक कडाइको चक्र सन् २०२४ सम्ममा समाप्त हुने सम्भावना रहेको उल्लेख गरेको छ। यद्यपि मौद्रिक र वित्तीय कडाइ जारी रहने सम्भावना छ र यसबाट मागमा वृद्धि कम हुनेछ र वैश्विक सुधार सुस्त रहनेछ। त्य सैले आईएफएफले सन् २०२४ मा वैश्विक अर्थतन्त्र ३ दशमलव १ प्रतिशतको दरले बढ्ने अनुमान गरेको छ। यसमा विकसित अर्थतन्त्रहरूमा १ दशमलव ३ प्रतिशत र विकासशील अर्थतन्त्रहरूमा ४ दशमलव ३ प्रतिशतले वृद्धि हुनेछ। वैश्विक समुदायले अल्पकालीन र दीर्घकालीन दुवै चुनौतीहरूको सम्बोधन गर्न मिलेर काम गर्नुपर्ने प्रतिवेदनमा औंल्याइएको छ। (रासससिन्ह्वा)
"आफैं पाल्दै, आफैं खाँदै","भोजपुर : ग्रामीण भेगका गर्भवती तथा सुत्केरी महिलाहरूको स्वास्थ्य पोषणलार्ई ध्यानमा राख्दै पौवादुङमा गाउँपालिकाले ल्याएको आफैंँ पाल्दै आफैंँ खाँदै कार्यक्रम प्रभावकारी बन्दै गएको छ। गाउँपालिकाको यो कार्यक्रमले गाउँपालिकाका ६ वटै वडामा गर्भवती तथा सुत्केरी महिलाहरू एउटा भाले, दुईवटा पोथी कुखुरा वितरणबाट लाभान्वित बनेका छन् । गाउँपालिकाले सञ्चालन गरेको उक्त कार्यक्रमले प्रसूति भएका र गर्भवती ग्रामीण महिलाहरूका लागि सहज बनाएको स्थानीय रमिला तामाङ बताउँछिन्। गाउँपालिकाबाट पाएको कुखुरा पालेर घरमै पौष्टिक आहारको रूपमा अण्डा उत्पादन हुने भएकाले कार्यक्रम लाभदायक भएको उनले सुनाइन्। भनिन्, प्रसूति जस्तो संवेदनशिल अवस्था र उचित पौष्टिक आहाराको अभावलार्ई यो कार्यक्रमले हामी ग्रामीण विपन्न महिलाहरूका लागि एकदमै सहज बनाईदिएको छ। यसबाहेक गाउँपालिका तथा वडा कार्यालयबाट महिलाका लागि अन्य विभिन्न सहयोग पनि पाइरहेको उनले बताइन्। कार्यक्रम अन्तर्गत वितरण गरिएको कुखुरा पालेर अण्डा, मासुको रूपमा प्रयोग गर्न सक्ने गाउँपालिकाले जनाएको छ। गर्भवती र सुत्केरीको स्वास्थ्यलार्ई लक्षित गरेर आफैंँ पाल्दै आफैं खाँदै कार्यक्रम ल्याएका छौं गाउँपालिका अध्यक्ष किरण राईले भने, गर्भवती र सुत्केरी महिला दिदीबहीनीहरूलार्ई भाले र पोथी कुखुरा वितरण गरेपछि उहाँँहरूले आफैंँले पालेर खान सक्नु हुनेछ। महिलाको पोषणलार्ई ध्यानमा राख्दै यो कार्यक्रम ल्याएका हौँ। यसअघि पछि गाउँपालिकाले सुत्केरीका लागि रातोभाले कार्यक्रमलार्ई निरन्तरता दिँदै आर्थिकवर्ष २०८००८१ बाट थप यो कार्यक्रम ल्याइएको प्रमुख प्रशासकीय अधिकृत नवीन भट्टराईले बताए। उक्त कार्यक्रमको प्रभावबाट गाउँपालिकाभित्र घरमै हुने प्रसूति चलनलार्ई शून्यमा झारिएको उनले बताए। नियमित रूपमा गर्भ परीक्षण गराउने र स्वास्थ्य संस्थामा सुत्केरी हुने महिलालार्ई गाउँपालिकाले आवश्यक प्रोत्साहन गर्दैै आएको छ। कार्यक्रम अन्तर्गत गर्भवती र सुत्केरी महिलाहरूलार्ई वर्षमा दुईपटक वितरण गरिँदै आएको गाउँपालिकाकी उपाध्यक्ष ज्योत्सना राईले बताइन्। यसरी वितरण गरिएको कुखुराको पोथीबाट उत्पादित अण्डा र कुखुरा उपभोग गर्ने भएपछि अन्य विकल्प खोज्नुपर्ने बाध्यता कम भएको उनको भनाइ छ। सबै वडामा पहिलो चरणको कुखुरा वितरणको काम अन्तिम अवस्थामा पुगेको छ, उनले भनिन्।"
"सामान्य अंकले बढ्यो नेप्से परिसूचक, कारोबार रकम भने घट्यो","काठमाडौं : साताको पहिलो कारोबार दिन दोहोरो अंकले ओरालो लागेको सेयर बजार आज सामान्य अंकले बढेको छ। सोमबार नेप्से परिसूचक ३०४ अंकले बढेर १८७८७० विन्दुमा आइपुगेको हो। अघिल्लो कारोबार दिन आइतबार नेप्से परिसूचक २८१८ अंकले घटेको थियो। नेप्से बढेको दिन १२८ स्क्रिप्टको मूल्य बढ्दा ९७ को घट्यो। १४ स्क्रिप्टको मूल्य भने स्थिर रह्यो। यता सेन्सेटिभ इण्डेक्स ११८ अंकले बढेर ३६३१३ विन्दुमा कायम भएको छ। कारोबार सुरु भएदेखि नै ओरालो लागेको नेप्से दुईपल्ट बढ्ने प्रयासका साथ पोजिटिभ भएको हो । यसक्रममा कारोबारमा आएका ३ बाहेक सबै समूहगत उपसूचक सकारात्मक रहे । तीमध्ये सबैभन्दा बढी निर्जीवन बीमा समूह ०८६ प्रतिशतले बढ्दा उत्पादनमुलक समूहमा सर्वाधिक ०८ प्रतिशतको गिरावट आयो । दिनभर २ सय ८७ स्क्रिप्टको सेयर किनबेच भए । कूल ३० हजार २ सय ३७ कारोबारमार्फत् २८ लाख २७ हजार ७ कित्ता सेयर ६९ करोड ४२ लाख २२ हजार २ सय १७ रुपैयाँमा किनबेच भए । नेप्से सामान्य अंकले बढेपनि कारोबार रकम भने आइतबारको तुलनामा घटेको छ। आइतबार ७४ करोड २९ लाख २५ हजार ३ सय ९२ रुपैयाँको सेयर कारोबार भएको थियो। आइतबारको तुलनामा सोमबार कारोबार रकम ५ करोड रुपैयाँ कम हो । यसदिन सबैभन्दा बढी साधना लघुवित्तको संस्थापक सेयर किनबेच भए । लघुवित्तको १ लाख ६ हजार ७ सय ३० कित्ता सेयर सर्वाधिक ३ करोड ६० लाख ७४ हजार रुपैयाँमा किनबेच भयो । नेपाल लाइफ इन्स्योरेन्सको पनि ३ करोड बढीको सेयर कारोबार भएको छ । कारोबार रकमका आधारमा सिद्धार्थ बैंकको संस्थापक सेयर,नबिल बैंक र एनएचपीसी शीर्ष स्थानमा रहे । नेप्से बढेको दिन पञ्चकन्या माइ हाइड्रोको सेयर मुय सर्वाधिक ७८१ प्रतिशतले बढेको छ । बढेको बजारमा सर्वाधिक कमाउनेमा मन्दाकिनी हाइड्रो,सुपर माइ हाइड्रो,इमर्जिङ नेपाल, छ्यांगी हाइड्रोको सेयरधनी पनि सर्वाधिक कमाउनेमा परे । यता सोनापुर मिनिरल्स एन्ड आयलको सेयर मूल्यमा दोस्रो दिन पनि नेगेटिभ सर्किट लागेको छ । अघिल्लो दिन पनि कम्पनीको मूल्य १० प्रतिशतले घटेको थियो । विन्धवासिनी हाइड्रो,अपर सोलु हाइड्रो इलेक्ट्रिक कम्पनी, लक्ष्मी उन्नती कोष र जीआईबी फन्ड १ का इकाइ धनी सर्वाधिक गुमाउनेमा परे । नेप्से परिसूचकमा सुधार आउँदा बजार पुँजीकरण २८ खर्ब ९४ करोड १ लाख ५४ हजार रुपैयाँ कायम भएको छ । लगानीकर्ताको कूल सम्पत्ति आइतबारको तुलनामा ५ अर्ब रुपैयाँले बढेको हो ।"
हेटौंडाइनरुवा प्रसारण लाइन तार तान्ने काम धमाधम,"काठमाडौं : विद्युत् प्रसारण प्रणाली सुदृढीकरण र नेपालभारतबीचको विद्युत्् व्यापारका लागि निर्माणाधीन हेटौंडाढल्केबरइनरुवा ४०० केभी डबल सर्किट प्रसारण लाइन आयोजनाको तार तान्ने काम धमाधम भइरहेको छ। मकवानपुरको हेटौंडा उपमहानगरपालिका११ स्थित थानाभयाङबाट सुरु भई धनुषाको ढल्केबर हुँदै सुनसरीको भोक्राहा नरसिंह गाउँपालिका४ स्थित इनरुवा सबस्टेसम्मको प्रसारण लाइनको लम्बाइ २ सय ८८ किलोमिटर छ। प्रसारण लाइनलाई हेटौंडाढल्केबर १३४ किलोमिटर र ढल्केबरइनरुवा १५४ किलोमिटरलाई दुई खण्डमा विभाजन गरी निर्माण भइरहेको छ। हेटौंडाढल्केबर खण्डतर्फ ४ किलोमिटर र ढल्केबरइनरुवा खण्डतर्फ ४० गरी ४४ किलोमिटर तार तानिएको छ। तार तान्न हाल ढल्केबरइनरुवा खण्डतर्फ केन्द्रित गरिएको छ। पहाडी, शिवालिक चुरे र तराई क्षेत्रमा पर्ने प्रसारण लाइनका लागि ७ सय ९२ टावर निर्माण गर्नुपर्छ। यसमध्ये ७ सय ५७ टावरको जग हालिएको छ। ७ सय ५० टावर खडा भइसकेका छन्। स्थानीयले प्रसारण लाइनको रुट सार्न माग गर्दै जारी राखेको अवरोधका कारण बाँकी ३५ टावरका काम सुरु हुनै सकेको छैन। प्रसारण लाइनको मार्गधिकारमा पर्ने स्थानीयले ठाउँठाउँमा अवरोध गर्दा तार तान्ने कामसमेत प्रभावित छ। ढल्केबरइनरुवा खण्डमा अहिले तार तान्ने काम भइरहेको छ। यसका लागि पाँच टोली परिचालन गरिएका छन्। उक्त काम आगामी पुसभित्र सम्पन्न गर्ने लक्ष्य राखिएको छ। यस वर्षको हिउँदका केही महिना मोरङसुनसरी औद्योगिक करिडोरलगायत समग्र पूर्वको विद्युत्् माग धान्नका लागि भारतबाट थप विद्युत् आयात र वर्षायाममा देशभित्र खपत गरी बचत भएको विद्युत्् निर्यात गर्न यो प्रसारण लाइन छिट्टो पूरा गर्नु पर्ने दबाबमा नेपाल विद्युत् प्राधिकरण रहेको छ। प्राधिकरणका कार्यकारी निर्देशक कुलमान घिसिङको टोलीले बिहीबार सुनसरीको रामधुनी नगरपालिका क्षेत्रमा भइरहेको तार तान्ने कामको अनुगमन गरेको छ। मोरङसुनसरी औद्योगिक करिडोरमा आउन सक्ने सम्भावित विद्युत्् आपूर्तिको समस्या अवगत गराउन र भइरहेका कामबारे जानकारी दिन टोलीमा उद्योग संगठन मोरङका अध्यक्ष राकेश सुरानालाईसमेत सहभागी गराइएको थियो। कार्यकारी निर्देशक घिसिङले रणनीतिक महŒवका हेटौंडाढल्केबरइनरुवा प्रसारण लाइन सम्पन्न गर्न राज्यको सम्पूर्ण संयन्त्रले सहयोग नगर्ने हो ठूलो विपत् आउन सक्ने बताए।"
सुनको मूल्य तोलामा ५ सय रुपैयाँले घट्यो,काठमाडौं : सुनको मूल्य नयाँ रेकर्डबाट तल झरेको छ। आइतबार छापावाल सुन प्रतितोला १ लाख १७ हजार रुपैयाँ पुगेकोमा आज ५ सयले घटेर १ लाख १६ हजार ५०० रुपैयाँ पुगेको हो। तेजाबी सुन प्रतितोला १ लाख १५ हजार ९५० रुपैयाँ कायम भएको छ। अघिल्लो कारोबार दिन तेजावी सुन १ लाख १६ हजार ४५० रुपैयाँमा कारोबार भएको थियो। यसदिन सुनको मूल्य घटेसँगै चाँदी पनि घटेको छ। चाँदी ५ रुपैयाँले घटेर प्रतितोला १४ सय १० रुपैयाँमा कारोबार भइरहेको नेपाल सुनचाँदी व्यवसायी महासंघले जनाएको छ। आइतबार चाँदी प्रतितोला १४ सय १५ रुपैयाँमा कारोबार भएको थियो।
ठेकेदार सांसदले सडक नबनाएपछि,"सालको रुखमा टाँसिएको सांसद शाहीको तस्बिरसँगै लेखिएको छ, माननीय ठेकेदार दिक्पाल शाहीज्यू बाटो कहिले बन्छ ? दैलेख : कांग्रेस नेता दिक्पालकुमार शाही प्रतिनिधिसभा सदस्य हुन्। दैलेख निर्वाचन क्षेत्र नं २ बाट निर्वाचित सांसद शाहीको पहिचान नेता र सांसदमात्रै होइन। उनी निर्माण व्यवसायी पनि हुन्। सांसद पदमा निर्वाचित हुनुअघि उनी पूर्णरूपमा निर्माण व्यवसायीको रूपमा परिचित थिए। उनै सांसद शाहीको निर्माण कम्पनीले ठेक्का पाएको सडक निर्माणको काम अलपत्र पारेको भन्दै पश्चिम सुर्खेतका स्थानीयले उनको खोजी गरेका छन्। सांसद शाहीको तस्बिर सालको रुखमा टाँसिएको छ। सालको रुखमा टाँसिएको सांसद शाहीको तस्बिरसँगै लेखिएको छ, माननीय ठेकेदार दिक्पाल शाहीज्यू बाटो कहिले बन्छ ? सडक निर्माणको काम अलपत्र पारेको भन्दै स्थानीयले रुखमा तस्बिर टाँसेर उक्त प्रश्न गरेका हुन्। अनक जयदेवी सनलाइट जेभी नेपालगन्ज१३ बाँकेले मदन भण्डारी राजमार्गअन्तर्गत सुर्खेतको बड्डीचौर बिउरेनी बाबियाँचौर विद्यापुर खण्डको १२ किलोमिटर सडक कालोपत्रेको जिम्मा पाएको थियो। सडक कालोपत्रेको गर्ने जिम्मा पाएको लामो समय बितिसक्दासमेत निर्माण पूरा नगरेको भन्दै स्थानीयले उनको आलोचना गरिरहेका छन्। गत वर्षको असारमा कर्णाली प्रदेश सरकारका तत्कालीन सामाजिक विकासमन्त्री यज्ञबहादुर बुढाक्षेत्रीले तीन वर्षभित्र निर्माण सम्पन्न गर्ने गरी सडक स्तरोन्नतिको शिलान्यास गरेका थिए। पूर्वाधार विकास निर्देशनालय सुर्खेत र अनक जयदेवी जेभीबीच ४२ करोड ४७ लाख ६१ हजार रुपैयाँँ लागतमा ठेक्का सम्झौता भएको थियो। सडक निर्माणको कामले पूर्णता नपाउनुमा कार्यालयको नै कमजोरी रहेको सांसद शाही बताउँछन्। वातावरणीय प्रभाव मूल्यांकन (ईआईए) नहुँदा काममा ढिलाइ भएको उनको दाबी छ। ईआईए भएको छैन, रुख काट्ने अनुमति पाएको छैन, गिट्टीबालुवा दिएका छैनन्, क्रसर राख्ने अनुमति भर्खरै पाएका छौं, उनले भने, काम गर्न सरकार र स्थानीय तहले दिएका छैनन्। सडक निर्माणका लागि सम्भौता भइसकेपछि निर्माणकार्य गर्ने स्थलमा रुख भएको हुँदा बड्डीचौर सबडिभिजन वन कार्यालयले काम गर्न नदिएर अहिलेसम्म कम्पनीले आर्थिक क्षति व्यहोर्नु परिरहेको कम्पनीको दाबी छ। कम्पनीका प्रतिनिधि सन्देश शाहीले गत पुस ११ गते सडक निर्माणको काम गर्ने क्रममा धेरैजसो स्थलमा रुखहरू पर्ने भएकोले रुख काट्ने व्यवस्थाको प्रक्रिया मिलाइदिन निर्देशनालयलार्ई पत्राचारसमेत गरेका थिए।"
भर्ने जति सबैले नपाउने,काठमाडौं : वैदेशिक रोजगारीमा जानेका लागि बिक्री खुला गरिएको नेपाल वेयर हाउजिङ कम्पनी र मुक्तिनाथ कृषि कम्पनीको आईपीओ आवेदन दिने सबैले नपाउने भएका छन्। ओभर सब्स्क्राइब भइसकेको यी दुवै आईपीओ भर्नेको संख्या १५ हजार नाघेको छ जबकि वेयर हाउजिङको आईपीओ १०१० कित्ताका दरले १३ हजार ७ सय ५० र मुक्तिनाथ कृषि कम्पनीको १४ हजार जनालाई पर्नेछ। कात्तिक १० गते बिक्री खुला भएको वेयर हाउजिङको आईपीओमा आइतबार साँझ ५ बजेसम्म १५ हजार ५ सय २२ जनाले ४ करोड ७ लाख २४ हजार रुपैयाँबराबरको ४ लाख ७ हजार २ सय ४ सय ८० कित्ता सेयर माग गरेका हुन्। कम्पनीले सर्वसाधारणलाई छुट्ट्याएको १३ लाख ७५ हजार कित्ता सेयरमध्ये १० प्रतिशत अर्थात् १ लाख ३७ हजार ५ सय कित्ता सेयर वैदेशिक रोजगारीमा रहेकालाई बिक्री खुला गरेको हो। शुक्रबारदेखि नै आवेदन खुलेको मुक्तिनाथ कृषि कम्पनीको आईपीओमा १५ हजार ८ सय २१ जनाले आवेदन दिएका छन्। आईपीओमा ३ करोड ९८ लाख ३९ हजार रुपैयाँबराबरको ३ लाख ९८ हजार ३ सय ९० कित्ता सेयर माग भएको छ। कम्पनीले सर्वसाधारणलाई छुट्ट्याएको १४ लाख कित्ता सेयरमध्ये १० प्रतिशत अर्थात् १ लाख ४० हजार कित्ता सेयर वैदेशिक रोजगारीमा रहेकालाई बिक्री खुला गरेको हो। दुवै आईपीओमा वैदेशिक रोजगारीमा रहेकाले कात्तिक २४ गतेसम्म आवेदन दिन पाउनेछन्। वेयर हाउजिङको आईपीओ अधिकतम ५० हजार र मुक्तिनाथको एक हजार कित्तासम्म माग गर्न पाइनेछ।

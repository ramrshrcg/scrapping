शीर्षक,विवरण
आईओई सुधारको औचित्य,"पछिल्लो समय इन्जिनियरिङ अध्ययन संस्थानले (आईओई) ब्याचलर इन् इन्जिनियर (बीई)को शुल्क ३ लाख १८ हजारबाट झन्डै अढाई गुणा ९ लाख ७७ हजार बढाउने निर्णय गर्यो। त्यसपछि विद्यार्थी आन्दोलन चर्कियो। दबाबपछि शुल्क बढाउने निर्णय स्थगित भएको छ। फलस्वरूप, आईओईले सञ्चालन गर्ने बीईको प्रवेश परीक्षा स्थगित छ। जसको असर ५ आंगिक र १० निजी क्याम्पसमा करिब ४ हजार २३ भर्ना कोटाका लागि झन्डै तयारी गरिरहेका १२ हजार विद्यार्थीलाई परेको छ। यसैगरी, आईओईका सहायक डिन, विभागीय प्रमुखलगायत पदाधिकारी एवं प्राध्यापकहरूले स्वार्थ बाझिने गरी निजी इन्जिनियरिङ कलेजमा लगानी गरेको साथै कतिपयले त्यस्ता कलेजको सञ्चालन गर्ने गरेको विषय विवादित बनेको छ। उता, नेपाल इन्जिनियरिङ परिषद्ले इन्जिनियरिङ व्यवसाय गर्न लाइसेन्स परीक्षा पास गर्नुपर्ने अनिवार्य गरेको छ। जसको सकारात्मक र नकारात्मक प्रतिक्रिया जनमानसबाट आएका छन्। उल्लेखित मुख्यतः तीन विषय हाल उठान भएका छन्। आईओईमा खस्किँदै गएको पढाइको गुणस्तर, कक्षाकोठा सञ्चालनमा अनियमितता, आईओईबाट पास आउट भएका विद्यार्थीमा पेसा गर्न आवश्यक पर्ने ज्ञान, सीप, अनुभवको कमी, आईओईका निर्धारित कोटामा विद्यार्थी भर्ना नभइरहेका लगायत समस्या छन्। आपत्तिजनक शुल्क वृद्धि : यदि कुनै विद्यार्थीलाई आईओईको आंगिक क्याम्पसहरूमा किन पढ्ने भनेर सोधियो भने उसले दिने विविध जवाफमध्ये एउटा प्रमुख सस्तोमा पढ्न पाइन्छ भन्ने हुन्छ। आईओईमा सस्तोमा पढ्न प्रवेश परीक्षा दिने हजारौं विद्यार्थीमध्ये आफूलाई अब्बल साबित गर्नुपर्ने हुन्छ। यो हिसाबले पनि शुल्क वृद्धि भइहाले पनि यसको सबैभन्दा बढी असर कसैलाई हुन्छ भने आईओईलाई नै हुनेछ किनभने अहिले आईओईले प्रस्ताव गरेको शुल्कमा निजी कलेज, भारतलगायतका अन्य जुनसुकै इन्जिनियरिङ कलेजमा पढ्न सकिन्छ। आईओईको उद्देश्य जेहेन्दार, क्षमतावान्, आर्थिक रूपले कमजोर तर सम्भावना बोकेका विद्यार्थीलाई पढाइ देशका लागि योग्य जनशक्ति उत्पादन गर्ने हुनुपर्ने हो। शुल्क वृद्धिको प्रत्यक्ष असर आर्थिक रूपले विपन्न विद्यार्थीलाई पर्नेछ। शुल्क वृद्धि गर्नुपर्ने कारणमा आईओईले शुल्क वृद्धि नगरे संस्था नै चलाउन नसकिने जिकिर गरेको छ जुन मान्छेलाई आश्वस्त पार्ने सफेद झुट हो। आर्थिक रूपले संकटमा परेको देशको गौरवपूर्ण इतिहास बोकेको संस्थालाई संकटबाट उकास्ने एउटा मात्र विकल्प शुल्क वृद्धि हो भनेर आईओईले बुझ्नु आफैंमा आश्चर्यजनक कुरा हो। वास्तवमा, अहिले आईओइले बीईमा लिइरहेको शुल्क पनि धेरै हो। इन्जिनियरिङमा स्नातकोत्तर तहको पढाइ हुने भारतको आईएससी बैङ्लोरले छनोट भएका विद्यार्थीलाई पूर्ण छात्रवृत्ति दिई उल्टै महिनाको भारतीय १२ हजार ४ सय छात्रवृत्ति दिन्छ। आईएससीको गरिमा नेपालको पुल्चोक क्याम्पसको गरिमा धेरै होइन। जहाँसम्म आईओईलाई प्राप्त हुने अनुदानमा कटौती भएको कुरा छ, त्यसमा आईओई र नेपाल सरकार दुवैले ठोस उपाय निकाल्नु पर्छ। सरकारले कसरी सरकारी संस्था चलाउने भन्ने विषय गम्भीरताका साथ लिनुपर्छ। आईओईले एल्मनाईको (पूर्वछात्र) व्यवस्था गरे पनि हुने हो। पूर्व छात्रहरूबाट अनिवार्य रूपमा छात्रवृत्तिमा मेडिकल पढेका विद्यार्थीजस्तै एक, दुई वर्ष अथवा त्यस्तै कुनै प्रकारले सेवा गर्नुपर्ने प्रावधान अगाडि बढाउँदा पनि हुन्छ। आईओईले एल्मनाईको वातावरण बनाएमा पूर्वछात्रहरूले संस्था सञ्चालनमा आवश्यक सहयोग गर्ने नै छ। प्राध्यापकको निजी कलेज मोह : प्राध्यापकहरूमा सरकारी क्याम्पसको तलबभत्ता खाने गरेको, सरकारी क्याम्पसमा टालटुले किसिमले पढाउने गरिन्छ। तर निजी कलेजमा पुग्ने उनीहरू जिम्मेवार बनेर पढाउने गरेको आरोप छ। प्राध्यापकलाई समय, योग्यताको कदर हुने गरी सुविधा दिनुपर्छ। पर्याप्त सुविधा दिएर अनि किन पढाएनांै भनेर सोध्न मिल्छ ? धेरै प्राध्यापकले सरकारी क्याम्पसमा पढाउनुको प्रमुख कारण नाम र पहिचानमात्रै हो। खस्किँदो सरकारी क्याम्पसको साख : विभिन्न सार्वजनिक वृत्तहरूमा के सुनिने गरेको छ भने सरकारी क्याम्पस राम्रो देखिनुमा यहाँको प्राध्यापक र वातावरणले होइन, छानिएर आएका विद्यार्थीले पढिदिएर हो रे। वास्तवमा, आँखामा नवीन ऊर्जा बोकेर सरकारी क्याम्पस पुगेका विद्यार्थी यहाँको वातावरण र पठनपाठन देखेर निराश हुन्छन्। नियमित तालिकामा पढाइ नहुने, केही प्राध्यापकहरू अनुपस्थित भइरहने, धेरै जान्ने प्राध्यापकले पनि राम्रोसँग नपढाउने, केही प्राध्यापकले पढाएको कुरा असान्दर्भिक लाग्ने, कोर्स सकाउन मात्र हतार हुने, प्रयोगात्मक कक्षाहरू एकदमै थोरै हुने जस्ता गुनासा विद्यार्थीको छ। आईओईले सरकारी क्याम्पसको साख खस्न दिनु हुँदैन। उल्लेखित समस्यालाई गम्भीरताका साथ समाधान गर्नुपर्छ। छानिएर आएका विद्यार्थीले उच्च गुणस्तरको शिक्षा पाउनु उसको अधिकार पनि हो। लाइसेन्स परीक्षाको औचित्य : नेपाल इन्जिनियरिङ परिषद्ले हालसालैबाट सञ्चालन गरिरहेको लाइसेन्स परीक्षालाई सकारात्मक रूपमा लिनुपर्छ। सामान्य योग्यता नपुगेकाले इन्जिनियरिङ नपढेको राम्रो हो। लाइसेन्स परीक्षाले आधारभूत ज्ञान पनि हासिल नगरेका विद्यार्थीलाई इन्जिनियरिङ पेसा गर्न रोक लगाउँछ। विगतमा इन्जिनियरिङ पास गरेपछि स्वतः लाइसेन्स पाउने व्यवस्था थियो। जसले यो पेसामै अराजकता ल्यायो। अनुदार विद्यार्थी राजनीति : प्लेटोले भनेका छन् कि राजनीतिमा आफू नआउनुको सजाय यो हुन्छ कि आफूभन्दा कनिष्ठबाट शासित हुनुपर्छ। राजनीति सहीलाई ठाउँ दिन र गलतलाई नियन्त्रण गर्न हुनुपर्ने हो। यद्यपि, अहिलेको विद्यार्थी राजनीति पार्टीको झन्डा बोक्नेभन्दा अगाडि बढ्न सकेन। माउ पार्टीले दिएको विचारलाई हुबहु नक्कल गर्नेभन्दा बाहेकको विद्यार्थी राजनीति देखिएन। आफ्नो पार्टी भए पनि गलत कुरालाई आलोचना गर्ने काम विद्यार्थी संगठनहरूले गर्नुपर्छ। शुल्क वृद्धिको विरोधमा सबै विद्यार्थी संगठन एक ठाउँमा आउनु राम्रो कुरा हो। यद्यपि, विरोधहरू केवल शुल्क वृद्धिका लागि नभई कसरी शैक्षिक गतिविधि राम्रो बनाउने ? कलेजको वातावरण कसरी राम्रो बनाउने ? आदितर्फ केन्द्रित हुनुपर्छ।"
"घोषणा होइन, उद्धार पहिला","युद्धरत यो समयमा इजरायल र अन्य देशसँग समन्वय गरेर नेपालीलाई उद्धार गर्नु नेपालको प्राथमिकता हो । इजरायलमा पछिल्ला समयमा जुन खालका हिंसात्मक घटना घटिरहेका छन्। यसले सबै नेपालीलाई असाध्यै चिन्तित तुल्याएको छ। इजरायल नेपालको एउटा असल मित्रराष्ट्र हो। दक्षिण एसियामा नेपाल पहिलो देश थियो, जसले इजरायललाई कूटनीतिक मान्यता प्रदान गरेको थियो। नेपालको विकासमा इजरायलको निरन्तर साथ र सहयोग रहँदै आएको छ। यसरी नेपालको एउटा असल मित्र राष्ट्रमाथि पछिल्लो समय भइरहेका हिंसात्मक घटनाहरू र यस देशमा सयौं निर्दोष नागरिकको ज्यान जाने र सयौंलाई बन्धक बनाइने, निहत्था मानिसलाई हत्या गर्ने सिर्जना जुन भयो, यो असाध्यै दुःखद् छ। हामी यस्तो हिंसात्मक घटनाको निन्दा र भत्र्सना गर्दछौं। इजरायलमा भएको घटनामा नेपालले असाध्यै ठूलो पीडा व्यहोर्नु पर्यो। त्यहाँ लर्न एन्ड अर्न कार्यक्रममा गएका विद्यार्थी हिजोमात्र उक्त घटनामा पर्नुभयो। कति घाइते हुनुभयो, कति बन्धक बनाइनु भयो। र त्यसमध्ये १० जना प्रतिभावान् विद्यार्थीलाई हामीले गुमाउनु परेको छ। यो असाध्यै पीडादायक अवस्था हो। यो दुःखद् क्षणमा म सबै दिवंगतप्रति श्रद्धाञ्जलि अर्पण गर्न चाहन्छु, उहाँहरूका शोकसन्तप्त परिवारजनमा हार्दिक समवेदना व्यक्त गर्न चाहन्छु। जो घाइते हुनुहुन्छ, उहाँहरूको शीघ्र स्वास्थ्य लाभको कामना गर्न चाहन्छु। यस्तो अवस्थामा नेपाल सरकारले यो घटनामा आफ्नो सम्पूर्ण सामथ्र्य र कूटनीतिक कौशल प्रयोग गरेर नेपालीको सुरक्षाको निम्ति पहल गर्नुपर्छ। अलिकति अलमलमा परेको देख्छु अहिले नेपाल सरकार। घटना घटेको यति लामो समय बितिसक्दा पनि न हाम्रा प्रधानमन्त्री र इजरायलका प्रधानमन्त्रीबीच कुनै संवाद भएको सुन्न पाइएको छ न कुनै न परराष्ट्रमन्त्रीले नै आफ्ना समकक्षीसँग कुनै संवाद गर्नु भएको छ। न त्यहाँ राजदूतले कुनै उच्च पदाधिकारीहरूसँग सम्पर्क गरेको देखिएको छ। इजरायल आफैं अप्ठ्यारोमा छ, उहाँहरू स्वयं संकटमा हुनुहुन्छ यतिबेला। तर यति हुँदाहुँदै पनि नेपाल एउटा असल मित्रराष्ट्र हुनुको नाताले नेपाल सरकारले त्यहाँको सरकारसँग प्रत्यक्ष संवाद गरेर नेपालीको सुरक्षा र उनीहरूको सुरक्षित स्वदेश फिर्ती र अप्ठ्यारोमा परेकाहरूलाई उद्धार गर्ने वातावरण मिलाउनु पथ्र्यो। परराष्ट्रमन्त्रीले प्रयास गर्ने हो। जति भएको छ त्यसले विद्यार्थीलाई एउटा भरोसा दिलाएको होला। तर यतिबेला यस्तो परिस्थितिमा त्यो पर्याप्त छैन। बरु इजरायल सरकारलाई सहानुभूति दिने, यो दुःखको बेलामा नेपाल साथमा छ भनेर सान्त्वना दिने र नेपालीको सुरक्षाका लागि गम्भीर र सक्रिय पहलकदमी गर्नुपर्ने अवस्था छ। अहिले झन्डै ६ हजारको हाराहारीमा नेपाली इजरायलमा होलान्। कोही अध्ययनरत होलान्, कोही कार्यरत होलान्। इजरायलले सम्पूर्ण युद्धको घोषणा गरेको छ, हमासको विरुद्ध। त्यहाँका प्रधानमन्त्रीले भनेका छन्, हामी युद्धमा छौं। अस्तिको दिनको इजरायलमा घटेको घटना हाम्रा लागि सन् २००१ मा अमेरिकामा घटेको सेप्टेम्बर ११ को जत्तिकै हो। हामी यसमा संलग्न समूहलाई निमिट्यान्न पार्छौं। युद्धको घोषणा गर्छौं। इजरायली प्रधानमन्त्रीको यो उद्घोषको तात्पर्य चाहिँ युद्ध अझै लामो समयसम्म लम्बिने देखिन्छ। यस्तो स्थितिभित्र तत्काल अप्ठ्यारोमा परेका नेपालीको मात्रै प्रश्न र सबाल होइन, बाँकी नेपालीको पनि सुरक्षाको अवस्था हाम्रा लागि एकदमै गम्भीर हो। यस्तो बेला सरकारले उच्च कूटनीतिक पहल गर्नु आवश्यक छ। मेरो आग्रह छ कि जतिसक्दो चाँडो नेपालका प्रधानमन्त्रीले इजरायलका प्रधानमन्त्रीसँग प्रत्यक्ष संवाद गर्नुहोस्। उहाँहरूलाई परेको दुःखमा सहानुभूति प्रकट गर्नुहोस्। ऐक्यबद्धता जाहेर गर्नुहोस् उहाँहरूको पीडामा। नेपालीको सुरक्षा, सकुशल उद्धार र स्वदेश फिर्ताका लागि आवश्यक सहयोगका लागि समन्वय गर्न जरुरी छ। संकटको बेलामा जुन ढंगको कूटनीतिक कौशल र तत्परता आवश्यक थियो, त्यो चाहिँ हुन नसकेको अनुभूति सबैले गरेका छन्। सरकारले इजरायलमा रहेका नेपालीको जतिसक्दो छिटो उद्घार गरी स्वदेश फिर्ता ल्याओस्। यसैमा सबैको भलाइ पनि छ। सरकार चाहिने भनेकै यस्तै बेला हो। यस्तो बेलामा यसका अतिरिक्त अन्य मित्रराष्ट्रसँग पनि समन्वय गरेर त्यहाँ रहेका नेपालीलाई उद्धार गर्नु जरुरी छ। भारत र अरू देशका नागरिक पनि त्यहाँ फसेका छन्। त्यो स्थितिभित्र सम्बन्धित सबैसँग समन्वय भयो भने सुरक्षा, उद्धार र स्वदेश फिर्ता सहज र सम्भव हुन सक्छ। प्रतिकूल परिस्थितिका बाबजुद पनि भारत र अन्य देशले स्थलमार्ग प्रयोग गरेरै भए पनि आफ्ना नागरिकको उद्धार गरिरहेको देखिन्छ। यस सन्दर्भलाई हेर्दा नेपाल सरकारको भने त्यो तत्परता देखिएन। कतिपय कुरामा अहिले घोषणा नगर्दा पनि हुने विषयजस्तो राहत कसरी कति दिने र क्षतिपूर्ति कसरी उपलब्ध गराउने जस्ता कुरा मृतकको शव नेपाल ल्याएपछि र अरूहरूको उद्धार गरेपछि गर्दा पनि हुने विषय हुन्। यसले यति ठूलो धनजनको क्षति हुँदासमेत सरकारले अलि हल्का हुने काम गरेको देखाउँछ। राहतका कुराले मुख्य विषयलाई ओझेलमा पार्न खोजेको देखिन्छ। खासमा यस्तो बेला नेपाल सरकारको यी विषय प्राथमिकताका होइनन्। प्राथमिकता त यतिबेला युद्धरत क्षेत्रबाट नेपालीको उद्धार, सुरक्षा र सकुशल फिर्ता नै हुन्। यसमा प्रभावकारी समन्वय आवश्यक छ। सरकार प्रभावकारी देखिन सकिएन। यसबीच जे भयो तर अबको समयको भरपूर उपयोग गरी नेपाल सरकारले इजरायलमा रहेका नेपालीको जतिसक्दो छिटो उद्धार गरी स्वदेश फिर्ता ल्याओस्। यसैमा सबैको भलाइ पनि छ। सरकार चाहिने भनेकै यस्तै बेला हो। ज्ञवाली पूर्वपरराष्ट्रमन्त्री हुन्।"
विश्वकप क्रिकेट : इङ्ल्यान्डले बंगलादेशलाई १३७ रनले हरायो,"काठमाडौं : भारतमा जारी आइसीसी एकदिवसीय विश्वकप क्रिकेट प्रतियोगिता, २०२३ अन्तर्गत आज सम्पन्न खेलमा इङ्ल्यान्डले बंगलादेशलाई पराजित गरेको छ। इङ्ल्यान्डले बङ्गलादेशलाई एक सय ३७ रनले हराएको हो। भारतको हिमाञ्चल राज्यको धर्मशालास्थित हिमाञ्चल प्रदेश क्रिकेट एसोसिएसनको रंगशालामा टस हारेर पहिला ब्याटिङ गरेको इङ्ल्यान्डले निर्धारित ५० ओभरमा नौ विकेट गुमाउँदै तीन सय ६४ रन बनायो। तीन सय ६५ रनको विजय लक्ष्य पछाएको बंगलादेशको पारी ४८ दशमलव दुई ओभरमा सबै विकेट गुमाउँदै दुई सय २७ रनमा समेटियो। बंगलादेशका लागि लिट्टन दासले सर्वाधिक ७६ रनको योगदान दिए। उनले ६६ बलमा दुई छक्का र सात चौका प्रहार गरे। त्यस्तै मुस्फिकुर रहिमले अर्धसतकीय पारी खेले। उनले ६४ बल खेल्दै चार चौकाको मद्दतमा ५१ रन बनाए। तोहिद हृदोयले ३९ रन बटुले। बलिङतर्फ इङ्ल्यान्डका रिस टप्लेले चार, क्रिस वोक्सले दुई तथा मार्क उड, आदिल रसिद, लियाम लिभिङस्टोन र साम करनले एक एक विकेट लिए। त्यसअघि पहिला ब्याटिङ गर्ने क्रममा इङ्ल्यान्डका डेविड मलानले सर्वाधिक १४० रनको योगदान दिए। उनले १०७ बल खेल्ने क्रममा १६ छक्का र पाँच चौका हाने। त्यस्तै जोए रुटले उत्कृष्ट ब्याटिङ गर्दै ८२ रन जोडे। उनले ६८ बलको सामना गर्दै एक छक्का र आठ चौका प्रहार गरे। जोनी ब्रेस्टोले ५२ रन बनाए। उनले ५९ बल खेल्दै आठ चौका हाने। कप्तान जस बट्लरले २० रन बनाए। बलिङतर्फ बंगलादेशका लागि मेहदी हसनले चार, सोरिफुल इस्लामले तीन तथा कप्तान सकिब अल हसन र तास्किन अहमदले एक एक विकेट लिए। जारी विश्वकपमा इङ्ल्यान्डको यो पहिलो जित हो। यसअघि आफ्नो पहिलो खेलमा इङ्ल्यान्ड न्युजिल्यान्डसँग नौ विकेटले पराजित भएको थियो। बंगलादेशको पनि यो पहिलो हार हो। यसअघि बंगलादेशले पहिलो खेलमा अफगानिस्तानलाई ६ विकेटले पराजित गरेको थियो।"
एसियाड : पदक विजेता टोली स्वदेश फिर्ता,"काठमाडौं : चीनको हाङझाउमा सम्पन्न १९औं एसियाली खेलकुद (एसियाड) प्रतियोगितामा पदक विजेता खेलाडी, प्रशिक्षकसहितको नेपाली टोली आज स्वदेश फर्किएका छन्। एसियाडमा नेपालले एक रजत र एक कास्य पदक जितेको थियो। पदक विजेता नेपाली टोलीलाई नेपाल ओलम्पिक कमिटिका अध्यक्ष जीवनराम श्रेष्ठ, राष्ट्रिय खेलकुद परिषद्का पदाधिकारी, खेलप्रेमीलगायतले त्रिभुवन विमानस्थलमा स्वागत गरे। एसियाडअन्तर्गत करातेकी एरिका गुरुङले नेपाललाई रजत पदक दिलाएकी थिइन्। १९ वर्षीय एरिकाले कुमुतेतर्फ ६८ केजीमाथि तौल समूहमा ऐतिहासिक रजत पदक जितेकी हुन्। सन् १९९८ पछि पहिलो पटक नेपालले व्यक्तिगत स्पर्धामा रजत पटक प्राप्त गरेको हो। सन् १९९८ मा नेपालकी तेक्वान्दो खेलाडी सविता राजभण्डारीले रजत पदक जितेकी थिइन्। त्यस्तै पहिलो पटक सहभागी भएको महिला कबड्डी टोलीले पनि नेपाललाई कास्य पदक दिलाएको छ। नेपालले यसअघि १८औँ संस्करणको एसियाडअन्तर्गत प्याराग्लाइडिङको टिम इभेन्टमा रजत पदक जितेको थियो। अहिलेसम्म नेपालले एसियाडमा तीन रजत र २३ कास्य पदक जितेको छ। यसपटक एसियाडमा नेपालले विभिन्न २९ खेलमा दुई सय ५३ खेलाडीले प्रतिस्पर्धा गरेका थिए।"
तामाकोसीको हकप्रद ८५ प्रतिशत सब्स्क्राइब,"काठमाडौं : अपर तामाकोसी हाइड्रोपावर कम्पनीको हकप्रदमा आवेदन दिने म्याद सकिएको छ। दोलखामा सञ्चालित ४५६ मेगावाटको माथिल्लो तामाकोसी जलविद्युत् आयोजनाको प्रवर्द्धक कम्पनीले गत भदौ १८ गतेदेखि सेयरधनीलाई शतप्रतिशत अर्थात् १ कित्ता सेयरबराबर एक कित्ताको प्रतिसेयर १०० रुपैयाँ अंकित दरको हकप्रद सेयर निष्कासन गरेको हो। कम्पनीका अनुसार संस्थापकहरू नेपाल विद्युत् प्राधिकरण, नेपाल दूरसञ्चार कम्पनी लि (नेपाल टेलिकम), नागरिक लगानी कोष र राष्ट्रिय बिमा संस्थानले आफ्नो सेयर अनुपातमा हकप्रद सेयरबापतको रकम शतप्रतिशत चुक्ता गरेका छन्। उनीहरूले ५ अर्ब ४० करोड ९ लाख रुपैयाँ चुक्ता गरेका हुन्। कम्पनीको ४९ प्रतिशत साधारण सेयरमध्ये सर्वसाधारणहरूबाट ५ अर्ब १८ करोड ९१ लाख रुपैयाँ चुक्ता हुनु पर्नेछ। जसमध्ये सोमबार साँझसम्म ३ अर्ब ८ करोड ६० लाख रुपैयाँको आवेदन परेको सीडीएससीले जनाएको छ। हकप्रदमा २ लाख ७५ हजारले आवेदन दिएका हुन्। यद्यपि भौतिक रूपमा परेको आवेदन सीडीएससीको विवरणमा समावेश छैन। कम्पनीको प्रमुख कार्यकारी अधिकृत मोहनप्रसाद गौतमका अनुसार आइतबार साँझसम्मै ३ अर्ब २३ करोड १५ लाख ३२ हजार ७ सय रुपैयाँबराबरको आवेदन परेको थियो। कुल ३ लाख ९ हजार २ सय ७८ आवेदकले आवेदन दिएका थिए। सोमबार आवेदन दिने स्थानमा राम्रै भीडभाड रहेकाले पनि समग्रमा ८५ प्रतिशत हकप्रद सब्स्क्राइब भएको गौतमको अनुमान छ।"
प्री ओपन सेसनमा नेप्से परिसूचक सामान्य अंकले घट्यो,काठमाडौं : प्री ओपन सेसनमा नेप्से परिसूचक सामान्य अंकले घटेको छ। यसदिन नेप्से परिसूचक ०३७ अंकले घटेर १९०८२८ विन्दुमा झरेको छ। यो सेसनमा सेन्सेटिभ इण्डेक्स ००४ अंकले बढेको छ। प्री ओपन सेसनमा १० स्टकको २२० कित्ता सेयर १ लाख ५ हजार ४५१ रुपैयाँमा कारोबार भयो। कारोबारमा आएका स्टकमध्ये ३ को मूल्य बढ्दा ६ को मूल्य घट्यो भने बाँकी १ स्टकको मूल्य स्थिर रह्यो।
लप्चीवासीले थाले सीमापारि किनबेच,"दोलखा : चीनको तिब्बतसँग सीमा जोडिएको दोलखाको लप्ची नाका हुँदै स्थानीयले दसैंका सामान किनबेच सुरु गरेका छन्। नाका औपचारिक रूपमा नखुले पनि अनौपचारिक रूपमा आउने जाने र किनबेच सुरु भएको हो। तिब्बतसँगको नाका स्थानीय स्तरमा समझदारी कायम भएपछि असोज ११ गतेबाट अनौपचारिक रूपमा खुला भएको र लप्चीवासीले सीमापारि पुगेर सामान खरिद बिक्री सुरु गरेको स्थानीय कर्म शेर्पाले बताए। दसंैको पूर्वसन्ध्यामा नाका खुला भएपछि अहिले लप्चीवासीले निक्कै राहत महसुस गरेको र दसैंको लागि किनमेल गर्न र आफ्ना चौरी तथा घ्यु र छुर्पी बिक्री वितरण गर्न निक्कै सहज भएको स्थानीयको भनाइ छ। दोलखाका प्रमुख जिल्ला अधिकारी कोमलप्रसाद धमलाले आधिकारिक रूपमा चीन सरकारले दोलाखसँग सीमा जोडिएको दुई नाका खुला गर्ने निर्णय गरेको भए पनि त्यसमा लप्ची नाका नपरेको तर स्थानीय स्तरमा समझदारी भएपछि त्यहाँ आवागमन र किनबेच खुला गरिएको जानकारी आएको बताए। दोलखा प्रशासनले पनि लप्ची नाकालाई आधिकारिक रूपमा खुला गरिदिन गृह मन्त्रालयमार्फत चीन सरकारलाई आग्रह गरेको प्रमुख जिल्ला अधिकारी धमलाले बताए। लप्चीवासीलाई नेपालतिर आफ्नो पालिकाको सबैभन्दा नजिकको बजार लामाबगर आउन झन्डै दुई दिन लाग्छ। तर, चीनको तिब्बतस्थित सिगात्से जिल्ला, ङ्यालम काउण्टीमा पर्ने टाँसीघाङ बजार पुग्न भने पाँच घण्टामात्र लाग्ने स्थानीयको भनाइ छ। अनौपचारिक रूपमा तिब्बतसँगको नाका खुला भएपछि लप्चीवासीले अहिलेसम्म करिब दुई सय चौंरी, केही घ्यु र छुर्पी बिक्री गरेको र यो क्रम दसैंसम्म जारी रहने स्थानीय कर्मा शेर्पाले बताए।"
मार्जिन प्रकृतिको सेयर धितो कर्जा : राष्ट्र बैंकको आँखा लागेपछि,"काठमाडौं : पछिल्ला दुई आर्थिक वर्षयता बैंक तथा वित्तीय संस्थाको मार्जिन प्रकृतिको कर्जा प्रवाह व्यापक रूपमा घटेको देखिको छ। तर, नेपाल राष्ट्र बैंकले यस्तो कर्जामा गरेको कडाइलाई हटाउने आशामा रहेका लगानीकर्तामा पछिल्लो समय कर्जा लिने हौसला बढेको देखिन्छ। आव २०८००८१ को साउन मसान्तसम्म मार्जिन प्रकृतिको सेयर धितो कर्जा अघिल्लो वर्षको सोही अवधिभन्दा १९२६ प्रतिशतले बढेर ७६ अर्ब ५३ करोड ५२ लाख पुगेको छ। जबकि २०७९ साउन मसान्तसम्म ६४ अर्ब ७ करोड १० लाख रुपैयाँ कर्जा प्रवाह भएको थियो। नेपाल स्टक एक्सचेन्ज (नेप्से)मा खरिद गरेको सेयर नै धितो राखेर सेयर किन्ने प्रयोजनका लागि प्राप्त हुने कर्जा मार्जिन प्रकृतिको कर्जा हो। आर्थिक वर्ष २०७६०७७ मा ५० अर्ब ४० करोड ९६ लाख रुपैयाँबराबरको मार्जिन प्रकृति कर्जा प्रवाह भएकोमा आव २०७७०७८ मा ११०८४ प्रतिशतले बढेको थियो। यस्तो कर्जा दोब्बरले बढेपछि केन्द्रीय बैंकले २०७८०७९ को मौद्रिक नीतिमार्फत अंकुश लगाएको हो। २०७८ साउन मसान्तसम्म यस्तो कर्जा १ खर्ब ६ अर्ब २८ करोड १५ लाख रुपैयाँ पुगिसकेको थियो। तर, राष्ट्र बैंकको कसेसँगै आव २०७८०७९ अन्तिमसम्म २४२५ प्रतिशतले घटेर ८० अर्ब ५० करोड ७७ लाख रुपैयाँमा खुम्चिएको थियो। २०७९ साउन एक महिनामा यस्तो कर्जामा व्यापक गिरावट आएको थियो। एक महिनामै यस्तो कर्जा घटेर ६४ अर्बमा खुम्चियो। केन्द्रीय बैंकले ४१२ को सीमा हटाएर १२ करोडमात्र कायम गरेपछि भने मार्जिन प्रकृतिको सेयर धितो कर्जामा वृद्धि आइरहेको छ। नेपाल राष्ट्र बैंकले पुँजी बजारलाई अनुत्पादक क्षेत्र मानेर मार्जिन प्रकृतिको सेयर धितोे कर्जामा सीमा तोकेको हो। एक खर्ब रुपैयाँभन्दा बढीको कर्जा प्रवाह भएपछि बजारमा नेपाल राष्ट्र बैंकको आँखा लाग्यो। खर्बौंको सेयर कारोबार गर्न बैंक तथा वित्तीय संस्थाबाट लगानीकर्ताहरूले अर्बौं कर्जा लिइरहेको बेला नेपाल राष्ट्र बैंकले आर्थिक वर्ष २०७८०७९ को मौद्रिक नीतिमार्फत ४१२ करोड रुपैयाँको सीमा लगाएर सेयर बजारलाई नियन्त्रण गर्ने प्रयास गरेको हो। दुई वर्षअघिको व्यवस्थाअनुसार मार्जिन प्रकृतिको सेयर धितो कर्जामा एउटा इजाजतपत्र प्राप्त संस्थाबाट अधिकतम ४ करोड रुपैयाँ र सबै इजाजतपत्र संस्थाबाट अधिकतम १२ करोडमात्र कर्जा लिन पाउने व्यवस्था लागू भयो। यसको प्रभावले पुँजी बजार माथि उठ्नै सकेन। २०७८ भदौ २ गते अहिलेसम्मकै उच्च बिन्दु ३१९८ मा पुगेको नेप्से करिब १४ सय अंकले घटेर १८१८ अंकसम्म झयो। यसबीच लगानीकर्ताहरूले एक तिहाइ सम्पत्ति गुमाए। राष्ट्र बैंकको सीमाप्रति लगानीकर्ताबाट टीकाटिप्पणी भयो। एक वर्षपछि ४ हटाइयो, १२ करोड यथावत् रह्यो। लगानीकर्ताको असन्तुष्टि कायमै रह्यो। तथ्यांकले ४ हटेपछि मार्जिन कर्जा बढेको देखाउँछ। यता विरोध कायमै थियो। व्यापक दबाबका बीच असोज १८ गते बिहीबार राति मार्जिन प्रकृतिको सेयर धितो कर्जाको सीमा १२ करोडबाट बढाएर व्यक्तिगतका लागि १५ करोड र संस्थागतका लागि २० करोड बनाइयो। लगानीकर्ताले क्याप हटोस् भन्ने चाहेका थिए। राष्ट्र बैंकले आफ्नो मर्मअनुसार व्यवस्था नगरेपछि लगानीकर्तामा खासै उत्साह छैन। नेप्से परिसूचक घट्नुले पनि यस्तै संकेत गर्छ। केन्द्रीय बैंकले मार्जिन प्रकृतिको कर्जामा गरेको कडाइले त्यस्ता ऋणीहरूले लिने कर्जामा संकुचन आएको तथ्यांकमा देखिन्छ। यद्यपि जसोतसो केही लगानीकर्ताहरूले सोही क्यापमा रहेर भए पनि कर्जा लिएका छन्। बैंक तथा वित्तीय संस्थामा ९० प्रतिशतभन्दा बढी हिस्सा ओगट्ने वाणिज्य बैंकबाट चालू आवको पहिलो महिनासम्ममा ५८ अर्ब ९० करोड २१ लाख रुपैयाँबराबरको कर्जा प्रवाहमा छ। यस्तो कर्जा गत आवको भन्दा २०६२ प्रतिशतले बढी हो। गत आवको साउनसम्ममा ४८ अर्ब ८३ करोड १६ लाख प्रवाहमा थियो। वाणिज्य बैंकको मार्जिन प्रकृतिको कर्जा संकुचन, बढी नबिलको वाणिज्य बैंकमा पनि सबैभन्दा बढी मार्जिन प्रकृतिको कर्जा प्रवाह गर्नेमा नबिल बैंक, ग्लोबल आईएमई बैंक र नेपाल बैंक अग्रपंक्तिमा छन्। ती बैंकले चालू आवको साउनसम्मम मार्जिन प्रकृतिको कर्जामा क्रमशः ९ अर्ब ६८ करोड ३० लाख, ६ अर्ब २८ करोड र ४ अर्ब ९ करोड प्रवाह गरेका छन्। यसबीच ८ ओटा वाणिज्य बैंकहरूको यस्तो कर्जामा संकुचन आएको छ। राष्ट्रिय वाणिज्य बैंक, सिटिजन्स, सानिमा, एनएमबी, कृषि विकास बैंक, एनआईसी एसिया, माछापुच्छे र नेपाल एसबीआई बैंकको यस्तो कर्जा घटेको छ। अन्य बैंकले बैंकले मार्जिन प्रकृतिको सेयर धितो कर्जा बढाएका छन्। स्ट्यान्डर्ड चार्टर्ड बैंकले भने यस्तो कर्जा प्रवाह गरेको छैन। वाणिज्य बैंकहरूले न्यूनतम २ करोड ४० लाखदेखि अधिकतम साढे ९ अर्बबराबरको सेयर धितोको मार्जिन कर्जा प्रवाह गरेका छन्। विकास बैंकबाट प्रवाह भएको मार्जिन प्रकृतिको कर्जा एकै वर्षमा २१२८ प्रतिशतले बढेको छ। आव २०७९८० साउनसम्ममा ११ अर्ब ४२ करोड ५० लाख मार्जिन कर्जा प्रवाह गरेका विकास बैंकले चालू आवको सोही अवधिसम्ममा १३ अर्ब ८५ करोड ६५ लाख रुपैयाँबराबरको प्रवाह गरेका छन्। वित्त कम्पनीबाट प्रवाह हुने मार्जिन कर्जा भने घटेको छ। अघिल्लो वर्षको साउनको तुलनामा गत साउनमा यस्तो कर्जा ४१७ प्रतिशतले घटेको छ। तथ्यांकअनुसार गत वर्षसम्म ३ अर्ब ८१ करोड ४० लाख प्रवाह भएकोमा चालू आवमा ३ अर्ब ६५ करोड ४७ लाख रुपैयाँमा सीमित भएको छ। यता राष्ट्र बैंकले बिहीबार एकीकृत निर्देशन २०७९ संशोधन गर्दै सेयर धितो कर्जा सीमा बढाएको छ। यो सीमा बढेसँगै सेयर धितो कर्जा रकममा केही वृद्धि हुने र सेयर बजारमा केही सकारात्मक इन्डिकेसन देखिने अनुमान गरिएको छ। उक्त निर्देशनले अब सेयर धितोमा प्रवाह हुने मार्जिन प्रकृतिको कर्जा एक व्यक्तिले अधिकतम १५ करोड रुपैयाँसम्म पाउने भएका छन्। यससँगै, धितोपत्र बजारमा लगानी गर्ने मुख्य उद्देश्यले स्थापना भएका संस्थागत लगानीकर्ताका लागि यस्तो कर्जाको अधिकतम सीमा २० करोड रुपैयाँ कायम गरिएको छ। मार्जिन प्रकृतिको कर्जा भनेको के हो ? सूचीकृत संस्थाहरूको सेयर किन्ने प्रयोजनका लागि लगानीकर्ताले आफूसँग भएको सेयरलाई बैंक तथा वित्तीय संस्थामा धितो राखी लिने कर्जालाई मार्जिन प्रकृतिको कर्जा भनिन्छ। पछिल्लो समय नेपाल राष्ट्र बैंकले मार्जिन प्रकृतिको कर्जा ग्राहकले सुरक्षणबापत राखिने सेयरको मूल्यांकन गर्दा नेपाल स्टक एक्सचेन्ज लिमिटेडबाट प्रकाशित पछिल्लो १ सय ८० कार्य दिनको अन्तिम मूल्यको औसत मूल्य वा सेयरको प्रचलित बजार मूल्यमध्ये जुन कम हुन्छ सो रकमको बढीमा ७० प्रतिशत रकमसम्म मात्र सेयर धितो कर्जा प्रवाह गर्न पाइन्छ। यसअघि १ सय २० कार्य दिनको मूल्यांकन गर्न पाइन्थ्यो। के व्यवसाय गर्नको लागि सेयर धितो राख्न पाइन्छ ? सेयरमा लगानी गर्ने प्रयोजनका लागि मार्जिन प्रकृतिको कर्जा लिन सकिन्छ। यसबाहेक पनि लगानीकर्ताले आफूसँग भएको सेयर धितो राखेर अन्य प्रयोजनका लागि कर्जा लिन सक्छन्। अन्य प्रयोजनका लागि लिइने कर्जामा भने १५२० को सीमा लागू हुँदैन।"
माथिल्लो मैलुङको आईपीओ नौमध्ये एक आवेदकले पाउने,काठमाडौं : माथिल्लो मैलुङ खोलाको आईपीओ हरेक ९७ आवेदकमध्ये एक जनालाई पर्ने भएको छ। आईपीओमा साढे ९ लाख आवेदकले सेयर माग गरेका छन्। अन्तिम दिन सोमबार साँझसम्म कम्पनीको आईपीओमा १२ लाख ४९ हजार १ सय ७ जनाले १ अर्ब ३८ करोड ८० लाख ५९ हजार रुपैयाँबराबरको १ करोड ३८ लाख ८० हजार ५ सय ९० कित्ता सेयर माग गरेका हुन्। माग गरिएको सेयर संख्या बिक्री खुला भएको भन्दा १०८ गुणा बढी हो। प्रतिव्यक्ति १० कित्ताका दरले बाँडफाँड हुने भएकाले आईपीओ भर्ने ९७ जनामध्ये १ जना (कुल १ लाख २८ हजार ४ सय २० जना)लाई पर्नेछ। यस्तै ११ लाख २० हजारको हात खाली हुनेछ। कम्पनीले गत बिहीबारदेखि सर्वसाधारणका लागि १२ लाख ८४ हजार २ सय कित्ताका लागि आवेदन खुला गरेको हो। यसअघि १५ करोड रुपैयाँ बराबरको १५ लाख कित्ता आईपीओमध्ये १ लाख ५० हजार कित्ता वैदेशिक रोजगारीमा रहेका नेपालीका लागि निष्कासन भइसकेको छ भने ७५ हजार कित्ता सामूहिक लगानी कोषका लागि छुट्ट्याइएको छ। कम्पनीले आयोजना प्रभावित क्षेत्रका स्थानीय बासिन्दालाई बिक्री गरेर बाँकी रहेको ९ हजार २ सय कित्ता सेयरसमेत थप गरेर सर्वसाधारणलाई आईपीओ ल्याएको हो। आईपीओ निष्कासन तथा बिक्री प्रबन्धक सानिमा क्यापिटल हो। रेटिङ एजेन्सी केयर नेपालले कम्पनीलाई केयर एनपी इस्युअर रेटिङ डबल बी रेटिङ प्रदान गरेको छ।
बोर्डर पास वितरण आजदेखि,"जोमसोम : उत्तरी चीनको स्वशासित क्षेत्र तिब्बतसँग सिमाना जोडिएको मुस्ताङ कोरला नाकाबाट आवतजावत छिट्टै हुने भएको छ। मुस्ताङका प्रमुख जिल्ला अधिकारी जनकराज पन्तका अनुसार मंगलबार (आज)देखि सीमा क्षेत्रका नागरिकलाई बोर्डर पास वितरणको थालनी हुनेछ। गृह मन्त्रालयले केही दिनअघि सिमाना जोडिएका सम्बन्धित क्षेत्रका स्थानीय प्रशासनलाई बोर्डर अनुमति पासको बुकलेट नमुना ढाँचा उपलब्ध गराएको थियो। उक्त बोर्डर अनुमति पास बुकलेटसम्बन्धी स्थानीय प्रशासनले छपाइ गरी सीमा क्षेत्रका बासिन्दालाई वितरण गर्न गृह मन्त्रालयले निर्देशन पनि दिएको थियो। कोभिड अघिदेखि बन्द रहेको मुस्ताङको उत्तरी कोरला नाका अब चार वर्षपछि बाह्रैमहिना खुल्ला हुन लागेको छ। यसका लागि जिल्ला प्रशासन कार्यालय मुस्ताङले बोर्डर पास अनुमतिपत्र बुकलेट छपाइसम्बन्धी काम पूरा भएको मुस्ताङका प्रजिअ पन्तले जानकारी दिए। गृह मन्त्रालयबाट प्राप्त बोर्डर पास नमुना छपाइसम्बन्धी काम सकिएको छ, प्रजिअ पन्तले भने, अब मंगलबारदेखि सीमा क्षेत्रका नागरिकलाई बोर्डर पास वितरण सुरु गर्छौं। बोर्डर पास वितरणका लागि सोमबार जोमसोमबाट चार जना प्रशासनका कर्मचारी इलाका प्रशासन कार्यालय लोमान्थाङमा खटाइसकेको उनले जनाए। इलाका प्रशासन कार्यालय लोमान्थाङका कर्मचारीलाई जिल्लामा अस्थायी मर्ज गरिएको थियो। यसैले पनि बोर्डर पास अनुमतिपत्रका लागि पूरा गर्नुपर्ने मापदण्ड र सर्तसहितको सूचना सोमबार जिल्ला प्रशासन कार्यालयले जारी गरेको प्रजिअ पन्तको भनाइ छ। मुस्ताङ प्रशासनले नेपालचीन सीमा क्षेत्रका बासिन्दाका लागि प्रस्थान प्रवेश अनुमतिपत्र बनाउन आवश्यक कागजात पेस गर्न सीमा क्षेत्रका बासिन्दालाई सूचित गराएको छ। बोर्डर प्रस्थान प्रवेश अनुमतिपत्रका लागि निवेदन पेस गर्नुपर्नेछ। सम्बन्धित वडा कार्यालयबाट बसोबास प्रमाणितको सिफारिस लिनुपर्ने हुन्छ। निवेदनका साथ सक्कल नागरिकता र फोटो पेस गर्नु पर्नेछ। यसअघि पास लिएको भए त्यसको सक्कल पास कार्ड बुझाउन जिल्ला प्रशासन कार्यालयले सूचित गरेको छ। मुस्ताङका प्रजिअ पन्तले उत्तरी कोरला नाका बोर्डर पास वितरण बाह्रैमहिना जारी रहने जानकारी दिए। हामीले हाम्रो तर्फबाट मंगलबारदेखि बोर्डर पास वितरणको काम धमाधम सुरु गर्छौं, यो निरन्तर रही रहनेछ, उनले भने, सीमापारिबाट चीनले बोर्डर खुल्ला भएको जानकारी दिएपछि बोर्डर खुल्ला गर्नेछौं। कोभिड तथा सुरक्षा संवेदनशीलताका कारण चीनले एकपक्षीय रूपमा उत्तरी कोरला नाका एकाएक बन्द गराएको थियो। लगातार चार वर्षसम्म कोरला नाका बन्द हुँदा उपल्लो मुस्ताङमा चिनियाँ सामग्री आयात गर्न अप्ठ्यारो परेको लोमान्थाङ गाउँपालिकाका अध्यक्ष टसीनर्बु गुरुङले जानकारी दिए। चीनको स्वशासित क्षेत्र तिब्बतबाट भेडाच्याङ्ग्रा, निर्माण सामग्री, कृषि उपकरण, खाद्यान्न, लत्ता कपडा, इलेक्ट्रोनिक उपकरण आदि सामग्री खरिद गरिन्छ। नेपाल पक्षबाट सीमावर्ती क्षेत्रका बासिन्दाले पस्मिना, यार्सागुम्बा र स्थानीय लोकल उत्पादन तिब्बततर्फ निर्यात गर्छन्। कोरलानाका दसैंअगावै खुल्ने प्रतीक्षा गरिए पनि मुस्किल हुने देखिएको छ। चाँडै नाका खुल्ने र तिब्बतबाट भेडाच्याङ्ग्रा नेपाल भित्रिएपछि मूल्य सस्तिने विश्वास गरिएको थियो। तर, नाका सञ्चालन गर्न विलम्ब हुँदा तिब्बतबाट भेडाच्याङ्ग्रा नेपाल भिœयाउन सकिएको छैन। उत्तरी कोरला नाकास्थित सीमावर्ती क्षेत्रका बासिन्दाका लागि चीन पक्षले बर्सेनि असार र भदौमा सीमित अवधिका लागि तिब्बती भूमिमा व्यापार मेला सञ्चालन गर्दै आएको छ। अब नाका बाह्रैमहिना खुल्ला हुने भएपछि सीमावर्ती क्षेत्रका नागरिकले अनुकूल समयमा तिब्बती बजार पुगेर मालसामान आयात गर्न सहज हुने लोघेकर दामोदरकुण्ड गाउँपालिकाका अध्यक्ष लोप्साङ छोम्फेल विष्टले जनाए।"
नेपालमा वित्तीय साक्षरताको कमी छ,"सामाजिक सञ्जालमा आउने गरेका टिप्पणीले नेपालमा वित्तीय साक्षरताको कमी रहेको देखाउँछ। आधारभूत अवधारणामा हामी अन्तर्राष्ट्रिय अभ्यास पालना गर्ने कि नगर्ने भन्नेमा हामी निक्र्योल गर्नुपर्छ। नियामक निकायमा बस्नेको सीमा र दायरा छ। देशको विद्यमान ऐन, नियममा रहेर काम गर्नुपर्ने हुन्छ। पुँजी बजारको आफ्नै इकोसिस्टम छ। आधारभूत तथ्यको बुझाइमा एकरूपता हुनुपर्छ। बुक बिल्डिङ र प्रिमियम फरक छ। बुक बिल्डिङ स्थापित अन्तर्राष्ट्रिय मान्यता हो। आजभन्दा ६ महिनाअघि संयुक्त छलफल डाकेर बुक बिल्डिङको समस्या पहिचान गर्न भनेको थिएँ। दुई महिना समय दिएका थिएँ। तर, बल्ल हामी निक्र्योल गर्दैछौं। दुई कम्पनीको आईपीओ बुक बिल्डिङमार्फत आउन चार महिना ढिलो भएको छ। बुक बिल्डिङ विश्वव्यापी अभ्यास हो तर बुक बिल्डङले सबै बिरामी निको पार्छ भन्ने हुँदैन। कागजमा बलियो लेखिदिएपछि कम्पनी बलियो हुन्छ भन्ने बुझाइ गलत छ। प्रिमियम भन्ने प्रणाली विश्वमा छैन, फ्रि प्राइसिङ भन्ने अभ्यास छ। प्रिमियम आफैंमा गलत हो। तर, हामीसँग प्रिमियममा आईपीओ जारी गर्न पाउने निर्देशिका हामीसँग छ, मैले सोहीअनुसार फेस भ्यालुभन्दा बढी मूल्यमा आईपीओ जारी गर्न पाउने अनुमति दिएको हुँ। तैपनि नेपाल धितोपत्र बोर्डको सञ्चालकको नेतृत्वमा एउटा समितिले प्रस्तावित मूल्य प्रमाणीकरण गरेपछि मात्र अनुमति दिने गरेका छौं। हरेक केसलाई सो समितिमा पठाएका छौं। अहिले बुक बिल्डिङमा एउटा समस्या छ। केवाईबीमा रहेको क्रस होल्डिङ चुनौती बनेको छ। कम्पनीहरूमा क्रस होल्डिङ देखिँदैनन् तर हुन्छन्।"
"सेयर बजारमा १९ अंकको गिरावट, नेप्से १८८९ विन्दुमा","काठमाडौं : सेयर बजारमा दोहोरो अंकको गिरावट आएको छ। साताको पहिलो कारोबार दिन आइतबारदेखि ओरालो लागेको नेप्से परिसूचक मंगलबार पनि सोही क्रमलाई निरन्तरता दिएको हो। यसदिन नेप्से परिसूचक १९०६ अंकले घटेर १८८९५९ विन्दुमा झरेको छ। यो पछिल्लो ४ महिना यताकै न्यून विन्दु हो। यसअघि गत वैशाख १९ गते नेप्से परिसूचक १८६६ विन्दुमा झरेको थियो। यसदिन सेन्सेटिभ इण्डेक्स ३४५ अंकले घटेर ३६१३१ विन्दुमा बन्द भएको छ। नेप्से घटेपनि यसदिन कारोबार रकम अघिल्लो दिनको तुलनामा सामान्य बढेको छ। आज २८२ स्क्रीप्टको ४२ लाख ८७ हजार ४२४ कित्ता सेयर १ अर्ब २८ करोड ३१ लाख ८२ हजार १४५ रुपैयाँमा किनबेच भए। सोमबार १ अर्ब १७ करोडको सेयर कारोबार भएको थियो। मंगलबार १९३ स्क्रीप्टको मूल्य घट्दा ३१ स्क्रीप्टको मात्रै बढेको हो। नेप्से घटेको दिन सबैभन्दा बढी अपर लोहोरे खोला हाइड्रोपावरका लगानीकर्ता कमाए। यो हाइड्रोपावरको ५८६ प्रतिशतले सेयर मूल्य बढ्यो। बराही हाइड्रोपावरको सेयर मूल्य भने ७६४ प्रतिशतले ओरालो लाग्यो। कारोबार रकमका आधारमा सानिमा जनरल इन्स्योरेन्स शीर्ष स्थानमा रह्यो। सो कम्पनीको २ अर्ब ३७ लाख ८४ हजार ९९१ रुपैयाँको सेयर कारोबार भयो। नबिल बैंकको ३४ करोड,एनआईसी एसिया बैंकको ३० करोड,शिवम् सिमेन्टको २६ करोड र सिटीजन्स लाइफ इन्स्योरेन्सको २६ करोड मूल्यको सेयर कारोबार गरी शीर्ष पाँचमा पर्न सफल भए। कारोबारमा आएका १३ वटै उपसमूहको परिसूचक घट्यो। जसमध्ये जलविद्युत उपसमूहको परिसूचक सर्वाधिक १७९ प्रतिशतले घटेको हो।"
"कालीगण्डकी करिडोर २२० केभी प्रसारण लाइन निर्माण सम्पन्न,१२०० मेगावाट विद्युत् प्रसारण हुने","काठमाडौं : कालीगण्डकी करिडोर २२० केभी डबल सर्किट प्रसारण लाइन निर्माण सम्पन्न भएको छ । प्रसारण लाइन निर्माण सम्पन्नसँगै करिब १२०० मेगावाटसम्म विद्युत् प्रसारणका लागि पूर्वाधार तयार भएको हो । कालीगण्डकी र यसका सहायक नदीहरूमा निर्माण हुने जलविद्युत आयोजनाहरुको विद्युत राष्ट्रिय प्रणालीमा समाहित गर्नका लागि यो करिडोर उपयोगी हुनेछ । म्याग्दीको अन्नपूर्ण गाउँपालिका३ दाना सबस्टेसनबाट सुरु भई पर्वत, बागलुङ, स्याङ्जा, पाल्पा, रुपन्देही हुँदै नवलपरासी (बर्दघाट सुस्ता पश्चिम)को सुनवल नगरपालिका१३ भुमहीस्थित नयाँ बुटवल सबस्टेसनसम्मको करिब १४० किलोमिटर डबल सर्किट प्रसारण लाइन निर्माण सम्पन्न भएको हो । नेपाल विद्युत प्राधिकरणले प्रसारण लाइनलाई दुई खण्डमा विभाजन गरी निर्माण गरेको थियो । पहिलो खण्डअन्तर्गत दानादेखि पर्वतको कुश्मा नगरपालिका२ खुर्कोटसम्मको करिब ४० किलोमिटर प्रसारण लाइन निर्माण सम्पन्न भई सञ्चालनमा आइसकेको छ । पहिलो खण्डमानै खुर्कोटमा २२०१३२ केभी र दानामा २२०१३२३३ केभी सबस्टेसन निर्माण सम्पन्न भई सञ्चालनमा छन् । दुवै सबस्टेसनमा १००१०० एमभिए क्षमताका पावर ट्रान्सफर्मरहरु राखिएका छन् । दोस्रो खण्डअन्तर्गत कुश्माबाट नयाँ बुटवल सबस्टेसनसम्मको करिब ९० किलोमिटर प्रसारण लाइन निर्माण सम्पन्न गरी सोमबारबाट चार्ज गरी सञ्चालनमा ल्याइएको छ । यस खण्डमा २३६ वटा टावरहरु निर्माण गरिएको छ । सुनवल नगरपालिका१३ बडेराबाट नयाँ बुटवल सबस्टेसनसम्म २२० केभीको चार सर्किट (मल्टी सर्किट) लाइनका लागि टावरहरु निर्माण गरिएको छ । नयाँ बुटवलमा २२० केभीको सबस्टेसन निर्माण गरिएको छ । दोस्रो खण्ड सञ्चालनमा आएसँगै कालीगण्डकी करिडोर प्रसारण लाइन निर्माण सम्पन्न भएको हो । प्राधिकरणका कार्यकारी निर्देशक कुलमान घिसिङले कालीगण्डकी करिडोर प्रसारण लाइन सञ्चालनमा आएपछि एकीकृत विद्युत् प्रणालीको विश्वसनीयता बढ्ने र नवलपरासी,रुपन्देहीलगायतका क्षेत्रको भोल्टेज सुधार हुने बताए । प्रसारण लाइनको क्षमताले नधान्दा कुश्मा सबस्टेसनबाट मोदीतर्फ थप विद्युत् पठाउन नसक्दा म्याग्दीमा सञ्चालित ४० मेगावाटको मिस्त्री खोला जलविद्युत् आयोजनाको पूरै विद्युत् प्रवाह हुन सकिरहेको थिएन भने लमजुङको दोर्दी खोला करिडोरमा निर्माण भएका आयोजनाहरुको विद्युत् प्रसारणमा पनि समस्या थियो, कालीगण्डकी करिडोर सञ्चालनमा आएसँगै मिस्त्रीलगायतका आयोजनाहरुको विद्युत् पूर्ण रुपमा प्रसारण गर्न सकिन्छ,'कार्यकारी निर्देशक घिसिङले भने । त्यस क्षेत्रको विद्युत् प्रसारणको समस्या समाधान भएको छ,आयोजनाहरूबाट उत्पादित विद्युत् पूर्ण रुपमा प्रवाह हुने हुँदा देशभित्र खपत गरी अतिरिक्त भएको विद्युत् भारतर्फ थप निर्यात गर्न सजिलो हुने छ। दाना सबस्टेसनमा ४२ मेगावाटको मिस्त्री खोला, १४ मेगावाटको घार खोला, १३६ मेगावाटको थापा खोला र ५ मेगावाटको घलेम्दी खोला जलविद्युत् आयोजनाहरुको ७४६ मेगावाट विद्युत् जोडिएको छ । उक्त आयोजनाहरुबाट उत्पादित विद्युत् स्थानीय रुपमा खपत गरी बाँकी कालीगण्डकी करिडोर प्रसारण लाइन हुँदै नयाँ बुटवल सबस्टेसनतर्फ प्रवाह गरिएको छ । मुस्ताङ,म्याग्दीलगायतका जिल्लाहरुमा निर्माणाधीन तथा निर्माण हुने जलविद्युत आयोजनाहरुको विद्युत् पनि यही प्रसारण लाइनमा जोडी राष्ट्रिय प्रणालीमा समाहित गरिनेछ । रुख कटान अनुमति प्रक्रियामा भएको ढिलाइ, स्थानीयको अवरोध, कोभिड१९को महामारीलगायतका कारणले कालीगण्डकी करिडोर प्रसारण लाइन निर्माण प्रभावित भएको आयोजना प्रमुख चन्दन घोषले बताए । पर्वतको फलेवास नगरपालिका६का स्थानीयले प्रसारण लाइन निर्माणबाट देवीस्थानस्थित विद्यालय र रंगशालामा क्षति पुग्ने भन्दै तीन वर्षभन्दा बढी प्रसारण लाइनको रुट सार्न माग गर्दै निर्माणमा अवरोध गरेका थिए । स्थानीयको अवरोधका कारण फलेवासमा प्रसारण लाइनका ४ वटा टावरहरु निर्माण प्रभावित भएको थियो । प्राधिकरणको उच्च व्यवस्थापन र आयोजनाको निरन्तरको पहलपछि समस्या समाधान गरी प्रसारण लाइन निर्माण गरिएको थियो । कुश्मानयाँ बुटवल खण्ड निर्माणका लागि भारतीय कम्पनी एल एण्ड टीसँग २०७४ मंसिरमा ठेक्का सम्झौता भएको थियो । उक्त सम्झौता २०७४ पुसबाट कार्यान्वयनमा आएको थियो । नेपाल सरकार तथा प्राधिकरणको लगानी र एसियाली विकास बैंकको दक्षिण एशिया उपक्षेत्रीय आर्थिक सहयोग (सासेक)अन्तर्गत विद्युत् प्रणाली विस्तार परियोजनाबाट प्राप्त सहुलियतपूर्ण ऋणमा कालीगण्डकी करिडोर प्रसारण लाइन आयोजना निर्माण गरिएको हो । आयोजनाको अनुमानित लागत करिब ११ अर्ब रुपैयाँ छ । नयाँ बुटवल सबस्टेसनबाट बर्दघाटसम्मको लाइन निर्माण सम्पन्न भएपछि हेटौंडाबाट नयाँ बुटवलसम्म २२० केभी प्रसारण लाइन पूर्वाधार संरचना तयार हुने छ । नयाँ बुटवलबर्दघाट २१ किलोमिटर प्रसारण लाइन आगामी पुसभित्र सम्पन्न गर्ने लक्ष्यका साथ काम भइरहेको छ । अहिले हेटौंडाबाट भरतपुर हुँदै बर्दघाटसम्मको २२० केभी प्रसारण लाइन निर्माण सम्पन्न भई सञ्चालनमा आइसकेको छ ।भारतसँगको विद्युत् व्यापारका लागि नयाँ बुटवलगोरखपुर ४०० केभी दोस्रो अन्तरदेशीय प्रसारण लाइन पनि निर्माण गर्न लागिएको छ । देशभित्र खपत गरी अतिरिक्त भएको विद्युत् सोही प्रसारण लाइनमार्फत भारततर्फ निर्यात गरिने छ । अमेरिकी सहायता परियोजना मिलेनियम च्यालेन्ज कर्पोरेसन (एमसिसी)मार्फत प्राप्त हुने अनुदानबाट बुटवलमा नयाँ ४०० केभीको सबस्टेसन र बुटवलगोरखपुर प्रसारण लाइनअन्तर्गत नेपाल खण्डको निर्माण गरिनेछ ।"

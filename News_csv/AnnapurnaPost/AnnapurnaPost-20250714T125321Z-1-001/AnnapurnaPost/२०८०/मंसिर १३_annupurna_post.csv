शीर्षक,विवरण
यसकारण प्रहरी संघअन्तर्गत नै हुनुपर्छ,"१ प्रहरीको एकरूपता हुँदैन २ प्रहरी नेतृत्व संघीयतामा जान तयार छैन ३ तालिम, कामकारबाही, भर्ना, समन्वयमा समस्या हुन्छ। ४ प्रहरीको स्ट्यान्डर्ड समस्या आउँछ । ५ सिमानामा परिचालन गर्न समस्या हुन्छ। ६ सार्वभौमसत्ता, राष्ट्रिय अखण्डताका असर पर्न सक्छ। कुनै पनि मुलुकको शान्ति सुरक्षाको विषय अत्यन्तै संवेदनशील मानिन्छ। यस विषयमा निर्णय गर्दा अत्यन्तै जिम्मेवार भएर गर्नुपर्छ। हाम्रो जस्तो सानो मुलुकमा सुरक्षा जस्तो संवेदनशील विषयलाई संघ र प्रदेशमा विभाजित गर्नु हुँदैन। मुलुकमा संघीयता लागू भएको यति लामो समय भइसक्यो। स्थायी सरकारका रूपमा मानिने निजामती प्रशासनको नै संघीय संरचना अनुसारको समायोजन र खटनपटन भइसकेको छैन। निजामती प्रशासनको भूमिका स्पष्ट नभएसम्म प्रहरी प्रशासनको समायोजनतिर लाग्नु सान्दर्भिक हुँदैन। अर्कोतिर, प्रहरीको समायोजन आवश्यक पनि छैन। प्रहरी प्रशासन पनि संघीय संरचनामा जान तयार छैन। केही गरी जबर्जस्ती लैजान खोजियो भने पनि प्रदेश सरकारको नियन्त्रणमा रहन्छ वा रहँदैन त्यो गम्भीर विषय हो। जबर्जस्ती गर्नु उपयुक्त पनि हुँदैन। प्रहरीको आफ्नै स्ट्यान्डर्ड हुन्छ। प्रहरीलाई संघीयतामा लगियो भने स्ट्यान्डर्डमा पनि समस्या आउँछ। मधेसमा एकखाले प्रहरी प्रशासन, बागमती प्रदेशमा अर्को, अनि कोशीमा अर्को संरचना बनाउन मिल्दैन। प्रहरी प्रशासनको अन्तर्राष्ट्रिय मापदण्डलाई यसले असर पार्छ। भारत जस्तो विशाल देशमा त प्रदेश मातहत प्रहरी राम्रो चलेको छैन। बिहार प्रदेश प्रहरी नै कति बदनाम छ। हाम्रोमा अझ कस्तो होला ? प्रहरी समायोजनको विषयमा सरकार, राजनीतिक दलको नेतृत्व समयमा नै गम्भीर हुनुपर्छ। हचुवाको भरमा प्रहरीलाई चलाउँदा भोलि समस्या हुन सक्छ। त्यसमा सचेत हुनुपर्छ। प्रहरीलाई समायोजन गर्दा मुलुकलाई फाइदाभन्दा बेफाइदा नै धेरै छन्। (मल्ल, पूर्वप्रहरी नायव महानिरीक्षक हुन्।)"
मौलिक हकको कार्यान्वयन,"दोस्रो विश्वयुद्धपछि राजनीति र अन्तर्राष्ट्रिय सम्बन्धमा धेरै प्रयोग भएको शब्द मानव अधिकार हो। यो शीतयुद्धकालभर राजनीतिकनागरिक र आर्थिकसामाजिकसांस्कृतिक अधिकारका दुई भिन्न राजनीतिक धारमा वकालत भइरह्यो। केही राज्यहरूले परम्परागत राष्ट्रिय राजनीतिक प्रणालीहरूमा राजनीतिकनागरिक अधिकारलाई हस्तक्षेप नगर्न जोड दिए। अर्का थरी राज्यहरूले सकारात्मक अधिकारका रूपमा आर्थिकसामाजिकसांस्कृतिक अधिकारको पक्षमा अड्डी लिए। सन् १९९० को दशकमा आएर मानव अधिकारको अविभाज्यता, अन्तनिर्भरता र सर्वव्यापकता हुने अवधारणालाई विश्वसमुदायले सकार्यो। यसरी आज दुवै धारका अधिकारलाई राज्यहरूले राष्ट्रिय राजनीतिक प्रणालीमा समान संरÔण गर्नुपर्ने बाध्यात्मक परिस्थिति बनेको छ। आर्थिक, सामाजिक तथा सांस्कृतिक अधिकारसम्बन्धी अन्तर्राष्ट्रिय अनुबन्धलाई संयुक्त राष्ट्रसंघको महासभाबाट १६ डिसेम्बर १९६६ मा ग्रहण गरियो। यो अनुबन्ध ३ जनवरी १९७६ देखि लागू भयो। ०४६ सालको जनआन्दोलन उत्तरको फराकिलो लोकतान्त्रिक राजनीति परिवेशमा नेपालले मानव अधिकारप्रति उल्लेख्य प्रतिबद्धता जाहेर गर्यो। र, सन् १९९१ मा यो अन्तर्राष्ट्रिय अनुबन्धलाई अनुमोदन गर्यो। यस अनुबन्धलाई हस्ताक्षर गरेपछि नेपाली नागरिकका आधारभूत आवश्यकतासँग जोडिएका विभिन्न अधिकारका सवाललाई प्रत्याभूति गर्नुपर्ने नेपालको राजनीति दायित्व अरू खँदिलो हुन पुग्यो। नेपालको संविधान ०४७ ले आर्थिक, सामाजिक तथा सांस्कृतिक अधिकारहरूसँग सम्बन्धित अधिकारहरूलाई मौलिक अधिकार कै रूपमा भने सम्बोधन गरेको थिएन। जसले गर्दा यी अधिकार अन्तर्गतका आधारभूत अधिकारको प्रचलनमा संवैधानिक उपचारको बाटो खुला थिएन। २०६२६३ मोे दोस्रो जनआन्दोलनमार्फत मुलुकमा आमूल परिवर्तन भयो। यो आन्दोलन नागरिकका दुवै धारका अधिकार प्राप्तिमा कोसेढुंगा साबित भयो। नेपाली नागरिकलाई यो आन्दोलनले तीन वटा महत्वपूर्ण उपलब्धि दियो। पहिलो, प्रथम (राजनीतिकनागरिक) र दोस्रो आर्थिकसामाजिकसांस्कृतिक) पुस्ता समूहका अधिकारहरूको प्राप्ति। दोस्रो, दशक लामो सशस्त्र विद्रोहलाई शान्तिपूर्ण रूपमा लोकतान्त्रिक प्रक्रियामा सामेलीकरण। र, तेस्रो राजतन्त्रको रक्तपातविहीन बर्हिगमन। यी उपलब्धिसँगै नेपाली नागरिकले नेपालको संविधान जारी गरे। नेपालको संवैधानिक इतिहासमा पहिलोपटक आर्थिकसामाजिकसांस्कृतिक अधिकारका खास अधिकारलाई संविधानले मौलिक अधिकारका रूपमा लिपिबद्ध गर्यो। समावेश भएका यी अधिकारको बितेका ८ वर्षमा खासै कार्यान्वयन भएको छैन्। मुलुकलाई अहिले पनि यी अधिकारको कार्यान्वयनमा दिशाबोध र कार्ययोजनाको खाँचो छँदैछ। समग्र कार्यान्वयनका विषयलाई कहिले सम्म थाती रख्ने ? हामी अहिले संविधानका यी अधिकारको कार्यान्वयनका सुनिश्चयको तीव्र प्रतीक्षामा छौं। आज यता, संविधानमा समावेश गरिएका अधिकारहरूलाई नयाँ नीति तथा कार्ययोजनाद्वारा पुनव्र्यवस्थित गर्नुपर्ने चुनौती छ। उता, सरकारले यस्ता अधिकारको कार्यान्वयन गर्ने प्रशासनिक र कार्यात्मक संयन्त्रहरू स्थापना गर्न सकेको छैन। दुर्भाग्य, राजनीतिकै फेरोमा मानव अधिकार घुमिराखेको छ। संघीय लोकतान्त्रिक गणतन्त्रको राजनीति अभ्यासमा छौं। आम साझेदारहरूले दुवै समूहका अधिकारको प्रत्याभूतिलाई उच्च राजनीतिक तहमा उठाइरहेको अवस्था छ। नागरिकका यी अधिकार आउँदो दिनमा कसरी कार्यान्वयन हुन्छन् ? यीनलाई यथार्थमा कसरी नेपालीका साझा प्रचलनशील विषयवस्तु बनाउन सकिन्छ ? भन्ने हाम्रो चिन्ताको मूल विषय हो। हामीले नागरिकराजनीतिक अधिकारका पाटामा संवैधानिक संरक्षणमा केही फड्को मारिसकेको छ। हामीले संवैधानिक संरक्षण र न्यायिक उपचारबाट आर्थिकसामाजिकसांस्कृतिक अधिकारको प्रचलन गरेका छैनौं। दुवै धारका अधिकार संविधानमा मौलिक अधिकारको रूपमा निःसर्त प्रत्याभूत त छन्। तर, आर्थिकसामाजिकसांस्कृतिक अधिकारको कार्यान्वयन नगरेसम्म नेपालमा लोकतन्त्रको संस्थागत विकास र सामाजिक रूपान्तरण सार्थक हुँदैन। मानव अधिकार सभ्य समाजको संकल्प हो। दुवै समूहका अधिकारका अन्तर्राष्ट्रिय अनुबन्ध मानव अधिकार कानुनका प्रस्थानबिन्दु हुन्। यसका पक्ष बनेको राज्यले अधिकारमा सीमा लगाउने गरी धरेलु तहमा कानुन बनाउन मिल्दैन। नत यी राजनीतिक दाउपेचका विषय नै हुन्। नेपाल आर्थिकसामाजिकसांस्कृतिक अधिकारसम्बन्धी अन्तर्राष्ट्रिय अनुबन्धको पक्ष राष्ट्र हो। यसलाई लागू गर्नु नेपालको दायित्व हो। यो दायित्वलाई पूरा गर्न राज्यले संवैधानिक र कानुनी उपायहरू अबलम्बन गरेको पनि छ। तर, कार्यान्वयन गर्न त्यही अनुरूपका संयन्त्रहरू निर्माण गर्न सकेको छैन। हालका ३० वर्षभित्र २० भन्दा बढी विकासोन्मुख देशहरूले आर्थिकसामाजिकसांस्कृतिक अधिकारलाई संविधानमा मौलिक हकका रूपमा स्थापित गरेका छन्। संविधान मूल कानुन हुने भएकाले त्यसमा व्यवस्थित गरिएको प्रावधानको कार्यान्वयन गर्न गराउनुपर्छ। यो देशको राजनीतिमा राज्य वा सरकार सञ्चालन गर्नेका लागि विवादरहित कार्यसूची हो। यसैले संघीय लोकतान्त्रिक गणतन्त्राको अभ्यासमा मौलिक हकको प्रत्याभूतिले भोलि हुन सक्ने नचाहिँदा विवादको पूर्वरोकथाम गराउँछ। कार्यान्वयन नगरिएका अधिकारका प्रवधानले नसोचेको राजनीतिक तनाव ल्याउन सक्छ। त्यसैले अधिकारले राजनीतिभन्दा कार्यान्वयनलाई जोड दिन्छ। संविधानको मौलिक हकसम्बन्धी व्यवस्था सामाजिक न्याय निश्चित गर्ने मूल आधार हो। यस हिसाबले आर्थिकसामाजिकसांस्कृतिक मौलिक हकमध्येका पनि मूलभूत हुन्। मानव अधिकारको सर्वव्यापकता, अन्तनिर्भरता र अविभाज्यताको सिद्धान्तले सबै अधिकारलाई मानिसको बाँच्न पाउने अधिकारको मियो बनाएको छ। नेपालले विषम आर्थिक सामाजिक परिपाटी र असन्तुलित वितरणात्मक न्यायलाई सुधानै पर्छ। र, सामाजिक न्यायलाई लिकमा ल्याउन धेरै मेहनत गर्नुपर्छ। आर्थिकसामाजिकसांस्कृतिक अधिकारलाई उच्च प्राथमिकता, स्पष्टता र निष्कपटतासाथ क्रियाशील पार्न सक्नुपर्छ। संविधानले प्रत्याभूत गरेका मौलिक हकहरूको कार्यान्वयन गर्नुपर्छ।"
अर्थतन्त्रको अधोगति,"अनौपचारिक अर्थतन्त्रलाई निरुत्साहित पार्नुपर्नेमा सरकार उल्टो दिशामा हिँडिरहेको छ। सरकारले राजनीतिक लाभका लागि गलत कदम चाल्दै गइरहेको छ। मुलुकको पहाडी भाग युवाविहीन हुँदैछ। सहरका हुने खाने वर्गहरूसमेत देशमा भविष्य नदेखि बिदेसिने क्रम तीव्र छ। काठमाडौंमा व्यापार व्यवसाय गरिरहेको १५ प्रतिशत व्यवसायीहरू व्यवसायबाट पलायन भएको प्रतिवेदन सार्वजनिक भएको थियो। यस्तो अवस्थामा स्वदेशमै कहीँ गरुँ भन्ने वातावरणको सिर्जना गर्नुको साटो सरकारले उल्टो दिशा लिइरहेको प्रष्ट देखिन्छ। नेपालको जनसांख्यिक लाभ अब केवल १५ वर्ष प्राप्त हुने देखिन्छ। यस्तो अवस्थामा प्रत्येक दिन खेर नफाली काम गर्नुपर्नेमा मन्त्रिपरिषद् किन प्रभावकारी ढंगले कार्य गर्न सकिरहेको छैन ? सोंचनीय विषय छ। अहिले सत्तारूढ दल र उच्चपदस्थ कर्मचारीहरूको ध्यान नै आवश्यकताको आधारमा नभई जसरी भए पनि ऋण लिने अनावश्यक परियोजनामा ठेक्का लगाएर कमिसन लिनुनै रहेको छ। अहिले सरकारको ध्यान सडक बिस्तारमा रहेको छ। करिब दुई दशक पहिले सुरु भएको हुलाकी राजमार्ग अझै बनिसकेको छैन। जुन जनसंख्यालाई लक्षित गरिएको थियो त्यो अहिले मुग्लानमा पसिना बगाइरहेको छ। जनसंख्याको वृद्धिदर झन्डै नकारात्मक हुँदै छ। नेपालबाट गतवर्ष वैदेशिक रोजगारीका लागि ७ लाख युवा देशबाहिर विशेष गरी खाडीमुलुक गएछन्। यो संख्यामा अध्ययन गर्न जाने हजारौं नेपाली युवाहरू गणना भएका छैनन्। त्यसैगरी सञ्चालनमा आएको ७३ वर्षमा बल्ल त्रिभुवन अन्तर्राष्ट्रिय विमानस्थल पूर्णक्षमतामा सञ्चालनमा आएछ। अब बाँकी विमानस्थल पूर्णक्षमतामा आउन कति वर्ष कुर्नुपर्ने हो त्यो थाहा छैन। हालै सञ्चालनमा आएका दुइटा अन्तर्राष्ट्रिय विमानस्थलमा साताको एकवटा जहाज पनि सञ्चालन नभइरहेको अवस्था छ। केही समय पहिले अर्को विमानस्थल बनाउनुपर्ने भन्दै चर्को आवाज सुनिएको थियो। माथिका यी घटनाक्रमले विकासको नाममा कसरी देश कसरी भ्रष्टाचारको दलदलमा धकेली रहेका छन् र हामी समृद्घिको रटान रट्दै उल्टो बाटोमा हिँडिरहेका छौं भन्ने कुरा प्रष्ट हुन्छ। यसै सन्र्दभमा केही महिना पहिले समुदायको आवश्यकता पहिचानको लागि केही विद्यालयहरूमा पुगेको थिएँ। त्यहाँ प्रायजसो सार्वजनिक विद्यालयका अध्यक्षहरूले अंगे्रजी माध्यमवाट तथा कम्प्युटर पढाइ नहुँदा विद्यार्थीहरू निजी विद्यालयमा आकर्षित भइरहेको जानकारी दिएका थिए। केही वर्षमा विद्यालय बन्द नै हुने अवस्थामा पुगेको चिन्ता व्यक्त गरेका थिए। विद्यालयमा के सहयोग गर्नुपर्ला ? भन्ने प्रश्नमा विद्यालयको भौतिक पूर्वाधारमै जोड दिएका थिए। विद्यालय नै बन्द हुने अवस्थामा पुगिरहेको अवस्थामा किन भौतिक पूर्वाधार चाहियो ? भनेर प्रश्न गर्दा पछि थाहा भयो त्यसमा कमिसनको खेल हुँदोरहेछ। हो ठ्याक्क देशको अवस्था त्यस्तै भइरहेको छ। देशमा रहेको सक्रिय जनसंख्या घट्दो छ तर अहिले सरकार र राजनीतिक दलहरूको जोड अनुत्पादक भौतीक पूर्वाधार निर्माणमा मात्र रहेको छ। नेताहरूको पहल बाटो राम्रो गराउनेभन्दा बाटो चौडा बनाउनेमा छ किनभने त्यसमा बढी कमिसन आउँछ होला। बाटो चौडा बनाउने नाममा पहाड कोपर्ने गरिएको छ। जसका कारण प्रत्येक वर्ष बाढी र पहिरोका कारण कैयौं दिनसम्म यात्रुहरूले सडक अवरुद्ध हुने गरेको छ। सर्वसाधारणले दुःख पाउने गर्छन्। लेखको भनाइको तात्पर्य बाटो ठूलो हुनुहुँदैन भन्ने होइन हाम्रो जस्तो साधन स्रोत कम भएको देशमा के कुरालाई प्राथमिकता दिने भन्ने हो। अनावश्यक रूपमा डोजर कुँदाएर बाटो बनाउनुभन्दा सो रकम उद्यमशीलता विकासमा खर्च गर्न सकेको भए सायद बाह्य पलायनमा कमी आई अर्थतन्त्र मजबुत बन्थ्यो। जस्तो तीनवटा विमानस्थलको ठाउँमा एउटा विमानस्थल बनाउने बजेटले प्रत्येक प्रदेशमा एक एकवटा व्यावसायिक शिक्षालय सञ्चालन गरे युवाहरूले वैदेशिक रोजगारीमा जाँदा अलि राम्रो आम्दानी गर्ने थिए। कृषिमा युवाहरूलाई आकर्षित गर्नका लागि बिभिन्न योजनाहरू ल्याउन सकिन्छ। गाउँगाउँमा चिस्यानकेन्द्र खोलेर बालीको भण्डारण गरेर किसानहरूले उचित मूल्य पाउने अवस्थाको सिर्जना गर्नु आवश्यकता छ। गाउँमा राम्रो नगद आउने बाली उत्पादन गरी राष्ट्रिय तथा अन्तर्राष्ट्रियस्तरमा बजारीकरण गर्न सहयोग गर्नुपर्ने छ। यसतर्फ ध्यान दिनुपर्नेमा सरकारको ध्यान विदेशी वस्तुको आयात बढाएर राजस्वको लक्ष्य पुयाउनुमा छ। अहिले अर्थतन्त्र संकटपूर्ण अवस्थामा प्रवेश गर्दै छ। यस्तो अवस्थामा पनि दलहरू संवेदनशील देखिएका छैनन्। पुँजीको सम्मान हुन सकिरहेको छैन। जसले गर्दा लगानी बिस्तारै निरुत्साहित भएर अन्यत्र जाँदैछ। हिजोको दिनमा गार्मेन्ट निर्यातमा बंगलादेशभन्दा अगाडि रहेको हाम्रो देश हाल दक्षिण एसियाकै गरिब देश बनिरहेको छ। बंगलादेशको अर्थतन्त्र गार्मेन्टको कारण प्रगति गरिरहेको छ। हाम्रो देशमा करको भार यतिधेरै छकि यसले गर्दा यहाँका उत्पादनले प्रतिस्पर्धी क्षमता नै गुमाइरहेका छन्। करका दर केही कम गरेर दायरा फराकिलो बनाउँदै प्रतिस्पर्धी क्षमता बढाउनुपर्नेमा सरकार उल्टोबाटो हिँडिरहेको छ। जसले गर्दा हामी दक्षिण एसियामै सबैभन्दा गरिब तर उच्च करको दर भएको मुलुक भइरहेका छौं। अनौपचारिक अर्थतन्त्र फस्टाइरहेको छ। जसले गर्दा सरकारको राजस्वको स्रोत खुम्चिरहेको छ। यस्तो अवस्थामा अनौपचारिक अर्थतन्त्रलाई निरुत्साहित पार्नुपर्नेमा सरकार उल्टो दिशामा हिँडिरहेको छ। जस्तो उदाहरणका लागि सरकारले पर्यटन करको व्यवस्था गरेपछि अहिले पर्यटकका रूपमा बाहिर घुम्न जाने नेपालीहरू भारतमा रहेका कम्पनीसँग यस्ता प्याकेज खरिद गरेर घुम्न गइहेका छन्। दुई छिमेकी मुलुक विश्व शक्तिराष्ट्र बनिरहेको अवस्थामा उनीहरूसँग प्रभावकारी कूटनीतिको माध्यमवाट आर्थिक लाभ हाँसिल गर्नुको साटो हाम्रो संकिर्ण सोंच देखिएको छ। जसका कारण लाभ लिनबाट चुक्दै गइरहेका छौं। अर्थतन्त्र दवाबमा रहे पनि केही विशेष कामहरू गरेर यसलाई बिस्तारै लयमा ल्याउन सकिन्थ्यो। तर, सरकार उल्टो बाटोमा हिँडिरहेको जस्तो देखिन्छ। जसको उदाहरण जग्गाको कित्ताकाट खोल्नु, प्रधानमन्त्रीले सस्तो लोकप्रियताका लागि ऋणको ब्याज यति प्रतिशत गराउँछु भन्नु, पुँजी बजार बढाउने नाममा असान्दर्भिक निर्देशन दिनु रहेका छन्। जबसम्म नेपालमा दलाली (चाहे त्यो जग्गा होस् वा पुँजीबजार) सबैभन्दा आकर्षक पेसा रहिरहन्छ तबसम्म देश परनिर्भर रहिरहन्छ तसर्थ सरकार यसमा निर्मम बन्नुपर्ने देखिन्छ। अहिले सरकारले आयात प्रतिस्थापनका लागि स्वदेशी उद्यमशीलता विकासका लागि आवश्यक वातावरण बनाउनुपर्छ। सरकारी खर्चमा मितव्ययिता अपनाउने तथा रोजगारी सिर्जनाको लागि पहलकदमी लिनसकेमा केही वर्षमै देश आत्मनिर्भर बन्नसक्थ्यो। तर, सरकारले राजनीतिक लाभका लागि खर्च कटौती गर्नुको साटो राजस्व बढाउनको लागि गलत कदम चाल्दै गइरहेको छ। यसको दुरगामी प्रभाव पर्ने देखिन्छ। सबै राजनीतिक दलहरू समाधान खोज्न अग्रसर नहुने हो भने भविष्यमा ठूलो राजनीतिक मूल्य चुकाउनुपर्नेछ।"
प्रशिक्षकबिना क्रिकेटमा अब्बल कञ्चनपुर,"कीर्तिमानी खेलाडी दीपेन्द्रसिंह ऐरी, सन्दीप जोरा, भीम सार्की र विनोद भण्डारीजस्ता अन्तराष्ट्रिय रुपमै परिचित खेलाडीको गृहजिल्ला कञ्चनपुरमा क्रिकेटको भौतिक संरचनाको अवस्था सामान्य भए पनि गतिविधिले भने बढावा पाएको छ। महेन्द्रनगर : राष्ट्रिय खेलकुद परिषदबाट कहिल्यै क्रिकेट प्रशिक्षक नपाएको कञ्चनपुर राष्ट्रियस्तरमा भने यहाँका क्रिकेट खेलाडीले बनाएको छविले परिचित छ। यहाँ क्रिकेटको खेल इतिहासमै पुराना र सिनियर राष्ट्रिय खेलाडीले स्वयंसेवक प्रशिक्षकका रुपमा काम गर्दै आएका भरमा प्रतिभावान् खेलाडी उत्पादन निरन्तर हुँदै आएको छ। पछिल्लो समय कञ्चनपुर घर भएका राष्ट्रियस्तरका खेलाडीहरुले गरिरहेको उत्कृष्ट प्रदर्शनले गृहजिल्लामा क्रिकेटप्रतिको माहोल थप उत्साही छ। जिल्ला खेलकुद समितिअन्तर्गत १७ विभिन्न खेलका प्रशिक्षक हाल कार्यरत रहे पनि क्रिकेटले भने यहाँ प्रशिक्षक देख्नसमेत पाएको छैन। कञ्चनपुर क्रिकेट सङ्घका अध्यक्ष वीरेद्रबहादुर चन्दले पछिल्लो समय जिल्लाभर क्रिकेट खेलको गतिविधिले तीव्रता पाउँदै गएको बताए। कीर्तिमानी खेलाडी दीपेन्द्रसिंह ऐरी, सन्दीप जोरा, भीम सार्की र विनोद भण्डारीजस्ता अन्तराष्ट्रिय रुपमै परिचित खेलाडीको गृहजिल्ला कञ्चनपुरमा क्रिकेटको भौतिक संरचनाको अवस्था सामान्य भए पनि गतिविधिले भने बढावा पाएको उनको भनाइ छ। सुदूरपश्चिमको नौ जिल्लामध्ये कञ्चनपुर क्रिकेट उत्पादनको केन्द्रका रुपमा परिचित पनि छ। हाल महेन्द्रनगरमा क्रिकेट सङ्घको समन्वयमा सिनियर खेलाडीले स्वयंसेवक प्रशिक्षकका रुपमा खेलाडी उत्पादन गरिरहेका छन्। सङ्घका अध्यक्ष चन्दले विभिन्न पालिकामा क्रिकेट प्रतियोगिता सङ्घसित समन्वयमा भइरहेको जानकारी दिए। क्रिकेटको चर्चापछि पनि यहाँ खेलप्रतिको आर्कषण बढ्नुका साथै सबैतिर पालिकाको समन्वयमा गतिविधि बढेका छन्, अध्यक्ष चन्दले भने, नौवटै पालिकामा स्थानीय तहसँगको समन्वयमा क्रिकेट प्रशिक्षणलाई अगाडि बढाउने गरीसमेत योजना बनाएका छौँ। जिल्ला खेलकुद विकास समितिको परिसरमा क्रिकेट मैदान निर्माणको काम चालु आर्थिक वर्षमा भने अघि बढ्न सकेको छैन। सङ्घका अध्यक्ष चन्दले रातो किताबमा परेको क्रिकेट मैदानलाई अघि बढाउन चालु आवमा सरकारले बजेट विनियोजन नगरेको गुनासो गरे। जिल्लामा अन्यत्र पनि केही ठाउँमा क्रिकेट मैदान बनाउने सुरसार देखिए पनि सदरमुकामको निर्माणाधीन मैदान अलपत्र छ, उनले भने, क्रिकेटप्रति नयाँ खेलाडीको आर्कषणलाई पनि हामीले ध्यान दिएर सोहीअनुसार संरचना निर्माणदेखि खेलकुद सामग्रीको व्यवस्थापन गर्नुछ। चीनमा सम्पन्न १९औँ एशियाली खेलुकदमा टी२० किक्रेटमा कञ्चनपुरका खेलाडी दीपेन्द्रसिंह ऐरीले मङ्गोलियाविरुद्धको खेलमा ऐतिहासिक कीर्तिमान बनाएका थिए। ऐरी हाल नेपाल प्रहरीको क्रिकेट टिमका कप्तानसमेत छन्। गत भदौमा नेपालका तर्फबाट एशियन कपमा भारत र पाकिस्तानसित उत्कृष्ट प्रदर्शनपछि पनि मुलुकमा क्रिकेटको माहोलले बजार पाएको बुझाइ छ। अध्यक्ष चन्दका अनुसार महेन्द्रनगरमा अहिले वडास्तरीय क्रिकेट प्रतियोगिता जारी छ। भने बेदकोट, कृष्णपुरको गुलरिया, पुर्नर्वासमा समेत सङ्घसँगको समन्वयमा क्रिकेट आयोजना भएको बताए। त्यसका साथै वडा कार्यालयको अग्रसरतामा शुक्लाफाँटा नगरपालिका१ र भीमदत्त नगरपालिका१२ मा समेत ठूलो धनराशिको क्रिकेट आयोजना भइसकेको छ। नेपाली जुनियर र सिनियर टिममा सुदूरपश्चिमको उपस्थिति राम्रै रहँदै आएको छ, अध्यक्ष चन्दले भने, खेलाडीको उर्वरभूमि भए पनि मलजल राज्यबाट भएन। कञ्चनपुर जिल्ला खेलकुद समितिका कार्यालय प्रमुख गोपालदत्त भट्टले कञ्चनपुर जिल्लाले अहिलेसम्म पनि केन्द्रबाट क्रिकेट प्रशिक्षक नपाएको बताए। राष्ट्रिय खेलकुद परिषद्बाट हामीले अहिलेसम्म क्रिकेट प्रशिक्षक देख्न नपाए पनि राज्यका लागि प्रतिभावान् खेलाडी दिइरह्यौँ, उनले भने, तर यहाँका सिनियर खेलाडीले लामो समय स्वयंसेवक प्रशिक्षक भएर खेलाडी उत्पादनलाई निरन्तरता दिनुभयो। कञ्चनपुरमा हाल विभिन्न खेलका १७ प्रशिक्षक कार्यरत छन् भने ३१ सङ्घ दर्ता छन्। पछिल्लो समय यहाँ स्थानीय तह र वडा कार्यालय नै अग्रसर भएर क्रिकेट प्रतियोगिता आयोजना गर्दै आएका छन्। रासस"
एनएसएलमा ललितपु र पोखराले बाँडे अंक,काठमाडौं : राजधानीमा जारी नेपाल प्रिमियर लिग (एनएसएल)अन्तर्गत ललितपुर सिटी एफसी र पोखरा थन्डर्सबीचको खेल बराबरीमा टुंगिएको छ। त्रिपुरेश्वरस्थित दशरथ रंगशालामा आज भएको खेलमा दुवै टोलीले गोलरहित बराबरीमा रोकिएका हुन्। खेलको निर्धारित समयसम्म दुवै टोलीले गोल गर्न नसकेपछि दुवैले एकएक अंक बाँडेका छन्। त्यस्तै दुवै टोलीले यसअघि भएको पहिलो खेलमा जित हात पारेका थिए। यस खेलसँगै दुवै टोलीको समान दुई खेलमा समान चारचार अ्क जोडेका छन्। प्रतियोगिताअन्तर्गत भोलि धनगढी एफसी र बुटवल लुम्बिनी एफसीबीच प्रतिस्पर्धा हुनेछ।
अन्तर्राष्ट्रिय आमन्त्रण रारा भेट्रान गोल्डकप : इटहरी र सिक्किम फाइनलमा,धनकुटा : हाम्रो इटहरी भेट्रान फुटबल क्लब राजारानीमा जारी अन्तर्राष्ट्रिय आमन्त्रण रारा भेट्रान गोल्डकपको फाइनलमा प्रवेश गरेको छ। राजारानी खेलमैदानमा बुधबार सम्पन्न पहिलो खेलमा झापाको दुधे भेट्रान फुटबल क्लबलाई ०३ गोल अन्तरले पराजित गर्दै इटहरी भेट्रान फाइनलमा प्रवेश गरेको हो। इटहरीको जितमा सन्तोष राईले दुई तथा दिपेन राईले एक गोल गरेका थिए। खेलको म्यान अफ दी म्याच दुई गोल गर्ने खेलाडी सन्तोष राई घोषित भएका थिए। उनले नगद ५ हजारसहित मेडल प्राप्त गरे। त्यस्तैआजै सम्पन्न दोस्रो खेलमा बरमियोक नामफिङ भेट्रान क्लब सिक्किमले विराट मेघा भेट्रान क्लब विराटनगरलाई ०२ गोलले पराजित गर्दै फाइनलमा प्रवेश गरेको छ। सिक्किमको जितमा भूपेन्द्र खेवा र दावा भुटियाले एकएक गोल गरेका थिए। उक्त खेलको म्यान अफ द म्याच माइकल घोषित भए। उनले पनि नगद ५ हजारसहित मेडल प्राप्त गरे। सिक्किमले उपाधिका लागि इटहरीसँग प्रतिस्पर्धा गर्नेछ। यी दुई टिम बीचको फाइनल खेल बिहीबार हुनेछ। रारा भेट्रान क्लबको आयोजनामा भएको प्रतियोगिताको विजेताले नगद १ लाखसहित ट्रफी तथा उपविजेता हुने टिमले नगद ५० हजार र ट्रफी हात पार्ने आयोजकको भनाइ छ। गत मंसिर ११ गतेदेखि सुरु प्रतियोगितामा भारतका एक र नेपालका ७ गरी ८ टिमको सहभागिता रहेको छ। प्रतियोगिताको संरक्षक चौविसे गाउँपालिका रहेको छ। प्रतियोगितामा स्वर्गीय ज्ञानबहादुर तथा वुद्धिमाया लिम्बूको स्मृतिमा उनका परिवारले समेत आर्थिक सहयोग गरेका छन्।
केपी ओली कप टीट्वेन्टी क्रिकेट : आर्मी र मधेस प्रदेश सेमिफाइनलमा,"समूह ए मा चार अंक बनाउँदै बागमती प्रदेश, समूह बी मा दुई अंकका साथ एपीएफ क्लब र समूह सीमा दुई अंकका साथ मधेस प्रदेश र समूह डीमा चार अंक बटुल्दै त्रिभुवन आर्मीले अन्तिम चारको यात्रा तय गरेका गरेका हुन्। पोखरा : विभागीय टोली त्रिभुवन आर्मी क्लब केपी ओली कप टीट्वेन्टी क्रिकेट प्रतियोगिताको सेमिफाइनलमा प्रवेश गरेको छ। मंगलबार भएको खेलमा कोशी प्रदेशलाई ३९ रनले हराउँदै आर्मीले सेमिफाइनलमा स्थान बनाएको हो। पोखरा रंगशालाको क्रिकेट मैदानमा टस जितेर ब्याटिङ गरेको आर्मीले निर्धारित २० ओभरमा सात विकेट गुमाउँदै एक सय ८६ रन बनाएको थियो। जवाफी ब्याटिङ गरेको कोशीले १८२ ओभरमा एक सय ४७ रन मात्रै बनाउन सक्यो। कोशीका सोनु अन्सारीले सर्वाधिक ४४ रन बनाए। समीर कार्कीले ३४, सुजन थपलियाले २१ र मिनाश थापाले १६ रन बनाए। आर्मीका सोमपाल कामी र विवेश यादवले दुईदुई विकेट लिए। जितेन्द्र मुखिया, बसिर अहमद, साहब आलम र रोहित पौडेलले एकएक विकेट हात पारे। यसअघि पहिले ब्याटिङमा उत्रिएको आर्मीका लागि भीम सार्कीले ५६ रनको अर्धशतकीय पालि खेले। यस्तै सन्तोष कार्कीले पनि ५० रनको अर्धशतक बनाउँदा रोहित पौडेलले २३ र विनोद भण्डारीले १७ रनको योगदान दिए। कोशीका श्रवण यादवले तीन तथा कमल खत्रीले दुई विकेट लिए। मंगलबार नै भएको अर्को खेलमा सुदूरपश्चिमले विभागीय टोली नेपाल पुलिस क्लबलाई चार विकेटले पराजित गर्यो। पुलिसले दिएको एक सय ५९ रनको लक्ष्य सुदूरपश्चिमले १८४ ओभरमा ६ विकेटको क्षतिमा पूरा गरेको हो। पुलिस हारेपछि मधेस प्रदेश सेमिफाइनलमा प्रवेश गरेको छ। मधेसले सुदूरपश्चिमाञ्चललाई आठ विकेटले पराजित गरेको थियो। पुलिसले मधेसलाई ५७ रनले हराएको थियो। रन रेटका आधारमा मधेसले सेमिफाइनलमा स्थान बनाएको हो। छैटौं र सातौं नम्बरमा ब्याटिङमा उत्रिएका किरण ठगुन्ना र नरेन साउदले ९३ रनको साझेदारी गरेपछि सुदूरपश्चिमले जित सुनिश्चित गरेको हो। नरेनले ३९, ठगुन्नाले अविजित ५१ र नारायण जोशीले १७ रनको योगदान दिए। टस जितेर ब्याटिङ रोजेको पुलिसले कुशल भुर्तेलको अर्धशतकीय पालिमा एक सय ५८ रनको योगफल तयार पारेको थियो। भुर्तेलले ६७ रनको योगदान दिए। यस्तै सुनिल धमलाले ४२ र अर्जुन साउदले २० रन बनाए। सुदूरपश्चिमका विकास अग्रीले दुई विकेट लिए। योसँगै समूह ए मा चार अंक बनाउँदै बागमती प्रदेश, समूह बी मा दुई अंकका साथ एपीएफ क्लब र समूह सीमा दुई अंकका साथ मधेस प्रदेश र समूह डीमा चार अंक बटुल्दै त्रिभुवन आर्मीले अन्तिम चारको यात्रा तय गरेका गरेका हुन्।"
राष्ट्रपति रनिङ शिल्ड पुसमा,"काभ्रे : काभ्रेमा पुस २७ गतेदेखि राष्ट्रपति रनिङ शिल्ड हुने भएको छ। जिल्ला खेलकुद विकास समितिले पुस २७ गतेदेखि २९ सम्म प्रतियोगिता सञ्चालन गर्ने निर्णय गरेको हो। मंसिर महिनाभित्र सबै पालिकामा प्रतियोगिता सम्पन्न हुने खेलकुद विकास समितिका अध्यक्ष मानवीर लामाले जानकारी दिए। यो पटक जिल्ला स्तरीय प्रतियोगितामा ६ खेलमा प्रतिस्पर्धा रहने छ। प्रतियोगितामा भलिबल छात्र , छात्रातर्फ, एथलेटिक्स , कराँते , तेक्वान्दो, कबड्डी र उसु खेलमा प्रतियोगिता हुने समितिले जनाएको छ।"
दोस्रो एनटिए लिग तेक्वान्दो बिहीबारबाट,"काठमाडौं : नेपाल तेक्वान्दो संघको आयोजनामा दोस्रो एनटिए लिग तेक्वान्दो प्रतियोगिता बिहीबारबाट ललितपुरमा सुरु हुने भएको छ। संघले बुधबार ललितपुरमा पत्रकार सम्मेलन गर्दै मंसिर १४ गते बिहीबारबाट १६ गतेसम्म प्रतियोगिता गरिने जानकारी दिएको हो। प्रतियोगितामा पुम्से र ग्यरोगी तर्फबाट ७२ स्वर्ण पदका लागि ६५० खेलाडीले सहभागिता जनाउने संघका उपाध्यक्ष भानबहादुर चन्दले जानकारी दिए। प्रतियोगिताबाट खेलाडीहरूको राष्ट्रिय वरिताक्रम मापन गरी सोही बमोजिम स्तर र वर्गीकरण गरिने उनले बताए। प्रतियोगितामा नेपाल प्रहरी, सशस्त्र प्रहरी, नेपाली सेना र देशभरका खेलाडीको सहभागिता रहने चन्दले जानकारी दिए। खेलहरू ललितपुरको सातदोबाटोस्थित तेक्वान्दो संघको केन्द्रीय एकेडेमी भवनमा सञ्चालन हुने संघले जनाएको छ।"
पर्यटक जोड्दै भार्से गाउँ,"गुल्मी : जिल्लाकै सबैभन्दा बढी मगर बस्ती भएको गाउँमा चिनिन्छ गुल्मीको भार्से गाउँ। लाहुरेका गाउँको रूपमा पहिचान बनाएको भार्सेमा आफ्नै मगर समुदायको परम्परा, रीतिरिवाज, भाषा संस्कृति पनि आफ्नै छ। मगर समुदायले कला संस्कृतिको पहिचान र गाउँमै पर्यटकलाई थप आकर्षित गर्न बौद्ध स्तूपा, फनपार्क निर्माण गरेका छन्। पछिल्लो समय भार्से गाउँ आन्तरिक तथा बाह्य पर्यटकको रोजाइमा पर्न थालेको छ। गुल्मी जिल्लाकै सबैभन्दा अग्लो स्थान थाप्लेको काखमा अवस्थित मनमोहक तथा प्राकृतिक सौन्दर्यले भरिपूर्ण भार्से गाउँ। उक्त गाउँ किवी खेतीका लागि जिल्लामै प्रख्यात मानिन्छ। सत्यवती गाउँपालिका ८ भार्सेको देउराली डाँडामा डेढ करोडमा बौद्ध स्तूपा निर्माण भइरहेको छ। समुन्द्री सतहदेखि २ हजार १ सय ८० मिटर उचाइमा निर्माण भइरहेको स्पूपाको नेतृत्व भार्सेली समाज हङकङले गरेको छ। स्तूपा निर्माणमा भार्से समाज यूके, भार्सेली समाज तराई क्षेत्र, भार्सेली समाज काठमाडौंलगायतका संघसंस्था र व्यक्तिले सहयोग गरिरहेको निर्माण समिति अध्यक्ष नरबहादुर बुढाथोकीले जानकारी दिए। पर्यटकलाई फोटो खिच्न र रम्न पार्क निर्माण, प्रथम र दोस्रो विश्वयुद्धमा होमिएका व्यक्तिको सम्झनामा भार्से भूपू गोर्खा ग्यालेरी, भार्से गोर्खा ग्यालेरी बुढो घर निर्माणका काम तीव्र पारिएको अध्यक्ष बुढाथोकीले जानकारी दिए। स्तूपा निर्माणसँगै भार्से गाउँलाई पर्यटन क्षेत्रमा विकास र पर्यटकलाई आकर्षण गर्न फन पार्क निर्माण गरिएको छ। भार्से देउरालीबाट उत्तरका धौलागिरि, अन्नपूर्ण र माछापुच्छे्रलगायतका मनमोह हिमशृंखला र गुल्मीसहित पर्वत, बागलुङ, म्याग्दी, पाल्पा र स्याङ्जाका महŒवपूर्ण दृश्यावलोकन गर्न सकिन्छ। यस गाउँको सुन्दरता र मगर समुदायसँग रम्न पर्यटकको संख्या बढिरहेको स्थानीय बताउँछन्। कला संस्कृतिको संरक्षणसँगै पर्यटकीय सम्भावना देखेर चार वर्षदेखि होमस्टे सञ्चालन गरिएको छ। होमस्टेका स्वादिष्ट कोदोको ढिँडो, सिस्नो, बाँकको गुन्द्रुक, कालो भट्ट, मकै र फापरको रोटी विशेषता हुन्। होमस्टमा आउने पाहुनाको चाहनाअनुसार सोरठी र कृष्णचरित्र झ्याउरे र दोहोरी प्रस्तुत गरेर पर्यटकलाई आनन्दको अनुभूति दिलाउने गर्छन्। भार्से समुदायले देखाउने प्रस्तुति लुम्बिनी प्रदेशमै प्रख्यात मानिन्छन्। भार्से गाउँ किवी खेतीमा जिल्लामै प्रख्यात मानिन्छ। स्तूपा र पार्कसँग थाप्ले, खानीदेखि प्रसिद्ध स्थान राम पाइलालाई जोडेर पर्यटकीय विकास, यसको संरक्षण र प्रचारप्रसार अगाडि बढाउने लक्ष्य रहेको सत्यवती गाउँपालिका८ का वडाध्यक्ष होम रानाले बताए। भार्से क्षेत्रको विकास गरी पर्यटक भित्र्याउन पर्यटकीय क्षेत्रको प्रचारप्रसार गरिरहेको वडाध्यक्ष रानाले जानकारी दिए। स्तूपा र फनपार्कले आन्तरिक तथा बाह्य पर्यटकको मन लोभ्याउने गरेको छ भने यता पर्यटकले भार्से गाउँलाई एक उत्कृष्ट पर्यटकीय गन्तव्यको रूपमा लिने गरेका छन्।"
१२ लाखको हात खाली हुने पक्का,काठमाडौं : मुक्तिनाथ कृषि कम्पनी लिमिटेडको आईपीओमा १३ लाख २२ हजार ९ सय ५४ जनाले आवेदन दिएका छन्। आवेदन सकिने अवधि मंगलबार साँझसम्म ती आवेदकले १ अर्ब ४३ करोड २८ लाख १८ हजार रुपैयाँबराबरको १ करोड ४३ लाख २८ हजार १ सय ८० कित्ताका लागि आवेदन दिएको सीडीएसले जनाएको छ। सो आईपीओ १ लाख १४ हजार ८ सय जनालाई १०१० कित्ताका दरले बाँडफाँट हुनेछ। बाँकी १२ लाख ८ हजार आवेदकको हात खाली हुनेछ। कम्पनीले सर्वसाधारणलाई छुट्ट्याएको १४ लाख कित्ता सेयरमध्ये १० प्रतिशत अर्थात् १ लाख ४० हजार कित्ता सेयर वैदेशिक रोजगारीमा रहेकालाई बिक्री गरिसकेको छ। कर्मचारी र म्युचुअल फन्डलाई बिक्री गरेर बाँकी ११ लाख ४८ हजार कित्ता सेयरमा सर्वसाधारणले आवेदन खुलेको थियो। कम्पनीको आईपीओ निष्कासन तथा बिक्री प्रबन्धक एनआईएमबी एस क्यापिटल हो। कम्पनीलाई क्रेडिट रेटिङ गर्ने इक्रा नेपालले इक्रा एनपी इस्युअर रेटिङ डबल बी माइनस रेटिङ प्रदान गरेको छ। यो रेटिङअनुसार कम्पनीको वित्तीय दायित्व पूरा गर्ने क्षमतामा मध्यम जोखिम रहेको बुझाउँछ।
हिमालय रिको ६२ प्रतिशत आईपीओ बिक्यो,काठमाडौं : वैदेशिक रोजगारीमा जानेका लागि खुलेको हिमालयन रिइन्स्योरेन्सको आईपीओमा ३८ करोड ५० लाख बढी रुपैयाँ बराबरको आवेदन परेको छ। मंगलबार साँझसम्ममा २० हजार ५ सय ७४ जना आवेदकले १८ लाख ६९ हजार २ सय २० कित्ताका लागि आवेदन दिएको सीडीएसले जनाएको छ। हिमालयन रिले आफ्नो जारी पुँजी १० अर्ब रुपैयाँको ३० प्रतिशतले हुन आउने ३ अर्ब रुपैयाँ बराबरको ३ करोड कित्ता आईपीओ निष्कासन गर्दै छ। जसमध्ये १० प्रतिशत अर्थात् ३० लाख कित्ता वैदेशिक रोजगारीमा जानेका लागि सुरक्षित गरिएको छ। पहिलो चरणमा वैदेशिक रोजगारीमा जानेले मात्र आईपीओ भर्न पाउनेछन्। हिमालयन रिले प्रतिकित्ता एक सय अंकित मूल्यमा १ सय ६ रुपैयाँ प्रिमियम थप गरेर २ सय ६ रुपैयाँ दरमा आईपीओ निष्कासन गरेको हो। आईपीओमा १० देखि अधिकतम ३ लाख कित्ताका लागि आवेदन दिन सकिन्छ। यता एनआईसी एसिया क्यापिटलले म्युचुअल फन्ड योजनामा हालसम्म ८२ करोड २९ लाख १९ हजार ९ सय रुपैयाँको आवेदन परेको छ। एनआईसी एसिया ग्रोथ फन्ड २ मा ४९ हजार ४ सय ३१ आवेदकले ८ करोड २२ लाख ९१ हजार ९ सय ९० एकाइ माग गरेका हुन्। म्युचुअल फन्डको १ अर्ब रुपैयाँ बराबरको १० करोड एकाइ निष्कासन भएकामा ८ अर्ब ५० करोडका लागि सर्वसाधारणले आवेदन दिन पाउनेछन्। यो बन्दमुखी योजनामा मंसिर १८ गतेसम्म लम्ब्याइएको छ।
वेयर हाउजिङमा आवेदन दिन १ दिन बाँकी,"काठमाडौं : नेपाल वेयर हाउजिङ कम्पनीको आईपीओमा सेयर पाउने संख्याभन्दा ९ गुणा बढीले व्यक्तिले आवेदन दिएका छन्। एक दिन बाँकी छँदै निष्कासन गरिएभन्दा १० गुणा बढी आवेदन परिसकेको छ। मंगलबार साँझसम्म १ अर्ब १४ करोड ५३ लाख ९४ हजार रुपैयाँ बराबरको १ करोड १४ लाख ५३ हजार ९ सय ४० कित्ता सेयर माग भएको हो। १० लाख ५५ हजार ६ सय ३८ जना आवेदकले आवेदन दिएको सीडीएसले जनाएको छ। जबकि १०१० कित्ताका दरले सो सेयर १ लाख १४ हजार १ सय २५ जनालाई पर्नेछ। बाँकीको हात खाली हुनेछ। आवेदन परेको सेयर संख्या कम्पनीले सर्वसाधारणलाई निष्कासन गरेको सेयरको ९२४ गुणा बढी हो। नेपाल वेयर हाउजिङ कम्पनीको आईपीओमा आइतबारदेखि आवेदन खुलेको हो। कम्पनीले सर्वसाधारणलाई छुट्ट्याएको १३ लाख ७५ हजार कित्ता सेयरमध्ये १० प्रतिशत अर्थात् १ लाख ३७ हजार ५ सय कित्ता सेयर वैदेशिक रोजगारीमा रहेकालाई बिक्री गरिसकेको छ। कम्पनीले २७ हजार ५ सय कित्ता सेयर कर्मचारीका लागि तथा ६८ हजार ७ सय ५० कित्ता सेयर म्युचुअल फन्डका लागि छुट्ट्याएर बाँकी रहेको ११ लाख ४१ हजार २ सय ५० कित्ता सेयरमा सर्वसाधारणले आवेदन दिन पाउने भएका हुन्। कम्पनीको आईपीओमा सर्वसाधारणले बुधबारसम्म आवेदन दिन पाउनेछन्। आईपीओमा सर्वसाधारणले न्यूनतम १० कित्तादेखि अधिकतम ५० हजार कित्तासम्म आवेदन दिन पाउनेछन्। नेपाल वेयर हाउजिङको आईपीओ निष्कासन तथा बिक्री प्रबन्धक हिमालयन क्यापिटल हो। कम्पनीलाई इन्फोमेरिक्स क्रेडिट रेटिङले आईआरएन डबल बी माइनस (आइएस) रेटिङ प्रदान गरेको छ। यो रेटिङअनुसार कम्पनीको वित्तीय दायित्व पूरा गर्ने क्षमतामा मध्यम जोखिम रहेको बुझाउँछ। नेपाल वेयर हाउजिङ कम्पनीले कोशी प्रदेश, मधेस प्रदेश र लुम्बिनी प्रदेशमा ५५ हजार मेट्रिकटन क्षमताका भण्डारण गृह सञ्चालन गर्दै आएको छ।"
अटेरी कम्पनी कारबाहीमा,"नेपाल धितोपत्र बोर्डले ८८ कम्पनीलाई कारबाही गरेको छ। समयमै विवरण बुझाउन अटेर गर्ने कम्पनीलाई बोर्डले १ लाख रुपैयाँसम्म जरिवाना गरेको हो। गत २० गते बसेको बोर्डको सञ्चालक समिति बैठकले ती कम्पनीलाई कारबाही गर्ने निर्णय गरेकामा कारबाहीको पत्र पठाइसकेको बोर्डका अध्यक्ष रमेश हमालले अन्नपूर्ण पोस्ट्लाई जानकारी दिए। बोर्डलाई दिनुपर्ने विवरण समयमै नबुझाएका कारण बोर्डले उनीहरूलाई कारबाही गरेको अध्यक्ष रमेश हमालले जानकारी दिए। उनका अनुसार कारबाहीमा परेका कम्पनीहरूलाई ५० हजार रुपैयाँदेखि १ लाख रुपैयाँसम्म जरिवाना गराइएको छ। ८८ मध्ये विवरण नबुझाउने १९ कम्पनीलाई ११ लाख रुपैयाँ जरिवाना गरिएको छ। बाँकीले विवरण बुझाउन ढिला गरेकामा उनीहरूलाई ५०५० हजारका दरले कारबाही गरिएको अध्यक्ष हमालले बताए। धितोपत्र दर्ता तथा निष्कासन नियमावलीमा हरेक सूचीकृत कम्पनीले त्रैमासिक विवरण बोर्ड समक्ष पेस गर्नुपर्ने हुन्छ। ती संस्थाले प्रत्येक तीन महिनाको अनुसूची१४ मा उल्लेखित विवरण सो त्रैमासिक अवधि समाप्त भएको तीस दिनभित्र बोर्ड समक्ष पेस गर्नुपर्ने छ र त्यस्तो प्रतिवेदन राष्ट्रिय स्तरको दैनिक पत्रिकामा समेत प्रकाशन गर्नुपर्ने उल्लेख छ। तर, कम्पनीहरूले विवरण बुझाउने गरेका छैनन्। कम्पनीलाई सुशासन सिकाउन तथा जिम्मेवार बनाउन पनि कारबाही गरिएको हमालले बताए। सूचीकृत कम्पनीहरूले अर्धवार्षिक र वार्षिक विवरण पनि बोर्डमा पेस गर्नुपर्ने व्यवस्था छ। बोर्डले इतिहासमै पहिलापल्ट कम्पनीहरूलाई कारबाही गरेको छ, अध्यक्ष हमालले भने, एक दिनमात्र पनि ढिला गर्ने कम्पनीलाई शून्य सहनशीलताको नीतिअनुसार कारबाही गरेका छौं। २ वटा विकास बैंक, ३ वटा होटल तथा पर्यटन, ३३ वटा जलविद्युत् कम्पनी, ३ वटा लगानी कम्पनी, २ वटा जीवन बिमा कम्पनी, ३ वटा उत्पादनमूलक तथा प्रोसेसिङ कम्पनी, २० वटा लघुवित्त र ५ वटा निर्जीवन बिमा कम्पनीलाई ५०५० हजारका दरले कारबाही गरिएको छ। विवरण नै नबुझाउने कम्पनीहरू २ विकास बैंक, २ वित्त कम्पनी,९ जलविद्युत् कम्पनी, ४ लघुवित्त, १ कारोबार र १ अन्य समूहका कम्पनी हुन्। उनीहरूलाई ११ लाख रुपैयाँ जरिवाना गराइएको छ।"
सुनको मूल्य इतिहासकै उच्च,काठमाडौं : सुनको मूल्य इतिहासकै सबैभन्दा उच्च भएको छ। नेपाल सुनचाँदी व्यवसायी महासङ्घका अनुसार आज छापावाल सुनको मूल्य प्रतितोला १ लाख १९ हजार तीन सय र तेजाबी सुनको मूल्य प्रतितोला १ लाख १८ हजार सात सय ५० कायम भएको छ । नेपालमा बिहेको लगन सुरु भइरहँदा निरन्तर नयाँ रेकर्ड बनाउँदै सुनको भाउ बढिरहेको छ। अन्तर्राष्ट्रिय बजारमा सुनको मूल्य बढेसँगै स्थानीय बजारमा पनि त्यसको प्रभाव परेको हो । मंगलबार सुनको मूल्य प्रतितोला एक लाख १७ हजार सात सय र तेजाबी सुनको मूल्य प्रतितोला एक लाख १७ हजार एक सय ५० मा कारोबार भएको थियो। त्यस्तै तेजाबी सुनको मूल्य प्रतितोला एक लाख १६ हजार आठ सय ५० रुपैयाँमा कारोबार भएको थियो ।
त्रिशूली जलविद्युतको पहिलो कारोबार आज,काठमाडौं : नेपाल स्टक एक्सचेन्ज (नेप्से)मा त्रिशूली जलविद्युत् कम्पनीको आईपीओ सूचीकृत भएको छ। मंगलबार कम्पनीको १ करोड ८५ लाख २५ हजार कित्ता सेयर नेप्सेमा सूचीकृत भएको हो। नेप्सेले कम्पनीको पहिलो कारोबारका लागि प्रतिकित्ता ८९३८ रुपैयाँदेखि २६८१४ रुपैयाँसम्म ओपनिङ रेन्ज तोकेको छ। कम्पनीको सेयर कारोबारका लागि टीभीसीएल संकेत तय भएको छ। कम्पनीको सेयर सूचीकृत भएसँगै बुधबारबाट कारोबारमा आउने छ।

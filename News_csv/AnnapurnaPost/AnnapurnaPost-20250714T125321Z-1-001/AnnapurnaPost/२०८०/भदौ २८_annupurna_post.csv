शीर्षक,विवरण
किन प्रिय बन्दैछ अराजकता ?,"देशमा लोकतन्त्रका नाममा कुलिन र ठालुतन्त्रको दबदबा र जगजगी छ। पछिल्ला केही परिदृश्य तथा परिघटनाले राजनीतिमा नयाँ संशय जन्माएको छ। नेपाली कांग्रेसका केन्द्रीय सदस्य तथा पूर्वमन्त्री महेन्द्र यादवमाथि दिनदहाडै खुकुरी प्रहार भयो। श्याम सापकोटाले यस्तो अमानवीय र जंगली हर्कत गरे। नेताहरूले केही पनि राम्रो नगरेकाले निराश भएर आक्रमणमा उत्रन थालेको अभिव्यक्ति दिए। सामाजिक सञ्जालमा यस्तै भाव पोखे। काठमाडौं महानगरका मेयर बालेन्द्र साहकी श्रीमती सवार सरकारी गाडीसमेत प्रहरीको नियमित चेकजाँच तथा केही सोधपुछमा पर्यो। उनले सामाजिक सञ्जाल फेसबुकमा एक स्टाटस लेखे। सिंहदरबारमा आगो लगाइदिने धम्कीसहित सरकारलाई चोरको संज्ञा दिए। आपू सबैबीच लोकप्रिय छु भन्ने घमण्ड गर्दा घमण्डको प्रदर्शन चाहिँ खासै लोकप्रिय हुँदैन भन्ने सम्झेनन्। व्यापक विरोधपछि उक्त स्टेटस मेटे। पहिलो घटनामा झन्डै एक हजार प्रतिक्रिया र दोस्रोमा त लगभग पाँच लाख लाइक, ५० हजारभन्दा बढी कमेन्ट अनि सेयरसमेत भएका तथ्यांक बाहिर आए। सांघातिक आक्रमण, हुलहुज्जत तथा गालीबेइज्जतीको राजनीति किमार्थ सभ्य र स्वीकार्य दुवै हुँदैनन्। राजनीतिकर्मीले गाली र सबैखालका नकारात्मक भावलाई पैतलामुनि राखेर सदैव हर्षित मुद्रा र असल आचरणसाथ नागरिकसामु प्रस्तुत हुने सार्मथ्य राख्नुपर्छ। आम नागरिकले पनि त्यस्तो मात्र राजनीतिक संस्कार र आचरणलाई स्वीकार तथा शिरोपर गर्नुपर्छ। कुनै पनि अराजकता, अहंकार तथा घमण्डभावका अभिव्यक्ति र आचरणप्रति सर्वथा असहिष्णु नै बन्नुपर्छ। यद्यपि यस्ता उष्ण तथा अहंकारपूर्ण अभिव्यक्तिमाथि किन नागरिक मोह तथा वाहीवाहीको वहाव नै निर्माण भयो ? सामाजिक सञ्जालभरि ठीकै गर्यो वा भन्यो भन्ने मनोविज्ञान निर्माण कसरी हुँदैछ ? आक्रमक र अराजक बन्ने पक्षमाथि सद्भाव किन बढिरह्यो ? यी प्रश्न राजनीतिका लागि निकै पेचिलो बनेका छन्। यसको समाधान दिन नसके आगामी राजनीति सबै नेता र दलको लागि महँगो पर्ने निश्चित बन्दैछ। जुन तहमा अहंकार र आक्रमण प्रदर्शन भयो त्योभन्दा बढी सामाजिक सञ्जालमा छरपस्ट भयो। अबको समयमा सामाजिक सञ्जाल सबैभन्दा सशक्त हतियार हो। लाइक वार ः वेपनाइजेसन अफ सोसल मेडिया नामको पुस्तकले यसै भन्छ। यात्राको समय दुर्घटनामा सबैभन्दा बढी दोष चालकको हुन्छ। यदि चालकको नियत खराब अथवा सवारी कौशल कमजोर भएमा जस्तोसुकै आधुनिक एवं सुविधायुक्त र नयाँ सवारी पनि अन्ततः दुर्घटना हुन्छ नै। नेपालको राजनीति लगभग यही स्थितिमा छ। देशको सामुल असफलताको मूल कारकमा करार गरिएको ३० वर्षे पञ्चायत अन्त्य भएको पनि ३३ वर्ष बढी भइसक्यो। गणतन्त्र घोषणाको १५ वर्ष अनि संघीयता कार्यान्वयनको एक कार्यकालसमेत समापन भयो। २०४७ पछि राजनीतिक दलका २४, तत्कालीन राजाका २ र दलरहित १ गरी २७ सरकारहरू बने तर जति सरकार बने पनि संस्कार चाहिँ फेरिएन। हाकिम फेरिए हुकुम र हैकम फेरिएन, शासक फेरिए शासन फेरिएन, खुकुरी फेरिए प्रहार फेरिएन, साहु फेरिए शैली फेरिएन, व्याधा फेरिए तीर फेरिएन, पात्र फेरिए पद्घति फेरिएन, अचानो फेरियो यद्यपि चोट फेरिएन। नागरिकका सास्ती र पीडा झन् भयावह बन्दै गए। संसारका प्रायः सबै देशले एउटै आन्दोलनबाट मुहार फेरे। सन् १६८८ तिर भएको गौरवमय राज्यक्रान्तिले बेलायतलाई, १७८९ को क्रान्तिले फ्रान्सलाई, १९१७ को अक्टोवर क्रान्तिले रूसलाई, १९५० को परिवर्तनले चीनलाई, १९४५ को स्वतन्त्रता संग्रामले भारतलाई निकै अगाडि पुर्याए। त्यसपछि उनीहरू निरन्तर आर्थिक समृद्घिमा होमिए। आन्तरिक एकताको आधारमा अन्तर्राष्ट्रिय सार्मथ्यता प्राप्त गरे। तर हामी जहिल्यै आन्दोलन गर्ने व्यवस्था फेर्नेमा लाग्यौं। परिणाम आज व्यापार घाटा उच्च छ। अधिकांश जनशक्ति बिदेसिँदो छ। विपे्रषणको आधारमा बाँचेका छौं। सदैव संक्रमणकालमा रुमलिएका छौं। सुशासन र सेवप्रवाह कमजोर छ, भ्रष्टाचार मौलाउँदो छ। आफ्नो उपचार विदेशमा गराउने नेताहरू छन्, जनतालाई स्वास्थ्य महँगो छ। नेताका विलासी जीवन, राजषी ठाँट, परिवारवाद अनि राजनीतिको आपराधीकरण, भागबन्डा नियमित छन्। आर्थिक सम्पन्नता, अन्तर्राष्ट्रिय सक्षमता, आन्तरिक सहकार्य र सहिष्णुता धराशायी छ। कुनचाहिँ कुरा छ जसमा हामी गर्वका साथ नेताहरूलाई धन्यवाद दिन सक्छौं ? उच्च नेता र नेतृत्व सदैव नाजायज फाइदा लिनेमा सामूहिक सौदाबाजी अनि सहकार्यमा व्यस्त छन्। सेवा कमजोर र स्वार्थचाहिँ अजंग बन्दैछ। नागरिकमा नेतृत्वप्रति चरम वितृष्णा र उष्ण आक्रोश व्याप्त छ। उनीहरूका अभिव्यक्ति सही थिएनन् तर असत्य थिएनन्। नेतृत्वले नागरिकबाट सम्मान कमाउने हो, जबर्जस्त माग्ने होइन। कोही पनि नागरिकमा देश र नेतृत्वलाई गाली गर्ने सोख हँुदैन। सकेसम्म आफ्नो देशप्रति गौरव गर्न सक्ने वातावारण होस्। सरकार र नेताको खुलेर प्रशंसा गर्न सकियोस्। कसैले जानी अथवा नजानी देश अनि सरकारमाथि गलत वा दुराशययुक्त दृष्टिकोण बनाएमा सशक्त मुकाविला गर्न मन लागोस्। खोजेको त नागरिकले पनि यही हो। तर देशमा लोकतन्त्रका नाममा कुलिन र ठालुतन्त्रको दबदबा र जगजगी छ। जसले कहिल्यै नागरिकमा गौरवपूर्ण अवस्थाको निर्माण गरेन्। यस्ता घटना हुनु कदापि शोभनीय हैन, तर स्वय नेतृत्वले यस्तो वातावरण निर्माणमा भूमिका खेलिरहेको त छैन ? कुनै पनि समस्याको परिणाम अथवा नतिजाभन्दा पनि यसको कारण महŒवपूर्ण हुन्छ। कारणको नियन्त्रण र उपचार नगरेसम्म केवल सतही प्रभावको मात्र बहसले कुनै समाधान दिँदैन। तसर्थ नेृतत्वले सम्मान कमाउने काम गर्नुपर्छ। जनताको धैर्य र पखाईको बाँध फुट्यो भने त्यो नेृतत्वका लागि नियन्त्रण बाहिर जान सक्छ। अनि नेतृत्व निष्प्रभावी र नागरिक प्राथमिकताबाट विमुख भएमा त्यसविरुद्ध सशस्त्र अथवा निशस्त्र जेहाद नै छेडिने डर हुन्छ। त्यसै गरेर अहिलेसम्मका राजनीतिक परिवर्तन भएका छन्। जनताले पनि त्यस्तो अभिव्यक्ति र अभ्यास गरेर धावा बोल भनेका अवश्य छैनन्। तर कहीँकतैबाट गलत भएमा आफ्नो नेतृत्व जोगाउन अग्रसर बन्नुपर्छ र हिजोको जस्तो नेताको सुरक्षा र सम्मानमा खटिनुपर्छ भन्ने मान्न पनि तयार छैनन्। नेतृत्वले अभिमानको सयर गर्न खोज्दा नागरिकमा अराजकता प्रतिमोह बढेको हो। केवल समाजमा अराजकता बढ्यो भनेर पुनः नागरिकलाई नै खै गरेर यो समस्या समाधान हुँदैन। जनताको प्रिय बनेर उनीहरूबाट साथ र सहयोग लिन अभ्यास गर्नुपर्छ। जनताको मन जित्न सफल हुनुपर्छ, अराजकताको ग्राफ आफैं तल आउँछ। अराजकता जनताको अभिरुचि कदापि हुँदैन, तर नचाहेरै पनि कहिलेकाहीँ त्यसमा आनन्द महसुस हुन सक्छ। अहिले भएको यही नै हो। नेतृत्वले नै यसको उपचार खोज्नुपर्छ र यसको सुरुवात नेतृत्व कौशलको व्यापक परिमार्जन र प्राथमिकता परिवर्तनमार्पत हुनुपर्छ।"
"जय देश, जय विकास","२०४६ पछिका सरकारहरूले भूमण्डलीकरण र उदारीकरणका नाममा मित्रराष्ट्रहरूले स्थापना गरिदिएका उद्योग, कारखाना र संस्थानहरूको निजीकरण गरी विकासकै बाटो खोल्न खोजे। त्यतिखेरका अग्ला नेता को सत्प्रयासमा प्रजातन्त्रलाई गृहसेवकको रूपमा विकास गरिएकै हो आफू र आफ्नालाई पुगेपछि लोकलाई पुगिहाल्छ भन्ने प्रजातान्त्रिक सोचले प्रेरित भएर। दशकौंसम्म संघर्ष गर्दा लागेको भोक मेटाउन अलि बढी नै खाइएको थियो। विभिन्न पदहरूमा नियुक्तिका लागि चढाउनुपर्ने नजराना नै तोकिएको थियो भनिन्छ। शासकगणमा आफ्नो र आफ्ना अनि प्रियजनहरूको बैंक ब्यालेन्स विकासमा बढी ध्यान गएकाले लोकमा चरम असन्तुष्टि र आक्रोशको विकास हुन गयो। यसबीच अग्रगमनकै लागि भनेर युद्ध छेडियो जुन १० वर्ष चल्यो। संविधानसभामार्फत नयाँ संविधान जारी गरी देशलाई ७ प्रदेश तथा ७ सय ६१ स्थानीय तहहरूमा विभक्त गरी घरदैलोमा विकास पुर्याउन खोजिएकै हो। केन्द्रमा रहेको सिंहदरबार विकासप्रति सधैं चिन्तित देखिन्छ। संघीय संसद्का लागि त विकासको चिन्ता डिफल्ट मोड नै भएको छ। यसै सन्दर्भमा केही दिनअघि केही विदेशमा सुपठित, विज्ञ सांसदहरूबाट नेपाली सेनालाई आकारमा ल्याएरै भए पनि देश विकासका लागि बजेटको जोहो गर्नुपर्ने सुझाव आयो। सांसदहरूले आफ्नो तलबभत्ता काटेरै भए पनि विकास खर्च बढाऊँ नभन्नु ज्यादै जनउत्तरदायी व्यवहार हो। कसरी ? भोको देशका लागि भोजन: जति प्रयास गर्दा पनि राज्यले प्रत्येक नेपालीलाई खाना, छाना र नानाको व्यवस्था गर्न सक्ने अवस्था नभएकाले केन्द्र, प्रदेश र स्थानीय निकायका जनप्रतिनिधिका लागि दिनरात खाइदिनुपरेको छ। लाइदिनुपरेको छ, भव्य महलहरूमा छटपटाइरहनु परेको छ। उच्चपदस्थ कर्मचारीहरूको पनि दयनीय अवस्था छ। व्यस्तताबाट फुर्सद मिल्नेबित्तिकै सांसदहरू, मन्त्रीहरू, उच्चपदस्थ कर्मचारीहरू देशदौडाहामा निस्किन्छन्। आमसभाहरूलाई सम्बोधन गर्छन्, सुस्वाद भोजन पचिसकेपछि उत्पन्न आश्वासन बाँड्छन्। भोको लोक उनीहरूको दर्शनले, भाषणले, आश्वासनले तृप्त हुन्छ। कार्यक्रम सकिनेबित्तिकै देश, जनता, लोकतन्त्र, संघीयता र अग्रगामी निकासका लागि थप खाइदिन आआफ्ना गौंथली गुँडहरूतर्फ हान्निन्छन्, यद्यपि लोकको अवस्थाको चिन्ताले गर्दा उनीहरूलाई चौरासी व्यञ्जन पनि नमीठो लाग्छ, कमलो बिछ्यौना बिझाउँछ। विकासका नाममा राज्यले सिन्कोसम्म भाँचेन भन्नेहरूका लागि भैंसेपाटीस्थित मगरगाउँ एउटा उदाहरण हो। त्यहाँ मुख्यमन्त्रीहरूका लागि भव्य आवासको विकास गरिएको छ। सरकारले, संसद्ले, हाम्रा श्री ३ अर्थात् तीन प्रमुख दलका शीर्ष नेताहरूले चन्द्रमामै भव्य आवास बनाउन सक्थे। तर जनताकै घरदैलोमा उनीहरूले त्यो आवास बनाए घामपानी, आँधीहुरी सहेर, हाम्रै गाउँबस्तीमा विकास ल्याइछाडे। विकासको नमुना: उक्त आवास खोकनास्थित सिद्धिलाल महर्जनको घरबाट देखिन्छ शायद। त्यो घरमा नेपालमै पहिलोपटक उत्पादित (फर्पिङस्थित ५०० किलोवाट क्षमताको जलविद्युत् आयोजनाबाट) बिजुली बाली झलमल्ल पारिएको थियो १ सय २० वर्षअघि श्री ३ चन्द्रशमशेरका पालामा। चन्द्रज्योति मधुरो हुँदै गए पनि नेपालले बिजुली उत्पादनमा जुन फड्को मारेको छ, त्यसले मत्स्र्यलोकलाई चकित पारेको छ। उपग्रहहरूबाट खिचिएका तस्बिरहरू हेर्दा बाँकी विश्व अन्धकारमय देखिन्छ। नेपालमात्रै बिजुलीका प्रतापले झलमल्ल देखिन्छ, देखिन्न र पाठकगण ? करोडौं सूर्यलाई माथ गर्ने जलविद्युत्को उज्यालोका बीच मनै अँध्यारो पार्ने समाचार पनि यसैबीच आएको छ। सर्वोच्च अदालतले १ सय ६५ संघीय निर्वाचन क्षेत्रहरूको विकासमा खर्चिनका लागि संघीय सांसदहरूलाई जनही पाँच करोड दिइने गरी तय गरिएको कार्यक्रम कार्यान्वयनमा रोक लगाएको छ। सांसदहरूले रकमको दुरुपयोग गरेको आरोप लाग्दै आएको तथा सांसदहरूको काम विकास निर्माणभन्दा पनि नीति तथा कानुन निर्माण भएकोले यसरी रकम बाँड्नु ठीक होइन भन्ने आवाजबीच यो निर्णय आएको हो। आशालाग्दा समाचार: हालै नेपालको संसदीय इतिहासमा ज्यादै महŒवपूर्ण घटना घटित भयो। एक खाँटी किसानकी सन्ततिको संसद्को कृषि, सहकारी तथा प्राकृतिक स्रोत समितिको नेतृत्वमा चयन भयो। प्राकृतिक स्रोत र सहकारीमा धनी यस कृषिप्रधान देशले किसानको नेतृत्वमा फड्को नमार्ला त ? विकास कार्यमा निर्वाचित प्रतिनिधिहरूको उत्साह हेर्दा नेपालमा विकासका मूलहरू एकैपटक फुट्ने देखिन्छ। बजारभाउमा विकास: वस्तु तथा सेवाहरूको मूल्य जसरी सगरमाथा चढिरहेको छ, त्यसले विकासको तीव्र गतिको संकेत गर्छ। मूल्य स्थिर भइराखे युवा अल्छी हुन्छन्, ती टायर बाल्न, चक्काजाम, बन्द गर्न थाल्छन्, अर्थतन्त्र डामाडोल हुन्छ। मूल्यवृद्धिपछि युवा देशमै बसेर दुखजिलो गरेर परिवार पाल्न नसकिने निष्कर्षमा पुग्छ, विदेशतिर हानिन्छ। दिनरात काम गरेर पैसा घर पठाउँछ जसले देशको अर्थतन्त्रलाई गति दिन्छ। उसले विप्रेषण पठाइदिए पुग्छ, देश विकास दलका कार्यकर्ताहरूले, नेतागणले, राष्ट्रसेवकहरूले गर्छन्। होइन त सरकार ? कुनै बेला अग्रगामी निकासका लागि, देश विकासका लागि ज्यान हत्केलामा राखेर हिँडेका, राज्यको दमनचक्र सहेका, झुपडीमा बस्ने, धुलोमैलो लुगा लगाउने, आधा पेट पनि मुस्किलले खान पाउने कार्यकर्ताहरूको लवाइखवाइ हेर्नुस्। तिनका दरबार हेर्नुस्। बैंक ब्यालेन्स हेर्नुस्। जसले आफ्नो र परिवारको विकास गर्न सक्तैन त्यस्तो नाथेले देशको विकास गर्न सक्छ ? विकासविरोधी पहाडहरूविरुद्ध डोजर: प्रदेश प्रदेश, गाउँगाउँका सिंहदरबारसमेत विकासका काममा खटिएका छन्। धेरैजसो गाउँपालिकाहरूमा विकासका लागि डोजराध्यक्षका डोजरहरू खटेका देखिन्छन्। अपवादबाहेक गाउँपालिकाका अध्यक्षका आफ्नै डोजर छन् भनिन्छ। के यो विकास होइन ? ती भीमकाय यन्त्रहरूले कति विकास विरोधी पहाड पल्टाए, कति बाटा बनाए, कति पहिरा हटाए हाम्रा गाउँहरूलाई कसरी विकासको मार्गमा दौडाउँदैछन्, लेखिसाध्य छैन। जथाभावी विकासले विपद् र विस्थापन निम्त्यायो भन्दै प्रतिगामी शक्तिहरूले विकासमा ब्रेक लगाउन खोज्दैछन्, तिनका कुरा नपत्याउनु होला। दुःखको कुरा कुनै पनि नेताको मात्र होइन, तिनका सुयोग्य सन्तान, दरसन्तानको नाम त के उपनामसमेत विकास राखिएको छैन। के यो विकास विरोधी देशी विदेशी षड्यन्त्र होइन ? यस्तो षड्यन्त्र चिर्न सन्तान दरसन्तानको उपनाम नै भए पनि विकास राखिदिए देश विकासको हाइपरलुपमा दौडिने थियो। अन्त्यमा, के तपाईंलाई कुनै दुर्गम भेकमा पुग्नु छ तर विकटताका कारण यात्राअघि नै नौनाडी गलेका छन् ? त्यसो हो भने यसो खैखबर गर्नुस्। केन्द्र, प्रदेश र स्थानीय सिंहदरबारहरूको ध्यान यस किसिमको अविकासप्रति नजानु असम्भव छ।"
विशालको राष्ट्रिय कीर्तिमान,"पुरुष ९६ केजी तौलसमूहमा प्रतिस्पर्धा विशालले स्न्याच, क्लिन एन्ड जर्क र कुलमा गरी तीन नयाँ राष्ट्रिय कीर्तिमान बनाएको नेपाल भारोत्तोलन संघका अध्यक्ष रामकृष्ण श्रेष्ठले जानकारी दिए। काठमाडौं : नेपाली भारोत्तोलन खेलाडी विशालसिंह विष्टले साउदी अरेबियाको रियादमा जारी आईडब्लुएफ विश्व च्याम्पियनसिपमा नयाँ राष्ट्रिय कीर्तिमान बनाएका छन्। पुरुष ९६ केजी तौलसमूहमा प्रतिस्पर्धा विशालले स्न्याच, क्लिन एन्ड जर्क र कुलमा गरी तीन नयाँ राष्ट्रिय कीर्तिमान बनाएको नेपाल भारोत्तोलन संघका अध्यक्ष रामकृष्ण श्रेष्ठले जानकारी दिए। विशालले स्न्याचमा १२६ केजी, क्लिन एन्ड जर्कमा १६५ र कुलमा २९१ केजी भार वहन गर्दै आफ्नै नाममा रहेको कीर्तिमान सुधार गरेका हुन्। यसअघि स्न्याचमा १२५, क्लिन एन्ड जर्कमा १६१ र कुलमा २८३ केजीको कीर्तिमान विशालकै नाममा थियो। आईडब्लुएफ विश्व च्याम्पियनसिपमै विकास भट्टले तीन नयाँ राष्ट्रिय कीर्तिमान बनाएका थिए। पुरुष ८१ केजी तौल समूहमा प्रतिस्पर्धा गरेका उनले स्न्याच, क्लिन एन्ड जर्क र कुलमा गरी तीन नयाँ राष्ट्रिय कीर्तिमान बनाएका थिए। विकासले आफ्नै नाममा रहेको तीनै कीर्तिमानमा सुधार गरेका थिए। नेपालले विश्व भारोत्तोलन च्याम्पियनसिप (आईडब्लुएफ) मा १६ वर्षपछि सहभागिता जनाएको हो। आईडब्लुएफ विश्व च्याम्पियनसिपमा नेपालका तीन पुरुष र दुई महिला गरी पाँच खेलाडीले सहभागिता जनाएका छन्। पुरुष ८१ केजीमा विकास भट्ट, ९६ केजीमा विशालसिंह विष्ट र १०९ केजीमा सागर भण्डारीले प्रतिस्पर्धा गर्ने छन्। यस्तै महिला ५५ केजीमा टिकामाया गुरुङ र ६४ केजीमा शारदा चौधरीले खेल्ने छन्।"
हालेपलाई चार वर्ष प्रतिबन्ध,"लन्डन : दुई पटककी ग्रान्ड स्लाम विजेता सिमोना हालेप चार वर्षका लागि प्रतिबन्धमा परेकी छन्। रोमानियाकी टेनिस स्टार हालेपलाई एन्टी डोपिङ नियमको उल्लंघन गरेको आरोपमा चार वर्षका प्रतिबन्ध गरिएको हो। एक स्वतन्त्र न्यायिक निकायले हालेपले जानीजानी एन्टी डोपिङ नियमको उल्लंघन गरेको ठहर गर्दै चार वर्षको प्रतिबन्ध लगाएको हो। सन् २०१८ मा फ्रेन्च ओपन र २०१९ मा विम्बल्डनको उपाधि जितेकी हालेपले आफूमाथि लगाइएको प्रतिबन्धका विरुद्ध खेलकुदको उच्च न्यायिक निकाय कोर्ट अफ आर्बिट्रेसन फर स्पोर्ट्स (सीएएस) मा अपिल गर्ने बताएकी छन्। म अहिले पनि निरन्तर रुपमा प्रशिक्षण लिइरहेको छु। ममाथि एक्कासी प्रतिबन्ध लगाइउको खबर सुन्दा स्तब्ध भएको छु। ममाथि लागेको झुटो आरोपको डटेर सामना गर्नेछु, उनले भनेकी छन्। पूर्व विश्व नम्बर एक हालेपको गत वर्ष डोपिङ परीक्षणका क्रममा पोजेटिभ देखिएको थियो। गत वर्ष अमेरिकी (यूएस) ओपन टेनिस प्रतियोगिताका दौरान उनले प्रतिबन्धित औषधी रोक्साडुस्ट्याट प्रयोग गरेको पाइएको थियो। सन् २०२२ मा पनि हालेपले एन्टी डोपिङको नियम उल्लंघन गरेको आरोप लागेको थियो। उनले नियमित रुपमा डोपिङ परीक्षणमा सहभागी नभएको पाइएको थियो। तर, त्यतिबेला गरिएको परीक्षणमा उनको पिसावमा रोक्साडुस्ट्याट पाइएको थिएन। रोक्साडुस्ट्याटको सेवनले रातो रक्त कोशिका उत्पादन क्षमतालाई उत्तेजित पार्ने जनाइएको छ। हालेपलाई सन् २०२२ को अक्टोबरदेखि अस्थायी निलम्बन गरिएको थियो। चार वर्षको प्रतिबन्ध उनको अस्थायी निलम्बनदेखि नै गणना हुने भएको छ। हालेप सन् २०२६ को अक्टोबर ७ सम्म कार्ट बाहिरै रहनेछिन्। त्यतिबेला उनी ३५ वर्षको हुनेछिन्। हालेपले यो निर्णयका विरुद्ध अन्तिमसम्म लडाईं लडिरहने बताएकी छन्। गत वर्ष मेरो खेल जीवनकै कठिन वर्ष रह्यो। ममाथि नसोचेको बज्रपात आइलाग्यो। मैले मेरो सम्पूर्ण जीवन टेनिसलाई समर्पित गरिसकेको छु। म यसबाट कहिले पनि टाढा हुन सक्तिनँ। तर, म आफ्नो लडाईं छाड्दिनँ। अन्तिमसम्म पनि लडिरहने छु, सन् २०१७१८ मा विश्व वरीयताको शीर्ष स्थानमा रहेकी हालेपले भनिन्, मैले कहिल्यै पनि जानीजानी कुनै पनि प्रतिबन्धित औषधीको सेवन गरेको छैन। त्यसैले यो निर्णयको डटेर सामना गर्नेछु। हालेपले सन् २०२२ को हार्ड कोर्ट सिजन अघि टिमको सिफारिसमा सप्लिमेन्ट लिएको र त्यसमा प्रतिबन्धित कुनै पनि सामग्रीको प्रयोग नभएको बताएकी छन्। तर, ती सप्लिमेन्टमध्ये एउटा सामग्रीमा रोक्साडुस्ट्याट मिलाइएको पाइएको उनले दाबी गरिन्। सप्लिमेन्ट उत्पादन कम्पनीलाई पनि कानुनी प्रक्रियामा ल्याउनका लागि तयारी गरिरहेको उनले जानकारी दिइन्। सन् २०२३ को सुरुवातको परीक्षण नेगेटिभ आएको थियो। तर, त्यसपछिका साप्ताहिक परीक्षणहरू भने लगातार पोजेटिभ देखिएको थियो, उनले भनिन्, म स्वच्छ र निष्पक्ष खेलमा विश्वास गर्दछु। एक खेलाडीका रुपमा दुई दशक बिताएको छु। सयौं प्रतियोगिता खेलेको छु भने दुई वटा त ग्रान्डस्लाम नै जितेको छु। मेरो शरीरमा पाइएको भने रोक्साडुस्ट्याटको परीक्षणका लागि दुई सयभन्दा बढी रक्त परीक्षण गरेको थिएँ। लगभग त्यही मात्रामा पिसावको पनि परीक्षण गरेको थिएँ। ती सबै नेगेटिभ पाइएको थियो। प्रोफेसनल टेनिस प्लेयर संघले हालेपको परीक्षण पटकपटक ढिला गरिएको उल्लेख गर्दै हालेपको कानुनी लडाईंमा पूर्ण रुपमा सहयोग गर्ने प्रतिवद्धता जनाएको छ।"
खेलाडीका लागि घोषणा गरिएको पुरस्कार रकम शुक्रबारको मन्त्रिपरिषद् बैठकले निकासा गर्ने,"असोज ६ गतेदेखि २१ गतेसम्म चीनको हाङ्झाओमा आयोजना गरिएको १९ औँ एसियाली खेलकुद प्रतियोगितामा विश्वका ४५ देशको सहभागिता रहनेछन्। काठमाडौं : प्रधानमन्त्री पुष्पकमल दाहाल (प्रचण्ड)ले खेलाडीका लागि घोषणा गरिएका पुरस्कार रकम शुक्रबार बस्ने मन्त्रिपरिषद्को बैठकले निकासा गर्ने बताएका छन्। १९ औँ एसियाली खेलकुद प्रतियोगितामा सहभागी हुने खेलाडीहरुलाई बिदाई गर्न बिहीबार बालुवाटारमा आयोजित कार्यक्रममा प्रधानमन्त्री प्रचण्डले केही प्राविधिक र नीतिका कारण घोषित पुरस्कार निकासामा ढिलाई नभएको भन्दै शुक्रबारको मन्त्रिपरिषद्को बैठकले सबै रकम निकासा गर्ने बताएका हुन्। खेल क्षेत्रको विकास राष्ट्र विकासको महत्वपूर्ण आधार भएको भन्दै प्रधानमन्त्री प्रचण्डले यस क्षेत्रसँग सम्बन्धित सम्पूर्ण नीतिहरूको प्रभावकारी कार्यान्वयन गर्न, अपर्याप्त नीतिहरू निर्माण गर्न र संस्थागत एवं संरचनागत विकासका साथै क्षमता अभिवृद्धि गर्न सरकार प्रतिबद्ध रहेको बताए। उनले खेल क्षेत्रमा लगानी वृद्धि गर्ने, खेलाडीहरूको आत्मस्वाभिमान, प्रोत्साहन, पुरस्कारका साथै वृत्तिविकासमा थप योगदान गर्ने, राज्यको भूमिकालाई थप प्रभावकारी र जिम्मेवार बनाउन सरकार प्रयत्नशील रहने धारणा राखे। असोज ६ गतेदेखि २१ गतेसम्म चीनको हाङ्झाओमा आयोजना गरिएको १९ औँ एसियाली खेलकुद प्रतियोगितामा विश्वका ४५ देशको सहभागिता रहनेछन्। जसमा नेपालको तर्फबाट २९ खेलमा १२७ जना महिला र १२६ जना पुरूष गरी २५३ जना खेलाडीले प्रतिस्पर्धा गर्नेछन्। यो पनि पढ्नुहोस विजेता खेलाडीलाई प्रतिव्यक्ति २ लाख पुरस्कार दिने प्रधानमन्त्रीको घोषणा खेलाडीले घोषित पुरस्कार नपाएको प्रश्नबारे प्रधानमन्त्रीले उत्तर नै दिएनन् क्रिकेट खेलाडीले १६ महिनापछि पाए सरकारले घोषणा गरेको पुरस्कार"
फाइनलमा पुग्न एसिया कपमा पाकिस्तान र श्रीलंका भीड्दै,काठमाडौं : एसिया कपमा आज आयोजकद्वय पाकिस्तान र श्रीलंका भीड्ने भएको छ। सवा तीन बजे सुरू हुने खेलमा बाजी मार्ने टोली फाइनलमा प्रवेश गर्नेछ। आगामी आइतबार हुने फाइनलका लागि भारतले यसअघि नै स्थान पक्का गरेको छ। उसले सुपर फोरमा पाकिस्तान र श्रीलंकालाई हराउँदै फाइनल यात्रा तय गरेको थियो। भारतले भोलि बंगलादेशसँग खेल्नेछ। यता पाकिस्तान र श्रीलंका एकएक खेल जितेका छन् भने एकएक पराजित भएका छन्। दुवै टोलीले बंगलादेशलाई हराएको थियो भने भारतसँग पराजित भएको थियो। रनरेटका आधारमा श्रीलंका २ अंकसहित दोस्रो स्थानमा छ भने पाकिस्तान दुई अंक भए पनि रनरेटको आधारमा तेस्रो नम्बरमा छ। विजेता टोली फाइनल यात्रा तय गर्ने पक्कापक्की छ। यदि खेल वर्षाले अवरुद्ध भए रनरेटका आधार श्रीलंका फाइनमा पुग्नेछ। यसपटक नेपाल पहिलोपटक एसिया कपमा सहभागी भएको थियो। नेपाल पाकिस्तान र भारतसँग पराजित भएको थियो।
आर्जनलाई स्वर्ण,"काठमाडौं : स्युचाटार तेक्वान्दो डोजाङका आर्जन श्रेष्ठले ११औं कोरियन एम्बेस्डर खुला अन्तर्राष्ट्रिय तेक्वान्दो प्रतियोगितामा स्वर्ण जितेका छन्। बिहीबारबाट सुरु प्रतियोगिताको पुरुष क्याडेट व्यक्तिगत पुम्सेमा आर्जनले स्वर्ण जितेका हुन्। गोदावारी इन्टरनेसनल फिटनेस तेक्वान्दोका निरब महर्जन दोस्रो र एब्सुलुटका सचिन विक र हात्तिवनका विलोभ क्षत्री तेस्रो भए। नेपालस्थित दक्षिण कोरियाली दूतावास र नेपाल तेक्वान्दो संघको संयुक्त आयोजनामा भइरहेको प्रतियोगिताको क्याडेट महिला व्यक्तिगत पुम्सेमा बंगलादेशकी सुहा रायेफा पहिलो, एब्सुलुटकी प्रतिक्षा राणा दोस्रो तथा गोदावारीकी सर्गम थापा र प्रकृति प्रजा तेस्रो भए। सन् २००३ देखि सुरु भएको प्रतियोगिताको अहिलेसम्म १० वटा संस्करण सम्पन्न भइसकेको छ। ११औं संस्करणमा ७११ महिला र १०६७ पुरुष गरी एक हजार सात सय ७८ खेलाडीले प्रतिस्पर्धा गर्ने नेपाल तेक्वान्दो संघले जनाएको छ। प्रतियोगितामा पुम्सेमा २५ र ग्यरोगीमा ३२ गरी ५७ स्वर्ण पदकका लागि प्रतिस्पर्धा हुनेछ। यसअघि नेपाली खेलाडी मात्र सहभागी हुँदै आएकोमा यस पटक भारत र बंगलादेशका खेलाडी पनि सहभागी भएका छन्। प्रतियोगितामा भारतबाट ३५ र बंगलादेशबाट ३३ खेलाडी सहभागी भएका छन्। प्रतियोगिताका उत्कृष्ट खेलाडीलाई कोरियामा हुने विश्व कोरियन एम्बेस्डर प्रतियोगितामा सहभागी गराइने संघले जनाएको छ। प्रतियोगिता आयोजनाका लागि संघका उपाध्यक्ष चन्दको संयोजकत्वमा ३५ सदस्यीय आयोजक समिति गठन गरिएको छ । प्रतियोगिता सञ्चालन गर्न देशभरका ६० जना निर्णायक, १५ जना प्राविधिक र ३५ जना स्वयंसेवक परिचालन गरिएको छ। प्रतियोगिताको युवा तथा खेलकुदमन्त्री डिकबहादुर लिम्बू र नेपालका लागि दक्षिण कोरियाका राजदूत ताइयोङ पाकले संयुक्त रुपमा उद्घाटन गरेका थिए।"
मेसीबिनै अर्जेन्टिनाको प्रभावशाली जित,बोलिभिया : अर्जेन्टिनाले सुपर स्टार लियोनल मेसीबिनै सन् २०२६ मा हुने फिफा विश्वकपको छनोटमा प्रभावशाली जित निकालेको छ। विश्वकप विजेता अर्जेन्टिनाले बुधबार भएको छनोट खेलमा बोलिभियालाई ३० गोलले पराजित गरेको हो। समुन्द्र सतहभन्दा तीन हजार ६ सय मिटरमाथि रहेको बोलिभियाको राजधानी लापाजमा भएको खेल अर्जेन्टिनाले तुलनात्मक रुपमा सहज जित निकालेको हो। यसअघिका खेलमा चुनौतीपूर्ण नतिजा निकाल्दै आएको अर्जेन्टिनाले कप्तान एन्जल डी मारियाको उत्कृष्ट प्रदर्शनमा बोलिबियामाथि सहज जित निकालेको हो। खेलको ३१औं मिनेटमा अर्जेन्टिनाले एन्जो फर्नान्डेजको गोलमा अग्रता लिएको थियो। उनले कप्तान डी मारियाको पासमा गोल गरेका थिए। रोबर्टो फर्नान्डेजले पहिलो हाफमै रातो कार्ड पाएपछि बोलिभिया १० खेलाडीमा समेटिएको थियो। ४२औं मिनेटमा निको टाग्लियाफिकोले गोल गर्दै अर्जेन्टिनाको अग्रता दोब्बर बनाए। दोस्रो हाफको ८३औं मिनेट निको गोन्जालेजले गोल गर्दै अर्जेन्टिनाको जित सुनिश्चित गरेका थिए। यस्तै अर्को खेलमा ब्राजिलले घरेलु टोली पेरुलाई १० गोलले हरायो। ब्राजिलको संघर्षपूर्ण जितमा मार्किन्हसले ९०औं मिनेटमा गोल गरेका थिए। मार्किन्हसले नेमारको कर्नरलाई सदुपयोग गर्दै हेड गोल गरेका थिए।
मध्यभोटेकोसी जलविद्युत् अन्तिम चरणमा,"सिन्धुपाल्चोक : सिन्धुपाल्चोकको बाह्रबिसे नगरपालिका ५ जम्बुमा निर्माणाधीन १०२ मेगावाटको मध्यभोटेकोसी जलविद्युत्् आयोजनाको निर्माण अन्तिम चरणमा पुगेको छ। आयोजनाका अनुसार निर्माण कार्य ९९९ प्रतिशत पूरा भइसकेको छ। यो आयोजनाको बिजुली सिन्धुपाल्चोकको बाह्रबिसे सबस्टेसनदेखि रामेछापको न्यु खिम्ती हुँदै ढल्केबर पुर्याउने र अर्को बाह्रबिसेदेखि काठमाडौंको लप्सीफेदी सबस्टेसन हुँदै राष्ट्रिय प्रसारण लाइनमा जोड्ने गरी काम भइरहेको छ। कुल १२ अर्ब २२ करोड ३७ लाख अनुमानित लागत रहेको आयोजनामा हालसम्म आयोजनाको अद्यावधिक अनुमानित लागत निर्माण अवधिको ब्याजबाहेक १५ अर्ब ३ करोड २ लाख ९० रुपैयाँ रहेको छ। चिलिमे जलविद्युत्को अगुवाइमा २०७० सालबाट सुरु भएको आयोजना २०७३ जेठमा पूरा गर्ने लक्ष्य राखिएको थियो। २०७२ सालको भूकम्प, नाकाबन्दी, कोरोना कारण सात वर्ष पर धकेलिएको यो आयोजना अब भने पूरा हुन थालेको हो। कात्तिकसम्ममा हाम्रो काम सबै सकिन्छ, आयोजनाका प्रमुख कार्यकारी अधिकृत रामगोपाल शिवाकोटीले भने, त्यसपछि उत्पादन भएको बिजुली प्रसारण लाइनमा जोडिनेछ। २०७९ साउनमा ७ किलोमिटर लामो सुरुङ छेडिएपछि (ब्रेक थ्रु) हाल विद्युत् उत्पादनको अन्तिम तयारी भइरहेको आयोजनाले जनाएको छ। सुरुङ फिनिसिङ हुन अलि ढिलाइ भएको थियो। अहिले फिनिसिङ सकिएकोले मेसिनहरू जोड्ने र जाँच गर्ने काम भइरहेको छ, आयोजनाका वरिष्ठ सिभिल इन्जिनियर विष्णु नवीनदीप बीसीले भने, कात्तिकको सुरुमै आयोजना सम्पन्न हुन्छ। करिब दुई वर्षअघि नयाँ व्यवस्थापन नियुक्त भएपछि भने कामले गति लिएको थियो। आयोजनामा कर्मचारी सञ्चय कोषको ऋण छ। त्यस्तै, आयोजनामा चिलिमे जलविद्युत् कम्पनीको ३७ प्रतिशत, नेपाल विद्युत् प्राधिकरणको १० प्रतिशत, सिन्धुपाल्चोकका ४ इन्भेस्टमेन्ट कम्पनीको ४ प्रतिशत, कर्मचारी सञ्चयकोषका सञ्चयकर्ता र कर्मचारीको २०५० प्रतिशत, सिन्धुपाल्चोकवासीको १० प्रतिशत र सर्वसाधारणको १५ प्रतिशत लगानी छ। आयोजनाबाट वार्षिक रूपमा ५४ करोड २२ लाख युनिट विद्युत् उत्पादन हुने जनाइएको छ। प्राधिकरणले आयोजनाको विद्युत् हिउँद र वर्षायाममा प्रतियुनिट क्रमशः ८४० र ४८० मा खरिद गर्नेछ। यसबाट कम्पनीलाई वार्षिक २ अर्ब ९० करोड रुपैयाँ आम्दानी हुनेछ। यहाँबाट उत्पादन भएको बिजुली आठ वर्षसम्म पीपीएमा जान्छ, प्रमुख कार्यकारी अधिकृत शिवाकोटीले भने, लगानीकर्तालाई यसले राम्रो मुनाफा दिनेछ। प्रसारण लाइनमा जोड्न समस्या धेरै हन्डर र ठक्कर खाएको आयोजना पूरा हुन लाग्दा पनि यसको अर्काे चुनौती भने टरेको छैन। आयोजना सम्पन्न हुन लाग्दा पनि बिजुली लैजाने प्रसारण लाइन भने निर्माण भइरहेको छ। २०७६ असारदेखि नै काम सुरु भएको न्यु खिम्ती बाह्रबिसे ४ सय केभी प्रसारण लाइनको काम हालसम्म ८५ प्रतिशतमात्रै सम्पन्न भएको आयोजनाले जनाएको छ। त्यसैगरी बाह्रबिसेदेखि काठमाडौंको लप्सेफेसीसम्म ४ सय केभीकै प्रसारण लाइन यही असोजमा पूरा हुनुपर्नेमा हालसम्म जम्मा ५८ प्रतिशत मात्रै पूरा भएको छ। हामीले निर्माण पूरा गरे पनि प्रसारण लाइनमा जोड्नका लागि बाह्रबिसेलप्सेफेदी प्रसारण लाइनको निर्माण सम्पन्न भइनसकेकाले उत्पादन खेर जाने हो कि भन्ने चिन्ता छ, आयोजनाका प्रमुख कार्यकारी अधिकृत शिवाकोटीले भने। प्रसारण लाइन आउँदो पुसभित्र सम्पन्न हुने साइड इन्जिनियर सुदीप चालिसे बताउँछन्। प्रसारण लाइनका १ सय ८ टावर बनिसकेको छ, ४६५ किलोमिटर तार बिछ्याउनु पर्नेमा १६ किलोमिटर बिछ्याइसकिएको छ, चालिसेले भने, वातावरण अनुकूल भए डिसेम्बरसम्ममा काम सम्पन्न हुन्छ। काठमाडौंको लप्सेफेदीमा भने स्थानीयको अवरोध कायमै छ। जसका कारण समस्या उत्पन्न भएको खिम्तीबाह्रबिसेलप्सेफेदी विद्युत् प्रसारण आयोजनाका प्रमुख नीतिश पौडेल बताउँछन्। बाह्रबिसेबाट लप्सेफेदी हुँदै काठमाडौं बिजुली ल्याउने हाम्रो योजना रहेको छ, तर अहिले लप्सेफेदीमा स्थानीयले अवरोध गरिरहेका छन्, उनले भने, त्यसले गर्दा त्यो लाइन बनेता पनि समयमै जोड्न समस्या देखिएको छ। उत्पादनको अन्तिम तयारीमा रहेकोमध्ये भोटेकोसीको विद्युत् आयोजनाको उत्पादन खेर जान नदिन प्रयास भइरहेको उनले बताए। हामीले तत्कालको समस्या समाधान गर्न बाह्रबिसेदेखि लामोसाँघुसम्म वैकल्पिक रूपमा १३२ केभीको प्रसारण लाइन बनाएर यो प्रसारण लाइन सम्पन्न नहुँदासम्म त्यहाँबाट जोड्ने योजना बनाएका छौं, आयोजना प्रमुख पौडेलले भने, यसो हुँदामध्ये भोटेकोसीले उत्पादन गरेको विद्युत् खेर जाँदैन।"
नेपालमा लगानी बढाउन चिनियाँ निजी क्षेत्रलाई आग्रह,"काठमाडौं : नेपाल चेम्बर अफ कमर्सले नेपालमा लगानी बढाउन चिनियाँ निजी क्षेत्रलाई आग्रह गरेको छ। प्रधानमन्त्री पुष्पकमल दाहालको चीन भ्रमण अघि चेम्बरले चिनियाँ निजी क्षेत्रसँग दुई पक्षीय आर्थिक एवं व्यापारिक सम्बन्धबारे छलफल गरेको हो। जमलस्थित चेम्बर भवनमा आयोजित कार्यक्रममा अध्यक्ष राजेन्द्र मल्लले नेपालको जलविद्युत, कृषि, सूचना प्रविधि, पूर्वाधार विकास लगायतका क्षेत्रमा लगानी गर्न चिनियाँ निजी क्षेत्रलाई आग्रह गरे। अध्यक्ष मल्लले भने, नेपाल चीनबीचको सम्बन्ध कुटनीतिक र आर्थिक दृष्टिकोणले निकै महत्वपूर्ण छ। पछिल्लो समय चिनियाँ लगानी आउने क्रम पनि उच्च छ, खासगरी उत्पादनवृद्धि, रोजगारी सिर्जना गर्ने महत्वपूर्ण परियोजनामा लगानीका लागि आग्रह गर्दछु। लगानीका लागि हुने नीतिगत कठिनाई अन्त्यका लागि सरोकारवाला सरकारी निकायमा नेपाल चेम्बर अफ कमर्सले पहल गर्ने अध्यक्ष मल्लले बताए। उनले नेपालचीन बीचको व्यापार सम्झौतालाई समय सापेक्षा पुनरावलोकन गरेर व्यापार सहजीकरण गर्नुपर्नेमा जोड दिए। नेपालचीनबीच यसअघि भएको पारवहन सम्झौताको प्रभावकारी कार्यन्वयन एवं उत्तरी छिमेकीसँगको सीमामा सुविधा सम्पन्न सडक पूर्वाधार निर्माण गर्नुपर्छ। अध्यक्ष मल्लले भने चीनसँगको सीमामा सुविधा सम्पन्न सडक पूर्वाधार निर्माण गरेर तातोपानी, केरुङ जस्ता भन्सार नाकाहरुमा स्तरोन्नति गरिनुपर्दछ। भन्सार नाकाहरुमा अन्तर्राष्ट्रियस्तरको क्वारेन्टीन ल्याब राखेर नेपालको निर्यात वृद्धि गर्नुपर्नेमा उनले जोड दिए। नेपालबाट चीनमा वार्षिक २ खर्व रुपैयाँ हाराहारीमा निर्यात सम्भावना रहेको विभिन्न अध्ययनले देखाएकोले त्यसको लाभ लिनुपर्ने उनको भनाइ छ। प्रधानमन्त्रीको चीन भ्रमणका क्रममा दुई मुलुकबीच व्यापार सहजीकरण गर्ने विषयलाई उच्च प्राथमिकतामा राख्ने गरी चेम्बरले सुझाव समेत दिएको छ। चेम्बरसँगको छलफलका क्रममा चिनियाँ निजी क्षेत्रका उच्चस्तरीय प्रतिनिधीले नेपालमा लगानीका लागि भइरहेको नीतिगत कठिनाईबारे जिज्ञासा राखेका थिए। दुई मुलुकबीच आर्थिक र कुटनीतिक सम्बन्ध उच्चस्तरीय रहेको उनीहरुको भनाई छ। हेन इन नेतृत्वमा चिनियाँ निजी क्षेत्रको उच्चस्तरीय टोली नेपाल भ्रमणमा आएको थियो।"
सुन तस्करीमा कसको भूमिका के थियो ?,"सेटिङ मिलाउने दावा छिरिङ (तिब्बती मूलका बेल्जियन) सुन ल्याउने चिनियाँ एलेक्स भन्ने याओ फुचेङ (मुख्य अभियुक्त) नेङकाई ली, सेग फा दिङ अली भन्ने वेन ती सुङ ली लिन जिक्वाङ तस्करका सहयोगी कृष्णकुमार श्रेष्ठ (ट्रान्स ग्लोबलका सञ्चालक) पुष्करराज भट्ट (ट्रान्स ग्लोबलका सञ्चालक) राजनकुमार श्रेष्ठ (एलिस ट्रान्स ग्रूपका सञ्चालक) छिरिङ थुप्तिन (तिब्बती मूलका भारतीय नागरिक) रामकुमार भुजेल (सुन गोदाममा लैजाने) हर्कराज राई सुन (गोदाममा लैजाने) दावा छिरिङका साझेदार किशोर बस्नेत रेडी ट्रेडका सञ्चालक दिलीप भुजेल भन्सार एजेन्ट राजेन्द्रकुमार राई यादव पराजुली रुक्मिना सुब्बा (हाजिरीमा रिहा) सुदर्शन गौतम सामान छुटाउने कर्मचारी सन्तोष चन्द (अधिकृत) पुष्पा जोशी (अधिकृत) गणेश पौडेल (अधिकृत) कमल परियार (नासु) वीरेन्द्र नेपाली (नासु) सरोज श्रेष्ठ (नासु) कुमार ढकाल (खरिदार) ट्याक्सी ड्राइभर अशोक लामा चिनियाँलाई घर खोज्ने नरेश तामाङ तस्कर भगाउने भूमिका तियान मी र वेन योङ (ठमेलमा रेस्टुराँ सञ्चालक) व्यापारी र भारतसम्म पुर्याउने सुमन खरेल शिव सर्राफ"

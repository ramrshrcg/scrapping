शीर्षक,विवरण
तुल्सीलालको तागत,"साउन ६ गते नेपालका प्रथम जननिर्वाचित प्रधानमन्त्री विश्वेश्वरप्रसाद कोइरालाको ४१औं स्मृति दिवस र साउन ७ गते नेपाल कम्युनिस्ट पार्टीका संस्थापक महासचिव पुष्पलाल श्रेष्ठको ४५औं स्मृति दिवस मनाइएको छ। नेपाल कम्युनिस्ट पार्टीको तृतीय महाधिवेशनद्वारा निर्वाचित महासचिव र नेपालमा सम्पन्न पहिलो आमनिर्वाचनद्वारा स्थापित संसद्मा नेकपा संसदीय दलका नेता नेपालको लोकतान्त्रिक कम्युनिस्ट एवं अमात्यको २६ औं स्मृति दिवस किसान आन्दोलनका अगुवा कमरेड तुल्सीलाल आज साउन १७ गते पर्छ। वनारसमा पुष्पलाललाई भेटेपछि तुल्सीलाल नेपाल कम्युनिस्ट पार्टीको सदस्य बने। उनी २००६ भदौ ३० गते बनेको पहिलो केन्द्रीय संगठन कमिटी सदस्य बने। पहिलो केन्द्रीय संगठन कमिटी गठन भएको दिन जारी घोषणापत्रमा जमिन्दारहरूको जमिन जफत गरी किसानहरूमा वितरण गर्ने तथा नेपालमा समाजवाद स्थापना गर्ने उल्लेख थियो। कम्युनिस्ट पार्टीबाट मनमोहन अधिकारी, केपी शर्मा ओली, पुष्पकमल दाहाल प्रचण्ड, माधवकुमार नेपाल, झलनाथ खनाल, बाबुराम भट्टराई गरी आधा दर्जन प्रधानमन्त्री बनिसकेका छन्। कम्युनिस्ट पार्टीको नेतृत्वमा सरकार बनेको अवधिमा वृद्धभत्तालगायत कयौं सामाजिक सुरक्षाका कार्यक्रम लागू गरिएको थियो। तर क्रान्तिकारी भूमि सुधारद्वारा कति किसानले जमिन प्राप्त गरे ? सर्वहारा मजदुर, गरिब किसान, भारी बोक्ने कुल्ली, ठेलागाडावाल आदिको जीवनमा कति परिवर्तन आयो ? कम्युनिस्ट पार्टीको पहल, प्रभाव र अगुवाइमा समाजवाद स्थापनाको उद्देश्यलाई नेपालको संविधान २०७२ मा समावेश गराए पनि समाजवाद प्राप्तिका लागि आवश्यक पर्ने आधार तयार हुन सकेन। भारतमा दासताबाट नागरिकलाई मुक्त गराउने जुलुसबाटै उनी गिरफ्तार भए। फलस्वरूप उनलाई कठोर यातनासहित ६ महिना जेल सजाय दिइयो। उनी पक्राउ परेको तेस्रो दिन उनको पिताजीको देहान्त भयो। जेलमा छँदै उनको पहिलो श्रीमतीको मृत्यु भयो। २००७ सालमा राणा, नेपाली कांग्रेस र राजाबीच सम्पन्न त्रिपक्षीय सम्झौताको विरोध गरेको अभियोगमा रक्सौलबाट गिरफ्तार भई महिना भागलपुर जेलमा बन्दी भए। तराईमधेसका विभिन्न जिल्लाका मिटरब्याजपीडितहरू १०१२ दिनसम्म पैदल हिँडेर काठमाडौं आइपुगे। लामो समयसम्म जारी आन्दोलन मिटरब्याजसम्बन्धी विधेयक प्रतिनिधिसभा र राष्ट्रियसभाद्वारा पारित भएर राष्ट्रपतिले लालमोहर लगाइसकेका छन्। त्यसैले अहिले केही मत्थर भएको छ। धेरैलाई आश्चर्य लाग्न सक्छ कि काठमाडौं उपत्यकाको एउटा नेवार समुदायमा जन्मेर हुर्केको र स्नातकोत्तर तह हासिल गरेका तुल्सीलालले ६०६५ वर्षअघि बारा, सर्लाही र रौतहट जिल्लामा तिनै मिटरब्याजपीडित किसानलाई जागृत गरी आन्दोलन गराएका थिए। पछि उनी नेपाल कम्युनिस्ट पार्टीको नेतृत्वमा आबद्ध भएपछि पार्टीको निर्णयअनुसार अखिल नेपाल किसान संघको अध्यक्षमा तुल्सीलाल अमात्य नियुक्त भएका थिए। त्यसैबेलादेखि रौतहट, बारा, सर्लाही र महोत्तरी पुगी किसानलाई संगठित गर्न थालेका थिए। यस आन्दोलनमा ती जिल्लाबाट तीन लाख किसानको सक्रिय सहभागिता थियो। त्यस बखत दुई करोडबराबरको जाली तमसुकलाई सार्वजनिक रूपमा जलाइएको थियो। यस आन्दोलनका नाराहरू थिए, जाली तमसुक रद्द गर। जाली फटाहालाई दण्ड देऊ। मोहियानी हक कायम गर आदि। यही आन्दोलनको रापतापका कारण २०१५ सालको संसदीय निर्वाचनमा नेपाल कम्युनिस्ट पार्टीले जितेका चार सिटमध्ये दुई सिट रौतहटबाट थियो। संसद्मा गण्डक सम्झौता, बिर्ता उन्मूलन र प्रगतिशील मालपोत, भारतबाट वनस्पति घिउको आयातविरुद्ध संसद्मा आवाज उठाए। सोबापत उनलाई सुरक्षा कानुनअन्तर्गत गिरफ्तार गरी नजरबन्दसमेत गरिएको थियो। नेकपाका तत्कालीन महासचिव केशरजंग रायमाझीले राजाको कदमको समर्थन गरी पार्टीलाई आत्मसमर्पणवादी बाटोमा लगेकाले तुल्सीलाल र पुष्पलालले अन्तरजोन सामञ्जस्य समिति गठन गरे। २०१९ वैशाखमा नेकपाको तेस्रो महाधिवेशन भारतको वनारसमा आयोजना गरिएको पाइन्छ। उक्त महाधिवेशनले तुल्सीलालद्वारा प्रस्तुत राष्ट्रिय प्रजातन्त्रको कार्यक्रम पारित गरी उनलाई सर्वसम्मत रूपले महासचिवमा निर्वाचित गर्यो। यसरी नेकपालाई क्रान्तिकारी धारमा उभ्याउन तुल्सीलालको अहम् भूमिका रहेको पाइन्छ। २०४६ फागुन ७ गतेदेखि सञ्चालन भएको ऐतिहासिक जनआन्दोलनको दौरान कम्युनिस्ट पार्टीको रातो झण्डा हातमा लिएर सडकमा आउने उनी पहिलो नेता हुन्। तत्कालै पञ्चायती शासकहरूले उनलाई गिरफ्तार गरी जेल चलान गरेका थिए। जनआन्दोलनको सफलताको फलस्वरूप नेपालमा बहुदलीय व्यवस्थाको स्थापना भएपछि मात्र उनी जेलमुक्त भए। राणाशाही विरोधी आन्दोलन होस् वा निरंकुश पञ्चायत विरोधी आन्दोलन, किसान आन्दोलन होस् वा राष्ट्रियताको आन्दोलन, उनी सधैं अग्रपंक्तिमा रहेर निस्वार्थ र अविछिन्न रूपले अघि बढिरहे। राजनीतिक संघर्षको दौरान राणाकालमा दुई पटक र पञ्चायतकालमा एक पटक गरी तीन पटक सर्वस्वहरण गरिएको थियो। तुल्सीलाल अमात्यले अपनाएको जीवनशैली र सिद्धान्तप्रतिको निष्ठा एवं प्रतिबद्धतालाई अनुसरण गर्न सकेमा नेपालमा समाजवाद निर्माणको सही बाटो अघि बढ्छ।  क्षेत्री, तुल्सीलाल स्मृति प्रतिष्ठानका महासचिव हुन्।"
सवाल राष्ट्रिय सुरक्षा नीतिको,"राष्ट्रिय सुरक्षा नीतिलाई पूर्णता दिँदै राज्य व्यवस्था सञ्चालन विधिलाई दरिलो र भरपर्दो बनाउन सकिन्छ। नेपाल राष्ट्रको अस्तित्वको सुरक्षा इतिहासकालदेखि वर्तमान राज्यराष्ट्र बन्दासम्म पनि चुनौती र चासोको विषय बन्दै आएको छ। अहिले २१औं शताब्दीमा आउँदा बाह्य प्रत्यक्ष आक्रमणको भन्दा पनि बाह्य स्वार्थ अनुकूल अप्रत्यक्ष हस्तक्षेप र हाम्रो आन्तरिक कमजोरीका कारण नेपालको अस्तित्वमाथि खतरा बढ्दै गएको छ। राष्ट्रिय सुरक्षा नीतिको आवश्यकता र अवस्था : राष्ट्रिय सुरक्षा नीति भनेको अति महत्त्वपूर्ण राष्ट्रिय हित, स्वार्थ र चासोसँग सम्बन्धित सम्पूर्ण विषय र पक्षहरूको सुरक्षाको मूलनीति हो। विश्वव्यापी मान्यताअनुसार राष्ट्रले रहनबस्न पाउने अधिकार आदिको सुरक्षा पनि पर्छ। यही आधारमा राष्ट्रले आफ्नो राष्ट्रविशेष सुरक्षा नीतिलाई अंगीकार गरेका हुन्छन्। सिद्धान्तत : राष्ट्रिय सुरक्षा नीति संविधानपछिको दोस्रो महत्त्वपूर्ण राष्ट्रिय दस्तावेज हो। संविधानले बोल्न, व्याख्या गर्न र प्रष्ट्याउन नसकेका नीतिगत कुराहरू यो नीतिले विस्तार र विस्तृत रूपमा समेट्छ र अधिकारसहित कार्यान्वयनमा ल्याउने औकात राख्छ। राष्ट्रिय सुरक्षा नीतिले संविधानलाई पूर्णता दिन्छ। २०७३ सालमा रक्षा मन्त्रालयले तयार पारेको पहिलो राष्ट्रिय सुरक्षा नीति परिमार्जनसहित नयाँ नीति (२०७५) को रूपमा आइसकेको छ। तर, यो सार्वजनिक भएको छैन जुन आफैंमा आधारभूत मान्यताको बर्खिलाप हो। राष्ट्रिय सुरक्षा भनेको सार्वजनिक विषय पब्लिक गुड्स हो भने विशिष्ट गोप्यताको विषयबाहेक यस्तो नीतिको अत्यधिक अंश श्वेतपत्रमा प्रकाशित हुनुपर्छ। नेपालको यो नीतिले पूर्णता पाउन नसकेका कारण कार्यान्वयनमा जान सक्ने हैसियत राख्दैन। यो लाटो दस्तावेज डम्ब पेपरको रूपमा मात्र रहिआएको छ। नीतिलाई प्रभावकारी तथा कार्यान्वयनयोग्य बनाउने पहिलो सर्त भनेको नै यसलाई पूर्णता दिने हो। यसको जिम्मेवारी राष्ट्रिय सुरक्षा परिषद्, रक्षा मन्त्रालय, गृह मन्त्रालय, तथा जंगी अड्डाको हो। पूर्णता दिने कार्यदिशा : अहिले मूल सुरक्षा नीतिले पहिचान गरेको हरेक राष्ट्रिय हित, चासो र स्वार्थका विषयहरूलाई राष्ट्रिय हित अनुकूल र बलियो बनाउन विविध मन्त्रालय, विभाग र सरोकारवाला निकायहरूमा प्रशस्त काम भइसकेका छन्। ऐन र कानुनहरू पनि बनेका छन्। अब पूर्णता दिन यिनै भए, गरेका कार्य तथा नीतिहरूको संकलन, समीक्षा र परिमार्जनसहित आवश्यकतानुसार थप नीतिसमेतको तर्जुमा गरी एकीकृत हिसाबमा विस्तृत तथा व्यावहारिक नीति बनाउने नै हो। यसका लागि निम्न काम गर्नुपर्ने हुन्छ : हरेक विषय तथा शीर्षक विशेषमा भए, गरेका सबै नीतिगत कार्यहरूलाई राष्ट्रिय सुरक्षा नीतिको खाकाभित्र उपयुक्त स्थानशीर्षकमा मिल्ने गरी समन्वयात्मक तथा कार्यान्वयन योग्य ढंगबाट सूत्रबद्ध गर्ने। बाझिएका, दोहोरिएका र विविध निकायसँग जोडिएका अन्तरसम्बन्धित क्रस कटिङ विषयका नीतिहरूमा समन्वय गरी परिमार्जन गर्ने। आवश्यकतानुसार थप विषय तथा नयाँ नीतिगत सिफारिस गर्नुपर्ने भएमा सो गर्ने। सम्भाव्य नयाँ विषयहरूलाई सम्बोधन गर्न लचक नीतिगत संयन्त्रको पनि व्यवस्था गर्ने। आपत्कालीन, अति महत्त्वपूर्ण र विशिष्ट परिस्थिति सिर्जना भएको अवस्थामा सम्बोधन गर्न सक्ने नीतिगत प्रावधानको व्यवस्था गर्ने। हरेक विषयगत नीतिलाई कार्यान्वयनमा ल्याउन सकिने गरी विस्तृत व्यावहारिक नीति, परिपूरक नीति तथा परिशिष्टसहित मोटो दस्तावेज तयार गरी राष्ट्रिय सुरक्षा नीतिलाई पूर्णता दिने। यसरी तयार पारिएको सुरक्षा नीतिलाई दृढतापूर्वक लागू गरी राज्य व्यवस्था सञ्चालन गर्ने। आई पर्न सक्ने अन्य विषयको हकमा सम्बन्धित मन्त्रालय तथा विषय विज्ञहरूको परामर्शमा नीतिहरू बनाई प्रक्रिया पूरा गरी लागू गर्नेे। राष्ट्रिय सुरक्षा परिषद (रासुप) : संविधानले नेपालको समग्र हित, सुरक्षा र प्रतिरक्षासम्बन्धी नीति तर्जुमा गर्न राष्ट्रिय सुरक्षा परिषद्को व्यवस्था गरे तापनि यो फगत नेपाली सेनाको परिचालन वा नियन्त्रणको विषयमा मन्त्रिपरिषद्लाई सिफारिस गर्ने थलोको रूपमा मात्र सीमित छ। जबकि परिषद्को बनावट नै सानो मन्त्रिपरिषद् जस्तो छ। नेपाली सेनाको संगठनलाई नेपालको स्वतन्त्रता, सार्वभौमसत्ता, भौगोलिक अखण्डता, स्वाधीनता र राष्ट्रिय एकताको रक्षाको जिम्मा दिए तापनि परिषद्ले सो कार्य गर्नगराउन सकेको छैन। अन्य सुरक्षा निकायबारे त प्रस्ट नीतिसमेत उल्लेख छैन। यसैले यसबारे नीतिगत हिसाबमा निम्न प्रश्न उठाउनुपर्ने हुन सक्छन् : परिषद्लाई कार्यकारी अधिकार दिने वा नदिने ? वा मन्त्रिपरिषद्लाई सिफारिस गर्ने हैसियतमा मात्र राख्ने ? जबकि यसलाई केही विशिष्ट कार्यकारी अधिकारसहित सक्रिय बनाउनु भने जरुरी हुन्छ। राष्ट्रिय अति महत्त्वपूर्ण हितका विषय, चासो र स्वार्थका हरेक मुद्दाहरूमा परिषद्को निर्णय अनिवार्य हुनुपर्ने व्यवस्था राख्ने। परिषद्को दायित्वको दायरा र जिम्मेवारी क्षेत्र बढाउनुका साथै संरचनामा पनि केही सुधार गर्ने। जस्तो : राष्ट्रिय सुरक्षा सल्लाहकारलाई परिषद्को सदस्य बनाउने। सुरक्षा समूह : गृह मन्त्रालय तथा रक्षा मन्त्रालयअन्तर्गतका कर्मचारीहरूको छुट्टै सुरक्षा समूह बनाई सोही अनुरूपमा वृत्ति विकासको व्यवस्था गर्ने। परिषद्को पहलमा राष्ट्रिय सुरक्षा नीतिलाई पूर्णता दिँदा बन्ने विस्तृत नीति, परिपूरक नीति तथा परिशिष्टसहितको मोटो दस्तावेजलाई कार्यकारी अधिकारसहित लागू गर्न संघीय संसद्बाट अनुमोदन गराउने। राष्ट्रिय सुरक्षा परिषद् सचिवालय राष्ट्रिय सुरक्षा नीतिको व्यावहारिक र प्रभावकारी कार्यान्वयनका लागि सचिवालयलाई पनि केही कार्यकारी अधिकार दिनुपर्ने हुन्छ, सो निश्चित गर्ने।परिषद्को प्रभावकारी सचिवालयको रूपमा स्थापित गर्न केही सुधार गर्नुपर्ने हुन्छ : सचिवालयको अनुसन्धान तथा विकास शाखालाई थिंकट्यांकको रूपमा विकास गर्ने। सचिवालयलाई राष्ट्रिय सुरक्षासम्बन्धी तथ्यांक केन्द्रको रूपमा विकास गर्ने। सचिवालयको अभिन्न अंगको रूपमा संयुक्त सूचना समन्वय समितिको व्यवस्था गर्ने। आवश्यकतानुसार मानव तथा भौतिक स्रोतसाधन प्रदान गर्ने। सचिवालयको नेतृत्वमा एक कार्यकारी संयोजक मात्रको व्यवस्था गर्ने। राष्ट्रिय सुरक्षा सल्लाहकार : प्रधानमन्त्री तथा सरकारको सुरक्षा सल्लाहकारको रूपमा राष्ट्रिय सुरक्षा सल्लाहकारको व्यवस्था भइसकेकाले सचिवालयलाई यसअन्तर्गत राख्ने। निचोड तथा सिफारिस : राष्ट्रिय सुरक्षा नीतिलाई पूर्णता दिँदै राज्य व्यवस्था सञ्चालन विधिलाई दरिलो र भरपर्दो बनाउन सकिन्छ। राष्ट्रिय अति महत्त्वपूर्ण हित, स्वार्थ र चासोका विषयहरूमा सन्धि, सम्झौता र समझदारी गर्दा परिषद्को सहमति अनिवार्य हुनुपर्ने व्यवस्था गर्नुपर्छ। राष्ट्रिय सुरक्षा नीतिको प्रावधानभित्र बसेर कार्यनिर्णय गर्दा कोही पनि विवादित हुनु पर्दैन। बलियो र व्यावहारिक राष्ट्रिय सुरक्षा नीतिले कसैको हात बाँध्दैन र अधिकार पनि खोस्दैन भने अन्यथा हुन पनि दिँदैन। यसैले, बेलैमा नसोच्ने हो भने अस्तित्वबिनाको नेपाल देख्न धेरै समय कुर्नुपर्ने पनि देखिँदैन।  पूर्वजर्नेल भण्डारी, नेपाल इन्स्टिच्युट फर स्ट्राटेजिक स्टडिजका सचिव हुन्।"
सञ्जीव अमेरिकामा विशेष सम्मानबाट सम्मानित,"उनलाई द सिनेट अफ मेरील्यान्डका काथरिन क्यासमियर र न्यु जर्सी सिटीका काउन्सिल प्रेसिडेन्ट जोयस वाटरम्यानले सम्मान गरेका हुन्। काठमाडौं : तेक्वान्दोका अन्तर्राष्ट्रिय खेलाडी, प्रशिक्षक एवं निर्णायक सञ्जीव नेपाली अमेरिकामा विशेष सम्मानबाट सम्मानित भएका छन्। खेलकुद क्षेत्रमा पुर्याएको योगदानको उच्च कदर गर्दै अमेरिकाको द सिनेट अफ मेरील्यान्ड र न्यु जर्सी सिटीले उनलाई विशेष सम्मान गरेको हो। उनलाई द सिनेट अफ मेरील्यान्डका काथरिन क्यासमियर र न्यु जर्सी सिटीका काउन्सिल प्रेसिडेन्ट जोयस वाटरम्यानले सम्मान गरेका हुन्। अमेरिका बसाइका क्रममा तेक्वान्दो खेलको विकास र विस्तारमा पुयाएको योगदानको कदर गर्दै आफूलाई सो सम्मान प्रदान गरेको सञ्जीवले बताए। अमेरिका बसाइँका क्रममा विभिन्न प्रतियोगितामा प्रतिस्पर्धा गर्नुका साथै अफिसियल रेफ्रीजर्ज र प्रशिक्षकको भूमिका पनि निर्वाह गर्दै आएको छु, सञ्जीवले भने, त्यही योगदानको कदर गर्दै दुवै संस्थाले सम्मान गरेका हुन्। यो सम्मान आफ्नो खेल जीवनकै सबैभन्दा ठूलो भएको सञ्जीवले बताए। बारा निजगढका सञ्जीवले तेक्वान्दोका माध्यमबाट विश्वका विभिन्न देशमा पुगेर राष्ट्रको झण्डा फहराउँदै आएका छन्। लामो समय तेक्वान्दोमै बिताएका सञ्जीवले आफूले सकुँञ्जेल तेक्वान्दोकै विकास र विस्तारमा समर्पित हुने योजना बनाएका छन्। उनले हङकङ, थाइल्यान्ड, इङ्ल्यान्ड, स्पेन, जापान, क्यानडा, अमेरिकालगायतका मुलुकमा पुगेर विभिन्न प्रतियोगितामा सहभागिता जनाउनुका साथै पदक पनि जितेका छन्।"
एसिया रग्बी नेपालमा हुने,"काठमाडौं : एसिया रग्बी यु२० सेभेन्स महिला तथा पुरुष च्याम्पियनसिप नेपालमा आयोजना हुने भएको छ। नेपाल रग्बी संघद्वारा आगामी भदौ २ र ३ गते आयोजना हुने उक्त प्रतियोगितामा पुरुषतर्फ विभिन्न सात र महिलातर्फ तीन राष्ट्रको सहभागिता रहनेछ। प्रतियोगिता बारेमा जानकारी दिन आज यहाँ आयोजित पत्रकार सम्मेलनमा आयोजक संघका महासचिव गोविन्द घिमिरेले पुरुषतर्फ आयोजक नेपालसहित भारत, थाइल्यान्ड, चाइनिज ताइपे, हङकङ र उज्वेकिस्तानको सहभागिता रहनेछ। त्यस्तै महिलातर्फ नेपाल, थाइल्यान्ड र मलेसिया रहेका छन्। उक्त प्रतियोगिताको विजेता टोलीले एसिया रग्बीको ट्रफी प्राप्त गर्नेछ। उक्त प्रतियोगिताका लागि गत गत असार १५ गतेदेखि महिला तथा पुरुष टोलीको बन्द प्रशिक्षण पोखरामा भइरहेको आयोजकले जनाएको छ। उक्त प्रतियोगिताको लागि करिब रु ७२ लाख खर्च लाग्ने आयोजकको भनाइ छ। उक्त प्रतियोतिगाको खेल भने त्रिपुरेश्वरस्थित दशरथ रंगशालामा हुनेछ।"
हेमन्तलाई तीन कांस्य,"हेमन्तले स्न्याच, क्लिन एन्ड जर्क र कुलमा गरी तीन कांस्य पदक जितेको टिम व्यवस्थापक रामसुन्दर श्रेष्ठले जानकारी दिए। भारतको नोयडामा जारी प्रतियोगितामा हेमन्तले स्न्याचमा ९७ केजी, क्लिन एन्ड जर्कमा ११० केजी गरी जम्मा २०७ केजी भार बहन गरेका थिए। काठमाडौं : नेपालका हेमन्त पालले एसियाली जुनियर भारोत्तोलन च्याम्पियनसिपमा मंगलबार तीन वटा कांस्य पदक जितेका छन्। डेब्यु अन्तर्राष्ट्रिय प्रतियोगितामै हेमन्तले पुरुष ७३ केजी तौलसमूहमा तीन कांस्य जितेका हुन्। हेमन्तले स्न्याच, क्लिन एन्ड जर्क र कुलमा गरी तीन कांस्य पदक जितेको टिम व्यवस्थापक रामसुन्दर श्रेष्ठले जानकारी दिए। भारतको नोयडामा जारी प्रतियोगितामा हेमन्तले स्न्याचमा ९७ केजी, क्लिन एन्ड जर्कमा ११० केजी गरी जम्मा २०७ केजी भार बहन गरेका थिए। हेमन्तको स्पर्धामा पाँच राष्ट्रका ६ खेलाडी सहभागी थिए। उज्वेकिस्तानका दुई खेलाडीले प्रतिस्पर्धा गरेका थिए। थाइल्यान्डले स्वर्ण तथा उज्वेकिस्तानले रजत जिते। प्रतियोगितामा नेपालबाट दुई खेलाडी सहभागी छन्। पुरुष ९६ केजीमा सञ्जय यादवले बुधबार प्रतिस्पर्धा गर्ने छन्। सञ्जयको पनि यो डुब्यु अन्तर्राष्ट्रिय प्रतियोगिता हो।"
साविक विजेता अन्तिम १६ मा,"नेदरल्यान्ड्स सात अंकसहित समूहको शीर्ष स्थानमा रहँदा पछिल्ला दुई संस्करणको विजेता अमेरिका पाँच अंकका साथ दोस्रो स्थानमा रह्यो। चार अंक जोडेको पोर्चुगल तेस्रो र तीनै खेलमा पराजय बेहोरेको भियतनाम पुछारमा रह्यो। अक्ल्यान्ड : साविक विजेता अमेरिका फिफा महिला विश्वकप फुटबलको अन्तिम १६ मा प्रवेश गरेको छ। मंगलबार भएको समूह ई को खेलमा पोर्चुगलसँग गोलरहित बराबरी खेल्दै अमेरिका उपविजेताका रुपमा अन्तिम १६ मा पुगेको हो। यही समूहको अर्को खेलमा नेदरल्यान्ड्सले भियतनामलाई ७० गोलले हराउँदै विजेताका रुपमा प्रिक्वार्टरफाइनलमा स्थान बनायो। नेदरल्यान्ड्स सात अंकसहित समूहको शीर्ष स्थानमा रहँदा पछिल्ला दुई संस्करणको विजेता अमेरिका पाँच अंकका साथ दोस्रो स्थानमा रह्यो। चार अंक जोडेको पोर्चुगल तेस्रो र तीनै खेलमा पराजय बेहोरेको भियतनाम पुछारमा रह्यो। न्युजिल्यान्डको इडेन पार्कमा भएको खेलमा अमेरिका र पोर्चुगलले थुप्रै अवसर बनाए पनि गोल भने गर्न सकेनन्। नेदरल्यान्ड्सको जितमा जिल रुड र इस्मी ब्रुस्टले दुईदुई गोल गरे। यस्तै, लिएकी मार्टिन्स, कार्जा स्नोइज र ड्यानियल भान डे डंकले एकएक गोलको योगदान दिए। गोलको वर्षा भएको खेलको आठौं मिनेटमा लिएकी मार्टिन्सले गोल गर्दै नेदरल्यान्ड्सलाई अग्रता दिलाएकी थिइन्। ११औं मिनेटमा कर्जा स्नोइसले गोल गर्दै टोलीको अग्रता दोब्बर बनाइन्। १८औं मिनेटमा इस्मीको गोलमा नेदरल्यान्ड्स ३० ले अघि बढ्दा २३औं मिनेटमा जिल रुडले गोल गर्दै अग्रता बढाइन्। ४५औं मिनेटमा ड्यानिल, ५७औं मिनेटमा इस्मी, ६७औं मिनेटमा लिएकी र ८३औं मिनेटमा जिल रुडले गोल गर्दै नेदरल्यान्ड्सलाई सानदार जित दिलाएका थिए। यसैगरी समूह डीबाट इङ्ल्यान्ड र डेनमार्कले प्रिक्वार्टरफाइनलमा स्थान बनाएका छन्। मंगलबार भएको खेलमा इङ्ल्यान्डले चीनलाई ६१ र डेनमार्कले हाइटीलाई २० गोलले पराजित गर्दै अन्तिम १६ मा स्थान बनाएका हुन्। अस्ट्रेलियाको एडिलेडमा भएको खेलमा इङ्ल्यान्डलाई जित दिलाउन लौरेन जेम्सले दुई गोल गरिन्। यस्तै एलेसिया रुसो, लौरेन हेम्प, क्लो केली र रचेल डलीले एकएक गोल गरे। चीनकी वाङ सुहाङले एक गोल फर्काइन्। इङ्ल्यान्डले चौथो मिनेटमै एलेसिया रुसोको गोलबाट अग्रता लिएको थियो। २६औं मिनेटमा लौरेन हेम्पले गोल गर्दै अग्रता दोब्बर पारिन्। लौरेन जेम्सले ४१औं मिनेटमा गोल गर्दै इङ्ल्यान्डलाई ३० को अग्रता दिलाइन्। ५७औं मिनेटमा सुहाङ वाङले पेनाल्टीमा गोल गर्दै खेललाई ३१ को स्थितिमा ल्याएकी थिइन्। ६५औं मिनेटमा लौरेन जेम्स, ७७औं मिनेटमा क्लो केली र ८४औं मिनेटमा रचेल डलीले गोल गर्दै इङ्ल्यान्डलाई ६१ को जित दिलाए।"
एपीवान एचडीले फिफा महिला विश्वकप प्रतियोगिताका खेलहरू प्रसारण गर्ने,"काठमाडौं : नेपालको अग्रणी प्रशारक र देशकै पहिलो एचडी टेलीभिजन एपीवान एचडीले फिफा महिला विश्वकप प्रतियोगिताका खेलहरू प्रसारण गर्ने भएको छ। प्रतियोगिता साउन ८ देखि भाद्र ३ गतेसम्म अस्ट्रेलिया र न्युजिल्याण्डमा भइरहेको प्रतियोगिताको प्रत्यक्ष प्रसारण एपीवानले गर्ने भएको हो। फिफा महिला विश्वकप २०२३ का लागि प्रसारण अधिकारको आधिकारिक उपलाइसेन्स धारक वान स्टाडियाले एपीवान एचडीलाई टूर्नामेन्टको विशेष प्रसारणको अधिकार प्रदान गरेको छ। जसले लाखौं नेपालीमाझ महिला फुटबलको रोमाञ्चक जोश र खेलकुदलाई प्रत्यक्ष घरघरमा पुर्याएको छ। यो नवौं फिफा महिला विश्वकप हो। हरेक चार वर्षमा आयोजना हुने फिफा महिला विश्वकपमा ३२ महिला राष्ट्रिय टोली सहभागी छन्। अष्ट्रेलिया र न्युजिल्यान्डले संयुक्तरूपमा आयोजना गरेको यो विश्वकप एकभन्दा बढी आयोजक राष्ट्रहरू भएको पहिलो महिला विश्वकप हो। महिला विश्वकपका अघिल्लो संस्करणमा २४ राष्ट्रहरु सहभागी हुन्थे भने ३२ राष्ट सम्मलित यो पहिलो विश्वकप हो। सन १९९८ देखि २०२२ सम्मको पुरुष विश्वकपको लागि प्रयोग गरिएको ढाँचालाई दोहोर्याउँदै पहिलोपटक महिला विश्वकपमा ३२ राष्टलाई सहभागी गराइएको हो। एपीवान एचडी विश्वभर २० मिलियनभन्दा बढी दर्शकहरू र इन्टरनेटमा ३ मिलियनभन्दा बढी दर्शक भएको लोकप्रिय नेपाली टेलिभिजन च्यानलको रूपमा स्थापित छ। नेपालमा खेलकुद प्रसारणको अग्रगामी मानिने, एपीवान एचडीले साफ च्याम्पियनसिप, दक्षिण एसियाली खेलकुद, नेपालको प्रिमियर क्रिकेट एभरेष्ट प्रिमियर लिग र नेपालको शीर्ष डिभिजन फुटबल लिगको सफल उत्पादन र प्रसारण गरिसकेको छ। एपीवान एचडी संगसंगै अन्नपूर्ण ब्रोडकास्ट मिडिया नेटवर्कका अध्यक्ष क्याप्टेन रामेश्वर थापाले फिफा महिला विश्वकप विश्वभरबाट ठूला टिकटको प्रत्यक्ष प्रसारण हुने खेलकुदको आगमनको प्रतीक भएको र नेपालमा खेलकुद प्रसारणलाई एपीवान एचडीले स्वदेशी बनाएको बताए। तर फिफा महिला विश्वकपजस्ता प्रतिष्ठित प्रतियोगितालाई उनीहरूको मनपर्ने च्यानल   मार्फत नेपाली घरघरमा प्रत्यक्ष प्रसारण गर्नु सुखद सुरुवात भएको उनको भनाइ छ।"
युरोयिपन लिग खेल्न इजरायल लागिन् सावित्रा,सावित्राले इजरायलको हापोएल रानानाबाट युरोयिपन लिग खेल्ने छिन्। सावित्रा युरोपियन लिग खेल्ने पहिलो नेपाली खेलाडी हुन्। इजरायल एसियाली राष्ट्र भए पनि त्यहाँको क्लब युनियन अफ युरोपियन फुटबल एसोसिएसन (यूईएफए) मा आबद्ध भएर युरोपियन फुटबल खेल्दै आएको छ। काठमाडौं : इजरायलको शीर्ष श्रेणीको महिला क्लब लिग फुटबल खेल्न नेपाली राष्ट्रिय फुटबल टोलीकी फरवार्ड सावित्रा भण्डारी इजरायल प्रस्थान गरेकी छन्। सावित्रा मंगलबार बिहान इजरायल प्रस्थान गरेकी हुन्। सावित्राले इजरायलको हापोएल रानानाबाट युरोयिपन लिग खेल्ने छिन्। सावित्रा युरोपियन लिग खेल्ने पहिलो नेपाली खेलाडी हुन्। इजरायल एसियाली राष्ट्र भए पनि त्यहाँको क्लब युनियन अफ युरोपियन फुटबल एसोसिएसन (यूईएफए) मा आबद्ध भएर युरोपियन फुटबल खेल्दै आएको छ। नेपाली राष्ट्रिय फुटबल टोलीकी सर्वाधिक गोलकर्ता सावित्राले एक सिजनका लागि रानानासँग सम्झौता गरेकी हुन्। उनले राष्ट्रिय टोलीबाट ४५ खेलमा ४४ गोल गरिसकेकी छन्। विभागीय टोली एपीएफ क्लबबाट घरेलु प्रतियोगिता खेल्दै आएकी सावित्राले भारतीय आई लिग पनि खेलिसकेकी छन्। भारतीय शीर्ष डिभिजनको लिगमा तहल्का मच्चाएपछि उनको चर्चा चुलिएको थियो। सावित्राले आई लिगको १० खेलमा २९ गोल गर्दै गोकुलम केरालालाई उपाधि दिलाएकी थिइन्।
विज्ञापन बजार सुधार्न नियमावली संशोधन,"काठमाडौं : नेपाल सरकार मन्त्रिपरिषद्को मंगलबार बसेको बैठकले विज्ञापन नियमावलीको पहिलो संशोधन २०८० पारित गरेको छ। विज्ञापन नियमन गर्ने नियमावली २०७७ को पहिलो संशोधन मन्त्रिपरिषद्बाट पारित भएको संचार मन्त्रालयका सहसचिव एवं प्रवक्ता नेत्रप्रसाद सुवेदीले जानकारी दिए। विज्ञापन बोर्ड नेपालले ५ महिनाअघि नियमावलीमा संशोधन सहितको प्रस्ताव सूचना तथा संचार मन्त्रालयमा पेश गरेको थियो। मन्त्रालयबाट अर्थ र कानुन हुँदै मन्त्रिपरिषद्को विधेयक समितिमा उक्त प्रस्ताव पेश गरिएको थियो। विधियक समितिबाट पास भएको संशोधित नियमावलीलाई मन्त्रिपरिषद्ले पास गरेको हो। उक्त संशोधनले संचार क्षेत्रलाई अलि बढी सहभागिता गराउने, विज्ञापनलाई पारदर्शी बनाउँदै सरकारी निकाय, विज्ञापन एजेन्सी तथा संचार संस्थाबीचको अविश्वासको वातावरणलाई कम गर्न मद्दत गर्ने सुवेदीले बताए। यो नियमावली संशोधनले मुख्यता विज्ञापन बजारलाई पारदर्शी बनाउने विश्वास लिइएको छ। नियमावली संशोधनअनुसार संचार माध्यमहरूले आफ्नो दररेट विज्ञापन बोर्डमा बुझाउनु पर्नेछ। संचार माध्यमले बुझाएको दररेटलाई बोर्डले सार्वजनिक गर्ने छ। यो पछि संचारमाध्यमले तोकिएको दररेटमा कारोबार गर्नु पर्ने व्यवस्था गरिएको छ। विज्ञापन एजेन्सीले विज्ञापनको रकम भुक्तानी माग गर्दा संचार माध्यमको बिलको प्रतिलिपि राखेर र आफ्नो सेवा तथा शुल्क खुल्ने गरी भुक्तानी माग गर्नुपर्ने व्यवस्था गरिएको छ। यसको मतलब अब विज्ञापन एजेन्सीहरूले १५ प्रतिशतभन्दा बढी सेवा शुल्क लिन पाउने छैनन्। अहिले एजेन्सीहरूले ९० प्रतिशतसम्म सेवा, शुल्क लिँदै आएका छन्। यस्तै, संचारमाध्यमहरूको स्तरीकरण गर्नुपर्ने व्यवस्था पनि संशोधन गरेको छ। पहिला नेपाल प्रेस काउन्सिलमा वर्गीकरण हुने गरेको थियो भने अब विज्ञापन बोर्डले संचार माध्यमहरूको स्तरीकरण गर्ने भएको छ। काउन्सिलको क वर्गमा रहेका पत्रिकाहरू १ नम्बर, २ नम्बरमा कुन कुन छन् भन्ने मूल्यांकन बोर्डले गर्नेछ। स्तरीकरणसँगै विज्ञापनको दररेट कायम भयो कि भएन भनेर पनि बोर्डले जाँच गर्ने भयो। प्रसारण(श्रव्यदृश्य) हुने विज्ञापनको हकमा पनि विज्ञापन बोर्डमा सेन्सर भएर मात्र प्रसारण गर्न पाउने व्यवस्था संशोधित नियमावलीले गरेको छ। यो व्यवस्थाले सामाजिक संजाल टिकटक, फेसबुकलगायतलाई पनि बोर्डको दायरामा ल्याएको मन्त्रालयले बताएको छ। यस्तै, रेडियो, टेलिभिजनमा प्रसारण हुने विज्ञापन पनि बोर्डमा सेन्सर हुनुपर्ने छ। निकायबाट नै सिधै भुक्तानीको व्यवस्था गरिने संशोधनमा उल्लेख छ। यसको मतलब विज्ञापन दिने सरकारी निकाय सिधै आउन पनि सक्ने भयो भने विज्ञापन एजेन्सी मार्फत् पनि जान सक्ने भयो। नियमावली संशोधनले विज्ञापन र सूचनालाई ३ खण्डमा विभाजन गरेको छ। सार्वजनिक हितसँग सम्बन्धित, प्रबद्र्धनात्मक र अन्य विज्ञापन गरी विभाजन गरिएको छ। बाह्य विज्ञापन अर्थात् होर्डिङ बोर्डसम्बन्धी विज्ञापनमा स्थानीय तहले अनुमति दिने छ भने उक्त सम्बन्धमा बोर्डले तय गरेको आकार, प्रकार र विधि तथा मापदण्ड अनुसार हुनुपर्ने छ। सवारीसाधनमा गर्ने विज्ञापनको हकमा पनि बोर्डले मापदण्ड बनाइदिएको हुन्छ, सोही अनुसार गर्नुपर्ने व्यवस्था गरिएको छ। यस्तै, बोर्डले सार्वजनिक गरेको विज्ञापनसम्बन्धी आचारसंहिताको अनुगमन बोर्डले गर्ने छ। आचारसंहिता, ऐन र नियमाली विपरीत कारोबार गर्ने कारोबार दाता, विज्ञापन एजेन्सी र संचार माध्यमको निश्चित अवधिका लागि कारोबार रोक्का गर्नेसम्मको व्यवस्था संशोधनले गरेको छ। यो नियमावली संशोधनले विज्ञापन बजार अनुशासित, नियमित हुने तथा विज्ञापन बजारमा भइरहेको चुहावट नियन्त्रण हुने संचार मन्त्रालयले जानकारी दिएको छ।"
पर्यटकमा भारतका धेरै,"काठमाडौं : अंग्रेजी महिनाको सात महिनामा नेपालमा पर्यटकको संख्या ९८ प्रतिशतले सुधार भएको छ। कोभिड १९ को महामारीयता सन् २०२३ मा पर्यटक संख्याको ग्राफ सुध्रिँदो क्रममा छ। सन् २०२३ को सात महिनासम्म भने कुल पर्यटक संख्या ५ लाख ३४ हजार २ सय ७ पुगेको नेपाल पर्यटन बोर्डको तथ्यांक छ। २०२३ को जुलाई महिनामा हवाई मार्गबाट नेपालमा आउने पर्यटकको संख्या ५७ हजार ७ सय २६ पुगेको छ। सन् २०१९ को सोही महिनामा ५८ हजार ८ सय ११ पर्यटक नेपाल आएका थिए। सन् २०२३ मा १० लाख पर्यटक भित्र्याउने सरकारी लक्ष्यमा अहिलेसम्म करिब ५० प्रतिशत पर्यटक आएका छन्। लक्ष्य प्राप्तिका लागि आगामी पाँच महिनामा लगभग पाँच लाख पर्यटक आउनुपर्ने देखिन्छ। सात महिनामा सबैभन्दा धेरै भारतबाट नै पर्यटक आएका छन्। दोस्रोमा भने चिनियाँ पर्यटक आएका छन्। भारत र चीनबाट आउने पर्यटकको संख्या क्रमशः २१ हजार ३ सय ५७ र ५ हजार ६ सय ९३ छन्। अघिल्लो महिना पोखरामा चिनियाँ बोट फेस्टिबल आयोजना गर्न चीनको छेन्दुङबाट सीधै पोखरा अन्तर्राष्ट्रिय विमानस्थलमा चार्टर्ड उडान गरिएको थियो। यसले पनि नेपालमा चिनियाँ पर्यटक बढाउन मद्दत गरेको व्यवसायीले बताएका छन्। सन् २०१९ को कोभिडपछि पहिलो पटक चीनले औपचारिक रूपमा नेपाललाई पर्यटक गन्तव्य मुलुकमा समावेश गरिसकेको छ। मार्च १५ अर्थात् चैत्र १ गतेबाट चिनियाँ पर्यटक घुम्ने देशमा नेपाललाई पनि राखेको थियो। चीनको एडीएसमा नेपाल परेपछि मार्च महिनाबाट चिनियाँ पर्यटकको संख्या बढ्ने अपेक्षा गरिएको थियो। सन् २०२३ को जनवरीमा १४ सय ३६, फेबु्रअरीमा २२ सय २२, मार्चमा २६ सय ३५, अप्रिलमा ४७ सय ७०, मेमा ४६ सय ६७ र जुनमा ४३ सय ४३ चिनियाँ नेपाल आएका छन्। कोभिडअघिसम्म नेपाल आउने दोस्रो मुलुकमा चीन थियो। यो वर्ष १० प्रतिशतले चिनियाँ पर्यटक बढ्ने अपेक्षा बोर्डको छ। अघिल्लो महिना दोस्रो स्थानमा रहेको अमेरिकी पर्यटक संख्या जुलाईमा आउँदा तेस्रो स्थानमा झरेको छ। अमेरिकाबाट ५ हजार ५ सय ६१ पर्यटक आएका छन्।"
"सुनचाँदीको मूल्य घट्यो, कतिमा हुँदैछ कारोबार ?",काठमाडौं : नेपाली बजारमा सुनको भाउ ६ सय रुपैयाँले घटेको छ। आज सुन प्रतितोला १ लाख १२ हजार ४०० रुपैयाँमा कारोबार भइरहेको छ। तेजाबी सुन १ लाख ११ हजार ८५० रुपैयाँ कायम भएको छ। मंगलबार प्रतितोला सुनको मूल्य १ लाख १३ हजार रुपैयाँ पुगेको थियो। सुनको मूल्य घटेसँगै चाँदीको भाउ पनि घटेको छ। आज चाँदी प्रतितोला १४६० रुपैयाँमा कारोबार भइरहेको महासंघले जनाएको छ। मंगलबार चाँदी १४७५ रुपैयाँमा कारोबार भएको थियो।

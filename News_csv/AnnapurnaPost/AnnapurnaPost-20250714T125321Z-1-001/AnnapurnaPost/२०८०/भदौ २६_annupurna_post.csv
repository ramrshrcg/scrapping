शीर्षक,विवरण
सुवासको सम्झनामा !,"त्यसबेला सुवास संविधानसभाको अध्यक्ष हुनुहुन्थेन भने वर्तमान नेपालको संविधान दोस्रो संविधानसभाबाट पनि जारी हुने थिएन। पहिलो संविधानसभालाई अन्तर्राष्ट्रिय स्वार्थका कारण योजनावद्धरूपमा असफल गराइयो। दोस्रो पटक आयोजित संविधानसभालाई असफल गराउन फेरि त्यही खेल भिन्न तरिकाबाट सुरु भयो । तत्कालीन प्रधानमन्त्री सुशील कोइरालालाई अविश्वासको प्रस्तावबाट हटाएर राष्ट्रिय सहमतिको सरकार बनाउने नाममा त्यो विषय अगाडि बढाइएको थियो। जसलाई संविधानसभाको बैठकमा डा बाबुराम भट्टराईले प्रस्ताव गर्नुभएको थियो। उहाँको प्रस्तावलाई प्रचण्ड, झलनाथ र माधव नेपालले त्यसको समर्थनमा सम्बोधन गर्नुभएको थियो। त्यसलगत्तै बसेको एमालेको स्थायी कमिटीको अनौपचारिक बैठकमा राष्ट्रिय सहमतिको सरकार बनाउने प्रस्ताव अगाडि सारियो। तर बैठकमा स्वयं झलनाथ र माधव नेपालले संविधानसभामा बोल्नुभएका विचारहरू गलत रहेको स्वीकार गर्दै यो संविधान जारी हुन नदिने षड्यन्त्र भन्नु भएपछि बैठकले त्यो प्रस्तावलाई अस्विकार गर्यो। त्यसपछि प्रचण्डले पनि आफूलाई करेक्सन गर्नुभयो। यसरी संविधानसभाबाट संविधान जारी हुन नदिने दोस्रो विदेशी चलखेल असफल भयो। यो घटना २०७२ साल साउनको पहिलो हप्तामा घटेको थियो। संविधान जारी हुन नदिने तेस्रो र अन्तिम विदेशी चलखेल भदौदेखि तीव्र गतिमा सुरु भयो। संविधानसभा अध्यक्षलाई विदेशी खेलबारे जानकारी भएपछि जुनसुकै हालतमा संविधान जारी गर्न उहाँको सक्रियता तीव्र गतिमा अगाडि बढ्यो। भदौको दोस्रो हप्तासम्ममा संविधान जारी गर्ने तयारी अन्तिम अवस्थामा पुग्यो। त्यसपछि संविधान जारी गर्ने विषयलाई असफल बनाउन राष्ट्रपति रामवरण यादवलाई प्रयोग गर्ने खेल सुरु भयो। तर यो सबै जानकारी संविधानसभा अध्यक्षलाई गुप्तरूपमा भइरहन्थ्यो। अध्यक्षले धैर्यतापूर्वक संविधानसभाको बैठकबाट नेपालको संविधान जारी गर्ने प्रक्रिया सबै पूरा गराउनुभयो। त्यसपछि राष्ट्रपतिलाई संविधान सभाबाट संविधान जारी गर्ने सहमतिका लागि अनेक पटक अनुरोध गर्नुभयो। राष्ट्रपतिले सिंगो तराईका राजनीतिक पार्टीहरू तयार नभएको तर्क दिँदै संविधान जारी गर्न मानिरहनुभएको थिएन। आफ्ना विनम्र प्रयत्नहरू असफल भएपछि पनि संविधानसभा अध्यक्षले असोज २ गते राष्ट्रपति भवन गएर यो युगीन महत्वको ऐतिहासिक अवसर नगुमाउन राष्ट्रपतिलाई अनुरोध गर्नुभयो। राष्ट्रपतिलाई यो पनि जानकारि गराउनुभयो कि उहाँ नआए पनि संविधानसभाबाट नेपालको संविधान जारी हुनेछ। संविधान जारी गर्ने पूर्ण अधिकार संविधानसभालाई नै रहेको पनि राष्ट्रपतिलाई जानकारि गराउनुभयो। उहाँ फर्केर निवास आउनु भएपछि राष्ट्रपतिले फोनबाट संविधान जारी गर्ने ऐतिहासिक कर्तव्य मैले पूरा गर्छु भनेर अध्यक्षलाई जानकारी गराउनुभयो। सोही अनुसार २०७२ साल असोज ३ गते नेपालको संविधान जारी भयो। म आज सम्झन्छु, ठीक समयमा ठीक निर्णय गर्ने त्यो बौद्धिकता र साहसी व्यक्तित्वसहितको सुवास हुनु हुँदैनथ्यो भने त्यस समयमा अकल्पित घटना पनि हुनसक्ने थियो। कमरेड एवं सहयोद्धा तथा नेपाली जनताका प्रिय नेता सुवास लाल सलाम ! तपाईँ नेपाली जनताको मनमा युगौयूगसम्म बाँचिरहनु हुनेछ!!! गौतम राष्ट्रिय सभा सदस्य हुन्।"
भिजनमै कन्फ्युजन,"दीर्घकालीन सोचले नै स्थायित्व नपाए नेपालीको विकासको आकांक्षा कसरी फलिभूत होला ? आकांक्षालाई व्यक्त गर्ने वाक्य (स्टेटमेन्ट अफ एस्पिरेसन) लाई एक शब्दमा भिजन भनिन्छ। निश्चित समयावधि पछि हासिल हुने उपलब्धिको प्रारूप चित्रित गरेर त्यो अवस्थामा पुग्न समग्र विकास प्रक्रियालाई डोहोर्याउने सूत्र हो भिजन। यसलाई दीर्घकालीन सोच वा सोच भनेर सरकारी कामकाजमा चलन गरिएको छ। यसलाई दूरदृष्टि भनेर पनि प्रयोग गरिन्छ। दीर्घकालीन सोच योजना दस्तावेजमा प्रयोग हुने शब्दावली हो। अल्पकालीन, मध्यकालीन र दीर्घकालीन योजनाका बीचमा लिंक गर्ने काम दीर्घकालीन सोचले गर्छ। दीर्घकालीन सोच कम्तीमा १० वर्ष वा सोभन्दा बढी समयका लागि तय गर्ने चलन छ। संयुक्त राष्ट्रसंघको पनि विकाससम्बन्धी सोच चल्तीमा छ। दिगो विकास लक्ष्य (एसडीजी) नाम दिइएको छ। यसका १७ वटा लक्ष्य निर्धारण गरिएका छन्। सन् २०१६ को जनवरी १ देखि कार्यान्वयन भइरहेको छ। सन् २०३० को डिसेम्बरसम्मको कार्यान्वयन अवधि छ। शान्ति र समृद्धि (पिस एन्ड प्रोस्पेरिटी) हासिल गर्नु एसडीजीको दीर्घकालीन सोच हो। विश्वभरका जनता र उनीहरू बसोबास गरेको पृथ्वी (पिपुल एन्ड प्लानेट)ले शान्ति र समृद्धिको अनुभूति गर्न पाउनु पर्छ भन्ने एसडीजीको मान्यता छ। साझेदारिता (पार्टनरसिप) एसडीजी कार्यान्वयनलाई गति दिने इन्जिन हो। विश्वका विकसित देशहरूले विकासशील देशहरूलाई सघाउने साझेदारिताको आशय हो। पाँच स्तम्भ (फाइभ पिलार) पिस, प्रोस्पेरिटी, पिपुल, प्लानेट र पार्टनरसिप) को फ्रेममा डिजाइन भएको एसडीजीको कार्यान्वयन संयुक्त राष्ट्रसंघका सदस्य राष्ट्रहरूले गरिरहेका छन्। यसले विकासशील देशहरूलाई योजना प्रक्रियाको गति बढाउन प्रेरित गरिरहेको छ। नेपाल एसडीजीको पक्षधर राष्ट्र हो। नेपालले २०१३ सालदेखि योजनाबद्ध विकासको यात्रा आरम्भ गरेको हो। करिब सात दशक लामो योजनाबद्ध विकास यात्रामा छलाङ मार्ने दीर्घकालीन सोच पटकपटक अघि सारिएका हुन्। जस्तो पञ्चायतकालमा आधारभूत आवश्यकता परिपूर्तिको सोच निकै आशा जगाउने खालको थियो। तर २०४६०४७ को राजनीतिक परिवर्तनले गर्दा यो सोच त्यसै हराएर गयो। बहुदलीय प्रजातन्त्रको पुनस्र्थापनापश्चात् योजना दस्तावेजमा जे वाक्य लेखे पनि नेपाललाई सिंगापुर वा स्विट्जरल्यान्ड जस्तै बनाउने सोचले तरंग पैदा गरेको थियो। तर २०४८ को निर्वाचनबाट गठित सरकार साढे तीन वर्षमै मध्यावधिमा जाने परिस्थिति बनेको र त्यसउप्रान्त विभिन्न कारणले राजनीति र सरकार दुवै अस्थिर हुँदै गएकाले सिंगापुर वा स्विट्जरल्यान्ड जस्तै बनाउने सपना पनि तुहिन पुग्यो। २०६२०६३ मा भएको राजनीतिक परिवर्तनपश्चात् नयाँ नेपालको चर्चा निकै भयो। संविधान निर्माणमै राजनीति अल्मलिएकाले यो सपना पनि त्यसै बिलायो। २०७२ को नेपालको संविधानको प्रस्तावनामै दिगो शान्ति, सुशासन, विकास र समृद्धिको सूत्र उल्लेख छ। यही सूत्रले मुलुकको सुरक्षा, न्याय र विकासको मर्म आत्मसात् गरेको छ। वर्तमान संविधान जारी भएपछि सम्पन्न पहिलो निर्वाचनबाट गठित नेपाल सरकारले तयार पारेको मुलुकको १५औं योजनामा सम्भवत: नयाँ संविधानको विकास आकांक्षाको सार खिचेर नै होला २१०० सम्मको समयसीमाका लागि समृद्ध नेपाल, सुखी नेपाली वाक्यलाई दीर्घकालीन सोचको रूपमा लिपिबद्ध गरिएको छ। आर्थिक वर्ष २०७६०७७ बाट कार्यान्वयन प्रारम्भ भएको यो आवधिक योजनाको पाँचवर्षे अवधि चालू आव २०८००८१ मा पूरा हुँदैछ। विकास यस्तो प्रक्रिया हो जसले जनता र ठाउँ (पिपुल एन्ड प्लेस)लाई राम्रोबाट अझ राम्रो अवस्थामा पुर्याउँछ। मानवोचित जीवन जिउन आवश्यक सुविधाहरू उपलब्ध हुन्छन्। मानव जीवनमा क्रमश: गुणात्मक परिवर्तन हँुदै जान्छ। विकासको चेतना नेपाली समाजमा राम्रोसँग उजागर भएको छ। जनताका विकासका आकांक्षा बहुआयामिक छन्। ती आकांक्षालाई एकैपटक सम्बोधन गर्न सक्ने साधनस्रोतको क्षमता सरकारसँग छैन। आवधिक योजनाका माध्यमबाट विकासका प्राथमिकता निर्धारण गरेर साधनस्रोत परिचालन गर्नुपर्ने सरकारको बाध्यता छ। आवधिक योजना तर्जुमा गर्दा सोचमा समझदारी तथा कार्यान्वयनमा सहभागिता र सहकार्यको बफादारी हुनु अनिवार्य हुन्छ। किनकि यसैबाट योजनाको स्वामित्व स्थापित हुन्छ। मुलुकको सर्वांगीण विकासका लागि योजना दस्तावेजमार्फत अघि सारिने दीर्घकालीन सोच सारगर्भित हुनुपर्छ। छिटो कण्ठस्थ हुने हुनुपर्छ। किनकि सबैले आफूलाई यसमा जोड्न सकेमात्र सोचले जीवन्तता प्राप्त गर्छ। दीर्घकालीन सोच छिटोछिटो बदल्ने विषय होइन। सोच अस्थिर भयो भने यसले वार्षिक विकास कार्यक्रमलाई लयमा हिँडाउन सक्दैन। १५औं योजनाले अघि सारेको समृद्ध नेपाल : सुखी नेपाली बाक्य जनसाधारणको जिब्रोमा बसिसकेको छ। विकासका सन्दर्भमा विगतदेखि प्रदर्शन हुँदै आएको चरित्रलाई यहाँ जोड्नु सान्दर्भिक होला। नेपालको नेताहरूमा एक प्रकारको अर्घेल्याइँ छ। विकासको जस आफूले मात्र लिने संकीर्णता छ। यो मनोरोग संघदेखि स्थानीय तहका नेताहरू सबैमा व्याप्त छ। यो मनोरोग विकासमा कायम रहँदा विकास प्रक्रिया अस्थिर भइरहन्छ। दुर्भाग्यवश छोटो छोटो अवधिमै सरकार फेरिने नियति मुलुकले व्यहोर्दै आएको छ। सरकारको नेतृत्व फेरिँदा विकास कार्यक्रम आनकातान हुने प्रवृत्ति पनि देखिँदै आएको छ। जसले गर्दा सुरु हुने तर पूरा नहुने समस्याबाट धेरै आयोजना ग्रसित छन्। आयोजना व्यवस्थापनमा यो समस्या क्यान्सर बनिरहेको छ। संघीय लोकतान्त्रिक गणतन्त्रको राजनीतिक ब्यानरमा संविधानले वाचा गरेअनुसार दिगोशान्ति, सुशासन, विकास र समृद्धिको आकांक्षा फलिभूत तुल्याउनु सबैको कर्तव्य हो। यस सन्दर्भमा राजनीतिमा प्रतिस्पर्धा र विकासमा सहमतिको संस्कार बसाउन जरुरी छ। त्यसैले नेताले आआफ्ना शब्द वा वाक्यलाई मात्र निको मान्ने संकीर्णताबाट मुक्त भएर प्रक्रियागत स्थायित्वका लागि उदार स्वभाव देखाउन वाञ्छनीय छ। यतिखेर नेपाल सरकार सोह्रौं योजनाको तर्जुमा गर्न जुटिरहेको देखिन्छ। सो प्रयोजनका लागि सोह्रौं योजना (२०८१८२८५८६) को अवधारणापत्र सरकारबाट स्वीकृत भइसकेको छ। राष्ट्रिय योजना आयोगको वेबसाइटमा रहेको उक्त अवधारणापत्रमा १६औं योजनाको सोच सुशासन, सामाजिक न्याय र समृद्धि उल्लेख छ। यसको अर्थ १५औं योजनामार्फत तय भएको दीर्घकालीन सोच अकारण १६औं योजनाको अंग नहुने देखिएको छ। यसबाट भिजनमा कन्फ्युजनको स्थिति पैदा भएको छ। दीर्घकालीन सोचले नै स्थायित्व नपाए नेपालीको विकासको आकांक्षा कसरी फलिभूत होला ?"
दशकपछिको नेपाल,"कवि अर्जुन पराजुलीले हालै एउटा कवितामार्फत बिग्रँदो अर्थतन्त्र र युवाको पलायनले भोलिको नेपाल कस्तो होला भन्ने कल्पेका छन्। उनको व्यंग्य कविताको अंश यस्तो छ केही वर्षपछि मेरो देशमा सटर हुनेछन् पसल हुने छैनन् जमिन हुनेछ, फसल हुने छैन अस्पताल हुनेछ, नर्स हुने छैनन् बिरामी हुनेछन्, डाक्टर हुने छैनन्। कविता सामाजिक सञ्जालमा भाइरल थियो। खासगरी उद्यमी व्यवसायीले अझ धेरै यसलाई मन पराए। जे होस् निराशाको बादल मडारिएको उनको कविताले देशको सुदूर भविष्यको चिन्ता गरेको छ। यही हालतमा भोलिको नेपाल अस्तव्यस्त हुनेछ र देशलाई प्रगतिपथमा लैजान आजै सोच्नुपर्छ भन्ने कविताको सन्देश छ। पराजुलीले कविता कोरेकै साता सांसद डा स्वर्णिम वाग्लेले अमेरिकामा ४० अर्ब डलरको नेपाली अर्थतन्त्रलाई १०० अर्ब डलर पुर्याउने, नेपालमा समुन्नति ल्याउनेबारे विभिन्न ठाउँमा प्राज्ञिक बहस गरेको बताए। नेपालमा यस्तै बहस होनहार राजनीतिज्ञहरूले किन गरेनन् ? कहाँ छन् बौद्धिकहरू ? कहाँ छन् विश्वविद्यालयका प्राध्यापकहरू ? नेपालमा धेरैजसो बुद्धिजीवी निराशाका भाषा बोल्छन्। सकारात्मक सोच राखेर देशको चिन्ता गर्नेहरू भने कम छन्। देशमा सबै कुरा बिग्रियो, खत्तम भयो भनिन्छ। भयो त भयो, अब के गर्ने ? रुने ? कराउने ? देशै छोडेर भाग्ने ? समस्याबाटै भाग्ने ? त्यो होइन नि। समस्या हुन्छन्। त्यसलाई निराकरण गर्ने हो। आजभन्दा चार दशकअघि दिनको एक छाक खाने हैसियतमा रहेको चीनले अहिले ४० करोड मानिसलाई गरिबीको अवस्थाबाट मुक्त गरेको छ। अहिले चीन विश्वकै आर्थिक महाशक्ति राष्ट्र बन्दैछ। सिंगापुरलाई लि क्यान युले तीन दशकमै एसियाकै सबैभन्दा बढी प्रतिव्यक्ति आय भएको सुन्दर देश बनाए। चीन, सिंगापुर आदिले भ्रष्टाचार र कुशासनलाई समूल नष्ट गरेर देशलाई यो उचाइ दिए। आजको विश्वव्यापी प्रतिस्पर्धाको युगमा हामीले अरू देशको विकास बुझ्न सकेनौं भने आफूलाई अघि बढाउन सक्दैनौं। हाम्रा नीतिनिर्माता, राजनीतिक नेतृत्व, भविष्यका कर्णधार युवा र पँुजीको बागडोर सम्हालेका उद्योगीले समृद्धिको सपना देख्न सक्नुपर्छ। आज नेपाली देशमा भएको कुशासन, भ्रष्टाचार, बेरोजगारी र सुविधाविहीन अवस्थाले हायलकायल भएर विदेशीको आँगनमा पुगेका छन्। अब डायस्पोराले बुझ्नैपर्छ कि आफ्नो देश त नेपाल हो। नेपालकै विकास र समृद्धिमा तिनले सघाउन जरुरी छ। अर्काको देशमा रमाएर, अरूले सिर्जना गरेका भौतिक पूर्वाधार र अवसरहरूमा रमाएर सगरमाथाको देशको नागरिक भन्न सुहाउँदैन। त्यसकारण बाठो हुनुभन्दा इमान्दार हुनु, देशविहीन हुनुभन्दा गरिबै हुनु, स्वाभिमानी हुनु कति हो कति राम्रो। हामीले नेपाल किन बनाउन सक्दैनौं ? अरूले बनाएका जस्ता गगनचुम्बी भवन बनाउन सकौंला नसकौंला। यसै पनि नेपाल भूकम्पीय जोखिममा छ। दुई दर्जन राष्ट्रिय गौरवका आयोजनालाई रफ्तारमा सम्पन्न गर्ने हो भने १० वर्षपछिको नेपाल समृद्ध हुनेछ। सांसदले कल्पेजस्तो १०० अर्ब डलरको जीडीपी बनाउन हामीलाई एक दशक नै काफी छ। तर निर्माणाधीन आयोजनाहरूलाई शीघ्र सम्पन्न गर्ने, बिजुलीको व्यापार बढाउने र पर्यटकीय रूपमा देशलाई चम्क्याउन जरुरी छ। हामीले बिजुली बेचेर, पर्यटक घुमाएर र बहुमूल्य जडीबुटीको सदुपयोग गरेरै देशको आर्थिक हैसियत माथि लैजान सक्छौं। देश त स्वाभिमान, सपना र पसिना रोपेर बन्छ। नेपालको आर्थिक समृद्धिको सबैभन्दा सम्भावनाको क्षेत्र जलविद्युत् हो। केही वर्षयता नेपालले छिमेकी भारतलाई बिजुली बेच्न थालिसकेको छ। चरम लोडसेडिङको अवस्था पार गरेर अहिले नेपालले ४५२ मेगावाट बिजुली निर्यात गरिरहेछ। गत वर्ष नेपालले १६ अर्बभन्दा बढी रकम बिजुलीको व्यापार गरेर कमायो। जलस्रोतबाट करिब ८३ हजार मेगावाट बिजुली उत्पादन गर्ने क्षमता रहेकोमा आगामी ३४ वर्षभित्रै ७ हजार मेगावाट बिजुली प्रसारण लाइनमा जोडिने आधार तय भइसकेको छ। हरित ऊर्जाको रूपमा रहेको जलविद्युत् क्षेत्रबाट नेपालले वार्षिक १० खर्बको व्यापार गर्ने आधार भारतसँग भएको १० वर्षमा १० हजार मेगावाट विद्युत् व्यापार गर्ने पछिल्लो सम्झौताले तय गरेको छ। हालसम्म नेपालमा २६ सय मेगावाट बिजुली उत्पादन भइरहेको छ। आगामी १० वर्षमा कम्तीमा १०१२ हजार मेगावाट विद्युत् उत्पादन गर्न सक्ने हो भने १५२० खर्ब रकम वार्षिक आम्दानी बिजुलीको व्यापारबाटै हुन सक्छ। बनाउने भनिएका ६ हजार मेगावाटको पञ्चेश्वर आयोजना, १० हजार मेगावाट क्षमताको बृहत् कर्णाली चिसापानी आयोजना, १२ सय मेगावाटको बूढीगण्डकी आयोजना, ९ सय मेगावाटको अरुण तेस्रोलगायत निर्माणको क्रममा रहेका र गर्ने भनिएका सानाठूला आयोजनाहरूबाट हजारौं मेगावाट बिजुली एक दशकमै उत्पादन गर्न सकिने छन्। यसबीच संशयको घेरामा रहेको एमसीसी सही अर्थमा कार्यान्वयन भए भारतमा बिजुली निर्यात गर्ने बिजुली राजमार्ग तयार हुनेछ। यसरी जलविद्युत्का उल्लेखित आयोजनाहरू आगामी १० वर्षभित्र बनाउन सक्यौं भने हाम्रो अर्थतन्त्र अर्थशास्त्री वाग्लेले भनेजस्तो १०० अर्ब डलरको बनाउन कठिनाइ छैन। त्यसैमाथि नेपालमा अहिले जलविद्युत्सहित दुई दर्जनभन्दा बढी राष्ट्रिय गौरवका आयोजना निर्माणाधीन छन्। ती सबै आयोजना अबको एक दशकमा सक्नेगरी अघि बढ्ने हो भने नेपालले त्यसैमा टेकेर बहुआयामिक समृद्धि पहिल्याउन सक्छ। जस्तो कि काठमाडौंनिजगढ फास्ट ट्र्याक बन्दा तराईको काठमाडौंसँगको दूरी घट्छ र वार्षिक ७ अर्बभन्दा बढीको इन्धन जोगिनेछ। भारत निर्भर काठमाडौंको तरकारी तथा खाद्यान्नको जोगाड तराईका बारा, पर्सा, रौतहट, सिराहा, सप्तरीले प्रत्यक्ष रूपमा गर्नेछन्। जसले व्यापारघाटा घटाउन सघाउनेछ। हालका वर्षहरूमा भारतसँग नेपालको व्यापारघाटा वार्षिक १४ खर्ब हाराहारी छ। व्यापारघाटा घटाएर बिजुली खपत बढाउने हो भने मात्र नेपालको ठूलो धनराशि बिदेसिनबाट जोगिनेछ। त्यसले अर्थतन्त्रलाई ठूलो टेवा दिनेछ। कृषिमा पनि आत्मनिर्भर हुन सक्छौं। हालका वर्षहरूमा कृषिजन्य वस्तुको आयात वार्षिक ४ खर्ब नाघिसकेको छ। कम्तीमा १० वर्षभित्र कृषिमा आत्मनिर्भर हुने सोचसहित लगानी बढाउन सकिनेछ। महŒवपूर्ण खम्बा पर्यटनमा नेपाल विश्वमै उत्कृष्टमध्ये पर्छ। अत: जलविद्युत्, पर्यटन, कृषि र गुणस्तरीय पूर्वाधारहरूको शीघ्र विकासबाट हामीले आगामी एक दशकमै सम्पन्न राष्ट्र हुने आधार तयार गर्न सक्छौं। एक दशकपछि नेपालीले हैसियत सम्पन्न नागरिकको रूपमा विश्वसामु चिनाउन सक्छौं।"
काठमाडौंमा नाडा अटो शो सुरू,"काठमाडौं : नाडा अटोमोबाइल्स एसोसियसन अफ नेपालको आयोजनामा १५औं संस्करणको नाडा अटो सो मंगलबारबाट काठमाडौंमा सुरु भएको छ। ६ दिनसम्म चल्ने प्रर्दशनीको अर्थमन्त्री डा प्रकाशशरण महतले उद्घाटन गरे। प्रदर्शनीमा सवारी साधन, पार्टपूर्जा, वित्तीय सेवा एवं अन्य सम्बन्धित सरोकारवाला संघ संस्थाहरूको प्रदर्शनी रहेको नाडाले जनाएको छ। प्रदर्शनी भृकुटीमण्डपको प्रदर्शनीस्थलमा भाद्र ३१ गतेसम्म चल्ने छ। बजार सुस्तता भएको समयमा यस प्रदर्शनीमा अटोमोबाइल कम्पनीहरूको सहभागिताले अर्थतन्त्र चलायमान बनाउन महत्वपूर्ण योगदान दिने नाडाले जनाएको छ। आयोजकका अनुसार प्रदर्शनीमा ठूला तथा साना गरी करिब १२० वटा स्टल र ब्लकहरू छन्। उक्त प्रर्दशनीमा प्रख्यात अन्तर्राष्ट्रिय ब्राण्डका सवारी साधन, लुब्रिकेन्ट, टायर, पार्टपूर्जाका साथै राष्ट्रिय ब्राण्डका अटो सामग्री उत्पादक एवं वस्तु तथा सेवा प्रदायकहरूको सहभागिता समेत रहेको आयोजकले जनाएको छ। उक्त अटो सोमा २० अर्बको कारोबार हुने लक्ष्य लिएको आयोजकले जनाएको छ।"
"सेयर बजार फेरि ओरालोतिर, १ अर्ब १३ करोडको कारोबार",काठमाडौं : सेयर साताको तेस्रो कारोबार दिन नेप्से परिसूचक दोहोरो अंकले घटेको छ। नेप्से परिसूचक १९४२ अंकले घटेर १९६७५७ विन्दुमा अडिएको हो। सेन्सेटिभ इण्डेक्स २५० अंकले घटेर ३७९१४ विन्दुमा पुगेको छ। यसदिन २७६ कम्पनीको ३९ लाख १६ हजार १६१ कित्ता सेयर १ अर्ब १३ करोड ५० लाख ५७ हजार ५१५ रुपैयाँमा खरिदबिक्री भयो। अघिल्लो कारोबार दिन सोमबार नेप्से परिसूचक ४४३० अंकले बढेर १९८६९९ विन्दुमा पुगेको थियो। सो दिन १ अर्ब ५१ करोड ८३ लाख ४३ हजार ३९७ रुपैयाँको सेयर खरिदबिक्री भयो। साताको पहिलो कारोबार दिन आइतबार १ अर्ब ७ करोड २२ लाख बराबरको सेयर कारोबार भएको थियो। दोहोरो अंकले घटेको सेयर बजारमा एउटा मात्रै कम्पनीको सेयर सकारात्मक सर्किट लेभलमा कारोबार भयो। शुभम् पावरको ९९९ प्रतिशतले सेयर मूल्य बढेको हो। यसैगरी सामलिङ हाइड्रोपावरको ७ र अपर स्यांगी हाइड्रोपावरको ६ प्रतिशत सेयर मूल्य घटेको हो। कारोबार रकमका आधारमा नेपाल एसबीआई बैंक शीर्षस्थानमा रह्यो। सो बैंकको ७ करोड ५६ लाख मूल्य बराबरको सेयर कारोबार भयो। शिवम् सिमेन्टको ६ करोड र एभरेष्ट बैंकको ४ करोड बढीको सेयर कारोबार भयो। कारोबारमा आएका १३ वटा उपसमूहमध्ये एउटाको मात्र मूल्य बढेको हो। म्युचुल फण्डको सेयर मूल्य ००४ प्रतिशतले बढ्दा बाँकी उपसमूहको सूचक नकारात्मक देखिएको हो।
उत्पादनको बजारीकरण नहुँदा निर्यात कमजोर,"काठमाडौं : अन्तर्राष्ट्रिय बजारमा नेपाली उत्पादनको बजारीकरण नहँुदा माग र निर्यातमा बृद्धि हुन सकेको छैन। निर्यातभन्दा आयात १० गुणा अधिक हुँदा देशको व्यापार घाटा चुलिंदो छ। नेपाली उत्पादनलाई विश्वबजारमा पुर्याउन व्यापार तथा निकासी प्रवद्र्धन केन्द्रले नेपालका लागि विभिन्न देशका आवासीय महामहिम, निजी क्षेत्रका व्यवसायीलगायतसँग अन्तरक्रियाको सुरुवात गरेको छ। यसैक्रममा केन्द्रले आइतबार थाइल्यान्ड, कुवेत र यूएईका प्रस्तावित राजदूतसँग नेपाली उत्पादनको व्यापार प्रवद्र्धन कसरी सम्भव हुन्छ भन्नेबारे अन्तरक्रिया गरेको छ। यसैक्रममा केन्द्रका कार्यकारी निर्देशक शरदविक्रम राणाले नेपाली उत्पादनको विश्वबजारमा व्यापार प्रवद्र्धनका लागि जोड दिने बताए। विश्वमा आयोजना हुने मेलामा सहभागी हुन बजेट कम छ तर पनि सहुलियत मूल्यमा नेपाली व्यवसायीलाई अन्य मुलुकमा भएको मेलामा सहभागिताको वातावरण मिलाउन राजदूतहरूसँग अनुरोध गरे। यसैक्रममा उनले अब इजिप्टमा हुने मेलामा पहिलो पटक नेपाल सहभागी हुन लागेको जानकारी दिए। हस्तकला महासंघका प्रतिनिधि थाइल्यान्डमा हस्तकलाको प्रचुर सम्भावना रहेको तर त्यहाँको सरकारले कम्तीमा पनि ४० प्रतिशत ड्युटी फ्रि लगाएकाले निर्यात गर्न गाह्रो भएको बताउँछन्। नेपाली हस्तकलाका सामानमा ड्युटी फ्रि शून्य गरिदिन राजदूतावासले यसमा भूमिका खेल्न महासंघले अनुरोध गरेको छ। यस्तै निर्यात परिषद्का अध्यक्ष रेशम पोखरेल यूएईमा जुम्ला, मुस्ताङको स्वादिलो स्याउ, नेपालको अर्गानिक तरकारी, रायोको साग र राँगाको सुकुटीको माग अधिक रहेको जनाए। नेपालको निर्यातको नयाँ गन्तव्यको बढी सम्भाव्यता रहे पनि नेपालमा सबै वस्तुको सर्टिफिकेसन गर्ने प्रणाली नहुँदा निर्यात गर्न नसकेको गुनासो गरे। २७ वर्ष बेल्जियम बसेर फर्किएका युवराज गुरुङ मुना कृषि लिमिटेडमार्फत विश्वबजारमा नेपालका कृषिजन्य वस्तुहरू निर्यात गर्दै आएका छन्। उनले विश्व बजारमा व्यापार प्रवद्र्धन गर्न विभिन्न एक्स्पोलगायतबाट जोडिदिन अनुरोध गरे। राजदूतले गर्ने भेटमा नेपाली चियाकफी राजदूतले विदेशी पाहुनासँगको भेटघाटको सुरुवात नेपाली प्रडक्ट चिया र कफीबाट गर्ने गरेको बताउँछन्। यो वर्षौंदेखिको ट्रेन भएकाले अब नेपालका अन्य वस्तु उपहारको रूपमा दिन आवश्यक भएकाले यसमा सहायता गर्न राजदूतले अनुरोध गरे। यसैक्रममा थाइल्यान्डका लागि नेपाली राजदूत धनबहादूर वली आफूले यसअघि पनि अधिकांश भेटघाटको सुरुवात तुलसी चियाबाट गरिएको अनुभव सुनाए। यसैक्रममा उनले कतिपय व्यवसायीलाई कुन देशमा के निर्यात गर्दा सुविधा के के पाइन्छ भन्ने अझै थाहा नभएकोबारे ध्यानाकर्षण गराए। कुवेतका लागि नेपाली राजदूत घनश्याम लम्साल व्यवसायीले सम्बन्धित मुलुकमा कुनै वस्तु निर्यात गर्न खोज्दा परेका समस्या राख्न अनुरोध गरे। आफूहरू नेपालको व्यापार प्रवद्र्धनमा सहजीकरण गर्न लागि पर्ने जनाए। यस्तै, यूएईका लागि नेपाली राजदूत तेजबहादूर क्षेत्रीले नेपालको ठूलो गन्तव्यको रूपमा रहेको यूएईमा आगामी दिनमा व्यापार प्रवद्र्धन गर्ने आश्वासन दिए। नेपालकुवेतको व्यापार विगत पाँच वर्षमा नेपालले कुवेतबाट गर्ने आयात १२११ प्रतिशतले बढेको छ। तर निर्यात भने ३५७ प्रतिशतले घट्दा उक्त देशसँग नेपालको व्यापार घाटा उच्च छ। जबकि कुवेतमा कार्पेट, रेडिमेट गार्मेन्ट निर्यात भएका छन्। तर, अपेक्षाअनुसार त्यति धेरै निर्यात हुन नसकेको व्यापार तथा निकासी प्रवद्र्धन केन्द्रका नायब कार्यकारी निर्देशक सुयश खनाल बताउँछन्। कुवेतले गरगहना, हस्तकला, ह्यान्ड ब्याग, जुत्तालगायतका वस्तु आयात गर्ने गरेको छ। नेपालबाट पास्ता, बिस्कुट, फूलहरू कुवेत निर्यातमा सम्भाव्यता भए पनि केही अवरोध भएको उनले ध्यानाकर्षण गरे। नेपाल र थाइल्यान्डको व्यापा विश्वको आयात गर्ने २२औं नम्बरमा थाइल्यान्ड पर्छ। विश्व आयातमा १२ प्रतिशत हिस्सा थाइल्यान्डको रहेको छ। करिब ५० प्रतिशत वस्तुहरूमा यो देशले सुविधा दिएको छ। सन् २०१८ देखि २०२२ सम्मको तथ्यांकलाई हेर्दा नेपालले निर्यातभन्दा आयात अधिक गर्दै थाइल्यान्डसँगको व्यापारघाटा ५४ प्रतिशत छ। सन् २०२२ मा नेपालबाट स्टेनलेस स्टिलको बुनेको कपडा, बोरा, झोला, कार्पेट, ऊन, कुकुर र बिरालोको खानालगायतका वस्तु निर्यात भयो। ज्वेलरीहरू निर्यात गर्ने ठूलो बजार थाइल्यान्ड हो तर यहाँ अहिले कम भएको छ। नेपाल र यूएईबीचको व्यापार सन् २०२२ मा आयातमा २६औं स्थानमा रहेको यूएईले विश्व आयातको १ प्रतिशत आयात गर्ने गर्दछ। विगत पाँच वर्षमा यो देशसँगको व्यापारमा पनि नेपालले निर्यातभन्दा आयात नै बढी गरेको छ। पछिल्लो वर्ष सन् २०२२ मा मात्रै ३९ अर्ब ८३ करोड रुपैयाँले व्यापार घाटा व्यहोर्नु परेको छ। जबकि यूएईमा नेपालले करिब डेढ दर्जन वस्तुको निर्यात गर्छ। सो मुलुकमा सन् २०२२ मा मात्रै मेडिसिन हर्ब, रेडिमेड गार्मेन्ट, उलन, कार्पेट ह्यान्डमेड पेपर, उलन सललगायत निर्यातको भइरहेको छ।"

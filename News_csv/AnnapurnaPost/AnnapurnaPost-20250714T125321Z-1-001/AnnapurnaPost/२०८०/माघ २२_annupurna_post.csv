शीर्षक,विवरण
यो हो राजनीति,"अब कहिल्यै मिल्न नसक्ने जस्तो गरेर मुख छोड्नेदेखि हात हालाहालसम्म हुन लाग्यो। अन्तत : एकले अर्कोलाई गालीगलौज गर्दै त्यो मिटिङ छोडेर पाँचैजना नेता मिटिङ स्थलबाट बाहिरिए। बिहानको रापिलो घाममा, ठूला पार्टीका उच्च पदस्थ नेताहरू ठूलो मिटिङ हलमा जम्मा भए। नेता एक : ल, वार्ता सुरु गरौं। नेता दुई : तर, सर्त राखेर मात्रै एजेन्डाहरूलाई टेबल गर्र्ने। नेता तीन : के कस्तो सर्त ? दुई : आजका एजेन्डाहरू सीधै अस्वीकृत गर्ने। चार : मेरो पनि सहमति छ यसमा। एक : त्यस्तो पनि हुन्छ कहीँ ! एजेन्डा नै नहेरी! दुई : किन हुँदैन ? एक : पहिले एजेन्डा हेरौं अनि छलफल गरौं। त्यसपछि निष्कर्ष निकाल्ने नि ! दुई : के हेर्ने, एजेन्डा न सेजेन्डा ! चार : हो, हो एजेन्डा के हेर्ने ! सीधै अस्वीकृत। यतिञ्जेल चुप रहिरहेका नेता पाँच बोले त्यसरी हुँदैन। हुँदैन भने वार्ता पनि हुँदैन। नेतादुईले भने। चार नम्बरले उनको समर्थन गरे वार्ता बहिष्कार गर्छौं हामी ! वार्ता भाँडिएला जस्तो स्थिति देखिएपछि नेता एक चिन्तित देखिए। उनको यस्तो अवस्था देखेर नेतातीनले सहमतिको बाटो रोज्दै भने हैन हैन साथी हो, शान्त। शान्त। यसरी उत्तेजित हुनु हुँदैन। नेता पाँचले मध्यम कुरा गरे वार्ता त गर्नै छ, कम से कम एजेन्डाहरू त सुनौं न ! तत्काल विरोध जनाइहाले नम्बर चारले के सुन्ने ? सुनेर के गर्ने ? ठीक छ सुन्ने, तर भनिसकियो एजेन्डालाई सर्लक्क अस्वीकृत गर्ने भए सुन्ने। नम्बर दुईले आफ्नै अडान दोहोर्याए। कुरो मिलेन। निकैबेर चकाचर्की पर्यो। अन्तत : मिटिङ नै नबसी हिँड्नुपर्ने स्थिति देखियो। त्यसपछि नम्बर एकले विनम्र स्वरमा भने ठीक छ साथी हो, ल मैले मानें। बस्न त बसौं ! नम्बर दुई र चार चुप भए। पाँचैजना नेताहरू गोलटेबलका वरिपरि बसे र गफ गर्न लागे। गफ गर्दागर्दै यही क्रममा भुलाएर नम्बर एकले एउटा फाइल खोल्दै फकाउने भाकामा पहिलो एजेन्डा प्रस्तुत गरे ए साथी हो, यो पहिलो एजेन्डा पास गरौं न हो। सामान्य छ। दुई र चारका कान ठाडा भए र तिनका ध्यान नेता एकतर्फ आकृष्ट भयो। नेता एकले नेता तीनलाई एजेन्डा पढ्न लगाए, उनी पढ्न लागे एजेन्डा नम्बर एक, भुटानी शरणार्थी काण्डका सबै अभियुक्तका फाइल फेरि खोल्ने। बन्द बन्द। अब त्यो केसका फाइल कुनै पनि खोल्दै नखोल्ने। तत्काल नेता दुई बोलिहाले। र, त्यसको समर्थन गर्दै नेता चारले थपे हो हो, यो एजेन्डा सीधै अस्वीकृत। पहिलोले सम्झाए हैन, त्यो फाइल खोल्न त खोलौं न ! खोलेर के हुन्छ र ! खोलेपछि बन्द गर्न झन्झट हुन्छ। त्यसैले खोल्दै नखोल्ने। नेता दुई बोले। पाँचौं नरम भएर बोले केही फरक पर्दैन। कुनै तरिकाले पछि बन्द गर्न मिलिहाल्छ नि ! नेता दुईले अलिक ठूलो आवाज गरे खोल्नु नै किन ? खोल्दै नखोलेपछि टन्टै साफ ! कुरो नमिल्ने देखिएपछि पहिलोले अर्को एजेन्डा पढ्न खोजे ल भैगो ! यो एजेन्डा स्थगित !  दोस्रो एजेन्डा पढ्छु म। भयो, भयो ! सबै एजेन्डा हेर्दै नहेरी अस्वीकृत गर्ने भनेर अघि नै भनेको होइन ? नेता दुई पड्किए। पहिलो बोले पढ्न त पढौं न !  सय किलो सुनकाण्डका। अस्वीकृत अस्वीकृत। बीचमै नेता दुई नेता चिच्याए। पहिलो फेरि बोले अर्को एजेन्डा एनसेल काण्ड। अस्वीकृत। नेता चार चिच्याए। अर्को एजेन्डा नेता पाँचले प्रस्तुत गरे। फेरि अन्यअन्य एजेन्डाहरू पनि पढिए। तर, कुनै पनि एजेन्डामाथि छलफल नै भएन। पढ्न लाग्दानलाग्दै नै वादविवाद सुरु भइहाल्थ्यो। अब कहिल्यै मिल्न नसक्ने जस्तो गरेर मुख छोड्नेदेखि हात हालाहालसम्म हुन लाग्यो। अन्तत : एकले अर्कोलाई गालीगलौज गर्दै त्यो मिटिङ छोडेर पाँचैजना नेता मिटिङ स्थलबाट बाहिरिए। दिन बित्यो। रात ढलिसकेको थियो। राजधानीको एक चर्चित रिसोर्टमा एउटा गजबको दृश्य देखियो। दृश्यमा एउटा गोलो टेबलको वरिपरि उनै पाँचजना नेताहरू देखिए। टेबलमाथि एउटा ठूलो थाल सजाएर राखिएको थियो। थालमा दालभातमासु, अचारलगायत चौरासी व्यञ्जन एकै ठाउँ मुछिएको थियो।र, मुछिएको त्यो व्यञ्जन पाँचैजना नेताहरूले एकसाथ खाइरहेका थिए।"
निको हुन्छ पाठेघरको मुखको क्यान्सर,"पाठेघरको मुखको क्यान्सर सुरुको अवस्थामा पत्ता लागे शतप्रतिशत निको पार्न सकिन्छ। महिलामा हुने क्यान्सरमा स्तनपछि दोस्रो प्रमुख क्यान्सर हो, पाठेघरको मुखको क्यान्सर। विश्वमा प्रतिवर्ष पाँच लाख मानिसलाई पाठेघरको मुखको क्यान्सर हुने गर्छ। अन्दाजी दुई लाख महिलाको यो रोगबाट मृत्यु हुन्छ। नेपालमा प्रतिवर्ष कति महिलालाई यी रोग लाग्छ र कतिको मृत्यु हुन्छ भन्ने सही तथ्यांक छैन। साधारणत : यो रोग ४० वर्षपछि देखा पर्ने भए पनि नेपालजस्तो अविकसित देशमा यो रोग ३० वर्ष अथवा सोभन्दा कम उमेरका महिलामा समेत पाठेघरको मुखमा क्यान्सर हुने गरेको छ। पाठेघरको क्यान्सर कसरी हुन्छ ? कुनै निश्चित कारणले पाठेघरको मुखको क्यान्सर हुन्छ भनेर किटान गर्न सकिन्न। तर पनि एचपीभी (ह्युमेन पापिलोमा भाइरस) नै यसको मुख्य कारण हो भन्न सकिन्छ। करिब ७० प्रतिशत पाठेघरको मुखको क्यान्सर एचभीपीसँग सम्बन्धित रहेको पाइएको छ। एचपीभी एक साधारण भाइरस हो, जुन यौनसम्पर्कमार्फत एकअर्कामा सर्ने गर्छ। यौनकार्यमा सक्रिय ५० देखि ८० प्रतिशत महिलालाई जीवनमा कम्तीमा एकपटक उक्त भाइरसले संक्रमित गर्ने गरेको छ। एचपीभी धेरै प्रकारको भए पनि १३ प्रकारको भाइरसले मात्र पाठेघरको मुखको क्यान्सर निम्त्याउँछ। एसियामा ८३ प्रतिशत पाठेघरको मुखको क्यान्सर एचपीभी १६ तथा १८ को संक्रमणले भएको पाइएको छ। पाठेघरको मुखको क्यान्सर गराउने एचपीभी संक्रमणको खासै उपचार छैन। तर ह्युमेन पापिलोमा भाइरसविरुद्घ भ्याक्सिन लगाउन भने सकिन्छ। एचपीभी शारीरिक सम्पर्कको क्रममा छालाबाट छालामा फैलिन्छ। यस्ता विषाणुले गर्भाशयको मुखको कोषिकाको प्रोटिनसँग एचभीपीको प्रोटिनको रासायनिक प्रक्रिया हुँदा ती कोषिकाहरूमा परिवर्तन ल्याउँछ र जुन वर्षौंपछि क्यान्सरमा परिणत हुन्छ। कम उमेरमा विवाह हुनु, कम उमेरमै यौनसम्पर्क स्थापित हुनु, एकभन्दा बढीसँग यौनसम्पर्क राख्नु, कम उमेरमा अनि धेरै बच्चा पाउनु, आफ्नो गोप्य अंगको उचित सरसफाइ नगर्नु, चुरोट खैनी तथा सुर्तीजन्य पदार्थको सेवन गर्नु, यौनरोग एवं गुप्तांगसम्बन्धी दीर्घरोगी हुनु पाठेघरको मुखको क्यान्सर लाग्नाका प्रमुख कारण हुन्। तर ह्युमेन पापिलोमा भाइरसलाई प्रमुख कारक तत्त्व मानिएको छ। लक्षण चिह्न पाठेघरको मुखको क्यान्सरको सुरुआती अवस्थामा कुनै लक्षण चिह्न नभए पनि शारीरिक जाँच गर्दा केही चिह्न भेटिन सक्छ। महिनावारी सुकेकी प्रौढ महिलामा फेरि रगत तथा रगत मिसिएको योनिस्राव देखा पर्न सक्छ। त्यसैगरी यौनसम्पर्कपश्चात् रगत देखा पर्ने सिकायत हुन सक्छ। गोप्य अंगबाट असामान्य प्रकारको गन्हाउने स्राव बग्न सक्छ। महिनावारी सुकी नसकेकी महिलामा महिनावारीका बेला धेरै दिनसम्म वा बढी मात्रामा रगत बग्न सक्ने हुन क्छ। यो रोगको प्रारम्भिक स्थितिमा कुनै पीडा हुन्न। दुख्न लाग्दा क्यान्सर फैलिसकेको हुन्छ। यो रोग निकै फैलिसकेपछि खुट्टा सुन्निने, पेट फुल्ने, पिसाब नहुने, कम्मरको हड्डी दुख्ने आदि पनि हुन्छ। निदानको तरिका तथा उपचार मानव शरीरमा लाग्ने विभिन्न खालका क्यान्सरमा पाठेघरको मुखको क्यान्सरमात्र यस्तो क्यान्सर हो जसको क्यान्सरपूर्वको अवस्था सजिलै पत्ता लगाउन सकिन्छ। केही मिनेटमै सकिने यो परीक्षणको क्रममा नदुख्ने र बेहोस गराउन नपर्ने हुन्छ। प्याप स्मियरनामक साधारण जाँचबाट पाठेघरको मुखको स्राव निकाली क्यान्सर छ छैन थाहा पाउन सकिन्छ। यसको अलावा एसिटिक एसिड वा ल्युगोल आयोडिनको प्रयोगबाट पनि थाहा पाउन सकिन्छ। २५ वर्ष काटिसकेकी विवाहित महिलाले सकिन्छ भने बर्सेनि प्याप स्मियर परीक्षण गराउनु बुद्धिमानी हुन्छ। पाठेघरको मुखको क्यान्सर ठ्याक्कै लागेको छ छैन थाहा पाउन पाठेघरको मुखको सानो टुक्रा मासु निकाली (बायोप्सी) गर्नुपर्छ। पाठेघरको मुखको क्यान्सरबारे थप जानकारीका लागि अथवा अन्यत्र भागमा फैलिएको छ छैन थाहा पाउन भिडियो एक्सरे (अल्ट्रासाउन्ड), सीटी स्क्यान, आईभीयू, एक्सरे गराउनुपर्ने हुन्छ। पाठेघरको मुखको क्यान्सर सुरुको अवस्थामा पत्ता लागे शतप्रतिशत निको पार्न सकिन्छ। पाठेघरको मुखसहित पाठेघर निकाल्ने शल्यक्रिया गरिन्छ। रोग फैलिसकेको अवस्थामा रेडियोथेरापी वा केमोथेरापी (विशेष औषधि) को प्रयोगद्वारा उपचार गरिन्छ। रेडियोथेरापी योनिमा मात्र वा शरीरको बाह्य भागमा दिइन्छ। रोकथाम कारक तत्त्वलाई विचार गरेर कलिलै उमेरमा विवाह नगर्ने, बालविवाहलाई निरुत्साह गर्ने, धेरै बच्चा नपाउने, निश्चित अन्तरालमा मात्र बच्चा पाउने, गोप्य अंगको सरसफाइमा ध्यान दिने गर्नुपर्छ। यसैगरी, धेरैजनासँग यौनसम्पर्क नराख्ने, चुरोट खैनी तथा सुर्तीजन्य पदार्थको सेवन नगर्ने, यौनरोग एवं गुप्तांगसम्बन्धी रोगको समयमै आवश्यक उपचार गराएमा यो रोगबाट बच्न सकिन्छ। पाठेघरको मुखको क्यान्सर रोकथाम गर्न सकिने रोग हो भन्ने कुरा राम्ररी मनन् गर्नुपर्छ। पाठेघरको मुखको क्यान्सरविरुद्ध खोप पाठेघरको मुखको क्यान्सर गराउने एचपीभी संक्रमणको खासै उपचार छैन। तर ह्युमेन पापिलोमा भाइरसविरुद्ध भ्याक्सिन लगाउन भने सकिन्छ। सन् २००६ देखि यो खोप विश्वका धेरै मुलुकमा प्रचलनमा ल्याएको छ। यसले एचपीभी ६, ११, १६ र १८ विरुद्ध लड्न सक्ने क्षमता दिन्छ। पछिल्लो समय नेपाल सरकारले यो खोप १२१४ वर्षका किशोरीलाई दुई डोज दिन सिफारिस गरिएको छ।"
कार्यान्वयन हुने बजेट मात्रै ल्याऔं,"बजेटको सिलिङ तोक्दा मुख्यतः स्रोतको सुनिश्चितता हुनुपर्छ। राजस्व वास्तवमै कति उठ्ने हो, वैदेशिक ऋण कति लिने, अनुदान कति आउनेलगायतका स्रोतको सम्भाव्यता हेरेर यसकै आधारमा सिलिङ तोक्नुपर्छ। स्रोतको सम्भाव्यताभन्दा टाढा रहेर सिलिङ तोकिनु हुँदैन। उदाहरणका लागि राजस्व १० खर्ब उठ्ने स्थिति छ भने त्यसलाई १४ खर्ब उठ्ने भनेर अवास्तविक तथ्यांक राख्नु हुँदैन। अर्थात् धेरै महत्त्वाकांक्षी भएर बजेट बनाउनु भएन। प्रत्येक वर्ष पुँजीगत खर्च घटेको छ। गत आर्थिक वर्षमा पुँजीगत खर्च ३ खर्ब ८२ अर्ब थियो। अहिले घटाएर ३ खर्ब २ अर्बमा झारिएको छ। यसरी पुँजीगत खर्च घटाउने काम गर्नु भएन। स्रोतको सुनिश्चितता गरिसकेपछि फजुल खर्च घटाएर पुँजीगत खर्चको दायरा बढाउनुपर्छ। कार्यान्वयनमा जान सक्ने आयोजनाको मात्रै बजेट विनियोजन गर्नुपर्छ। यस्ता आयोजनाको सिलिङ पनि तोकिनुपर्छ। बजेटको आकार कम होस् तर, फजुल खर्च घटाउनुपर्छ। पुँजीगत खर्च गत वर्ष पनि समयमा भएन। अहिले पनि त्यही हालत छ। हामीले १० वर्षदेखि पुँजीगत खर्च हुन सकेन भनेर अध्ययन गरेका छौं। जसमा तथ्य, तथ्यांक र कारणहरू उल्लेख छन्। त्यसैले राष्ट्रिय योजना आयोगले सिलिङ तोक्दा यो यो नीतिगत सुधार गरेर मात्रै बजेट कार्यान्वयन हुन्छ भनेर पारदर्शी बनाउनुपर्छ। आयोगले तोकेको सिलिङअनुसार विकास खर्च गर्न कुनकुन कानुन, प्रक्रिया र संरचनामा सुधार हुनुपर्छ भनेर मन्त्रालय, सरकार र जनतालार्ई पनि जानकारी दिनुपर्छ। आयोगले के कस्ता कार्यक्रम राखेर बजेट मागेको छ, तिनको उपादेयता र कार्यान्वयनमा जाने सम्भाव्यता हेरेर मात्रै मन्त्रालयगत सिलिङ तोकिनुपर्छ। अर्थ मन्त्रालयले राजनीति नारालाई समेटेर बजेटको आकार बढाउने र जनताको आँखामा छारो हाल्ने काम गर्नु भएन। सिलिङ तोक्न अर्थ मन्त्रालयको पनि सहभागिता रहन्छ। त्यसैले जिम्मेवार भएर सिलिङ तोक्नुपर्छ। (पोखरेल, राष्ट्रिय योजना आयोगका पूर्वउपाध्यक्ष हुन्।)"
विश्वविद्यालय खेलकुद सोमबारदेखि,"काठमाडौं : राष्ट्रिय खेलकुद परिषद् (राखेप) को आयोजनामा प्रथम विश्वविद्यालय खेलकुद प्रतियोगिता सोमबारदेखि हुने भएको छ। प्रतियोगितामा एथलेटिक्स, भलिबल, टेबुलटेनिस र ब्याडमिन्टन गरी चार खेल सञ्चालन हुनेछ। भलिबलमा छात्र टोलीको मात्र सहभागिता रहनेछ। एथलेटिक्स त्रिपुरेश्वरस्थित दशरथ रंगशाला, ब्याडमिन्टन त्रिपुरेश्वरस्थित राखेप कभर्डहल, टेबुलटेनिस लैनचौरस्थित राष्ट्रिय टेबुलटेनिस प्रशिक्षण केन्द्र र भलिबल जावलाखेलस्थित भलिबल प्रशिक्षण केन्द्रमा खेलाइनेछ। प्रतियोगितामा विभिन्न १० विश्वविद्यालयका २ सय ८० खेलाडी सहभागी हुनेछन्। एथलेटिक्समा १२, भलिबलमा एक तथा टेबुलटेनिस र ब्याडमिन्टनमा समान पाँचपाँच गरी २३ स्वर्णका लागि प्रतिस्पर्धा हुनेछ। राखेपले आइतबार पत्रकार सम्मेलन गर्दै प्रतियोगिताको लोगो र रनिङ ट्रफी सार्वजनिक गरेको छ। राखेप उपाध्यक्ष एवं प्रतियोगिता सञ्चालन तथा व्यवस्थापन कार्यदलका संयोजक शिव कोइरालाले प्रतियोगिताको लोगो र रनिङ ट्रफी सार्वजनिक गरेका हुन्। कोइरालाले सम्बन्धित विश्वविद्यालयका प्रतिनिधिसँगको छलफलपछि चार खेल समावेश गरिएको बताउँदै विश्वविद्यालयहरूले पनि खेलकुदलाई महत्व दिऊन् भन्ने उद्देश्यले प्रतियोगिता सुरु गरेको बताए। प्रतियोगितामा सहभागी विश्वविद्यालयले छनोट प्रतियोगिता सम्पन्नमार्फत खेलाडी छनोट गरिसकेको जानकारी दिए। दुईदिने प्रतियोगिता सञ्चालन गर्न करिब ४० लाख रुपैयाँ खर्च हुने राखेपले जनाएको छ।"
राष्ट्रपति रनिङ शिल्डको उपाधि कालिकालाई,"रसुवा : रसुवाको उत्तरगया गाउँपालिकाको बोगटीटारमा सञ्चालित ११ औं राष्ट्रपति रनिङ शिल्डको उपाधि कालिका गाउँपालिका टिमले हात पारेको छ। कालिकाले २२ स्वर्ण, ७ रजत र २ कास्य गरी ३१ पदकसहित उपाधि जितेको हो। जिल्ला खेलकुद विकास समितिले आयोजना गरेको जिल्ला स्तरीय प्रतियोगितामा उत्तरगया गाउँपालिका टिमले ५ स्वर्ण १२ रजत, ९ कास्यसहित दोस्रो भएको छ। गोसाइँकुण्डले ४ स्वर्ण ८ रजत ८ कास्य पदक जितेको छ। त्यसैगरी नौकुण्डले ४ स्वर्ण, ७ रजत , कास्य १० पदक जितेको छ भने आमाछोदिमो टिमले १ स्वर्ण, १ रजत र ५ कास्य पदक हात पारेको छ। माघ २० देखि २२ गतेसम्म सञ्चालित खेलमा ५ वटै पालिकाबाट विभिन्न खेलमा भाग लिएका थिए। तेक्वान्दोतर्फ उत्तरगयाकी रस्विना थापामगर र कालिकाका समीर तामाङ उत्कृष्ट भए। महिला भलिबलतर्फ कालिकाकी शिला स्याङवा र पुरुष भलिबलतर्फ नौकुण्डका बिक्रम तामाङ उत्कृष्ट घोषित भए। एथ्लेटिक्स पुरुष तर्फ कालिकाकै महेन्द्र परियार र महिला एथ्लेटिक्समा मनिसा तामाङ उत्कृष्ट भए। कालिकाबाट सुजिता मोक्तान उदयीमान खेलाडी घोषित भइन्।"
यू१९ विश्वकप क्रिकेट खेलेर नेपाली टोली स्वदेश फर्कियो,काठमाडौं : यू१९ विश्वकप क्रिकेट खेलेर नेपाली टोली स्वदेश फर्किएको छ। दक्षिण अफ्रिकामा आयोजित विश्वकप खेलेर नेपाली टोली सोमबार बिहान स्वेदश फर्किएको हो। उनीहरूलाई नेपाल क्रिकेट संघ क्यानका पदाधिकारीहरूले त्रिभुवन अन्तर्राष्ट्रिय विमानस्थलमा स्वागत गरेका थिए। समूह चरणको अन्तिम खेलमा अफगानिस्थानलाई हराउँदै नेपाल सुपर सिक्समा पुगेको थियो। सुपर सिक्समा नेपाल बंगलादेश र भारतसँग पराजित भएको थियो।
विराटनगरमा माघ २६ देखि प्याब्सन स्पोर्टस मिट हुँदै,"विराटनगर : विराटनगरमा आयोजना हुने १३ औं प्याब्सन स्पोर्टस मिटको तयारी सुरु गरिएको छ। माघ २६ देखि २८ गतेसम्म स्पोर्टस मिट हुने छ। निजी तथा आवासीय विद्यालय अर्गनाइजेशन नेपाल (प्याब्सन)मोरङले आइतबार विराटनगरमा पत्रकार सम्मेलन गर्दै स्पोर्टस मिटबारे जानकारी दिएको छ। राष्ट्रको खेलकुद विकास तथा स्वास्थ्य र सभ्य समाजका लागि प्याब्सन स्पोर्टस मिट भन्ने मूल नाराका साथ खेलकुद कार्यक्रम गर्न लागिएको हो। प्याब्सन मोरङका अध्यक्ष प्रेमलाल सिंह सुवालले औपचारिक शिक्षासँगै विद्यार्थीहरूको व्यक्तित्व विकास गर्ने उद्देश्यले पनि खेलकुदलाई प्राथमिकतामा राखिएको जानकारी दिए। खेलकुदले विद्यार्थीहरूको व्यक्तित्व विकास गर्नुका साथै एउटा असल समाज निर्माण गर्न मद्धत पुग्ने उनको भनाइ छ। साथै, उत्कृष्ट खेलाडीको छनोटमा पनि सहयोग पुग्ने सुवाल बताउँछन्। विश्वमा सैद्धान्तिक ज्ञानलाई भन्दा प्रयोगात्मक सिकाइ प्रक्रियालाई बढी मात्रामा महत्व दिइन्छ, उनले भने, साथै खेलकुद पनि मानव जीवनको एक अभिन्न पाटो बन्न पुगेको छ। प्रतियोगितामार्फत खेलका सैद्धान्तिक पक्षका बारेमा मात्र नभएर प्रयोगात्मक विधिमार्फत ज्ञान हासिल हुने उनको भनाइ छ। भविष्यमा खेलाडी हुने लक्ष्य लिएका विद्यार्थीहरूका लागि प्याब्सन स्पोर्टस मिट प्रारम्भिक खुड्किलो हुने विश्वास लिइएको छ। राष्ट्रिय तथा अन्तर्राष्ट्रिय जगतमा आफ्नो प्रतिभा प्रदर्शन गर्न सक्ने खेलाडी उत्पादन गरी राष्ट्रप्रति समर्पित गर्ने उद्देश्यका साथ २०६३ सालदेखि प्रत्येक वर्ष प्याब्सन मोरङले जिल्ला स्तरीय खेलकुद सञ्चालन गर्दै आएको सुवालको भनाइ छ। विराटनगरमा हुने प्रतियोगितामा प्याब्सन आवद्ध मोरङका २ सय १० वटा विद्यालयका ३ हजारभन्दा बढी विद्यार्थीले सहभागिता जनाउने प्याब्सनले जनाएको छ। विद्यार्थीबीच भलिबल, फुटबल, टेबलटेनिस, बास्केटबल र म्याराथनका इभेन्टमा प्रतिस्पर्धा हुनेछ। प्रतियोगिता सञ्चालनका लागि करिब १५ लाख खर्च हुने आयोजकले जनाएको छ।"
"सेयर बजारमा १४ अंकको सुधार , कारोबार रकम घट्यो","काठमाडौं : साताको दोस्रो कारोबार दिन सोमबार नेप्से परिसूचक दोहोरो अंकले बढेको छ। अघिल्लो कारोबार दिन एकल अंकले घटेको नेप्से आज १४५७ अंकले बढेर २०७६२७ विन्दुमा कायम भएको हो। सेन्सेटिभ इण्डेक्स १५९ प्रतिशतले बढेको छ। यसदिन नेप्से बढेपनि कारोबार रकम भने आइतबारको तुलनामा घटेको छ। यसदिन ३१० कम्पनीको ७४ लाख ९१ हजार ३०३ कित्ता सेयर २ अर्ब ४३ करोड ८ लाख ५८ हजार २५४ रुपैयाँमा खरिदबिक्री भयो। आइतबार ३ अर्ब रुपैयाँ बढिको सेयर कारोबार भएको थियो। दोहोरो अंकले बढेको बजारमा तीन कम्पनीको मूल्य सकारात्मक सर्किट लेभलमा कारोबार भयो। नेपाल दूरसञ्चार,पिपुल्स पावर र समाज लघुवित्त वित्तीयको सेयर मूल्य १० प्रतिशतले बढेको हो। कारोबार रकमका आधारमा हिमालयन रिइन्स्योरेन्स शीर्षस्थानमा रह्यो। सो कम्पनीको १८ करोड बढिको सेयर कारोबार भयो। यसदिन ९ उपसमूहको सूचक बढ्यो। कारोबारमा आएका कम्पनीमध्ये १४८ को मूल्य बढ्दा ८६ वटाको घट्यो भने १३ को मूल्य स्थिर रह्यो।"
कार्यान्वयन हुने बजेट मात्रै ल्याऔं,"बजेटको सिलिङ तोक्दा मुख्यतः स्रोतको सुनिश्चितता हुनुपर्छ। राजस्व वास्तवमै कति उठ्ने हो, वैदेशिक ऋण कति लिने, अनुदान कति आउनेलगायतका स्रोतको सम्भाव्यता हेरेर यसकै आधारमा सिलिङ तोक्नुपर्छ। स्रोतको सम्भाव्यताभन्दा टाढा रहेर सिलिङ तोकिनु हुँदैन। उदाहरणका लागि राजस्व १० खर्ब उठ्ने स्थिति छ भने त्यसलाई १४ खर्ब उठ्ने भनेर अवास्तविक तथ्यांक राख्नु हुँदैन। अर्थात् धेरै महत्त्वाकांक्षी भएर बजेट बनाउनु भएन। प्रत्येक वर्ष पुँजीगत खर्च घटेको छ। गत आर्थिक वर्षमा पुँजीगत खर्च ३ खर्ब ८२ अर्ब थियो। अहिले घटाएर ३ खर्ब २ अर्बमा झारिएको छ। यसरी पुँजीगत खर्च घटाउने काम गर्नु भएन। स्रोतको सुनिश्चितता गरिसकेपछि फजुल खर्च घटाएर पुँजीगत खर्चको दायरा बढाउनुपर्छ। कार्यान्वयनमा जान सक्ने आयोजनाको मात्रै बजेट विनियोजन गर्नुपर्छ। यस्ता आयोजनाको सिलिङ पनि तोकिनुपर्छ। बजेटको आकार कम होस् तर, फजुल खर्च घटाउनुपर्छ। पुँजीगत खर्च गत वर्ष पनि समयमा भएन। अहिले पनि त्यही हालत छ। हामीले १० वर्षदेखि पुँजीगत खर्च हुन सकेन भनेर अध्ययन गरेका छौं। जसमा तथ्य, तथ्यांक र कारणहरू उल्लेख छन्। त्यसैले राष्ट्रिय योजना आयोगले सिलिङ तोक्दा यो यो नीतिगत सुधार गरेर मात्रै बजेट कार्यान्वयन हुन्छ भनेर पारदर्शी बनाउनुपर्छ। आयोगले तोकेको सिलिङअनुसार विकास खर्च गर्न कुनकुन कानुन, प्रक्रिया र संरचनामा सुधार हुनुपर्छ भनेर मन्त्रालय, सरकार र जनतालार्ई पनि जानकारी दिनुपर्छ। आयोगले के कस्ता कार्यक्रम राखेर बजेट मागेको छ, तिनको उपादेयता र कार्यान्वयनमा जाने सम्भाव्यता हेरेर मात्रै मन्त्रालयगत सिलिङ तोकिनुपर्छ। अर्थ मन्त्रालयले राजनीति नारालाई समेटेर बजेटको आकार बढाउने र जनताको आँखामा छारो हाल्ने काम गर्नु भएन। सिलिङ तोक्न अर्थ मन्त्रालयको पनि सहभागिता रहन्छ। त्यसैले जिम्मेवार भएर सिलिङ तोक्नुपर्छ। (पोखरेल, राष्ट्रिय योजना आयोगका पूर्वउपाध्यक्ष हुन्।)"
२२० केभी बाह्रबिसे सबस्टेसन २ महिनाभित्रै,"काठमाडौं : सिन्धुपाल्चोकको २२०१३२ केभी क्षमताको सबस्टेसनको निर्माण अन्तिम चरणमा पुगेको छ। बाह्रबिसे नगरपालिकामा निर्माणाधीन सबस्टेसन दुई महिनाभित्रमा सक्ने लक्ष्यका साथ अन्तिम चरणको काम भइरहेको नेपाल विद्युत् प्राधिकरणले जनाएको छ। सबस्टेसनमा राखिने पावर ट्रान्सफर्मर जडान भइसकेका छन्। सबस्टेसनमा २२०१३२ केभी, १६० एमभीए र १३२११ केभी, ५ एमभीएका पावर ट्रान्सफर्मर राखिएका छन्। ग्यास इन्सुलेटेड प्रणाली (जीआइएस) प्रविधिमा आधारित सबस्टेसनका उपकरण जडानको अन्तिम चरणमा छ। नियन्त्रण कक्षमा रहने सम्पूर्ण उपकरण निर्माणस्थलमा आपूर्ति भइसकेका छन्। उपकरणको जडान भइरहेको छ। २२०१३२ केभी सबस्टेसन निर्माणको समग्र प्रगति करिब ९५ प्रतिशत छ। बाह्रबिसेमै ४०० केभीको अर्को सबस्टेसन पनि निर्माणाधीन छ। प्राधिकरणको सहायक कम्पनी चिलिमे जलविद्युत् कम्पनीको अगुवाइमा सिन्धुपाल्चोकमा निर्माण गरिएको १ सय २ मेगावाटको मध्यभोटेकोशी जलविद्युत् आयोजनाको विद्युत् यही सबस्टेसनमा जोडिनेछ। मध्यभोटेकोशीबाट उत्पादित विद्युत् २२० केभी प्रसारण लाइनमार्फत बाह्रबिसे सबस्टेसनमा जोडिनेछ। आयोजनाले आफ्नो विद्युत्गृहको स्विचयार्डबाट बाह्रबिसे सबस्टेसनसम्मको करिब ४ किलोमिटर लामो २२० केभी सिङ्गल सर्किट प्रसारण लाइनको टावरहरू निर्माण गरिसकेको छ। प्रसारण लाइनको करिब दुई किलोमिटर तार तानिएको छ। आयोजनाले बाह्रबिसे नगरपालिका ३ र ४ स्थित पलाँतीका स्थानीय बासिन्दाको अवरोधका कारण दुई किलोमिटर तार तान्न सकिरहेको छैन। हाल मध्यभोटेकोशीका संरचनाको निर्माण सम्पन्न गरी परीक्षण भइरहेका छन्। आयोजनाबाट उत्पादित विद्युत् राष्ट्रिय प्रसारण लाइनमा जोड्न नसकेर खेर जाने अवस्था आउन नदिन बाह्रबिसे सबस्टेसन जतिसक्दो छिटो सम्पन्न गर्नुपर्ने दबाबमा प्राधिकरण छ। प्राधिकरणका कार्यकारी निर्देशक कुलमान घिसिङ, प्रसारण निर्देशनालयका उपकार्यकारी निर्देशक दीर्घायुकुमार श्रेष्ठ र आयोजना व्यवस्थापन निर्देशनालयका उपकार्यकारी निर्देशक ताराप्रसाद प्रधान सम्मिलित प्राधिकरणको उच्चस्तरीय टोलीले शनिबार सबस्टेसन निर्माणस्थलको अनुगमन गरी बाँकी काम तत्काल सम्पन्न गर्न निर्देशन दिएको छ। टोलीले आयोजना व्यवस्थापन र निर्माण व्यवसायीसँग निर्माणमा देखिएका समस्या, उपकरण आपूर्तिको अवस्था, निर्माण सम्पन्न हुने तालिका, प्रसारण लाइनमा भइरहेको अवरोध हटाउन स्थानीयसँग छलफल गरेको थियो। साथै, टोलीले मध्यभोटेकोशी जलविद्युत् आयोजनाको पनि भ्रमण गरी हाल भइरहेका परीक्षणका कार्यको जानकारी लिएको थियो। बाह्रबिसे सबस्टेसन निर्माण ठेक्का पाएको चिनियाँ कम्पनीहरू ग्वाङसी ट्रान्समिसन एन्ड सबस्टेसन कन्ट्रक्सन तथा सेन्जेन क्लाउ इलेक्ट्रोनिक्सको संयुक्त उपक्रमको कमजोर कार्यसम्पादन, कोभिड१९ महामारीलगायतका कारण सबस्टेसनको निर्माण ढिलाइ हुँदै आएको बताइन्छ। प्राधिकरणले मध्यभोटेशीको विद्युत् प्रवाहका लागि अस्थायी रूपमा वैकल्पिक व्यवस्था गरेको छ। तर, त्यसका लागि पनि २२०१३२ केभी बाह्रबिसे सबस्टेसनको निर्माण अनिवार्य छ। २२ मेगावाटको माथिल्लो चाकू ए जलविद्युत् आयोजनाको प्रवद्र्धक कम्पनी शिवश्री हाइड्रोपावरले निर्माण गरेको १३२ केभी सिङ्गल सर्किट प्रसारण लाइनलाई डबल बनाउन लागिएको छ। शिवश्री हाइड्रोपावरले लामोसाँघु सबस्टेसनबाट बाह्रबिसेसम्म बनाउनुपर्ने उक्त लाइनको काम तत्काल सुरु गर्न प्राधिकरणको उच्चस्तरीय टोलीले आग्रह गरेको छ। कम्पनी करिब १० किलोमिटर लाइनमध्ये ७ किलोमिटर तान्नु पर्नेछ भने बाह्रबिसे बजार नजिकबाट सबस्टेसनसम्म करिब तीन किलोमिटर नयाँ प्रसारण लाइन बनाउनु पर्नेछ। यसका लागि प्रसारण लाइनका सम्पूर्ण उपकरण आपूर्ति भइसकेका छन्। त्यसमध्ये आठ टावरमध्ये पाँच वटाको जग हालिसकिएको छ। तामाकोशी तथा सुनकोशी नदी र ती नदीका सहायक खोलानालाको जलविद्युत् आयोजनाको विद्युत् राष्ट्रिय प्रसारण प्रणालीमा प्रवाह गर्न तामाकोशीकाठमाडौं प्रसारण लाइन र सबस्टेसन निर्माण सुरु गरिएको हो। एसियाली विकास बैंकको सहुलियतपूर्ण ऋणमा प्रसारण लाइन तथा सबस्टेसनको निर्माण भइरहेका हुन्। तामाकोशीकाठमाडौं २२०४०० केभी प्रसारण लाइन आयोजनाअन्तर्गत रामेछापस्थित नयाँ खिम्ती सबस्टेसनबाट बाह्रबिसेसम्म ४२ किलोमिटर प्रसारण लाइन निर्माणाधीन छ। प्रसारण लाइनमा पर्ने १ सय १८ टावरमध्ये आठ वटाको मात्र निर्माण बाँकी छ। त्यसमध्ये सात टावर सिन्धुपाल्चोकमा वन क्षेत्रमा निर्माण गर्नुपर्नेछ। त्यस्तै, बाह्रबिसेबाट काठमाडौंको लप्सीफेदीसम्मको ४६ किलोमिटर ४०० केभी डबल सर्किट प्रसारण लाइन पनि निर्माणाधीन छन्। ४६ किलोमिटर प्रसारण लाइनमा पर्ने १ सय २२ टावरमध्ये लप्सीफेदीका स्थानीयको अवरोधका कारण चार टावर निर्माण हुन बाँकी छ।"
"विकास खर्च सुस्तै, बरु नयाँ बजेटको गृहकार्य","सरकारले बर्सेनि घाटाको बजेट प्रस्तुत गर्दै आएको छ। बजेटअनुसार खर्च जुटाउन राजस्व पनि अपेक्षाअनुसार संकलन हुन सकेको छैन। अर्कोतर्फ वैदेशिक र आन्तरिक ऋणको दायित्वको भार बढ्दो छ। काठमाडौं : पुँजीगत बजेट अर्थात् विकास खर्च यो वर्ष पनि सुस्त छ। जुन चालुु आर्थिक वर्षको आधाभन्दा बढी अवधि बितिसक्दा १९ प्रतिशत हाराहारी मात्र खर्च भएको छ। यस हिसाबले एक चौथाइ पनि काम भएको छैन। जसकारण अर्थतन्त्रले लय समात्न सकेको छैन। यस्तो अवस्थामा सरकार आगामी आव २०८१०८२ को बजेट निर्माणको गृहकार्यमा जुटेको छ। अब कस्तो बजेट बनाउँदा सहज रूपमा कार्यान्वयन होला ? विज्ञ भन्छन्, अब प्रणालीगत सुधार गरेर बजेट कार्यान्वयन गर्न जरुरी छ। नत्र बजेट निर्माण प्रक्रियामात्रै पुर्याएर झारा टार्ने काम गर्न हुँदैन। चालु आवको बजेट १७ खर्ब ५१ अर्ब ३१ करोड २१ लाखमध्ये पुँजीगततर्फ ३ खर्ब २ अर्ब ७ करोड छ। तर, पुँजीगत बजेट हालसम्म ५७ अर्ब ७४ अर्ब ३३ लाखमात्रै खर्च भएको छ। जसकारण अर्थतन्त्रको चक्रमै सुस्तता छाएको छ। बजारमा पैसा पनि कम गएको अनुमान गरिन्छ। जसको चपेटामा निर्माण व्यवसायी, फलाम डन्डी उद्योग, सिमेन्ट उद्योगसहित निजी क्षेत्र र श्रमिक परेका छन्। उनीहरूको हातमा पैसा पुगेको छैन। हुन त बैंक तथा वित्तीय क्षेत्रमा तरलता (लगानीयोग्य पुँजी) थुप्रिएको छ। ब्याजदर पनि सस्तिएको छ। तर, निजी क्षेत्रको लगानीमा उत्साह देखिँदैन। कोभिडले पारेको प्रभाव अहिलेसम्म ऋण भुक्तानीमै परेकाले व्यवसायले गति लिन नसकेको व्यवसायी बताउँछन्। उनीहरूका अनुसार बजारमा माग घटेको छ। यसका कारण पनि विकास खर्चले गति लिन नसक्दा सर्वसाधारणसम्म पैसा नपुगेको सरोकारवालाको ठहर छ। अर्कोतर्फ राजस्वले सरकारी खर्च धान्न धौधौ भएको छ। चालु आवको साढे ६ महिनामा ५ खर्ब २७ अर्ब ९४ करोड २७ लाख मात्र राजस्व उठेको छ। यो वार्षिक लक्ष्यको ३७११ प्रतिशत हो। वर्षभर १४ खर्ब २२ अर्ब ५४ करोड हाराहारी उठाउने लक्ष्य छ। सरकारको खर्च भने माघ १८ गतेसम्म ५ खर्ब ४९ अर्ब ७६ करोड रुपैयाँ हाराहारी छ। खर्चको ठूलो हिस्सा चालुतर्फ नै छ। यस अवधिसम्म कर्मचारी तलब, भत्ताजस्ता चालु खर्चमा ४ खर्ब ८० अर्ब सकिएको छ। स्रोत र खर्चको खाडलले गर्दा सरकार बर्सेनि घाटाको बजेट प्रस्तुत गर्न बाध्य हुँदै आएको छ। अझ लामो समयदेखि स्रोत जुटाउन सार्वजनिक ऋणमै जोडबल गर्दा त्यसको भार बढ्दो छ। समग्र अर्थतन्त्रमा बाह्य क्षेत्र सुधार देखिए पनि आन्तरिकतर्फ दबाब नै छ। नेपाल राष्ट्र बैंकले सार्वजनिक गरेको तथ्यांकले विप्रेषण, शोधनान्तर अवस्था र डलर सञ्चिति पर्याप्ततामा केही सुधार आएको देखाए पनि आन्तरिक अर्थतन्त्र दबाबमै रहेको अर्थविद् बताउँछन्। उद्योगहरू प्रभावित हुँदा कुल व्यापारमा निर्यातीत वस्तुको हिस्सा पनि गत वर्षभन्दा घटेको भन्सार विभागको पुससमम्मको तथ्यांकले देखाउँछ। बरु आयातको हिस्सा कुल व्यापारमा गत वर्षभन्दा बढी देखिन्छ। यसो हुँदा आयातले कुल व्यापारमा ९१११ प्रतिशत हिस्सा ओगटेको छ। जसले मुलुक आयातीत वस्तुमै निर्भर हुनु परेको देखाउँछ। यद्यपि गत वर्षभन्दा आयातमा थोरै कमी आउँदा भन्सार राजस्वमा पनि प्रभाव परेको छ। यसरी चल्दैछ बजेटको गृहकार्य राष्ट्रिय योजना आयोगले बजेट सिलिङका लागि प्रारम्भिक चरणको छलफल माघ १७ गते सुरु गरेको छ। पहिलो चरणको छलफल माघ २५ गतेसम्म गरिसक्ने आयोगका सदस्य डा रमेश पौडेलको भनाइ छ। डा पौडेल भन्छन्, मन्त्रालयगत छलफल एकै पटक सबै मन्त्रालयलाई बोलाएर काम गर्न भ्याइँदैन। उनका अनुसार यसैले सम्बन्धित मन्त्रालयसँगको प्रारम्भिक छलफल माघ १७ देखि १९ गतेसम्म टुंग्याइएको छ। आयोगले कुनकुन मापदण्डका आधारमा कस्ता ठाउँमा बजेट राख्ने भन्नेबारे मन्त्रालयलाई सीमा तोकेको छ। जसअन्तर्गत सामान्यतः पुराना दायित्वहरूलाई जिम्मेवारीमा राख्ने, बहुवर्षीय अर्थात् क्रमागत आयोजना कति बाँकी छ त्यो पूरा गर्न बजेटको सुनिश्चितता गर्ने (चालु आवमा तीन वर्षसम्म रहने आयोजना छ भने अब आगामी दुई वर्षको लागि बजेट सुनिश्चित गर्ने) र तिनीहरूमाथिको दायित्व समेट्ने गरी बजेटको प्रस्ताव पेस गर्न भनिएको डा पौडेल सुनाउँछन्। मन्त्रालयहरूले बजेट प्रस्ताव गर्दा इन्ट्री नभएका आयोजनालाई राख्न नहुने, १६औं योजनाको डकुमेन्टलाई आधार बनाएर नयाँ परियोजना ल्याउनुपर्यो भन्नेलगायत आधारमा रहेर बजेटका लागि प्रस्ताव पेस गर्नुपर्नेछ, उनी भन्छन्, १६औं योजनाको पहिलो कार्यक्रम हुने भएकाले यसका आधारभूत कार्यक्रमहरू नछुट्ने गरी बजेट प्रस्ताव जरुरी छ। १६औं योजनाको आधारभूत कार्यक्रमअन्तर्गत सबै मन्त्रालयलाई पोलिसी डिपार्चर गर्ने खालको हुनुपर्छ। उनका अनुसार यो प्रारम्भिक छलफलका आधारमा सम्बन्धित मन्त्रालयले योजना संशोधन गर्नेछन्। आउने हप्ताभित्र लगभग मन्त्रालयको धारणा हेरेर सिलिङ कतिसम्म तोक्न सकिन्छ, कति सकिँदैन भनेर आयोगले अध्ययन गर्नेछ। यसपछि राजस्व परामर्श समितिको काम पनि यावत् ढंगले जान्छ। स्रोत अनुमान समिति छ। यसको बैठक पनि बस्छ, उनी भन्छन्, यसपछि कति स्रोत हुन्छ र बजेट कति उपयुक्त हुन्छ भन्ने आधारमा मापन गरेर कति काट्नुपर्छ वा पर्दैन भनेर छुट्टिन्छ। आयोगले तोकेको सिलिङ मन्त्रालयहरूमा पठाउनु हरेक वर्षको प्रक्रिया हो। तर जुन ढंगले सिलिङ तोकिन्छ, त्यो हचुवाका भरमा होइन कि यसलाई संस्थागत गर्नुपर्नेमा जोड दिन्छन् अर्थविद् डा डिल्लीराज खनाल। उनका अनुसार यसका लागि आयोगमा छुट्टै डिभिजन राखी यसले कहाँ, कसरी बजेट विनियोजन गरिएको थियो ? कति खर्च भयोजस्ता स्थितिको विश्लेषण, खर्च र आम्दानी कुन प्याटर्नमा हुन्छ भनेर लेखाजोखा नराख्दा जोखिमपूर्ण स्थिति छ। यसलाई अलिक राम्रोसँग गृहकार्य गरेर बजेटलाई बढी प्रभावकारी बनाउन आवश्यक भएको उनको भनाइ छ। उनका अनुसार मध्यावधिक खर्चको फ्रेमवर्कको बजेटलाई यथार्थपरक, कार्यान्वयन गर्न सक्ने खालको बनाउनुपर्छ। आयोगले सिलिङ तोक्ने काम कार्यान्वयन हुनेगरी संस्थागत रूपमा गर्नुपर्छ। तर अहिलेसम्मको स्थिति हेर्दा बिरालो बाँधेर श्राद्ध गरेझै गरिएको उनको टिप्पणी छ। अर्थविद् डा खनाल भन्छन्, आयोगले अनुमान गरेको र भोलि आउने बजेटबीच तादात्म्य मिल्दैन। अर्थ मन्त्रालयले अन्त्यमा तलमाथि गरिहाल्छ। यसर्थ बजेट निर्माणको यो एक प्रकारको झारा टार्ने प्रक्रिया हो। समयमा खर्च नहुने र आवको अन्त्यमा बढी हुने प्रवृत्तिले समग्र बजेटप्रतिको विश्वसनीयता गुमेको उनको टिप्पणी छ। हचुवाको भरमा बजेटको अनुमान, स्रोतसाधनको विन्यास गर्ने, शक्तिशाली मन्त्रीको पकडमा बजेट रहने र सोही हिसाबले विनियोजन हुने तर समयमा खर्च नहुने प्रवृत्ति हाबी छ, डा खनाल भन्छन्, विकास खर्च ढिला हुँदा बालुवामा पानी खनाउने जस्तो पाराले हुने, विकास खर्च डुब्दै (सिन्क) जाने, वित्तीय र चालु खर्च बढ्ने, पहिल्यै बढ्दै गएको राजस्व संकलन पनि अहिले घट्दै जाँदा धान्न नसक्ने स्थिति आएको छ। यसले बजेटप्रतिको विश्वसनीयतालाई कमजोर बनाएको उनको भनाइ छ। कार्यान्वयन भएन प्रतिबद्धता आयोगले स्रोत समितिको बैठक बसेर समयमै तोकिदिएन भने मन्त्रालयले गृहकार्य गर्न ढिलो गर्ने अर्थविद् डा चन्द्रमणि अधिकारी बताउँछन्। जसकारण बजेट निर्माणमा ढिलाइ हुँदा परिपक्व नहुने उनको ठम्याइँ छ। उनी कारण खुलाउँदै भन्छन्, किनभने स्रोत जति पाइन्छ, त्यहीअनुसारका परियोजना राख्नु पर्यो। परियोजना बैंक, मध्यकालीन खर्च संरचना पनि त्यहीअनुसार तयार गर्नुपर्ने हुन्छ। यसकारण आयोगले सकेसम्म छिटो सिलिङ तोक्ने काम गर्नुपर्ने सुझाव उनी दिन्छन्। पुँजीगत खर्च न्यून देखिएकाले आगामी पनि यस्तो नहोस् भन्नका लागि बजेट प्रणालीमा, कार्यशैली र जिम्मेवारी लिनेमा पनि सुधार गर्न आवश्यक रहेकोमा उनको जोड छ। उनका अनुसार आयोगले परियोजना बैंक बनाएको छ। यसमा मन्त्रालयहरूले परियोजना पठाउनुपर्छ। त्यहाँ प्रविष्ट गर्नुपर्छ भन्ने छ। तर यस्मा प्रविष्ट गर्दा नै आयोगले छानबिन गर्न नसक्ने किसिमका अपरिपक्व आयोजना आएका हुन्छन्। यस कारणले गर्दा कुनै मापदण्ड, स्रोत सुनिश्चितताको आधारमा, प्राथमिकताको आधारमा र प्राविधिक तथा संस्थागत क्षमतासमेत ख्याल गरेर परियोजनाहरू हाल्नुपर्छ, उनी भन्छन्, त्यसो नभइकन परियोजना बैंकमा विस्तृत कुरा नभई प्रविष्ट गराउने, मध्यकालीन खर्च संरचना पनि हचुवा किसिमले बनाउने र मध्यकालीन खर्च संरचनामा भएका आयोजनाहरूमा लामो समयसम्म पैसा गयो तर प्रतिफल प्राप्त हुँदैन भने त्यस्ता परियोजना झिक्नुपर्छ। एक पटक हालेको परियोजना झिक्नै हुँदैन भन्ने होइन। यसैले तर्कपूर्ण तरिकाले प्राथमिकतामा रहेका, अहिलेको जल्दोबल्दो आवश्यकताका आधारमा नयाँ परियोजनाहरू पनि राख्नुपर्छ। हिजो आइरहेका परियोजनाको पुनरावलोकन, मूल्यांकन गरेर संशोधन गरेर तीनवर्षे मध्यकालीन संरचना तयार गरिसकेपछि त्यसको आधारमा बजेट निर्माण गर्नुपर्ने सुझाव उनी दिन्छन्। भन्छन्, यसको सिलसिलामा परिपक्व भएका आयोजनालाई मात्रै समावेश गर्ने र स्रोत सुनिश्चित भएका, संस्थागत र मानवीय क्षमता भएका योजनालाई मात्रै हाल्यो भने कार्यान्वयनमा जान्छ। जस्ले परियोजना सक्न जिम्मा लिएकोले निर्धारित समय, लागत, गुणस्तर र परिणाममा गरेन भने त्यसको जवाफदेहिता पनि लिनुपर्ने भनेर सिर्जना गर्नुपर्छ। आर्थिक कार्यविधि तथा वित्तीय उत्तदायित्वसम्बन्धी ऐन, नियमावलीमा धेरै कुरा लेखिएको छ। यसमा पनि ती व्यवस्था संशोधन गर्न जरुरी भएको उनी बताउँछन्। ठूला र साना आयोजनाअनुसार कानुन बनाउनुपर्छ। खासगरी राष्ट्रिय आयोजनाहरू, राष्ट्रिय प्राथमिकतामा परेको आयोजनाहरू चाँडो सम्पन्न गर्नेगरी सरकारले कानुन बनाउने भने पनि अहिलेसम्म केही नगरेको उनको भनाइ छ। अगाडि बढाउने आयोजनाहरू टेन्डर गरिसक्ने भनेर संसद्मा बोलिएको थियो, तर यो पनि गरेको छैन। त्यसकारण समयमा यी काम गर्न सक्यो भने सरकारले चालु आर्थिक वर्षको बजेटमा प्रतिबद्धता जाहेर गरेका सुधारसम्बन्धी काम गर्न सक्ने उनको भनाइ छ। जबकि सरकारले खासगरी पुँजीगत खर्चको प्रभावकारिता बढाउने भनेर बजेट वक्तव्यमा उल्लेख गरेको छ। अनावश्यक आयोजना नराख्ने, खुद्रा आयोजना नराख्ने भनेको छ। यी कुरालाई पालना गर्यो, तीन तहको सरकारमा राम्रो समन्वय गर्यो र तीन तहको सरकारको बीचमा एउटै आयोजनामा ठाउँठाउँबाट पैसा राख्ने अर्थात् दोहोरो (ओभरल्यापिङ) हुने खालको अवस्था समाप्त गरेर अगाडि बढ्यो भनेमात्रै बजेट खर्च हुन थाल्छ। त्यसको गुणस्तर, प्रभावकारिता र दक्षता बढ्छ, उनी भन्छन्, साउनभित्र काम नगर्ने हो भने बजेटमै नराख्ने, तोकेको समयमा काम हुनै पर्ने भएन भने जस्को कारणले नभएको हो उसलाई दण्डित गर्ने व्यवस्था पनि आवश्यक छ। समयभन्दा छिटो आयोजना सम्पन्न गर्नेलाई उत्प्रेरित, प्रोत्साहित र पुरस्कृत पनि गर्नुपर्छ। समय सम्पन्न नगर्ने लापर्बाही गर्ने निर्माण व्यवसायदेखि, परियोजना व्यवस्थापक, अन्य कर्मचारी, प्राविधिक जनशक्तिलाई कार्बाही गर्नूपर्छ। यसमा सचिव पनि जिम्मेवार हुनुपर्छ। यति भयो भने बजेटको प्रभावकारिता बढ्छ र खर्च पनि बढ्छ अन्ततः बजारमा पैसा आउँछ। कहाँ चुक्यो सरकार ? अर्थ मन्त्रालयका प्रवक्ता धनीराम शर्मा चालू आवको बाँकी अवधिमा विकास खर्च हुनेमा विश्वस्त छन्। अघिल्लो वर्षभन्दा धेरै नबढेको, हाराहारीमै रहेको स्वीकार उनी गर्छन्। उनका अनुसार विकास खर्चमा सुस्तताको मुख्य कारण आयोजनाको प्राथमिकीकरण नभएको समस्याले हो। आयोजनाको संख्या धेरै छ। अलिअलि पैसा छुट्ट्याएको छ तर प्राथमिकीकरण छैन। यसैले आगामी आवको लागि भने अर्थ मन्त्रालयले आयोजना वर्गीकरण मापदण्ड बनाएको छ तर हाल कार्यान्वयनमा छैन। प्रवक्ता शर्मा भन्छन्, यसले साना आयोजनालाई नियन्त्रण गर्छ। यसो हुँदा अलिकति संघको आयोजना संख्या घट्छ। अर्को वर्षलाई मापदण्डअनुसार गर्छौं। तर यसअघि यस्तो मापदण्ड नहुँदा साना आयोजनाको संख्या धेरै, पैसा थोरै भयो। कार्यान्वयनमा जान सकेनन्। यद्यपि बाँकी अवधिमा जाला। तीन करोडभन्दा तलको आयोजना राख्न पाइँदैन। यसो हुँदा साना आयोजनाको माग नआउने र यस्तो संख्या घट्ने अपेक्षा छ। यसो भयो भने पुँजीगत खर्चमा पनि सुधार हुने उनको अनुमान छ। यससँगै अब आगामी बहुबर्षे ठेक्कासम्बन्धी नयाँ मापदण्ड बनाइएको थियो। सो मापदण्डले कात्तिकमा ठेक्का दिने उल्लेख गरेको छ। तर यसवर्ष कार्यान्वयनमा ल्याएको छैन। यस वर्ष मन्त्रालयहरूले भ्याइँदैन भनेपछि अर्को वर्षदेखि गर्नेगरी सार्नपर्ने अवस्था आएको उनको भनाइ छ। अर्थ मन्त्रालयले आगामी आवको बजेटका लागि सबै मन्त्रालयलाई बोलाएर एक चरणको छलफल चलाएको छ। आयोगले पनि सिलिङ तोक्न बृहत् छलफल गरिरहेकै छ। सिलिङ तोकेपछि फेरि मन्त्रालयले छलफल गर्ने प्रवक्ता शर्मा बताउँछन्। उनका अनुसार बजेटको सिद्धान्त र प्राथमिकता ल्याउनुअघि पनि छलफल गर्ने भनिएको छ। चरणगत रूपमा थुप्रै छलफल हुने गर्छ। पहिलाभन्दा बढी छलफल गर्न खोजेका छौं। यसो गरेको छलफलले अलिकति सुधार होला कि जस्तो लाग्छ। आयोजनाको संख्या धेरै, बजेट थोरै हुन्छ। साना आयोजनाको संख्या बढी हुँदा तयारीमा पनि समय जाने गरेको छ। समयमा आयोजना नसकिँदा मन्त्रालयहरूबाट बहुवर्षीय योजनामा लैजान माग आउँछ तर सबैलाई त्यसो गर्न सम्भव हुँदैन। घाटाको बजेट कहिलेसम्म ? सरकारले बर्सेनि घाटाको बजेट प्रस्तुत गर्दै आएको छ। घाटाको बजेट हुनु नराम्रो होइन तर यो कहाँ लगानी हुन्छ भन्नेले अर्थ राख्ने अर्थ मन्त्रालयका प्रवक्ता शर्मा बताउँछन्। यद्यपि बजेटअनुसार खर्च जुटाउन राजस्व पनि अपेक्षाअनुसार संकलन हुन सकेको छैन। अर्कोतर्फ वैदेशिक र आन्तरिक ऋणको दायित्वको भार बढ्दो छ। अहिले बढी दबाब आन्तरिक ऋणको बढी भएको उनी सुनाउँछन्। यस्ता ऋणलाई प्राथमिकताका आधारमा लगाउने नसक्दा गलत परिणाम आएको उनको स्विकारोक्ति छ। प्राथमिकीकरण गर्न नसक्दा परिणाम नआउने तर ऋणको भारी बोक्ने काममात्रै भएको छ, प्रवक्ता शर्मा भन्छन्। बजेट निर्माण प्रक्रिया सरकारले संवैधानिक व्यवस्थाअनुसार हरेक वर्ष जेठ १५ मा संसद्मा बजेट प्रस्तुत गर्छ। त्यसअघि बजेट बनाउन विभिन्न चरण पार गर्नुपर्छ। प्रत्येक वर्ष जनतालाई दिने सेवा सुविधालाई आधार मानेर आम्दानी र खर्चको हिसाबको दस्ताबेज निकालिन्छ। यसलाई बजेट भनिन्छ। सरकारले बजेटमार्फत आम सर्वसाधारणप्रतिको दायित्व पूरा गर्न निश्चित समयका लागि आयोजनायोजनाको निर्माण गरी त्यसलाई व्यवस्थित गर्न बजेट निर्माण गर्छ। बजेट तर्जुमा गर्दा खर्च र आम्दानीको पाटो हेरेर अघि बढ्नुपर्छ। बजेट निर्माणमा खर्च अर्थात स्रोत महत्त्वपूर्ण पाटो हो। खर्चलाई आकलन गरेर बजेट निर्माण कार्य अगाडि बढ्छ। यसमा चालुु खर्चसाधारण खर्चलाई प्राथमिकतामा राखिन्छ। दैनिक प्रशासनिक कार्य, शान्ति सुरक्षाको व्यवस्था, परराष्ट्र सम्बन्धलगायत विषयलाई आधार मानेर चालुु खर्च निर्धारण गरिन्छ। यस्तै, खर्चको अर्को पाटोका रूपमा पुँजीगत खर्चविकास बजेट रहन्छ। सरकारले एक वर्षमा गर्ने विकास निर्माण, पूर्वाधार विकास, आर्थिक विकासलगायतका कार्यहरू सञ्चालन गर्नका लागि विकास बजेट निर्धारण गरेको हुन्छ। त्यस्तै, खर्चको पाटोका रूपमा वित्तीय व्यवस्था रहेको हुन्छ। यो शीर्षकमा सरकारले लिएको आन्तरिक तथा बाह्य ऋण भुक्तानी गर्न बजेट छुट्ट्याइन्छ। सरकारले सार्वजनिक क्षेत्रमा गर्ने ऋण लगानी, सेयर लगानीलाई पनि वित्तीय बजेटमा समावेश गरिएको हुन्छ। बजेट निर्माण गर्नुपूर्व सरकारले आम्दानीको आकलन गर्छ। सरकारको मुख्य आम्दानीको स्रोत, राजस्व हो। सरकारले बजेट निर्माण गर्नुअघि राजस्व कति संकलन गर्न सकिन्छ, त्यसको अध्ययन गर्छ। यसका लागि विगतमा कति राजस्व संकलन भएको थियो, त्यसलाई आधार मानेर राजस्वको आकलन गरी बजेट निर्माण गरिन्छ। यस्तै, बजेटको दोस्रो स्रोत वैदेशिक सहायता हो। वैदेशिक सहायताअन्तर्गत ऋण र अनुदानको रकम पर्छ। सरकारले ऋण कति आउँछ त्यसलाई आधार मानेर बजेट निर्माण गरेको हुन्छ। बजेट निर्माणअघि सावाँ फिर्तालाई अध्ययन गर्छ। यी स्रोतबाट भएको आम्दानी बजेट खर्चभन्दा बढी भयो भने त्यसलाई घाटा बजेट भनिन्छ। त्यसलाई सन्तुलन गर्नका लागि सरकारले आन्तरिक ऋण लिने गर्छ। खर्च र आम्दानीको आकार निर्धारण भएपछि बजेटको आकार निर्धारण हुन्छ। अबको बजेट कस्तो ? बजेटरी प्रक्रिया सामान्यतः माघमै सुरु हुन्छ। सिलिङ तोक्ने यो ठीक समय हो। तर पहिलाको तुलनामा राजस्व नै अझै खोजे जति नभएको अर्का अर्थशास्त्री प्राडाशिवराज अधिकारी औंल्याउँछन्। जब राजस्व कम हुन्छ। त्यसपछि स्रोत जुटाउन ऋण बढी लिनुपर्ने हुन्छ। अझ पछिल्लो समय सरकारले लिएको ऋणको सावाँ र ब्याजको आकार बढेर दायित्व खप्टिँदै गएको छ। हालसम्म खर्च गर्न नसक्ने बजेट बनाइँदै आएको छ, प्राडा अधिकारी भन्छन्, अझ लामो सयदेखि घाटाको बजेट ठूलो बनाइँदै लगेको छ। यस्तो अवस्थामा पुँजीगत खर्च पनि लक्ष्यअनुसार गर्न नसक्ने स्थितिले समग्र अर्थतन्त्रलाई ट्र्यापमा पारेको छ। यसर्थ सरकारले यस्ता ट्र्यापबाट छुटकारा पाउनेगरी बजेट बनाउनुपर्ने प्राडा अधिकारीको सुझाव छ। सकभर बजेट ठूलो आकारको बनाउन नहुने कारण खुलाउँदै उनी भन्छन्, बजेटको आकार जति ठूलो बनायो त्यति ठूलो घाटा देखिने रहेछ। यसलाई व्यवस्थित गर्नुपर्छ। सामान्यतया सिमान्त वृद्धि तरिकाबाट बजेट बनाउने काम भएको छ। आवश्यकताअनुसार होइन। पहिला जेजेमा काम गरिएको छ त्यसमा काम गर्न बजेट छुट्ट्याइयो। तर त्यसमै खर्च गर्न नसकेपछि झन् अप्ठ्यारो बनायो। बजेट बनाउनेमा भन्दा पनि कार्यान्वयनमा कमी भयो। तर कस्तो बजेट बनाउँदा कार्यान्वयन हुन्छ भन्नेबारे कसैलाई थाहा भएन। उनका अनुसार खर्च गर्न सकिने खाले बजेट बनाउँदा पनि अपेक्षाअनुसार भएको छैन। यसर्थ कार्यान्वयनमा हाम्रो संयन्त्र नै गलत छ। सरकारले निर्माण व्यवसायीहरूलाई पैसा दिनै नसक्दा राजस्वमा कमी आएको जस्तो लाग्छ। उनीहरूलाई दिएको भए राजस्व उठ्थ्यो। लिएको ऋण खर्च नगरी थन्क्याएर राखियो। यो पनि एउटा समस्या हो, उनी भन्छन्। अबको बजेट सानो अर्थात् ठिक्कको आकारको र खर्च गर्न सक्ने बनाउन प्राडा अधिकारी सुझाव दिन्छन्। चाहिनेभन्दा बढी खर्च गर्ने गरी विनियोजन गर्नु भएन। अनावश्यक खर्च कम गरेर कटौती गर्नुपर्छ। पहिल्यैदेखि पुँजीगत खर्च गर्न नसकेकोले यसलाई व्यवस्थित गर्नुपर्छ, उनी भन्छन्, पहिलाका जति परियोजनाहरूलाई फरफारक गर्न आवश्यक छ। बजेट निर्माणमा पर्याप्त छलफल हुँदै आए। तर छलफलले मात्रै सम्भव भएन। सरकारले बजेट ल्याएपछि सीधै संसद्मा पेसै गर्ने हो। पटकपटक संसद्मा छलफल गर्दा अनावश्यक खर्चमात्रै बढ्ने तर परिवर्तन केही नहुने उनको तर्क छ। डा रमेश पौडेल, सदस्य राष्ट्रिय योजना आयोग राष्ट्रिय योजना आयोगले मन्त्रालयहरूलाई कुनकुन मापदण्डको आधारमा कस्ता ठाउँमा बजेट राख्ने भन्नेबारे निश्चित सीमा तोकेको छ। सामान्यतया मन्त्रालयहरूले पुरानो दायित्वहरूलाई जिम्मेवारीमा राख्ने, बहुवर्षीय अर्थात् क्रमागत आयोजनाहरू कति बाँकी छ त्यो पूरा गर्न बजेटको सुनिश्चितता गर्ने (चालु आवमा तीन वर्षसम्म रहने आयोजना छ भने अब आगामी दुई वर्षको लागि बजेट सुनिश्चित गर्ने) र तिनीहरूमाथिको दायित्व समेटिनुपर्छ। अहिलेको छलफल प्रारम्भिक हो। यसका आधारमा सम्बन्धित मन्त्रालयहरूले योजनाहरू संशोधन गर्नेछन्। र आउने हप्ताभित्र लगभग मन्त्रालयको धारणा हेरेर कति सकिन्छ, कति सकिँदैन भनेर अध्ययन गर्छौं। डा डिल्लीराज खनाल, अर्थविद् बजेट विनियोजन र कार्यान्वयन वर्षौंदेखि प्रभावकारी हुन सकेको छैन। आयोगले सिलिङ तोक्ने काम कार्यान्वयन हुने गरी संस्थागत रूपमा गर्नुपर्यो। तर अहिलेसम्म बिरालो बाँधेर श्राद्ध गरे झै गरिएको छ। आयोगले अनुमान गरेको र भोलि आउने बजेटबीच तादात्म्य मिल्दैन। अर्थ मन्त्रालयले अन्त्यमा तलमाथि गरिहाल्छ। यसर्थ बजेट निर्माणको यो एक प्रकार झारा टार्ने प्रक्रिया हो। समयमा खर्च नहुने र आवको अन्त्यमा बढी हुने प्रवृत्तिले समग्र बजेटप्रतिको विश्वसनियता गुमेको छ। हचुवाका भरमा बजेटको अनुमान, स्रोतसाधनको विन्यास गर्ने, शक्तिशाली मन्त्रीको पकडमा बजेट रहने र सोही हिसाबले विनियोजन हुने तर समयमा खर्च नहुने प्रवृत्ति हाबी छ। विकास खर्च ढिला हँुदा बालुवामा पानी खनाउनेजस्तो पाराले हुने, विकास खर्च डुब्दै (सिन्क) जाने, वित्तीय र चालु खर्च बढ्ने, पहिल्यै बढ्दै गएको राजस्व संकलन पनि अहिले घट्दै जाँदा धान्न नसक्ने स्थिति आएको छ। प्राडाशिवराज अधिकारी, अर्थशास्त्री लामो समयदेखि घाटाको बजेट बनाइँदै लगेको छ। यस्तो अवस्थामा पुँजीगत खर्च पनि लक्ष्यअनुसार गर्न नसक्ने स्थितिले समग्र अर्थतन्त्रलाई ट्र्यापमा पारेको छ। यसर्थ सरकारले यस्ता ट्र्यापबाट छुटकारा पाउनेगरी बजेट बनाउनुपर्छ। सकभर बजेट ठूलो आकारको बनाउन भएन। बजेटको आकार जति ठूलो बनायो त्यति ठूलो घाटा देखिने रहेछ। यसलाई व्यवस्थित गर्नुपर्छ। बजेट बनाउनेमा भन्दा पनि कार्यान्वयनमा कमी भयो। कार्यान्वयनमा हाम्रो संयन्त्र नै गलत छ। सरकारले निर्माण व्यवसायीलाई पैसा दिनै नसक्दा राजस्वमा कमी आएजस्तो लाग्छ। उनीहरूलाई दिएको भए राजस्व उठ्थ्यो। लिएको ऋण खर्च नगरी थन्क्याएर राखियो। यो पनि एउटा समस्या हो। अबको बजेट सानो अर्थात ठिक्कको आकारको र खर्च गर्न सक्ने बनाउनुपर्छ। चाहिनेभन्दा बढी खर्च गर्ने गरी विनियोजन गर्नु भएन। अनावश्यक खर्च कटौती गर्नुपर्छ। पहिल्यैदेखि पुँजीगत खर्च गर्न नसकेकाले यसलाई व्यवस्थित गर्नुपर्छ। पहिलाका जति परियोजनालाई फरफारक गर्न आवश्यक छ। डा चन्द्रमणि अधिकारी, अर्थविद् चालु आवमै पुँजीगत खर्च न्यून देखिएकाले आगामी दिनमा पनि यस्तो नहोस् भन्नका लागि बजेट प्रणाली, कार्यशैली र जिम्मेवारी लिनेमा पनि सुधार गर्न आवश्यक छ। आयोगले परियोजना बैंक बनाएको छ। यसमा मन्त्रालयहरूले परियोजना पठाउनुपर्छ। त्यहाँ प्रविष्ट गर्नुपर्छ भन्ने छ। तर यसमा प्रविष्ट गर्दा नै आयोगले छानबिन गर्न नसक्ने किसिमका अपरिपक्व आयोजना आएका हुन्छन्। यसकारणले गर्दा कुनै मापदण्ड, स्रोत सुनिश्चितताको आधारमा, प्राथमिकताको आधारमा र प्राविधिक तथा संस्थागत क्षमतासमेत ख्याल गरेर परियोजनाहरू हाल्नुपर्छ। त्यसो नभइकन परियोजना बैंकमा विस्तृत कुरा नभई प्रविष्ट गराउने, मध्यकालीन खर्च संरचना पनि हचुवा किसिमले बनाउने र मध्यकालीन खर्च संरचनामा भएका आयोजनामा लामो समयसम्म पैसा गयो तर प्रतिफल प्राप्त हँुदैन भने त्यस्ता परियोजना झिक्नुपर्छ। एक पटक हालेको परियोजना झिक्नै हुँदैन भन्ने होइन। यसैले तर्कपूर्ण तरिकाले प्राथमिकतामा रहेका, अहिलेको जल्दोबल्दो आवश्यकताका आधारमा नयाँ परियोजनाहरू पनि राख्नुपर्छ। आर्थिक कार्यविधि तथा वित्तीय उत्तदायित्वसम्बन्धी ऐन, नियमावलीमा मा धेरै कुराहरू लेखिएको छ। यसमा पनि ती व्यवस्था संशोधन गर्न जरुरी भएको बताउँछन्। ठूला र साना आयोजनाअनुसार कानुन बनाउनुपर्छ। धनीराम शर्मा, प्रवक्ता, अर्थ मन्त्रालय विकास खर्चमा सुस्तताको मुख्य कारण आयोजनाको प्राथमिकीकरण नभएको समस्याले हो। आयोजनाको संख्या धेरै छ। अलिअलि पैसा छुट्ट्याएको छ तर प्राथमिकीकरण छैन। यसैले आगामी आवको लागि भने अर्थ मन्त्रालयले आयोजना वर्गीकरण मापदण्ड बनाएको छ। यसले साना आयोजनालाई नियन्त्रण गर्छ। यसो हुँदा अलिकति संघको आयोजना संख्या घट्छ। अर्को वर्षलाई मापदण्डअनुसार गर्छौं। तर यसअघि यस्तो मापदण्ड नहुँदा साना आयोजनाको संख्या धेरै, पैसा थोरै भयो। कार्यान्वयनमा जान सकेनन्।"

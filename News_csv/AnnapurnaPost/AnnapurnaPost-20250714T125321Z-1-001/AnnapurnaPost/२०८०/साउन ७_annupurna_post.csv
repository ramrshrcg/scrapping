शीर्षक,विवरण
डेंगु ज्वरो : लक्षण र उपचार,"डेंगु हेमोरेजिक ज्वरो एक सम्भावित घातक जटिलता हो। उच्च ज्वरो आउँछ, रक्तस्राव हुन्छ। रक्तसञ्चार विफलता यसको विशेषता हो। डेंगु ज्वरोलाई ब्रेकबोन फिभर पनि भनिन्छ। लामखुट्टेको टोकाइबाट सर्ने सरुवा रोग हो। यो विश्वको उष्णकटिबन्धीय र उपउष्णकटिबन्धीय क्षेत्रहरूमा गम्भीर स्वास्थ्य समस्याको रूपमा देखा परेको छ। डेंगु उपेक्षित ट्रपिकल रोगको उदाहरण हो। डेंगु ज्वरो एउटा गम्भीर, फ्लू जस्तो रोग हो, जसले शिशु, बालबालिका र वयस्कहरूलाई असर गर्छ। डेंगु १८औं शताब्दीदेखि रिपोर्ट गरिएको छ, यद्यपि यो दोस्रो विश्वयुद्धपछि विश्वव्यापी समस्या भएको छ। १ सय १० भन्दा बढी देशमा छ। डेंगु हेमोरेजिक ज्वरो एक सम्भावित घातक जटिलता हो। उच्च ज्वरो आउँछ, रक्तस्राव हुन्छ। रक्तसञ्चार विफलता यसको विशेषता हो। विश्व स्वास्थ्य संगठनका अनुसार हरेक वर्ष विश्वभर डेंगु संक्रमणका करिब ५ करोड घटना हुन्छन्। डेंगु हेमोरेजिक ज्वरोका ५ लाख घटना हुन्छन्। वार्षिक २२ हजार बालबालिकाको मृत्यु हुने अनुमान गरिन्छ। एक अनुमान अनुसार १२८ देशमा करिब ३ अर्ब ९७ करोड मानिस यस रोगको जोखिममा छन्। जसबाट प्रभावित मुख्य क्षेत्रमा क्यारिबियन, दक्षिण र मध्य अमेरिका, मेक्सिको, अफ्रिका, प्रशान्त टापुहरू, दक्षिणपूर्व एसिया, भारतीय उपमहाद्वीप, हवाई र अष्ट्रेलिया पर्छन्। नेपालमा यो रोग मुख्यतया सहरी क्षेत्रमा मात्र सीमित छ। रोगको सबैभन्दा बढी बोझ दक्षिण पूर्वएसिया र पश्चिमी प्रशान्त क्षेत्रमा हुन्छ। यद्यपि, पछिल्ला केही वर्ष दक्षिण अमेरिका र क्यारिबियनमा बढ्दो प्रवृत्तिमा छ। उष्णकटिबन्धीय र उपउष्णकटिबन्धीय क्षेत्रहरू बाहिर पनि डेंगुका घटनाहरू रिपोर्ट गरिएको छ। सहरीकरणमा निरन्तर वृद्धि, जनसंख्या वृद्धि र विश्वव्यापी यात्राले भाइरसलाई नयाँ जनसंख्यामा परिचय गराउँछ। डेंगु ज्वरो फ्लाभिभिरिड परिवारभित्र फ्लाभिभाइरस जीन्सको एथ्रोरोपोड जनित भाइरसको कारण हुन्छ। चार प्रकारका डेंगु भाइरस छन्। यी चार भाइरसका सेरोटाइप हुन्। सेरोटाइपहरू एन्टिजेन्सको एक विशेषता सेटद्वारा प्रतिष्ठित नजिकका सम्बन्धित सूक्ष्मजीवहरूको समूह हो। एक प्रकारको भाइरसको संक्रमणले त्यस प्रकारलाई जीवनभर प्रतिरोधात्मक क्षमता दिन्छ। तर, अरूलाई छोटो अवधिको प्रतिरोधात्मक क्षमता मात्र दिन्छ। डेंगु भाइरस एडिज जात विशेषगरी एडिस एजिप्टाई भित्रका धेरै प्रजातिका लामखुट्टेबाट सर्छ। यो रोग फैलाउने अन्य एडिज प्रजातिहरूमा एडिस एल्बोपिक्टस, एडिस स्कुटेलारिस, एडिस पोलिनेसिएनसिस र एडिस स्युडोस्क्युटालारिस समावेश छन्। एडिस लामखुट्टेहरू सामान्यतया घरभित्रै बस्छन्। प्राय : अँध्यारो, चिसो ठाउँहरू (कोठाहरूमा, ओछ्यानमुनि, पर्दापछाडि र बाथरूमहरू)मा पाइन्छ। डेंगु भाइरसको मुख्य होस्ट मानिस हो तर यो गैरमानव प्राइमेटहरूमा पनि फैलन्छ। लामखुट्टेले खुवाएको ८१० दिनपछि संक्रामक हुन्छ र जीवनभर संक्रामक रहन्छ। डेंगु संक्रमित रगत उत्पादन र अंगदानमार्फत पनि सर्न सक्छ। यो रोग गर्भावस्था वा जन्मको समयमा आमाबाट बच्चामा पनि सर्छ। डेंगु ज्वरोका लक्षणहरू : रोगको लक्षण संक्रामक टोकेको ३ देखि १४ दिनपछि देखा पर्छ। डेंगुमा ज्वरो आउने, टाउको दुख्ने, मांसपेसी र जोर्नी दुख्ने, ग्रन्थीहरू सुन्निने र दादुराजस्तै छालामा दाग हुने लक्षण देखिन्छ। गम्भीर अवस्थामा यो रोग घातक डेंगु हेमोरेजिक ज्वरोमा परिणत हुन्छ, रगत बग्ने, रगतको प्लेटलेट्सको संख्यामा कमी र रगतको प्लाज्मा चुहावट वा डेंगु शक सिन्ड्रोममा परिणत हुन्छ। जहाँ खतरनाक रूपमा कम रक्तचाप हुन्छ। शरीरमा रक्तश्राव हुनु डेंगु हेमोरेजिक ज्वरोको प्रमुख लक्षण हो। छालामुनि साना रातो वा बैजनी छाला हुने, नाक वा गिजामा रगत बग्ने, कालो दिसा वा सजिलो चोट रक्तस्रावको सबै सम्भावित लक्षण हुन्। रक्त प्लेटलेट्स के हो ? : रक्त प्लेटलेटहरू थ्रोम्बोसाइटहरू पनि भनिन्छ। गैरन्युक्लिएटेड, गोलाकार वा अन्डाकार बिकोन्भेक्स डिस्क जस्तो शरीरहरू हुन्। तिनीहरूको संख्या सामान्यतया ०१५ देखि ०४५ मिलियन प्रतिमाइक्रोलिटर रगतमा भिन्न हुन्छ। ब्लड प्लेटलेटहरू हड्डी मज्जामा बनाइन्छ। तिनीहरूको जीवन अवधि लगभग एक हप्ता छ। रक्तनलीमा चोट लाग्दा, प्लेटलेटहरू चोट लागेको ठाउँमा जम्मा हुन्छन् र प्लेटलेट फ्याक्टर भनिने केही रसायनहरू निस्कन्छन्। जसले रगतको जमघटलाई बढावा दिन्छ। डेंगु ज्वरोको निदान : लक्षण र शारीरिक परीक्षणका आधारमा डेंगु पत्ता लाग्छ। निदान निम्न दुईमध्ये ज्वरोको निष्कर्षमा आधारित छ। वाकवाकी र बान्ता, दाग, सामान्य दुखाइ, कम सेतो रक्त कोशिका गणना, सकारात्मक टुर्निकेट परीक्षण। पछिल्लोमा पाँच मिनेटका लागि रक्तचाप कफको प्रयोग समावेश छ। त्यसपछि कुनै पनि पेटेचियल रक्तस्रावको गणना हुन्छ। धेरै संख्यामा डेंगुको निदान हुने सम्भावना बढी हुन्छ। डेंगु ज्वरोको उपचार : डेंगु ज्वरो भाइरल रोग भएकाले यसको उपचारका लागि कुनै खास औषधि वा एन्टिबायोटिक छैन। यो रोगविरुद्धको खोप पनि उपलब्ध छैन। डेंगु ज्वरोबाट पीडित व्यक्तिलाई प्रशस्त मात्रामा तरल पदार्थ खान भनिएको छ। यसबाहेक, ज्वरोलाई शान्त पार्न प्यारासिटामोल जस्ता एन्टिपाइरेटिक औषधि प्रयोग गरिन्छ। डेंगु ज्वरोको गम्भीर अवस्थामा रगत प्लेटलेट ट्रान्सफ्युजन गरिन्छ। डेंगु नियन्त्रण : एउटा संक्रमित लामखुट्टेको टोकाइले संक्रमण हुन सक्छ। टोक्ने जोखिम बिहान सबेरै, दिउँसोको केही घण्टा पछि र सूर्यास्त हुनुअघि दिउँसो सबैभन्दा बढी हुन्छ। तर, लामखुट्टेले दिनको कुनै पनि समयमा खाना खान सक्छ। डेंगु नियन्त्रणका लागि डेंगु निम्त्याउने भाइरस बोक्ने लामखुट्टेको उन्मूलन आवश्यक हुन्छ। एडिस एजिप्टाई रोगको प्रमुख कारक सफा पानीमा प्रजनन गर्ने भएकाले वरपरका साना पोखरीहरूको रूपमा पानी जम्नबाट जोगिनु पर्छ। लामखुट्टेको संख्यालाई जोगाउन नियमित कीटनाशकको प्रयोग गर्नुपर्छ। लामखुट्टेको टोकाइबाट बच्न लामखुट्टे निरोधक मलम र क्रिम र लामखुट्टेको जाली प्रयोग गर्नुपर्छ। निष्कर्ष : यो निष्कर्षमा पुग्न सकिन्छ कि डेंगु ज्वरो विश्वमा हरेक वर्ष ठूलो मात्रामा मृत्यु हुने गम्भीर स्वास्थ्य समस्या हो। यस रोगको कुनै विशेष उपचार नभएको कारणले गर्दा प्रभावकारी रोकथाम नै संक्रमणको सम्भावनाबाट बच्ने एकमात्र उपाय हो। विशेष गरी दिउँसोको समयमा लामखुट्टेको टोकाइलाई न्यूनीकरण गरेर रोकथाम गर्नुपर्छ। यसबाहेक, बिहान र साँझको वरिपरि टोकाइ सावधानीका साथ विशेष सतर्कता अपनाउनु पर्छ।"
शब्दचित्रमा पुष्पलाल,"पुष्पलालले २०२५ सालमै गरेको युवा सम्मेलनले नयाँ जनवादी गणतन्त्र स्थापना गर्ने कार्यक्रम पास गरेको थियो। नेपाल कम्युनिस्ट पार्टीका संस्थापक महासचिव पुष्पलाल बितेको ४५ वर्ष भएछ। नेपाली लोकतान्त्रिक आन्दोलनका सिद्धान्तकार उनको सिद्धान्तलाई कार्यान्वयनमा ल्याउन हामी पुष्पलालका अनुयायीहरूलाई नेपालका स्वघोषित कांग्रेस र कम्युनिस्टलाई धेरै वर्ष लाग्यो। उनको २०३५ साल साउन ७ गते भारतको दिल्लीस्थित गोविन्दबल्लभ पन्त अस्पतालमा देहान्त भयो। त्यसबेला मलगायत केही साथीहरू राजकाज अपराध मुद्दामा केन्द्रीय कारागारमा थियौं। त्यसअघि २०१७ सालमा तत्कालीन राजा महेन्द्रले बहुदलीय व्यवस्थालाई प्रतिबन्ध लगाएर निर्दलीय व्यवस्था घोषणा गरेका थिए। त्यसको विरोधमा पुष्पलालले २०१८ साल मंसिर १ गते एक पर्चा प्रकाशित गरे। त्यो पर्चा लोकतन्त्रका हिमायती दलहरू सबै एकै ठाउँमा आएर संयुक्त तथा शान्तिपूर्ण जनसंघर्ष गर्न अपिल गरेका थिए। तत्कालीन प्रधानमन्त्री बीपी कोइराला उनको मन्त्रीमण्डलका सदस्यहरू र सभामुखलाई राजा महेन्द्रले थुनेर अन्य नेपाल कम्युनिस्ट पार्टीका नेताहरूलाई पनि थुने। बाहिर रहेका नेपाली कांग्रेसका नेता सुवर्ण शमशेरले राजाको कदमविरुद्ध हिट एन्ड रन नामक सशस्त्र गुरिल्ला युद्ध सञ्चालन गर्ने निर्णय गरे। यसबेला पुष्पलालले कांग्रेस नेता सुवर्ण शमशेरलाई शान्तिपूर्ण संयुक्त जनआन्दोलन गर्न अपिल गरेका थिए। तर, सुवर्णजीले मान्नु भएन। दुई वर्षमै उनको हिट एन्ड रन असफल भयो। २०२४ सालमा राजासँग मेलमिलाप गर्ने भनेर उक्त हिट एन्ड रन आन्दोलन फिर्ता लिए। त्यसबेला पुष्पलालले सुवर्णको अपरिपक्व आन्दोलनको आलोचना गरेका थिए। कम्युनिष्ट पार्टीको तेस्रो महाधिवेशनले चुनेको नेतृत्व अल्छी भएपछि २०२५ सालमा देशभरका युवालाई समेटेर पुष्पलालले तेस्रो सम्मेलन गरेका थिए। अब पुष्पलाल र अन्य कम्युनिस्ट तथा लोकतान्त्रिक नेताहरूलाई सम्झने हो भने निजी सम्पत्ति राख्न नपाउने प्रावधानको संविधानको संशोधन गर्नु पर्छ। युवा विदेश निकासी बन्द गर्नु पर्छ। पुष्पलालले गरेको उक्त सम्मेलनले नेपालमा नयाँ जनवादी गणतन्त्र स्थापना गर्ने कार्यक्रम पास गर्यो। त्यसले नेपालका ७५ वटै जिल्लालाई लपेट्यो। पूर्वका विराटनगर, झापा, सुनसरी, सप्तरी, सिराहा, उदयपुर, धनुषा, महोत्तरी, सर्लाही, बारा, पर्सा, रौतहट र पश्चिममा गण्डकी, लुम्बिनी, धौलागिरि, भेरी र सेतीजस्ता धेरै जिल्ला र अञ्चलमा व्यापक र संगठित किसान आन्दोलन भए। यो आन्दोलनले सामन्ती अधिनायकवादी पञ्चायती व्यवस्थालाई धेरै कमजोर बनायो। तर, त्यही बेला कमरेड पुष्पलाललाई हृदयघात भयो। अन्ततः त्यही रोगबाट २०३५ साल साउन ७ गते उनको भारतको गोविन्दवल्लभ पन्त अस्पतालमा निधन भयो। त्यसपछि पनि पुष्पलालकै नीतिबाट २०३५३६ मा संयुक्त विद्यार्थी आन्दोलन भयो। जसले निरंकुश व्यवस्थालाई जनमत संग्रहको कठघरामा उभ्यायो। तर, सबै राज्यको साधन प्रयोग गरेर बहुदलीय व्यवस्थालाई हराइयो। तर पनि हामी पुष्पलालका अनुयायीले बाटो बिराएका कम्युनिस्ट समूह र कांग्रेसलाई सकारात्मक धारणामा ल्यायौं। २०४६ सालमा पनि बृहत् संयुक्त जनआन्दोलन भयो र निरंकुश व्यवस्था ढल्यो। त्यसपछि नेपालमा बहुदलीय व्यवस्था स्थापना भयो, नेपालीले प्रजातन्त्र प्राप्त गरे। लामो समयदेखि गुम्सिएको महसुस गर्ने नेपालीजनले खुला ठाउँको स्वच्छ श्वास फेरेको महसुस पनि गरे। बहुदलीय व्यवस्था आएपछि प्रजातान्त्रिक सरकारहरूले जनविरोधी काम र युवा निकासी गरेर खाने आर्थिक पद्धति ल्याए। अर्थात् विप्रेषणमा आधारित अर्थव्यवस्थाको अवधारणा ल्याए। जसले निजीकरणका नाममा राज्यका सबै सम्पत्ति कौडीका मोलमा बेचिए। यो बेथितिका विरुद्ध कम्युनिस्ट पार्टीको एक समूहले हतियार उठाएपछि बनेका नेपाली कांग्रेसका सरकारले चरम बेथिति र आर्थिक भ्रष्टाचार गरे। यी दुवै अतिवादको आडबाट अपुतालीका राजाले पुनः लोकतन्त्रको अपहरण गरे। त्यसको विरोधमा फेरि रत्नपार्कमा पुष्पलालको फोटो राखेर कांग्रेस र कम्युनिस्टले संयुक्त जनआन्दोलनको घोषणा गरे। त्यसपछिमात्र विद्रोहीसँग १२ बुँदे सम्झौता भयो। त्यसपछि २०६२०६३ सालको जनआन्दोलन भयो। त्यसबाट नेपालमा संघीय गणतन्त्र स्थापना भएको छ। अब पुष्पलाल र अन्य कम्युनिस्ट तथा लोकतान्त्रिक नेताहरूलाई सम्झने हो भने निजी सम्पत्ति राख्न नपाउने प्रावधानको संविधानको संशोधन गर्नु पर्छ। युवा विदेश निकासी बन्द गर्नु पर्छ। कृषिमा १५ प्रतिशत, उर्जामा १५ र शिक्षा र स्वास्थ्यमा १०१० प्रतिशत बजेट राखेर व्यापक उत्पादन अभियान गर्ने वातावरण बनाउनु पर्छ। उत्पादित वस्तु विदेश निकासी गरेर व्यापार घाटा घटाउने, ऊर्जा विदेश निकासी गर्ने धारणा हटाउने, बरु यातायातमा ऊर्जाकरण गर्ने काम अघि बढाउनु पर्छ। पेट्रोल, डिजेल पैठारी बन्द गर्ने, केवलकार र रोपवे पद्धति मधेस, पहाड र हिमाल सबैतिर स्थापना र भ्रष्टाचार पूर्ण रूपमा नियन्त्रण गर्ने, व्यापक र युद्धस्तरको जनआन्दोलन गर्नुपर्ने अवस्था छ। त्यो आन्दोलनको माध्यमबाट एउटा पद्धतियुक्त सभ्य लोकतान्त्रिक व्यवस्था निर्माण गर्नतर्फ लाग्नुपर्छ। यति गरेमा मात्रै पुष्पलाललाई सम्झेको उचित ठहर्नेछ।"
कर नागरिकको हितमा छ ?,"राजस्व समुन्नत देश निर्माणको आधार हो । देश विकास र उन्नति गर्न पैसा चाहिन्छ । राज्यले गरेको खर्चले सामाजिक पूर्वाधार निर्माण हुनुपर्छ । जसका लागि पर्याप्त लगानी र पुँजी चाहिन्छ । देशले यस्तो रकम राजस्वबाट प्राप्त गर्छ । राजस्वमा पनि धेरै रकम करबाट संकलन हुन्छ । बाँकी रकम अनुदान र ऋणबाट पूर्ति गरिन्छ । राज्यले सधैं अनुदान पाउँछ भन्ने हुँदैन । अनुदानमा धेरै भर पनि पर्नुहुँदैन । ऋण लिएपछि साँवा ब्याज भुक्तानी गर्नुपर्छ । ऋण लिएर खर्च गर्नु भनेको भविष्यमा प्राप्त हुने राजस्व उधारोमा चलाउनु हो । यसर्थ, देश सञ्चालन र विकासको अनिवार्य दायित्व बहन गर्ने अद्वितीय साहारा राजस्व हो । कर समाज निर्माणको आधार हो । सर्वसाधारणका लागि कति कर उठ्यो ? भन्ने अंकले महत्त्व राख्छ । तर, विश्लेषक र अध्येताका लागि कर र कुल गार्हस्थ्य उत्पादनको अनुपात कति भन्ने विषय महत्त्वपूर्ण हुन्छ । कर र कुल गार्हस्थ्य उत्पादनको अनुपातलाई ट्याक्सटुजीडीपी रेसियो भनिन्छ । ट्याक्सटुजीडीपी रेसियो थोरै ठीक कि धेरै भन्ने जवाफ अर्थ प्रणालीमा निर्भर हुन्छ । नेपालमा समाजवाद उन्मुख अर्थ व्यवस्था सञ्चालन गरिरहेका छौं भने कुल गार्हस्थ्य उत्पादनमा राजस्वको अंश धेरै नै हुनुपर्छ । समाजवाद सञ्चालन गर्न जनतालाई चाहिने शिक्षा, स्वास्थ्य, खानेपानी समेतका सेवा तथा सुविधा, सामाजिक सुरक्षाको समेत प्रत्याभूति गराउनुपर्छ । नागरिक गरिब तथा निमुखा छन् भने धनी वर्गबाट कर उठाएर सर्वसाधारणको हितमा खर्च गर्नुपर्छ । सामाजिक पुँजी निर्माण गर्नुपर्छ । सामाजिक न्यायको सिद्धान्तअनुरूप करको परिचालन गर्नुपर्छ । नोर्डिक देश (उत्तरी युरोप) ले कुल गार्हस्थ्य उत्पादनको अनुपातमा धेरै कर उठाउँछन् । आमनागरिक पनि धेरै कर तिर्न तयार छन् । त्यहाँ शिक्षा तथा स्वास्थ्यको सर्वसुलभ पहुँच छ, निःशुल्क छ । बुढ्यौली लागेपछि कसले हेर्ला भन्ने पीर हुँदैन, किनभने त्यहाँ राज्य छ । पढ्न समस्या हुँदैन, दीर्घरोग लागे उपचारको पीर हुँदैन । बच्चा जन्मिएपछि अभिभावकको क्षमता छैन भने राज्यले पालनपोषण गरिदिन्छ । सडक राम्रा छन् । बिजुली र स्वच्छ खानेपानी सदा उपलब्ध हुन्छ । यिनै कारण नागरिक पनि धेरै कर तिर्न तयार छन् । ती देशमा करको दर आयको ५५६० प्रतिशतसम्म हुन्छ । ट्याक्सटुजीडीपी रेसियो ४० प्रतिशतभन्दा बढी छ । नेपाल, जहाँ विकसित देश जस्तो सेवा सुविधा छैन, त्यहाँ ट्याक्सटुजीडीपी रेसियो २२ प्रतिशतसम्म छ । नागरिकले प्राप्त गरेको सेवा सुविधासँग दाँज्ने हो भने यो अनुपात उच्च हो । २०२२ प्रतिशतभन्दा धेरै हुन उपयुक्त होइन । तर, सेवा सुविधा सोहीअनुसार बढाउने, गुणस्तरीय सेवाको अनुभूति नागरिकले गर्ने हो भने बढी अनुपातमा कर उठाउँदा पनि नागरिक तिर्न तयार हुनेछन् । नेपालको ट्याक्सटुजीडीपी रेसियो दर दक्षिण एसियामै उच्च हो । ट्याक्सटुजीडीपी रेसियोलाई विविध दृष्टिकोणबाट विश्लेषण गर्नुपर्ने हुन्छ । कहिले धेरै हुन्छ, कहिले कम हुन सक्छ । कुनै अर्थतन्त्रमा धेरै हुनु राम्रो हुन्छ, कुनैमा राम्रो नहुन सक्छ । यदि देशमा सुशासन छैन, सार्वजनिक खर्चको सदुपयोग हुँदैन, भ्रष्टाचार हुन्छ र चालु खर्चमा धेरै पैसा जान्छ भने यस्तो रेसियो धेरै हुनु उपयुक्त हुँदै होइन । (डा अधिकारी अर्थविद् हुन्)"
२१ हजारले हेरे मेसीको खेल,"मियामी : अर्जेन्टिनी सुपरस्टार लियोनल मेसीको इन्टर मियामीबाट डेब्यु खेल हेर्न रंगशालामा २१ हजार दर्शकले टिकट काटेका छन्। मियामीले पछिल्लो एक महिनामा टिकटको मूल्य झन्डै पाँच सय प्रतिशतले बढाए पनि २१ हजारले टिकट काटेको अन्तर्राष्ट्रिय सञ्चार माध्यमले जनाएका छन्। सर्वकालीन महान खेलाडी मेसीको खेल हेर्न चाहनेहरूको बढ्दो क्रेजका कारण क्लबले टिकट मूल्यमा भारी वृद्धि गरेको थियो। पेरिस सेन्ट जर्मेन (पीएसजी)का पूर्व फरवार्ड मेसीले मेजर लिग सकर (एमएलएस)मा शनिबार बिहान डेब्यु गरेका थिए। शनिबार बिहान इन्टर मियामीले मेक्सिकोको क्रुज अजुलको सामना गरेको थियो। उक्त खेलमा इन्टर मियामी २१ गोलले विजयी भएको थियो। दोस्रो हाफमा मैदान प्रवेश गरेका मेसीले इन्जुरी समयमा गोल गर्दै इन्टर मियामीलाई जित दिलाएका थिए। ५४औं मिनेटमा बेन्जामिन क्रेमास्चीको स्थानमा मैदान प्रवेश गरेका मेसीले फ्रिकिकमा उत्कृष्ट गोल गरेका थिए। सो खेलका लागि सबैभन्दा सस्तो टिकटको मूल्य नै तीन सय १४ डलर, औसत मूल्य एक हजार दुई सय ९४ डलर र सबैभन्दा महंगो २३ हजार सात सय ३७ डलर रहेको टिकटक्यूले जनाएको छ। टिकटको माग धान्न नसकिने भएपछि मियामीले टिकटको मूल्य बढाएको हो। टिकटक्यूको आँकडा अनुसार इन्टर मियामीले घरेलु मैदानमा हुने खेलका लागि यसअघि औसतमा एक सय ५२ डलर लिँदै आएकोमा अहिले आठ सय ५० डलर पुगेको अन्तर्राष्ट्रिय सञ्चार माध्यमले जनाएका छन्। टिकटक्यूका अनुसार इन्टर मियामीको आगामी सात खेलका लागि टिकटको मूल्य ५५८ प्रतिशतले वृद्धि भएको छ।"
साविक उपविजेता नेदरल्यान्ड्स विजयी,"अक्ल्यान्ड : महिला विश्वकप फुटबलमा साविक उपविजेता नेदरल्यान्ड्सले विजयी सुरुआत गरेको छ। समूह ई मा रहेको नेदरल्यान्ड्सले पोर्चुगललाई १० गोलले पराजित गरेको हो। आइतबार न्युजिल्यान्डको फोर्सिथ बेर रंगशालामा भएको खेलमा नेदरल्यान्ड्सको जितमा स्टेफेनी भान डेर ग्राटले गोल गरिन्। खेलको १३औँ मिनेटमा स्टेफेनीले गोल गर्दै पोर्चुगलविरुद्ध नेदरल्यान्ड्सलाई १० गोलको अग्रता दिलाइन्। पहिलो हाफमा एक गोलको अग्रता बनाएको नेदरल्यान्ड्सले दोस्रो हाफमा पनि आफ्नो अग्रतालाई कायमै राख्दै जित निकालेको हो। यो समूहमा नेदरल्यान्ड्ससँगै पोर्चुगल, अमेरिका र भियतनाम रहेका छन्। डिफेन्डिङ च्याम्पियन अमेरिकाले शनिबार भएको खेलमा भियतनामलाई ३० गोलले पराजित गरेको थियो। आजै न्युजिल्यान्डको स्काई रंगशालामा भएको अर्को खेलमा स्वीडेनले दक्षिण अफ्रिकालाई २१ गोलअन्तरले पराजित गरेको छ। समूह जी को खेलमा दक्षिण अफ्रिकाविरुद्ध अन्तिम समयमा गोल गर्दै स्वीडेनले जित पक्का गरेको हो। पहिलो हाफमा दुवै टिमले गोलरहित बराबरी खेलेका थिए। खेलको ४८औँ मिनेटमा हिल्डाह मागाइयाले गोल गर्दै दक्षिण अफ्रिकालाई १० गोलको अग्रता दिलाइन्। तर दक्षिण अफ्रिकाले आफ्नो अग्रता जोगाउन नसक्दा हार ब्यहोरेको हो। खेलको ६५औँ मिनेटमा फ्रिडोलिनाल रोल्फोले गोल गर्दै स्वीडेनलाई ११ गोलको बराबरी दिलाइन्। खेलको ९०औँ मिनेटमा अमान्डा लेस्टेडले गोल गरेपछि स्वीडेन २१ गोलले विजयी भएको हो। यो समूहमा स्वीडेनसँगै दक्षिण अफ्रिका, अर्जेन्टिना र इटाली रहेका छन्।"
महिला विश्वकप फुटबल : जापानको गोल वर्षा,"ह्यामिल्टन : जापानले महिला विश्वकप फुटबलको पहिलो खेलमा गोलको वर्षा गरेको छ। शनिबार न्युजिल्यान्डको ह्यामिल्टनस्थित वाइकाटो स्टेडियममा भएको खेलमा जाम्बियालाई ५० गोलले पराजित गरेको हो। जापानलाई प्रभावशाली जित दिलाउन हिनता मियाजावाले दुई तथा मीना तनका, जुन इन्डो र रिको युकीले एकएक गोल गरे। जापानले गरेको अन्य दुई गोललाई भने भीएआरले मान्यता दिएन। एकपक्षीय खेलको २१औं मिनेटमा मीना तनकाले गोल गरे पनि भीएआरले त्यसलाई मान्यता दिएन। ४३औं मिनेटमा हिनता मियाजावाले गोल गर्दै जापानलाई सुरुवाती अग्रता दिलाएकी थिइन्। दोस्रो हाफमा जापानले आक्रामक खेल खेल्दै चार गोल थपेको थियो। ४९औं मिनेटमा मीना तनकाले गोल गरे पनि भीएआरले अफसाइड ठहर्याइदिएको थियो। ५५औं मिनेटमा मीनाले गोल गर्दै जापानको अग्रता दोब्बर पारेकी थिइन्। ६२औं मिनेटमा मियाजावाले गोल गर्दै जापानलाई खेलमा ३० को अग्रता दिलाएकी थिइन्। ७१औं मिनेटमा जुन इन्डोले गोल गरेपछि जापानले ४० को अग्रता बनाएको थियो। इन्जुरी समयमा जाम्बिया १० खेलाडीमा समेटिएको थियो। गोलरक्षक क्याथरिन मुसोन्डाले पेनाल्टी बक्समा फल गरेपछि रेफ्रीले उनलाई रातो कार्ड देखाउँदै मैदान बाहिर पठाएका थिए। सोही फलमा जापानले पेनाल्टीको अवसर पाउँदा रिको युकीले सदुपयोग गरेकी थिइन्। यस जितसँगै समूह सीमा रहेको जापानले तीन अंक बटुलेको छ। महिला विश्वकप फुटबलअन्तर्गत नै शनिबार भएको समूह डीको खेलमा युरोपेली च्याम्पियन इङ्ल्यान्डले हाइटीलाई १० गोलले हरायो। नवप्रवेशी हाइटीले प्रभावशाली प्रदर्शन गर्दा इङ्ल्यान्डले संघर्षपूर्ण जित निकालेको हो। अस्ट्रेलियाको ब्रिजवनमा इङ्ल्यान्डलाई जित दिलाउन २९औं मिनेटमा जर्जिया स्टानवेले निर्णायक गोल गरेकी थिइन्। पेनाल्टी बक्समा बाटचेवा लुइसले हातले बललाई छोएपछि रेफ्रीले भीएआरको सहायतामा इङ्ल्यान्डलाई पेनाल्टी दिएका थिए। स्टानवेको पहिलो पेनाल्टीलाई हाइटीका गोलरक्षक कर्ली थेअसले बचाएकी थिइन्। तर, उनले लाइन क्रस गरेको भन्दै पुनः दिइएको पेनाल्टीमा भने स्टानवे गोल गरेकी थिइन्। जितसँगै इङ्ल्यान्डले महत्वपूर्ण तीन अंक जोडेको छ। यही समूहको अर्को खेलमा डेनमार्कले चीनलाई १० गोलले पराजित गरेको छ। डेनमार्कलाई जित दिलाउन अमाली भाङ्सगार्डले ९०औं मिनेटमा निर्णायक गोल गरेकी थिइन्। यसैगरी अर्को खेलमा अमेरिकाले विजयी सुरुवात गरेको छ। समूह ई को खेलमा अमेरिकाले नवप्रवेशी भियतनामलाई ३० गोलले हरायो। चार पटकको अमेरिकालाई सहज जित दिलाउन सोफिया स्मिथले दुई तथा लिड्से होरानले एक गोल गरेका थिए। न्युजिल्यान्डको अकल्यान्डको इडेन पार्कमा भएको खेलको १४औं मिनेटमा सोफियाले गोल गर्दै सुरुवाती अग्रता दिलाएकी थिइन्। ४४औं मिनेटमा एलेक्स मोर्गन पेनाल्टीमा चुक्दा अमेरिका अग्रता दोब्बर बनाउनबाट चुकेको थियो। पहिलो हाफको इन्जुरी समयमा सोफियाले व्यक्तिगत दोस्रो गोल गर्दै अमेरिकालाई पहिलो हाफमा २० को अग्रता दिलाएकी थिइन्। ७७औं मिनेटमा लिड्से होरानले गोल गर्दै अमेरिकालाई ३० को सहज जित दिलाएकी थिइन्। यो पनि पढ्नुहोस साविक विजेता अमेरिकाको विजयी सुरुआत"
५० लाखसम्मको सेयर धितो कर्जाको जोखिम भार १०० प्रतिशतमा झारिने,"काठमाडौं : नेपाल राष्ट्र बैंकले सेयर धितो कर्जाको जोखिम भार घटाउन भएको छ। केन्द्रीय बैंकले मौद्रिक नीतिमार्फत् सेयर कर्जासँगै घरजग्गा र सवारी कर्जा खुकुलो बनाउने नीति लिएको हो। यसअघि २५ लाख रुपैयाँसम्मको सेयर कर्जाको जोखिम भार १०० प्रतिशत थियो। नेपाल राष्ट्र बैंकका गभर्नर महाप्रसाद अधिकारीले २५ लाख कर्जालाई ५० लाख पुर्याउने तर जोखिम भार १०० प्रतिशत नै कायम राख्ने जानकारी दिए। आर्थिक वर्ष २०८००८१ को मौद्रिक नीति सार्वजनिक पछि पत्रकार सम्मेलनमा बोल्दै गभर्नर अधिकारीले ५० लाखसम्म कर्जा पुर्याए पनि जोखिम भार १०० प्रतिशत नै हुने जानकारी दिए। अधिकारीले भने,'सञ्चालक समितिमा यी विषयमा सहमति भइसकेको छ। सर्कुलर जारी गरेपछि सेयर ,घरजग्गा र सवारी कर्जा केही हदमा खुकुलो हुनेछ। यी विषयमा अनावश्यक प्रचार नगर्नुहोला।' योसँगै ५० लाखसम्मको सेयर धितो कर्जाको जोखिम भार १०० प्रतिशत हुने भएको छ। त्यसभन्दा बढि कर्जाको हकमा भने १५० प्रतिशत रहने कायम रहनेछ। यस्तै आवासीय घर कर्जाको जोखिम भार १५० बाट १०० मा झार्ने गभर्नर अधिकारीले जानकारी दिए। अटो लोन (हायर पर्चेज कर्जा)को जोखिम भार १५० बाट १०० मा झार्ने भएको छ। साना सवारीको प्रयोगकर्तालाई सजिलो बनाउन यस्तो व्यवस्था बनाउन लागिएको गभर्नर अधिकारीको भनाइ छ।"
पहिलो आवासीय घर कर्जाको सीमा २ करोड पुग्यो,काठमाडौं : नेपाल राष्ट्र बैंक घरजग्गामा बैंकहरूबाट प्रवाह हुने कर्जामा केही लचिलो नीति लिने देखिएको छ। राष्ट्र बैंकले आर्थिक वर्ष २०८००८१ का लागि सार्वजनिक गरेको मौद्रिक नीतिमा पहिलो आवासीय घर कर्जाको सीमा १ करोड ५० लाखलाई वृद्धि गरेर २ करोड पुर्याइएको छ। यस्तै बैंक तथा वित्तीय संस्थामा खाता खोली विप्रेषण पठाएमा कम्तिमा एक प्रतिशत थप व्याज दिने व्यवस्थालाई निरन्तरता दिइएको छ । बैंक तथा वित्तीय संस्थाको सुझाव समेतको आधारमा चालुपुँजी कर्जासम्बन्धी मार्गदर्शनमा आवश्यक पुनरावलोकन गरिने मौद्रिक नीतिमा उल्लेख छ।
राष्ट्र बैंकले विद्युतीय मुद्रा जारी गर्ने,काठमाडौं : नेपाल राष्ट्र बैंकले विद्युतीय मु्द्रा जारी गर्ने भएको छ। आइतबार आर्थिक वर्ष २०८००८१ को मौद्रिक नीति सार्वजनिक गर्दै राष्ट्र बैंले विद्युतीय मुद्रा जारी सम्बन्धमा भएको अध्ययनको आधारमा थप कार्य अगाडि बढाइने जनाएको छ। यस्तै सार्वजनिक सेवा प्रवाह हुने मुख्य कार्यालयहरूमा विद्युतीय भुक्तानीका उपकरणहरूको प्रयोग गरी राजश्व संकलन गर्ने कार्यका लागि सहजीकरण गर्ने मौद्रिक नीतिमा उल्लेख छ। केन्द्रीय बैंकले सूचना प्रविधि लगायतका सेवा निर्यात गरे वापतको विदेशी मुद्रा विद्युतीय माध्यमबाट भित्र्याउने व्यवस्थालाई थप प्रभावकारी बनाइने जानकारी दिएको छ।
मौद्रिक नीतिः बैंकिङ कसुर ऐन संशोधन गर्ने तयारी,"काठमाडौं : केन्द्रीय बैंकलेबैंकिङ कसुर ऐन, २०६४ लाई समसामयिक संशोधन गर्ने भएको छ। नेपाल राष्ट्र बैंकले आइतबार सार्वजनिक गरेको चालु आर्थिक वर्षको मौद्रिक नीतिमा बैंकिङ कसुर ऐन, २०६४ लाई समसामयिक संशोधन गर्ने व्यवस्था गरिएको उल्लेख छ। पछिल्ला दिनमा केही व्यक्तिले बैंक तथा वित्तीय संस्थाबाट कर्जा लिएर नतिर्ने, बैंक तथा वित्तीय संस्था कर्मचारीमाथि आक्रमण गर्ने गरेपछि केन्द्रीय बैंकले उक्त ऐनमा संशोधन गर्न खोजेको हो। 'वित्तीय क्षेत्रको स्थायित्वलाई असर पुर्याउने गैरव्यावसायिक तथा उच्छङ्ल गतिविधिलाईसमेत नियन्त्रण गर्न सहयोग पुग्ने गरी विद्यमान बंैकिङ कसुर ऐन, २०६४ मा समसामयिक संशोधन प्रक्रिया अगाडि बढाइने छ,'मौद्रिक नीतिमा उल्लेख छ ।"
"मौद्रिक नीतिपछि सेयर बजारमा उछाल: ४ अर्ब माथिको कारोबार, २२२७१६ विन्दुमा परिसूचक","काठमाडौं : नेपाल राष्ट्र बैंकले मौद्रिक नीति सार्वजनिक गरेपछि सेयर बजारमा उछाल आएको छ। आर्थिक वर्ष २०८००८१ को मौद्रिक नीति सार्वजनिक गर्दै केन्द्रीय बैंकले सेयर धितो कर्जा,रियल स्टेट कर्जा तथा हायर पर्चेज कर्जाका विद्यमान जोखिम भारसम्बन्धी व्यवस्था पुनरावलोकन गर्ने जानकारी गराएको हो। यसअघि रहेको २५ लाख कर्जालाई ५० लाख पुर्याउने तर जोखिम भार १०० प्रतिशत नै कायम राख्ने राष्ट्र बैंकले जनाएको छ। आर्थिक वर्ष २०८००८१ को मौद्रिक नीति सार्वजनिक पछि पत्रकार सम्मेलनमा बोल्दै गभर्नर अधिकारीले ५० लाखसम्म कर्जा पुर्याए पनि जोखिम भार १०० प्रतिशत नै हुने जानकारी दिए। राष्ट्र बैंकले सेयर धितो कर्जामा केही खुकुलो प्रावधान राखेपछि त्यसको प्रभाव सेयर बजारमा परेको छ। नेप्से परिसूचक दोहोरो अंकले बढेको छ। आज नेप्से परिसूचक ६३२४ अंकले बढेर २२२७१६ विन्दुमा पुगेको छ। आज २६६ कम्पनीको १ करोड २० लाख २ हजार ३०८ कित्ता सेयर ४ अर्ब ३७ करोड ५१ लाख ९६ हजार २३२ रुपैयाँमा खरिदबिक्री भयो। आज तीन कम्पनीको सेयर मूल्य १० प्रतिशतले बढ्यो। किसान लघुवित्त संस्था,चन्द्रगिरी हिल्स र लिवर्टी इनर्जी कम्पनकी मूल्य १० प्रतिशतले उकालो लागेको हो। दोहोरो अंकले बढेको बजारमा एनआईबीएल ग्रोथ फन्डको सेयर मूल्य १० प्रतिशतले ओरालो लाग्यो। कारोबार रकमका आधारमा शिवम् सिमेन्ट शीर्षस्थानमा रह्यो। सो कम्पनीको १४ करोड बढि मूल्यको सेयर कारोबार भयो। यस्तै ज्योति विकास बैंकको १३ र ग्लोबल आईएमई बैंकको १२ करोड बढिको सेयर कारोबार भयो। कारोबारमा आएका १३ वटै उपसमूहको सूचक सकारात्मक देखिएका छन्। आज बैंकिङ,डेभलपमेन्ट बैंक र ट्रेडिङ उपसमूहको सूचक ४ प्रतिशत बढिले बढ्यो।"
"सरकारी आम्दानी खुम्च्यो, पुँजीगत खर्चमा झिनो सुधार","काठमाडौं : दक्षिण एसियामै सबैभन्दा बढी कर (कुल गार्हस्थ्य उत्पादनका आधारमा) संकलन गर्नेमा पर्छ, नेपाल। मुलुकले कुल गार्हस्थ्य उत्पादनको २० प्रतिशत कर उठाउँदै आएको थियो। गत वर्ष भने ठूलो मात्रामा घट्यो। विलासिताका सामान आयातमा लामो समयको प्रतिबन्ध र मुलुकमा आर्थिक गतिविधिमा भएको सुस्तताका कारण राजस्व घटेको हो। यसबाट, दातृ निकायसहित विश्व समुदायसामु मुलुकले देखाउने एउटा आधार कमजोर बनेको छ। कर र कुल गार्हस्थ्य उत्पादनको अनुपात अर्थात् ट्याक्सटुजीडीपी रेसियो धेरै हुनु भनेको राज्य सहज परिस्थितिमा छ, अनिवार्य दायित्व बहन गर्न पनि सक्षम छ भन्ने सन्देश जान्छ। सामाजिक पूर्वाधारमा यथेष्ट बजेट विनियोजन गर्न देश अग्रसर छ भन्ने बुझिन्छ। ट्याक्सटुजीडीपी बढी भयो भने दातृ निकाय पनि ऋण दिँदा फिर्ता हुने विश्वास गर्छन्। नेपाल सरकारले पनि विकास साझेदारसँग ट्याक्सटुजीडीपी रेसियो उच्च भएको देखाएर ऋण लिन फकाउने गरेको छ। अहिले भने यस्तो अनुपात आव २०७१७२ पछिकै सबैभन्दा कम भयो। सरकारी विवरणअनुसार आव २०७९८० को ट्याक्सटुजीडीपी रेसियो १६०९ प्रतिशतमा ओर्लियो। केन्द्रीय तथ्यांक कार्यालयले गत आवमा मुलुकको कुल गार्हस्थ्य उत्पादन ५३ खर्ब ८१ अर्ब पुग्ने अनुमान गरेको छ। जसका आधारमा गत आवको ८ खर्ब ६६ अर्ब कर राजस्व १६ प्रतिशतमात्र हो। जीडीपी भनेको देशभित्र हुने कुल उत्पादन हो। यसर्थ, ट्याक्सटुजीडीपी रेसियोले देशभित्र हुने कुल उत्पादनबाट राज्यले उठाउने करको अंश भन्ने बुझिन्छ। सर्वसाधारणले गरेको कुल आम्दानीको कति प्रतिशत कर तिर्छन् भन्ने पनि यही अनुपातले देखाउँछ। असार ३१ गते सकिएको गत आर्थिक वर्षमा देशले लक्ष्यको ६६८२ प्रतिशतमात्र कर संकलन गर्न सक्यो। अर्थात् ८ खर्ब ६६ अर्ब मात्रै उठ्यो। महालेखा नियन्त्रक कार्यालयका अनुसार अघिल्लोभन्दा गत वर्ष १२०५ प्रतिशत कम कर संकलन भयो। पोहोर वैशाखमा सरकारले विलासिताका वस्तु आयातमा प्रतिबन्ध लगायो। त्यसको प्रभाव आव २०७८७९ र आव २०७९८० को राजस्व संकलनमा पर्यो। त्यसैकारण, पहिलोपल्ट १० खर्ब कर उठाउने सरकारको सपना गत आवमा पुरा भएन। आव २०७८७९ मा भने १० खर्ब ६८ अर्ब रुपैयाँ कर राजस्व उठाउने लक्ष्य राखेकोमा हालसम्मकै बढी ९ खर्ब ८४ अर्ब कर उठेको थियो। विश्व बैंकका अनुसार सन् २०२१ मा नेपाल दक्षिण एसियामा सबैभन्दा बढी ट्याक्सटुजीडीपी रेसियो भएको देश हो। नेपालको ट्याक्सटुजीडीपी रेसियो १७५ प्रतिशत छ। दक्षिण एसियामा भुटानको १३ प्रतिशत, भारतको १२ प्रतिशत, माल्दिभ्स र पाकिस्तानको ९१९१ प्रतिशत र बंगलादेशको सबैभन्दा कम ७६ प्रतिशत छ। सरकारी तथ्यांकले भने यस्तो अनुपात आव २०७७७८ मा सर्वाधिक १९९९ प्रतिशत पुगेको देखाउँछ। आव २०७३७४ यता हरेक वर्ष ट्याक्सटुजीडीपी रेसियो १८ प्रतिशतभन्दा बढी रहँदै आएको छ। गत आवमा भने १६ प्रतिशतमा खुम्चिएको हो। ट्याक्सटुजीडीपी रेसियो धेरै हुनु राम्रो कि थोरै ? देशको कुल उत्पादनबाट राज्यले संकलन गर्ने रकमको हिस्सा ट्याक्सटुजीडीपी रेसियो हो। नीति निर्माता तथा विश्लेषकलाई कर संरचना र आकारकाबारे बुझ्न यो परिसूचक महत्वपूर्ण छ। ट्याक्सटुजीडीपी रेसियोले सार्वजनिक सेवा तथा पूर्वाधार निर्माण र अनिवार्य दायित्व बहन गर्ने देशको क्षमता इंगित गर्दछ। उच्च ट्याक्सटुजीडीपी रेसियोले करदातामा अधिक बोझ र देशमा पर्याप्त सार्वजनिक पूर्वाधार निर्माण भएको अर्थ दिन्छ। कम ट्याक्सटुजीडीपी रेसियोले विपरीत अर्थ दिन्छ। यस्तो अनुपात कम हुनुले देशको वित्त व्यवस्थापन कुशल हुन सक्ने अनुमान पनि गर्न सकिन्छ। आफ्नै आम्दानी भएको देशमा ट्याक्सटुजीडीपी रेसियो कम हुन सक्छ। अर्थात् फ्रान्स, डेनमार्क, बेल्जियम, स्विडेन, फिनल्यान्डमा यस्तो रेसियो उच्च छ भने कुवेत, साउदी अरेबिया, ओमन, कतालगायत देशमा यस्तो अनुपात कम छ। सोमालिया, सिरिया, नाइजेरिया, गिनी, म्यानमारलगायत देशमा यस्तो अनुपात ६ भन्दा कम छ। ट्याक्सटुजीडीपी रेसियो कम भएकाले आर्थिक समृद्धि हासिल नसकिएको भन्दै पाकिस्तानमा यस्तो अनुपात बढाउनुपर्ने आवश्यकता महसुस गरिएको छ। पाकिस्तानको द नेसन पत्रिका भनिएको छ, ७ देखि ८ प्रतिशतको आर्थिक वृद्धि गर्न ट्याक्सटुजीडीपी रेसियो १८ प्रतिशत हुन आवश्यक छ। सन् २००० देखि २०२२ सम्मको तथ्यांकअनुसार यो अनुपात औसत ४६ प्रतिशतमात्र छ। भारतमा ७ प्रतिशतभन्दा कम नागरिक करदाता भएकाले कर राजस्वको दर कम छ। नाइजेरियाले आगामी ३ वर्षमा ट्याक्सटुजीडीपी रेसियो दोब्बर बनाउने नीति लिएको छ। बंगलादेशमा पनि यस्तो अनुपात बढाउनुपर्ने आवाज उठिरहेको छ। युगान्डाले पनि कम ट्याक्सटुजीडीपी रेसियोले करको आधार सानो रहेको भन्दै बढाउनुपर्ने नीति लिएको छ। नेपालको हकमा ट्याक्सटुजीडीपी रेसियो धेरै हुनु राम्रो कि थोरै भन्नेमा विज्ञहरूका आआफ्नै तर्क छन्। सरकारी पक्ष धेरै हुनु राम्रो भन्ने तर्क दिन्छ भने निजी क्षेत्र यस्तो अनुपात धेरै भएको भन्दै करको दर घटाउनुपर्ने माग राख्छन्। नेपाल सरकारले संकलन गर्ने राजस्वको सबभन्दा ठूलो स्रोत कर हो। सन् १९९० को दशकमा अंगिकार गरिएको कर सुधार नीतिको फलस्वरूप विगत दुई दशकमा कर संकलन उत्साहजनक ढंगले बढेको थियो। तर, विगत केही वर्ष कर प्रशासनमा भएका विचलन, आर्थिक क्षेत्रको समस्या, राजस्व प्रशासनको नेतृत्वमा हुने परिवर्तन आदि कारणले राजस्व वृद्धिको विगतको प्रवृत्ति फेरिने स्थिति देखिएको छ। परिमाण भने गत आवबाट नै देखिन थालेको छ। के भन्छन् विज्ञ ? अर्थविद् डा चन्द्रमणि अधिकारी ट्याक्सटुजीडीपी रेसियो धेरै हुनु राम्रो कि थोरै भन्ने कुरा अर्थतन्त्रको चरित्रमा निर्भर रहने बताउँछन्। नेपालमा समाजवादउन्मुख अर्थ व्यवस्था सञ्चालन गरिरहेका छौं भने कुल गार्हस्थ्य उत्पादनमा राजस्वको अंश धेरै नै हुनुपर्छ, अधिकारी भन्छन्, यदि देशमा सुशासन छैन, सार्वजनिक खर्चको सदुपयोग हुँदैन, भ्रष्टाचार हुन्छ र चालु खर्चमा धेरै पैसा जान्छ भने यस्तो रेसियो धेरै हुनु उपयुक्त हुँदै होइन। अधिकारीका अनुसार नोर्डिक देश (उत्तरी युरोप) ले कुल गार्हस्थ्य उत्पादनको अनुपातमा धेरै कर उठाउँछन्। तर, नेपाल, जहाँ विकसित देश जस्तो सेवा सुविधा छैन, त्यहाँ ट्याक्सटुजीडीपी रेसियो २२ प्रतिशतसम्म छ। नागरिले प्राप्त गरेको सेवा सुविधासँग दाँज्ने हो भने यो अनुपात उच्च हो। ट्याक्सटुजीडीपी रेसियो धेरै हुँदा विकास साझेदारले सजिलै ऋण दिने विषय आंशिक सत्य रहेको उनको दाबी छ। यद्यपि ऋण तिर्ने क्षमता छ कि छैन भन्ने ट्याक्सटुजीडीपी रेसियो नै हेरेर थाहा हुने उनको भनाइ छ। राष्ट्रिय योजना आयोगका पूर्वउपाध्यक्ष प्रा डा पुष्प कँडेल ट्याक्सटुजीडीपी रेसियो बढी हुनुका सकारात्मक र नकारात्मक दुवै पक्ष रहेको बताउँछन्। विगतमा २० प्रतिशतको हाराहारीमा भएको यस्तो अनुपात गएको वर्ष निकै घटेको भन्दै कँडेल भन्छन्, ट्याक्सटुजीडीपी रेसियोमात्र हेरेर हुँदैन, करको संरचना पनि हेर्नुपर्छ। उनका अनुसार देशले उठाउने राजस्व अप्रत्यक्ष करमा बढी निर्भर छ भने यो अनुपात कम भएको राम्रो होे। किनभने यस्तो कर संरचनामा आम सर्वसाधारणले बढी राजस्व तिरिरहेका हुन्छन्। प्रत्यक्ष कर बढी उठाउने देशमा ट्याक्सटुजीडीपी रेसियो धेरै भएको राम्रो, कँडेलले थपे, यस्तो देशमा धनीबाट धेरै कर उठाइएको हुन्छ। सर्वसाधारण राज्यबाट निर्मित पूर्वाधार र सुविधाको उपयोग गर्न पाउँछन्। प्रत्यक्ष कर बढी उठाउने देशमा धनीबाट धेरै कर उठाइएको हुन्छ। सो कर खर्चेर बनाएको पूर्वाधार र सुविधाको उपयोग अन्य सर्वसाधारणले गर्छन्। नेपालको राजस्व संरचनामा अप्रत्यक्ष करको योगदान बढी भएको हुँदा यहाँ ट्याक्सटुजीडीपी रेसियो कम हुनु राम्रो हो।  प्रा डा पुष्प कँडेल, पूर्वउपाध्यक्ष, राष्ट्रिय योजना आयोग नेपालको हकमा भने राजस्वमा अप्रत्यक्ष करको हिस्सा बढी छ। भन्सार र भ्याटलगायत अप्रत्यक्ष कर आमउपभोक्ताले उपभोग गर्ने वस्तुमा लगाइन्छ। त्यसैले नेपालको हकमा ट्याक्सटुजीडीपी रेसियो कमै भएको राम्रो मान्छु, प्राडा कँडेलले भने, उठाएको कर विकासका कार्यमा तथा जनहितमा खर्च हुने भने हो राम्रै हो। नत्र धेरै कर उठाउनु कहाँ राम्रो हो र ? अर्थविद् प्रा डा माधवप्रसाद दाहालका अनुसार दक्षिण एसियामै उच्च रहेको नेपालको ट्याक्सटुजीडीपी रेसियो गत वर्ष निकै घटेको छ। तर, सर्वसाधारण्को आय नबढेसम्म करको दर बढाए पनि राजस्व नबढ्ने उनको भनाइ छ। यो अनुपात थप बढाउन मुस्किल छ, प्राडा दाहालले भने, धेरै कर उठाउन स्थानीय उत्पादन पनि बढ्नुपर्छ, करको दर बढाएर मात्रै हुँदैन। विकसित देशमा त सरकारले कर बढाउँदा आन्दोलन भइरहेको छ। आन्तरिक उत्पादन बढ्नका लागि लगानी बढ्नुपर्ने तथा पुँजी सिर्जना हुनुपर्ने दाबी गर्दै दाहालले भने, अप्रत्यक्ष करको दर र दायरा बढाए उपभोक्ता मारमा पर्छन्, मुद्रास्फीति हुन्छ। प्रत्यक्ष कर बढाए लगानीकर्ता, व्यवसायी निरुत्साहित हुन्छन्। घट्यो राजस्व गत आव सरकारले लक्ष्यको तुलनामा पछिल्लो ५ वर्षकै सबैभन्दा कम राजस्व उठाएको छ। महालेखा नियन्त्रक कार्यालयका अनुसार आव २०७९८० मा लक्ष्यको ६८२१ प्रतिशतमात्र राजस्व उठेको छ। जबकि पछिल्ला आवमा ९० प्रतिशतभन्दा बढी राजस्व उठ्ने गरेको थियो। सर्वसाधारणको आय नबढेसम्म राज्यले धेरै कर उठाउने ठाउँ हुँदैन। दरमात्र बढाउँदा करदातामा थप भार पर्छ। कर र कुल गार्हस्थ्य उत्पादनको अनुपात बढाउने हो भने राज्यले स्थानीय उत्पादन नै बढाउने नीति लिनुपर्छ। प्रा डा माधवप्रसाद दाहाल, अर्थविद् कोभिडले प्रभावित आर्थिक वर्षमा पनि सरकारी लक्ष्यको ७० प्रतिशत बढी राजस्व उठाउन सफल भएको थियो। गत आवमा उठेको कुल राजस्वमध्ये ८ खर्ब ६६ अर्ब रुपैयाँ कर हो। आव २०७८७९ मा सरकार पहिलोपल्ट १० खर्बभन्दा बढी राजस्व उठाउन सफल भएको थियो। सो आवभन्दा गत आवमा १०४ प्रतिशत कम राजस्व उठेको हो। आव २०७९८० : खर्च कति ? आम्दानी कति ? राजस्व संकलन सुस्ताउँदा सरकारले लक्ष्यको ७१ प्रतिशतमात्र आम्दानी गर्न सफल भएको छ। वैदेशिक र आन्तरिक ऋणबाहेक १४ खर्ब ५८ अर्ब रुपैयाँ उठाउने लक्ष्य लिएको सरकारले १० खर्ब ३१ अर्बमात्र उठाउन सफल भएको हो। अर्कातर्फ विनियोजनको ८० प्रतिशतमात्र खर्च भएको छ। गत आवका लागि १७ खर्ब ९४ अर्ब रुपैयाँ विनियोजन भएकामा १४ खर्ब ३० अर्ब रुपैयाँ खर्च भएको हो। जसमध्ये चालुतर्फ लक्ष्यको ८५ प्रतिशत, पुँजीगततर्फ ६१४४ प्रतिशत र वित्तीय व्यवस्थातर्फ ८२५८ प्रतिशत खर्च भएको हो। गत आव भएको बजेट खर्च हालसम्मकै बढी हो। बढ्यो पुँजीगत खर्च आव २०७९८० मा विनियोजन गरेको पुँजीगत बजेटमध्ये ६१४४ प्रतिशत खर्च भएको छ। विकास निर्माणका लागि ३ खर्ब ८० अर्ब रुपैयाँ विनियोजन भएकामा २ खर्ब ३४ अर्ब रुपैयाँ खर्च भएको हो। अघिल्लो आवमा २ खर्ब १६ अर्ब अर्थात् विनियोजनको ५७२३ प्रतिशत पुँजीगत खर्च भएको थियो। असारे विकास नियन्त्रणमा आर्थिक वर्षको अन्त्यमा हुने भुक्तानीको दर गत वर्ष नियन्त्रणमा आएको छ। वर्षान्तमा हुने खर्चलाई आम भाषामा असारे विकास पनि भनिने गरेको छ। आर्थिक कार्यविधि तथा वित्तीय उत्तरदायित्व ऐन र लगत्तै आएको नियमावली वर्षान्तको भुक्तानीलाई निरुत्साहित गरे पनि यी नीतिगत कागजातको कार्यान्वयन अझै हुने सकेको छैन। यद्यपि अघिल्लो आवको भन्दा करिब आधामा झरेको छ। गत आवमा भएको कुल १४ खर्ब ३० अर्ब खर्चमध्ये असारमा १७७३ प्रतिशत अर्थात् २ खर्ब ५३ अर्ब भुक्तानी भएको छ। यस्तै असार २५ पछि ३७१ प्रतिशत अर्थात् ५३ अर्बमात्र भुक्तानी भएको छ। अघिल्लो आवमा असार महिना र असार अन्तिम साताको खर्च कुल वार्षिक खर्चको क्रमशः २१ प्रतिशत र ७५६ प्रतिशत थियो। सो आवमा कुल १३ खर्ब ९ अर्ब ८७ करोड रुपैयाँ बजेट खर्च भएको थियो। आर्थिक कार्यविधि तथा वित्तीय उत्तरदायित्व ऐनअघि पनि वर्ष समाप्त हुनु अगावै असार २५ गते खाता बन्द गर्नुपर्ने व्यवस्था छ। तर, आव २०७५७६ मा भएको कुल ११ खर्ब १० अर्ब ४६ करोड रुपैयाँ खर्चमध्ये असार २५ पछि १४१७ प्रतिशत अर्थात् १ खर्ब ५७ अर्ब ३३ करोड खर्च भएको थियो। सो आवमा असारमै २३७२ प्रतिशत अर्थात् २ खर्ब ६३ अर्ब ४१ करोड रुपैयाँ खर्च भएको थियो। आव २०७६७७ को कुल खर्च १० खर्ब ९१ अर्ब १३ करोडमध्ये असारमा १९२६ प्रतिशत र असार अन्तिम सातामा १० प्रतिशत खर्च भएको थियो। आव २०७७७८ मा कुल ११ खर्ब ९६ अर्ब ६७ करोड रुपैयाँ खर्च भएकामा असारमा सो खर्चको २३३७ प्रतिशत र असार अन्तिम सातामा ५९८ प्रतिशत खर्च भएको थियो। चार खर्ब घाटामा सरकार नेपाल घाटाको बजेट बनाउने देश हो। सरकारले आव २०७९८० मा पनि सरकारको आम्दानीभन्दा ३ खर्ब ९८ अर्ब रुपैयाँ बढी खर्च गरेको छ। बाँकी रकम सरकारले वैदेशिक र आन्तरिक ऋण तथा ढुकुटीको पैसा चलाएको छ। पछिल्ला ३ आर्थिक वर्षमा वैदेशिक र आन्तरिक ऋण जोड्दा सरकारले बचत गरेको देखिएको थियो। गत आवको जेठसम्म सरकारले २ खर्ब २० अर्ब आन्तरिक र ८० अर्ब वैदेशिक ऋण गरी कुल ३ खर्ब सार्वजनिक ऋण लिएको छ।"
कालीगण्डकी करिडोर : प्रसारण लाइन निर्माण सक्न कुलमानको ताकेता,"काठमाडौं : नेपाल विद्युत प्राधिकरणले कालीगण्डकी करिडोर २२० केभी प्रसारण लाइनको निर्माण तत्काल सम्पन्न गर्न आयोजना व्यवस्थापन र निर्माण व्यवसायीलाई ताकेता गरेको छ । आयोजनाको निर्माण गत असारमा सम्पन्न गर्ने लक्ष्य राखिएको थियो। तर, रुख कटान अनुमति प्रक्रियामा भएको ढिलाइ, स्थानीयको अवरोध र निर्माण व्यवसायी भारतीय कम्पनी एल एण्ड टीको कमजोर कार्यसम्पादनका कारण आयोजनाको निर्माण प्रभावित भएको थियो। निर्माणमा ढिलाइ भएपछि प्राधिकरणका कार्यकारी निर्देशक कुलमान घिसिङले शनिबार निर्माणस्थलको अनुगमन गरी आयोजना व्यवस्थापन र निर्माण व्यवसायीसँग निर्माणमा देखिएका समस्या र समाधानका उपायका विषयमा छलफल गरेका छन्। छलफलबाट प्रसारण लाइनको निर्माण यही साउनभित्रमा सम्पन्न गर्ने नयाँ तालिका तय गरिएको छ। छलफलमा कार्यकारी निर्देशक घिसिङले जलविद्युत् आयोजनाहरुबाट उत्पादित विद्युत् प्रवाहका लागि कालीगण्डकी करिडोर प्रसारण लाइन अत्यन्तै महत्वपूर्ण र संवेदशील रहेकाले जुनसुकै अवस्थामा पनि साउनभित्र सम्पन्न गर्न निर्देशन दिए। उनले यो लाइन बनेपछि म्याग्दी, पर्वत, कास्की र लमजुङ जिल्लामा निर्माण भएका जलविद्युत् आयोजनाहरुको विद्युत् प्रवाह गर्न सजिलो हुने उल्लेख गरे। म्याग्दीको अन्नपूर्ण गाउँपालिका३ दाना सबस्टेसनबाट सुरु भई पर्वत, बागलुङ, स्याङ्जा, पाल्पा, रुपन्देही हुँदै नवलपरासी (बर्दघाट सुस्ता पश्चिम)को सुनवल नगरपालिका१३ भुमहीस्थित नयाँ बुटवल सबस्टेसनसम्मको १२७ किलोमिटर डबल सर्किट प्रसारण लाइन आयोजना दुई खण्डमा विभाजन गरी निर्माण भइरहेको छ। पहिलो खण्डअन्तर्गत दानादेखि पर्वतको कुश्मा नगरपालिका२ खुर्कोटसम्मको ३९ किलोमिटर प्रसारण लाइन निर्माण सम्पन्न भई सञ्चालनमा आइसकेको छ। पहिलो खण्डमानै खुर्कोटमा २२०१३२ केभी र दानामा २२०१३२३३ केभी सबस्टेसन निर्माण सम्पन्न भइसकेका छन्। दोस्रो खण्डअन्तर्गत कुश्माबाट नयाँ बुटवल सबस्टेसनसम्मको ८८ किलोमिटर प्रसारण लाइन निर्माण अन्तिम चरणमा छ। यस खण्डमा पर्ने २३५ वटा टावरहरुमध्ये २३४ वटा निर्माण सम्पन्न भइसकेका छन्। रुपन्देहीको देवदह क्षेत्रमा एउटा टावर निर्माणाधीन छ। पर्वत, पाल्पा र रुपन्देहीमा गरी गरिब ७ किलोमिटर तार नान्न बाँकी छ। आयोजनाअन्तर्गत नवलपरासीको सुनवल नगरपालिका१३ बडेराबाट नयाँ बुटवल सबस्टेसनसम्म २२० केभीको चार सर्किट (मल्टी सर्किट) लाइनका लागि टावरहरु निर्माण सम्पन्न गरी करिब ८ किलोमिटर डबल सर्किट तार तानिएको छ। कालीगण्डकी रयसका सहायक नदीहरुमा निर्माण हुने जलविद्युत आयोजनाहरुको विद्युत प्रवाहका लागि नेपाल सरकार तथा प्राधिकरणको लगानी र एसियाली विकास बैंकको सहुलियतपूर्ण ऋणमा कालीगण्डकी करिडोर प्रसारण लाइनको निर्माण सुरु गरिएको हो। प्रसारण लाइनबाट करिब १ हजार २ सय मेगावाट विद्युत् प्रवाह गर्न सकिन्छ। नयाँ बुटबलबर्दघाट प्रसारण लाइन पुसभित्र नवलपरासी (बर्दघाट सुस्ता पश्चिम)को सुनवल नगरपालिका१३ भुमहीस्थित नयाँ बुटवल सबस्टेसनबाट बर्दघाटसम्मको २२० केभी प्रसारण लाइन आगामी पुसभित्र सम्पन्न गर्ने लक्ष्यका साथ काम भइरहेको छ। वन क्षेत्रको जग्गा प्रयोग र रुख कटान स्वीकृतिको निर्णय प्रक्रियामा भएको ढिलाइका कारण आयोजनाको निर्माण प्रभावित भएको थियो। अहिले आयोजनाले रुख कटानका लागि अनुमति पाइसकेको छ। प्रसारण लाइनका टावर र मार्गधिकार (राइट अफ वे) लागि ५०३१ हेक्टर वन क्षेत्रको जग्गा र त्यहाँ रहेका ५ हजार ८ सय रुख हटाउनु पर्ने छ। आयोजनाले वन क्षेत्रको जग्गा प्रयोग र त्यहाँ रहेका रुख हटाएवापत २७ करोड ९९ लाख ४९ हजार रुपैयाँ वन विकास कोषमा जम्मा गर्नु पर्ने छ। यसमध्ये आयोजनाले पहिलो किस्तावापत ३ करोड ५१ लाख रुपैयाँ कोषमा गरेपछि जग्गा प्रयोग र रुख कटानको स्वीकृति प्रक्रिया अगाडि बढेको थियो। २१ किलोमिटर प्रसारण लाइनका लागि ५६ वटा टावर निर्माण गर्नु पर्ने छ। यसमध्ये २१ वटाको जग हालिएको छ। ५ वटा टावर खडा गरिएको छ। प्रसारण लाइनका अधिकांश उपकरणहरु आयोजना स्थलमा आपूर्ति भइसकेको छ। नेपाल विद्युत प्राधिकरणका कार्यकारी निर्देशक कुलमान घिसिङले वन क्षेत्रको जग्गा प्रयोग र रुख कटानमा रहेको समस्या समाधान भइसकेकाले जनशक्ति थप गरी आगामी पुसभित्र निर्माण सम्पन्न गर्न आयोजना व्यवस्थापन र निर्माण व्यवसायीलाई निर्देशन दिए। उनले नवलपरासीको सुनवल नगरपालिका१३ बडेराबाट नयाँ बुटवल सबस्टेसनसम्म २२० केभीको चार सर्किट (मल्टी सर्किट) लाइनमध्ये आयोजनाले तान्नु पर्ने डबल सर्किट तार तान्न सुरु गर्न निर्देशन दिए। आयोजनाअन्तर्गत भुमहीमा २२०१३२ केभी नयाँ बुटवल सबस्टेसन निर्माण सम्पन्न भइसकेको छ।"
मेलम्ची नगरपालिकाको पुँजीगत खर्च ८०६७ प्रतिशत,"सिन्धुपाल्चोक : सिन्धुपाल्चोकको मेलम्ची नगरपालिकाले चालुभन्दा पुँजीगत खर्च बढी गरेको छ। नगरपालिकाले चालुभन्दा पुँजीगत खर्च बढी गरेको लेखा अधिकृत मुरारी पुडासैनीले जानकारी दिए। नगरपालिकाको २०७९०८०मा चालु तर्फ विनियोजित रकमको ८०६७ प्रतिशत रकम खर्च भएको छ भने पुँजीगत तर्फ विनियोजित रकमको ८०७६ प्रतिशत खर्च भएको अधिकृत पुडासैनीले बताए । नगरपालिकाले २०७९०८०मा चालुतर्फ ९५ करोड ३ लाख १९ हजार विनियोजन गरेकोमा ७६ करोड ६६ लाख ५० हजार खर्च गरेको छ । त्यस्तै पुँजीगत तर्फ ७८ करोड ५३ लाख ३२ हजार खर्च भएको हो । मेलम्चीले २०७८०७९मा चालुतर्फ ७६१६ प्रतिशत र पुँजीगत तर्फ ५४२ प्रतिशत मात्रै खर्च गरेको नगरपालिकाले २०७९०८०मा भने उल्लेख्य सुधार गरेको प्रमुख प्रशासकिय अधिकृत अमृतकुमार धितालले जानकारी दिए । देशभरिकै सघं, प्रदेश र स्थानियतहको बजेटमा चालु भन्दा पुँजीगत खर्च बढीगर्ने भनिएपनि अझैसम्म कार्यान्वयन हुन सकेको छैन तर मेलम्ची नगरपालिकाले यसलाई प्रमाणित गरिदिएको छ । गत आर्थिक बर्षमा सघिंय सरकारको चालुतर्फ ८५, पुँजीगततर्फ ६१ दशमलव ४४ र वित्तीय व्यवस्थातर्फ ८२ दशमलव ५८ प्रतिशत बजेट खर्च भएको महालेखा नियन्त्रक कार्यालयको तथ्याङ्कबाट देखिन्छ । नगरपालिकाका प्रमुख आइतमान तामाङले समीक्षा बैठकमा आफ्नो कार्यकालको पहिलो वर्षमा यो उपलब्धी हासिल भएको भन्दै जनप्रतिनिधि र कर्मचारीहरुमा धन्यवाद दिए। उनले आगामी वर्षमा चालुभन्दा पुँजी खर्च बढाउनका लागि नगरपालिका लागी परेको बताए ।"
मौद्रिक नीति वेबसाइटमार्फत् सार्वजनिक गरिने,"काठमाडौं : नेपाल राष्ट्र बैंकले चालु आर्थिक वर्ष २०८००८१ को मौद्रिक नीति वेबसाइटमार्फत् सार्वजनिक गर्ने भएको छ। अहिले नेपाल राष्ट्र बैंक सञ्चालक समितिको बैठक जारी छ। बैठक सकिएपछि मौद्रिक नीतिक सार्वजनिक गरिने राष्ट्र बैंकका प्रवक्ता नारायणप्रसाद पोखरेलले अन्नपूर्णलाई जानकारी दिए। उनले भने,'अहिले सञ्चालक समितिको बैठक बसिरहेको छ। बैठक सकिएपछि वेबसाइटमार्फत् सार्वजनिक गर्नेछौं। ३ बजे मौद्रिक नीतिबारे पत्रकार सम्मेलन आयोजना गरिएको छ।' राष्ट्र बैंकले पनि अर्थतन्त्रलाई सन्तुलित अवस्थामा राख्न उचित निर्णय लिने भनेको छ। अहिले व्यवसायीे ब्याजदर घटाउने गरी नीति आउला भन्ने अपेक्षामा छन्। तर, साउन लाग्दासम्म ब्याजदर केही घटेकाले राष्ट्र बैंक यसमा केन्द्रित नहुने पक्षमा देखिन्छ। अर्कोतर्फ चालु पुँजी कर्जामा गरेको कडाईले व्यवसायी अशान्त छन्। यसले व्यवसाय सञ्चालनलाई निरन्तरता दिन कठिन भएकाले यसको खारेजीको माग गर्दै आएका छन्। तर, चालु पुँजी कर्जाको व्यवस्था कायम रहनेमा राष्ट्र बैंक स्पष्ट छ। बैंक तथा वित्तीय संस्था, निजी क्षेत्रलगायतका क्षेत्रका करिब ५० संघसंगठन, विज्ञ तथा सरोकारवालाले मौद्रिक नीतिमा सुझाव दिएका छन्। प्रतिनिधिसभाअन्तर्गतको अर्थ समितिका सांसदले राष्ट्र बैंकका गभर्नर महाप्रसाद अधिकारी र कार्यकारी निर्देशकहरूलाई आर्थिक गतिविधिलाई प्रोत्साहन हुने गरी नीति ल्याउन भनेका छन्।"
आर्थिक वर्ष २०८००८१ को मौद्रिक नीति सार्वजनिक,काठमाडौं : नेपाल राष्ट्र बैंकले चालु आर्थिक वर्ष २०८००८१ को मौद्रिक नीति सार्वजनिक गरेको छ। आइतबार राष्ट्र बैंकले मौद्रिक नीति वेबसाइटमार्फत् सार्वजनिक गरेको हो।
चामलकै चिन्ता,"प्रविधिलाई आत्मसात नगरिँदा र धानका बिउहरूमा उन्नत प्रयोग नगरिँदा र खेतीमा यान्त्रिकीकरणको अभावले उत्पादन वृद्धिदर धिमा भएको हो। नेपालीको मुख्य खाद्यबाली धान हो। अरू खाद्यपदार्थले पेट भरिए पनि भात नखाँदा नेपालीलाई धित मर्दैन। त्यसो त संसारभरि नै सबैलाई आफ्नै खाना मन पर्छ, नभए स्वाद पर्दैन। यो खाद्य संस्कृतिको विशेषता नै हो। विश्वकै साढे ३ अर्ब मानिसको खाद्यान्नको मूल स्रोत धान नै मानिन्छ। नेपालको मुख्य पेसा कृषि र त्यसमा पनि धानखेती हो। धानको चामलबिनाको भान्छा नेपालमा असम्भवजस्तै छ। तर धान रोपाइँमा सधैं कष्टमात्रै व्यहोर्न किसान बाध्य छन्। सिँचाइ, मल र बिउको सास्ती सधैं हुन्छ। सिँचाइ सुविधा नभएको हुँदा अकासे पानीको भर पर्नुपर्छ। मल पाउन सधैं महाभारत हुन्छ। धान फल्ने, फलाउने मात्रा बढेको छैन, खानेमुख बढेको बढ्यै छन्। बितेका ५५ वर्षमा नेपालको जनसंख्या वृद्धिदर २३ प्रतिशत हुँदा धान उत्पादनको वृद्धिदर भने केवल १५ प्रतिशतमात्रै भयो। त्यसमाथि पहाडतिरबाट बसाइँसराइँ अत्यधिक हुँदा खेत बाँझै हुन थालेका छन् र सहरतिरका खेतीयोग्य जमिन घडेरीमा परिणत हुँदै मासिएका छन्। धानको मुख्य उत्पादन क्षेत्र तराई मधेस हो, जहाँ जनसंख्या थुप्रिँदो छ र कृषिभूमि मासिँदो। असार त सकियो नै, साउनको पहिलो साता पनि विदा भइसकेको छ। तर नेपालका सबै धानखेतमा रोपाइँ सकिएको छैन। पहिलो समस्या सिँचाइ हो, त्यसपछि अरू। यही बेला भारतले चामल निर्यातमा रोक लगाएको छ। त्यसमा धेरैले चिन्ता जताएका छन्। जब कि नेपालमा वार्षिक ६६ लाख टन धानको माग छ र उत्पादनचाहिँ ५६ लाख टन। यो कृषि मन्त्रालयकै तथ्यांक हो। हाम्रो कुल कृषि भूमिका अधिकांशमा हुने धानखेती नै हो। तै माग धान्न मुश्किल हुनु बिडम्वना मान्नुपर्छ। १९६५ मा साढे ३ लाख टन धान निर्यात गरेर नेपाल संसारकै पाँचौं ठूलो धान निर्यातक भएको थियो। सन् १९८० को दसकपछि भने नेपाल धान आयातकर्ता हुन थाल्यो। धान उत्पादन पनि बढेको तर आयात पनि गर्नुपरेको विरोधाभासपूर्ण अवस्था भनेको जनसंख्या वृद्धिदर अनुसार उत्पादन वृद्धिदर नहुनु हो। खेतीयोग्य जमिन मासिँदै जानु तर थोरै क्षेत्रफलमा धेरै फलाउन सक्ने उन्नत तरिका नअपाउनु हो। जस्तो कि चीनले एक हेक्टरमा ६७ टन धान फलाउँछ, नेपालमा उति नै क्षेत्रफलमा साढे ३ टन उत्पादन हुन्छ। प्रविधिलाई आत्मसात नगरिँदा र धानका बिउहरूमा उन्नत प्रयोग नगरिँदा र खेतीमा यान्त्रिकीकरणको अभावले उत्पादन वृद्धिदर धिमा भएको हो। यी आयामहरूमा सुधार गर्न सके नेपाललाई धानचामलको चिन्ता कहिल्यै हुँदैन।"
मौद्रिक नीति आज सार्वजनिक हुँदै,"काठमाडौं : समग्र अर्थतन्त्र मन्दितर्फ धकेलिएको बेला सबैको चासो चालु आर्थिक वर्षको मौद्रिक नीतिमा छ। नेतृत्व तहदेखि सरोकारवाला मौद्रिक नीतिको पर्खाइमा छन्। नेपाल राष्ट्र बैंकले आर्थिक वर्ष २०८०८१ को मौद्रिक नीतिको अन्तिम तयारी सकेसँगै आइतबार (आज) सार्वजनिक गर्ने बताएको छ। केन्द्रीय बैंकको सञ्चालक समितिको अन्तिम बैठकले मौद्रिक नीतिको मस्यौदालाई पारित गरेपछि दिउँसो ३ बजे पत्रकार सम्मेलनमार्फत सार्वजनिक गरिने राष्ट्र बैंकका सहायक प्रवक्ता नारायणप्रसाद सापकोटाले जानकारी दिए। राष्ट्र बैंकले पनि अर्थतन्त्रलाई सन्तुलित अवस्थामा राख्न उचित निर्णय लिने भनेको छ। अहिले व्यवसायीे ब्याजदर घटाउने गरी नीति आउला भन्ने अपेक्षामा छन्। तर, साउन लाग्दासम्म ब्याजदर केही घटेकाले राष्ट्र बैंक यसमा केन्द्रित नहुने पक्षमा देखिन्छ। अर्कोतर्फ चालु पुँजी कर्जामा गरेको कडाईले व्यवसायी अशान्त छन्। यसले व्यवसाय सञ्चालनलाई निरन्तरता दिन कठिन भएकाले यसको खारेजीको माग गर्दै आएका छन्। तर, चालु पुँजी कर्जाको व्यवस्था कायम रहनेमा राष्ट्र बैंक स्पष्ट छ। बैंक तथा वित्तीय संस्था, निजी क्षेत्रलगायतका क्षेत्रका करिब ५० संघसंगठन, विज्ञ तथा सरोकारवालाले मौद्रिक नीतिमा सुझाव दिए। प्रतिनिधिसभाअन्तर्गतको अर्थ समितिका सांसदले राष्ट्र बैंकका गभर्नर महाप्रसाद अधिकारी र कार्यकारी निर्देशकहरूलाई आर्थिक गतिविधिलाई प्रोत्साहन हुने गरी नीति ल्याउन भनेका छन्। गभर्नर अधिकारीले सरकारको बजेटअनुसार मौद्रिक नीति जारी गर्ने तयारी भएको बताए।"
"मौद्रिक नीति : सेयर र घरजग्गा कर्जा खुकुलो हुने,ब्याजदर पनि घट्ने (पूर्णपाठ)","काठमाडौं : नेपाल राष्ट्र बैंकले सेयर तथा घरजग्गा कर्जा खुकुलो बनाउने भएको छ। आर्थिक वर्ष २०८००८१ को मौद्रिक नीति सार्वजनिक गर्दै केन्द्रीय बैंकले सेयर धितो कर्जा,रियल स्टेट कर्जा तथा हायर पर्चेज कर्जाका विद्यमान जोखिम भारसम्बन्धी व्यवस्था पुनरावलोकन गर्ने भएको हो। यस्तै पहिलो आवासीय घर कर्जाको सीमा १ करोड ५० लाखलाई वृद्धि गरी २ करोड पुर्याइने मौद्रिक नीतिमा उल्लेख छ। वित्तीय क्षेत्रको स्थायित्वलाई असर पुर्याउने गैरव्यावसायिक तथा उच्छृङ्खल गतिविधिलाई समेत नियन्त्रण गर्न सहयोग पुग्ने गरी विद्यमान बैकिङ्ग कसुर ऐन, २०६४ मा समसामयिक संशोधन प्रक्रिया अगाडि बढाइने राष्ट्र बैंकले जनाएको छ। यस्तै बैंक तथा वित्तीय संस्थाको सुझाव समेतको आधारमा चालुपुँजी कर्जासम्बन्धी मार्गदर्शनमा आवश्यक पुनरावलोकन गरिनेछ । वाणिज्य बैंकहरुको सम्पत्तिको गुणस्तर पुनःमूल्याङ्कन गर्नुको साथै बैंक तथा वित्तीय संस्थाको आन्तरिक कर्जा जोखिम वर्गीकरण गर्नेसम्बन्धी मार्गदर्शन तर्जुमा गरी कार्यान्वयनमा ल्याइने नेपाल राष्ट्र बैंकले जनाएको छ। नेपाल सरकारको बजेटमा उल्लेख भएबमोजिम बचत तथा ऋण सहकारी संस्थाको प्रभावकारी नियमन तथा सुपरिवेक्षणका लागि छुट्टै विशिष्टिकृत नियामक निकाय स्थापना गर्न आवश्यक सहजीकरण गरिने नीतिमा उल्लेख छ। मौद्रिक नीतिमा विधुतीय मुद्रा जारी गर्न भएको अध्ययनको आधारमा थप काम अगाडि बढाइने उल्लेख छ। राष्ट्र बैंकले विदेश भ्रमणमा जाने नेपालीलाई एक वर्षमा दुई पल्ट १५ सय अमेरिकी डलर सटहीको सुविधान दिने गरेकोमा यसलाई बढाएर २५ सय बनाउने भएको छ। राष्ट्र बैंकका यी व्यवस्थाहरूले सेयर घरजग्गा तथा सहकारी कर्जाको सहज उपलब्धता हुने भएको छ भने ब्याजदर पनि घट्ने अनुमान गरिएको छ। केन्द्रीय बैंकले नीतिगत ब्याजदर ५० आधा बिन्दुले घटाएर ६५ प्रतिशत कायम गरेको छ। बैंकहरूलाई यथावत राखेर निक्षेप संकलन बोलकवोल दर १ प्रतिशतले घटाइ ४५ प्रतिशत कायम गरिएको छ।"
कृषकको आकर्षण अदुवा र बेसारखेतीतर्फ,"तनहुँ : तनहुँको घिरिङ गाउँपालिकाका कृषक अदुवाखेतीतर्फ आकर्षित भएका छन् । गाउँपालिकाले उत्पादनका आधारमा अनुदान दिन थालेपछि कृषक यसतर्फ आकर्षित भएका हुन् । निर्वाहमुखी खेती गरिरहेका कृषकलाई व्यावसायिक बनाउन गत वर्षदेखि गाउँपालिकाले अनुदानको नीति कार्यान्वयनमा ल्याएको छ । घिरिङ१ अत्रौलीका रोमनाथ पोख्रेलले केही समयदेखि निर्वाहमुखीरूपमा अदुवाखेती गरेकामा अहिले त्यसलाई व्यावसायिक बनाएका छन्। हाल उनले दुई रोपनी क्षेत्रफलमा खेती गरिरहेका छन्। उनले भने, 'रोपनीभन्दा माथिको जग्गामा खेती गर्नेलाई अनुदान दिने व्यवस्था ल्याएपछि खेतीलाई विस्तार गरेँ । अनुदानले हामीजस्ता कृषकलाई राहत मिल्छ ।' घिरिङ २ चिन्नेखोलाका शेरबहादुर थापाले पनि सुरुमा निर्वाहमुखी रूपमा मात्रै अदुवाखेती गरेमा गत वर्षदेखि अदुवाखेतीलाई व्यावसायिक बनाएका छन्। घिरिङ गाउँपालिकाले अदुवाखेती गर्ने कृषकलाई अनुदानको व्यवस्था गरेपछि थापाले अदुवाखेतीलाई व्यावसायिक बनाएको बताए । उनले भने, 'अदुवाखेती गरेको त थुप्रै वर्ष भयो तर बेच्ने हिसाबले भन्दा पनि आफैँले प्रयोग गर्ने गरी खेती गरिरहेको थिएँ । तर स्थानीय सरकारले व्यावसायिकरूपमा खेती गर्नेलाई अनुदान दिने व्यवस्था मिलाएपछि यसलाई व्यावसायिक बनाउनेतर्फ लागेँ ।' हाल उनले चार रोपनी क्षेत्रफलमा अदुवाखेती गरिरहेका छन्। घिरिङ गाउँपालिकाले अदुवा र बेसारखेती गर्ने कृषकलाई अनुदानको व्यवस्था मिलाएपछि कृषक यसतर्फ आकर्षित भएका छन् । गाउँपालिकाले एक सय ४४ जना अदुवा कृषकलाई प्रतिव्यक्ति रु पाँच हजारका दरले रु सात लाख २० हजार वितरण गरेको छ । गाउँपालिकाका अध्यक्ष होमबहादुर थापाले घिरिङमा उत्पादित अदुवा विभिन्न जिल्लामा निर्यात गर्न सकिने बताउँदै कृषक व्यावसायिक बन्नुपर्ने उल्लेख गरे। प्याज पाँच सय किलो, लसुन दुई सय ५० किलो र बेसार पाँच सय किलोभन्दा बढी उत्पादन गर्नेलाई समेत रु पाँच हजार अनुदान दिने व्यवस्था गरिएको अध्यक्ष थापाले बताए। उनले भने, 'कृषकलाई कृषिमा प्रोत्साहन गर्न यो कार्यक्रम सुरु गरिएको हो ।' सबैभन्दा बढी वडा नं ५ का कृषकले सो अनुदान प्राप्त गरेका छन् । वडा नं ५ मा ८९ जना, वडा नं ४ मा दुई, वडा नं ३ मा ४७ र वडा नं २ का छ जना कृषकले उक्त रकम प्राप्त गरेको कृषि शाखा प्राविधिक सहायक समीक्षा ढकालले जानकारी दिए। यसैगरी जिल्लाको व्यास नगरपालिका८ रिस्तीका कृषक बेसारखेतीमा आकर्षित भएका छन् । अन्य खेती बाँदरले खाएर हैरान भएपछि त्यसको विकल्पमा कृषकले बेसारखेती सुरु गरेका छन् । बीस जना कृषकले दुई सय रोपनी जग्गामा बेसारखेती गरेको कृषि ज्ञान केन्द्र तनहुँका प्रमुख कुलप्रसाद तिवारीले जानकारी दिए। जग्गा बाँझो नराख्न र आयआर्जनमा जोड्ने उद्देश्यले कृषकलाई बेसारखेतीका लागि प्रोत्साहन गरिएको तिवारीको भनाइ छ ।"
पर्यटक तान्दै कृष्णसार,"गुलरिया : बर्दियाको गुलरिया नगरपालिकास्थित खैरापुरको प्राकृतिक बासस्थानमा रहेका कृष्णसार अवलोकन गर्न आउने पर्यटकको संख्या बृद्धि भएको छ। वन्यजन्तु संरक्षण ऐन, २०२९ ले संरक्षित वन्यजन्तुको सूचीमा सूचीकृत गरेपछि कृष्णसार हेर्ने पर्यटक बढेका हुन्। नेपालकै दुर्लभ मानिने संरक्षित वन्यजन्तु हेर्न आउने आन्तरिक, सार्क मुलुकलगायत विदेशी पर्यटक बढेसँगै राजस्वमा समेत वृद्धि भएको छ। सरकारले संरक्षणको थालनी गरेपछि विदेशी पर्यटकको संख्या बढेको कृष्णसार संरक्षण क्षेत्रका संरक्षण अधिकृत विनयकुमार झाले बताए। केही महिनाअघि जर्मन एम्बेस्डरले पनि कृष्णसारलगायत संरक्षण क्षेत्रको अवलोकन गरेका थिए। आव २०७९०८० को अन्त्यसम्ममा नेपाली ५ हजार ५ सय ६३, सार्क मुलुक ९ र विदेशी ४२ पर्यटकले अवलोकन गरेको उनको भनाइ छ। आर्थिक वर्ष २०७८०७९ मा नेपाली ५ हजार ७ सय, सार्क मुलुकबाट ४ र विदेशी ४ पर्यटक आएका थिए। अघिल्लो आवमा ८ जना मात्र नेपाल बाहिरका पर्यटकले अवलोकन गरेकोमा २०७९०८० मा ५१ विदेशी पर्यटक भित्रिएका छन्। अवलोकनमा विदेशी पर्यटकभन्दा नेपालीको संख्या अधिक छ। आव २०७८०७९ मा संरक्षण क्षेत्रमा आएका पर्यटकबाट ६ लाख ६३ हजार रुपैयाँँ राजस्व संकलन भएकोमा २०७९०८० को असार मसान्तसम्ममा ६ लाख ४४ हजार रुपैयाँँ राजस्व उठेको छ। झाका अनुसार संरक्षण क्षेत्रमा पर्यटन प्रवद्र्धनात्मक कार्यक्रम गर्न सके धेरै पर्यटक भिœयाउन सकिन्छ। उनले भ्यु टावर, डिजिटल बोर्ड निर्माणलगायत यादव होमस्टे प्रवद्र्धनको सुरुवात गरिएको बताए। बर्दियाको खैरापुरस्थित कृष्णसार संरक्षण क्षेत्रमा पर्यटक नियमित आउने गरेको संरक्षण क्षेत्र कार्यालयकी गेम स्काउट दुर्गा केसीले बताइन्। उनले कृष्णसार क्षेत्रमा प्रवेश गर्न टिकट लिनुपर्ने बताइन्। नेपालीलाई १ सय, सार्क मुलुकका लागि ५ सय र विदेशी पर्यटकले २ हजार, कार सफारीको १ हजार ५ सय र जिप सफारीको लागि ३ हजार रुपैयाँ कायम गरिएको छ।"

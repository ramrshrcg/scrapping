शीर्षक,विवरण
प्रथम महिला हाफ म्याराथन प्रतियोगिताको उपाधि पुलिस क्लबकी राममायालाई,"काठमाडौं : सशस्त्र प्रहरी परिवार महिला संघको २२औँ वार्षिकोत्सवको अवसरमा आज काठमाडौँमा भएको प्रथम महिला हाफ म्याराथन प्रतियोगिता २०८० को उपाधि नेपाल पुलिस क्लबकी राममाया बुढाले जितेकी छन्। उनले एक घन्टा २६ मिनेट नौ सेकेन्डमा २१ किलोमिटर दूरी पार गर्दै उपाधि उचालेकी हुन्। सशस्त्र प्रहरी बल प्रधान कार्यालय हल्चोकको रंगशालाबाट सुरु भएको म्याराथन स्वयम्भु, कलंकी, बल्खु, सानेपा, एकान्तकुना, सातदोबाटो, एन्फा फुटबल ग्राउन्डबाट सोही रुट फिर्ता हुँदै स्टार अस्पताल सानेपा, बल्खु, कलंकी, सीतापाइला, कारखानाचोक भई पुनः हल्चोक रंगशाला आएर समापन भएको थियो। प्रतियोगितामा प्रथम हुने नेपाल पुलिस क्लबकी राममाया बुढाले एक लाख प्राप्त गरिन्। दोस्रो हुने नेपाल एपिएफ क्लबकी बिन्दाधन्के श्रेष्ठले एक घन्टा २७ मिनेट २७ सेकेन्डमा निर्धारित दूरी पार गरी ७५ हजार तथा तेस्रो हुने त्रिभुनव आर्मी क्लबकी पूर्ण राज्यलक्ष्मी न्यौपानेले एक घन्टा २७ मिनेट ५० सेकेन्डमा पार गरी रु ५० हजार पुरस्कार जितिन्। चौथो हुने नेपाल एपिएफ क्लबकी आशा राउतले एक घन्टा ३२ मिनेट १८ सेकेन्डमा पार गरी रु २५ हजार र पाँचौँ हुने नेपाल पुलिस क्लबकी सुमित्रा चौधरीले एक घन्टा ३२ मिनेट २८ सेकेन्डमा पार गर्दै १५ हजार प्राप्त गरिन्। उपाधि हासिल गर्ने धावकहरूलाई आइतबार वार्षिकोत्सवमा पुरस्कार तथा प्रमाणपत्र वितरण गरिने कार्यक्रम रहेको छ। प्रतियोगितमा त्रिभुवन आर्मी क्लब, नेपाल पुलिस क्लब, नेपाल एपिएफ क्लबलगायत सशस्त्र प्रहरी बल नेपालका बाहिनी मुख्यालय तथा देशैभरका महिला धावक गरी कुल ४२ महिलाको सहभागिता रहेको थियो।"
उम्टिटीले तोडे बार्सिलोनासँगको सम्झौता,"मड्रिड: स्पेनिस फुटबल क्लब बार्सिलोना र फ्रेन्च डिफेन्डर सामुएल उम्टिटीले सम्झौताको दुई वर्ष बाँकी हुँदै तोड्ने आपसी समझदारी गरेका छन्। उम्टिटीको बार्सिलोनासँग अझै दुई वर्ष अर्थात् २०२५२०२६ सिजनको अन्त्यसम्मको सम्झौता बाँकी थियो। यद्यपि, गत सिजन उनले इटालियन क्लब लिकेमा लोनमा खेलेका थिए। सन् २०१६ मा बार्सिलोनामा अनुबन्ध भएका उम्टिटी क्याम्प नोउ पुगेपछि चोटका कारण अपेक्षित प्रदर्शन गर्न असफल रहे। गत सिजन इटालीमा इन्जुरीरहित उम्टिटीले २५ खेल खेलेका थिए। सन् २०१८ मा फ्रेन्च टिमबाट विश्वकप जितेका उम्टिटीले बार्सिलोनाबाट दुई ला लिगा र तीन कोपा डेल रेको उपाधि जितेका थिए।"
जीवन र विष्णु अन्तिम आठमा,"काठमाडौं : नेपाल पुलिस क्लबका जीवन आचार्य र विष्णु कटुवालको जोडी तेस्रो प्रधानमन्त्री कप राष्ट्रिय खुला ब्याडमिन्टन प्रतियोगिताको अन्तिम आठमा प्रवेश गरेका छन्। पुरुष डबल्सको स्पर्धामा आचार्य र कटुवालको जोडीले एपीएफका जोसेफ अधिकारी र सुमन लिम्बूको जोडीलाई २१११, २११६ ले पराजित गर्दै क्वाटरफाईनल यात्रा तय गरेका हुन्। उनीहरूले सेमिफाइनल प्रवेशका लागि एपीएफकै देवराज राना र रोशन साउदको जोडीसँग प्रतिस्पर्धा गर्ने छन्। देवराज र रोशनको जोडीले त्रिभुवन आर्मी क्लबका नरेन्द्र बम र विवेक चौधरीलाई २११३, २११८ ले पराजित गर्दै अन्तिम आठमा स्थान बनाएका हुन्। यस्तैका प्रफुल महर्जन र रुकेश महर्जनको जोडीले एपीएफका प्रनिशसिंह ठकुरी र सुजन थापाको जोडीलाई २११४, २११०, पुलिसका सुनिल जोशी र अनिष श्रेष्ठको जोडीले एपीएफका भोजबहादुर गुरुङ र विशाल प्रधानको जोडीलाई २११७, २११५, कास्कीका विधान अधिकारी र आर्मीका पविन लिनथेपको जोडीले बालकुमारी रिमिक्स क्लबका दिप्रिसमुनि वज्राचार्य र सुमन शाक्यको जोडीलाई २११२, २११९ पराजित गरे। नखिपोटका विवेक कन्दङ्वा र नेलसन राईको जोडीले एपीएफका क्षितिज खनाल र अमन महर्जनको जोडीलाई २२२०, १६२१, २११२, बालकुमारी रिमिक्स क्लबका ससिन डंगोल र सुमित महर्जनको जोडीले आर्मीका हिमाल चन्द र कविर केसीको जोडीलाई २११५, १७२१, २११७ र एपीएफका प्रिन्स दाहाल र बिजित थापा मगरको जोडीले पिस फिटनेस क्लबका दशरथ बुढा र अनिल मल्लको जोडीलाई २११३, २११३ ले पराजित गरे। महिला एकलमा आर्मीकी विष्णा विष्ट, शेष्णा सिरपाली र रिहाना शेरचन, नवलपरासीकी प्रिया गौढ र देवीनगरकी एञ्जल लिम्बूले अन्तिम १६ मा स्थान बनाए।"
गण्डकीका सुजनलाई स्वर्ण,"कोशीका सिमोन मगर र बागमतीका रिजन सभाकोटीले तेस्रो स्थान हात पारे। काठमाडौं : गण्डकी प्रदेशका सुजन तामाङले १३औं राष्ट्रिय जुनियर आईटीएफ तेक्वान्दो प्रतियोगितामा स्वर्ण जितेका छन्। भक्तपुरको गठ्ठाघरमा शुक्रबारदेखि सुरु प्रतियोगिताको पुरुष २१२५ केजी तौल समूहमा लुम्बिनी प्रदेशका आयुष सुनारलाई पराजित गर्दै सुजनले पहिलो स्थान हात पारेका हुन्। कोशीका सिमोन मगर र बागमतीका रिजन सभाकोटीले तेस्रो स्थान हात पारे। पुरुषकै २६३० तौल समूहमा कोशीका क्रितेश राईले पहिलो स्थान हात पारे। उनले बागमतीका रक्की तामाङलाई पराजित गरे। भक्तपुरका पाउल विक र कर्णालीका शिशिर विक तेस्रो भए। महिलाको २१२५ केजीमा लुम्बिनीकी सीमा तामाङ पहिलो, भक्तपुरकी तृप्ती पोखरेल दोस्रो र मधेसकी सरोना तामाङ तथा कोशीकी सेन्चुवा नुगा तेस्रो भए। महिलाकै २६३० केजीमा लुम्बिनीकी सृष्टि कामुमगरले गण्डकीकी न्यान्सी विकलाई प्रराजित गर्दै पहिलो स्थान हात पारिन्। कोशीकी एली तामाङ र भक्तपुरकी श्रेया रानाभट तेस्रो भए। ४१४५ केजीमा बागमतीकी काजल महतोले स्वर्ण जितिन्। कोशीकी सविना मगर दोस्रो तथा लुम्बिनीकी श्रेया थापा र कर्णालीकी सिम्रन विक तेस्रो भए। महिलाकै ४६५० केजीमा कोशीकी कुसुम राजवंशीले स्वर्ण पदक हात पार्दा बागमतीकी मीसा पुलामी मगरले रजत तथा कर्णालीकी भूमिका सुनार र लुम्बिनीकी सीमा पासीले कांस्य पदक हात पारे। यसअघि प्रतियोगिताको राष्ट्रिय खेलकुद परिषद्का सदस्यसचिव टंकलाल घिसिङले उद्घाटन गरेका थिए। कार्यक्रममा राष्ट्रिय खेलकुद परिषद्का बोर्ड सदस्य, एसिया आईटीएफ तेक्वान्दोका कार्यकारी सदस्य तथा दक्षिण एसिया आईटीएफका उपाध्यक्ष अन्जन धमलाको पनि उपस्थिति रहेको थियो। प्रतियोगितामा २० स्वर्णका लागि प्रतिस्पर्धा हुनेछ।"
नेपालको प्रतिद्वन्द्वी सिंगापुर,"काठमाडौं : नेपालले मलेसियामा जारी एसीसी इस्ट जोन यू१६ क्रिकेट प्रतियोगिताको सेमिफाइनलमा सिंगापुर प्रतिद्वन्द्वी पाएको छ। शुक्रबार भएको समूह चरणको अन्तिम खेलमा घरेलु टोली मलेसियालाई ८४ रनले पराजित गर्दै समूह एको विजेता बनेको नेपालले समूह बी को उपविजेता सिंगापुरलाई प्रतिद्वन्द्वी पाएको हो। बायोमास ओभल क्रिकेट मैदानमा नेपालले दिएको एक सय ८४ रनको लक्ष्य पछ्याएको मलेसिया ३०५ ओभरमा ९९ रनमा समेटिएको थियो। मलेसियाका मोहमद हैरिलले सर्वाधिक २५ रन बनाए। यस्तै कप्तान मोहमद आलिफले १५ र मोहमद अक्रमले १२ रनको योगदान दिए। मलेसियाका अन्य खेलाडीले दोहोरो अंकमा रन बनाउन सकेनन्। मलेसियालाई सस्तैमा समेट्न नेपालका अशोक धामीले चार विकेट लिए। सात ओभर बलिङ गरेका उनले १४ रन खर्चिएर चार विकेट लिएका हुन्। कप्तान अभिषेक तिवारीले तीन तथा सन्तोष यादवले दुई विकेट हात पारे। यसअघि टस जितेर पहिले ब्याटिङ गरेको नेपालले ३३४ ओभरमा अलआउट हुँदै एक सय ८३ रनको योगफल खडा गरेको थियो। नेपालका अशोक धामीले अर्धशतकीय पालि खेले। उनले ३६ बलमा पाँच छक्का र तीन चौकाको सहयोगमा ५२ रन बनाए। यसैगरी नरेन भट्ट र सूर्यांशु कोइरालाले समान २९, कार्तिक कामतले १६ र दीपु कुमारले १५ रन जोडे। मलेसियाका मोहमद मुकरी, एरिन एकवाल, हरिक हाइकाल र मोहमद अक्रमले दुईदुई तथा मोहमद फतुलले एक विकेट लिए। जितसँगै नेपाल समूह एको विजेताका रुपमा सेमिफाइनल प्रवेश गर्यो। मलेसिया उप विजेता बन्यो। नेपालले पहिलो खेलमा थाइल्यान्डलाई दुई सय २५ रनको फराकिलो अन्तरले पराजित गरेको थियो। नेपालले फाइनल प्रवेशका लागि सोमबार सिंगापुरको सामना गर्नेछ।"
चेल्सीले भित्र्यायो निकोलस ज्याक्सन,"लन्डन: इङ्लिस क्लब चेल्सीले सेनेगल फरवार्ड निकोलस ज्याक्सनलाई भिलारियालबाट आठ वर्षका लागि अनुबन्ध गरेको छ। स्पेनिस क्लबका लागि ३८ खेल खेलेका ज्याक्सनले १३ गोल गरेका छन्। चेल्सीले नयाँ सिजनअघि भित्र्याएका दोस्रो खेलाडी हुन्। लन्डन क्लबले फ्रेन्च फरवार्ड क्रिस्टोफर एनकुन्कुलाई ५२ मिलियन पाउन्डमा भित्र्याइसकेको छ। उनी क्षमतावान् युवा खेलाडी छन्, चेल्सीका स्पोर्टिङ डिरेक्टरहरू लौरेन्स स्टेवार्ट र पाउल विन्स्ट्यान्लेले भनेका छन्। भिलारियाल र चेल्सी दुवै टिमले ज्याक्सनको सरुवा मुल्य सार्वजनिक गरेका छैनन्। यद्यपि, यसअघि उनलाई भित्र्याउन चेल्सीले ३२ मिलियन खर्चिने चर्चा थियो। अर्जेन्टाइन प्रशिक्षक माउरिसियो पोचेटिन्होको नेतृत्वमा नयाँ सिजन सुरुआत गर्ने तयारीमा रहेको चेल्सीले टिम पुननिर्माण गरिरहेको छ। चेल्सीबाट काई हाभर्ट्ज आर्सनल पुगेका छन्। यस्तै, माटेओ कोभासिच म्यानचेस्टर सिटी पुगेका छन्।"
स्कटल्यान्डविरुद्ध टस हारेर ब्याटिङ गर्दै वेस्ट इन्डिज,"हरारे: आईसीसी एकदिवसीय विश्वकपको ग्लोबल छनोटअन्तर्गत सुपरसिक्समा स्कटल्यान्डविरुद्ध टस हारेर वेस्ट इन्डिजले ब्याटिङ थालेको छ। जिम्बाब्वेको हरारे स्पोर्ट्स क्लबमा टस जितेर स्कटल्यान्डका रिची बेरिङ्टनले फिल्डिङ रोजेका हुन्। सुरुआती दुई खेलमा पराजित वेस्ट इन्डिज विश्वकपमा स्थान बनाउन आजको खेल जित्नै पर्ने दबाबमा छ। यस्तै, दुईमध्ये एक खेलमा हार बेहोरेको स्कटल्यान्ड पनि जित निकाल्दै विश्वकप छनोटको सम्भावना प्रवल बनाउन चाहन्छ। वेस्ट इन्डिजले १० ओभर सकिँदा चार विकेट गुमाएर ४३ रन बनाएको छ। स्कटल्यान्डका लागि ब्रान्डोन म्याकमुलेनले तीन तथा क्रिस सोलले एक विकेट लिएका छन्।"
प्रदेश सरकारसँग किसानका मुद्दा,"काठमाडौं : किसानलाई उत्पादनका लागि बिउ, मल, सिँचाइ सुविधा, समर्थन मूल्य र बजारीकरणको अभाव हुन नदिन प्रदेश सरकारको भूमिका बढाउन सरोकारवालाले सुझाव दिएका छन्। किसानलाई वर्गीकरणको आधारमा सेवा, सुविधा र अनुदान दिन किसान सम्बद्ध संघ तथा संगठन प्रतिनिधिले मधेस प्रदेश सरकारलाई सुझाएका हुन्। मधेस प्रदेशका केही गाउँपालिकाका किसानको अवस्था अवलोकन गरेसँगै देखिएका समस्यालाई लिएर प्रदेश सरकारसमक्ष किसान हकहितका लागि पहल गरिएको हो। यसका लागि राष्ट्रिय कृषक समूह महासंघ नेपालको आयोजनामा कृषि तथा पशुपन्छी विकास मन्त्रालय, राष्ट्रिय योजना आयोग, राष्ट्रिय समावेशी आयोग र राजनीतिक दलका भ्रातृ संगठन (अखिल नेपाल किसान महासंघ, नेपाल किसान महासंघ, अखिल नेपाल किसान महासंघ (क्रान्तिकारी केन्द्र, अखिल नेपाल किसान महासंघ (समाजवादी), अखिल नेपाल किसान महासंघ (क्रान्तिकारी), अखिल नेपाल किसान महासंघ (क्रान्तिकारी महासंघ) का प्रतिनिधिको सहभागिता रहेको थियो। स्थलगत अवलोकनपछि किसानका हकहितका लागि उनीहरूको मुद्दालाई उठाएर प्रदेश सरकारलाई सुझाव दिएका हुन्। वर्गीकरणको आधारमा किसानलाई सेवा, सुविधा र अनुदान बाँझो जमिन खेतीका लागि भाडामा लिने सुविधा रासायनिक मलको सट्टामा वैकल्पिक मलको व्यवस्था स्थानीय किसानसँग जग्गा अभावले गर्दा उत्पादन गर्न असमर्थ भएकाले यसको व्यवस्थाका माग गरेको राष्ट्रिय किसान आयोगका सदस्य मञ्जु धिमालले बताइन्। यद्यपि केही गाउँपालिकाले करार खेतीअन्तर्गत बाँझो जमिन भाडामा लिने व्यवस्था गरेका छन्। यसले कतिपयको जीवनशैली बदलिएको छ। तर अझै आम सर्वसाधारणकै वर्गीकृत मानसिकताले धनी झन् धनी र गरिब झन् गरिब बन्दै गएकाले समाजमा अझै समानता नभएको राष्ट्रिय किसान आयोगको सदस्य तथा प्रवक्ता जीवन्ती पौडेलले टिप्पणी गरिन्। किसानको अवस्था बुझ्न मधेस प्रदेश काफी भएको उनले बताइन्। यसै क्रममा किसान आयोगको भूमिका पनि प्रदेश सरकारमा जोडेर सँगसँगै लैजान उनले अनुरोध गरिन्। किसानलाई पहिलो नागरिकको महसुसको वातावरण सिर्जना गरिदिन समेत उनले अनुरोध गरिन्। राष्ट्रिय समावेशी आयोगका सदस्य विष्णुमाया ओझा बढी खेतीयोग्य जमिन भएको मधेस प्रदेशले उनीहरूको हकहितका लागि उदाहरणीय काम गर्न सुझाव दिन्छिन्। प्रदेशमा कतिपयको जमिन बढी कसैको नभएको अवस्था भएकाले यसलाई व्यवस्थापन गर्न जरुरी भएको उनले औंल्याइन्।"
"अर्थतन्त्रमा केही समस्या थिए, अहिले सुधारको संकेत देखिएको छ : अर्थमन्त्री डा महत","हाल प्रस्ताव गरिएको बजेटले अर्थतन्त्रलाई चलायमान गर्ने र देशभित्रै उद्योग व्यवसाय गर्ने प्रेरित गरेको उनले बताए। डा महतले भने, यो बजेटको लक्ष्य लोकप्रिय छ, यसले जे काम गर्न प्रस्ताव अगाडि सारेको छ, त्यसले लोकप्रिय परिणाम दिनेछ । त्यसका लागि बाटो तय भएको छ । पोखरा : अर्थमन्त्री डा प्रकाशशरण महतले अर्थतन्त्रमा केही समस्या देखिएको भए पनि अहिले सुधारको संकेत देखिन थालेको बताएका छन्। शनिबार बिहान प्रेस युनियन कास्कीले आयोजना गरेको अन्तरक्रियामा मन्त्री डा महतले वैदेशिक मुद्रा सञ्चिती हुँदा अर्थतन्त्र चलाएमान भएको बताए। हाम्रो अर्थतन्त्रमा केही समस्या थिए, राजस्व कम उठिरहेको थियो । जनआकांक्षा बढ्दो छ, श्रोत साधन सीमित रहेको अवस्थामा हामीले बजेट प्रस्तुत गरेका हौं उनले भने, यसका बाबजुद अर्थतन्त्रमा सुधारको संकेत देखिएका छन् । वैदेशिक मुद्रा सञ्चिती पर्याप्त छ । पर्यटन व्यवसाय फस्टाउँदै गएको छ । यसले अर्थतन्त्रलाई चलायमान बनाउन मद्दत पुग्छ । हाल प्रस्ताव गरिएको बजेटले अर्थतन्त्रलाई चलायमान गर्ने र देशभित्रै उद्योग व्यवसाय गर्ने प्रेरित गरेको उनले बताए। डा महतले भने, यो बजेटको लक्ष्य लोकप्रिय छ, यसले जे काम गर्न प्रस्ताव अगाडि सारेको छ, त्यसले लोकप्रिय परिणाम दिनेछ । त्यसका लागि बाटो तय भएको छ । नेपालमा पूँजीगत खर्च नहुने ठूलो समस्या आजको वास्तविकता रहेको बताउँदै उनले भने, 'अब यो बजेटले दोस्रो चरणको सुधार थाल्नुपर्छ । बजेट प्रकृयामा व्यापक सुधार ल्याउने, निश्चित समयभित्र ठेक्का लागिसक्नुपर्नेलगायतका कुराहरु हामीले बजेटमा उल्लेख गरेका छौं। यसैका आधारमा हामीले पूँजीगत खर्च बढाउन र साधारण खर्चलाई बढ्न नदिने, करको दायरालाई बैज्ञानिक बनाउने, भ्याटले हाम्रो राजस्वको दायरा बढिरहेको थियो । बढी सुविधा लिइरहेका र करको दायरामा नआएकालाई करको दायरामा ल्याउने काम आफूहरुल गरेको उनले बताए। उनले राजस्वतर्फ निर्धारण गरेको लक्ष्य भेट्न आफूमीलाई सहज हुने उल्लेख गरे। वैदेशिक सहयोगको सदुपयोग भइरहेको थिएन, खर्च भइरहेको थिएन । अब समय तालिकाका आधारमा खर्च गर्ने प्रवन्ध सुनिश्चित गरिसकेपछि वैदेशिक सहयोग थप माग गर्न सहज हुनेछ । सहयोग दिएको छ, खर्च भएको छैन, अर्को माग्नुको कुनै अर्थ हुँदैन मन्त्री डा महतले भने, खर्च प्रकृयालाई सहज बनाउने र अनुशासन कायम गर्ने काममा म लागेको छु । कुनै दायाँबायाँ, पक्ष, विपक्ष र घरना नहेरी अर्थतन्त्रलाई चलायमान र गतिशील बनाउन आवश्यक छ । जनता र देशलाई केन्द्रमा राखेर मैले बजेट प्रस्ताव गरेको छु । आफ्नो निर्वाचन क्षेत्रमा बजेट थोरै आयो भन्ने गुनासा गर्ने संसदहरुको गुनासो रहेको बताउँदै उनले भने, ' हाम्रो पूँजीगत खर्च कम भयो । विकास निर्माणमा जनताको स्वभाविक आकांक्षालाई माननीयज्यूहरुले संसदमा बोल्नु भएको हो।' तयारी वस्तु बाहिरबाट मगाउनेलाई भन्दा यही कच्चा पदार्थ ल्याएर उद्योग विस्तार गर्नेलाई बढी संरक्षण दिएको उनले जनाए। यो बजेटले अर्थतन्त्रलाई चलायमान गर्ने र देशभित्रै उद्योग व्यवसाय गर्ने प्रेरित गरेको छ । बजेटको लक्ष्य लोकप्रिय छ, यसले जे काम गर्ने प्रस्ताव अगाडि सारेको छ, त्यसले लोकप्रिय परिणाम दिनेछ । त्यसका लागि बाटो तय भएको छ । हाम्रो सिस्टमभित्र अनुशासनको कमी, समयमा निर्णय नहुने, कार्यान्वयन नहुने, समयमा ठेक्का नलाग्ने, कार्यविधि नबन्ने, जथाभावी रकमान्तर हुने कार्यलाई पूर्णरुपमा निषेध गरेका छौं', मन्त्री डा महतले बताए।"
गौशाला नगरपालिकाले ल्यायो ९० करोड बढीको बजेट,"गौशाला : निर्धारित कार्यतालिकाभन्दा ५ दिन ढिलो गरी गौशाला नगरपालिकाले आर्थिक वर्ष २०८००८१ को लागि ९० करोडभन्दा बढीको बजेट ल्याएको छ। शुक्रबार गौशाला नगरपालिकाले आयोजना गरेको १० औं नगरसभाका बीच ९० करोड ७६ लाख २० हजार रकम बराबरको अनुमानित बजेट सार्वजानिक गरिएको हो। कार्यक्रममा उपमेयर रेणु महतो अनुपस्थित भएपछि बजेट र नीति तथा कार्यक्रम नगरपालिकाको तर्फबाट मेयर डा दिपेन्द्र महतोले सार्वजानिक गरेका थिए। नगरप्रमुख डा महतोले सार्वजानिक गरेको बजेटमा आन्तरिक स्रोततर्फ १९ करोड ६६ लाख ७५ हजार, राजश्व बाँडफाँडतर्फ २० करोड २२ लाख १९ हजार, वितीय समानीकरण अनुदानबाट १७ करोड २६ हजार, ससर्त अनुदानबाट २८ करोड ९७ लाख, विशेष सम्पुरकबाट ४ करोड ९० लाख उल्लेख रहेको छ। नगरले यसपटको बजेटमा स्वास्थ्य, शिक्षा र मानव जीविकोपार्जन क्षेत्रलाई पहिलो प्राथमिकतामा राखि बजेट ल्याएको मेयर डा महतोले जनाएका छन्। काम विशेषले बाहिर रहेकोले उपमेयर महतो नगरसभामा अनुपस्थित रहेको जनाइएको छ। एकजना नगरकार्यपालिका सदस्यले दिएको जानकारी अनुसार यस वर्षको बजेटप्रति असन्तुष्टि जनाउँदै उपमेयर महतो नगरसभामा अनुपस्थित भएकी हुन्। केही दिन अगाडि नगरकार्यपालिकाको राजश्व बाँडफाँड बैठकमा असन्तुष्टि जनाएकी उपमेयर महतो त्यस यता आयोजना भएको बैठकमा पनि अनुपस्थित रहेको ती कार्यपालिका सदस्यले अन्नपूर्णापोष्टसँग कुराकानीको क्रममा बताएका छन्। स्थानीय पालिकाले अनिवार्य रुपमा शिक्षा र कृषिमा जोड दिए मधेश प्रदेशको समृद्धि सम्भवन रहने जनता समाजवादी पार्टीका केन्द्रीय अध्यक्ष उपेन्द्र यादवले बताएका छन्। शुक्रबार गौशाला नगरपालिकाको १० औं नगरसभालाई सम्बोधन गर्दै केन्द्रीय अध्यक्ष यादवले पालिकाले ल्याउने वार्षिक योजना तथा नीतिमा शिक्षा र कृषिलाई पहिलो प्राथामिकतामा राख्नुपर्नेमा जोड दिएका छन्। उनले भने, आमनागरिकको लागि सबैभन्दा नजिकको र सबैको आशा र विश्वासको रुपमा स्थानीय पालिकाहरु स्थापित भएको छ। वार्षिक योजना तथा बजेट नीतिमा अतिआवश्यक रुपमा रहेको कृषि र शिक्षा पहिलो प्राथामिकतामा राख्दै बजेट तर्जुमा गर्नुपर्छ। एक अर्को प्रसंगमा अध्यक्ष यादवले भने, संघीय सरकारले मधेश प्रदेशलाई अझ पनि विभेदकै दृष्टिकोण हेर्दैछ। जसको प्रत्यक्ष उदाहरण पछिल्लोपटक विनियोजित भएको बजेटले सावित गरिदिएको छ।"
सुनमा लक्जरी कर लगाइएको छैन : अर्थमन्त्री डा महत,"पोखरा : अर्थमन्त्री डा प्रकाशशरण महतले सुनमा लक्जरी कर नलगाइएको बताएका छन्। पोखरा उद्योग वाणिज्य संघ र लेखनाथ उद्योग वाणिज्य संघसँगको शनिबार भएको भेटघाटका क्रममा उनले सुनमा लक्जरी कर नलगाइएको बताएका हुन्। उनले हिरा र मोतीमा मात्र लक्जरी कर लगाइएको बताए। उनले भने, '१० लाखभन्दा माथिको किन्छ, उसलाई त्यो कर लगाएको हो। थोरै भए पनि आम मानिसले सुन लगाउँछन। त्यसैले सुनमा कर लगाएको छैन। सुनमा भारतमा जस्तै यहाँ पनि सुविधा दिएको छ। महिलालाई ५० हजार र पुरुषलाई २५ हजार रुपैयाँसम्म सुन खरिदमा सुविधा दिइएको छ।' उनले एयरलाइन्सलाई मात्र भ्याट लगाइएको र ट्राभल्र्समा भ्याट नलगाइएको जानकारी दिए।"
कोरला नाकालाई पालिकाले छुट्ट्यायो बजेट,"जोमसोम : उत्तरी चीनको स्वशासित क्षेत्र तिब्बतसँग सिमाना जोडिएको उपल्लो मुस्ताङको कोरला नाकामा पूर्वाधार निर्माणका लागि स्थानीय पालिकाले बजेट विनियोजन गरेको छ। उपल्लो मुस्ताङको लोमान्थाङ गाउँपालिकाले १५औं बर्खे बजेट अधिवेशनमा उपाध्यक्ष छ्युमी विष्टले बजेट विनियोजन गरेको जानकारी दिइन्। लोमान्थाङले उत्तरी कोरला नाकाको दसगजा क्षेत्रको दक्षिण दुई सय मिटर यता पर्यटकका लागि पूर्वाधार निर्माणको योजना स्वीकृत गरेको हो। लोमान्थाङले तत्कालका लागि पर्यटक सुविधाका लागि पूर्वाधार निर्माण गर्न १५ लाख रुपैयाँ बजेट छुट्ट्याइएको उपाध्यक्ष विष्टले बजेटमा उल्लेख गरिन्। बजेटले कोरला नाकामा पर्यटकका लागि विश्रामस्थल र चमेनागृह र शौचालयलगायतका पूर्वाधार निर्माण गर्ने योजना रहेको गाउँपालिकाका प्रमुख प्रशासकीय अधिकृत बुद्धिराम उपाध्यायले जानकारी दिए। हामीले कोरला पूर्वाधारका लागि बजेटमा समावेश गरेका छौं, उनले भने, कोरलामा आन्तरिक पर्यटकको लर्को नै लाग्ने गरेको छ, पर्यटकको सुविधाका लागि के कस्ता संरचना बनाउने भन्ने सोच्दैछौं। पछिल्लो समय उत्तरी कोरला नाका आन्तरिक पर्यटकका लागि प्रमुख पर्यटकीय गन्तव्य बन्दै जान थालेको छ। विशेषगरी भारतीय नाकाबन्दीपछि उत्तरी कोरला नाकाको चर्चा चुलिएको हो। तत्कालीन सरकारले भारतीय नाका बन्दीपछि उत्तरतर्फका ढोकाहरू खोल्ने उद्देश्यले उत्तरदक्षिण जोड्ने राष्ट्रिय गौरवको बेनीजोमसोमकोरला सडक आयोजना सुरु गरेको हो। अहिले कोरला सडकको भौतिक प्रगति ७५ प्रतिशत पूरा भइसकेको छ भने सरकारको झन्डै ७ अर्ब रुपैयाँभन्दा बढी बजेट लगानी भइसकेको छ। कोरला सडक सहज भएसँगै आन्तरिक पर्यटक म्याग्दी हुँदै उत्तरी कोरलानाका अवलोकन गर्न जाने गरेको पाइएको छ। सडकमार्गबाट मोटरसाइकल र जिप चढेर कोरला नाकामा पर्यटक पुग्ने गरेका छन्। उपल्लो मुस्ताङको लोमान्थाङबाट झन्डै १८ किमिको दूरी पार गरेपछि कोरला पुगिन्छ। तर, कोरला अवलोकन गर्न गएका पर्यटकका लागि त्यहाँ विश्रामस्थल, चमेनागृह, शौचालय आदि नहुँदा पर्यटकलाई असहज हुने गरेको लोमान्थाङ गाउँपालिकाका अध्यक्ष टसीनर्बु गुरुङले जानकारी दिए। अहिले कोरला नाकामा हलुका सवारीसाधन पनि सहजै जान सक्छन्। सरकारले कोरला नाकामा भन्सार, सुरक्षा पोस्ट, क्वारेन्टाइन, सुक्खा बन्दरगाह आदि पूर्वाधार निर्माणका लागि एक हजार रोपनी जग्गा प्राप्त गरिसकेको छ। कोरलामा जग्गा प्राप्ति भएसँगै २०७९ फागुनमा डीपीआर सर्भे पूरा गरेको थियो। तर, डीपीआर फाइनल भइसकेको छैन। कोरला नाका भन्सारलगायतका संरचना बनाउन नेपाल उद्योग वाणिज्य मन्त्रालय, आपूर्ति मन्त्रालय र नेपाल इन्टरमोडल यातायात विकास समितिअन्तर्गत सितारा, इन्टुसिप, फुल राइट जेभीका प्राविधिक टोलीले कोरलामा डीपीआर सर्भे गरेका थिए।"
आयल निगममा हुँदा खड्काको अकुत आर्जन,"काठमाडौ: विशेष अदालतले नेपाल आयल निगमका पूर्वकार्यकारी निर्देशक गोपालबहादुर खड्काको घरसम्पत्ति जफतसहित १५ महिना जेल सजाय तोकेको छ। गैरसम्पत्ति आर्जनको भ्रष्टाचार मुद्दामा उनलाई दोषी ठहर गर्दै विशेष अदालतले शुक्रबार यस्तो फैसला गरेको हो। विशेषका अध्यक्ष श्रीकान्त पौडेल तथा सदस्यद्वय शालिग्राम कोइराला र खुसीप्रसाद थारूको इजलासले खड्काको घरजग्गा, बैंक मौज्दात र सेयर जफत हुने फैसला गरेको हो। जरिवाना र बिगो गरी उनीबाट १८ करोड बढी असुल गर्ने फैसलामा उल्लेख छ। विशेष अदालतका प्रवक्ता एवं उपरजिस्ट्रार दीपेन्द्रनाथ योगीले उनलाई ९ करोड १९ लाख ६ हजार ६ सय ३४ रुपैयाँ ६४ पैसा जरिवाना र त्यत्तिनै बिगो असुल गर्ने फैसला भएको जानकारी दिए। प्रवक्ता योगीका अनुसार खड्कालाई १ वर्ष ३ महिना कैदको सजाय तोकिएको छ। साथै उनकी पत्नी शर्मिला खड्काको नाममा रहेका दुई वटा घर पनि जफत गर्ने निर्णय गरेको छ। अख्तियार दुरुपयोग अनुसन्धान आयोगले २०७५ पुस २३ मा १८ करोड बढी गैरसम्पत्ति आर्जन गरेको भन्दै खड्काविरुद्ध विशेषमा मुद्दा दायर गरेको थियो। करिब पाँच वर्षपछि भएको फैसलामा खड्कालाई दोषी ठहर गरेको हो। २०६९ चैत २ देखि आयल निगमको कार्यकारी निर्देशक रहेका खड्कासँग २७ करोड बढी सम्पत्ति रहेको र त्यसमध्ये ८ करोड जतिको मात्रै वैधता देखाएको भन्दै अख्तियारले मुद्दा दायर गरेको थियो। यस मुद्दाका अन्य प्रतिवादीहरूलाई जफत प्रयोजनका लागि प्रतिवादी बनाइएकोमा उनीहरूको नाममा रहेको सम्पत्ति पनि जफत हुने फैसला भएको छ। यसैगरी मुद्दाकी अर्की प्रतिवादी अमिता लामा सोदेम्बाको नाममा रहेको जग्गासहितका सम्पत्ति पनि जफत हुने भएको छ। लामाको नामका रहेको कित्ता नम्बर १९१ को जग्गा पनि जफत हुनेछ। खड्काको लगानी भएको सीजी डेभलपर्स प्रालिको सम्पत्ति पनि जफत हुने फैसला भएको छ। अख्तियारले मुद्दा हालेपछि खड्का २०७५ साल माघ २९ गते भ्रष्टाचार मुद्दामा विशेषमा २ करोड ५० लाख रुपैयाँ धरौटी बुझाएर छुटेका थिए। तत्कालीन सुशील कोइराला नेतृत्वको सरकारले निगम सुधारको प्रयास थालेका चण्डिकाप्रसाद भट्टलाई हटाएर अवकाश प्राप्त इन्जिनियर (उपसचिव) गोपालबहादुर खड्कालाई कार्यकारी निर्देशकमा नियुक्त गरेको थियो। भट्टलाई कार्यकारी निर्देशकबाट हटाउन पेट्रोलियम व्यवसायीले पनि दबाब दिएका थिए। स्वचालित मूल्य, पेट्रोलियम पदार्थको मूल्य घटेअनुसार ट्यांकरको ढुवानी भाडा समायोजन, ग्यासको कोटा वृद्धि नगर्ने अडानजस्ता सुधार कार्यक्रम थालेपछि पेट्रोलियम व्यवसायी कार्यकारी निर्देशकसँग रुष्ट भएका थिए। उनी २०७१ साल माघमा खड्कालाई मन्त्रिपरिषद्ले निगमको कार्यकारी निर्देशक नियुक्त गरेको थियो। डिभिजन सडक कार्यालय काठमाडौंमा कार्यरत रहँदा विभिन्न अनियमिततामा मुछिएका खड्का राजीनामा दिएको केही दिनमै निगमका कार्यकारी प्रमुख बनेका थिए। विवादै विवादमा मुछिएपछि सरकारले २०७४ असोज २ मा विभिन्न संसदीय समितिको सिफारिसबमोजिम निगमको कार्यकारी निर्देशकबाट बर्खास्त गरेको थियो। निगमले पेट्रोलियम भण्डारणका लागि खरिद गरिएको जग्गामा अनियमितता भएको भन्दै विभिन्न संसदीय समितिको ठहर पछि सरकारले बर्खास्तीको निर्णय लिएको थियो। निगमले जग्गा खरिद गर्दा भ्रष्टाचार भएको ठहर संसद्का पाँच वटा समितिले गरेका थिए। उद्योग, वाणिज्य तथा उपभोक्ता हित सम्बन्ध, सार्वजनिक लेखा, अर्थ, सुशासन तथा अनुगमन र विधायन समितिले जग्गा खरिदमा अनियमितता भएको निष्कर्ष निकालेका थिए। लेखा समितिले जग्गा खरिदमा सीधै घोटाला भएको ठहर गर्दै अख्तियारलाई छानबिनको जिम्मा दिएको थियो। यस्तै, उद्योग वाणिज्य समितिले जग्गा खरिद गरिएका स्थानको स्थलगत अनुगमन गरी प्रतिवेदन सार्वजनिक गरेको थियो। चलनचल्तीको मूल्यभन्दा चार गुणासम्म बढी मूल्य तिरेर अनियमितता गरिएको उक्त समितिको ठहर थियो। सुशासन समितिले त खड्कालाई तुरुन्त निलम्बन गर्न पत्राचारै गरेको थियो। विधायन समितिले जग्गा खरिदमा गम्भीर कानुनी त्रुटि औंल्याएको थियो। त्यसपछि अख्तियारले २०७५ पुस २३ गते तत्कालीन निर्देशक खड्कासहित शर्मिला खड्का, अमिता लामा सोदेम्बा र सीजी डेभलपर्स प्रालिविरुद्ध गैरकानुनी सम्पत्ति आर्जन गरेको भन्दै विशेष अदालतमा भ्रष्टाचार मुद्दा दायर गरेको थियो। खड्काले १८ करोड ६६ लाख ५ हजार रुपैयाँबराबर अकुत सम्पत्ति जोडेको दाबीसहित अख्तियारले मुद्दा दर्ता गरेको थियो। त्यसमध्ये उनले अन्य व्यक्तिको नाममा लुकाई राखेको ७ करोडभन्दा बढी सम्पत्ति जफत गर्नुपर्ने पनि अख्तियारले माग गरेको थियो। खड्काको २७ करोड ३० लाख ७५ हजार सम्पत्तिमध्ये ८ करोड ६४ लाख ६९ हजारमात्रै वैध रहेको अख्तियारले आरोपपत्रमा उल्लेख गरिएको थियो। निगमको कार्यकारी निर्देशक भएपछि ६ वर्षमा तीन वटा घर बनाएको र काठमाडौं, भक्तपुर, ललितपुर र काभ्रेका विभिन्न स्थानमा ११ कित्ता जग्गा खरिद गरेका थिए। खड्काले सार्वजनिक सेवामा प्रवेश गरेदेखि २०६९ साल चैत २ गतेसम्म विभिन्न शीर्षकमा २७ करोड ३० लाख ७५ हजार ३ सय ८० रुपैयाँ ७६ पैसा खर्च एवम् लगानी गरेका थिए। तर, वैध स्रोत खुलेको आय केवल ८ करोड ६४ लाख ६९ हजार ७ सय ५१ रुपैयाँ ५३ पैसा देखिएको थियो। १८ करोड ६६ लाख ५ हजार ६ सय २९ रुपैयाँ २३ पैसा बराबर सम्पत्तिको स्रोत नखुलेको भन्दै अख्तियारले अकुत सम्पत्तिमा उनलाई मुद्दा चलाएको थियो। त्यो सम्पत्ति जफत गरी जरिवानासमेत असुल्न अख्तियारले अदालतमा माग गरेको थियो। तेह्रथुम स्थायी ठेगाना भई बूढानीलकण्ठ नगरपालिका४ बस्ने अमिता लामा सोदेम्बाको नाममा खड्काले ७ करोड ५४ लाख ५७ हजार ८ सय रुपैयाँ लुकाएको आरोप अख्तियारले लगाएको थियो। अख्तियारले सोदेम्बाको नाममा काठमाडौंको साबिक महांकाल गाविस४ स्थित कित्ता नम्बर १९१ मा रहेको तीन करोड २५ लाख रुपैयाँमा किनिएको घर, साबिक बूढानीलकण्ठ गाविस वडा नम्बर ३ ख स्थित कित्ता नं ६८९, १४८२ र १५२० को ४० लाख ११ हजार ८ सय ७५ रुपैयाँमा किनिएको आठ आना जग्गा, महांकाल४ स्थित कित्ता नम्बर ३५० मा सीजी डेभलपर्सले निर्माण गरेको घर किन्न भुक्तानी गरेको ३ करोड ५ लाख रुपैयाँ र ८४ लाख ४६ हजार रुपैयाँमा खरिद गरेको बा १६ च ८४८४ नम्बरको टक्सन गाडीसमेत जफत गर्ने माग अख्तियारले राखेको थियो। अमिता लामाकै नाममा रहेको एनएमबी र सिटिजन बैंकका खाताहरूबाट गोपालबहादुर खड्काले नै कारोबार गर्ने गरेको देखिएको दाबीसमेत अख्तियारको थियो। खड्काको खर्च र लगानी पुर्ख्यौली घरबाहेक नै ३ वटा घर निर्माण तथा खरिद गरिसकेको र २ वटा घर खरिदका लागि आंशिक भुक्तानीसमेत दिइसकेको। काठमाडौं, ललितपुर, भक्तापुर र काभ्रे जिल्लाका विभिन्न स्थानमा ११ कित्ताा जग्गा खरिद। निजले घरजग्गा खरिदमा ११ करोड ६१ लाख ४३ हजार २ सय ६ रुपैयाँ लगानी गरेको। विभिन्न कम्पनीको सेयर खरिदमा १ करोड ६ लाख ४ हजार रुपैयाँ खर्च। ऋणको सावाँब्याज भुक्तानीमा ४ करोड २२ लाख ९६ हजार २ सय ३९ रुपैयाँ खर्च। व्यक्तिगत रूपमा दिएको सापटी १ करोड २५ लाख ६० हजार रुपैयाँ दिएको। विभिन्न व्यक्ति तथा संस्थालाई दिएको चन्दा तथा सहयोग १ करोड १७ लाख ७५ हजार रुपैयाँ। छोराछोरीको अध्ययन र सामाजिक व्यवहारमा भएको खर्च रु २५ लाख १४ हजार ६ सय ९५ रुपैयाँ। गाडी खरिदमा रु १ करोड १७ लाख ४२ हजार रुपैयाँ एटीएमबाट सुपर मार्केटहरूमा खर्च गरिएको रकम १ करोड ८० लाख १६ हजार ४ सय ४६ रुपैयाँ। विभिन्न ५५ वटाभन्दा बढी बैंक वित्तीय संस्था तथा सहकारीमा जम्मा मौज्दात २ करोड ७१ लाख ५३ हजार ४ सय २१ रुपैयाँ। यो पनि पढ्नुहोस आयल निगमका तत्कालीन कार्यकारी निर्देशक गोपालबहादुर खड्का अकूत सम्पत्तिमा दोषी ठहर पप्पु कन्स्ट्रक्सनका सञ्चालक हरिनारायण रौनियार पक्राउ ललिता निवास प्रकरण : एक वर्ष पुरानो स्टे अर्डर होला त तगारो ?"

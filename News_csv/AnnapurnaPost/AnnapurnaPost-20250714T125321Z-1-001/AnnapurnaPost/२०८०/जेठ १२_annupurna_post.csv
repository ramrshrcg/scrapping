शीर्षक,विवरण
शरणार्थी प्रकरणका पराकम्पहरू,"राष्ट्रघातको पराकाष्ठा र मानव तस्करीको आधुनिक आपराधिक अभ्यासले देशको राजनीतिलाई तरंगित गरेको छ। लहरो तान्दा पहरो थर्कन्छ। यस उखानले अहिले अधिकांश शीर्ष नेताहरूको निद खलबलिएको छ। बिगत केही समयदेखि नक्कली शरणार्थी काण्डले पूरै राजनीति तरंगित छ। धेरै उच्च पदस्थ व्यक्तिहरू यसमा सप्रमाण मुछिएका छन्। भ्रष्टाचारको घृणित र निराशाजनक तस्विर आममानिस अगाडि निर्भय अडिएको छ। संसद्मा चलचित्र देखाउने र हेर्ने व्यग्रताको प्रतिस्पर्धा गर्नेहरू पनि अहिले धेरै हौसिएका छैनन्। उनीहरू सबै रक्षात्मक हुन निर्लज्ज कार्टेलिङ गरिरहको भान हुन्छ। यो समचार आए वा नआएको भए पनि हाम्रा अधिकांश नेताहरू भ्रष्टाचारमा संलग्न छन् भन्ने सबैलाई ज्ञात छ। नेपाल उच्च भ्रष्टाचार हुने मुलुकमा गनिन्छ। ट्रान्सपरेन्सी इन्टरनेसलको प्रतिवेदनअनुसार १०० मा जम्मा ३४ मात्र अंक प्राप्त गर्दै संसारको १३४औं कम भ्रष्ट राष्ट्रको रूपमा दर्ज छ। सरकारका सदस्य नै भ्रष्टाचारमा लिप्त देखिन्छन्। स्थायी सरकार मानिने कर्मचारीतन्त्र त घुसघोरी र भ्रष्टाचारलाई नै सेवा आबद्घताको आकर्षण मान्छ भनिन्छ। सरकारी कर्मचारीले तलब त केवल हाजिर गरेबापत लिन्छन्। काम गर्दा त अतिरिक्त नजराना खोज्छन् भन्ने आरोप सायदै कमले नसुनेका छन्। त्योभन्दा कमैले मात्र विश्वास मान्दैनन्। अख्तियार दुरुपयोग अनुसन्धान आयोगलाई त धेरैले अख्तियार दुरुपयोग ढाकछोप आयोगसमेत भन्ने गरेका छन्। यसरी आरोपित गरेर अभिव्यक्ति दिनु जायज भने हुँदैन। बिनाप्रमाण आग्रहपूर्ण विचार राखिँदा आलोचना पनि हुनसक्छ। तर, कुनै पनि कुरामाथि निर्णयमा पुग्ने दुइटा बाटा हुन्छन्। एउटा, प्रमाण र अर्को तर्कसंगतीकरण। सबै कसुरका प्रमाण हुन्छन् भन्ने निश्चित हुँदैन। यथासम्भव कसुर गर्ने व्यक्तिले प्रमाण छोड्दैन। छोडिएमा अबिलम्ब नष्ट गर्ने प्रयास गर्छन्। प्रमाण नभएका कतिपय विषयमा विवेकपूर्ण तर्कको माध्यमबाट समेत निष्कर्ष र निर्णय निर्माण गर्नुपर्छ। न्याय सम्पादनका अनेकौं दर्शनमध्ये तर्कसंगतीकरण समेत एक मुख्य दर्शन हो। नेता र सरकारी कर्मचारीका जीवनशैली, रवाफ, धन दौलत, जुहारत, विलासिता, आलिसान बंगला, नवधनाढ्यपना र राजसी भोजन अनि उनीहरूको वैधानिक आम्दानीको सवाल समुद्रका दुई किनाराजस्तै हुन्। कतै मिलनबिन्दु हुँदैन। उनीहरूले राज्यको अवैधानिक दोहन गर्छन् र नागरिकबाट समेत विभिन्न बाहानामा पैसा उठाउँछन् भन्ने प्रमाण कसैसँग छैन। तर, यसो गर्दैनन् भन्ने विश्वास पनि कसैसँग छैन। शरणार्थी प्रकरण यसैको ज्वलन्त उदाहरण हो। यद्यपि यस प्रकरणले राजनीतिमा केही सुखद सन्देशको तरंग भने निर्माण गरेको छ। यो प्रकरणका कारण अधिकांश नेता नागरिक माझ नांगिएका छन्। उनीहरूमाथिको विश्वास गुमेको छ। केही समय यसले सबैको मथिंगल राम्रैगरी मन्थन गर्नेछ। अहिले जानीनजानी कुनै गलत काम गरेमा भविष्यमा समेत जेल चलान हुनुपर्ने भयले कम्तीमा उनीहरू नराम्रो गर्न सतर्क भने बस्नेछन्। राम्रो त उनीहरूबाट आशा गर्ने कुनै आधार बाँकी छैन। तर, केही समय अहितकर अनि थप देशघात पनि नगर्लान् भन्ने आशा गर्नचाहिँ सकिन्छ। यस काण्डमा सबै राजनीतिक दलका शीर्ष नेता जोडिने सम्भावना बढ्दैछ। कुनै न कुनै हिस्सा उनीहरूले लिएको भान सबैलाई छ। हाम्रा नेताहरू आपूलाई सर्वज्ञान सम्पन्न, सर्वाधिक बुझक्कड र विश्वविधेता मान्छन्। खासमा उनीहरूले दुनियाँको आँखामा छारो हाल्न राखेका सल्लाहाकार अनि स्वकीय सचिवजस्ता मानिस यस्तै नजराना व्यवस्थापनको लागिमात्र हो। बहालमा बसेको मानिसले घरधनीलाई नसोधी स्वयंले घर बिक्री गर्न सक्नु अनि सल्लाहकार तथा स्वकीयसचिवले एक्लैमात्र नजराना माग्नसक्नु उस्तै कोरा कल्पना हुन्। तर, फकाईफुल्र्याइ बाघलाई शाकाहारी बनाउन सकिन्छ र भ्रष्टाचारीहरूलाई सत्य बकाउन सकिन्छ भन्नु पनि उत्तिकै शानदार भ्रम हुन्। सबै दलभित्र विद्रोहको आवाज बुलन्द हुने सम्भावना बढेको छ। साथै नयाँ नेतृत्वको खोजी र विकासले निश्चित बाटो लिनेछ। अब नेतालाई सरापेरमात्र केही हुँदैन, नागरिक सुध्रिए नेतृत्व यसै बदलिन्छ भन्ने आत्मज्ञान जाग्नेछ। यद्यपि सबै दलभित्र विद्रोहको आवाज बुलन्द हुने सम्भावना बढेको छ। सबै दलका दोस्रो तहका नेताचाहिँ यसै प्रकरणको माध्यमबाट नेतृत्वलाई दबाब बढाउने र गलाउने अवसर लिन सकिन्छ कि भनेर समेत अभ्यासरत देखिन्छन्। सबै दलभित्र नयाँ नेतृत्वको खोजी र विकासले निश्चित बाटो लिनेछ। हाम्रो राजनीतिमा निकट भविष्यमै शक्ति हस्तान्तरणको एउटा अनुपम र अलौकिक नमुना भने अवश्यंभावी बन्दै गरेको देखिन्छ। अब नागरिकालाई समेत नेतृत्व चयनको सवालमा व्यापक सुधारको आवस्यकता र स्वअनुभूति वोध हुनेछ। नेताहरूलाई सरापेरमात्र केही हँुदैन, नागरिक आफैं सुध्रिए नेतृत्व यसै बदलिन्छ भन्ने आत्मज्ञान हुनेछ। स्वामी विकासानन्दको भनाइ सुधारको सुरुआत आफैंबाट गर्नुपर्छ भन्ने सिद्घान्तले सबैलाई प्रभावित गर्नेछ। प्राचीन दार्शनिक अरस्तुले अन पोलिटिक्स नामक किताव लेखे। खराब नागरिकले खराब नेता जन्माउने तर्क गरे। अब नागरिकमा आफैं सुध्रनुपर्ने दबाब पनि बढ्छ। पुराना सबै दलका शिर्ष नेताहरूको समूह नै यसमा संलग्न छन्। सबैको अन्तरमनले यही भन्छ। अरूलाई छलछाम गर्न र ढाँट्न सकिन्छ तर अन्तरमनलाई भने किन्चित सकिँदैन। अब नयाँ दलहरूलाई सम्भावनाको सुनौला ढोका खुलेको छ। आफ्नो पक्षमा जनमत निर्माण गर्ने राम्रो अवसर हुन सक्छ। एउटा सशक्त विकल्प तयार गर्न पुरानाहरूको यस्तो अवसरवादी र आपराधिक चरित्रले समेत प्रशस्त मलजल गर्नसक्छ। धेरैले भन्नेगरेका छन् कि यो काण्ड पनि बिगतका अन्य काण्ड जस्तै सेलाएर जान्छ। निर्मला बलात्कार काण्ड, सुन काण्ड, गुठी विधेयक काण्ड, रूकुम काण्ड, बालुवाटार जग्गा काण्ड, सेक्युरिटी मास प्रिन्टर काण्ड, स्वास्थ्य सामग्री खरिद काण्ड, यति र ओम्नी काण्ड, बतास काण्ड आदिका तरगंसँग नागरिक अझै त्रसित छन्। तर, यस पटकचाहिँ अनुसन्धान केवल फितलो र टालटुलेमात्र नहुने सम्भावना देखिन्छ। अबको निर्वाचन राजनीतिको अर्को भनायक तर शान्तिपूर्ण ज्वालामुखी वा तुफान हुनसक्ने आकलन सबैलाई छ। सायद प्रहरी संगठनको पनि यस्तै निष्कर्ष होला। तुफानले अहिलेकालाई कोसौं टाढा उडाएपछि नयाँहरू आउनेछन्। उनीहरूले मागेको बखत यस्ता घटनाको सप्रमाण बलियो अनुसन्धान फायल दिन नसक्दा आफ्नो पनि प्रतिष्ठा तथा विश्वासमा आँच आउने चिन्ता भएको हुनसक्छ। अहिले नै कारबाही नभए पनि कालन्तरमा अवश्य हुन्छ भन्ने सकारात्मक मनोबलमा प्रहरी बल अडिग देखिन्छ। बिगतमा पनि खुमबहादुर खड्का, चिरन्जीवी वाग्ले, गोविन्दराज जोशी र जयप्रकाश गुप्ताजस्ता व्यक्तिहरूले जेलजीवन बिताएकै हुन्। तसर्थ सके यसैपटक नभए पनि केही समयपछि निकै ठूलो संख्यामा कारावासमा भीआईपीको क्लब नै हुने सम्भावना नकार्न सकिँदैन। यसरी हेर्दा यो राष्ट्रघातको पराकाष्ठा र मानव तस्कारीको आधुनिक आपराधिक अभ्यासले देशको राजनीतिलाई तरंगित गर्नुको साथै केही सकारात्मक परिवर्तनको सन्देश झंकृत गर्न खोजेको देखिन्छ।"
नचुकोस् राजनीतिक बाचा,"देशमा हुनेहरू फर्किनुहोस्, म खादा लिएर एयरपोर्टमा लिन आउनेछु। यो नेपालको एक नवोदित राजनीतिक व्यक्तिको बाचा हो। म न्युजिल्यान्डमा लामो समय बसोबास गरी नेपाल फर्किने तयारीको क्रममा हुँदा सन् २०२२ को अन्ततिर सामाजिक सञ्जालमार्फत यो सन्देश थाहा पाएँ। बोल्ने तर कार्यान्वयन गर्न प्रयासै नगर्ने र बहानाबाजी गरेर पन्छिने प्रवृत्तिमा सुधार हुन्छ कि भन्ने आमअपेक्षा यो लेखमा छ। नेपाल फर्कंदैछु एयरपोर्टमा लिन आउनू भनेर उनलाई सम्पर्क गर्ने विचारमा थिएँ, तर गरिनँ। किनभने नेपालमा नेताहरूले निर्वाचनको समयमा मतदातालाई आकर्षित गर्न सम्भवअसम्भव सबै किसिमका बाचा गर्ने प्रचलन छ। त्यो पनि मतदाता आकर्षित गर्ने बाचाजस्तो लाग्यो। सम्पर्क गरे पनि लिन आउँछन्आउँदैनन्, निश्चित नहँुदा सम्पर्क गर्ने ऊर्जा मिलेन। सञ्जालमा ती नवोदित नेताको पक्षविपक्षमा धेरै चर्चापरिचर्चा र गालीगलौज हुने गरेको पाएँ। न्युजिल्यान्डमा जस्तो मन्त्री, सांसद र राजनीतिक व्यक्तिहरूसँग भेटघाट गर्न नेपालमा सजिलो छैन। एयरपोर्टमा लिन आउने भन्ने त प्रायः असम्भव नै हो त्यसले पनि सम्पर्क गरिनँ। लाखौं नेपाली विदेशमा छन्। प्रत्येक दिन सयौं नेपाली नेपाल फर्कन्छन्। नेपालमा अहिले तीन अन्तर्राष्ट्रिय विमानस्थल छन्। सञ्जालको सन्देशमा भनेजस्तो नेपाल फर्कनेलाई एयरपोर्टमा लिन जाने हो भने उक्त व्यक्तिको दैनिकीको ठूलो अंश एयरपोर्टमै बित्ने देखेँ। के सबैलाई खादा ओढाएर लिन जान सकिन्छ ? यस्तो प्रायः असम्भव कुरा किन गरेको त ! अहिलेसम्म कतिजनालाई लिन उनी एयरपोर्ट गए ? होला त जवाफ ? उपरोक्त अनुरोधको अभिप्राय के हुनसक्छ ? अनुमान गरेँ। नेपाली विभिन्न कारणले विदेशमा छन्, उनीहरूलाई नेपाल फर्काउने उक्त राजनीतिक व्यक्तिको राजनीति उद्देश्य हुनसक्छ। न्युजिल्यान्ड बसाईको क्रममा भ्रमणमा आएका नेपालका मन्त्री, सांसद र अन्य उच्च पदस्थ अधिकारीहरूसँग समय समयमा बेलिगंटनमा भेटघाट गर्ने अवसर मिलेको थियो। यस्ता भेटघाटमा पनि बिदेश बसेका नेपाली स्वदेश फर्की विदेशमा आर्जन गरेको ज्ञान, सीप नेपालमा सदुपयोग गर्नुपर्नेमा जोड दिने गरेको अनुभब छ। तर, मेरो नेपाल फर्कने निर्णय पारिवारिक कारणले हो। कुनै राजनीतिक व्यक्तिको आह्वानमा भएको होइन। उपलब्धि मापन गर्ने आधार : यो पृष्ठभूमि प्रस्तुत गर्नुको कारण हो, विदेशमा बस्ने नेपालीको संख्या, विदेश जानुपर्ने अवस्था, विदेश आउनेजाने प्रवृत्ति, नेपालमा रोजगारी सिर्जना गर्नु हो। यसरी विदेश जाने नेपालीको संख्या कम गर्ने गराउने राजनीतिक दलहरू र राजनीतिक व्यक्तिहरूले गरेको प्रयासको उपलब्धि मापन गर्ने एउटा आधार हुन्छ र हुनुपर्छ। निर्वाचनमा विजयी हुन राजनीतिक दलहरू र राजनीतिक ब्यक्तिहरूले (उम्मेदवार) सक्दो प्रयास गर्छन्। चाहे त्यो नेपाल होस् वा न्युजिल्यान्ड। तर, चुनाव पछिको व्यवहारमा भने धेरै फरक हुने गरेको पाएँ। नेपालमा चुनाव जितेपछि घोषणापत्र र निर्वाचनको समयमा गरेका प्रतिबद्धताहरू व्यवहारमा ल्याउन नेताहरूले कम प्रयास गर्ने गरेको पाएँ भने न्युजिल्यान्डमा अधिकतम प्रयास गरेको पाएँ। तथ्यहरू र चुनौतीहरू : नेपाली युवा अध्ययन र रोजगारीका लागि विदेश जाने क्रम बढ्दो छ। सरकारी तथ्यांकअनुसार आर्थिक वर्ष २०७९८० को प्रथम आठ महिनामा ५ लाख ४० हजारभन्दा बढी युवाले वैदेशिक रोजगारका लागी श्रम स्वीकृत लिएका छन्। जुन अघिल्लो वर्षको सोही अवधिको तुलनामा ३३ प्रतिशतले बढी हो। आव २०७९८० को पहिलो पाँच महिनामा ३८ हजारभन्दा बढी विद्यार्थीले वैदेशिक अध्ययनका लागि नो अब्जेक्सन सर्टिफिकेट लिइसकेका छन्। यो संख्या अघिल्लो वर्षको भन्दा बढ्ने अनुमान छ। अहिले प्रतिदिन ६ सयभन्दा बढिको आवेदन पर्ने गरेको तथ्यांक छ। अनौपचारिक स्रोतअनुसार नेपालको शैक्षिक संस्थाहरूमा उच्च शिक्षा अध्ययनका लागि विद्यार्थी भर्ना प्रवृत्ति कम हुँदै गएको छ। धेरै विद्यार्थीको विदेश जाने प्रवृत्ति भएकाले नेपाली शैक्षिक संस्थाहरूमा उनीहरूको आकर्षक नभएर भर्नामा असर पारेको हुनसक्छ। विकासशील राष्ट्रहरूबाट विकसित राष्ट्रहरूमा जनशक्ति पलायन हुनुमा एउटा कारण हो विकसित देशहरूमा ज्येष्ठ नागरिकको अनुपात बढ्नु। ती देशहरूमा सीपमूलक जनशक्तिको अभाव पूर्ति गर्ने सजिलो र तत्कालीन उपाय भनेको विकासशील राष्ट्रहरूमा रहेका जनशक्तिको उपयोग गर्ने। दोस्रो विकासशील राष्ट्रहरूमा देशभित्र वैदेशिक रोजगारीमा भनेजस्तो उपयुक्त रोजगारीको अभाब। धेरै नेपाली बिदेसिनुमा दुवै कारण जिम्मेवार छन् विदेशमा उपयुक्त अबसर र नेपालमा अवसरविहीनताको अवस्था। छिट्टै यो प्रवृत्तिमा सुधार आई विदेश जाने नेपालीको संख्यामा गिरावट आउने सम्भावना कम छ। उपलब्धि मापन सूचांक ः यस परिप्रेक्षमा राजनीतिक दलहरू, राजनीतिक नेताहरू विशेष रूपमा विदेशमा हुनेहरू फर्किनुहोस्, भन्ने राजनीतिक व्यक्ति र निज आबद्ध राजनीतिक दलले विदेशबाट फर्केकाहरूलाई स्वागत गर्ने हो भने सोहीअनुसार नीति तथा कार्यक्रममा समावेश गर्नुपर्छ। यस्तै, नेपाल फर्कन उत्प्रेरित गर्ने र विदेश जान निरुत्साहित गर्ने, नेपालमा रोजगारी सिर्जना गर्ने नीति तथा कार्यक्रममा हुनुपर्छ। यदि छैन भने चाँडै त्यो बनाएर सार्बजनिक गर्नुपर्छ। भाषण, अनुरोध र बाचाले मात्र परिवर्तन आउँदैन। गत आवलाई आधार मानी निम्न सूचांकमा निम्नानुसार सुधार भए चुनावी बाचा पूरा गर्न केही कार्यक्रम कार्यान्वयन गरेभएको र सकारात्मक परिणाम प्राप्त भएको मान्नुपर्छ। होइन भने लेखको सुरुको पहिलो बाचाजस्तै हुन्छ विदेशमा काम गर्न श्रम स्वीकृतका लागि आबेदन गर्ने र स्वीकृति लिने वृद्धिदर र संख्या क्रमशः घट्दै जाने। नो अब्जेक्सन सर्टिफिकेटका लागि आवेदन गर्ने संख्या र स्वीकृति लिने वृद्धिदर क्रमसः घट्दै जाने। विदेशबाट नेपाल फर्कनेहरूको वृद्धिदर र संख्या क्रमसः बढ्दै जाने। एक वर्षको कार्य सम्पादन हेरेर उल्लेखित तीन सूचांकमा कस्तो परिवर्तन आउला ? प्रतीक्षामा छुछौं। नेपालमा पटकपटक राजनीतिक नेताहरू लोकप्रिय भए तर राम्रो काम गर्ने नसकेकाले दिगो भएन। राजनीतिक ब्यक्तिहरूले केही गर्ने आश्वासन, बाचा गर्छ भने कसरी र कहिले कार्यान्वयन गर्ने हो र कति स्रोत आवश्यक पर्छ ? त्यसको मोटामोटी जानकारी जनतालाई दिनुपर्छ। सफल असफल मापन गर्ने सूचांक पनि हुनुपर्छ।"
उज्वेकिस्तानलाई हराउँदै भारत फाइनलमा,"काठमाडौं : सेमिफाइनलमा उज्वेकिस्तानविरुद्ध सोझो सेटमा जित निकाल्दै भारत काभा महिला भलिबल च्यालेन्ज कप २०२३ को फाइनलमा पुगेको छ। त्रिपुरेश्वरस्थित राष्ट्रिय खेलकुद परिषद् (राखेप)को कभर्डहलमा भारतलाई प्रतिस्पर्धा दिए पनि उज्वेकिस्तानले कुनै पनि सेट आफ्नो पक्षमा पार्न सकेन। पहिलो सेट १७२५ ले आफ्नो पक्षमा पारेको भारतले दोस्रो सेटमा २०२५ को जित निकालेको थियो। निर्णायक बनेको तेस्रो सेटमा उज्वेकिस्तानले १५२५ को नतिजा सुम्पियो। भारत समूह एको विजेता बन्दै अन्तिम चारमा पुगेको थियो। यस्तै, उज्वेकिस्तान समूह बीको उपविजेताको हैसियतमा सेमिफाइनलमा पुगेको हो। आजै पाँच बजे हुने दोस्रो सेमिफाइनलमा नेपाल र कजाकस्तान आमनेसामने हुँदैछन्। नेपाल समूह एको उपविजेता तथा कजाकस्तान समूह बीको विजेता बन्दै अन्तिम चारमा पुगेको थियो।"
जेठ १ गतेदेखि हुने भनिएको मुख्यमन्त्री कप फुटबल प्रतियोगिता अझै अनिश्चित,"विराटनगर : यही जेठ १ गतेदेखि हुने भनिएको मुख्यमन्त्री कप फुटबल प्रतियोगिता अझै सुरु हुन सकेको छैन। जेठ १ गतेदेखि ७ गतेसम्म सञ्चालन गर्न लागिएको प्रतियोगिता कोशी प्रदेश सरकार र प्रदेश खेलकुद विकास बोर्डका सदस्यसचिव हंशराज वाग्लेबीचको विवादका कारण अन्योलमा परेको हो। प्रतियोगिता आयोजना हुने भएपछि हतार हतार गरेर ओखलढुंगामा रंगशाला तयार गरिएको थियो। प्रतियोगितामा सहभागिताका लागि १४ वटै जिल्लाले खेलाडी छनोटको प्रक्रिया अघि बढाए। तर जेठ १२ गतेसम्मम प्रतियोगिता हुने नहुने अन्योल छ। जिल्ला तहको तयारी पनि रोकिएको छ। हामीले सबै तयारी पुरा गरिसकेका थियौं, तर प्रदेश सरकारले खेलकुद विकास बोर्डको खाता रोक्का गरेपछि प्रतियोगिता रोकियो, जिल्ला खेलकुद विकास समिति ओखलढुंगाका अध्यक्ष प्रवीण श्रेष्ठले भने, अब प्रतियोगिता हुने नहुने टुङ्गो छैन। जेठ १३१५ सम्म झापामा कोशी प्रदेश स्तरीय मिस्टर कञ्चनजंगा शारीरिक सुगठन प्रतियोगिता सञ्चालन गर्ने तयारी थियो। मन्त्रालय र बोर्डबीच विवादका कारण बजेट रोकिएपछि आयोजकले यो प्रतियोगितालाई जेठ २५२६ गतेका लागि सारेको छ। प्रतियोगिता आयोजनाका लागि हाम्रो १० लाख जति खर्च भइसक्यो, तर खेलकुद बोर्डको खाता रोक्का भएपछि प्रतियोगिताको मिति नै सार्नुपर्यो, आयोजक संस्था बडी ग्यारेज फिटनेशका सञ्चालक राम दाहाल भन्छन्, बजेट नदिएपछि मन्त्रीलाई भेट्यौं, विनियोजन भइसकेको बजेट दिने आश्वासन पाएका छौं। सबै तयारी पूरा भएपनि प्रदेशले दिने १५ लाख बजेट रोकिएपछि प्रतियोगिताको मिति सारिएको उनले बताए। फुटबल र शारीरिक सुगठन प्रतियोगिता मात्रै होइन्, वैशाख दोस्रो साताबाट कोशी प्रदेशमा हुने सबै खेलकुद गतिविधि रोकिएको छ। प्रदेश सरकारको सामाजिक विकास मन्त्री बुद्धिकुमार राजभण्डारी र प्रदेश खेलकुद बोर्डका सदस्यसचिव हंशराज वाग्लेबीचको विवादका कारण खेलकुद गतिविधि ठप्प भएको हो। गत वैशाख ५८ गतेसम्म झापामा आयोजित मुख्यमन्त्री कप राष्ट्रिय पुरुष भलिबल प्रतियोगिता भएपछि खेलकुद गतिविधि ठप्प भएको हो। प्रतियोगिताको उद्घाटनमा कोशी प्रदेशको नाम नलेखेपछि मन्त्री राजभण्डारी र सदस्यसचिव वाग्लेबीच विवाद भएको थियो। सोही विषयलाई आधार बनाएर प्रदेश सरकारले खेलकुद बोर्डका सदस्यसचिव वाग्लेलाई स्पष्टीकरण सोधेको थियो। स्पष्टीकरण सोधे लगतै बोर्डको बैंक खाता रोक्का गर्यो। खाता रोक्का भएपछि खेलकुद गतिविधि ठप्प भएका हुन्। नाम उल्लेख नगरेको कारण देखाउँदै जेठ ३ गते बसेको प्रदेश मन्त्रिपरिषद बैठकले वाग्लेलाई बर्खास्त गरेको थियो। बर्खास्तीको विरुद्ध वाग्ले उच्च अदालत पुगेका छन्। वाग्लेलाई तत्काल नहटाउन अल्पकालीन आदेश दिएको अदालतले दुवै पक्षलाई जेठ २२ गते बोलाएको छ। अदालतको अल्पकालीन आदेशपछि काममा फर्किएका वाग्ले खेलकुद प्रतियोगिता रोकिएको बताउँछन्। प्रतियोगिता सञ्चालनका लागि आफू तयार रहेको उनले बताए। मलाई स्पष्टीकरण सोधेर प्रदेश सरकारले बैंक खाता रोक्का गरेको छ, मन्त्रालयले नै चलाएर भएपनि निश्चित भएका प्रतियोगिता होस्, उनले भने, खेलकुद गतिविधि ठप्प हुन दिनु हुँदैन। कोशी प्रदेशका सामाजिक विकास मन्त्री बुद्धिकुमार राजभण्डारी खेलकुद बोर्डको खाता रोक्का भएका कारण खेलकुद गतिविधि ठप्प भएको स्वीकार गर्छन्। सदस्यसचिव वाग्लेले बदमासी गरेर प्रतियोगितामा प्रदेशको नाम नलेखेपछि कारबाही गरेको बताउँदै उनले खाता सुचारु गरी प्रतियोगिता सञ्चालन गर्ने बताए। लेखापाल र सदस्यसचिवको हस्ताक्षरमा खाता चल्ने रहेछ, सदस्यसचिव कारबाहीमा परेपछि विकल्प के रहन्छन् भनेर कानुनी परामर्श गर्छौं, उनले भने, हामी कुनै प्रतियोगिता रोक्ने पक्षमा छैनौं।"
"एन्फा गैडाको छालाभन्दा पनि कडा भयो, हाम्रो पीडा नै नसुन्ने","काठमाडौं : नेपाली फुटबलको सर्वोच्च निकाय अखिल नेपाल फुटबल संघ (एन्फा)ले जारी सहिद स्मारक ए डिभिजन लिग खेलिरहेका क्लबहरूको समस्यामा वेवास्ता गरेको बताएका छन्। फागुन २९ गतेदेखि सुरु भएको शीर्ष श्रेणीको लिगमा सहभागी १३ मध्ये १० क्लबले संयुक्त पत्रकार सम्मेलन गर्दै तयारी खर्चको दोस्रो किस्ता समेत नपाएको बरू खेलाडीलाई समेत मारमा पारेको बताएका छन्। जारी लिगमा सहभागी क्बलहरू मछिन्द्र फुटबल क्लबका सचिव किरण महर्जन, एफसी खुमलटारका उपाध्यक्ष हरिबोल राउत, मनाङ मरस्याङ्दी क्लबका अध्यक्ष विजय घले, संकटा क्लबका अध्यक्ष इन्द्रमान तुलाधर, हिमालयन शेर्पा क्लबका अध्यक्ष कर्माछिरिङ शेर्पा, एनआरटीका महासचिव नरेन्द्रमान श्रेष्ठ, फ्रेन्ड्स क्लबका अध्यक्ष विश्वास विक्रम साह, सातदोबाटो युथ क्लबका अध्यक्ष कपील राना मगर, चर्च ब्वाइज युनाइटेडका अध्यक्ष टंकलाल राई र थ्री स्टार क्लबका देवेन्द्रलाल श्रेष्ठले संयुक्त पत्रकार सम्मेलन गर्दै एन्फाको ध्यानाकर्षण गराएका हुन्। हामी सम्पूर्ण सहभागी क्लबहरूलाई लिग सुरु हुनुअघि १५ लाख, १३औं चरण सकिएपछि १० लाख र लिग सकिएपछि साढे सात लाख दिनुपर्ने हो, एन्फाका निवर्तमान महासचिव समेत रहेका संकटाका अध्यक्ष तुलाधरले भने, हामीले तीन किस्तामा पाउनु पर्ने ३२ लाख ५० हजारमध्ये एक किस्ता पाएको हो। त्यसपछि केही छैन। खेल तालिकामा एन्फाले हेल्चेक्र्याईँ गरेको र फुटबलको हित हुने गरी खेलसमय मिलाउन पटकपटक आह्वान गर्दा पनि बेवास्ता गरेको उनको दाबी थियो। दोस्रो किस्तान १३औं चरणपछि दिन्छौं भनेको थियो, त्यो पनि आएको छैन, तुलाधरले भने, हामीले पटकपटक ज्ञापन पत्र बुझाउँदा पनि एन्फाले वास्ता गरेन। मैले कोषाध्यषसँग बुझ्दा त्यसको तयारी नै छैन। बजारमा क्लबहरूले फिफा र एएफसीको पैसा क्लबले मागेको भन्ने हल्ला चलेको तर, ए डिभिजन क्लबहरूले लिगबापत आएको पैसा मागेको बताए। एन्फा र फिफाको पैसा हामीले मागेको होइन, प्रायोजन, गेट कलेक्स, टिभि प्रायोजनबाट आएको पैसा मागेको हो। किनभने, त्यो हामीले खेलेर ल्याएको पैसा हो, उनले भने। १३औं चरणसम्मको म्याच मनी दिनुहोस् भनेर भनेका हौं, त्यो पनि दिएको छैन, खेलाडीले म्यान अफ दी म्याचको पैसासमेत पाएका छैनन्, अध्यक्ष तुलाधरले भने, हाम्रो कार्यकालमा म्याच बल ३० वटा दिने गरेका थियौं, अहिले एन्फाले म्याच बल पनि दिन सकिरहेको छैन। यू २३ टिमको टिम दर्ता गर्न बिसिएको हो एन्फाले यू २३ एसियन कप छनोटमा टिम दर्ता गर्न बिर्सिएर बजेट नभएको बहाना बनाएको पूर्व महासविच तुलाधरले बताए। यू २३ को टिम इन्ट्री गर्न बिर्सिनु भएको हुनुपर्छ, ३ लाख डलर पहिलेको पनि बाँकी नै छ। ट्राभलको पाँच लाख भनेको करिब ६ करोड नेपाली रुपैयाँ हो, उनले भने, त्यसैले त्यो उहाँहरूले इन्ट्री गर्न भुल्नु भएको हो। राष्ट्रिय टिमको ब्याकअपको रूपमा रहेको उमेर समूहको प्रतियोगिता नगर्ने, महिला लिग, ललित स्मृति केही नगर्ने, हामीलाई पैसा नदिने केही नगर्ने भएपछि दुई पटक उहाँहरूलाई ज्ञापन पत्र बुझाएका थियौं। एन्फाले बजेट अभावका कारण यू २३ एसियन कप छनोटमा सहभागी नहुने बताएको हो। फिफा र एएफसीको बजेटले फुटबल चल्दैन एन्फाका पूर्व अध्यक्ष तथा हिमालयन शेर्पाका अध्यष शेर्पाले एएफसीको र फिफाको पैसाले मात्रै फुटबल नचल्ने बताए। एएफसी र फिफाको पैसाले फुटबल चल्दैन। त्यहाँबाट आउने बजेट लिमिटेड हुन्छ, शेर्पाले भने, फिफा र एएफसीबाट आएको पैसा मात्रै खर्च गर्ने भए चार्टड एकाउन्टेन्ट मात्रै राखेर चलाए भयो। समग्र फुटबल विकास पनि एन्फाको प्राथमिकतामा नपरेको उनको दाबी थियो। क्रिकेटका धेरै वटा भौतिक संरचना सरकारको नीति तथा कार्यक्रममा समावेश छन्, उनले भने, तर, फुटबलको ध्यान त्यसमा परेन। एउटा पनि फुटबलको संरचना सरकारको योजनामा छैन। कमजोर नेतृत्वका कारण नेपालले आयोजनाको मौका पाएका प्रतियोगितासमेत अन्य देशमा पठाउन थालेको बताए। साफ यु १९ नेपालमा खेलाउने भन्ने थियो। तर, नेपालले त्यो निर्णयमा अडिग रहन नसक्दा आज भुटान हामी गर्छौं भनेर अगाडि बढेको अवस्था छ, उनले भने, आफ्नो देशमा आएको कार्यक्रम किन बाहिर पठाउने? एन्फा नेतृत्व गैंडाको छालाभन्दा पनि कडा भएको शेर्पाले बताए। अहिले एन्फाको व्यवहार देखेर आगामी प्रतियोगिता के हुन्छन् भन्ने अन्यौल पैदा भएको शेर्पाले बताए। ए डिभिजन लिग कै हालत यस्तो छ, बी सी को विश्वास कसरी गर्ने ? कसरी विश्वास गर्ने? शेर्पाले प्रश्न गरे। पैसा नआए पनि लिग पूरा खेल्ने र पैसा लिन क्लबहरू आपसमा छलफल गर्ने उनले बताए। एन्फा आर्थिक हिसाबमा फेल भयो अहिलेको एन्फा नेतृत्व आर्थिक हिसाबले असफल भएको उनले शेर्पाले बताए। आर्थिक हिसाबमा फेलुअर भन्न मिल्छ, शेर्पाले भने, एएफसीबाट आएको पैसा कतारमा विश्वकप हेर्न जाँदा प्रयोग भएको छ, त्यो पैसा उठेको छैन। ३८ लाख डलर फिफा र एएफसीमा पैसा बाँकी थियो। साढे १२ लाख डलर नयाँ रकम आइसकेको छ। त्यसैले फुटबल टाट पल्टिएको भन्न मिल्दैन। अस्ट्रेलिया र न्युजिल्यान्डमा हुन लागेको महिला विश्वकपको टिकट खरिद प्राथमिकतामा परेको तर लिग खेलिरहेका ए डिभिजन लिगको पीडामा एन्फा उदासहीन रहेको उनले बताएका थिए। महिला विश्वकपको टिकट किन्ने चाहीँ प्रायोरिटीमा पर्यो, तर लिग खेल्ने क्लबहरूको समस्या एन्फाको प्राथमिकतामा छैन, उनले भने, फुटबल सुन हो, यसलाई बेच्न सकेकै छैन। एनएसएल कसरी बिकेको थियो भन्ने उदाहरणको रूपमा लिनुहोस्। उचित योजना र सही तरिकाले प्रपोजल बनायो भने लगानी गर्ने भेटिन्छ, तर उचित व्यवस्थापन नहुँदा फुटबल ओरालोतर्फ लागेको हो, शेर्पाले भने। खेलाडीलाई मारमा पारियो पूर्वअध्यक्ष शेर्पाले खेलाडीहरूलाई एन्फाले ट्याक्सको मारमा पारेको पनि बताएका छन्। आय करको सिलिङ हुन्छ, फिफाएएफसीले पनि देशको कानुन अनुसार खेलाडीलाई कर लगाउ भनेको हुन्छ, शेर्पाले भने, तर, १५ प्रतिशत भनेर एन्फाले नयाँ नियम बनाइदिएको छ। यसले खेलाडी मारमा परेका छन्। यो नियमअनुसार १८ देखि २२ लाख रुपैयाँ ए डिभिजन लिगका क्लबले कर तिर्नुपर्ने र सबै क्लबले गरी करिब तीन करोड कर मात्रै तिनुपर्ने अवस्था उत्पन्न भएको उनले बताए। एनआरटीका महासचिव श्रेष्ठले पनि खेलाडीको पैसा नकाटौं भन्दा फिफाको नियम भनेर एन्फाले जवाफ फर्काएको बताए। सायद अब फुटबल खेलाडी संघले भनेपछि केही भन्छ कि ? श्रेष्ठको प्रश्न थियो।"
काभा महिला भलिबल च्यालेन्ज कपको फाइनल प्रवेशका लागि कजाकस्तानको सामना गर्दै नेपाल,"साँझ ५ बजे हुने सेमिफाइनल खेल त्रिपुरेश्वरस्थित राखेपको कभर्डहलमा हुनेछ। जारी प्रतियोगितामा सबैभन्दा बलियो मानिएको कजाकस्तान भलिबलको वरियतामा एसियाको पाँचौ स्थानमा रहेको टिम हो। त्यसैले कजाकस्तान सँगको जित नेपाललाई सहज भने पक्कै छैन। काठमाडौं: काभा महिला भलिबल च्यालेन्ज कपको फाइनल प्रवेशका लागि आज नेपालले कजाकस्तानसँग प्रतिस्पर्धा गर्दैछ । साँझ ५ बजे हुने सेमिफाइनल खेल त्रिपुरेश्वरस्थित राखेपको कभर्डहलमा हुनेछ। जारी प्रतियोगितामा सबैभन्दा बलियो मानिएको कजाकस्तान भलिबलको वरियतामा एसियाको पाँचौ स्थानमा रहेको टिम हो। त्यसैले कजाकस्तान सँगको जित नेपाललाई सहज भने पक्कै छैन। समूह ए रहेको नेपालले मा तीन खेलमध्ये दुई खेलमा जित र एक खेलमा पराजितहुँदै समूह उपविजेताको रुपमा सेमिफाइनलमा स्थान बनाएको थियो। कजाकस्तान अपराजित रहँदै समूह बी को विजेताको रूपमा अन्तिम चारमा स्थान पक्का गरेको हो। पहिलो खेलमा कीर्गिस्तान र दोस्रो खेलमा बंगलादेशमाथि ३० को सोझो सेटमा जित निकालेको नेपालले अन्तिम खेलमा भने भारतलाई ३१ को सेटमा नतिजा सुम्पिएको थियो। यता कजाकस्तानले भने श्रीलंकालाई ३० को सोझो सेटमा हराउँदा, माल्दिभ्स र उज्वेकिस्तानलाई ३१ को सेटमा पराजित गरेको थियो। आजै हुने पहिलो सेमिफाइनलमा समूह ए को विजेता भारत र समूह बी को उपविजेता उज्वेकिस्तानबीच प्रतिस्पर्धा हुनेछ।"
"नेपालको फाइनल पुग्ने सपना अधुरै, रोमाञ्चक खेलमा कजाकस्तानसँग पराजित","काठमाडौं : सेमिफाइनलमा घरेलु टिम नेपाललाई २३ सेटको नतिजामा पराजित गर्दै कजाकस्तान काभा महिला भलिबल च्याम्पियनसिपको फाइनलमा पुगेको छ। त्रिपुरेश्वरस्थित राष्ट्रिय खेलकुद परिषद् (राखेप)को कभर्डहलमा भएको प्रतिस्पर्धात्मक सेमिफाइनलमा बलियो प्रतिद्वन्द्वी कजाकस्तानलाई कठिन चुनौती दिए पनि पराजित गर्न सकेन। सरस्वतीको चौधरीको सर्वाधिक ६ अंकप्रेरित नेपालले पहिलो सेटमा कजाकस्तानलाई कठिन चुनौती दिएको थियो। अत्यन्तै प्रतिस्पर्धात्मक बनेको पहिलो सेटमा नेपालले दुई पटकको एड्भान्टेज लिन नसक्दा कजाकस्तान २८३० ले विजयी भएको थियो। पहिलो सेटमा सरस्वतीसँगै सफिया पुन, निरुता ठगुन्ना र उषा भण्डारीले तीनतीन अंक जोडेका थिए। दोस्रो सेटमा नेपालले २५१६ को जित निकाल्दा सरस्वतीले पुनः एक पटक सर्वाधिक पाँच अंक जोडेकी थिइन्। त्यस्तै सफियाले तीन अंक जोडेकी थिइन्। तेस्रो सेटमा पहिलो अंक जोडेको नेपालले २५१५ को जित निकाल्यो। उषाले सर्वाधिक ६ तथा निरुताले पाँच र सरस्वतीले तेस्रो सेटमा दुई अंक जोडेका थिए। चौथो सेटमा लगातार पाँच अंक गुमाएको नेपाल सुरुआतमै २७ ले पछि परेको थियो। अन्तिम समयमा सम्हालिने कोसिस गरे पनि १० अंकले पछि परेको नेपालले १८२५ को नतिजा सुम्पिनु पर्यो। निर्णायक बनेको पाँचौं सेटमा नेपालले पहिलो अंक जोडेको थियो। तर, कजाकस्तानले आठ अंक जोड्दा नेपालले दुई अंक मात्रै बनाउन सक्यो। कोर्ट परिवर्तन गर्नुअघि २८ ले पछि परेको नेपालले पुनरागमनको कोसिस गरे पनि एसियाली भलिबलको पाँचौं बलियो टिमलाई पराजित गर्नसकेन। खेलसँगै सम्हालिँदै गएको कजाकस्तानविरद्ध नेपाल ७१५ मा सीमित भयो। जितसँगै फाइनलमा पुगेको कजाकस्तानले भारतको सामना गर्नेछ। भारत आजै भएको पहिलो सेमिफाइनलमा उज्वेकिस्तानविरुद्ध ३० सेटको जित निकाल्दै फाइनलमा पुगिसकेको छ। असार आठ गतेदेखि सुरु भएको प्रतियोगिताको समूह एबाट क्रमशः भारत र नेपाल समूह विजेता र उपविजेता बन्दै अन्तिम चारमा पुगेका थिए। समूह बीबाट कजाकस्तान र उज्वेकिस्तान क्रमशः विजेता र उपविजेता बन्दै सेमिफाइनलमा आइपुगेका थिए। पराजित नेपालले भोलि तेस्रो स्थानका लागि उज्वेकिस्तानसँग खेल्ने छ। फाइनलमा भारत र कजाकस्तान आइतबार भिड्ने छन्। तस्बिर : सुनिता डंगोल"
वडास्तरीय फुटबल : पोखरा१४ लाई उपाधि,"वडा नम्बर १४ का लागि आशिष कार्की, सिद्धान्त गुरूङ, प्रताप गुरूङ र यामबहादुर श्रेष्ठले गोल गरे। यामबहादुर खेलको म्यान अफ दी म्याच घोषित भए। पोखरा : पोखरा महानगरपालिका खेलकुद विकास समितिद्वारा आयोजित अन्तर वडास्तरीय फुटबल प्रतियोगिताको उपाधि वडा नम्बर १४ ले जितेको छ। पोखरा रङ्गशालामा बिहीबार सम्पन्न फाइनल खेलमा वडा नम्बर १५ लाई ४० गोलान्तरले हराउँदै वडा नम्बर १४ विजयी बनेको हो। वडा नम्बर १४ का लागि आशिष कार्की, सिद्धान्त गुरूङ, प्रताप गुरूङ र यामबहादुर श्रेष्ठले गोल गरे। यामबहादुर खेलको म्यान अफ दी म्याच घोषित भए। विजेता वडा नम्बर १४ ले रु एक लाख ५० हजार पुरस्कार प्राप्त गर्यो। उपविजेता वडा नम्बर १५ ले रु एक लाख प्राप्त गर्यो। वडा नम्बर १४ का आशिष कार्की प्रतियोगिताकै सर्वोत्कृष्ट खेलाडी भइ रु १५ हजार पुरस्कार पाए। त्यस्तै वडा नम्बर १४ कै रामचन्द्र नेपाली उत्कृष्ट गोलरक्षक, निश्चल तुलाचन उत्कृष्ट डिफेन्डर, यामबहादुर श्रेष्ठ उत्कृष्ट मिडफिल्डर र ज्ञानेन्द्र भण्डारी उत्कृष्ट प्रशिक्षक घोषित भए। प्रतियोगितामा वडा नम्बर १५ का विशाल गुरूङ उत्कृष्ट फरवार्ड घोषित भए। उत्कृष्ट खेलाडी र प्रशिक्षकलाई जनही रु पाँच हजार पुरस्कार प्रदान गरिएको छ। विजेता खेलाडी तथा प्रशिक्षकलाई पोखरा महानगरपालिकाका प्रमुख धनराज आचार्यले पुरस्कार वितरण गरे। कास्की जिल्ला फुटबल सङ्घको प्राविधिक सहयोगमा भएको उक्त प्रतियोगितामा पोखरा महानगरपालिकाका ३३ मध्ये ३० वडा सहभागी थिए। रासस"
"चेल्सीविरुद्धको जितसँगै म्यानचेस्टर युनाइटेडले च्याम्पियन्स लिग खेल्ने, लिभरपुलको सम्भावना समाप्त",लन्डन : इङ्लिस प्रिमियर लिगमा बिहीबार राति चेल्सीविरुद्ध ४१ गोलको नतिजामा जित निकालेसँगै म्यानचेस्टर युनाइटेडले आगामी सिजन च्याम्पियन्स लिगमा स्थान सुरक्षित गरेको छ। जारी सिजनको एक खेल बाँकी रहँदा युनाइटेडले शीर्ष चारमा स्थान सुरक्षित गरेको हो। युनाइटेडको मैदान ओल्ड ट्राफोर्डमा छैटौं मिनेटमा क्यासिमिरोले गोल गर्दै घरेलु टिमलाई अग्रता दिलाएका थिए। पहिलो हाफको इन्जुरी समयमा एन्थोनी मार्सियालले गरेको गोलसँगै चेल्सी मध्यान्तरमा २० ले पछि परेको थियो चेल्सीका वेस्ली फोफानाले ७३औं मिनेटमा युनाइटेडका मिडफिल्डर ब्रुनो फर्नान्डेजलाई फाउल गरेपछि घरेलु टिमले पेनाल्टी पाएको थियो। सोही पेनाल्टीको सदुपयोग गर्दै फर्नान्डेजले युनाइटेडको अग्रता ३० मा लम्ब्याए। सम्हालिन नसकेको चेल्सीले चौथो गोल पनि फोफानाकै गल्तीका कारण खाएको थियो। फोफानले सोझै बल फर्नान्डेजलाई दिएका थिए। पेनाल्टी एरिया भित्र रहेका रासफोर्डले फर्नान्डेजको पासमा ट्याप इन गर्दै स्कोरलाइन ४० मा पुर्यागएका थिए। निर्धारित ९० मिनेटको खेल सकिन एक मिनेट बाँकी रहँदा जोआ फेलिक्सले चेल्सीका लागि एक गोल फर्काएका थिए। जितसँगै युनाइटेड ३७ खेलमा ७२ अंकसहित तेस्रो स्थानमा छ। चौथो स्थानको न्युक्यासल युनाइटेडको समान खेलमा ७० अंक छ। शीर्ष स्थानको म्यानचेस्टर सिटीको ८९ र दोस्रो स्थानको आर्सनलको ८१ अंक रहेको छ। पाँचौं स्थानको लिभरपुलको ३७ खेलबाट ६६ अंक छ। सिजनको एक खेल मात्रै बाँकी रहँदा सर्वाधिक तीन अंक लिए पनि लिभरपुलले शीर्ष चारमा स्थान बनाउन सक्ने छैन।
"कृषिपशु बिमा सेवा बन्द, मर्कामा किसान","यता कृषि तथा पशुपन्छी मन्त्रालयसम्बद्ध कर्मचारी भने बिमित किसानको स्पष्ट कागजात प्राप्त नभएको र कम्पनीबाट पारदर्सि रूपमा डकुमेन्ट प्राप्त भएमात्रै अनुदान निकासा गर्ने बताउँछन्। काठमाडौं : मुलुकभर निर्जीवन बिमा कम्पनीहरूले कृषि तथा पशु बिमा सेवा बन्द गरेका छन्। सेवा ठप्प हुँदा किसानहरू बिमा गर्न र दाबी भुक्तानी पाउनबाट वञ्चित भएका छन्। बिमा कम्पनीहरू भने बाँकी अनुदान प्राप्त नभएसम्म सेवा ठप्प गर्ने अडानमा छन्। यता कृषि तथा पशुपन्छी मन्त्रालयसम्बद्ध कर्मचारी भने बिमित किसानको स्पष्ट कागजात प्राप्त नभएको र कम्पनीबाट पारदर्सि रूपमा डकुमेन्ट प्राप्त भएमात्रै अनुदान निकासा गर्ने बताउँछन्। २०६९ सालदेखि सुरू भएको कृषि बिमामा सरकारले २०७० देखि नै बिमाशुल्कमा अनुदान दिँदै आएको हो। सरकारमार्फत शुरुवाती चरणमा ७५ प्रतिशत र पछिल्लो करिब १ वर्षदेखि भने ८० प्रतिशत अनुदानमा कृषि तथा पशु बिमा जारी हुँ आएको छ। तर, सरकारले अनुदान बापतको रकम निकासामा ढिलाइ गर्दा बिमा कम्पनी मारमा परेको गुनासो पटक पटक गर्दै आएका थिए। सञ्चालनमा रहेका १५ निर्जीवन बिमा कम्पनीहरूको छाता संगठन नेपाल बिमक संघले सरकारले अनुदानबापत करिब ३ अर्ब रुपैयाँ बराबरको अनुदान रकम वर्षदिन बित्दा पनि नदिएको भन्दै यही जेठ ७ गतेदेखि सेवा नै ठप्प पारेका हुन्। संघले विज्ञप्ति जारी गर्दै सो सेवा मुलुकभर ठप्प पार्ने निर्णयको उद्घोष गरिसकेको छ। संघका अनुसार माछाको अनुदान रकम २०७७ सालदेखि बाँकी रहेको छ। बाली बिमाको अनुदान रकम ०७८ आश्विनदेखि चैत मसान्तसम्म आशिक दिई हालसम्मको बाँकी रहेको संघको दाबी छ। यस्तै, पशुपन्छी बिमाको अनुदान रकम ०७८ असोजदेखिको बाँकी रहेकाले समग्रमा यो बिमा सेवा दिन असमर्थ भएको संघले जनाएको छ। अनुदान रकम उपलब्ध गराउन नेपाल सरकार कृषि तथा पशुपछि मन्त्रालय कृषि विभागलाई पटकपटक मौखिक तथा लिखित अनुरोध गर्दा समेत हालसम्म प्राप्त नभएको कारणले बिमा कम्पनीहरू अत्यधिक जोखिममा छन्, संघले जारी विज्ञप्तिमा भनिएको छ, सरकारबाट प्राप्त हुनुपर्ने बाँकी किस्ता अनुदान प्राप्त नहुन्जेल कृषिसँग सम्बन्धित सबै बिमाको बिमालेख जारी गर्न र सोसँग सम्बन्धित क्षतिको दाबी भुक्तानी दिन कम्पनीहरू असमर्थ छन्। बिमा कम्पनीको नियामक निकाय नेपाल बिमा प्राधिकरणका कार्यकारी निर्देशक राजुरमण पौडेलले संघले सेवा बन्द गरेपछि कृषि मन्त्रालय सचिवस्तरीय छलफलबाट १०१२ दिनमा समस्यालाई सल्टाउने जनाएका छन्। कृषि तथा पशुपन्छी मनत्रालयका सचिव डा गोविन्दप्रसाद शर्मा खास समस्या उनीहरूबाट समयमै विस्तृत विवरण नआएकाले अनुदान भुक्तानीमा ढिलाइ भएको बताउँछन्। गत सालको हिसाव अझै नमिलेको उनले बताए। विभिन्न कम्पनीले पठाएको किसानको विवरण मिलेको छैन। उहाँहरूले अनलाइन गरेको भनेका छन्। तर, कम्पनीबाट प्राधिकरणमा विवरण आइपुग्दा र मन्त्रालयमा म्यानुअल रेकर्ड पठाउँदा कृषि विभागको मात्रै साढे ९ करोडको हिसावमा १ करोड ६० लाख रुपैयाँ जति फरक परेको छ, सचिव डाशर्माले अन्नपूर्णसँग भने, यस्तो फरक परेको रेकर्ड आएपछि भुक्तानी कसरी हुन्छ ? यसैले यो विवरण स्पष्ट गरेर पठाउने काम प्राधिकरणको हो। यसबारे प्राधिकरणलाई भनेका छौं। ६० हजार किसानको विवरण हेर्न समय लाग्ने उनको भनाइ छ। उनी थप्छन्, यसमाथि विभिन्न बिमा कम्पनीमध्ये केही विवरण बिमा प्राधिकरणमै आएको छैन। गत वर्षकोे चैत मसान्तसम्मको तथ्यांक बल्ल आएको छ। कृषि, बाली बिमाको धेरै समस्या नभएको तर पशुबिमा गरेका थुप्रै किसानको विवरण नमिलेको उनको दाबी छ। कृषि र पशु विभागले गरेका अध्ययनअनुसार ठूलो फर्म भनेर बिमा गरिएको तर नभएको, ऋण प्रयोजनका लागि फर्म नै नभएको नाममा बिमा गरिएको भेटिएको उनले जानकारी दिए। कम्पनीले प्राधिकरणमा पठाएको विवरण कृषि विभाग र कृषि मन्त्रालयलाई पठाउने गरेकोमा केही नमिलेको हुनसक्ने प्राधिकरणका कार्यकारी निर्देशक पौडेलले स्विकार गरे। तर, नमिलेको विवरणलाई कटौती गर्न र बाँकी मिलेको विवरणको बाँकी अनुदान कम्पनीलाई दिन प्रक्रिया अगाडि बढाउन अनुरोध गरेको उनले जनाए। तर, मन्त्रालयले भने एउटाको तथ्यांक नमिलेपछि कसैको पनि अनुदान दिन नमिल्ने भन्दै रोक्दै आएको छ। कार्यकारी निर्देशक पौडेलका अनुसार बिमा कम्पनीलाई सही विवरण पठाउन भनिएको छ। उनले भने, यताबाट अनुदान रकम नपाउने तर किसानबाट दाबी आएपछि दाबी भुक्तानी गर्न कम्पनीसँग नगद नभएपछि अफ्ठेरोमा परेका छन्। खासमा उधारो बिमा गर्न पाइँदैन तर सरकारले गरेको यो अनुदान उधारो बिमा भयो। प्राधिकरणले निित नियम र सहजीकरण गर्ने काम हो। सरकारको कार्यक्रमलाई सघाएको मात्रै हो। यो बिमा अनुदानमा यो समस्या नआउन अब सरकारले सिधै किसान समक्ष पुयाउने नीति लिन जरुरी भएको उनले सुझाए। अहिलेको भन्झटिलो कृषि तथा पशु बिमा वापतको अनुदान सिधै किसान समक्ष पुयाउन मन्त्रालयले गृहकार्य गर्न लागेको सचिव डा शर्माले जानकारी दिए। उनकाअनुसार स्थानीय तहमा बिमा कम्पनीको एजेन्ट राखेर स्थानीय तहको निगरानीमा किसानको फर्म ठीक छ, यसलाई दिन जरुरी छ भनेर स्थानीय तहले प्रमाणिकरण गरेपछि यसको अनुदान किसानकै खातामा पठाउने व्यवस्था गरिने योजना छ। उनी भन्छन्, अर्को वर्षदेखि सुरु गर्न प्राधिकरणलाई सफ्टवेयर तयार गर्न भनेका छौं। यस्तो अनुदान संघिय सरकारले, प्रदेश र स्थानीय तहबाट हुँदा दोहोरो पनि भएको छ। यसलाई प्रणालीमा ल्याउँदा यस्तो समस्या नआउने उनको भनाइ छ।"
थप हवाई रुटबारे नेपाल भारत छलफल जारी,"पोखरा र गौतमबुद्ध अन्तर्राष्ट्रिय विमानस्थल सञ्चालनका लागि नयाँ हवाई रुट स्वीकृतिका लागि वार्ता केन्द्रित काठमाडौं : अन्तर्राष्ट्रिय जहाजको नेपाल छिर्ने हवाई विन्दु (इन्ट्री प्वाइन्ट) थप गर्ने सम्बन्धमा नेपाल र भारतबीच वार्ता भइरहेको छ। संस्कृति, पर्यटन तथा नागरिक उड्डयन मन्त्रालय, नेपाल नागरिक उड्डयन प्राधिकरण र एयरपोर्टस् अथोरिटी अफ इन्डियाका पदाधिकारीबीच भारतमा वार्ता भइरहेको हो। नेपालका तर्फबाट मन्त्रालय सहसचिव बुद्धिसागर लामिछाने, प्राधिकरणका महानिर्देशक प्रदीप अधिकारीसहितको प्राविधिक टोली नयाँ हवाई रुटको सम्बन्धमा भारतसँग सहमतिका लागि वार्तामा रहेको प्राधिकरणले जानकारी दिएको छ। बुधबारदेखि भारतमा जारी वार्तामा बिहीबार पनि छलफल भएको तर निष्कर्षमा पुग्न नसकिएको प्राधिकरण स्रोतले जनाएको छ। यो छलफल मुख्यतया पोखरा र गौतमबुद्ध अन्तर्राष्ट्रिय विमानस्थल सञ्चालनका लागि नयाँ हवाई रुट स्वीकृतिको बारेमा केन्द्रित रहेको स्रोत बताउँछ। यसका लागि भैरहवा, नेपालगञ्ज र वीरगन्जको इन्ट्री प्वाइन्ट स्वीकृतिको सम्बन्धमा भारतसँग छलफल भइरहेको छ। अहिले अन्तर्राष्ट्रिय विमानहरू सिमराबाट मात्रै नेपाल छिर्छन्। यस्तै, भैरहवामा अवतरणका लागि आवश्यक उपकरणमा आधारित अत्याधुनिक प्रणाली (इन्स्टुमेन्ट ल्यान्डिङ सिस्टमआइएलएस) गर्दा भारतीय भूमि (एयर स्पेस) छुने हुँदा यसका लागि भारतसँग साझा सम्झौताको सम्बन्धमा पनि छलफल भइरहेको छ। नेपाल र भारतले प्रयोग गर्न सक्ने गरी कमन युज अफ एयरस्पेशका लागि छलफल भइरहेको स्रोत बताउँछ। धावनमार्गमा जडान गरिएको आइएलएसले खराब मौसम, कम दृश्यता, अँध्यारोको समयमा नै सहजै जहाज अवतरणका लागि मदत गर्छ। आइएलएस प्रयोगमा भारतले असहमति जनाउँदै आइरहेको छ। साथै, पोखरा अन्तर्राष्ट्रिय विमानस्थलमा बाह्य उडान हुन नसकिरहेको अवस्थामा इन्ट्री प्वाइन्ट भैरहवा वा नेपालगंज या अरू गर्ने सम्बन्धमा पनि छलफल भइरहेको छ। योसँगै अन्य प्राविधिक विषयमा छलफल भइरहेको स्रोत बताउँछ। सिमराबाट मात्रै जहाज छिर्दा २० देखि २५ मिनेट बढी लाग्ने र संचालन खर्च बढ्ने हुँदा अन्तर्राष्ट्रिय विमान कम्पनीले चासो नदिएको प्राधिकरणले बताउँदै आएको छ। नेपालले दशकदेखि नै नयाँ हवाई प्रवेश मार्गको विषयमा भारतसँग छलफल गर्दै आएको छ। भैरहवा, महेन्द्रनगर, नेपालगन्ज र जनकपुरको आकाश प्रयोग गरी हवाईमार्ग प्रवेशको लागि भारत सरकारसँग छलफल गर्दै आएको छ। नेपालभारतबीच हुने कुनैपनि किसिमका उच्चस्तरीय भेटवार्तामा नयाँ हवाइमार्गको सम्बन्धमा छलफल हुने गरेको छ। करिब ५ वर्षपछि भइरहेको यो छलफल प्रधानमन्त्री पुष्पकमल दाहालको भ्रमणको केहि समय अघि भएको छ। यस पटकको प्रधानमन्त्रीको भ्रमणमा भारतले महेन्द्रनगरबाट इन्ट्री प्वाइन्टको स्वीकृति दिनसक्ने स्रोत बताउँछ। महेन्द्रनगर हवाई इन्ट्री प्वाइन्टका लागि भारत सकारात्मक रहेको स्रोतको भनाइ छ। तर, सुरक्षाका कारण देखाउँदै भैरहवाका लागि भारत सकारात्मक नभएको पनि बुझिएको छ। प्राधिकरणले भारतीय निकायसँग नयाँ रुटको विषयमा लामो समयदेखि छलफल गर्दै आएको छ। तर, भारतले हालसम्म यो विषयमा निष्कर्षसहितको निर्णय भने दिन सकेको छैन। यसले गर्दा भैरहवा, महेन्द्रनगर, नेपालगन्ज र जनकपुरको आकाश प्रयोग गरी जहाज नेपाल भित्र्याउने सरकारको योजना अलपत्र पर्दै आएको छ।"
किसानलाई कृषि सामग्री,"शाखाबाट अनुदान कार्यक्रमअन्तर्गत मिनी ट्रिलर ६६, प्लास्टिक टनेल ५ सय ६०, ब्याट्री स्प्रेयर १ सय ११ र प्लास्टिक पोखरी १८ थान वितरण गरिएको हो। कार्यक्रमलाई सम्बोधन गर्दै नगरप्रमुख कृष्णप्रसाद सापकोटाले कृषि उत्पादन बढाउँदै व्यवसायीकरणतर्फ जानुपर्नेमा जोड दिए। सिन्धुपाल्चोक : सिन्धुपाल्चोकको चौतारा साँगाचोकगढी नगरपालिकाले स्थानीय किसानलाई आधुनिक कृषि सामग्री हस्तान्तरण गरेको छ। कृषि उत्पादन बढाउने उद्देश्य राखेर ७ सय ५५ थान सामग्री वितरण गरिएको नगरपालिकाको कृषि शाखाले जनाएको छ। शाखाबाट अनुदान कार्यक्रमअन्तर्गत मिनी ट्रिलर ६६, प्लास्टिक टनेल ५ सय ६०, ब्याट्री स्प्रेयर १ सय ११ र प्लास्टिक पोखरी १८ थान वितरण गरिएको हो। कार्यक्रमलाई सम्बोधन गर्दै नगरप्रमुख कृष्णप्रसाद सापकोटाले कृषि उत्पादन बढाउँदै व्यवसायीकरणतर्फ जानुपर्नेमा जोड दिए। यसअघि अनुदानमा आएका सामग्री कृषकले संरक्षण गर्न नसकेको उल्लेख गर्दै नगर प्रमुख सापकोटाले जनताको रगत पसिनाबाट उठेको करबाट कृषि औजार खरिद गरिएका हुनाले हिफाजात गर्न सुझाव दिए। कृषि शाखा प्रमुख रामहरि दाहालका अनुसार चालू आर्थिक वर्षमा मात्रै कृषि औजार तथा सामग्रीका लागि १४ वटै वडामा गरी ६ करोड ५० लाख रुपैयाँको माग भएको थियो।"

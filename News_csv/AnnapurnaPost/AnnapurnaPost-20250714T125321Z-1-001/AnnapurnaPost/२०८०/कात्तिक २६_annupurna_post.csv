शीर्षक,विवरण
दुईडुंगे राजनीति,"हाम्रा नेताहरू भने हिजोको त्यो दुईजिबे्र राजनीतिको धङधङेबाट अझै बाहिर निस्कन सकेका छैनन्। कुनै समय थियो जतिबेला आमनेपाली नागरिक इन्टरनेटको पहुँचमा थिएनन्। आजको जस्तो सबैको हातहातमा इन्टरनेट चलाउने स्मार्टफोन पनि थिएन। भूगोलको विकटता र त्यसलाई छिचोल्ने यातायातको अभाव भएकै कारण देशको सबै भूभागमा पत्रपत्रिका, रेडियो, टेलिभिजन जस्ता सूचनाका स्रोत पनि पर्याप्त थिएनन्। देशविदेशमा आज के भइरहेको छ भन्ने थाहा पाउन महिनांै मात्र होइन, कुनै बेला त वर्षौंसम्म पनि कुर्न पथ्र्यो। सूचनाको कमीकै कारण सही र गलत छुट्ट्याउन सक्ने अवस्था अधिकांश नागरिकको थिएन। त्यसैले चुपचाप अरूको कुरा मान्नु वा पत्याउनुको विकल्प थिएन। राजनीतिक अज्ञानताले पराकाष्टा नाघेको थियो। देश एक प्रकारले ढुंगे युगमा थियोभन्दा फरक नपर्ला। तर, झुटको खेती गर्न बानी परेका हाम्रा राजनीतिकर्मीहरूलाई भने देशको त्यही दुरावस्था नै दुईजिब्रे राजनीति गर्ने मलिलो माटो भइदियो। देशमा भर्खरै प्रजातन्त्र पुनस्र्थापना भएको थियो। यसले नागरिकमा नयाँ आशा र उमंग भरेको थियो। अब त देश समृद्ध होला र हाम्रा दुःखका दिन पनि जालान भन्ने विश्वास उनीहरूमा पलाएको थियो। यो विश्वास २०४८ सालको आमनिर्वाचनमा नेपाली कांग्रेसलाई प्राप्त बहुमतका रूपमा व्यक्त भएको पनि थियो। तर, नेताहरूमा दिन प्रतिदिन बढ्दै गएको सत्ता लिप्सा र व्यक्तिगत स्वार्थले जनविश्वासको कदर हुन सकेन। हिजो पञ्चायतविरुद्ध नारा घन्काउँदै गर्दा नागरिक सामु गरिएका प्रतिबद्धताहरू बहुदलपछि गुमनाम हुँदै गए। व्यक्ति त तिनै थिए तर जिब्रो फेरिएको थियो। हामी साथमा छौं त भन्दै थिए तर प्रतिपल नागरिकको माझबाट टाढा हुँदै थिए। विगतमा सँगै छाक काट्नेहरू वर्तमानमा एउटा राजा त अर्को रैतीमा परिणत हुँदै थिए। प्रजातन्त्र पुनस्र्थापना भएको झन्डै दुई दशकपछि नेपाली नागरिकले फेरि एकपटक अर्को परिवर्तन देख्न पाए। २०६५ जेठ १५ गतेका दिन देश संघीय लोकतान्त्रिक गणतन्त्रमा प्रवेश गरेको घोषणा गरियो। फेरि एकपटक नागरिकमा मरिसकेको आशा ब्युँझिएको थियो। सपनाहरू चलायमान भएका थिएँ। आफूले भोग्न नपाइसकेका तर ठूलो चर्चा कमाएर आएका नयाँ नेताहरूप्रति नागरिकको अपेक्षा पनि ठूलै थियो। हाम्रै चुलाचौकादेखि उठेर आएका हुनाले यिनले त पक्कै झुक्याउँदैनन् भन्नेमा उनीहरू विश्वस्त थिए। दुर्भाग्य, खुला राजनीतिमा आउनुअघि नै नयाँ नेताहरू पनि जिब्रो चपाउन सिपालु भइसकेको नागरिकले पत्तो पाउनै सकेनन्। एउटै विषय र एजेन्डामा स्थानअनुसार फरकफरक कुरा गर्ने पुराना नेताहरूको तकनीकी उनीहरू पनि पछ्याउँदै थिए। एकैदिन एकै जिल्लाको दुई तीन स्थानसम्म सम्बोधन गर्न भ्याउने उनीहरू ती सबै स्थानमा यो क्षेत्रको सम्पूर्ण अधिकार तपाईंहरूबाहेक अरूमा जानै सक्दैन भनेर घोषणा गरिदिन्थे। उनीहरू जहाँजहाँ जान्थे, त्यहाँत्यहाँ यो देशलाई खानेकुरा झैं भाग लगाउँदै जान्थे। उनीहरू जे बोल्थे, त्यसले नागरिक बीचमा मनमुटाव उत्पन्न गराउने विषको काम गथ्र्यो। वर्षौंदेखि मिलेर बसेका नेपाली नागरिकलाई कैले के त कैले केको नाममा भिन्न देखाएर यो देशको राष्ट्रियता टुक्राटुक्रा पार्न उनीहरू सधैं लालायित भइरहे। यसरी नै नेताहरूको दोकान चल्दै गयो। तर, नागरिकमा भने यसले विस्तारै मतभिन्नता र विभिन्नताको झिल्को सल्काउँदै थियो। आज देशमा ७६२ प्रतिशत नागरिक साक्षर छन्। कुल जनसंख्याको करिब ९३ प्रतिशत इन्टरनेटको पहुँचमा छन्। इन्टरनेटमा पनि सूचनाको द्रुत स्रोतका रूपमा चिनिएको फेसबुक प्रयोगकर्ता त्यति नै छ। यो सबैले नागरिकको चेतनास्तर धेरै माथि उठाइदिएको छ। अब नेपाली नागरिक तीन दशकअघि जस्तो कमजोर र निरीह छैनन्। राष्ट्रिय राजनीति भित्रको दाउपेच, चलखेल, झुटजस्ता भित्री कुरा बुझ्न अब नागरिकलाई गाह्रो छैन। कुनै नेता चाहे ती पुराना हुन् या नयाँ, उनीहरूको कृत्रिम मिठो बोलीमा अब उनीहरू लटपटिनेवाला छैनन्। राष्ट्रिय राजनीतिभित्रको दाउपेच, चलखेल, झुटजस्ता भित्री कुरा बुझ्न अब नागरिकलाई गाह्रो छैन। कुनै नेता चाहे ती पुराना हुन् या नयाँ, उनीहरूको कृत्रिम मिठो बोलीमा अब उनीहरू लट्पटिनेवाला छैनन्। आजका नागरिक राजनीतिक रूपमा सचेत नागरिक हुन्। तर, हाम्रा नेता भने हिजोको त्यो दुईजिबे्र राजनीतिको धङधङेबाट अझै बाहिर निस्कन सकेका छैनन्। अझै पनि नेताहरू हिजोको जस्तै आफ्नो द्वैध चरित्रबाट नागरिकलाई झुक्याउने कोसिस गरिरहेका छन्। उनीहरू अझै पनि नेपाली नागरिक सीधा छन्, जे भने पनि पत्याउँछन् भन्ने ठान्छन्। त्यही भएर होला स्वदेशमा गेरु वस्त्र र मूर्तिको विरोध गरी नथाक्नेहरू देश बाहिर त्यही गेरु र रुद्राक्षमा सजिएर मूर्ति अगाडि लम्पसारिन्छन्। कुनै समय संसद्मा ठूलो गडगडाहटका साथ चुच्चे नक्सा पारित गर्नेहरू त्यसको अन्तर्राष्ट्रिय मान्यता जुटाउने सवालमा आफैं स्खलित भइदिन्छन्। कुनै देशसँग गरिएको दुईपक्षीय सम्झौतामाथि पुनः गरिएको एकपक्षीय व्याख्यात्मक टिप्पणी नै सर्वमान्य हो भनी नागरिक झुक्याउनेहरू पनि यहाँ कमी छैनन्। आज पनि नेता नागरिक अघि झुट बोलिरहन्छन्, नागरिक ताली पड्काइरहन्छन्। नेता विज्ञापन फलाकिरहन्छन्, नागरिक भाषण ठानिरहन्छन्। बडो दुःखका साथ भन्नुपर्छ आज एउटा नेपालीलाई आफ्नोभन्दा फरक अनुहार भएको अर्को नेपाली मन पर्दैन। कछाड बेर्नेलाई धोती मनपर्दैन, धोती बेर्नेलाई दौरा सुरुवाल मन पर्दैन। हिजो सँगै खैंजडी नाँच्नेहरूको आज गहिरो छुटानाम भएको छ। मादल बजाउने र च्याब्रुङ बजाउनेको मित्रता टुटेको छ। ढोलक र धिमेको सुर जति कसे पनि मिल्न छाडेको छ। यसैको विस्तारका रूपमा आज देशमा हरेक जात र थरभित्र आआफ्नै हित समूहहरू खोल्ने प्रतिस्पर्धा चलिराखेको छ। यसले नेपालीनेपाली बीचमा अझ फाटो ल्याउने हो कि भन्ने शंकालाई कुनै हालतमा नकार्न सकिँदैन। राष्ट्रिय एकता र अखण्डताका लागि त झन् यो शुभ संकेत हुँदै होइन। जनजन बीचको यो तिक्तताको प्रमुख कारण त नेपाली राजनीतिलाई अगुवाइ गर्ने हाम्रै नेताहरूको निजी स्वार्थ र दोहोरो चरित्र नै हैन र ? संसारमा हर एक मानिस दोस्रोभन्दा भिन्न छ। हर एक जात अर्कोभन्दा फरक छ। हर लिंग आफैंमा विशिष्ट छ। फरक वा भिन्नता लौकिक विषय हुँदै होइन। यो त मानिसको हैसियतभन्दा परको प्राकृतिक विशेषता हो। तर, यही प्राकृतिक भिन्नतालाई नै मुद्दा बनाएर नागरिक बीचको भावनात्मक सम्बन्धमा खेल्न खोज्ने दुईजिब्रे प्रवृत्तिचाहिँ अत्यन्त गलत हो।"
नेपाल एकीकरणमा हिलिहाङ,"नेपाल एकीकरणका अभियन्ता बडामहाराजधिराज पृथ्वीनारायण शाहका समकालीन हुन् तत्कालीन लिम्बुवानका अन्तिम राजा हिलिङ योङहाङ। दुवै राजाको साझा सोच नै विशाल नेपालको परिकल्पना हो। तर, आपसमा १७औं पटकसम्मयुद्ध भयो। त्यसपछि सम्झौता गर्ने निर्णय गरेर १८३१ सालमा गोर्खाली र लिम्बुबीच ऐतिहासिक दूरदर्शी सम्झौता भयो। परिणाम, वर्तमान नेपालको नक्सा कोरिन सफल भयो। जसमा हाङ हिलिहाङ योङहाङले सहजीकरण गरेका थिए। जुन सम्झौतामा पाँचबुँदे अकाट्यकालजयी मेलमिलाव गरी गोर्खालाई केन्द्रीय सरकार मान्ने र गोर्खाली शाहलाई दाजु र लिम्बुवान (हिलिहाङका सन्तान) लाई भाइ मान्ने गरी सुनपानी बाचा गरेका थिए। विशाल नेपालको परिकल्पनासहित यो सहमति अगाडि बढाउन दुवै सेनाद्वारा तयार भएका थिए। यसरी छिमेकी मुलुकहरू तिब्बत र सिक्खिमलगायतको सम्भावित आक्रमणलाई रोक्न संयुक्त सैन्य दस्ता खडा गरी लड्ने निर्णय गरेका थिए। जुन सम्झौता भएपश्चात् विशाल अधिराज्य नेपालको नक्सा बनाएका राष्ट्र निर्माता योद्धाहरूको स्मरण गर्दै जानु र लानु, सारा नेपालीको कर्तव्य र अधिकार हो भन्ने बुझ्न सके सुनमा सुगन्ध हुनेछ। सार्वभौम राष्ट्र स्वतन्त्र राज्य र विशाल नेपाल देश बन्न र बनाउन विभिन्न कालखण्डमा विभिन्न पर्व तथा कोतपर्व नभएका होइनन्। जुन कोतपर्वहरूमा बहुुभाषिक, बहुधार्मिक र बहुसांकृतिक सम्बोधन गराउन थुप्रै योद्धहरूले सहादत प्राप्त गरेका थिए। उनै प्रत्येक योद्धाहरूको इतिहास खोतल्नु र पुस्ता हस्तान्तरण गर्दै बुझाउँदै जानु र लानु तथा स्मृति गान गर्दै एक कालखण्डको पुनःताजकी नै इतिहास हो। तर, कुन इतिहास महत्वपूर्ण र सम्झन लायक छ त ! यतिबेला हामी हिलिहाङको २९७औं जन्मजयन्ती मनाइरहेका छौं। इतिहाससँगै जोडिएर आउने सभ्यता, संस्कार संस्कृतिहरू जोगेर्ना गर्ने भाइचारा हिसाबले राज्यले हेरिनु हुँदैन। तब मात्र देश सिमाना सुरक्षित मुलुक अखण्डता र राज्यका फूलबारी ढकमक्क फुल्न, फल्न र सुगन्ध दिई हराभरा हुन सक्छ। दुवै राजा पृथ्वीनारायण शाह र हिलिहाङ योङहाङ नेपालका एकताका प्रतीक हुन्। दुवैले दूरदर्शी सम्झौता गरी सारा नेपालीलाई नासोका रूपमा छाडेर गए। नेपाल एकीकरणका क्रममा ससाना राजा महाराजा र उनीहरूद्वारा चलाएका टुक्रे राज्यहरूलाई राजनीतिक, रणनीतिक र कूटनीतिकद्वारा साना ठूला खेस्रा सम्झौता गर्ने सेनकालीनवाट सुरु गरी पूर्वपश्चिम, उत्तरदक्षिण गाभे। विशाल नेपालको परिकल्पना अभियान सफल पारेका थिए। नेपालको इतिहासमा शाहका गाथाहरू सबै नेपालीले शिरोधार गर्नै पर्छ। उनले परिकल्पना नगरेको भए आजसम्म टुक्रे राज्यहरू यथावत् रहन्थे सायद। नेपालको इतिहासमा धेरै सम्झौता भए। तर, गोर्खालीलिम्बुवान बीचको सम्झौता लालमोहर एक कालखण्डको एक ऐतिहासिक एवं कालजयी दस्तावेज बनेर बसेको छ। त्यो सम्झौतापत्र लालमोहर, ताम्रपत्र धेरै लेखर पुस्तकमा पढ्न र देख्न सकिन्छ। ती यस्ता दस्तावेज राज्य र समाजका लागि सम्पत्तिका रूपमा ग्रहण गर्नुपर्छ। इतिहास भनेको एक जिउँदो दस्तावेज हो। सहअस्तित्वको प्रमाण र जिउने आधार हो र चिनारीको माध्यम हो। त्यसकारण सबैले आआफ्नो इतिहास लेख्नु, देख्नु र बुझ्नुपर्छ। अन्यको जातिको अगाडि जिउँदो सहिद भएर एकपटक मात्र होइन, पटकपटक मरिरहनु पर्छ। त्यसैले हरेक जातिको इतिहास भनेको अनुशासनको कडी हो, विद्यान हो अनिसंविधान हो। देश, भूगोल र राज्यभित्र रहेका सबै जनतालाई उनको इतिहासवारे बुझ्ने र जान्ने अधिकार पनि हो। बहुजाति, बहुभाषी र बहुसंस्कृतिलाई एकसुत्र एकै मालामा बाँधिने माध्यम र आधार एकीकरणसँगै वडामहाराज पृथ्वीनारायण र हिलिहाङबीचको सम्झौता नै हो। राष्ट्रनिर्माता पृथ्वीनारायणर हिलिहाङबीचको दूरदर्शी अभियानलाई सदैव नेपालीले सगौरव सम्झनुपर्ने हुन्छ। सयौं टुक्रे राजाहरू एकीकरण गराउने ठूलो भूमिकालाई नजर अन्दाज गर्नुपर्छ। जुन पृथ्वीनारायण शाहको अभियानमा साथमा साथ, हातमा हात र काँधमाकाँध नथापेको भए सायद विशाल अधिराज्य नेपालको परिकल्पना अधुरो रहने थियो। पृथ्वीनारायण र हिलिहाङ अन्य राजाभन्दा पृथक हिसावले राज्य निर्माणको अभियानमा लागेका थिए। उनीहरूले एक ऐतिहासिक र कालजयी सम्झौता गर्न दूरदर्शीता देखाएकै हुन्। दुवैलाई राष्ट्र निर्माताको रूपमा मानेर जानु र लानु नेपालीको कर्तव्य र अधिकार हुन आउँछ। जिउँदो इतिहासका पात्रहरूको तत्कालीन उनीहरूको दरबार पुरातात्विक हिसावले तेरो मेरो नभनी साझा हिसावले राज्यले सम्बोधन, संरक्षण र प्रवद्र्धन गर्नुपर्छ। जसरी बडामहाराजधिराज पृथ्वीनाराणको गोर्खास्थित दरवारलाई पुरातात्विक, ऐतिहासिक र विश्वसम्पदा सूचीमा सूचीकृत राज्यले गराए जसरी नै उनका समकालीन हिलिहाङको दरबार पनि बराबरी हिसाबले हेरिनुपर्छ। यसो गरेमात्र सबै नेपाली एकै फूलबारी भएर ढकमक फुल्न, फल्न र मिठो सुगन्ध वास्ना दिएर बाँच्न पाउनेछन्। यसैगरी देश, मुलुक र राज्य समृद्ध नेपाल सुखी नेपाली बनी देश विकास र राज्यले निकास पाउने छ। हिलिहाङ दरबार पाँचथर जिल्लाको उत्तर पश्चिममा तमोर कावेली नदीको आडमा छ। हिलिहाङ गाउँपालिका उनै हाङ हिलिहाङ योङहाङ राजाको स्मृतिमा बनाइएको गाउँपालिका हो। दरवार समुद्र सतहबाट करिव १४१५ सय उचाइमा छ। यस दरबारवाट सगरमाथा, कञ्चनजंगा पाथिभरा (मुकुम्लुङ) मन्दिर, मधेसका समतल फाँटहरू दृश्यावलोकन गर्र्न सकिन्छ। पर्यटकीय हिसाबले अत्यन्तै सम्भावना बोकेर बसेको हिलिहाङ दरबार पूर्वाञ्चलकै एक नमुना र सम्भाव्य पर्यटकीय स्थल हो। पर्यटकीय हिसावले मात्र नभएर ऐतिहासिक विशेषता बोकेको यो पुरातात्विक सम्पदा र कुनै कालखण्डको जिउँदो इतिहास भएकाले अध्ययनअनुसन्धानको केन्द्र पनि हो। इतिहासबिनाको देश र सभ्यताबिनाको मानव सदैव, अपूर्ण र अधुरो हुनेछ। त्यसकारण राज्यभित्रका सबै जाति, वर्ग र समुदायसँग जोडिएर बसेका सबै पुरातात्विक महत्वका दरबार, मठमन्दिर र सम्पदाबीच काखा र पाखा गर्नुहुन्न। सोही मान्यता र सिद्धान्तलाई अंगीकार गर्दै हिलिहाङ फाउन्डेसन यसका लागि जोडदार माग गर्दै आएको छ। करिब २५० वर्षपछि राज्यद्वारा सम्बोधन भई इतिहास पुनःताजकी गर्ने संघ, प्रदेश र स्थानिय तहद्वारा बजेट विनियोजन भई हिलिहाङ प्रवेशद्वारसहित हिलिहाङ संग्रहालय सम्पन्न भइसकेको छ। केन्द्रीय सरकारकै बजेटमा विशाल हिलिहाङ दरवार धमाधम बन्दैछ जुन अति सहरानीय पक्ष हो।  लिम्बु हिलिहाङ फाउन्डेसन काठमाडौंका अध्यक्ष छन्।"
रंगशाला बन्ने आशा पलायो,"चितवन : दुई वर्षभन्दा लामो समयदेखि अलपत्र परेको गौतमबुद्ध क्रिकेट रंगशालाको निर्माणले गति लिने भएको छ। निर्माणको जिम्मा लिएको धुर्मुस सुन्तली फाउन्डेसनले ऋण लागेर निर्माण अघि बढाउन नसकेपछि रोकिएको रंगशाला राज्यका तीनै तहका सरकारले मिलेर बनाउने भएका हुन्। भरतपुर महानगरपालिकाको सक्रियतामा बागमती प्रदेश सरकारले निर्माणमा सहकार्य गर्ने निर्णय गरेको केही दिनमै संघीय सरकारले पनि गौरवको आयोजनाका रुपमा निर्माण अघि बढाउने भएको हो। बजेटको सुनिश्चितता नहुँदा रोकिएको रंगशाला निर्माणलाई भरतपुर महानगरपालिका, बागमती प्रदेश सरकार र संघीय सरकारले चासोका साथ हेरेका छन्। प्रदेश सरकार र भरतपुर महानगरको समन्वयमा प्रदेश सरकारको ७० प्रतिशत र भरतपुर महानगरपालिकाको ३० प्रतिशत आर्थिक सहयोगमा निर्माण प्रक्रिया सुरु गर्न लागिएको हो। पहिलो चरणमा प्यारापिट र पिच निर्माणका लागि ७० करोड लाग्ने अनुमान छ। सुरुवातमा यसैको काम हुनेछ। रंगशाला निर्माणले गति लिन लागेको भन्दै भरतपुरका नवराज सुवेदीले क्रिकेटको विकासमा कोसेढुंगा सावित हुने बताए। झाँडी, खिया लागेको रड अनि अलपत्र रंगशाला देख्दा मनै अमिलो बनाउँछ, उनले भने, नेपालले क्रिकेटमा गरेको प्रगतिमा भरतपुर महानगरपालिकाको नेतृत्वमा बागमती सरकार र केन्द्र सरकारले पनि सहयोग गर्ने भएपछि क्रिकेटमा नयाँ आयाम आउँछ भन्ने लागेको छ। धुर्मुससुन्तली फाउन्डेसनले ऋण लागेका कारण बनाउन नसक्ने भन्दै हात उठाएपछि काम ठप्प भएको छ। निर्माणमा संलग्न फाउन्डेसनका अनुसार ३५ प्रतिशत काम भएको छ। रंगशालाका ६ ब्लक रहेको प्यारापिटमध्ये चारवटाको पहिलो चरणको काम सकिएको छ। सरासर काम भएको भए खेल यही रंगशालामा हुन सक्थ्यो। दर्शक सुविधा सम्पन्न प्यारापिटमा बसेर खेलको मज्जा लिन पाउँथे। तर, काम रोकिएपछि रंगशाला झाडीमा परिणत भएको छ। रंगशालाको निर्माण रोकिनुअघि करिब तीन हजार क्षमताको प्यारापिटसमेत निर्माण भइसकेको छ। अन्य प्यारापिट निर्माणका लागि बनाइएका पिलरहरूमा खिया लागेका छन्। फलाममा खिया लागेर कामै नलाग्ने अवस्थामा पुग्न लागेका छन्। घाँस रोपिएको मैदान अहिले झाडीले भरिएको छ। भरतपुर महानगरपालिकाले तयार पारेको पहिलो चरणको लागत अनुमानको प्रस्ताव अनुसार चाँडै नै काम सुरु गरिने भएको छ। महानगरपालिकाले पहिलो चरणमा १० हजार दर्शक अट्ने प्यारापिटसहित पिच र मैदान निर्माणको काम गर्ने निर्णय गरेको छ। भरतपुर महानगरपालिका प्रमुख रेणु दाहालले रोकिएको काम अघि बढ्नेमा ढुक्क भएको बताइन्। निर्माण प्रक्रिया अघि बढाउन बजेट ल्याउन पहल गयौं। केन्द्र र बागमती प्रदेश सरकारले नै निर्णय गरेपछि धेरै खुसी छौं, उनले भनिन्, चरणवद्ध रुपमा काम अघि बढाउन समझदारी भएको छ। नेपाल सरकारले जिम्मा लिएपछि रोकिएको रंगशाला गुरुयोजना अनुसार अघि बढ्छ भन्नेमा ढुक्क छौं। अलपत्र रंगशालाको काम बागमती प्रदेश सरकार र भरतपुर महानगरपालिकाको संयुक्त लगानीमा लागत साझेदारीमा गर्ने सहमति भएको छ। प्रदेश सरकारले ७० प्रतिशत र भरतपुर महानगरपालिकाले ३० प्रतिशत लागत साझेदारीमा रंगशालाको काम अघि बढाउने निर्णय भएको हो। भरतपुर महानगरपालिकाले पहिलो चरणमा गर्नुपर्ने कामका लागि तयार गरेको लागत अनुमान ७५ करोड बराबरको छ। यस्तै संघीय सरकारले पनि रंगशालालाई राष्ट्रिय गौरवको आयोजनाका रुपमा अघि बढाउने निर्णय गरेको छ। भरतपुरको मात्रै होइन, देशकै गौरवको आयोजना हो। तीनै तहको सरकारले अपनत्व लिएपछि यसले सार्थकता पाउनेमा ढुक्क भएको छु, भरतपुर महानगरपालिकाका प्रमुख प्रशासकीय अधिकृत नरेन्द्रकुमार रानाले भने, राष्ट्रिय गौरवकै रुपमा अघि बढ्ने भएपछि अब रंगशाला निर्माणले पूर्णता पाउनेमा कुनै शंका रहेन। यो हामी सबैका लागी खुसीको कुरा हो। धुर्मुससुन्तली फाउन्डेसन र भरतपुर महानगरपालिकाबीच २०७५ माघ १६ गते भरतपुर१५ मा अन्तर्राष्ट्रिय मापदण्डको रंगशाला निर्माण गर्ने सम्झौता भएको थियो। रंगशाला निर्माणको नेतृत्व लिएको धुर्मुससुन्तली फाउन्डेसनले आर्थिक सहयोग जुटाउन नसकेपछि रंगशाला अलपत्र परेको थियो। तीन अर्ब खर्च हुने अनुमान गरिएको रंगशाला निर्माणमा अहिलेसम्म ५४ करोड ६२ लाख २१ हजार रुपैयाँ खर्च भइसकेको धुर्मुससुन्तली फाउन्डेसनको दाबी छ। तर, अहिलेसम्म भौतिक पूर्वाधारको काम भने ३५ प्रतिशत मात्रै सकिएको छ।"
महिला टि२० शृङ्खला खेल्न नेपाली टोली हङकङ प्रस्थान,"काठमाडौं : हङकङमा आयोजना हुने चार देश सम्मिलित महिला टिट्वान्टी शृङ्खला खेल्न नेपाली राष्ट्रिय महिला क्रिकेट टोली आज प्रस्थान गरेको छ । कात्तिक २९ देखि मङ्सिर ३ गतेसम्म सञ्चालन हुने उक्त शृङ्खलामा विभिन्न चार टोलीले प्रतिस्पर्धा गर्नेछन् । जसमा आयोजक हङ्कङसहित नेपाल, ताञ्जेनिया र जापान छन् । शृङ्खलाको पहिलो खेलमा नेपालले यही कात्तिक २९ गते भाइटिकाको दिन ताञ्जेनियासँग खेल्नेछ । त्यसैगरी नेपालले कात्तिक ३० मा आयोजक हङकङसँग खेल्नेछ भने आगामी मङ्सिर २ गते जापानसँग खेल्नेछ । शीर्ष दुई टोलीले उपाधिका लागि मङ्सिर ३ गते खेल्नेछन् । त्यस्तै तेस्रो स्थानको भिडन्त पनि सोही दिन हुनेछ । उक्त शृङ्खलाका सबै खेल हङकङ क्रिकेट क्लबको मैदानमा हुनेछ । नेपाली टोलीमा कप्तान इन्दु वर्मासहित उपकप्तान विन्दु रावल, रुविना क्षेत्री, सीता रानामगर, खुशी डङ्गोल, सोमु विष्ट, सङ्गीता राई, कञ्चन श्रेष्ठ, सोनी पाख्रिन, पुजा महतो, रोमा थापा, काजोल श्रेष्ठ, सम्झना खड्का र रुवि पोदार छन् ।  रासस"
मधुवन मेयरकप फूटबलको उपाधी बाँसगढीलाई,"गुलरिया : बर्दियाको मधुवन नगरपालिकाद्वारा आयोजित बर्दिया अन्तपालिकास्तरीय मेयर कपको उपाधी बाँसगढी नगरपालिकाले चुमेको छ । आयोजक मधुवन नगरपालिकालाई पेनाल्टी सुट आउटमा ३२ गोल अन्तरले पराजितगर्दै उपाधी चुमेको हो । अन्तरपालिकास्तरीय पुरुष फुटबल प्रतियोगितामा जिल्लाका ८ वटा पालिका सहभागी रहेको आयोजकले जनाएको छ । प्रतिस्पर्धामा उपाधी विजेता पालिकाले १ लाख ११ हजार १ सय रुपैयाँ ट्रफी,मेडल तथा प्रमाण पत्र प्राप्त गरेका छन् । उपविजेता टीमलाई ५५ हजार ५ सय ५५ रुपैयाँ ट्रफी,प्रमाण पत्र एवम् मेडल हस्तान्तरण गरिएको छ ।"
चाडबाडमै किन मौलाउँछ तस्करी ?,"जनकपुरधाम : बिहान ३ बजेदेखि ५ बजेसम्म जनकपुरका गल्लीहरूमा तिव्र गतिमा मोटरसाइकल हुँइकिन्छन्। नाकमुख मास्क वा गम्छाले छोपेर आफ्नै धुनमा हुँइकिने चालकहरू कम्तीमा पनि ६ देखि १० जनासम्मको समूहमा हुन्छन््। भारतीय र नेपाली नम्बर प्लेटका यी मोटरसाइकलमा जुटका बोराहरूमा निकै भारी र ठूलो परिमाणमा सामानहरू लोड गरिएको हुन्छ। कतिपय मोटरसाइकलमा सामानको मात्रा यति धेरै हुन्छ कि चलाउने व्यक्ति उभिएरै मोटरसाइकल कुदाइराखेको हुन्छ। एकाबिहानै मोटरसाइकलको ओहोरदोहोरले अशान्त हुने गरेको वातावरण बिहानीको किरणले उज्यालो छर्नु अगावै शान्त हुन्छ। यसरी अँध्यारोको मौका छोपी सामान ओसारपसार गर्नेहरू अरु कोही नभइ तस्करहरू हुन्। दसैंं, तिहार र चाडवाडका बेला अहिले जनकपुरसहित सिमावर्ती नेपाली बजारहरूमा तस्करहरूको गतिविधि निकै बढेको छ। तर, यसको नियन्त्रणका लागि सीमा क्षेत्रमा खटिएका सशस्त्र र नेपाल प्रहरी भने चुपचाप छन्। नुनदेखि सुनसम्म तस्करी हुने नेपालभारत सीमाक्षेत्रबाट अहिले चाडबाडको मौका छोपी विशेषगरी चिनी, प्याज, आलु, तेल, लागू औषध, इलोक्ट्रोनिक्सका सामान र लताकपडाहरूको तस्करी व्यापक मात्रामा भइरहेको छ। जनकपुर बजारमा मात्रै अधिकांश खुद्रे पसल तस्करहरूबाटै खरिद गरिएका सामानहरूको भरमा चलेका छन्। त्यसैगरी सीमावर्ती बजारहरूमा पनि तस्करहरूकै बोलबाला छ। तर, प्रहरीले भने बेलाबेलामा थोर बहुत सामान नियन्त्रणमा लिनु बाहेक तस्करी रोक्न खासै कुनै प्रयास नगरेको देखिन्छ। तस्करीका सामानहरूको प्रयोग बढेपछि भन्सार तिरेर सरसामान ल्याउने र व्यापार गर्ने जनकपुरका व्यापारीहरूसमेत मारमा परेको उद्योग वाणिज्य संघ जनकपुरका अध्यक्ष जितेन्द्र महासेठ बताउँछन्। तस्करीका सामानहरूले गर्दा स्थानीय व्यापारमा निकै प्रभाव परेको छ। लाखौं राजश्व तिरेर हामी व्यापारीहरूले ल्याउने लत्ताकपडा उचित मूल्यमा बिक्री नहुने र त्यही तस्करीको सामान खरिद बिक्री हुने गरेको अवस्था छ, महासेठ भन्छन््, हामी व्यापारीहरूले तस्करी नियन्त्रणका लागि हो हल्ला गरेपछि र प्रशासनमाथि दबाब बनाएपछि केही दिनका लागि सुरक्षा व्यवस्था कडा पारिन्छ तर, तपाईंलार्ई थाहै छ यहाँँ सरकारी संयन्त्र कसरी चलेको छ। केही दिन तस्करी रोक्ने नाटक गरिए पनि फेरी लाइन दिइन्छ र तस्करहरू निर्वाध रूपमा काम गर्न थाल्छन्। धनुषा जिल्लामा रहेका केही नामूद तस्करहरूसँग प्रहरीको विशेष साटगाँठ रहेको आरोप लाग्दै आएको छ। तीन दिन अगाडि मात्रै तस्करीलगायत कार्य क्षेत्रमा देखिएको विभिन्न त्रृटिहरूका कारण धनुषाका तीन प्रमुख नाकाका सशस्त्र प्रहरी प्रमुखहरूलार्ई अनुसन्धानका लागि भन्दै विभागमा तानिएको हो। तराई मधेसमा बढ्दो तस्करीसम्बन्धी विषयमा छानबिन गर्नका लागि सशस्त्र प्रहरी बल प्रधान कार्यालयबाट प्रहरी उपरीक्षक भानुभक्त लम्सालको कमाण्डमा खटिएको टोलीले जिल्लाको महिनाथपुर प्रस्तावित गुल्मका डीएसपी प्रेमसागर विष्ट, बिओपी धनौजीका प्रमुख रविन्द्र भट्ट र बिओपी डेवडिहाका प्रमुख प्रेम विष्टलार्ई अनुसन्धानका लागि भन्दै विभागमा तानेको धनुषाका सशस्त्र प्रहरी बल उपरीक्षक दिनेश मल्लले पुष्टि गरेका छन्। मल्ल भन्छन््, तस्करी नियन्त्रणका लागि हामीले दिनरात प्रयास गरेकै छौं तर, यहाँँ यति धेरै चोरबाटोहरू छन् कि सबैलार्ई निगरानी गर्न हामीसँग पर्याप्त जनशक्ति पनि छैन। तर, पनि सशस्त्र प्रहरीले सक्दो प्रयास गरेको छ। प्रहरीभित्रै तस्करका सुराकीहरू भएका कारणले पनि तस्करी नियन्त्रण गर्न चुनौती थपिएको एक प्रहरीले नाम नखुलाउने सर्तमा बताए। अहिले सशस्त्र प्रहरीलार्ई सिभिल ड्रेसमा अनुगमन गर्न रोक लगाइएको छ। बर्दीमा छापा हान्न वा निगरानी गर्न जाँदा प्रहरी निस्कनु अगावै तस्करलार्ई खबर पुग्छ यहाँँ आफैंंभित्रका केही व्यक्तिहरूको गलत मनसायले पनि निकै समस्या भएको छ।"
रंगशाला बन्ने आशा पलायो,"चितवन : दुई वर्षभन्दा लामो समयदेखि अलपत्र परेको गौतमबुद्ध क्रिकेट रंगशालाको निर्माणले गति लिने भएको छ। निर्माणको जिम्मा लिएको धुर्मुस सुन्तली फाउन्डेसनले ऋण लागेर निर्माण अघि बढाउन नसकेपछि रोकिएको रंगशाला राज्यका तीनै तहका सरकारले मिलेर बनाउने भएका हुन्। भरतपुर महानगरपालिकाको सक्रियतामा बागमती प्रदेश सरकारले निर्माणमा सहकार्य गर्ने निर्णय गरेको केही दिनमै संघीय सरकारले पनि गौरवको आयोजनाका रुपमा निर्माण अघि बढाउने भएको हो। बजेटको सुनिश्चितता नहुँदा रोकिएको रंगशाला निर्माणलाई भरतपुर महानगरपालिका, बागमती प्रदेश सरकार र संघीय सरकारले चासोका साथ हेरेका छन्। प्रदेश सरकार र भरतपुर महानगरको समन्वयमा प्रदेश सरकारको ७० प्रतिशत र भरतपुर महानगरपालिकाको ३० प्रतिशत आर्थिक सहयोगमा निर्माण प्रक्रिया सुरु गर्न लागिएको हो। पहिलो चरणमा प्यारापिट र पिच निर्माणका लागि ७० करोड लाग्ने अनुमान छ। सुरुवातमा यसैको काम हुनेछ। रंगशाला निर्माणले गति लिन लागेको भन्दै भरतपुरका नवराज सुवेदीले क्रिकेटको विकासमा कोसेढुंगा सावित हुने बताए। झाँडी, खिया लागेको रड अनि अलपत्र रंगशाला देख्दा मनै अमिलो बनाउँछ, उनले भने, नेपालले क्रिकेटमा गरेको प्रगतिमा भरतपुर महानगरपालिकाको नेतृत्वमा बागमती सरकार र केन्द्र सरकारले पनि सहयोग गर्ने भएपछि क्रिकेटमा नयाँ आयाम आउँछ भन्ने लागेको छ। धुर्मुससुन्तली फाउन्डेसनले ऋण लागेका कारण बनाउन नसक्ने भन्दै हात उठाएपछि काम ठप्प भएको छ। निर्माणमा संलग्न फाउन्डेसनका अनुसार ३५ प्रतिशत काम भएको छ। रंगशालाका ६ ब्लक रहेको प्यारापिटमध्ये चारवटाको पहिलो चरणको काम सकिएको छ। सरासर काम भएको भए खेल यही रंगशालामा हुन सक्थ्यो। दर्शक सुविधा सम्पन्न प्यारापिटमा बसेर खेलको मज्जा लिन पाउँथे। तर, काम रोकिएपछि रंगशाला झाडीमा परिणत भएको छ। रंगशालाको निर्माण रोकिनुअघि करिब तीन हजार क्षमताको प्यारापिटसमेत निर्माण भइसकेको छ। अन्य प्यारापिट निर्माणका लागि बनाइएका पिलरहरूमा खिया लागेका छन्। फलाममा खिया लागेर कामै नलाग्ने अवस्थामा पुग्न लागेका छन्। घाँस रोपिएको मैदान अहिले झाडीले भरिएको छ। भरतपुर महानगरपालिकाले तयार पारेको पहिलो चरणको लागत अनुमानको प्रस्ताव अनुसार चाँडै नै काम सुरु गरिने भएको छ। महानगरपालिकाले पहिलो चरणमा १० हजार दर्शक अट्ने प्यारापिटसहित पिच र मैदान निर्माणको काम गर्ने निर्णय गरेको छ। भरतपुर महानगरपालिका प्रमुख रेणु दाहालले रोकिएको काम अघि बढ्नेमा ढुक्क भएको बताइन्। निर्माण प्रक्रिया अघि बढाउन बजेट ल्याउन पहल गयौं। केन्द्र र बागमती प्रदेश सरकारले नै निर्णय गरेपछि धेरै खुसी छौं, उनले भनिन्, चरणवद्ध रुपमा काम अघि बढाउन समझदारी भएको छ। नेपाल सरकारले जिम्मा लिएपछि रोकिएको रंगशाला गुरुयोजना अनुसार अघि बढ्छ भन्नेमा ढुक्क छौं। अलपत्र रंगशालाको काम बागमती प्रदेश सरकार र भरतपुर महानगरपालिकाको संयुक्त लगानीमा लागत साझेदारीमा गर्ने सहमति भएको छ। प्रदेश सरकारले ७० प्रतिशत र भरतपुर महानगरपालिकाले ३० प्रतिशत लागत साझेदारीमा रंगशालाको काम अघि बढाउने निर्णय भएको हो। भरतपुर महानगरपालिकाले पहिलो चरणमा गर्नुपर्ने कामका लागि तयार गरेको लागत अनुमान ७५ करोड बराबरको छ। यस्तै संघीय सरकारले पनि रंगशालालाई राष्ट्रिय गौरवको आयोजनाका रुपमा अघि बढाउने निर्णय गरेको छ। भरतपुरको मात्रै होइन, देशकै गौरवको आयोजना हो। तीनै तहको सरकारले अपनत्व लिएपछि यसले सार्थकता पाउनेमा ढुक्क भएको छु, भरतपुर महानगरपालिकाका प्रमुख प्रशासकीय अधिकृत नरेन्द्रकुमार रानाले भने, राष्ट्रिय गौरवकै रुपमा अघि बढ्ने भएपछि अब रंगशाला निर्माणले पूर्णता पाउनेमा कुनै शंका रहेन। यो हामी सबैका लागी खुसीको कुरा हो। धुर्मुससुन्तली फाउन्डेसन र भरतपुर महानगरपालिकाबीच २०७५ माघ १६ गते भरतपुर१५ मा अन्तर्राष्ट्रिय मापदण्डको रंगशाला निर्माण गर्ने सम्झौता भएको थियो। रंगशाला निर्माणको नेतृत्व लिएको धुर्मुससुन्तली फाउन्डेसनले आर्थिक सहयोग जुटाउन नसकेपछि रंगशाला अलपत्र परेको थियो। तीन अर्ब खर्च हुने अनुमान गरिएको रंगशाला निर्माणमा अहिलेसम्म ५४ करोड ६२ लाख २१ हजार रुपैयाँ खर्च भइसकेको धुर्मुससुन्तली फाउन्डेसनको दाबी छ। तर, अहिलेसम्म भौतिक पूर्वाधारको काम भने ३५ प्रतिशत मात्रै सकिएको छ।"
सुनको मूल्य तोलामा १ हजारले घट्यो,काठमाडौं : नेपाली बजारमा सुनको मूल्य १ हजार रुपैयाँले घटेको छ। नेपाल सुन चाँदी व्यवसायी महासंघका अनुसार सुनको मूल्य तोलामा १ हजार रुपैयाँले घटेको हो। महासंघका अनुसार आज सुनको मूल्य तोलाको १ लाख १३ हजार ७ रुपैयाँ कायम भएको छ। तेजाबी सुन प्रतितोला १ लाख १३ हजार १५० रुपैयाँ पुगेको छ। शुक्रबार छापावाल सुन तोलाको १ लाख १४ हजार ७०० रुपैयाँमा कारोबार भएको थियो। सुनको मूल्यसँगै चाँदी पनि घटेको छ। चाँदी २० रुपैयाँले घटेर प्रतितोला १ हजार ३८० मा कारोबार भइरहेको महासंघले जनाएको छ। अघिल्लो कारोबार साताको अन्तिम दिन शुक्रबार चाँदी तोलाको १४ रुपैयाँ पुगेको थियो।
"कालोमाटोको दियो, कता हरायो ?","काठमाडौं : तिहार लाग्यो कि, उपत्यकावासी कालीमाटी (कालोमाटो)बाट बनेको दियोको खोजी गर्थे। बजारमा यसकै एकछत्र राज थियो। अनि, कालीमाटीको दियोमा सलेदो हालेर तोरीको तेलमा बत्ती बाल्ने चलन थियो। त्यही दियोको उज्यालोले राजधानी झिलिमिली हुन्थ्यो। आजभोलि भने कालीमाटीबाट बनेको दियो लोप हुँदैछ। त्यसको स्थान विद्युतीय बत्तीले लिएको छ। संस्कृतिविद्हरू कालीमाटीको दियोको स्थानमा प्लास्टिकबाट बनेका विद्युतीय दियोको चलन बढदै गएकोमा चिन्ता व्यक्त गर्छन्। संस्कृतिविद् तेजेश्वरबाबु ग्वंग कुमालेहरूले बनाएको कालीमाटीको पालामा सलेदो राखेर तोरीको तेलमा बत्ती बाल्ने मौलिक परम्परा रहेको बताउँछन्। त्यस्तो बत्ती एकदमै पवित्र हुन्छ। कालीमाटी मजाले भिजेकोे हुन्छ। त्यसबाट बनेको दियोले तेल पनि सोस्दैन, संस्कृतिविद् ग्वंग भन्छन्, तोरीको तेलको धुवाँले स्वास्थ्यमा पनि असर गर्दैन। तर, अन्य खालका तेलको प्रयोग अस्वस्थ्यकर हुन्छन्। मानव सभ्यताको विकासक्रम सँगै नयाँनयाँ कुरा खोजी (इनोभेसन) गर्दै जाँदा माटोको दियो बाल्ने परम्परा सुरु भएको संस्कृतिविद् ग्वंग बताउँछन्। आवश्यक्ताले मानिसले आविस्कार गर्छ। त्यही क्रममा नयाँ कुराको चेतना खुल्छ। सबैभन्दा पहिला कुमाले जातिहरूले लठ्ठीको माध्यमबाट चक्का जस्तै घुमाएर माटोको पाला बनाउने नौलो तरिका पत्ता लगाएको उनले बताए। आजभोलि भने त्यसमा विद्युत्को सहायताबाट मेसिन चलाउने र विभिन्न खालका आकार दिने गरिन्छ। तर, आजकल कन्भर्जन भएर झिलिमिली बत्ती आयो, उनले भने, परिस्थिति एकै हुँदैन। समयअनुसार चल्नै पर्छ। प्लास्टिकबाट बनेका दियो बत्ती र फूलको प्रयोग बढेकाले त्यसको उचित व्यवस्थापन हुनुपर्ने उनले बताए। बत्तीमा जोडिएका बल्बहरू एकपटक बिग्रिएपछि पुनः प्रयोग गर्न मिल्दैनन्। त्यसबाट फोहोर उत्सर्जन हुने र त्यसको राम्रोसँग बिसर्जन आवश्यक रहेको उनले जनाए। माटोको दियो बाल्नुको मजा (कृतिम) आर्टिफिसिल बत्तीमा नहुने भए पनि कालीमाटी पाइने ठाउँमा बस्ती बसेसँगै माटोको अभाव बढेको उनले बताए। व्यापारीहरूले टाढाबाट माटो ल्याउनुपर्छ। त्यसैकारण यस्ता दियो महँगो पर्न थाले, ग्वंगले भने। दीपापली अर्थात् दीपको ज्वलन गरेर अन्धकारलाई बली दिने तात्विक अर्थ रहेको यस दीपावलीमा कालीमाटीको पालामा बत्ती बालेर अन्धकार मास्ने परम्परा आर्टिफिसियल बत्तीहरूले लिन थालेका छन्। चाडबाडका बेला प्लास्टिकजन्य प्रयोगलाई निरुत्साहित गर्ने उद्देश्यले उद्योग वाणिज्य तथा उपभोक्ता संरक्षण विभागसँग मिलेर अनुगमन गरेको वातावरण विभागका शंकरप्रसाद पौडेलले जनाए। प्लास्टिकको प्रयोग मानिस र वातावरण दुवैका लागि हानिकारक हुने भएकाले यस्ता कार्यलाई निरुत्साहित गर्ने विभागले जनाएको छ। पौडेलका अनुसार प्लास्टिक नकुहिने र लामो समयसम्म वातावरणमा रहिरहने हुँदा यसको अव्यस्थित बिसर्जनले खराब परिणाम ल्याउँछ। माटोको उर्बराशक्ति बिगार्ने, पानीका स्रोतमा अवरोध देखिने प्लास्टिकजन्य सामान जलाउँदा निस्कने ग्यासले ओजोन तहलाई विनाश गर्नुका साथै फ्युरान, डाइअक्सिन जस्ता विषालु ग्यास निस्कन्छ। हरित ग्रीह ग्यास उत्सर्जन गर्ने हुनाले जलवायु परिवर्तनमा पनि प्रतिकूल असर पार्छ। वातावरण विभागले तयार गरेको प्लास्टिक झोला प्रतिबन्धसम्बन्धी कार्ययोजना २०७८ मा उल्लेख गरेअनुसार राष्ट्रिय वातावरण नीति २०७६ ले प्रदूषणजन्य उपभोगलाई वैकल्पिक वातावरणमैत्री माध्यमबाट प्रतिस्थापन गरिने रणनीति र कार्यनीति अबलम्बन गरेको छ। विभागले सन् २०१७ मा गरेको अध्ययनले विद्युतीय फोहोर दु्रत गतिमा बढिरहेको जनाएको छ। सन् २०१७ मा मात्रै काठमाडौंमा १७ हजार ७३०४ टन विद्युतीय फोहोर संकलन भएको अध्ययनको निष्कर्ष छ। यसले मानवीय स्वास्थ र वातावरणमा अत्यन्त घातक खालको समस्या ल्याउने भएकाले यस्ता सामानहरूको रिसाइकल एवं पुनःप्रयोग हुन आवश्यक रहेको जनाएको छ।"
फूलैफूलको दीपकको संसार,"काठमाडौं : ढकमक्क फूलबारी। लोभलाग्दा सयपत्रीका थुंगा। त्यहाँ पुग्ने जो कोहीलाई यो दृश्यले लठ्ठ पार्छ। तर, त्यहीँ पूलबारीका माली दीपक पाख्रिनलाई भने भ्याइनभ्याइ छ। तिहारका लागि जताततैबाट फूलको माग छ। त्यसैकारण फूल टिप्ने, माला उन्ने र बजार पठाउने हतारोमा छन्, उनी। काठमाडौं, ललितपुर, चितवन, सुर्खेत, धादिङलगायतका ठाउँबाट छिटो फूल पठाइदिन माग आइरहेको छ, दीपक भन्छन्। ६३ वर्षीय पाख्रिनको जीवन नै फूलसँग गाँसिएको छ। ४ दशकदेखि फूलको खेतीमा रमाउँदै, कमाउदै र जिउँदै आएका छन्। दसैंयता तिहार नजिकिएसँगै मस्तले फूल बगैंचा सुटिङ स्पट जस्तो देखिएको छ, पाख्रिन भन्छन्, रमणीय दृश्यले मन प्रफूल्लित हुन्छ। त्यसैकारण, पाख्रिनको मन पनि चंगा, व्यवसायबाट पनि दंग। पाख्रिनले चितवनको भरतपुर२६ मा फूलखेती गरेका छन्। ६ बिघा (५२ रोपनी) सयपत्रिमय बनाएका छन्। यतिबेला तिहारका लागि फूल टिप्न र माला उन्न १० जना कर्मचारी पनि अपुग भइरहेका छन्। फूलसँग यसरी गाँसिए पाख्रिन १२ कक्षा उत्तीर्ण गरेपछि पाख्रिनलाई भारतमा बस्न मन लागेन। काठमाडौं आए। गोदावरीमा बस्न थाले। त्यसबेला लगनखेलको एक विद्यालयमा पढाउन थाले। तर, शिक्षण पेसाबाट सन्तुष्टि मिलेन। अनि, कमलपोखरीमा फोटोग्राफी सिके। ६ वर्ष त्यसमै काम पनि गरे। तर, मन रमेन। त्यसपछि गोदाबरीमा कट्फ्लावर(नर्सरी) व्यवसाय सुरु गरे। त्यसले पनि चित्त बुझेन। अनि, रङ्गीन फूलकै व्यवसाय गर्ने निधो गरे। गोदाबरीमा १ रोपनी जग्गा भाडामा लिएर फूलखेती सुरु गरे। तर, त्यतिबेला काठमाडौंमा फूल बेच्ने एउटा पनि पसल थिएन। अनि, आफैं फूल बोकेर डिपार्टमेन्ट स्टोरहरूमा पुग्न थाले। विस्तारै बिक्री बढ्न थाल्यो। होटलहरूले पनि फूलको प्रयोग गर्न थाले। त्यसबीच सप्लायर्स पनि आउन थाले। भारतको कलकत्ताबाट आएर बंगाली व्यापारीले फूल पसल नै खोल्न थाले। अनि, बजारमा फूलको माग बढ्न थाल्यो। पाख्रिनले पनि फूलखेती बढाउँदै लगे। त्यसबेला गोदावरीमा आफूले २६ रोपनीसम्म फूलखेती गरेको पाख्रिन सम्झन्छन्। गोदावरी चिसो ठाउँ भएको र फूल फूल्न धेरै समय लाग्थ्यो। यसैकारण उनले खेतीको ठाउँ स्थानान्तरण गर्ने सोच बनाए। १० वर्ष खेती गरेको गोदावरीलाई छाडेर उनले गर्मी क्षेत्र धादिङको नौबिसेलाई रोजे। धादिङ उनको जन्मभूमि पनि हो। जन्मथलो धादिङमा ७० रोपनी जग्गामा फूलखेती गरे। जहाँ उनले ग्लेडियससँगै सयपत्री फूलको व्यावसायिक खेती गरे। खेती ठूलो भएकाले १२ जना स्थायी कामदार राखे। तर, भाडा र ज्याला महँगो हुँदै गएपछि त्यहाँ टिक्न सकेनन्। सस्तो मूल्यमा जग्गा भाडामा पाउने र आधुनिक तरिकाले खेती गर्न सकिने ठाउँको खोजी गर्न थाले। फूलबारी सबै गोरुले जोत्नुपर्ने भए पनि लागत धेरै बढ्यो, पाख्रिनले भने, त्यसैकारण त्यहाँ खेती गर्न नसकिने निष्कर्षमा पुगेँ। ९ वर्ष नौबिसेमा बिताएपछि उनको रोजाइमा पर्यो चितवन। त्यसपछि चितवनको भरतपुर२७ मेघौलीमा २ बिघा र भरतपुर२६ मा ४ बिघा गरी ६ बिघा (५२ रोपनी) जमिनमा सयपत्री खेती सुरु गरे। उनको जीवन नै फूलसँग गाँसियो। फूल व्यवसायबाहेक अरू काम पनि नगर्ने भनेको छु, उनले भने। सयपत्री देशभर फैलाए पाख्रिनले व्यावसायिक फूल खेती आफूमा मात्रै सीमित राखेका छैनन्। फूल खेतीबाट पनि जीवन निर्वाह हुन्छ भन्ने उदाहरण बनेका छन्। उनको उदाहरणीय कामले धेरै किसान लाभान्वित र उत्प्रेरित भएका छन्। किसानहरूले चितवनमा मात्रै ५० औं बिघा जमिनमा फूल लगाइएको उनले जानकारी दिए। नेपालमा सयपत्री फूलको खेती विस्तार गर्ने आफू पहिलो भएको उनको दाबी छ। नेपालभर सयपत्री खेती विस्तार गर्ने मै हुँ। मैले बीउ, बिरुवा दिन्छु। सबैलाई खेती गर्न निःशुल्क सिकाउँछु। अनलाइनबाट पनि सिकाउँछु। सयपत्री खेती मात्रै धेरै विस्तार गर्न सफल भएको जस्तो लाग्छ। यसपटक सबै किसानको गरेर ५०औं बिघा पुग्यो। उनी भन्छन्, धेरै किसान खेतीबारे अनविज्ञ छन्। यसैले कति बेला कसरी लगाउने, फूलमा किरा लाग्दा, रोग लाग्दा कसरी गर्ने ? तिहार ढिला भयो तर फूलचाँडो फूल्यो के गर्ने भनेर दिनभरि फोन आएर भ्याइनभ्याइ हुन्छ। फूलखेतीबाट व्यवसायीकता सम्भव छ भन्ने उदाहरण उनी आफैं हुन्। मिहिनेत र लगन गरे सबै फूल खेतीलाई व्यावसायिक रूपमा गर्न सकिने भए पनि सबै फूलमध्ये सयपत्री बाह्रैमास फुल्ने र लगानी पनि सस्तो पर्ने भएकाले उनको रुची यसमा भएको बताउँछन्। उनकाअनुसार नेपालमा सयपत्रीको बाह्रै महिना बजार छ। नेपालमा आन्तरिक उत्पादन नभएर अधिकांश भारतबाटै आयात हुने गरेको छ। यसैले नेपालमै फूलको उत्पादन बढाउन उनी जोड दिन्छन्। यो खेतीप्रति उनको गहिरो प्रेम छ। यसैले अबको बाँकी जीवन पनि फूलमै रमाउन चाहन्छन्। तिहारमा मात्रै १५ लाख बढीको बिक्री पाख्रिनले हरेक वर्ष लाखौंको फूल बिक्री गर्छन। वार्षिक ३०३५ लाख हाराहारीमा आम्दानी हुने गरेको सुनाउँछन्। कठ्ठामा एक क्विन्टलसम्म उत्पादन हुने तर बजार भाउअनुसार सामान्य समयमा प्रतिमाला ४०६० रुपैयाँ तर तिहारमा अलि महँगोमा बेच्छन्। खुद्रा मूल्य १०० सम्म बिक्री हुन्छ। तिहारमा माग बढी हुने भएकाले पनि गत वर्ष मात्रै १५ लाख बढी आम्दानी गरेका थिए। अहिले भने उत्पादन तुलनात्मक राम्रो भएकाले बढी आम्दानी गर्न सकिने अपेक्षा छ। किनभने फूलको माग तिहारपछि छठ र एकादशीसम्म राम्रो हुन्छ। तिहारमा व्यापारीको माग उच्च हुन्छ। धेरै काठमाडौं, ललितपुर र यसपछि चितवन, सुर्खेत, धादिङबाट माग आउने गरेको छ। प्रायः थुंगाभन्दा पनि यतिबेला फूलको मालाको माग अधिक छ। यसअघि प्रतिकेजी ५ सय रुपैयाँ हाराहारीमा बिक्री गरेका थिए। एक केजी फूलबाट करिब पाँचवटा माला बनाउन सकिने उनको भनाइ छ। एकपल्ट फुलेपछि दुईमहिनासम्म टिपेरर बेच्न पुग्छ। यतिबेला फूल बेच्न भ्याइनभ्याइ भएको छ। यसैले सदा १० जना कामदार भएकोमा अहिले फूल टिप्न मात्रै २० जना र माला गाँस्ने गरेर ३० जना जति खटिएका छन्। सबै खर्च कटाएर वार्षिक १० लाख रुपैयाँ बचाउँछन्। नेपालको मौसमले गर्दा सयपत्रीको बीउ उत्पादन सम्भव नहुने भएकादे भारतबाटै ल्याउनु परेको उनले सुनाए। बर्सेनि बीउ मात्रै ७८ लाख रुपैयाँबराबरको ल्याउने गरेका छन्। आफ्ना लागि मात्रै नभएर अरुलाई पनि बीउ, बिरुवा बिक्री गर्ने गर्छन्। चार सन्तानको खर्च फूलकै आम्दानीबाट आफूमात्रै होइन अहिले फूल खेती गर्ने सबैको कमाइ राम्रो भएको उनी बताउँछन्। उनकाअनुसार फूलखेती, व्यवसायबाट मात्रै देशभर नै ३५४० हजार जनाले रोजगारी पाइरहेका छन्। फूलको माझ रम्ने बानी परेको छ। उनको आम्दानीको स्रोत अरू छैन। ४ जना सन्तान र दम्पती गरेर परिवारको सबै खर्च पुर्याउन सफल भएका छन्। यसैले जिन्दगी नै यसैमा बिताइदिने उनको सोच छ। अझै उनीमा थप जोश र जाँगर चलेको छ। किनभने अझै पाख्रिन फूल खेतीका लागि १० बिघा जमिन पुर्याउने योजनामा छन्। फूलको स्याहार फूल राप्नदेखि उर्काउन माहिर पाख्रिन अरूलाई समेत सिकाउने प्रशिक्षक सरह बनिसकेका छन्। फूल उत्पादनका क्रममा राग लाग्नेलगायतका समस्या हुन्छन्। फूलका लागि सिँचाइ हुनुपर्छ। समय समयमा औषधि हाल्नुपर्छ। रोग के लागेको थाहा हुनुपर्छ, उले अन्नपूर्णसँग भने, मैले भने काम गर्दा गर्दै सिकेर पोख्त भएँ। सिक्नका लागि कलकत्ता पनि गएँ। अरू त आफैंले गर्दा गर्दै अनुभव भयो। उनकाअनुसार सयपत्री फूलमा लाग्ने सबैभन्दा खतरा रोग ब्लाइड अर्थात् कालो हुनु हो। यसको उपचार समयमै गरे लगायको खेती नास नहुने भएकाले यसमा लगानी गरेअनुसार आम्लानी र जीविकोपार्जन हुने भएकाले सम्भावना राम्रो भएको उनको तर्क छ। तरकारी, खाद्यबाली जस्ता खेतीबाहेक पछिल्लो समय फूल खेतीले पनि व्यावसायिकताको रूप लिँदै छ। पाख्रिनकै प्रेरणाअनुसार पनि धेरै ठाउँका व्यक्तिहरूले बाह्रमासे सयपत्री फूलको खेती गरिरहेको उनले जानकारी दिए। उनको व्यवसायप्रति अहिले देशव्यापी चर्चा हुन्छ। धेरै सञ्चारमाध्यमले पनि उनको कामलाई सम्मान गर्दै स्थान दिएका छन्। जसले गर्दा उनको प्रचारले धेरैले फोन गर्ने र उठाउन भ्याइनभ्याइ हुने गरेको सुनाउँछन्। यसक्रममा अधिकांशले उनीसँग यो खेत ीगर्न चासो राख्ने गरेका छन्। बजारीकरण भएन अहिले फूलबाट बिचौलीयाले फाइदा उठाए भनेर दोष दिन नसुहाउने उनको तर्क छ। उनकाअनुसार प्रतिमाला ५०६० रुपैयाँमा किनेर १ सय रुपैयाँमा बेच्नु अनुपयुक्त होइन। समग्रमा यो खेतीमा खर्च कम र आम्दानी राम्रो भएकाले सम्भावना अधिक भएको सुझाव दिन्छन्। तर, उत्पादित खेतीको बजारीकरणमा सरकारले ध्यान दिए यस्को व्यावसायिक खेतीको सम्भावना छ। अहिले नेपालमा उत्पादित हुँदा पनि भारतबाट थुप्रै माला ल्याइएका छन्। यहीं उत्पादन भएकालाई राम्रो बजारसम्म पुग्ने संयन्त्र बनाउन उनले सरकारको ध्यानाकर्षण गराए। तर विडम्बना नेपालमै खेतीबाट भविष्य बनाउन युवालाई सरकारले बीउसमेत उपलब्ध गराइदिन नसक्ने उनको गुनासो छ। नेपालकै बीउले फूल राम्रो फुल्दैन। भारतबाट बीउ ल्याएर किसानले कहाँ लगेर फूल बेच्ने। उत्पादनको सुनिश्चितता हुनुपर्यो। कमसेकम भारतमा त मन्डीमा लगेर बेच्ने। जसोतसो बिक्री हुन्छ। तर नेपालमा त्यस्तो स्थिति छैन, उनले सरकारको ध्यानाकर्षण गर्दै भने, त्यसैले नेपालमा सधैभरि यो खेती गर्नेभन्दा पनि तिहारमा मात्रै गर्नेहरू छन्। बजारीकरणको व्यवस्था भैदिए धेरै युवाहरू फूल खेतीमै आकर्षित हुने थिएँ। सरकारले बजारीकरण मात्रै गरी दिए बर्सेनि सयपत्री फूलमा बाहिरिने करोडों रुपैयाँ नेपालमा बच्ने उनको ठहर छ। यसैले पनि अरूलाई यो पेसामा प्रोत्साहित गर्न अब सरकारले पनि भूमिका खेल्न जरुरी भएको उनले औंल्याए। यद्यपि, नेपालमा फूलको उत्पादन बाह्रै महिना सम्भव छ भन्ने प्रमाणीकरण फूलका मालिक पाख्रिनले गरेका छन्।"
"लक्ष्मीपूजाको दिन विद्युतको उच्च माग, पिक समयमा ५१७ मेगावाट भारतर्फ निर्यात","काठमाडौं : यस वर्षको तिहारको लक्ष्मीपूजाको दिन देशभित्रको विद्युत् उच्च माग (पिक डिमाण्ड) १४३८ मेगावाट रेकर्ड गरिएको छ। नेपाल विद्युत प्राधिकरणले लक्ष्मीपूजाको दिन आइतबार साँझ ६ बजे पिक डिमाण्ड गत वर्षको तुलनामा १३३ मेगावाटले बढेर १४३८ मेगावाट पुगेको रेकर्ड गरेको छ। गत वर्षको ७ कात्तिकमा परेको लक्ष्मीपूजाको दिनको विद्युत् पिक डिमाण्ड १३०५ मेगावाट थियो। तिहारमा उद्योग, कलकारखानाहरू बन्द हुने भएकाले रेकर्ड गरिएको पिक डिमाण्ड औद्योगिक ग्राहक बाहेकको हो। यस वर्ष प्राधिकरणले पिक डिमाण्ड १३५७ मेगावाट पुग्ने प्रक्षेपण गरी सोहीअनुसार विद्युत् आपूर्ति व्यवस्थापन गरेको थियो। लक्ष्मीपूजाको दिनको पिक डिमाण्ड देशभित्रैका विद्युतगृहहरूबाट उत्पादन गरी आपूर्ति गरेको थियो। देशभित्रको विद्युत् मागलाई पूरा गरी बचत भएको ५१७ मेगावाट विद्युत् पिक समयमा भारततर्फ निर्यात गरिएको छ। गत वर्ष लक्ष्मीपूजा पिक समयमा ४०६ मेगावाट मात्र निर्यात गरिएको थियो। लक्ष्मीपूजाको दिन निर्यातसहित प्रणालीमा समग्र विद्युत्को माग १९५५ मेगावाट रेकर्ड गरिएको छ। गत वर्ष प्रणालीको पिक डिमाण्ड १७११ मेगावाट थियो। यस वर्ष लक्ष्मीपूजाको दिन काठमाडौं उपत्यकाको पिक डिमाण्ड ३६६ मेगावाट रेकर्ड गरिएको छ। गत वर्ष ३४२ मेगावाट थियो। प्राधिकरणका कार्यकारी निर्देशक कुलमान घिसिङ लक्ष्मीपूजाको दिन विद्युत् विद्युत् माग र आपूर्ति व्यवस्थापनको जानकारी लिन आइतबार उपकार्यकारी निर्देशकहरूको टोलीसहित स्यूचाटारस्थित भार प्रेषण केन्द्रको कन्ट्रोल रुममा खटिएका थिए। कार्यकारी निर्देशक घिसिङले ७ वर्षअघि लक्ष्मीपूजाको दिनको माग पूरा गर्न २५४ मेगावाट आयात भइरहेकोमा अहिले आन्तरिक उत्पादनले नै धानेर बचत भएको विद्युत् निर्यात गर्ने अवस्थामा पुग्नु ऊर्जा क्षेत्रमा ऐतिहासिक फड्को भएको बताए। उन गत वर्षभन्दा लक्ष्मीपूजाको पिक डिमाण्ड १० प्रतिशत बढ्नु सकारात्मक रहेको उल्लेख गरे। जलाशययुक्त कुलेखानी पहिलो, दोस्रो र तेस्रोबाट १०१ मेगावाट विद्युत उत्पादन क्षमता भएता पनि प्राधिकरणले पिक समयमा १६ मेगावाटमा मात्र चलाएको थियो। प्राधिकरणका स्वामित्वका अन्य विद्युत्गृहहरूबाट ४२० मेगावाट, माथिल्लो तामाकोशी, चिलिमे लगायतका प्राधिकरणका सहायक कम्पनीका स्वामित्वमा रहेका विद्युत्गृहहरूबाट ५२२ मेगावाट, निजी क्षेत्रका विद्युतगृहहरूबाट ९९७ मेगावाट विद्युत् उत्पादन गरी आपूर्ति गरिएको थियो। विगत वर्षमा झै यस वर्ष लक्ष्मीपूजाका दिन मुलकभर विनाअवरोध विद्युत् आपूर्ति गर्न प्राधिकरण सफल भएको छ। २०७३को लक्ष्मीपूजाकै दिनबाट देशलाई लोडसेडिङमुक्त घोषणा गर्ने अभियान सुरु गरिएको थियो। अहिले मुलुक लोडसेडिङबाटमुक्त मात्र छैन देशभित्र खपत गरी बचत भएको विद्युत् निर्यात भइरहेको छ। प्राधिकरणले लक्ष्मीपूजाको दिन विद्युत अपरोध हुन नदिन मुलुकभर रहेका वितरण केन्द, विद्युत गृहका प्रमुखहरू र त्यहाँ रहेका प्राविधिक कर्मचारीलाई तयारी अवस्थामा राखेको थियो।"
कृषिमा भविष्य खोजेका युवा फूलबारीमा,"गुल्मी : गुल्मीको ईश्मा गाउँपालिका ३ दर्लामचौर गहतेका २४ वर्षीय गोकर्ण नेपाली विगत पाँच वर्षदेखि शत्कर्ममा छन्। सानै उमेरदेखि कृषि कर्ममा होमिएका नेपालीले आफूलाई जिल्लाकै उत्कृष्ट एवं व्यावसायिक कृषकको रूपमा चिनाएका छन्। नेपालीको ग्यालेक्सी कृषि तथा पशुपंक्षी फार्म छ। उनले १ सय २० रोपनी क्षेत्रफलमा झन्डै डेढ सय प्रजातिका घाँसखेती गर्दै आएका छन्। नेपालीको दोस्रो पर्व तिहारसहित जिल्लामा हुने कार्यक्रमलाई लक्षित गरेर उनले आठ रोपनी जग्गामा सयपत्री फूल खेती गरेका छन्। घाँस तथा फूलखेतीसहित पशुपालनबाट मनग्ये आम्दानी गरिरहेका गोकर्णले ग्रामीण क्षेत्रमा साना ठूला र माउ गरी ५२ बाख्रा पालेका छन्। तिहार नजिकिएसँगै सहरबजार आधुनिक तथा प्लास्टिक फूलमालाले झकिझकाउ बनेका छन्। तर, यतिबेला उनको बारीमा ढकमक्क सयपत्री फूल फूलेर बाँझो बारी फूलैफूलको बगैंचा बनेको छ। पछिल्लो समय उनले उत्पादन गरेको फूलको अवलोकन गर्न, टिकटक बनाउन आसपासका मानिस फूलखेतीमा पुग्ने गरेका छन्। तिहार पर्वसहित अन्य कार्यक्रमका लागि गुल्मी र आसपासका छिमेकी जिल्लामा फूल र मालाको माग आइरहेको कृषक नेपाली बताउँछन्। हामीले उत्पादन गरेको सयपत्री फूल प्रतिकेजी पाँच सय र माला प्रतिगोटा डेढ सयमा जिल्लामा नै बिक्री भइरहेको छ, गोकर्ण भन्छन्, फूल र घाँसलाई बजारीकरणको कुनै समस्या छैन तर स्थानीय उत्पादनलाई प्रवद्र्धन गरी किसानलाई प्रोत्साहनका कार्यक्रममा स्थानीय सरकारको जोड जरुरी छ। भारतलगायतका मुलुकबाट आयात हुने प्लास्टिकका फूलमालासहित खादाको प्रयोगमा रोक लगाएर नियमन गर्न सकेमा स्थानीय सरकारले चालेको कृत्रिम फूलमाला रोकको नाराले सार्थकता पाउने नेपालीले बताए। ॐ गुल्मी जिल्लाका केही स्थानीय तहले मेला पर्वमा कृत्रिम फूलका मालाहरू निषेध गरेर स्थानीय उत्पादनलाई प्रवद्र्धन गरिरहेका छन्। तर, अनुगमन फितलो बन्दा कृत्रिम माला विस्थापित भएको देखिँदैन। विगतका वर्षको तुलनमा यस वर्ष जिल्लामा फूलखेतीमा कृषकको आकर्षण र उत्पादन बढ्दो छ। कृषिमा भविष्य खोज्दै फूलखेतीमा होमिएका कृषकलाई सीप, तालिम प्रदान गरेर आवश्यक बजारीकरणमा टेवा दिन सके स्वदेशमै युवाले कृषि कर्म गर्ने नेपालीले बताए। उनले फूल, घाँस र पशुपालनबाट वार्षिक ४० लाख रुपैयाँ आम्दानी गरिरहेको सुनाए। उनी जस्तै रेसुंगा नगरपालिका ६ का ४३ वर्षीय प्रेम नेपाली विगत नौ वर्षदेखि कृषि पेसामा आबद्ध छन्। उनले रेसुंगा नगरपालिका ६ र धुर्कोट गाउँपालिका ४ को संगमस्थल सिमाघाटमा मौसमी तथा बेमौसमी तरकारी उत्पादन गर्दै आएका छन्। नेपालीले १ सय २० रोपनी क्षेत्रफलमा १० लाख लगानीमा कृषिकर्म सुरु गरेका थिए। उनले हाल २६ प्लास्टिक टनेल निर्माण गरेका छन्।"

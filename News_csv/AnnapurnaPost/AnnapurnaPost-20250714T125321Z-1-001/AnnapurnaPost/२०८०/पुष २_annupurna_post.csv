शीर्षक,विवरण
मध्यपहाडी यात्राको सौगात,"एमालेले प्रवाह गरेको विकास र समृद्धिसँगै मिसन २०८४ को राजनीतिक सन्देश रणनीतिक दृष्टिले महत्वपूर्ण छ। नेकपा एमालेका अध्यक्ष केपी शर्मा ओलीको नेतृत्वमा मंसिर १४ गते बैतडीको झुलाघाटबाट सुरु भएको एमालेको मध्यपहाडी यात्रा पुस १ गते पाँचथरको चिवा भन्ज्याङमा पुगेर समापन भएको छ। यात्राका क्रममा एमालेको शीर्ष नेतृत्वले मध्यपहाडी राजमार्गमा पर्ने २४ र त्यससँगै जोडिएका गरी ३० जिल्लाका जनतासँग प्रत्यक्ष संवाद गरेको छ। नेपाल कम्युनिस्ट पार्टी स्थापनाको ७५ वर्षको अवसरमा संस्थापक पुष्पलालको नाममा नामकरण भएको यस राजमार्गमा गरिएको यो यात्राको महत्त्व विशेष छ। राजनीतिक दलहरूले सञ्चालन गर्ने प्रायः अभियानहरू राजनीतिदेखि राजनीतिसम्म नै हुने गर्छन्। त्यस पृष्ठभूमिमा यो यात्रा पनि राजनीतिक तीर्थाटनमै सीमित हुने धेरैको अनुमान थियो। तर, समृद्धिका लागि संकल्प यात्राको नाम दिइएको यो यात्रा समापनसम्म पुग्दा वास्तवमै समृद्धिको निम्ति कोशेढुंगा सावित हुन पुगेको छ। सम्बन्ध स्थानीय, सन्देश राष्ट्रिय भन्ने नारा दिइएको यस यात्राको क्रममा करिब आठ लाख नागरिकसँग प्रत्यक्ष र थप दस लाखसँग अप्रत्यक्ष संवाद गरेको एमालेको दाबी छ। पार्टीका सबै पदाधिकारी र स्थायी समितिका सदस्यसहित सयौंको संख्यामा नेतृत्वको लस्कर रहे पनि यात्राको केन्द्रबिन्दु भने अध्यक्ष ओली नै रहे। यात्रा अवधिभर जनतासँग सबैभन्दा बढी संवाद उनैले गरे। औपचारिक सभामा उनी लगभग एकल वक्ता रहे। अनौपचारिक कार्यक्रममा पनि उनी नै छाए। व्यक्तिव्यक्तिसँग संवाद गर्न अग्रसर भएका उनले कसैलाई पनि भेट्न, बोल्न वा आफ्ना कुरा सुनाउन नपाएको गुनासो रहन नदिन भरमग्दुर प्रयास गरे। धेरै हदसम्म उनी यसमा सफल पनि भए। उमेरले ७० वर्ष नाघेका र दुईदुईपटक मिर्गाैला प्रत्यारोपणसहित कडा रोगको गम्भीर उपचार गरेका पूर्वप्रधानमन्त्री ओलीका लागि यो यात्रा पूरा गर्नु मात्र पनि ठूलो चुनौती रहेको चिकित्सकको भनाइ थियो। चिसो मौसम र कतिपय ठाउँमा सामान्य रेखांकन मात्र रहेको उबाडखावड बाटोमा प्रत्येक दिन करिब सय किलोमिटर यात्रा यसै पनि कष्टप्रद हुन्छ। त्यसमाथि हरेक दिन कम्तीमा एउटा ठूलो सभा र अन्य ससाना सभा तथा भेटघाट, स्वागत ग्रहण, निरन्तरको अन्तरक्रिया जोसुकैका लागि थेग्न सक्ने भारभन्दा बढी हो। फेरि आन्तरिक बैठक, परामर्श, अध्ययनसमेत गर्दै केवल तीनचार घण्टाको निद्राको भरमा हरेक दिन उत्तिकै ऊर्जाका साथ प्रस्तुत हुन सक्नु सामान्य होइन। वास्तवमै अध्यक्ष ओलीको यस किसिमको व्यक्तिगत सक्रियता समकालीन नेतामात्र होइन, युवा पंक्तिका लागि पनि चुनौतीपूर्ण र प्रेरणादायी छ। सन् २०११ भित्र ट्र्याक खोलिसक्ने योजना रहेको यो राजमार्ग कतिपय ठाउँमा नयाँ र कतिपय ठाउँमा विद्यमान सडकसँग जोडेर सम्पन्न गर्ने गरी २०६५ सालमै मन्त्रिपरिषद्बाट रेखांकन स्वीकृत भएको राष्ट्रिय गौरवको आयोजना हो। पूर्वदेखि पश्चिमसम्म पहाडैपहाड छिचोल्ने १ हजार ७ सय ६५ किलोमिटर दूरीको यो मार्गमा १० वटा आधुनिक सहर र विभिन्न केन्द्रको परिकल्पना छ। एक दशकभित्र निर्माण भइसक्नुपर्ने भए पनि यो राजमार्ग कहिलेदेखि सञ्चालनमा आउँछ भन्ने कुराको अनुमान गर्न सकिने स्थिति अझै बन्न सकेको छैन। बर्सेनि बजेट वक्तव्यमा यो राजमार्गको नाम उच्चारण हुने गर्छ। तर, निर्माण कार्यमा ठोस प्रगति हुन सकेको छैन। नेपालको पहाडी भेग र स्थानीय बासिन्दाको जीवनमा कायापलट ल्याउने सामथ्र्य राख्ने यो राजमार्ग विस्तारै छायाँमा पर्दै गएको थियो। तर, एमालेको यो क्याराभान र त्यसक्रममा राजनीतिक अभियानसँगै इन्जिनियरसहितको प्राविधिक टोली र विषय विज्ञको सूक्ष्म अध्ययनले सम्भावनाको ढोका फेरि खोलेको छ। लगभग शून्यताको अवस्थामा रहेको उजाड मध्यपहाडी भेगका जनतासँग एमालेलाई जोड्न र आशाको नयाँ सञ्चार गराउन भने यो अभियान सफल बनेकोमा सन्देह छैन। पुष्पलाल लोकमार्ग नाम दिइएको यस मध्यपहाडी राजमार्गले पूर्वको पाँचथरदेखि सुदूरपश्चिमको बैतडी जिल्लालाई समेटेको छ। महेन्द्र राजमार्ग र हुलाकी मार्ग पछिको तेस्रो राजमार्गको रूपमा रहेको यो लोकमार्गले मध्यपहाडका ३९ मध्ये २४ जिल्लालाई प्रत्यक्ष जोडेको छ। यसले पाँचथर, तेह्रथुम, धनकुटा, भोजपुर, खोटाङ, ओखलढुंगा, सिन्धुली, रामेछाप, सिन्धुपाल्चोक, काभ्रेपलाञ्चोक, नुवाकोट, धादिङ, लमजुङ, कास्की, पर्वत, बागलुङ, पूर्वीरुकुम, पश्चिमरुकुम, जाजरकोट, दैलेख, अछाम, डोटी, डँडेलधुरा र बैतडीलाई जोडेको छ। जसमध्ये १९ जिल्ला सदरमुकामलाई छिचोलेर अघि बढेको छ। यसले २ सय २५ बस्तीलाई जोड्छ भने ७० लाखभन्दा बढी जनतालाई प्रत्यक्ष लाभान्वित गर्छ। यसलाई मध्यपहाडको समृद्धिको मेरुदण्ड मानिएको छ। बढ्दो वैदेशिक रोजगारी, तीव्र बसाइँसराइ, कृषि पेसाबाट पलायनको प्रवृत्तिका साथै जलवायु पविर्तनका असरका कारण यसै पनि पहाडी बस्तीहरू उजाड बन्दैछन्। त्यसमाथि सरकारको दूरदृष्टि र विकासप्रतिको निष्ठाको अभावका कारण नेपाली जनतामा चरम निराशा छाइरहेछ। यस्तो अवस्थामा समृद्धिको नयाँ संकल्पले निराश जनतामा केही हदसम्म आशाको नयाँ सञ्चार गराएकोमा दुईमत छैन। नेपालका कम्युनिस्ट पार्टीहरूको स्थापना, विकास र विस्तारका दृष्टिले पहिलो आधारभूमि पहाडी क्षेत्र नै हो। नेकपा एमालेका सन्दर्भमा त झनै बढी हो। यद्यपि प्रजातन्त्रको स्थापना र लोकतान्त्रिक गणतन्त्रको विकाससँगै जनतासँग जोडिने कार्य चुनावी रणनीतिमा सीमित हुन थाल्यो। नेताहरूको प्राथमिकता पनि बाक्लो जनसंख्या, बढी निर्वाचन क्षेत्र र तुलनात्मक रूपमा सुविधा सम्पन्न स्थानतिर सर्यो। माओवादी जनयुद्धको समयमा उसले गाउँबाट सहर घेर्ने घोषित रणनीति अघि सार्यो। त्यसबेला गाउँमा असुरक्षा बढेको कारण गैरमाओवादीहरूले गाउँ खाली गरे भने शान्ति प्रक्रियामा आएपछि माओवादीले पनि गाउँसँगको सम्बन्ध टुटाउँदै लग्यो। यसले राजनीतिक गतिविधि, सांस्कृतिक उत्सव र विकासको दृष्टिले समेत पहाडी भेगमा शून्यता छाउने अवस्था बन्यो। मुलुकको समग्र विकास र समृद्धिका दृष्टिले यो दुर्भाग्यपूर्ण स्थिति हो। यस्तो पृष्ठभूमिमा छिचोलेको झन्डै दुई हजार किलोमिटर कच्ची बाटोको यो यात्रामार्फत एमालेले प्रवाह गरेको विकास र समृद्धिसँगै मिसन २०८४ को राजनीतिक सन्देश रणनीतिक दृष्टिले महत्त्वपूर्ण छ। त्यसले कस्तो प्रतिफल दिने हो ? त्यो भविष्यमा देखिने नै छ। लगभग शून्यताको अवस्थामा रहेको उजाड मध्यपहाडी भेगका जनतासँग एमालेलाई जोड्न र आशाको नयाँ सञ्चार गराउन भने यो अभियान सफल बनेकोमा सन्देह छैन।"
नीतिगत अल्झनमा पुनर्निर्माणको काम,"जाजरकोटको रामीडाँडालाई केन्द्र बिन्दु बनाएर गएको भूकम्पले जाजरकोटमा मात्र १०१ जनाको ज्यान गयो। भूकम्पले घरमा क्षति पुुगेपछि करिब ३५ हजार परिवार त्रिपालमा बस्न बाध्य भए। त्रिपालमा बसेका परिवारलाई अस्थायी आवासमा सार्ने योजना अनुरूप सरकारले प्रतिपरिवार ५० हजार दिने निर्णय गर्यो। पहिलो किस्तास्वरूप प्रतिपरिवार २५ हजार दरले ५० करोड ९८ लाख ७५ हजार रुपैयाँ जाजरकोटका पाँच वटा स्थानीय विपद् व्यवस्थापन समितिको खातामा पठायौं। अस्थायी आवास निर्माण कार्यविधि २०८० अनुसार पीडितले स्वघोषणासहितको निवेदन दिएर सम्झौता गरेपछि मात्र लाभग्राहीको खातामा रकम दिने व्यवस्था छ। तर, पालिकाले सुरुमा निवेदन नलिएरै लाभग्राही कायम गरेर रकम लिएका कारण फेरि निवेदन र फारम भर्न लगाउँदा ढिलाइ भएको हो। सुरुमा लाभग्राही कायम गरी माग गरेका जिल्लाका शिवालय, छेडागाड, बारेकोट, कुशे र भेरीले निकासा लिएको रकममध्ये हालसम्म ५ करोड ५९ लाख ५० हजार रुपैयाँ लाभग्राहीको खातामा पठाइसकेका छन्। अलि ढिलोगरी लाभग्राही कायम गरी रकम माग गरेका नलगाड नगरपालिका र जुनीचाँदे गाउँपालिकाले अहिलेसम्म रकम पाउन सकेका छैनन्। पहिलो किस्ताका लागि अपुग करीब ५० करोड रुपैयाँ राष्ट्रिय विपद् जोखिम न्यूनीकरण तथा व्यवस्थापन प्राधिकरणमा माग गरेको १० दिन बितिसक्यो। प्राधिकरणले अर्थ मन्त्रालयमा रकम माग गरे पनि प्राप्त नभएकोले पठाउन नसकेको भन्ने जानकारी पाएका छौं। भेरी नगरपालिकाको लाभग्राहीको संख्या आउन बाँकी रहेको र अन्य पालिकाको लाभग्राही कायम गर्ने काम सकिएको छ। रकम आउनेबित्तिकै हामी सम्बन्धित पालिकालाई पठाउँछौं। अनुदान पर्खेर मात्र बस्नुभन्दा रकम आउँदासम्म स्थानीय स्रोतसाधन प्रयोग गरेर अस्थायी आवास बनाउन आवश्यक पहल गर्न स्थानीय जनप्रतिनिधिलाई आग्रह गरेका छौं। (सुनार, जाजरकोटका प्रमुख जिल्ला अधिकारी हुन्।)"
समृद्धि सोचमा संकल्प यात्रा,"स्थानीय विकासका एजेन्डामा एकताबद्ध भएर छलफल गरिनु, सर्वदलीय रूपमा ध्यानाकर्षण पत्र नै पेस हुनु एमाले संकल्प यात्राको अर्को महत्त्वपूर्ण उपलब्धि हो। नेपालका एक प्रतिशतभन्दा बढी भाषिक जनसंख्या भएका नौ ठूला जातिमध्ये थारू र मधेसी (मधेसमा) बाहेकका सातवटा जाति लिम्बू, खम्बू, तामाङ, नेवार, गुरुङ, मगर र खसहरूको मुख्य बासस्थान क्षेत्र हो मध्यपहाड। यी जातिको बीचमा अन्तरघुलन गर्न, यो क्षेत्रका जनताको जीवनस्तरको हुने परिवर्तनमा भएको विलम्बबारे छलफल गर्न नेकपा (एमाले)ले मंसिर १४ गते बैतडीको झुलाघाटबाट संकल्प यात्रा सुरु गर्यो। २१ फागुन २०७३ देखि महेन्द्र राजमार्गमा मेचीमहाकाली यात्रा गरेको एमालेले सात वर्षपछि मध्यपहाडका २६ जिल्लामा पार्टी नेतृत्व भौतिक रूपमै पुगेर यस क्षेत्रका नागरिकसँग साक्षात्कार गर्दै यात्रा सम्पन्न गरेको हो। झुलाघाटचिवाभन्ज्याङ, समृद्धिका लागि संकल्प यात्रा नाम दिइएको यो यात्रा नेपालको आञ्चलिक राजनीतिमा नवीनतम् प्रयोगमात्रै होइन, विकासका साझेदारहरूको ध्यान केन्द्रित गर्ने बहुआयमिक रणनीति पनि हो। सबैलाई एक पटक सोच्न बाध्य पारेको यात्राले। यसले बहिष्करणमा परेको मध्यपहाडका नागरिकमा दलहरूप्रतिको आकर्षणलाई पुनरावृत्ति गर्नेलगायत सन्देश छोडेको छ। जसमध्ये प्रमुख ५ सन्देश यस्ता छन्। नागरिकमा आशा जगाउनु : तीन दर्जनभन्दा बढी आमसभा र सय बढी भेटघाटले त्यस क्षेत्रका नागरिकमा अब केही हुन्छ भन्ने ठूलो आस जगाएको छ। गाउँ आएका काठमाडौंका सिंहदरबारले ल्याएको हुकुमी शासन, आर्थिक अनियमितता, विकासमा अग्रिम कमिसन, बेथिति, योजनामा दलालीले यहाँका बासिन्दालाई बढी निराश बनायो। यसले निम्त्याएका अनेक समस्याबाट थला पर्दै गएका नागरिकको जीवनमा असन्तुष्टि र निराशा दिन दुगुना रात चौगुनाले वृद्धि भयो। दैलेखमा त एकै दिन त झन्डै १ करोड ५० लाखभन्दा बढीको कारोबार भएको थियो। उक्त जिल्लामा सवारीसाधनहरूको इन्धन र अन्य व्यवस्थापनमा १ करोड ३० लाखभन्दा बढी कारोबार भएको पाइयो। दैलेखको राकम कर्णालीमा भएको बृहत् आमसभाका सहभागीले आठबिस नगरपालिका५ का सुन्तला व्यापारी सुरेन्द्र कार्कीको एकैदिन ६ लाखको सुन्तला बिक्री भयो। संकल्प यात्राका क्रममा ७२ वर्षीय पार्टीअध्यक्ष केपी शर्मा ओलीसहित सिंगो हेडक्वाटरको अभूतपूर्व सक्रियता र समृद्ध देश निर्माणको निर्विकल्प अठोटले समृद्ध नेपालको आकांक्षा हाम्रै पालामा सम्भव छ भन्ने सन्देश प्रवाह गरेको छ। विकास मुद्दामा दलीय एकता : २०७९ मा सम्पन्न स्थानीय तह, प्रदेशसभा र प्रतिनिधिसभाको निर्वाचनले दुई ध्रुवमा विभाजित दलहरूको तिक्तता गाउँ तहमा समेत यथावतै छ। हरेक विषयमा सत्ता र प्रतिपक्षको केन्द्रीय छायाँले ३६ बनेका स्थानीय राजनीति दलहरूलाई एमाले यात्राले मध्यपहाडका विकासका मुद्दामा ६३ बनाएको छ। डँडेलधुरामा पुगेपछि कांग्रेसका सभापति शेरबहादुर देउवा र एमाले अध्यक्ष ओलीको टेलिफोन संवादबाट सुरु भएको दलीय सद्भाव दैलेखमा सर्वदलीय भेटघाटमा परिणत भयो। सर्वपक्षीय टोलीले जिल्लाको विकासका लागि आठबुँदे लिखित ध्यानाकर्षणपत्रसमेत ओलीलाई बुझायो। सर्वदलीय अन्तक्रियामार्फत स्थानीय क्षेत्रको समग्र विकासमा एमाले र अध्यक्ष ओलीको ध्यानाकर्षण गराए। जुन अस्थिर नेपाली राजनीतिका लागि निकै सुखद पक्ष हो। समग्रमा, स्थानीय विकासका एजेन्डामा एकताबद्ध भएर छलफल गरिनु, सर्वदलीय रूपमा ध्यानाकर्षण पत्र नै पेस हुनु एमाले संकल्प यात्राको अर्को महत्त्वपूर्ण उपलब्धि हो। अर्थतन्त्र चलायमान : देशको ओरालोलाग्दो अर्थतन्त्रको ठूलो मारमा मध्यपहाड परेको छ। विकासका योजनामा काम गरेर कमाएको रकमले चलायमान हुने मध्यपहाडको अर्थतन्त्र दुई वर्षयता ठप्पप्रायः छ। बास बस्ने स्थानमा मात्रै ७० देखि ९० लाखसम्मको कारोबार भएको स्थानीय उद्योगी व्यवसायी बताउँछन्। दैलेखमा त एकै दिन त झन्डै १ करोड ५० लाखभन्दा बढीको कारोबार भएको थियो। उक्त जिल्लामा सवारीसाधनहरूको इन्धन र अन्य व्यवस्थापनमा १ करोड ३० लाखभन्दा बढी कारोबार भएको पाइयो। दैलेखको राकम कर्णालीमा भएको बृहत् आमसभाका सहभागीले आठबिस नगरपालिका५ का सुन्तला व्यापारी सुरेन्द्र कार्कीको एकैदिन ६ लाखको सुन्तला बिक्री भयो। यसरी विभिन्न क्षेत्रमा मध्यपहाडका सबै केन्द्रको बजारको अर्थतन्त्र निकै राम्रोसँग चलायमान भएको थियो। दलप्रति नागरिक समर्थन यथावत्ः यसअघिका निर्वाचन परिणामपश्चात् दलहरूप्रति नागरिकको साथ घट्दै गएको टिप्पणीलाई यस यात्राले पुराना दलप्रति नागरिकको साथ कायमै रहेको सन्देश दिएको छ। राजनीतिक आस्था नभनी स्थानीय पहिरन र पहिचानसहितका झाँकी, लोकसंस्कृतिले सजिएका नागरिक हातमा फूलका माला लिएर बिहानदेखि राति अबेरसम्म घण्टौं कुरेको लर्कोले पनि नेपालका पुराना राजनीतिक दलप्रति नागरिकमा वितृष्णा फैलिएको छ भन्ने पछिल्लो सहरिया भाष्यलाई चिरिदिएको छ। निर्वाचनमा मात्र नेता गाउँ आउँछन् भन्ने भाष्यलाई पनि यो यात्राले चुनौती दिएको छ। मध्यपहाडमा बढ्दो ओली क्रेज : मध्यपहाडी यात्राका क्रममा बालकदेखि वृद्धासम्म, राउटेदेखि गुम्बाका बौद्धभिक्षु र मन्दिरका पुजारीसम्मको केन्द्रबिन्दुमा एमाले अध्यक्ष ओली नै रहे। स्थानीय क्षेत्रहरूको समृद्धि, दीर्घकालीन विकास, बढ्दो बसाइँसराइलाई रोकथाम गर्न, रोजगारी सिर्जनाका सम्भावनालाई अन्तर्राष्ट्रिय स्तरको बहसको विषय बनाउने एमाले सुप्रिमो ओलीप्रतिको क्रेजको ग्राफ ह्वात्तै बढ्यो। मध्यपहाडका नागरिकबीच एमालेको संकल्प यात्राले अध्यक्ष ओलीको ब्रान्डलाई राम्रैसँग स्थापित गरिदिएको छ।"
गति लिँदै गौरीटार,"हेटौंडा :संघीय सरकारले अलपत्र छाडेको गौरीटार रंगशाला निर्माणले बल्ल गति लिएको छ। बागमती प्रदेश सरकारले हेटौंडा६ स्थित रंगशालालाई प्रदेश गौरवको योजनामा समावेश गरी निर्माणको काम अघि बढाएपछि कामले गति लिएको हो। २०६६ जेठ २८ मा तत्कालीन प्रधानमन्त्री माधवकुमार नेपालले रंगशालाको सिलान्यास गरेका थिए। महत्वकांक्षी योजनासहित निर्माण सुरु भएको केन्द्रीय खेलकुद प्रतिष्ठान बजेट अभावमा संघीय सरकारले अलपत्र छाडेको थियो। बागमती प्रदेश सरकारले पहिलो चरणमा गौरिटारभित्र फुटबल रंगशाला निर्माणलाई प्राथमिकता दिएको छ। यही वैशाखसम्म फुटबल रंगशाला निर्माण सम्पन्न गरी अन्तर प्रदेशस्तरीय प्रयोगिता गर्ने लक्ष्य छ, बागमती प्रदेश खेलकुद परिषद्का सदस्यसचिव सूर्यलाल भण्डारीले भने, फुटबल रंगशाला देशकै पहिलो प्रविधियुक्त र दशरथ रंगशालापछिको ठूलो रंगशाला बन्नेछ। हाल रंगशालाभित्र चार हजार पाँच सय दर्शक क्षमताको प्यारापिट निर्माणको काम भइरहेको सदस्यसचिव भण्डारीले बताए। प्यारापिटसँगै ट्रयाकको काम पनि अघि बढाइने उनले बताए। अझै छिटो काम सक्नुपर्ने थियो। ठेकेदारको ढिलासुस्तीले लक्ष्य अनुसारको काम भएन, भण्डारीले भने, वैशाखभित्रमा प्रतियोगिता नै सञ्चालन गर्नेगरी रंगशाला तयार पार्दैछौं। फुटबल रंगशाला निर्माण सम्पन्न गर्न करिब २५ करोड खर्च लाग्ने परिषद्ले जनाएको छ। गौरिटार परिसरभित्रै अन्तर्राष्ट्रिय प्रतियोगिता सञ्चालन गर्न मिल्ने क्रिकेट रंगशाला निर्माणका लागि प्रदेश सरकारले चालु आर्थिक वर्ष २०८०८१ मा चार करोड रुपैयाँ बजेट विनियोजन गरेको छ। २० करोड लागत अनुमान गरिएको रंगशाला निर्माणको बहुवर्षीय ठेक्का आह्वान गर्ने परिषद्को तयारी छ। डीपीआरको काम सकिएको छ। वातावरणीय प्रभाव मूल्यांकनको काम सकिनेबित्तिकै हाल प्राप्त बजेटलाई २० प्रतिशत मानेर ठेक्का आह्वान गर्ने तयारी छ, सदस्य सचिव भण्डारीले भने। क्रिकेट रंगशालासँगै अन्तर्राष्ट्रिय प्रतियोगिताहरू सञ्चालन गर्न मिल्ने पौडी पोखरी निर्माणको काम पनि चालु आर्थिक वर्षमा नै प्रदेश सरकारले अघि बढाउने भएको छ। बहुवर्षीय ठेक्का आह्वान गर्न चालु आर्थिक वर्षमा तीन करोड रुपैयाँ बजेट विनियोजन गरिएको छ। गौरिटारभित्र चार हजार क्षमताको बहुउदेश्यीय कभर्डहल, अभ्यासका लागि एक दर्जन थप कभर्डहल, मोटर स्र्पोट्स ट्रयाक, महिला तथा पुरुषका लागि छुट्टाछुट्टै आवास कक्ष, रिक्रिएसन कक्ष, औषधोपचार कक्षसहित विभिन्न खेलका लागि दुई दर्जन संरचना निर्माण गर्ने प्रदेश सरकारको लक्ष्य छ। देशमै पहिलो स्र्पोट्स हव बनाउने हाम्रो लक्ष्य हो, बागमती प्रदेशका सामाजिक विकासमन्त्री कुमारी मोक्तानले भनिन्, त्यसैले हामीले प्रदेश गौरवको योजनामा राखेर बजेट अभावकाबीच पनि यो रंगशाला निर्माणको कामलाई प्राथमिकता दिएका छौं। बजेट अभावमा यसभित्रका संरचना निर्माण नरोकिने उनले प्रतिबद्धता जनाइन्। संघीय सरकारले पर्खाल र घेराबारसँगै कार्यालय भवन निर्माण गरी रंगशालामा बजेट विनियोजन रोकेको थियो। प्रदेश सरकारले गौरिटारभित्र फुटबल रंगशाला बनाउन पाँच करोड रुपैयाँ विनियोजन गरी काम थालेको थियो। जिल्ला खेलकुद विकास समिति मकवानपुरका कार्यालय प्रमुख माधव कोइरालाले प्रदेश सरकारले चासो दिएपछि निर्माणका कामहरूले गति लिएको बताए। हेटौंडामा राम्रो फुटबल र क्रिकेट रंगशाला छैन, उनले भने, यो रंगशाला निर्माण सम्पन्न भएपछि खेल क्षेत्रले नै फड्को मार्ने विश्वास छ। जिल्ला खेलकुद विकास समितिको स्वामित्वमा रंगशालाको २३ बिगाह जमिन छ। गौरीटार रंगशाला निर्माणमा संघीय सरकारले करिब आठ करोड रुपैयाँ लगानी गरेको थियो। पाँच अर्ब लागत अनुमान गरिएको यो योजनामा संघीय सरकारले बजेट लगानी गर्न नसक्दा लामो समय अलपत्र बनेको थियो।"
सन्धिखर्कमा वडास्तरीय भलिबल प्रतियोगिता,"अर्घाखाँची : अर्घाखाँचीको सन्धिखर्क नगरपालिका१० मा वडा स्तरीय भलिबल प्रतियोगिता आज सम्पन्न भएको छ। खेलमा साविक ७ नम्बर वडाको बी समूह प्रथम, साविक ६ नम्बर वडाको समूह द्वितीय र साविक ७ को समूह डि तृतीय भएको खेलाडी तिलक आचार्यले जानकारी दिए। प्रतियोगितामा प्रथम, द्वितीय र तृतीय हुनेले क्रमशः १२ हजार, ८ हजार र आठ हजार प्राप्त गरेका छन्। वडा स्तरीय युवा सञ्जालको समन्वयमा वडा कार्यालयले प्रतियोगिता आयोजना गरेको हो। प्रतियोगितामा ६ टिमको सहभागिता रहेको थियो।"
एसीसी यू१९ एसिया कप : बंगलादेशलाई उपाधि,"दुबई : बंगलादेशले एसीसी यू१९ एसिया कप क्रिकेटको उपाधि जितेको छ। आइतबार संयुक्त अरब इमिरेट्स (यूएई) को दुबईमा भएको फाइनलमा घरेलु टोली यूएईलाई एक सय ९५ रनको फराकिलो अन्तरले हराउँदै बंगलादेशले पहिलो पटक उपाधि जितेको हो। बंगलादेशले दिएको दुई सय ८३ रनको लक्ष्य पछ्याएको यूएई २४५ ओभरमा ८७ रनमा समेटिएको थियो। यूएईका ध्रुब परासरले सर्वाधिक २५ रन बनाए। उनले ३९ बलमा दुई चौका हिर्काए। अक्सत राईले ११ रन बनाउँदा अन्य खेलाडीले दोहोरो अंकमा रन जोड्न सकेनन्। यूएईले १४ रन अतिरिक्त रुपमा पाएको थियो। यूएईलाई धराशयी बनाउन बंगलादेशका मारुफ मृधा र रोहनत ब्रोसनले तीनतीन विकेट लिए। यस्तै इकबाल हुसेन एमोन र शेख पइभेज जीबोनले दुईदुई विकेट हात पारे। यसअघि दुबई इन्टरनेसल क्रिकेट स्टेडियममा टस हारेर पहिले ब्याटिङ गरेको बंगलादेशले निर्धारित ५० ओभरमा आठ विकेट गुमाउँदै दुई सय ८२ रन बनाएको थियो। बंगलादेशका आसिकुर रहमान सिबलीले शतकीय पालि खेले। लामो समय क्रिजमा डटेका आसिकुरले एक सय ४९ बलमा एक छक्का र १२ चौकाको सहयोगमा एक सय २९ रन बनाए। यस्तै चौधुर मोहमद रिजवानले ६०, अरिफुल इस्लामले ५० र कप्तान मोहफिजुर रहमान रविले २१ रनको योगदान दिए। यूएईका तीब्र गतिका बलर आयमान अहमदले चार विकेट लिए। यस्तै ओमिद रहमानले दुई तथा हार्दिक पाई र ध्रुब परासरले एकएक विकेट हात पारे। बंगलादेशले दोस्रो प्रयासमा उपाधि जितेको हो। यसअघि सन् २०१९ मा फाइनलमा स्थान बनाए पनि भारतसँग पाँच रनले स्तब्ध बनेको थियो। सेमिफाइनलमा बंगलादेशले बलियो टोली भारतलाई हराउँदै फाइनलमा स्थान बनाएको थियो। यूएईले भने पाकिस्तानलाई स्तब्ध पारेको थियो।"
गोपाल भण्डारीलाई तेक्वान्दोको पाँचौं डान,"काठमाडौं : अन्तर्राष्ट्रिय तेक्वान्दो खेलाडी, प्रशिक्षक तथा निर्णायक गोपाल भण्डारीले विश्व तेक्वान्दो मुख्यालय (कुकिवान) बाट तेक्वान्दोको पाँचौं डान प्राप्त गरेका छन्। पछिल्लो समय अमेरिकामा रहेका गोपालले त्यहीँबाट पाँचौं डानको परीक्षा उतीर्ण गरेका हुन्। सन् २०१७ मा दक्षिण कोरियाबाट मास्टर्स कोर्स उतीर्ण गरेका उनले विभिन्न राष्ट्रिय तथा अन्तर्राष्ट्रिय प्रतियोगितामा पदक जितेका छन्। उनले फोर्थवर्थ इन्टरनेसनल च्याम्पियनसिपमा स्वर्ण, नेसनल क्यापिटल ओपन तेक्वान्दो च्याम्पियनसिपमा रजत पदक जितेका छन्। यसैगरी गत अक्टोबरमा स्पार वार तेक्वान्दो च्याम्पियनसिपमा स्वर्ण पदक जितेका थिए। सन् २०२१ मा प्रशिक्षणका लागि अमेरिका पुगेका गोपालले त्यहाँ रहँदा मास्टर्स रिफ्रेसर्स र एक्जामिनर कोर्स उतीर्ण गरेका उनले मेट्रो अन्तर्राष्ट्रिय तेक्वान्दो च्याम्पियनसिपमा अफिसियल रेफ्री जर्जको भूमिका निर्वाह गरेका थिए। उनी तेक्वान्दोको मास्टर्स लिडरसिप ट्रेनिङ क्याम्पमा पनि सहभागी भएका थिए। यस्तै २०२२ मा अन्तर्राष्ट्रिय प्रतियोगिता कुकिवान कपमा अफिसियल रेफ्रीजर्जको भूमिका निर्वाह गरेका उनले सन् २०२२ सेप्टेम्बरमा वल्र्ड तेक्वान्दोले सञ्चालन गरेको लेभल वान प्रशिक्षक कोर्स पनि उतीर्ण गरेका थिए। गत मेमा बाल्टीमोरमा बसेर तेक्वान्दो खेलको विकास र विस्तारमा योगदान पुर्याए बापत मेरील्यान्ड हाउस अफ डेलिगेट्सले गोपाललाई प्रसंशापत्रबाट सम्मान गरेको थियो। उनलाई मेरील्यान्ड हाउस अफ डेलिगेट्सका नेक एलेन, कार्ल ज्याक्सन र ह्यारी भण्डारीले प्रसंशापत्रबाट सम्मान गरेका थिए। पछिल्लो समय गोपाल अमेरिकाको एभरेष्ट वल्र्ड क्लास तेक्वान्दो एकेडेमीमा प्रशिक्षण गराइरहेका छन्। नेपालमा सीतापाइला तेक्वान्दो डोजाङमार्फत उत्कृष्ट खेलाडी उत्पादनमा चर्चा कमाएका गोपाल पछिल्लो समय अमेरिकामा आफूलाई स्थापित गर्न लागिपरेका छन्। उनले प्रशिक्षकको जिम्मेवारी सम्हालेको छोटो समयमै एभरेष्ट वल्र्ड क्लास तेक्वान्दोले विभिन्न प्रतियोगितामा उत्कृष्ट प्रदर्शन गर्दै आएको छ। यूएस तेक्वान्दो फेस्टिभल, बाना नेपाली स्ट्रिट फेस्टिभल, एभरेष्ट नेसनल ओपन तेक्वान्दो च्याम्पियनसिप, प्रथम हिमालयन तेक्वान्दो च्याम्पियनसिपलगायतका प्रतियोगितामा एभरेष्ट वल्र्ड क्लासले उत्कृष्ट प्रदर्शन गरेको थियो।"
म्याग्दीको रघुगंगा र धवलागिरीमा राष्ट्रपति रनिङ शिल्ड,"बेनी : म्याग्दीको दुईवटा स्थानीय तहमा सोमबारदेखि अन्तर विद्यालय स्तरीय राष्ट्रपति रनिङ शिल्ड खेलकुद प्रतियोगिता सुरु भएको छ। रघुगंगा गाउँपालिका५ झिँ र धवलागिरी गाउँपालिका७ शिवाङमा सुरु भएको प्रतियोगिताको फरक फरक समारोहका बीच प्रतिनिधिसभा सदस्य खमबहादुर गर्बुजा (खम्बिर)ले उद्घाटन गरे। तीन दिनसम्म सञ्चालन हुने दुवै ठाउँको प्रतियोगितामा ११११ वटा विद्यालयले सहभागिता जनाएका छन्। भलिबल र एथलेटिक्स विधाका १३१३ वटा खेलमा विद्यार्थीहरूबीच प्रतिस्पर्धा हुनेछ। विजेता विद्यालयलाई राष्ट्रपति रनिङ शिल्डसहित ५० हजार रुपैयाँ ट्रफी, मेडल र प्रमाणपत्र प्रदान गरिने रघुगंगा गाउँपालिकाका अध्यक्ष भबबहादुर भण्डारीले बताए। दोस्रो र तेस्रो हुने विद्यालयलाई क्रमशः नगद ३० हजार र २० हजारको साथमा ट्रफी, मेडल र प्रमाणपत्र प्रदान गरिने गाउँपालिकाले जनाएको छ। धवलागिरी गाउँपालिकाका अध्यक्ष प्रेमप्रसाद पुनले प्रतियोगितामा प्रथम हुने विद्यालयलाई राष्ट्रपति रनिङ शिल्ड, मेडल र प्रमाणपत्र सहित ६० हजार रुपैयाँ नगद पुरस्कार प्रदान गरिने बताए। द्वितीयले ४० हजार र तृतीयले ३० हजार रुपैयाँ पुरस्कार प्राप्त गर्ने छन्। छात्र र छात्रा भलिबलमा विजयी हुनेलाई ५५ हजार रुपैयाँ र मार्च पासमा उत्कृष्ट हुनेलाई १० हजार रुपैयाँ नगद प्रदान गरिने भएको छ। सहभागी विद्यालयलाई सहभागी खेल र संख्याका आधारमा यातायात र सुविधा उपलब्ध गराइने गाउँपालिकाले जनाएको छ।"
"ब्याजदर घट्दो क्रममा, कति होला कर्जा ब्याज ?","काठमाडौं : बैंक तथा वित्तीय संस्थाको ब्याजदर महिनैपिच्छे घट्दै गएको छ। बैंकमा पैसा बचतमा राख्ने निक्षेपकर्ताका लागि यो खुसीको खबर नहोला तर बैंकबाट कर्जा लिनेलाई यो समाचारले पक्कै खुसी दिन्छ। निक्षेपको ब्याजदर घटिरहँदा कर्जाको लागत पनि कम हुने भएकाले यसले अन्ततः कर्जाको ब्याजदर घटाउन टेवा पुर्याउँछ। यसकारण ब्याजदर घटाउन दबाब गत मंसिर २२ गते नेपाल राष्ट्र बैंकले आर्थिक वर्ष २०८०८१ को मौद्रिक नीतिको पहिलो त्रैमासिक समीक्षा गर्दै बैंक दर, नीतिगत दरलाई साबिकको तुलनामा घटाएपछि अहिले ब्याजदर घटाउन दबाब परेको हो। उक्त नीतिले बैंक दरलाई ७५ प्रतिशतबाट घटाई ७ प्रतिशत कायम गरेको छ। यस्तै, नीतिगत दरलाई ६५ प्रतिशतबाट घटाई ५५ प्रतिशत र निक्षेप संकलन बोलकबोल दरलाई ४५ प्रतिशतबाट घटाई ३ प्रतिशत कायम गरिएको छ। केन्द्रीय बैंकले विद्यमान मुद्रास्फीतिलाई प्रभाव पार्ने विभिन्न पक्षहरूको विश्लेषण, शोधनान्तर स्थिति र निजी क्षेत्रतर्फ जाने बैंक कर्जाको वृद्धिदरलाई दृष्टिगत गरी उक्त दर घटाएको थियो। केन्द्रीय बैंकले घटाएको नीतिगत दरहरू कायम भएसँगै ब्याजदरमा सहज भएको हो। अहिले बैंकमा लगानीयोग्य पुँजी (तरलता) बढी भएकाले अन्तरबैंक ब्याजदर धेरै तल गइरहेको कारणले प्रणालीबाट कर्जा प्रवाह बढोस् भनेर यस्ता दरहरू घटाउने निर्णय केन्द्रीय बैंकले गरेको थियो। राष्ट्र बैंकले नीतिगत दर घटाएपछि ब्याजदर घटाउनै दबाब परेको नेपाल बैंकर्स संघका अध्यक्ष सुनील केसी बताउँछन्। उक्त दरले गर्दा अन्तरबैंक दर पनि घट्यो। पुसको निक्षेपको ब्याजदर घटेपछि अब कर्जाको ब्याजदर पनि घट्छ। कात्तिक, मंसिर र पुस यी तीन महिनाको औसत सबै गणना गर्दा अब आधार दर पनि घट्ला, उनले भने, आधार दर पनि एकल अंकमा आइसकेको छ। झन् घट्छ र निक्षेपको लागत एक प्रतिशत बिन्दुले घट्ने देखिन्छ। बैंकले निक्षेप र कर्जाको ब्याजदर अन्तर (स्प्रेड दर) पनि ४ प्रतिशतभन्दा बढी गर्न नपाइने कार्यान्वयनमा आएको छ। सबै कारणले अब कर्जाको ब्याजदर घट्ने उनले बताए। यसपछि अब विस्तारै कारोबार बढ्ने अपेक्षा गरेका छौं। व्यवसायी, लगानीकर्ताले थप लगानी जुटाउन कर्जा लिन सक्लान्, केसीले थपे। औसत ब्याजदर ९ प्रतिशतभन्दा कम पुस लागेसँगै वाणिज्य बैंकहरूको निक्षेपको ब्याजदर अघिल्लो महिनाको भन्दा औसत ०६२ प्रतिशत बिन्दुले घटेको छ। वाणिज्य बैंकहरूले प्रकाशन गरेअनुसार दुई बाहेक सबै बैंकहरूको पुसको ब्याजदर मंसिर महिनाको भन्दा कम छ। प्रभु र सानिमा बैंकले भने अघिल्लो महिनाकै दरलाई निरन्तरता दिएका छन्। प्राइम कमर्सियलबाहेक बैंकहरूको निक्षेपको नयाँ ब्याजदर एकल अंकमा कायम भएको छ। गत असोजमा दोहोरो अंकमा रहेको निक्षेपको ब्याजदर यसपछिका महिनामा क्रमशः घट्दै गएको छ। सो महिना औसत ब्याजदर नै १० प्रतिशत माथि थियो। जुन पुस महिनासम्म आइपुग्दा घटेर ८९९ प्रतिशतमा सीमित भएको छ। मंसिर महिनामा यस्तो दर ९६१ प्रतिशत थियो। पुस महिनाका लागि २० मध्ये १८ वाणिज्य बैंकहरूले ब्याजदर घटाएका छन्। प्रभु बैंक र सानिमा बैंकले भने मंसिर महिनाकै ९ प्रतिशतको निक्षेपको ब्याजदरलाई नै कायम राखेका छन्। सबैभन्दा बढी ब्याजदर निर्धारण गरेको प्राइम बैंकले अधिकतम १० प्रतिशतसम्म ब्याज दिने भएको छ। ब्याजदर घटाउनेमा एभरेस्ट र हिमालयन बैंक अगाडि छन्। मंसिरमा ९ प्रतिशत ब्याज दिएको एभरेस्टले घटाएर ८ प्रतिशतमा सीमित राखेको छ। बैंकहरूले ब्याजदर घटाउने भन्दैमा ह्वारह्वार्ती घटाउन वा बढाउन मिल्दैन। यसका लागि नेपाल राष्ट्र बैंकले तोकेको परिधिभित्र रहनुपर्ने हुन्छ। केन्द्रीय बैंकका अनुसार ब्याजदर घटाउँदा पनि अघिल्लो महिनाको औसतमा बढीमा १० प्रतिशतले बिन्दुले मात्र परिवर्तन गर्न पाइन्छ। उदाहरणको लागि, मंसिर महिनाको औसत ब्याजदर ९६१ प्रतिशत रहेकामा बैंकहरूले अधिकतम ०९६ प्रतिशत बिन्दुले मात्र ब्याजदर घटबढ गर्न पाउँछन्। विकास बैंकको ब्याजदर ९३ प्रतिशत सञ्चालनमा रहेका राष्ट्रियस्तरका सबै विकास बैंकहरूको ब्याजदर भने घटाएर बराबर बनाएका छन्। उनीहरूले निक्षेपमा अधिकतम ९२५ प्रतिशत ब्याज दिने भएका हुन्। यसअघि मंसिरमा ५ बैंकहरूले ९४ प्रतिशत लुम्बिनी र सांग्रिलाले १०६ प्रतिशत र गरिमाले ९७५ प्रतिशत ब्याज दिएका थिए। सो महिना साइन रेसुंगा, कामना सेवा, मुक्तिनाथ, महालक्ष्मी र ज्योति विकास बैंकको ब्याजदर ९४ प्रतिशत थियो। घटेको ब्याजदरले मार्जिन प्रकृतिको कर्जामा यसरी सहज महिनैपिच्छे निक्षेपको ब्याजदर घट्दा कर्जाको ब्याजदर पनि घट्ने भएपछि ऋणीहरूलाई सहज हुने भएको छ। पछिल्लो समय पर्याप्त लगानीयोग्य पुँजी भइरहेको तर कर्जाको माग अपेक्षाअनुसार हुन नसकेको बैंकरहरूले बताउँदै आएका छन्। निक्षेपको ब्याजदर महिनैपिच्छे परिवर्तन गरे पनि कर्जाको ब्याजदर भने त्रैमासिक रूपमा मात्रै निर्धारण हुन्छ। चालू आवको पहिलो त्रैमासमा सार्वजनिक आधार दर (बेस रेट)मा आधारित भएर बैंकहरूले कर्जाको ब्याजदर निर्धारण गरेका छन्। आधार दर घट्दै जाँदा ऋणको ब्याजदर पनि घट्दै जान्छ। वाणिज्य बैंकहरूको औसत आधार दर (बेस रेट) गत असारको तुलनामा थोरै मात्रामा घटेको छ। अझ यसपछिका महिनामा निक्षेपको ब्याजदर क्रमशः घटिरहेकाले यसको लागत कटाउँदा आगामी त्रैमासिक प्रतिवेदनमा आधार दर पनि घट्ने र यसले कर्जामा भार कम पर्नेै भएको नेपाल बैंकर्स संघका अध्यक्ष केसी बताउँछन्। यसलै अब सेयर मार्जिन प्रकृतिको धितोकर्जा होस् वा घरजग्गा कर्जा, गाडी, आवासीयलगायतका कर्जाहरू लिने ऋणीलाई केही सस्तो पर्नेछ। बैंकको जति कम आधार दर हुन्छ त्यसको ब्याजदर प्रायः कम हुने भएकाले ती बैंक ग्राहकको छनोटमा पर्छन्। तर, कर्जाको ब्याजदर बढी र कम कत्ति छ भन्नेबारे आधार दरसँगै स्प्रेड दर (कर्जा निक्षेपको ब्याजदर अन्तर), प्रिमियम दरले निर्धारण गर्छ। बैंकहरूले आधार दरमा जोड्ने प्रिमियम दर पनि ऋणीलाई तोकिने ब्याजदरका लागि महत्वपूर्ण बन्छ। बैंकहरूले आधार दरमा २ देखि ५ सम्म प्रिमियम जोडेर ऋणीका लागि ब्याजदर तोक्ने गरेको देखिन्छ। यद्यपि प्रिमियममा मनोपोली भएको भन्दै केन्द्रीय बैंकले यसलाई कडाइ पनि गरेको छ। यससँगै वाणिज्य बैंकहरूले निक्षेपमा दिएको कर्जाभन्दा ४ प्रतिशतभन्दा बढी कर्जाको ब्याजदर लिन पाउँदैनन्। किनभने राष्ट्र बैंकले निक्षेपमा दिने र कर्जा तथा सापटमा लिने ब्याजदरबीचको औसत ब्याजदर अन्तर अर्थात् स्प्रेड दरको पनि सीमा ४ प्रतिशत तोकेको छ। यो गत साउनदेखि लागू भएको छ तर मर्जरमा गएका बैंकलाई भने अहिले बाध्यकारी नबनाएकाले केही बढी देखिन्छ। साथै विकास बैंक र वित्त कम्पनीहरूले पनि निक्षेप र कर्जाको ब्याजदर अन्तर ४६ प्रतिशतभन्दा बढी गर्न पाइँदैन। बैंकमा थुप्रियो पैसा बैंकमा लगानीयोग्य पुँजी (तरलता) पर्याप्त छ। बैंकहरूलाई कर्जा निक्षेपको अनुपात (सीडी रेसियो) ९० प्रतिशत अधिकतम तोकिएको छ। तर बैंकहरूको सीडी रेसियो ८०३६ प्रतिशत रहेकोले कुसन ९६४ प्रतिशत छ। बैंकहरूले १०० रुपैयाँ निक्षेप संकलन गर्दा ९० रुपैयाँसम्म लगानी गर्न पाउँछन्। तर, बैंकसँग यतिबेला अतिरिक्त पैसा छ। दिनप्रतिदिन निक्षेप बढेको तर कर्जाको माग कम भएको नेपाल बैंकर्स संघका अध्यक्ष सुनील केसी बताउँछन्। उनी भन्छन्, बैंकमा तरलता अधिक भयो। यतिबेला बैंकसँग ६०७० अर्ब अधिक तरलता छ। यसैले नेपाल राष्ट्र बैंकले पनि दिनैपिच्छे निक्षेप संकलनबाट अर्बौं रुपैयाँ प्रशोचन गरिरहेको छ। एनएमबी बैंकका प्रमुख कार्यकारी अधिकृत (सीईओ)समेत रहेका केसीका अनुसार पछिल्ला महिनामा कर्जाको ब्याजदर पनि क्रमशः घटिरहेको छ तर कर्जा प्रवाह हुन सकेको छैन।"
हिमालयन रिको आईपीओमा आवेदन दिनु भयो ?,"काठमाडौं : हिमालयन रिइन्स्योरेन्सको आईपीओमा सोमबारसम्म आवेदन दिन पाइने भएको छ। शनिबार बिहानसम्म पर्याप्त आवेदन नपरेको स्थितिमा कम्पनीको आईपीओमा आवेदन दिने अवधि ११ गतेसम्म बढाइएको थियो। तर, आइतबार अपराह्नसम्म सबै आईपीओका लागि आवेदन परेकाले एक दिनका लागि थप गरिएको हो। जसअनुसार एक दिन बाँकी छँदासम्म १४ लाख ६० हजार १ सय १७ आवेदकले ५ अर्ब ७८ करोड ६ लाख ४० हजार १ सय ६० रुपैयाँबराबरको आवेदन दिएका छन्। आइतबार साँझसम्ममा २ करोड ८० लाख ६१ हजार ३ सय ६० कित्ताका लागि आवेदन परेको सीडीएसले जनाएको छ। हिमालयन रिले आफ्नो जारी पुँजी १० अर्ब रुपैयाँको ३० प्रतिशतले हुन आउने ३ अर्ब रुपैयाँबराबरको ३ करोड कित्ता आईपीओ निष्कासन गर्दैछ। जसमध्ये १० प्रतिशत अर्थात् ३० लाख कित्ता वैदेशिक रोजगारीमा जानेका लागि बिक्री भइसकेको छ भने २ प्रतिशत अर्थात् ६ लाख कित्ता सेयर कम्पनीका कर्मचारी र ५ प्रतिशत अर्थात् १५ लाख कित्ता सामूहिक लगानी कोषलाई बाँडफाँट भएको छ। बाँकी २ करोड ४९ लाख कित्ता सेयर सर्वसाधारणलाई जारी भएको हो। आईपीओमा हालसम्म मागभन्दा १३ प्रतिशत बढी आवेदन परेको छ। हिमालयन रिले प्रतिकित्ता एक सय अंकित मूल्यमा १ सय ६ रुपैयाँ प्रिमियम थप गरेर २ सय ६ रुपैयाँ दरमा आईपीओ निष्कासन गरेको हो। आईपीओमा १० देखि अधिकतम ३ लाख कित्ताका लागि आवेदन दिन सकिन्छ। आईपीओ भर्न न्यूनतम २ हजार ६ रुपैयाँ लाग्छ। लगानीकर्ताले आईपीओमा न्यूनतम १० कित्तादेखि अधिकतम तीन लाख कित्ताका लागि आवेदन दिन सक्नेछन्। आईपीओको निष्कासन तथा बिक्री प्रबन्धक एनएमबी क्यापिटल हो। रेटिङ एजेन्सी इक्रा नेपालले आईपीओलाई इक्राएनपी आइआर ए रेटिङ प्रदान गरेको छ। जसले कम्पनीको दायित्व बहन गर्ने क्षमता पर्याप्त मात्रामा सुरक्षित रहेको जनाउँछ।"
मौरीपालनमा आकर्षण,"गुल्मी : पछिल्लो समय गुल्मी जिल्लाका कृषकको मौरीपालनमा आकर्षण बढ्न थालेको छ। कम लगानीमा अर्गानिक उत्पादन र उच्च मूल्य पाउने भएकाले मौरी पालनमा ग्रामीण क्षेत्रका कृषकको आकर्षण बढेको हो। आर्थिक वर्ष २०७९८० मा जिल्लाभर ४ हजार ५ सय कृषकले मौरी पालन गर्दै आएका थिए। यस आर्थिक वर्षमा २०८०८१ मा कृषकको संख्या बढेर ४ हजार ६ सय ४५ पुगेको कृषि ज्ञान केन्द्र गुल्मीले जनाएको छ। हाल गुल्मीमा आधुनिक र परम्परागत गरी ३ हजार ९ सय २५ घार छन्। जसबाट वार्षिक १०५९ टन मह उत्पादन भएको कार्यालयको तथ्यांकमा उल्लेख छ। जिल्लाका रेसुंगा, मुसिकोट नगरपालिका, गुल्मीदरबार र मदाने गाउँपालिका मौरीपालनका लागि पकेट क्षेत्र मानिन्छ। मह उत्पादनमा वृद्धि र कृषकलाई व्यावसायिक बनाउन मागमा आधारित कार्यक्रम, स्मार्ट कृषि गाउँ, मौरी ब्लग, महिला उद्यमी कार्यक्रमसहित कृषकलाई मौरीका घार, गोला, मौरीका लागि आवश्यक उपकरण वितरण गरिरहेको ज्ञान केन्द्र गुल्मीका कार्यालय प्रमुख नवराज भण्डारीले जानकारी दिए। कम लगानीमा उच्च प्रतिफल मिल्ने भएकाले मौरीपालनमा गाउँगाउँका कृषक लागेका छन्, प्रमुख भण्डारीले भने, खेतीबाली विषादीको कम प्रयोग र खुल्ला चरिचरन क्षेत्र भएकाले मह र कृषकको संख्यामा वृद्धि आएको छ। महबाट मनग्ये आम्दानी गुल्मीदरबार गाउँपालिका १ बलिथुमका मानबहादुर फुङ्जेली विगत १३ वर्षदेखि कृषि कर्ममा छन्। यतिबेला उनको बारीमा ३ सय कागती र १ सय सुन्तलाको बोटमा लटरम्म फलिरहेका छन्। यो वर्ष उनले केही सुन्तला र कागती बोटबाटै बेचिसकेका छन्। कतिपय बेच्ने तयारीमा छन्। कृषिकर्मसँगै उनी विगत २ वर्षदेखि मौरी पालनमा छन्। सुन्तला, कागती र महबाट भएको आम्दानीले घरखर्च चलाउनसमेत सहज भएको कृषक फुङ्जेली बताउँछन्। दुई वर्ष पहिले ज्ञानकेन्द्रले १० घार मौरी दिएको थियो, अहिले फस्ट्याएर ४० घार पुगेको छ। मह र मौरीबाट राम्रै आम्दानी भएको छ, त्यसैले यसको व्यवसाय बढाउने तयारी गरिरहेको छु, उनले भने। सुन्तला र कागतीको बगैंचामा आफूले उत्पादन गरेका आर्गानिक मह काड्दै गुल्मीदरबार गाउँपालिका १ बलिथुमका मानबहादुर फुङ्जेली र श्रीमानलाई काममा सघाउँदै श्रीमती । तस्बिर : मनोज कार्की कृषक फुङ्जेली जस्तै रेसुंगा नगरपालिका४ अर्खलेका कृष्णप्रसाद भण्डारीले विगत २ वर्षदेखि मौरी पाल्दै आएका छन्। थोरै लगानीबाट मनग्ये आम्दानी हुने भएकाले मौरीपालनमा लागेको कृषक भण्डारी बताउँछन्। शुद्ध मह दम र रुघाखोकी जस्ता रोगका लागि उपयुक्त मानिन्छ। चिसो र बर्खा समय, अरिंगालबाट बचाउन सकेमा मात्र मह उत्पादन बढाउन सकिने कृषक भण्डारीले सुनाए। बजारीकरणले कृषकमा उत्साह आर्गानिक र शुद्ध मह उत्पादन हुने भएकाले जिल्लाभरका कृषकलाई बजारीकरणमा कुनै समस्या छैन। गाउँठाउँमा उत्पादन भएको अर्गानिक मह प्रतिकिलो १ हजार ५ सय र ८ देखि १० हजारमा मौरीसहित घार बिक्री हुने कृषक बताउँछन्। मह स्थानीय स्तरमै खपत हँुदै आएको छ। शुद्ध मह औषधिको रूपमा प्रयोगमा आउने भएकाले बजारमा माग बढ्दो छ। महको उत्पादनभन्दा माग बढी छ। मह र मौरीलाई बजारीकरणमा समस्या छैन। यो समय प्रायः तोरीलगायतका फलफूल फुल्ने भएकाले मह उत्पादन बढिरहेको छ। प्राविधिक ज्ञान, सीपको व्यवस्था भएमा अझ मह उत्पादनमा वृद्धि गर्न सकिने कृषकको अपेक्षा छ।"
प्री ओपन सेसनमा नेप्से परिसूचक ३३७ अंकले बढ्यो,काठमाडौं : प्री ओपन सेसनमा नेप्से परिसूचक सामान्य अंकले बढेको छ । साताको दोस्रो सेयर कारोबार दिन सोमबार प्री ओपन सेसनमा नेप्से परिसूचक ३३७ अंकले बढेर २०२५७३ विन्दुमा कायम भएको छ। यो सेसनमा ५५ स्क्रिप्टको १४ हजार ६८४ कित्ता सेयर ३६ लाख ३९ हजार ८४२ रपैयाँमा खरिदबिक्री भए। कारोबारमा आएका स्क्रिप्टमध्ये ३७ को मूल्य बढ्यो भने ६ वटाको घट्यो। यो समयमा ९ स्क्रिप्टको मूल्य भने स्थिर रहयो।
"सेयर बजारमा हरियाली : ६ अर्ब बढीको कारोबार, ९ कम्पनीको मूल्यमा लाग्यो सर्किट","काठमाडौं : सोमबार सेयर बजारमा हरियाली छाएको छ। नेप्से परिसूचक ३८१४ अंकले बढेर २०६०४९ विन्दुमा कायम भएको छ। सेन्सेटिभ इण्डेक्स ९५६ अंकले बढेर ३९०६३ बिन्दुमा पुगेको छ। नेप्से बढेसँगै कारोबार रकम पनि आइतबारको तुलनामा बढेको छ। आज ३०५ स्क्रिप्टको २ करोड १४ लाख ९७ हजार ६१९ कित्ता सेयर १ लाख १३ हजार ६९३ पटकको कारोबारमा ६ अर्ब ८६ करोड ८१ लाख ७७ हजार ५६५ रुपैयाँमा खरिदबिक्री भए। अघिल्लो कारोबार दिन आइतबार ५ अर्ब १५ करोड ७८ लाख ४६ हजार ९७९ रुपैयाँको सेयर कारोबार भएको थियो। सो दिन नेप्से परिसूचक २७७५ अंकले बढेर २०२२३५विन्दुमा बन्द भएको थियो। दोहोरो अंकले वृद्धि भएको बजारमा ९ स्क्रिप्टको सेयर मूल्य सकारात्मक सर्किट लेभलमा कारोबार भयो। बोटलर्स नेपाल,सूर्यज्योति लाइफ इन्स्योरेन्स,स्वरोजगार लघुवित्त विकास,जीवन विकास लघुवित्त वित्तीय,बीपीडब्लु लघुवित्त वित्तीय,हाथवे इन्भेस्टमेन्ट,मुक्तिनाथ कृषि कम्पनी,नेरुदे लघुवित्त वित्तीय र धवलागिरि लघुवित्त वित्तीय संस्थाको सेयर सकारात्मक सर्किट लेभलमा कारोबार भएको हो। यसदिन हिमालयन पावरका लगानीकर्ताले भने गुमाए। सो कम्पनीको सेयर १९६० अंकले घट्यो। कारोबार रकमका आधारमा हिमाल दोलखा हाइड्रोपावर शीर्ष स्थानमा रह्यो। सो कम्पनीको २६ करोड मूल्य बढीको सेयर कारोबार भयो। यसैगरी सोनपुर मिनरल्सको २० करोड,सोल्टी होटलको १८ करोड,शिवम् सिमेन्टको १६ करोड घोराही सिमेन्टको १४ करोड मूल्य बराबरको सेयर कारोबार भयो। कारोबारमा आएका १३ उपसमूहमध्ये १२ उपसमूहको सूचकमा हरियाली छाएको छ। यसदिन माइक्रो फाइनान्स उपसमूहको सूचक भने सर्वाधिक १९७ अंकले बढ्यो। १२ उपसमूहको सूचक हरियाली बन्दा हाइड्रोपावर उपसमूहको परिसूचक भने ७८३ अंकले घट्यो। १६५ स्क्रिप्टको मूल्य बढ्दा ७२ वटाको घट्यो भने ५ को मूल्य स्थिर रह्यो।"

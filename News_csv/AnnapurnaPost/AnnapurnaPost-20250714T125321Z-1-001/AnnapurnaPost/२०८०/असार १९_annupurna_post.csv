शीर्षक,विवरण
दलदलमा दल,"राजनीति सत्तामुखी होइन, परिवर्तनमुखी बन्नुपर्छ भन्ने सत्य दलहरूले बिर्संदा नागरिकमा विस्फोट हुन थाल्यो। राजनीतिक दल प्रजातान्त्रिक प्रणालीका मुख्य तथा अभिन्न अंग हुन्। यसका अनेकन परिभाषामध्ये निर्वाचनमा भाग लिने र जित हात पार्ने अभिप्राय राखेर गठन भएको वैचारिक शक्ति भन्नेसमेत एक हो। यस आधारमा हेर्दा चुनावमा भाग नलिने तर निर्वाचन आयोगमा दर्तामात्र भएका शक्तिहरूको हैसियत के हुने भन्ने प्रश्न उठ्न सक्छ। निर्वाचन आयोगमा झन्डै १३० दल दर्ता छन्। तीमध्ये लगभग सबैले कुनै न कुनै तहको निर्वाचनमा थोरबहुत स्थानमा प्रतिस्पर्धा गरेका होलान्। यद्यपि संसद्को निर्वाचनमा भाग लिने दलहरूमाथि मात्र चासो र सार्वजनिक सरोकार व्यक्त बढी हुने गर्छ। अहिले अधिकांश स्थापित दल पतनोन्मुख स्थितिमा देखिन्छन्। राजनीतिक शक्ति र सफलताका लागि हिजोका स्थापित मान्यता धर्मराउँदै छन्। आफूलाई देशको सबैभन्दा ठूलो र आमजनताले रुचाएको मुख्य पार्टी भनेर प्रचारप्रसार गर्ने सबै दलको स्थिति खस्कँदै छ। संसद्मा भएका पहिलो, दोस्रो र तेस्रो कुनै पनि दलको एकजना समेत प्रत्याशी उपनिर्वाचनमा विजयी गराउन सकेनन्। नयाँ दल तथा नयाँ पात्रहरूको चामत्कारिक उदयले अब एक बहाव नै सिर्जना गर्ने देखिन्छ। हिजोसम्म जेल बसेको, यातना भोगेको, आन्दोलनको नेतृत्व गरेको, विद्रोह उठाएको कुरा सबल नेतृत्व बन्न वाञ्छनीय योग्यता मानिन्थ्यो। हामीले क्रान्ति गर्यौं, राणाशासन ढलायौं, प्रजातन्त्र ल्यायौं, गणतन्त्र स्थापित गर्यौं भन्ने दलहरूको दाबा निकै प्रभावकारी बन्थे। यी आन्दोलनमध्ये धेरै अथवा कुनै पनि आन्दोलनलाई नदेखेको, नभोगेको अथवा नजानेको पुस्ताको मतदाता संख्या अधिक भइसक्यो। अहिलेका अधिकांश मतदातामा ती आन्दोलनको कुनै भोगाइ र प्रभाव छैन। अर्को निर्वाचनमा त गणतन्त्रको आन्दोलन पनि नदेखेको अथवा नबुझेको मतदाता नै झन्डै २५ लाख हाराहारीमा हुनेछन्। अब तत्काल नागरिकमाझ को कति लोकप्रिय छ, आफ्नो पेसा र क्षेत्रमा कति काबिल छ भन्ने कुरा महत्त्वपूर्ण हुन्छ। आआफू संलग्न क्षेत्रमा सक्षम मानिएको र अब्बल ठहरिएको निपुण मानिस राजनीतिमा आउन् भन्ने आशा गर्छ। उनीहरूले कम्तीमा राज्यको ढुकुटीलाई आफ्नो जीवन निर्वाहका लागि दुरुपयोग गर्नु पर्दैन भन्ने मान्यता राख्छ। उनीहरू जुन क्षेत्रमा दक्ष र विज्ञ छन् उक्त क्षेत्रमा सघन प्रगति र पुनर्निर्माण गर्न सक्छन् भन्ने विश्वास बोक्छ। आममतदाताको मनोविज्ञानमा नयाँ सोच विकसित छ। अहिले अधिकांश स्थापित दल पतनोन्मुख स्थितिमा देखिन्छन्। राजनीतिक शक्ति र सफलताका लागि हिजोका स्थापित मान्यता धर्मराउँदै छन्। हामीकहाँ जुलुस लगाएकै र ढुंगा हानेकै कुरालाई राजनीतिक सक्रियताको मानक मान्ने भुलभुलैया बस्यो। अनि राजनीतिक अभ्यासमा रहेकै कारण सर्वज्ञान सम्पन्न हुने, नेतृत्वहरूले सबै थोक जान्ने, कसैसँग सरसल्लाह लिनुसमेत नपर्ने विचलन सुरु भयो। राजनीतिक अभ्यास युवाले गर्नुपर्छ, त्यो विज्ञता र दक्षताबाट निर्देशित रहनुपर्छ। राजनीति सत्तामुखी होइन, परिवर्तनमुखी बन्नुपर्छ भन्ने सत्य दलहरूले बिर्संदा नागरिकको निराशा बिस्तारै विस्फोट हुन थाल्यो। आधारवर्गको हितलाई शिरोपर गर्नुपर्ने अभिभारालाई नकार्दा दलहरूको अस्तित्व र अवस्थामाथि प्रश्नको आधार बन्न थाल्यो। बारम्बार परिक्षित, असफल र अनुपयोगी अनुहारहरूप्रति नागरिकमा उष्ण वितृष्णाभाव प्रस्फुटन हुन थालेको भान हुँदैछ। अहिलेको राजनीति रिभोलुसनरी (क्रान्तिकारी) होइन, रिफर्मेटिभ (सुधारात्मक) अभ्यास र प्रयोगबाट मात्र सही बाटोमा हिँड्छ। अनुहार, दलीय अनुबन्धन, नेतृत्वको भजनकीर्तन अनि देवत्करणमा रमाउने र सत्तोसरापको बहाबमा बहनेहरूको अस्तित्व डगमगाउँदै छ। नागरिक सेवामा दत्तचित्त रहँदै नागरिक पहिलो प्राथमिकता (सिटिजन फस्ट)को अवधारणालाई अवलम्बन गर्नेहरूमात्र अनुमोदित हुने राजनीतिक चरित्र निर्माण हँुदैछ। निर्वाचनमा टिकटचाहिँ दलले दिने हो तर मत नागरिकबाट लिनुपर्छ। अब दलले आआफूलाई बचाइराख्ने हो भने योग्य, दक्ष, युवा, योग्य व्यक्तिहरूलाई निर्वाचनमा प्रस्तुत गर्नुपर्छ। संगठन, सदस्यता, समिति, दलको प्रमुख नेता भनेरमात्र अब मत आउँदैन। सबै दल गरेर जम्माजम्मी २५ देखि ३० लाखको संख्यामा संगठित सदस्यहरू होलान्। १ करोड ८० लाख मतदातामा बाँकी १ करोड ५० लाख दलविहीन विशुद्घ मतदातामात्र हुन्। सबै दलका कार्यकर्ता अथवा संगठित सदस्यताको सम्पूर्ण योगभन्दा मतदातामात्रको अनुपात पाँच सय प्रतिशत बढी छ। उनीहरू संगठन जान्दैनन्, सदस्यता चिन्दैनन्, उम्मेदवार मन परेनपरे पनि मत दिनुपर्छ भन्ने दलीय ह्विपमा बाँधिदैनन्। दलको माथिल्लो तहको मान्छे उम्मेदवार भएपछि मरिमेटेर विजयी बनाउनुपर्छ भन्ने सम्झँदैनन्। त्यस्तो उम्मेदवार पुराना अथवा नयाँ जुनसुकै दलबाट पनि हुन सक्छ। २१औं शताब्दी मास बेस्ड राजनीतिको समय हो। राजनीतिक बहाव निर्माणमा सञ्चारको प्रभाव अधिक रहन्छ। अमेरिकाका पूर्वराष्ट्रपति बाराक ओबामाले आफ्नो पुस्तक एडासिटी अफ होपमा यसलाई राम्ररी विश्लेषण गरेका छन्। खाली एकोहोरो रटान र आत्मरति भजाएर मात्र हुँदैन। पुराना दलहरूलाई पछिल्ला निर्वाचनहरूले गतिलो सन्देश छाडेको छ। अब दलहरू सच्चिनु पर्छ। अहिलेका शीर्ष नेतृत्वले अभिभावकीय भूमिकामात्र निर्वाह गर्नुपर्छ। सक्रिय राजनीतिमा सक्षम र युवा पुस्तालाई अगाडि सार्नुपर्छ। अहिले रहेका लगभग सबै ठूला भनिएका दलका शीर्ष नेता राजनीतिक जीवनको अन्तिम उत्तराद्र्धमा छन्। संसद् तथा पार्टीको अध्यक्षता दुवैका हिसाबले उनीहरूको यो कार्यकाल अन्तिम इनिङसमेत हो। धेरैले त स्वयं घोषणा पनि गरेका छन्। विगतकै जस्तो नेतृत्व कौशल र यथास्थितिलाई अवलम्बन गरे। अब उनीहरूको अन्त्यसँगै उनीहरूको दलको पनि अन्त्य हुने जोखिम बढ्दो छ। आआफू जाँदाजाँदै पार्टीलाई पुनर्जीवन दिन सकारात्मक र रचनात्मक अभ्यास गर्नुपर्छ। जसरी भए पनि सरकारको अवधारणाबाट मुक्त भएर सुधार तथा सुदृढीकरणमा अर्जुनदृष्टि राख्नुपर्छ। दल तथा नेतृत्वले यसको सन्देश विचरण गर्नुपर्छ। आआफूलाई विनिर्माण गर्न विराट प्रयास लगाउनु पर्छ। दलहरू नबदलिए नागरिकले मत बदल्ने अठोट गरेको स्पष्ट देखिँदैछ। नेतृत्वले उदार हँुदै आआफू र दललाई व्यापक रूपान्तरणमा लैजानुपर्छ। त्यहाँ युवा र भिजन भएका नयाँ पुस्ताले सशक्त र सकारात्मक हस्तक्षेप गर्नुपर्छ। योग्य, दक्ष, युवा, विज्ञ, प्राविधिक तथा पेसागत अनुभवले खारिएका मानिसलाई राजनीतिमा आकर्षित गर्नुपर्छ, प्राथमिकताका साथ स्वागत गर्नुपर्छ। सक्षम मानिसको समूहलाई नै आकर्षित गर्दै सबल परिमाण दिनुपर्छ। सिद्धान्त र नारा होइन, सत्यता र नागरिकमैत्री पारा प्रदर्शन गर्नुपर्छ। दलहरूमाथिको विश्वासमा गएको पहिरोलाई रोक्ने एउटै अचुक उपाय भनेको मेरिटोक्रेसीको अवलम्बन मात्रै हो।"
संस्कारसहितको चाहिन्छ राजनीति,"अपराध, अपराध नै हो। अहिले राजनीति र अपराध समानान्तर भइरहेको छ। त्यसैले अपराधलाई राजनीतीकरण नगरौं। भ्रष्टाचार लोकतन्त्रको धमिरा हो। यसले सुशासनका स्तम्भहरूलाई क्षतविक्षत पार्छ। अहिले भ्रष्टाचार महारोगको रूपमा देखा परेको छ। यो महारोग हरेक तह र तप्कामा सल्किएको छ। यसलाई नजरअन्दाज गर्नु हुँदैन। किनभने, भ्रष्टाचारले उत्कर्ष (क्लाइमेक्स)रूप लिएमा शासन व्यवस्थालाई नै निरिह बनाउँछ। हुन त भ्रष्टाचार पहिले पनि थियो। भित्रभित्रै भ्रष्टाचार हुने गथ्र्यो। तर, अहिले सतहमै देखा परिरहेको छ। आदर्श एवं समृद्ध मुलुकको परिकल्पना गर्नसमेत गाह्रो हँुदै छ। भ्रष्टाचारले लोकतान्त्रिक मूल्य मान्यता, राजनीतिक संस्कारलाई धराशायी बनाउँदै लग्ने त होइन ? सोच्दा दुःख लाग्छ। नेपाली नागरिकलाई नक्कली भुटानी शरणार्थी बनाउने प्रकरणले अन्तर्राष्ट्रिय क्षेत्रमा मुलुकको छवि खस्केको छ। ललित निवासको जग्गा हिनामिनासम्मका घटनाले राजनीतिक नेतृत्वप्रतिको जनविश्वास घटेको छ। भ्रष्टाचारको दलदलबाट मुलुकलाई त्राण दिन सरोकारवालाहरू सचेत हुनुपर्ने बेला भइसकेको छ। १, कानुनी शासनको राज सभ्य र उन्नत समाजको आधारशीला भनेकै कानुनी शासनको राज हो। कुशासन र गुण्डागर्दीले समाज र राष्ट्रलाई आघात पुयाउँछ। भ्रष्टाचारलाई मलजल पुग्छ। सत्ताको आडमा भ्रष्टाचार हुनुहुँदैन। २, संस्कारसहितको राजनीति मुलुकमा गणतन्त्र ल्याउन आमजनताको बलिदानी छ। त्यसको मनन गरौं। राजनीतिमा संस्कार, नैतिक मूल्य मान्यता हुनुपर्छ। संस्कारसहितको राजनीति गरौं। अपराधलाई राजनीतीकरण नगरौं। अपराध, अपराध नै हो। अहिले राजनीति र अपराध समानान्तर भइरहेको छ। त्यसैले अपराधलाई राजनीतीकरण नगरौं। राजनीतिलाई अपराधसँग नजोडौं। ३, दण्डहिनताको अन्त्य दण्डहिनतालाई प्रश्रय दिँदा भ्रष्टाचार मौलाउँछ। भ्रष्टाचार गरे पनि राजनीतिक दलले सुरक्षा दिइहाल्छ भन्ने मनशाय कसैले राख्नु हुँदैन। भ्रष्टाचार गरे कारबाही हुन्छ भन्ने सन्देश दिनुपर्छ। कानुनको उल्लंघन गरे दण्ड सजाय पाइन्छ भन्ने डर हुनुपर्छ। खराब काम गरे पनि सजायभागी पाइन्छ। उन्मुक्ति पाइँदैन भन्ने हुनुपर्छ। ४, नेतृत्वमा नैतिकता राजनीतिलगायत अन्य जुनसुकै क्षेत्रमा पनि नेतृत्वतहमा रहेका व्यक्ति नैतिकवान हुनुपर्छ। मोरल एजेन्टका रूपमा नेतृत्ववर्ग स्थापित हुनुपर्छ। राष्ट्र र जनताका लागि जिम्मेवारी लिएको छुँ भन्ने बोध अन्तरआत्मादेखि नै हुनुपर्छ। कानुनको परिधिभित्र रहेर अधिकारको प्रयोग गर्नुपर्छ। ५, नागरिकमा उत्तरदायित्व मुलुकमा भ्रष्टाचारका लागि राजनीतिक नेतृत्वलाई मात्र दोष दिनुहुँदैन। भ्रष्टाचार न्यूनीकरणमा जनता पनि उत्तदायि हुनुपर्छ। सबैले आआफ्नो क्षेत्रबाट भूमिका निर्वाह गर्नुपर्छ। अहिले नागरिक सचेतना बढेको छ। सरोकारवालाहरूले जिम्मेवारीबोध गर्दै अझ सक्रिय हुनुपर्छ। ६, भावी पिँढीलाई पढाऔं प्लेटो, एरिस्टोटल जस्ता दार्शनिकहरू पनि राज्यलाई चाहिने कुरा स्कुलतहबाट नै सुरु गर्नुपर्ने सुझाएका छन्। विद्यालय तहको पाठ्यक्रममा नैतिक शिक्षा दिनुपर्छ। पठनपाठनमा भ्रष्टाचारको विषयमा समेट्नुपर्छ। भ्रष्टाचार अपराध हो भन्ने शिक्षा सानै उमेरदेखि सिकाउँदा युवावस्थामा सचेत हुन पुग्छन्। सुशासन कायम हुन कानुनी शासन, जवाफदेहिता, उत्तरदायित्वलगायतका खम्बाहरू बलियो हुनुपर्छ। मुलुकमा सुशासन कायम गर्न सरकारले कानुन सबैभन्दा माथि हुन्छ। सबैका लागि कानुन बराबर हो भन्ने सन्देश दिन सक्नुपर्छ। (प्राध्यापक मल्ल त्रिभुवन विश्वविद्यालय, राजनीतिशास्त्र केन्द्रीय विभागकी पूर्वविभागीय प्रमुख हुन्।)"
सुर्तीको सुर्ता !,"विश्व स्वास्थ्य संगठन (डब्लूएचओ) ले सिफारिस गरेको खुद्रा मूल्यमा लाग्ने कर ७५ प्रतिशत, भारत ५३ पाकिस्तान ६१, बंगलादेश ७३ श्रीलंका ७७ प्रतिशत छ भने नेपालमा ४१ प्रतिशत छ। सुर्तीजन्य पदार्थका कारण हरेक वर्ष ३७ हजार ५ सय २९ जना नेपालीले अकालमा मृत्युवरण गर्छन्। नेपाल विकास अनुसन्धान प्रतिष्ठानको तथ्यांकलाई आधार मान्दा प्रतिघण्टा ४ जनाभन्दा धेरैले ज्यान गुमाइरहेका छन्। सुर्तीजन्य पदार्थको सेवनले विभिन्न नसर्ने रोगहरूबाट पीडित हुनेहरूको संख्या बढ्दै छ। नेपाल स्वास्थ्य अनुसन्धान परिषद्को स्टेप्स सर्भे, २०१९ अनुसार करिब २९ प्रतिशत वयष्कले धूमपान तथा सुर्तीजन्य पदार्थ सेवन गर्छन्। हालको दर यस्तै रहे आगामी ३० वर्षमा करिब १३ लाख ४० हजार नेपालीको धूमपानबाट मृत्यृ हुने प्रक्षेपण छ। धूमपानको कारणले विभिन्न स्वास्थ्य समस्याह देखिन्छन्। शुक्रकीट कमजोर बन्ने, शुक्रकीटको डीएनए ह्रास हुने, शुक्रकीटको संख्या घट्ने, लिंगको उत्तेजनामा कमी, बाँझोपन, जन्मजात खोट भएको शिशु जन्मने र लिंग वरपर हुने रक्त सञ्चारको कमीले यौन चाहनामा ह्रास, नपुंसकताको सम्भावना, गर्भ रहन नदिनेजस्ता समस्या देखिन्छन्। त्यस्तै गर्भवस्था तथा प्रसव अवस्थामा जटिलता थपिने गर्छ। गर्भवतीमा शारीरिक र मानसिक रूपमा असक्षम कमजोर, रोगी र अंगभंग बच्चा जन्मने, समयपूर्व बच्चा जन्मने, २ देखि ३ गुणा बढी गर्भपतन, जन्मेको बच्चा २८ दिनमै मर्ने, कम तौलको बच्चा, बालमृत्यु दर बढी, असफल गर्भाधानको प्रबल सम्भावना रहन्छ। धूमपानमा भएका करिब ६० वटा क्यान्सर लगाउन सक्ने तत्त्व, कार्सिनोजनहरूले शरीरका विभिन्न अंगप्रत्यंगमा क्यान्सर लगाउन सक्छन्। जसले बढी मात्रामा र बढी समयसम्म र बढी निकोटिन, टार तथा कार्सिनोजन भएका सुर्ती सेवन गरिरहेको हुन्छ, उसलाई विभिन्न खाले क्यान्सर हुने सम्भावना पनि त्यही अनुपातमा बढ्ने गर्छ। धूमपानमा भएका करिब ६० वटा क्यान्सर लगाउन सक्ने तत्त्व, कार्सिनोजनहरूले शरीरका विभिन्न अगंप्रत्यंगमा क्यान्सर लगाउन सक्छन्। सामान्य व्यक्तिलाई भन्दा धूमपानको अम्मलीलाई दुई गुणा बढी छालाको क्यान्सर, मेलानोमा, पाठेघर, स्तन तथा मूत्रथैलीको क्यान्सर हुुने सम्भावना हुन्छ। त्यस्तै २२ गुणा बढी फोक्सोको क्यान्सर, २ गुणा बढी जिब्रोको क्यान्सर, ६ देखि २७ गुणा बढी मुख, र्यालग्रन्थी र श्वासनलीको क्यान्सर, १२ गुणा बढी घाँटीको क्यान्सर, ८ देखि १० गुणा बढी भोजन नलीको क्यान्सर, १० देखि १८ गुणा बढी भोजन नलीको क्यान्सर, २ देखि ३ गुणा बढी आमाशयको क्यान्सर, ५ गुणा बढी मिर्गौलाको क्यान्सर, २ देखि ५ गुणा बढी प्यान्क्रियाजको क्यान्सर, ३ गुणा बढी आन्द्राको तथा ५ देखि ६ गुणा बढी गुदद्वारको क्यान्सर हुने सम्भावना रहन्छ। जसले बढी मात्रामा र बढी समयसम्म र बढी निकोटिन, टार तथा कार्सिनोजन भएका सुर्ती सेवन गरिरहेको हुन्छ, उसलाई विभिन्न खाले क्यान्सर हुने सम्भावना पनि त्यही अनुपातमा बढ्ने गर्छ। सरकारले सुर्तीजन्य पदार्थको लत हटाउन निकोटिन रिप्लेसमेन्ट थेरापी सुरु गरेको छ। विश्व स्वास्थ्य संगठनले यसका लागि स्वास्थ्य सेवा विभागलाई ४५ हजार निकोटिन गम हस्तान्तरण २०७९ चैत्रमा गरिसकेको थियो। विभागले पाइलटिङका रूपमा वीर अस्पताल र भक्तपुर क्यान्सर अस्पतालबाट कार्यविधि बनाएपश्चात् सुरु गर्ने बताए पनि दिवसका अवसरमा सुरु गरिसकेको छ। सन् २०१९ मा एक संस्थाले क्यान्सर अस्पताल भरतपुर, भक्तपुर क्यान्सर अस्पताल र नेपाल क्यान्सर अस्पताल हरिसिद्धिमा गरिएको एक अनुसन्धान गरेको थियो। १ सय ३ बिरामीमा गरिएको अनुसन्धानमा उपचारमा प्रतिव्यक्ति झन्डै ९ लाख ८१ हजार ३ सय ७० रुपैयाँ जसमा ६० प्रतिशत प्रत्यक्ष मेडिकलमा र अन्य अन्य यातायात, खाना र बास आदिमा खर्च गर्ने गरेको पाइएको छ। उपचारमा २८ प्रतिशत केमोथेरापीमा खर्च हुने तथा उपचारका लागि १६ प्रतिशतले घरजग्गा बेच्ने गरेको देखिन्छ। ६० प्रतिशतले आफन्तबाट सापटी लिने र बिरामीको वार्षिक २ लाख ७९ हजार ४ सय ८२ रुपैयाँ आम्दानी गुम्ने गरेको अध्ययनले देखाएको छ। नेपालले २ दशमलव ५ देखि ४ प्रतिशतसम्म कर वृद्धि गरेको देखिएको छ। दक्षिण एसियामै सबैभन्दा कम कर ३३२५ प्रतिशत लगाउने देश भएकाले यसपटक पक्कै कर बढ्ने आम अपेक्षा थियो। प्रारम्भिक विश्लेषणमा गतवर्षभन्दा करको दर ५ प्रतिशतले घट्ने देखिन्छ। बजेटमा ज्यादै न्यून रूपमा २५ देखि ४ प्रतिशतसम्म कर वृद्धि गरेको देखिएको छ। तर, पनि मुद्रास्फीति दर ७८ प्रतिशतले वृद्धि हँुदा करको दर घट्ने भएको हो। व्यक्तिको आय १० प्रतिशतले बढ्दा यस्ता वस्तुको खपत २ प्रतिशतले बढेको छ। तसर्थ सामान्य कर वृद्धिले खपतमा खासै असर नपार्ने देखिन्छ। सरकारले मानवीय पुँजीको महत्त्व बुझेर सुर्तीजन्य पदार्थको मूल्यले दुई छाक खाजा त्याग्नु परोस्। विश्व स्वास्थ्य संगठन (डब्लूएचओ) ले सिफारिस गरेको खुद्रा मूल्यमा लाग्ने कर ७५ प्रतिशत, भारत ५३ पाकिस्तान ६१, बंगलादेश ७३ श्रीलंका ७७ प्रतिशत छ भने नेपालमा ४१ प्रतिशत छ। दक्षिण एसियामै सबैभन्दा बढी मृत्यृदर नेपालमा छ तथापि कर भने सबैभन्दा कम छ। सरकारले आर्थिक वर्ष २०७८७९ मा २५ प्रतिशत वृद्धि भएको थियो। आर्थिक वर्ष २०७९८० मा २० प्रतिशत अन्तःशुल्क वृद्धि गरिएको थियो। संकलित राजस्व २६ अर्ब जति मात्र छ। उपचार खर्चमा बर्सेनि करिब ४० अर्ब अर्थात् कुल गार्हस्थ्य उत्पादनको ०८२ प्रतिशत रुपैयाँको आर्थिक क्षति भएको देखिन्छ। अन्तःशुल्कको हिस्सा भने २४२ प्रतिशत मात्र छ। सुर्तीको खेतीले विश्वव्यापी खाद्य असुरक्षा बढाउन योगदान पुर्याउँछ। हरेक वर्ष करिब ३५ मिलियन हेक्टर जमिन सुर्तीजन्य पदार्थको खेतीमा परिणत हुन्छ। विश्वमा सुर्तीजन्य पदार्थको सेवनका कारण प्रत्यक्ष ७० लाख र अप्रत्यक्षरूपमा १२ लाखले ज्यान गुमाइरहेका छन्। कर बढाउँदा सीमापारिबाट अवैधरूपमा चुरोट भित्रिने मिथ्या हो। किनभने सन् २०२१ को सर्भेमा नेपालमा १ प्रतिशत कम तथा नमुना प्याकेटको ०३३ प्रतिशत मात्र अवैध चुरोट भेटिएको थियो। त्यो पनि धेरैजसो इन्डोनेसियाबाट र सीमा क्षेत्रमा नभई काठमाडौं र पोखरामा। सुर्तीजन्य पदार्थकै कारणले आगामी १० वर्षमा ४ लाख नेपालीको ज्यान जाने प्रक्षेपण छ। बुढाथोकी, नेपाल चिकित्सक संघका उपाध्यक्ष हुन्।"
रामले अस्ट्रेलियामा तीन प्रतियोगिता खेल्ने,"काठमाडौं : राष्ट्रिय पारा तेक्वान्दो खेलाडी रामबहादुर अधिकारीले अस्ट्रेलियामा हुने तीन अन्तर्राष्ट्रिय पारा तेक्वान्दो प्रतियोगितामा प्रतिस्पर्धा गर्ने भएका छन्। ती प्रतियोगितामा सहभागी हुन उनी सोमबारै अस्ट्रेलिया प्रस्थान गरेका छन्। रामले जुलाई ७ मा डब्लुटी प्रेसिडेन्ट कप, जुलाई ८ मा ओसिएना ओपन तेक्वान्दो च्याम्पियनसिप र जुलाई ९ मा अस्ट्रेलियन ओपन पारा तेक्वान्दो च्याम्पियनसिपमा सहभागिता जनाउने पारा तेक्वान्दो प्रशिक्षक कविराज नेगी लामाले जानकारी दिए। रामले के४४ विधाअन्तर्गत ६३ केजी तौलसमूहमा प्रतिस्पर्धा गर्ने छन्। रामलाई प्रशिक्षक लामालगायतले सोमबारै एक बिदाइ गरेका थिए।"
नेपाल एसीसी यू१६ पूर्वी क्षेत्रीय क्रिकेटको च्याम्पियन,"मलेसियाको बायोमास ओभल क्रिकेट मैदानमा टस जितेर ब्याटिङ गर्दै नेपालले निर्धारित ३५ ओभरमा आठ विकेटको क्षतिमा दुई सय ५२ रन बनायो । दुई सय ५३ रनको विजयी लक्ष्य पछ्याउने क्रममा मलेसियाको पारी १४ दशमलव पाँच ओभरमा ३१ रनमै समेटियो । काठमाडौं : नेपालले एसिसी यू१६ पूर्वी क्षेत्रीय कप क्रिकेटको च्याम्पियन बनेको छ । नेपालले फाइनल खेलमा मलेसियालाई दुई सय २१ रनले हराउँदै उपाधि जितेको हो । मलेसियाको बायोमास ओभल क्रिकेट मैदानमा टस जितेर ब्याटिङ गर्दै नेपालले निर्धारित ३५ ओभरमा आठ विकेटको क्षतिमा दुई सय ५२ रन बनायो । दुई सय ५३ रनको विजयी लक्ष्य पछ्याउने क्रममा मलेसियाको पारी १४ दशमलव पाँच ओभरमा ३१ रनमै समेटियो । मलेसियाका लागि मोहम्मद अक्रमले १० रनाए । अन्य खेलाडीले दोहरो अङ्कको रन बटुल्न सकेनन् । बलिङतर्फ नेपालका लागि कप्तान अभिषेक तिवारीले ६ ओभरमा एक मेडन राख्दै सात रन दिएर पाँच विकेट लिए । यस्तै सन्तोष यादवले तीन तथा सागर गैरेले एक विकेट लिए । यसअघि ब्याटिङ गर्ने क्रममा नेपालका लागि नरेन भट्टले शतकीय पारी खेले । उनले ८९ बल खेल्दै दुई छक्का र १० चौकाको मद्दतमा अविजित एक सय १२ रन बनाए । यस्तै नीरज यादवले ४७, सुर्यांशु कोइरालाले १८, सन्तोष यादवले २६ र अशोक धामीले ११ रन बनाए । बलिङतर्फ मलेसियाका मुहम्मद अक्रमले तीन तथा आरिन एक्विल र मुहम्मद फदुल मुइनले एकएक विकेट लिए । सोमबार नेपालले सिङ्गापुरलाई तथा मलेसिया हङकङलाई हराउँदै फाइनलमा स्थान बनाएका थिए ।"
आयरल्यान्डविरुद्ध नेपालले दियो २६९ रनको लक्ष्य,"काठमाडौं : नेपालले आयरल्यान्डलाई २६९ रनको लक्ष्य प्रस्तुत गरेको छ। आईसीसी विश्वकप छनौटअन्तर्गत सातौं स्थानको लागि भएको खेलमा नेपालले निर्धारित ओभरमा ९ विकेट गुमाएर २६८ रन बनाएको हो। नेपालका लागि गुल्सन झाले अविजित ५७ रन बनाए। त्यस्तै अर्जुन साउद अर्धशतक बनाउन दुई रनबाट चुके भने कुशल मल्ल ६ रनबाट चुके। टस हारेर ब्याटिङको निम्तो पाएको नेपालका लागि ओपनर कुशल भुर्तेल ८ रन बनाएर पेभेलियन फर्किएका थिए। त्यस्तै ज्ञानेन्द्र मल्ल ७, कप्तान रोहित पौडेल २९, भीम सार्की २०, सन्दीप लामिछाने ३२, करण केसी ४ रनबाट आउट भए। युएईविरुद्ध राम्रो पारी खेलेका दीपेन्द्र सिंह ऐरी शून्यमा आउट भए भने किशोर महतो १ रनमा अविजित रहे।"
"एसीसी यू१६ इस्ट जोन कप क्रिकेटको फाइनल आज, नेपाल र मलेसियाको भिडन्त","काठमाडौं : नेपालले एसीसी यू१६ इस्ट जोन कप क्रिकेटको उपाधिका लागि घरेलु टोली मलेसियासँग खेल्ने भएको छ। सोमबार भएको सेमिफाइनलमा जित निकाल्दै नेपाल र मलेसियाले उपाधि भिडन्त पक्का गरेका हुन्। फाइनल खेल मंगलबार हुनेछ। सोमबार नेपालले सिंगापुरलाई ९७ रन पराजित गरेको थियो भने मलेसियाले हङकङलाई ७८ रनले स्तब्ध बनायो। यसअघि समूह चरणको खेलमा नेपालले मलेसियालाई ८४ रनले हराएको थियो। पहिलो खेलमा थाइल्यान्डलाई दुई सय २५ रनले हराउँदै नेपालले सेमिफाइनलमा स्थान बनाएको थियो। मलेसियाको बायोमास ओभल क्रिकेट मैदानमा एक सय ८५ रनको लक्ष्य पछ्याएको सिंगापुर ३१३ ओभरमा ८७ रनमा समेटिएको थियो। सिंगापुरका रोशन रविचन्द्रनले सर्वाधिक २४ र कबिरले ११ रन बनाए। सिंगापुरका अन्य खेलाडीले दोहोरो अंकमा रन बनाउन सकेनन्। नेपालका कृतिक कामतले तीन विकेट लिए। यस्तै सन्तोष यादव, अभिषेक तिवारी, नरेन भट्ट, प्रतीक पोखरेल र अशोक धामीले एकएक विकेट हात पारे। यसअघि टस जितेर पहिले ब्याटिङ गरेको नेपालले निर्धारित ३५ ओभरमा नौ विकेट गुमाउँदै एक सय ८४ रनको योगफल खडा गरेको थियो। नेपालका सूर्यांशु कोइरालाले ४३ रन बनाए। यस्तै निरज यादवले ४२, कप्तान अभिषेक तिवारीले २५, सन्तोष यादवले १८ र प्रतीक भट्टराई १२ रन बनाए। सिंगापुरका हरिहरणले तीन विकेट लिए। यस्तै तथा हर्ष वेंकटराम र कविरले दुईदुई विकेट हात पारे।"
एसीसी यू१६ इस्ट जोन कप क्रिकेट : नेपालले मलेसियालाई दियो २५३ रनको लक्ष्य,"काठमाडौं : नेपालले एसीसी यू१६ इस्ट जोन कप क्रिकेटमा २५३ रनको विशाल लक्ष्य दिएको छ। मलेसियास्थित बायोमास ओभल मैदानमा जारी फाइनल खेलमा टस जितेर पहिले ब्याटिङ गरेको नेपालले निर्धारित ३५ ओभरमा ८ विकेटको क्षतिमा नेपालले २५२ रन बनाएको हो। नेपालका लागि नरेन भट्ट एक्लैले ८९ बलमा ११२ रनको योगदान गरे। उनले १० चौका र दुई छक्का मद्दतमा ११२ रन बनाएका हुन् । यू१६ इस्ट जोन कप क्रिकेट प्रतियोगितामा शतक खेल्ने भट्ट पहिलो खेलाडी बनेका छन्। नेपालका लागि निरजकुमार यादवले ४७, सन्तोष यादवले २६, सूर्यांशु कोइरालाले १८, अशोक धामीले ११, दिपु कुमारले ५, क्याप्टेन अभिषेक तिवारीले ४, आशिष लुहारले २ र प्रतिक भट्टराईले एक रन बनाए। नेपालले समूह चरणको खेलमा मलेसियालाई फराकिलो अन्तरमा पराजित गरेको थियो।"
नेपालसँग आयरल्यान्डको कठिन जित,"काठमाडौं : आईसीसी विश्वकप छनौटअन्तर्गत सातौं स्थानको लागि भएको खेलमा नेपाल आयरल्यान्डसँग पराजित भएको छ। जिम्बावेमा भएको खेलमा नेपाल ४ बल अगावै दुई विकेटले पराजित भएको हो। आयरल्यान्डलाई कठिन जित दिलाउन कर्टिस कम्फरले सर्वाधिक ६२ र ह्यारी टेक्टरले ६० रन बनाए। त्यस्तै करण केसीले सर्वाधिक ४ र किशोर महतोले दुई विकेट लिए। टस हारेर ब्याटिङको निम्तो पाएको नेपालले निर्धारित ओभरको खेलमा ९ विकेट गुमाएर २६८ रन बनाएको थियो। नेपालका लागि गुल्सन झाले अविजित ५७ रन बनाए। त्यस्तै अर्जुन साउद अर्धशतक बनाउन दुई रनबाट चुके भने कुशल मल्ल ६ रनबाट चुके। टस हारेर ब्याटिङको निम्तो पाएको नेपालका लागि ओपनर कुशल भुर्तेल ८ रन बनाएर पेभेलियन फर्किएका थिए। त्यस्तै ज्ञानेन्द्र मल्ल ७, कप्तान रोहित पौडेल २९, भीम सार्की २०, सन्दीप लामिछाने ३२, करण केसी ४ रनबाट आउट भए। युएईविरुद्ध राम्रो पारी खेलेका दीपेन्द्र सिंह ऐरी शून्यमा आउट भए भने किशोर महतो १ रनमा अविजित रहे।"
प्री ओपन सेसन : साढे ३ अंकले बढ्यो नेप्से,काठमाडौं : प्री ओपन सेसनमा नेप्से परिसूचक साढे ३ अंकले बढेको छ। नेप्से ३४५ अंकले बढेर २०७९४२ विन्दुमा पुगेको हो। यो सेसनमा सेन्सेटिभ इण्डेक्स ०३३ अंकले घटेको छ। यो समयमा १३ कम्पनीको १ हजार ३६१ कित्ता सेयर १४ लाख २६ हजार २६६ रुपैयाँमा खरिदबिक्री भयो।
अर्थतन्त्र चलायमान हुने संकेत देखिन थालेका छन् : अर्थमन्त्री,"काठमाडौं : अर्थमन्त्री डाप्रकाश शरण महतले अहिले अर्थतन्त्रको समग्र अवस्था सकरात्मक बाटोमा उन्मुख रहेको बताएका छन्। मंगलबार संसदको अर्थसमितिमा बोल्दै अर्थमन्त्री डा महतले अर्थतन्त्र उकालो लाग्ने दिशामा रहेको दावी गरेका हुन्। उनले कुनै पनि मुलुकको अर्थतन्त्र समस्यामुक्त नहुने र त्यसका लागि समाधानको बाटो पहिल्याउँदै जानुपर्ने बताए। कुनै पनि देश अर्थतन्त्र समस्यामुक्त हुँदैन । समस्या आइरहन्छ,'उनले भने,'समाधानको बाटो पहिल्याउँदै जानुपर्छ । अर्थमन्त्री महले अर्थतन्त्र चलायमान बनाउन अर्थमन्त्रालय समन्वयकारी भूमिकामा रहेको बताए। अर्थमन्त्री डा महतले भने, अर्थतन्त्र चलायमान बनाउन अर्थमन्त्रालय समन्वयकारी भूमिकामा छ । केही ठाउँमा यसले अगुवाइ पनि गरेको छ, सबैको समन्वय र क्रियाशीलताले समस्या हामी न्यून गर्दै जान्छौं । समस्या न्यून गरियो भने हामी विकास र समृद्धिको बाटोमा अगाडि बढ्न सक्छौं । राजश्व संकलनमा संशोधित लक्ष्य निर्धारण गरेअनुसार उठाउन नसकेको उनको भनाइ छ। राजस्व उठ्ने विषयमा समस्याहरु देखिएको छ, तर प्रगति भएको छ । राजस्व संकलनमा संशोधित लक्ष्य निर्धारण गरेअनुसार उठाउन सकेका छैनौं, प्रगति भएको छ । हामीले गत वर्षभन्दा ० दशमलब ५२ प्रतिशत बढी उठाउन सक्छौं,'मन्त्री डा महतले भने, कसिलो मौद्रिक नीति राष्ट्र बैंकले अपनायो, जसले गर्दा आवश्यक मुद्रा प्रवाह हाम्रो अर्थतन्त्रमा भएन । ब्याजदर बढ्यो, यसले गर्दा निजी क्षेत्रबाट लगानी बढेन, पूँजीगत खर्च त्यही रुपमा हुन सकेन । जसले गर्दा अर्थतन्त्र भनेजति चलायमान भएन । उनले आयात कम र आन्तरिक अर्थतन्त्र चलायमान नहुँदा लक्ष्यअनुसार भन्सार नउठेको बताए। एकातिर आयात कम हुँदा भन्सार कम उठ्यो, अर्कोतिर आन्तरिक अर्थतन्त्र चलायमान भएन, जसले गर्दा भन्सार लक्ष्यअनुसार उठेन, गैरकर गत वर्षभन्दा ११ दशमलब ८८ प्रतिशत बढी उठेको छ उनले भने, जो सम्पन्न छ, कर तिर्नुपर्ने स्थितिमा छ, उनीहरुलाई करको दायरामा ल्याएका छौं । यसले गर्दा हामी आगामी वर्ष राजस्व बढाउन सक्छौं । आउँदो वर्ष हाम्रो अर्थतन्त्र चलायमान हुने संकेतहरु देखिन थालेको मन्त्री डा महतले बताए। क्षमताभन्दा बढी सामाजिक सुरक्षामा खर्च गरेको उनको भनाइ छ। 'पछाडि परेको समुदाय, जेष्ठ नागरिकलगायत सबैलाई हामी सामाजिक सुरक्षा खर्च दिन्छौं । यसबाट हामी पछाडि फर्किन सक्दैनौं, उनले भने,अब निर्णय गर्दा विचार गर्नुपर्छ, अब तल्लो वर्ग, समूह विपन्न वर्गको तथ्यांक आउँदैछ, जो निश्चित आयभन्दा तल छ, उनीहरुलाई लक्षित गरेर हामी सामाजिक सुरक्षाका कार्यक्रम सञ्चालन गछौं ।' प्रशासनिक खर्च घटाउन लाग्न मन्त्री डा, महतले आग्रह गरे। उनले भने,'सानासाना बचतबाट हामीले ठूलो बचत गर्न सक्छौं । बचत गर्ने काममा हामी सबै गम्भीर भइयो भने ठूलो बचत हुन्छ । यो ठूलो बचतलाई हामी सही ठाउँमा उपयोग गर्न सक्छौं । यसो भयो भने श्रोत र साधनको हाहाकार रहँदैन ।"
लघुवित्तबारे गुनासो सुन्न राष्ट्र बैंकमा डेस्क,काठमाडौं : नेपाल राष्ट्र बैंकले लघुवित्त वित्तीय संस्थाहरूबारे सम्बद्ध ग्राहक सदस्यको गुनासो सुन्न डेस्कको व्यवस्था गरेको छ। घ वर्गका यस्ता संस्थासँग बचत तथा कर्जा कारोबार गरिरहेका सरोकारवाला सदस्यको वित्तीय सेवासम्बन्धी गुनासो भएमा उक्त डेस्कमा दर्ता गर्न सक्नेछन्। राष्ट्र बैंकले ग्राहक सदस्यको गुनासो सम्बोधन गर्न डेस्कको व्यवस्था गरेको हो। केन्द्रीय बैंकले सोमबार सूचना प्रकाशन गर्दै लघुवित्त संस्था सुपरिवेक्षण विभागमा गुनासो सुनुवाइ डेस्कको स्थापना गरिएको जानकारी दिएको छ। यस गुनासो सुनुवाइ डेस्कमा गुनासो गर्दा पैसा तिर्नु पर्दैन। केन्द्रीय बैंकको अनलाइन गुनासो पोर्टल वा इमेलमार्फत पनि गुनासो दर्ता गर्न सकिने छ। राष्ट्र बैंकको जुनसुकै कार्यालयमा निवेदन दर्ता गर्न पनि सकिने जनाएको छ।
"हवाई भाडा घट्यो, यस्तो छ नयाँ मूल्यसूची","काठमाडौं : नेपाल नागरिक उड्डयन प्राधिकरणले हवाई भाडा घटाएको छ। नेपाल आयल निगमले प्रतिलिटर १४ रुपैयाँले सोमबार मूल्य घटाएपछि प्राधिकरणले हवाई भाडा घटाएको हो। नयाँ मूल्यसूचीअनुसार सबैभन्दा कम काठमाडौंसिमराको मूल्य १२५ रुपैयाँ घटाएर १२२५ रुपैयाँ तोकिएको छ। सबैभन्दा धेरै विराटनगरनेपालगन्जको ७५० रुपैयाँ घटाएर ७ हजार ३०५ रुपैयाँ तोकिएको छ। त्यस्तै काठमाडौंमाउन्टेन फ्लाइटको ४६६५, काठमाडौंभद्रपुरको ४०८५, काठमाडौंविराटनगरको ३२६ रुपैयाँ कायम गरिएको छ। यस्तो छ नयाँ मूल्यसूची"
"सुन चाँदीको मूल्य बढ्यो,कतिमा हुँदैछ कारोबार ?",काठमाडौं : नेपाली बजारमा सुनको भाउ बढेको छ। नेपाल सुन चाँदी व्यवसायी महासंघका अनुसार आज छापावाल सुन ४ सय रुपैयाँले बढेर प्रतितोला १ लाख १० हजार ४०० रुपैयाँमा कारोबार भइरहेको छ। अघिल्लो कारोबार दिन सोमबार प्रतितोला सुन १ लाख १० हजार रुपैयाँमा खरिदबिक्री भएको थियो। आज तेजाबी सुन प्रतितोला १ लाख ९ हजार ८५० रुपैयाँ कायम भएको छ। सुनको मूल्य बढेसँगै चाँदी पनि बढेको छ। आज प्रतितोला चाँदी १३७५ रुपैयाँमा कारोबार भइरहेको महासंघले जनाएको छ। सोमबार प्रतितोला चाँदीको मूल्य १३७० रुपैयाँ तोकिएको थियो।
बाढीपहिरोबाट फालेलुङमा २१ करोड बढीको क्षति,"फिदिम : असार २ गते रातिको बाढीपहिरोले पाँचथरको फालेलुङ गाउँपालिकामा मात्रै करोडौंको भौतिक संरचना र कृषियोग्य जमिनमा क्षति पुयाएको छ। जिल्लामा सबैभन्दा धेरै बाढीले फालेलुङमा क्षति पुर्याएको हो। बाढीपहिरोले २१ करोड ३७ लाख ८५ हजार बराबरको क्षति भएको क्षति अनुगमन समितिका संयोजक रणजित आङ्बुहाङले जानकारी दिए। यो न्यूनतम विवरण हो, आङ्बुहाङले भने, प्राविधिकहरूको सहयोगमा क्षतिको विवरण निकालिएको हो। हेंवा खोलामा आएको बाढीले सात करोड बराबरको दुई वटा पक्की पुल भत्काएको छ। थप अर्को पक्की पुलमा आंशिक क्षति हुँदा मर्मतका लागि दुई करोड आवश्यक पर्ने प्राविधिकले जनाएका छन्। चार वटा झोलुङ्गे पुल भत्किएका छन्। जसमध्ये ६० लाख लागतको एउटा पुल पूर्णरूपमा भत्किएको हो। थप तीन वटा पुल आंशिक रूपमा भत्कँदा ७५ लाख क्षति भएको हो। सिंचाईका लागि निर्माण गरिएका आठ वटा कुलो भत्किँदा तीन करोडको क्षति भएको हो। एउटा खानेपानी आयोजना पहिरोले बगाउँदा ७५ लाख १० हजार र तीन किलोमिटर बाटो भत्कदा ४५ लाखको क्षति भएको अनुमान छ। त्यस्तै, चार करोड बराबरको आठ वटा कजवे पहिरोले बगाएको हो। आठ सय रोपनी खेतीसहितको जमिन बाढीपहिरोले बगाउँदा एक करोड ६० लाखको क्षति भएको हो। ४० किलोवाट क्षमताका तीन वटा लघू जलविद्युत् पहिरोले बगाउँदा ३० लाखको क्षति भएको हो। पहिरोले तीन वटा विद्यालयमा १० लाख बराबरको क्षति पुर्याएको छ। बाढीपहिरोमा परी सयौंको संख्यामा पशु चौपाया मरेका छन्। जसका कारण किसानलाई १७ लाख ७५ हजार बराबरको नोक्सान भएको छ। पहिरोले पाँचवटा घर पूर्ण रूपमा भत्काउँदा १५ लाख र आंशिक रूपमा भत्किएका ३० घरमा ३० लाख बराबरको क्षति भएको छ। हाम्रो पालिकामा विगतमा पनि बाढी पहिरोले क्षति गरेको थियो, गाँउपालिका अध्यक्ष बिरबिक्रम थाम्सुहाङले भने, तर यसपटक सारै धेरै भौतिक संरचनामा क्षति पुगेको छ। यस्तो क्षतिको सामना फालेलुङले कहिल्यै गर्नुपरेको थिएन। बाढीले हेंवा खोलामा निर्माण गरिएका सबै पुलहरू पनि बगाएको छ।"
"सेयर बजारमा १२ अंकको वृद्धि,कारोबार रकम २ अर्बमा झर्यो",काठमाडौं : साताको तेस्रो कारोबार दिन आज नेप्से परिसूचक दोहोरो अंकले बढेको छ। परिसूचक १२७३ अंकले वृद्धि भएपनि कारोबार रकम भने सोमबारको तुलनामा घटेको छ। आज २ अर्ब ५७ करोड ६१ लाख ४० हजार १२८ रुपैयाँको सेयर कारोबार भयो। सोमबार ४ अर्ब ५० करोड बढिको सेयर कारोबार भएको थियो। यसदिन २८२ कम्पनीको ६४ लाख ५० हजार ९३४ कित्ता सेयर खरिदबिक्री भयो। दोहोरो अंकले बढेको बजारमा एउटा मात्रै कम्पनीको मूल्य सकारात्मक सर्किट लेभलमा कारोबार भयो। सिटी होटलको सेयर मूल्य ९९८ प्रतिशतले बढ्यो। कारोबार रकमका आधारमा सिटी होटल नै शीर्षस्थानमा रह्यो। सो कम्पनीको १२ करोड १७ लाख मूल्यमा सेयर खरिदबिक्री भयो। एनएलजी इन्स्योरेन्स कम्पनीको ११ करोड ३८ लाख र हिमालयन लाइफ इन्स्योरेन्सको ११ करोड ३३ लाख रुपैयाँको सेयर खरिदबिक्री भयो। कारोबारमा आएका १३ वटै उपसमूहको सूचक सकारात्मक देखिए। होटल एन्ड टुरिजम उपसमूहको सूचक सर्वाधिक २३६ प्रतिशतले उकालो लाग्यो। बीपीडब्लू लघुवित्त वित्तीय संस्थाका लगानीकर्ताले भने ९९९ प्रतिशतसम्म गुमाए। आज १४५ कम्पनीको मूल्य बढ्दा ७२ को घट्यो। ९ कम्पनीको मूल्य भने स्थिर रह्यो।
"गुगल, फेसबुक, माइक्रोसफ्टलगायत छ कम्पनी नेपालको कर प्रणालीमा दर्ता","काठमाडौं : सूचना प्रविधि र डिजिटल सेवाका क्षेत्रमा काम गरिरहेका गुगल, फेसबुक र माइक्रोसफ्टलगायतका छवटा अन्तर्राष्ट्रिय कम्पनी नेपालको कर प्रणालीमा दर्ता भएका छन्। नेपालमा विद्युतीय सेवाको कारोबार गर्ने विदेशी कम्पनीलाई करको दायरामा ल्याउन चालु आर्थिक वर्षको आर्थिक ऐनमार्फत सरकारले विद्युतीय सेवा कर (डिजिटल सर्भिस ट्याक्स) सम्बन्धी व्यवस्था गरेको थियो। सोही व्यवस्थाअनुसार हालसम्म छवटा विदेशी कम्पनी दर्ता हुन आएको ठूला करदाता कार्यालयका कर अधिकृत साधुराम पुडासैनीले जानकारी दिए। विद्युतीय सेवा कर तिर्ने कम्पनी ठूला करदाता कार्यालयमा दर्ता भइरहेका छन्। यस्ता कम्पनीलाई करको दायरामा ल्याउन सरकारले कानून बनाएको भए पनि अधिकांश कम्पनी भने अझै कर प्रणाली बाहिर छन्। ठूला करदाता कार्यालयका अनुसार सिङ्गापुरमा कार्यालय रहेका तीनवटा कम्पनी गुगल एसिया प्यासिफिक प्राइभेट लिमिटेड, माइक्रोसफ्ट रिजनल सेल्स प्राइभेट लिमिटेड र लिङ्क्डइन सिङगापुर प्राइभेट लिमिटेड दर्ता भएका छन्। त्यस्तै, संयुक्त राज्य अमेरिकाको ब्लुमिङ्टन ठेगाना राखिएको एनसीएस पिअर्सन इन्कर्पोरेसन र वेल्मिङ्गटन काउन्टी अफ न्यू क्यासल ठेगाना भएको इब्स्को इन्टरनेसनल इन्कर्पोरेस पनि ठूला करदाता कार्यालयमा दर्ता भएका हुन्। डब्लिन आयरल्यान्ड ठेगाना भएको मेटा प्लाटफम्र्स आयरल्यान्ड लिमिटेड पनि नेपालमा दर्ता भएको छ। हालसम्म नेपालमा दर्ता भएका कम्पनीमध्ये गुगल एसिया प्यासिफिक प्राइभेट लिमिटेड विश्वको सबैभन्दा ठूलो सर्च इन्जिनमध्येको एक गुगलको माउ कम्पनी हो। त्यस्तै सामाजिक सञ्जाल फेसबुक (इन्स्टाग्राम र ह्वाट्सएपसमेत) र लिङ्क्डइन पनि दर्ता भएका छन्। दर्ता भएका अरू कम्पनीमध्ये एनसीएस पिअर्सन इन्कर्पोरेसनले विभिन्न खालका मोबाइल एप्लिकेसन बनाउने गर्छ भने इब्स्को इकर्पोरेसनले रिसर्च प्लेटफर्म र डाटाबेस व्यवस्थापनसँग सम्बन्धित कम्पनी हो। माइक्रोसफ्ट पनि सफ्टवेयर निर्माण र सूचना प्रविधिका क्षेत्रा विश्वकै ठूलो कम्पनीमध्ये एक हो। चालु आर्थिक वर्षको आर्थिक ऐनले गैरबासिन्दा व्यक्तिले नेपालका उपभोक्तालाई उपलब्ध गराएको विद्युतीय सेवाको कारोबार मूल्यमा दुई प्रतिशतका दरले विद्युतीय सेवा कर लगाइ असुल गरिनेछ भनी व्यवस्था गरेको थियो। वार्षिक रु २० लाखसम्मको कारोबारमा भने यस्तो कर नलाग्ने व्यवस्था आर्थिक ऐनमा राखिएको छ। ऐनको व्यवस्थाअनुसार नेपालमा विद्युतीय सेवा उपलब्ध गराउने व्यक्तिले आयवर्षअनुसार आफ्नो कारोबारको विवरण तथा कर दाखिला गर्नुपर्छ तर ठूला करदाता कार्यालयमा दर्ता हुन नआएका कम्पनीलाई कसरी आबद्ध गराउने र कर तिराउने भन्ने स्पष्ट छैन। करदाता कार्यालय दर्ता भइसकेका विदेशी कम्पनीले कर नतिरेमा कारबाहीको व्यवस्था गरिएको भए पनि दर्ता नै नभएका कम्पनीलाई कस्तो कारबाही हुने भन्ने प्रस्ट छैन। नेपालमा सेवा दिइरहेका सबै सूचना प्रविधि क्षेत्रका लागि यस्तो कर प्रणाली बाध्यकारी हुन नसक्दा अधिकांश कम्पनी कर प्रणालीभन्दा बाहिरै रहेको देखिन्छ। चालु आर्थिक वर्षको आर्थिक ऐनले तोकिएको समयभित्र विवरण दाखिला नगरेमा वार्षिक कारोबार रकमको शून्य दशमलव एक प्रतिशत प्रतिवर्षका दरले हुने रकम शूल्क लाग्ने र कर तिर्नुपर्ने तोकिएको मितिभित्र कुनै व्यक्तिले कर दाखिला नगरेमा वार्षिक १५ प्रतिशतका दरले ब्याज लाग्ने व्यवस्था रहेको छ। यसरी दाखिला गर्नुपर्ने कर रकम कम दाखिला गरेमा वा लुकाए छिपाएमा त्यसरी कम गरेको कर रकमको ५० प्रतिशत जरिवानासमेत लाग्नेछ भनी व्यवस्था गरिएको छ तर विदेशमा सेवा दिइरहेका कम्पनीले नेपालमा कर तिर्नका लागि अनिवार्य रुपमा दर्ता हुनुपर्ने व्यवस्था आर्थिक ऐनमा भने कहीँ पनि राखिएको देखिँदैन। नेपालभित्र सेवा दिइरहेका सामाजिक सञ्जाललगायत डिजिटल कारोबार गर्ने कम्पनीलाई करको दायरामा ल्याउन नसक्दा ठूलो परिमाणमा राजस्व गुमिरहेको सरकारी अध्ययनले समेत देखाएका छन्। मन्त्रिपरिषद्को गत असोज ११ को निर्णयबाट खारेज भएको नेपाल राजस्व परामर्श समितिले तयार पारेको राजस्व दायरा वृद्धिका सम्बन्धमा अध्ययन गरी तयार पारिएको प्रतिवेदन, २०७९ ले पछिल्ला वर्षहरूमा सामाजिक सञ्जालमार्फत हुने विज्ञापनबाट मात्रै ठूलो रकम बाहिरी रहेको उल्लेख गरेको छ। 'नेपालमा कानुनीरुपमा दर्ता नभएका सामाजिक सञ्जालमा विज्ञापन गर्ने प्रवृत्ति ह्वात्तै बढेको छ। त्यस्ता सामाजिक सञ्जालले वार्षिक अर्बौँ रुपैयाँ नेपालबाट विदेशतर्फ लगिरहेका छन्', प्रतिवेदनमा भनिएको छ। राजस्व परामर्श समितिको प्रतिवेदनले डाटा पोर्टल डट कमको तथ्यांकलाई उद्धृत गर्दै सन् २०२२ सम्ममा नेपालमा फेसबुकका एक करोड ३३ लाख प्रयोगकर्ता रहेको उल्लेख गरेको छ। 'बजारसम्बन्धी अनुसन्धान गर्ने कम्पनी स्टाटिस्टाकाका अनुसार फेसबुकको प्रतिविज्ञापनकर्ता विज्ञापन आम्दानी सन् २०२१ मा ४० दशमलव ९६ अमेरिकी डलर पुगेको छ। सो आय सन् २०२० मा ३२ दशमलव ०३ अमेरिकी डलर बराबर थियो', राजस्व परामर्श समितिको प्रतिवेदनमा भनिएको छ, 'यस प्रकारले हेर्दा नेपाली प्रयोगकर्ताले विज्ञापन हेरेबापत फेसबुकले वार्षिक ६० अर्बभन्दा बढी रकम आय गर्दै आइरहेको छ।'"

शीर्षक,विवरण
अवमूल्यनमा महिलाका रैथाने ज्ञान,"राज्यले पनि अनौपचारिक क्षेत्रमा काम गर्ने महिलाको सीप, ज्ञानलाई बेलैमा पहिचान गरी ठोस योजनाहरू ल्याउन जरुरी देखिन्छ। सानो छँदा घर नजिककी छिमेकी सानिमा चुल्हो बनाउन गाउँभरिमै सिपालु मानिनु हुन्थ्यो। उहाँले बनाएको चुल्हो सितिमिति नभत्किने खालको हुन्थ्यो। ऊबेला जुन पायो त्यही बार चुल्हो बनाउँदा छिटो भत्कने र नटिक्ने मान्यता थियो। सोतोबाट ल्याएको कालो हिलो माटोमा बाबियाका टुक्राटाक्री मिसेर चुट्दै माटो शिथिल पारिन्थ्यो। अनि फलामका तार, फुटेको हाँडीको माथिल्लो भाग आदि जोडजाड गर्दै चुल्हो तयार पारिन्थ्यो। घरमा चुल्हो बनाउने दिन हामी केटाकेटी खुुसीले भित्रबाहिर फर्याक फुरुक गथ्र्यौं। सानिमा घरीघरी नचलोन भन्दै करिब एकाध घण्टामा दुईमुखे चिटिक्क परेको चुल्हो तयार पार्नुहुन्थ्यो। भान्साकै अर्को कुनामा कुँडो पकाउन, दूध उमाल्न मिल्ने अलि ठूलो मुख भएको चुल्हो पनि सँगसँगै तयार हुन्थ्यो। घरमा नयाँ चुल्हो बनेपछि आमा पनि एक डेढ वर्ष ढुक्क हुने भो भनेर खुसीले भित्रबाहिर गर्नु हुन्थ्यो। चुल्हो बनेको भोलि, पर्सिपल्टदेखि बल्ल नयाँ चुल्होमा खाना पकाउनु हुन्थ्यो आमा। चुल्हो स्याहार्न गाईको गोबरले दिनहुँ लिप्ने, पोत्ने गर्दा भान्साको सरसफाइमा आमा विशेष ध्यान दिनु हुन्थ्यो। ऊ बेला लाग्थ्यो, अहो ! कति सिपालु हाम्री सानिमा। मू्र्ति बनाउने काम भए कुन कुन भगवान्का मूर्ति कुँद्नु हुन्थ्यो होला ? उहाँका हातमा जादु छन् कि झैं लाग्ने। तर उहाँलाई भने घरधन्दा, मेलापात अनि गाउँलेका चुल्हो बनाउनमै भ्याइनभ्याइँ। सानिमाले जीवनकालको आधा जीवन चुल्हो बनाएर न आर्थिक उपार्जन भयो न त अन्य सीप सिक्ने अवसर पाउनुभयो। तैपनि गाउँघरमा पर्यावरणसँग मिलेर जीविका चलाउने सीपमा अभिव्यक्त हुने रैथाने ज्ञान, सीपको प्रयोग गर्न हाम्रा आमा, सानिमाहरूलाई कसैले सिकाउन पर्दैनथ्यो। गाउँकै आफन्ती दिदी रोटीका विभिन्न परिकार बनाउन सिपालु। बिहे, व्रतबन्ध, भोजभतेर, पूजाआजा छिमेकमा रोटी बनाइदिने, बिग्रे भत्के सपार्ने जिम्मा उनकै। आफूले जानेको काममा सदैव अग्रसर हुने, नजान्नेलाई सिकाउने, जाँगरिली दिदी सधैंजसो व्यस्त। काम गर्दा केही अप्ठ्यारा आइपरे पनि आफू पछाडिका पुस्तालाई सीप सिकाउँदै स्थानीय खानाका परिकारको स्वाद संरक्षण गर्न पाउँदा उहाँ गर्व महसुस गर्नुहुन्छ। हाम्रा सानिमा, दिदी त समाजका केही प्रतिनिधि पात्र हुन्। आफूले जानेको सीप, क्षमतालाई व्यवसायीकरण गर्न अवसर नपाएका, प्रतिभा प्रस्फुटन गर्ने उचित थलो नभेटेका महिलाहरू जहीँतहीँ घरघरमा भेटिन्छन्। मैले जानेदेखि हजुरआमाको पुस्तादेखि अहिलेसम्म बिहानको पूजापाठदेखि आधा रातको घरधन्दामा महिला नै व्यस्त हुनुपर्छ। भान्सामा पाक्ने हरतरहका खाना, मीठोचोखो पकवान, परिवार बालबच्चा व्यवस्थापन सबैतिर महिलाको महŒवपूर्ण भूमिका रहन्छ। जन्मदेखि मृत्यु संस्कारसम्मका परम्परागत सीप हुन् या गर्नुपर्ने कामसँग महिला नै जोडिएका देखिन्छन्। करेसाबारीदेखि चकटी, गुन्द्री, गलैंचा, राडीपाखी, हस्तकलाका सामग्री तयार पार्ने काममा प्रायः महिला नै अभ्यस्त हुन्छन्। पछिल्लो समय हरेक स्थानीय सरकारले विशेषगरी वडावासी महिलालाई लक्षित गरेर विभिन्न किसिमका तालिम तथा स्थानीय सीप संरक्षणको व्यवस्था गर्न केही रकम छुट्ट्याएको छ। गत फागुनमा पोखरा महानगरपालिका वडा नं १५ ले वडावासी महिलाका लागि तालिमको आयोजना गर्यो। समापनमा सहभागीलाई आगामी दिनमा कस्तो तालिमको अपेक्षा राख्नुहुन्छ भन्ने अतिथिले जिज्ञासा राख्नुभयो। केहीले मादल बजाउने त केहीले घरैमा बसेर आर्थिक उपार्जन गर्न सकिने उद्यमशीलतासम्बन्धी तालिमको माग गरे। देशमा शदियौंदेखि प्रायः महिला घरायसी कामकाजका महत्वपूर्ण कार्य सरसफाइ, हेरचाह गर्ने श्रमिकका रूपमा दिनरात खट्दा पनि न श्रमको मूल्य पाउँछन् न त श्रमिक नै मानिन्छ। बढ्दो पश्चिमी रहनसहन, देखासिकी र आधुनिकताका नाउँमा महिलाले गरेका काम ओझेलमा छन्। चाहे भान्सामा होस् या परिवारलाई स्वस्थ राख्ने घरेलु जडीबुटी अथवा औषधिका बारेमा भएका रैथाने ज्ञान, सीपका बारेमा महिला नै बढी जानकार देखिन्छन्। यस्ता सीपको जगेर्ना र हस्तान्तरण गर्न सके आगामी पुस्तालाई सहयोग पुग्नेछ। मानिस विभिन्न प्रकारका प्राकृतिक प्रकोप, द्वन्द्व, शिक्षा, स्वास्थ्य, रोजगारीको सिलसिलामा आफ्नो थातथलो छाडेर अन्यत्र बसाइ सरेर जानु पर्दा कतिपय स्थानीय सीप र संस्कृति लोप हँुदैछन्। आधुनिकताका नाउँमा अरूको राम्रो र लाभदायी ठान्ने प्रवृत्तिले गर्दा पनि स्वदेशी, रैथाने ज्ञान र अनुभवको अवमूल्यन भएको छ। भूगोलअनुसार हरेक ठाउँका स्थानीय सीप, ज्ञान, प्रविधि हुन्छन्। जो स्थानीय समुदायले आफ्नै अनुभवले आर्जन तथा संरक्षण गर्न सक्ने हो भने नयाँ पुस्तामा सर्दै जानेछ। अन्यथा हाम्रा परम्परागत, सीप, ज्ञान हराउन या बिलाउन समय लाग्दैन। कर्कलोकै उदाहरण लिउँ। ८४ वर्ष पुगेकी हजुरआमा अहिले पनि घरका लागि गावा, मस्यौरा, तान्द्रे कर्कलो आफैं तयार गर्नुहुन्छ। उहाँको हातको स्वाद परिवारका सबैको जिब्रोमा झुन्डिन्छ। कतिपय महिलासँग अनुभवले आर्जन गरेको ज्ञानको भण्डार छ। कैयौं गाउँमै हुर्केबढेका, कुटोकोदाले समातेका, गोठालो खेतालो गरेर हुर्केका पुस्ता हौं। नेपालका हरेक गाउँका स्थानीय सीप, प्रविधि, उत्पादन थिए जो आधुनिकीकरण र सहरीकरणका नाउँमा लोप हुँदै गएका छन्। अहिलेको पुस्तालाई परम्परागत सीप र ज्ञान संरक्षणमा चासो दिलाउन र समर्थन जनाउन स्थानीय पाठ्यक्रममा यस्ता विषय समेटिनु पर्छ। समाजशास्त्री चैतन्य मिश्र बदलिँदो समाज नामक पुस्तकमा लेख्छन्, आफ्ना परम्परागत ज्ञान, सीप र प्रविधिलाई जोगाएर अन्य समाजबाट समेत सिक्दै अगाडि बढ्ने समाजले विकासमा फड्को मार्छ। महिलाले गर्दै आएका कामलाई स्थानीय सरकारले कदर गर्दै जनस्तरसम्म पुर्याउन महिला संयन्त्र नै तयार गर्नुपर्छ। जुन वातावरण र प्रकृतिमैत्री हुन्छन्। महिलाहरूसँग भएको ज्ञान र सीपलाई उद्यमशीलतामा परिणत गर्ने अवसर पाए स्वतःस्फूर्त आत्मनिर्भर र सशक्तीकरण हुन्छ। राज्यले पनि अनौपचारिक क्षेत्रमा काम गर्ने महिलाको सीप, ज्ञानलाई बेलैमा पहिचान गरी ठोस योजनाहरू ल्याउन जरुरी देखिन्छ। समाजमा आवाजहरू बुलन्द पार्दै सचेतनाहरू फैलाउनु र संविधानमा नै घरेलु श्रम, सीपको मूल्यांकन गरिनु अबको समयको माग हो। स्थानीय सीपलाई व्यवसायीकरण गरेर आत्मनिर्भर बन्नु साथै स्थानीय सीपको संरक्षण गर्नु हाम्रो दायित्व हो।"
कहिले सुध्रन्छ वैदेशिक रोजगार ?,"अन्तर्राष्ट्रिय राजनीतिमा देखा परेको तीव्र ध्रुवीकरण र टकरावको असर नेपालको भूराजनीतिमा पनि देखिएको छ। युद्धका सिपाही, खाडीका मुलुकहरूमा सस्तो ज्यालामा श्रम गर्ने श्रमिक हुँदै पछिल्लो समयमा उन्नत जीवनको सपनासहित युरोप पुग्ने नेपालीको संख्या ठूलो छ। त्यसरी वैदेशिक रोजगारमा गएकाहरूले मुलुकलाई महत्त्वपूर्ण आर्थिक योगदान पनि गरिरहेका छन्। आर्थिक वर्ष २०७८०७९ मा १० खर्बभन्दा बढी रकम नेपाल भित्रिएको थियो। तर प्रवासीको पसिनाले भिजेको सो रकममा उनीहरूले भोग्दै आएको स्वास्थ्य समस्या पनि उत्तिकै मिसिएको छ। राष्ट्रिय स्वास्थ्य नीति, २०७६ ले प्रस्थानपूर्व, वैदेशिक रोजगारको क्रममा रहेका तथा स्वदेश फर्केका तीनवटै चरणका श्रमिकहरूलाई स्वास्थ्य सेवा दिने परिकल्पना गरे पनि व्यवहारमा सो लागू भएको छैन। नेपालको संविधान २०७२ ले वैदेशिक रोजगारलाई शोषणमुक्त, सुरक्षित र व्यवस्थित गर्न तथा श्रमिकको रोजगारी र अधिकारको प्रत्याभूति गर्न यस क्षेत्रको नियमन र व्यवस्थापन गर्ने नीति लिएको छ। यसैगरी, वैदेशिक रोजगार ऐन, २०६४, वैदेशिक रोजगार नियमावली २०६४, वैदेशिक रोजगार नीति, २०६८ मा पनि वैदेशिक रोजगारलाई उपलब्धिमूलक बनाउने विषयमा विभिन्न नीतिगत व्यवस्था गरिए। तर पनि तिनको कार्यान्वयन प्रभावकारी हुन सकेन। त्यसैले रोजगारीका लागि बिदेसिने श्रमिकले वैदेशिक रोजगारीको चक्रमा विभिन्न प्रकारका शारीरिक र मानसिक स्वास्थ्य समस्या झेल्दै आएका छन्। गन्तव्य मुलुकहरूमा उपचार खर्च निकै महँगो हुनु तर स्वास्थ्य बिमा नभएका कारण प्रवासी श्रमिक जटिल स्वास्थ्य समस्या आइपर्दा पनि उपचारबाट वञ्चित हुने गरेका छन्। वैदेशिक रोजगार बोर्डको तथ्यांकअनुसार सन् २०१११२ यता हरेक वर्ष ६ सयभन्दा बढी नेपाली श्रमिकले रोजगारीका क्रममा विदेशमा ज्यान गुमाउने गरेका छन्। यसले गन्तव्य मुलुकहरूमा नेपाली श्रमिकले भोग्दै आएको गम्भीर स्वास्थ्य समस्यालाई उजागर गर्छ। सकारात्मक पहल र नीतिगत सुधारका लागि गर्नुपर्ने थप काम : प्रवासमा श्रमरत नेपालीको स्वास्थ्यलाई प्राथमिकतामा राखेर राज्यले पछिल्लो समयमा केही राम्रा कामको थालनी गरेको छ। गत चैत्रदेखि प्रवासमा रहेका नेपालीले पनि योगदानमा आधारित सामाजिक सुरक्षा कोषमा योगदान गर्न सुरु गरेका छन्। यसरी योगदान गर्ने श्रमिकले आफू कुनै दुर्घटनामा परेमा दुर्घटना तथा असशक्तता, आश्रित परिवार सुरक्षा योजनाबापत आर्थिक सहयोग प्राप्त गर्छन् भने वृद्धावस्था सुरक्षा योजनाको सुविधा पनि पाउँछन्। यसैगरी, नेपाल सरकारले जोर्डन, मलेसिया, यूएई, मौरिसससँग गरेको श्रम सम्झौता तथा समझदारीहरूमा नेपाली श्रमिकको स्वास्थ्य परीक्षणबापतको खर्चको दायित्व गन्तव्य मुलुकका रोजगारदाताहरूको हुने व्यवस्था समेटिएको छ। तर ती सम्झौता तथा समझदारीहरूमा गन्तव्य मुलुकको सामाजिक सुरक्षा कार्यक्रममा सहभागी हुने, २४ घण्टे बिमाको व्यवस्थालगायत महत्त्वपूर्ण विषय समेटिएका छैनन्। यसो हुन नसक्दा गन्तव्य मुलुकमा नेपाली श्रमिकले जटिल खालको स्वास्थ्य समस्या आइपर्दा पनि उपचार सेवाबाट वञ्चित हुनु परिरहेको छ। सरकारले कतिपय राम्रो पहल गरे पनि ती पर्याप्त भने छैनन्। बदलिएको राज्य संरचनासँगै नेपाल सरकारले निम्नानुसारका विषयलाई सम्बोधन गर्नेगरी नयाँ कानुन, नीति र कार्यक्रम लागू गर्नु आवश्यक छ : स्वदेश फर्केका श्रमिकको स्वास्थ्य परीक्षण : राष्ट्रिय स्वास्थ्य नीति, २०७६ मा प्रस्थानपूर्व, गन्तव्य मुलुकमा कार्यरत र स्वदेश फिर्ता भएकाहरूको स्वास्थ्य परीक्षण, प्रवद्र्धन तथा स्वास्थ्य सेवामा पहुँच र उपभोगका लागि आवश्यक व्यवस्था मिलाउने भन्ने उल्लेख छ। वैदेशिक रोजगारमा जानुपूर्व स्वास्थ्य परीक्षण भइरहेको र हाल प्रवासमा कार्यरत नेपालीलाई लक्षित गर्दै टेलिमेडिसिन सेवा सुरु गरिएको हुँदा स्वदेश फर्केका व्यक्तिहरूको स्वास्थ्य परीक्षण सुरु गर्नु आवश्यक छ। पालिका तहबाटै सो सेवा प्रदान गरिए यसले सम्भावित स्वास्थ्य जोखिमलाई न्यूनीकरण गर्न मद्दत गर्छ। स्थानीय सरकार सञ्चालन ऐन, २०७४ मा प्रवासीको स्वास्थ्य : स्थानीय सरकार सञ्चालन ऐन, २०७४ ले स्थानीय तहलाई वैदेशिक रोजगारमा गएका र फर्केकाहरूको तथ्यांक संकलन, सीपको पहिचानजस्ता जिम्मेवारी मुख्य रूपमा प्रदान गरिएको छ। तर पनि वैदेशिक रोजगारबाट फर्केकाहरूको स्वास्थ्य परीक्षण तथा स्वास्थ्य सहयोगको जिम्मेवारी दिएको छैन। तसर्थ सो ऐनमा स्वास्थ्य सहयोगको विषयसमेत समेटिनु अत्यावश्यक छ। लक्षित स्वास्थ्य समस्या केन्द्रित कार्यक्रमको आवश्यकता : कतिपय स्वास्थ्य समस्या वैदेशिक रोजगारबाट फर्केका व्यक्तिहरूमा बढी देखिन्छ। उदाहरणका लागि खाडीका मुलुकहरूमा रोजगारी गरेर फर्केका व्यक्तिमा मिर्गाैलासम्बन्धी समस्या बढी देखिएको छ। आत्महत्याको समस्या दक्षिण कोरियामा कार्यरत नेपाली श्रमिकमा बढी देखिन्छ। तसर्थ मिर्गौलाको अवस्था पहिचानका लागि स्वदेश फर्केका श्रमिकको पिसाब तथा रक्त परीक्षण गर्न, आत्महत्यालगायत मानसिक तनावको व्यवस्थापन गर्न मनोसामाजिक परामर्शलाई प्राथमिकता दिनेगरी नीति बनाइनु पर्छ। कलैया उपमहानगरपालिकाले तयार पारेको पाश्र्वचित्रमा वैदेशिक रोजगारमा गएका र तिनका परिवारका सदस्यमा मानसिक चिन्ता एउटा मुख्य समस्याको रूपमा औंल्याइएको छ। अन्य पालिकाका कार्यविधिमा पनि मानसिक स्वास्थ्यको विषय समेटिएको छ। आत्महत्या, डिप्रेसनजस्ता स्वास्थ्य समस्या वृद्धि भएको सन्दर्भमा वैदेशिक रोजगारमा जाने श्रमिकको मानसिक स्वास्थ्यको विषयलाई प्राथमिकता दिई सोही अनुरूपको नीति र कार्यक्रम बनाउनु पर्छ। स्थानीय आवश्यकता, स्थानीय नीति : संघीयता कार्यान्वयनमा आएसँगै कतिपय स्थानीय तहले वैदेशिक रोजगारसँग सम्बन्धित नीति, कार्यविधि वा प्रोफाइलहरू सार्वजनिक गर्न सुरु गरेका छन्। तर तिनले वैदेशिक रोजगारमा गएका वा स्वदेश फर्केका श्रमिकको स्वास्थ्यको विषयलाई प्राथमिकतामा राखेका छैनन्। उदाहरणका लागि धनकुटा नगरपालिकाले जारी गरेको वैदेशिक रोजगार तथा पुन : एकीकरण नीति, २०७८, कलैया उपमहानगरपालिकाको पाश्र्वचित्रलगायतलाई लिन सकिन्छ। स्थानअनुसार आवश्यकताहरू पनि फरक हुन्छन्। तर अधिकांश पालिकाहरूले जारी गरेका कार्यविधि स्थानीय आवश्यकता अनुरूपका नभई देशभरका लागि एकै प्रकृतिका छन्। पालिका वा प्रदेश सरकारले बनाउने ऐन, कानुन, नीति वा कार्यविधिहरू स्थानीय आवश्यकता सम्वोधन गर्ने खालको हुन जरुरी छ। प्रवासी श्रमिक, तिनका परिवार र एचआईभी संक्रमण : प्रवासी श्रमिक र एचआईभी तथा एड्स जोडिएर आउने विषय हो यो। तथ्यांकले एचआईभीको संक्रमण समुदायस्तरमा फैलिन धेरै हदसम्म नियन्त्रण भएको देखिए पनि निश्चित समुदायमा यसको जोखिम उच्च छ। राष्ट्रिय एड्स तथा यौन रोग नियन्त्रण केन्द्रका अनुसार हालसम्म पहिचान भएका एचआईभी संक्रमितमध्ये प्रवासी श्रमिक र तिनका श्रीमती वा यौन साथी दोस्रो ठूलो संक्रमित समूह हो। तसर्थ मधेस, सुदूरपश्चिमलगायत प्रदेशले आफ्नो क्षेत्रमा एचआईभीको संक्रमणलाई नियन्त्रण गर्न सोही अनुरूपको नीति बनाउनु र सो नीति कार्यान्वयनका लागि कार्यक्रमहरू तयार पार्न जरुरी छ। यसो गरिएमात्र राष्ट्रिय एचआईभी रणनीतिक योजना (२०२१२०२६) ले राखेको ९५९५९५ को लक्ष्य प्राप्ति सम्भव छ।"
पालिका फुटबलको उपाधी २ नं वडालाई,"नुवाकोट : फुटबल खेलको विकास र विस्तार गर्ने उद्धेश्यले नुवाकोटको पूर्वी भेगमा रहेको तादी गाउँपालिकामा अध्यक्ष कप फुटबल प्रतियोगिता सम्पन्न भएको छ । पालिकाका वडास्तरबाट खेलाडीहरुले प्रतिस्पर्धा जनाएको सो प्रतियोगिताको उपाधी तादी २ ले जितेको छ । तादी३ द्वारा स्थानीय अमरज्योति माविको खेल मैदानमा आयोजित प्रतियोगिता दुई दिन सञ्चालन भएको थियो । प्रतियोगिताको फाइनल खेलमा तादी २ ले तादी ३ लाई एकका विरद्ध तीन गोल गरी उपाधी हात पारेको हो । प्रतियोगिताको विजेता तथा उपविजेतालाई तादी गापा अध्यक्ष सन्तमान तामाङ, उपाध्यक्ष सन्जु प्याकुरेलश्रेष्ठ, प्रमुख प्रशासकीय अधिकृत खेमराज छिनाल वडाध्यक्ष सोनाम तामाङलगायतले नगदका साथै शिल्ड, मेडल र प्रमाणपत्र प्रदान गरेर पुरस्कृत गरे । विजेता तादी २ ले नगद ५० र उपविजेता तादी ३ ले नगद २५ हजार रुपैयाँ हात पारेको छ । पुरस्कार वितरण गर्दै तादी गापाका अध्यक्ष सन्तमान तामाङले खेल क्षेत्रको विकासका लागि पालिकाले सदैव कार्यक्रम अगाडि बढाउने योजना रहेको बताए । पुरस्कार वितरण गर्दै गापा उपाध्यक्ष सन्जु प्याकुरेलश्रेष्ठले मानवयि जीवनमा अनुशासन महत्वपुर्ण आयाम भएको र यसको विकास खेलको प्रवर्द्धन हुने बताइन् । उनले खेल र खेलाडीहरुको विस्तारका लागि तादी गापाले विविध कार्यक्रमहरु थप गर्ने योजना रहेको बताइन् । सो प्रतियोगितामा ६ समूह सहभागी थिए।"
अभ्यास खेलमा नेपाल युएईसँग पराजित,काठमाडौं : आइसीसी क्रिकेट विश्वकप छनौट खेल्न जिम्बावेमा रहेका नेपाली टोली युएईसँग पराजित भएको छ। मंगलबार भएको पहिलो अभ्यास खेलमा नेपाल युएईसँग ३ विकेटले पराजित भएको हो। मुस्ताफाको आक्रामक ब्याटिङसामु नेपाली बलर निरीह बन्दा नेपाल पराजित हुन पुगेको हो। युएईले १ बल अगावै नेपालले दिएको २७७ रनको विजयी लक्ष्य पछ्याएको थियो। यसअघि १ बल अगावै नेपाल २७७ रनमा अलआउट भएको थियो।
साउथ एसियन चेस च्याम्पियनसिप आजबाट,"नेपाल, भारत, माल्दिभ्स, बंगलादेश, भुटान, पाकिस्तान, श्रीलंका र अफगानिस्तानका खेलाडीको सहभागिता रहने दोस्रो साउथ एसियन च्याम्पियनसिपमा खुला तथा महिला गरी दुई स्वर्ण पदकका लागि प्रतिस्पर्धा हुनेछ। काठमाडौं : नेपाल बुद्धिचाल (चेस) संघको आयोजनामा मंगलबार (आज) देखि असार ४ गतेसम्म साउथ एसियन चेस च्याम्पियनसिप (एससीसी) आयोजना हुँदैछ। नेपाल, भारत, माल्दिभ्स, बंगलादेश, भुटान, पाकिस्तान, श्रीलंका र अफगानिस्तानका खेलाडीको सहभागिता रहने दोस्रो साउथ एसियन च्याम्पियनसिपमा खुला तथा महिला गरी दुई स्वर्ण पदकका लागि प्रतिस्पर्धा हुनेछ। दुवै विधातर्फ प्रत्येक देशबाट समान एक जना, गत संस्करणका च्याम्पियन तथा आयोजकको हैसियतमा नेपालबाट थप एकएक गरी समान १० खेलाडीको सहभागिता रहनेछ। राउन्ड रोविन पद्धतिमा सम्पन्न हुने च्याम्पियनसिपको खुलातर्फ भारतीय इन्टरनेसनल मास्टर नुवइरशाह सेख तथा महिलातर्फ बंगलादेशकी वुमन इन्टरनेसनल मास्टर सुल्तान सरमीन सिरिन साविक विजेता हुन्। प्रतियोगिता ललितपुरको गोदावरीस्थित होटल भ्यूभृकुटीमा हुनेछ। नेपालबाट खुला स्पर्धामा वर्तमान राष्ट्रियच्याम्पियन फिडेमास्टर रुपेश जयसवाल र उपविजेता सुरवीर लामा तथा महिलातर्फ नेसनल च्याम्पियन वुमन फिडेमास्टर सुजना लोहनी तथा उपविजेता सुशीला गुरुङले प्रतिस्पर्धा गर्नेछन्। प्रतियोगिताको ड्र हुने बेलासम्म कुनै देशका खेलाडी सहभागी नभएको अवस्थामा सो स्थानमा साउथ एसियन चेस काउन्सिलका अध्यक्षको परामर्शमा आयोजक राष्ट्रले खेलाडी सहभागी गराउनेछ। ४० लाख खर्च हुने अनुमान गरिएको च्याम्पियनसिपको कुल नगद पुरस्कार राशि ५ लाख छ। खुलातर्फको विजेताले १ लाख ५० हजार, दोस्रो हुनेले एक लाख तथा तेस्रो हुनेले ५० हजार रुपैयाँ प्राप्त गर्नेछन्। यसैगरी महिलातर्फ विजेताले एक लाख, दोस्रो हुनेले ६० हजार तथा तेस्रो हुनेले ४० हजार नगद रुपैयाँ प्राप्त गर्ने छन्। च्याम्पियनसिपमा नेपाल, भारत, माल्दिभ्स, बंगलादेश, भुटान, पाकिस्तान, श्रीलंका र अफगानिस्तानका खेलाडीको सहभागिता रहनेछ।"
"३४ अंकले बढ्यो सेयर बजार, ४ अर्बमाथिको कारोबार","काठमाडौं : सेयर बजारमा दोहोरो अंकले वृद्धि भएको छ। साताको तेस्रो कारोबार दिन आज नेप्से परिसूचक ३४१७ अंकले बढेर २०२०६४ विन्दुमा पुगेको छ। सेन्सेटिभ इण्डेक्स ६५२ अंकले बढेर ३७९८७ विन्दुमा अडिएको छ। नेप्से परिसूचक दोहोरो अंकले बढेसँगै कारोबार रकम सोमबारको तुलनामा वृद्धि भएको छ। आज २७० कम्पनीको १ करोड ८ लाख १ हजार ६९३ कित्ता सेयर ४ अर्ब १२ करोड ६६ लाख ९५ हजार ९४३ रुपैयाँमा खरिदबिक्री भयो। सोमबार २ अर्ब ८८ करोड ६५ लाख बराबरको मूल्य सेयर कारोबार भएको थियो। दोहोरो अंकले बढेको सेयर बजारमा तीन कम्पनीको सेयर मूल्य सकारात्मक सर्किट लेभलमा कारोबार भयो। वीन नेपाल लघुवित्त वित्तीय संस्था,भूगोल डेभलपमेन्ट र सिटी होटलको सेयर मूल्य १० प्रतिशतले बढेको हो। कारोबार रकमका आधारमा शिवम् सिमेन्ट शीर्षस्थानमा रह्यो। सो कम्पनीको २७ कम्पनीको २७ करोड ६६ लाख मूल्यको सेयर कारोबार भयो। हिमालयन डिस्टिलरीको १७ करोड र आईजीआई प्रुडेन्सियल इन्स्योरेन्सको १६ करोड बढि मूल्यको सेयर कारोबार भयो। कारोबारमा आएका १३ वटै उपसमूहको सूचकमा हरियाली छाएको छ। मनु एन्ड प्रो उपसमूहको सूचक सर्वाधिक ४३२ प्रतिशतले बढ्यो। यस्तै फाइनान्स,होटल्स एन्ड टुरिजम,लाइप इन्स्योरेन्स, माइक्रोफाइनान्स,नन लाइफ इन्स्योरेन्स र ट्रेडिङ उपसमूहको सूचक २ प्रतिशत बढिले बढ्यो। आज १९६ कम्पनीको मूल्य बढ्दा २२ को घट्यो भने बाँकी ५ को स्थिर रह्यो।"
"माओवादी जग्गा हडप्ने, बजेट कपास समिति हटाउने","बाँके, बर्दिया र दाङ जिल्लामा उत्पादन हुने कपास खेतीलाई मध्यनजर राख्दै २०३९ सालमा कपास विकास समिति स्थापना भयो। तर, तत्कालीन सशस्त्र द्वन्द्वका समयमा यसको धेरै जग्गा माओवादीले कब्जा गर्यो। हालसम्म पनि बर्दियाको कुम्मर, कालिका, धवार, महमदपुरमा रहेको ५५० हेक्टर कब्जाकै अवस्थामा छ। यसै मौकामा आर्थिक वर्ष २०८०८१ को बजेटसँगै सरकारले समिति नै खारेज गर्यो। विज्ञ भन्छन्, कब्जामा रहेको जग्गा वितरणका लागि यो चालेको कदम हुन सक्छ, यसले मुलुकको हित गर्दैन। खजुरा (बाँके) : बाँके, बर्दिया र दाङ जिल्लामा कपासको राम्रो उत्पादन हुन्छ। कृषकले व्यावसायिक खेती पनि गरेका छन्। आम्दानी राम्रो हुँदा विकल्प खोज्नु परेको थिएन। २०४७ देखि २०५२ सालमा ४ हजार हेक्टरमा ३ हजार ५ मेट्रिकटनसम्म कपास उत्पादन भएको र १० हजार किसान कपास खेती संलग्न भएको उत्साहजनक तथ्यांक पनि भेटिन्छ। यसलाई नै मध्यनजर राख्दै कपास उत्पादन, प्रशोधन तथा अनुशान्धान गर्ने लक्ष्यका साथ ४ दशक अगाडि कपास विकास समिति पनि स्थापना भयो। यसले कृषकमा झनै उत्साह थप्यो। उत्पादनले बजार र राम्रो मूल्य पायो। तर, अहिले आएर सरकारले यो समिति नै खारेर गरेपछि कृषकमा निरासा थपिएको छ। चलिरहेको उद्योग सक्ने खेल सुरु भएको छ। संरक्षण गर्दै उत्पादन बढाउनेतिर लाग्नु पर्नेमा आर्थिक वर्ष २०८०८१ को बजेटमार्फत कपास विकास समिति खारेज गरिएको हो। चलिरहेको समितिलाई एक्कासि खारेज गर्ने निर्णयले हजारौं कपास किसान परिवार अन्योलमा छन्। समितिका वरिष्ठ कपास विकास अधिकृत विजयकुमार जोशी बजेट भाषणमा खारेज गरेको खबर आफूले पाएको बताउँछन्। उनी कपास विकास समिति खारेज गर्नै पर्ने अवस्था भने नरहेको बताउँछन्। बजेट भाषणमा खारेज गरियो भन्ने आयो। तर, खारेज नै गर्नुपर्ने अवस्थाचाहिँ थिएन, उनले भने। उनका अनुसार यो वर्ष मात्रै ३ करोड कपास बिक्रीवितरण भएको थियो। १५० हेक्टर जमिनमा लगाउनको लागि बीउ लगेर रोप्न पनि थालेको अवस्था थियो। दाङको बबई र राजपुर गाउँपालिका, लमही नगरपालिका तथा बर्दियाको गुलरिया नगरपालिकामा कपास लगाउने तयारी अहिले पनि भइरहेको छ। बाँके, बर्दिया र दाङ जिल्लामा कपास कृषकहरूबाट कपास उत्पादन गराई तोकिएको मूल्यमा (आगामी वर्षलाई १० हजार प्रतिक्वीन्टल खरिदको मूल्य पूर्व निर्धारण गरी) यसवर्ष १५० विगाहको लागि बीउ, विषादी कृषकहरू माझ गइसकेको छ। हेटौंडा कपडा उद्योग र बुटवल धागो कारखानालाई कच्चासामान उपलब्ध गराउने उद्देश्यले स्थापना भएको समितिले बजारको खोजी गरी विराटनगर, काठमाडौं र बुटवलका सेनेटरी प्याड बनाउने उद्योगलाई कपास बिक्री गर्दै आएको छ। समितिको खारेजीसँगै बीउसमेत लिएर गएका किसानहरू अन्योलमा परेका छन् भने कर्मचारी छक्क परेका छन्। कपास खेतीमा बाँके, बर्दिया, दाङका तीन सय बढी किसान आबद्ध छन्। बीउ लगिसकेका थिए, खारेज भयो अब के गर्ने भन्दै फोन गर्छन् के भन्दिने ? उनले प्रश्न गर्दै भने। पछिल्लो समयमा बजार समस्या पनि हटिसकेको थियो। उत्पादित कपासको बिक्री वितरणमा पनि कुनै समस्या नभएको वरिष्ठ कपास विकास अधिकृत जोशीको भनाइ छ। पछिल्लो समयमा उत्पादन भएको कपाससमेत बिक्री वितरणमा समस्या छैन। पहिला बिक्री नभएर थन्क्याएर राख्नुपर्ने अवस्था थियो। त्यो पनि पछिल्लो दिन हटिसकेको छ, उनले भने पहिला त ३४ वर्षदेखि स्टक हुन्थ्यो। अहिले त्यो अवस्था छैन्। उनका अनुसार सेनिटरी प्याड उद्योगहरूले पछिल्लो समयमा कपास विकास समितिमै गएर खरिद गरिरहेका छन्। विराटनगर, बुटवल, कठमाडौंमा समेत ढुवानी भइरहेको उनले जानकारी दिए। जनकपुर, सिन्धुली, रामेछाप ,दिपायल, भोजपुर, पाँचधरलगायतमा कपास बीउ पठाइएको छ। भोजपुरमा आफू नै पुगेर कपास लगाउने तरिका सिकाएर आएको समेत उनले बताए। बृहत् रूपमा हुन लाग्दैथियो। पाँचथरदेखि दीपायलसम्म बीउ पठाइएको थियो, उनले भने। अर्बौंको सम्पत्ति भएको समिति किन खारेज ? अहिलेको मुख्य प्रश्न नै राज्यको ४०५० वर्षको लगानी किन डुबाउन लागियो भन्ने हो। सशस्त्र युद्धको बेलादेखि अतिक्रमण गरिएको जग्गा कार्यकर्तालाई बाँड्नका लागि नै कपास विकास समिति वर्तमान सरकारले खारेज गरेको चर्चा चलिरहेको छ। कुम्भर फारम बर्दियामा ८२५ बिघा (५५० हेक्टर) जमिन छ। यो २०६० सालदेखि अतिक्रमणको चपेटामा परेको छ। माओवादीले सञ्चालन गरेको जनयुद्धका बेलादेखि नै यो जमिन कब्जा भएको बताइन्छ। कब्जा गरेका जग्गालाई बैधानिकता दिनका लागि नै समिति खारेज भएको किसान र कर्मचारीको दाबी छ। २०३७ सालको तत्कालीन नेपाल सरकारको गठन आदेशअनुसार २०३९ सालमा कपास विकास समितिको स्थापना भएको थियो। नेपाल सरकारले कपास खेती र बिजवृद्धिका लागि बर्दियाको कुम्मरमा ५५० हेक्टर खेती योग्य जमिन उपलब्ध गराएको थियो। बर्दियाका साथै बाँके, कैलाली, कञ्चनपुर र दाङमा ठूलो परिणाममा कपासको खेती र उत्पादन हुन्थ्यो। मध्य तथा सुदूरपश्चिमको तराईका जिल्लामा नै कपास खेती फैलिएको थियो। २०४७ देखि २०५२ सालमा ४ हजार हेक्टरमा ३ हजार ५ मेट्रिक टनसम्म कपास उत्पादन भएको तथ्यांक छ। १० हजार किसान कपास खेतीमा संलग्न थिए। हेटौंडा कपडा उद्योग र बुटवल धागो कारखाना लक्षित गरेर नेपाल सरकारले खजुरामा कपास विकास समितिको स्थापना गरेको थियो। कपास विकास समितिको स्थापनाको मुख्य उद्देश्य नै हेटौंडा कपडा उद्योगलाई कब्चा माल उपलब्ध गराउन रहेको वरिष्ठ कपास विकास अधिकृत जोशीले जानकारी दिए। कपास विकास समितिले उत्पादन गरेको सबै रेशा हेटौंडा कपडा उद्योग र बुटवल धागो कारखानाले किनिदिन्थ्यो। यी उद्योग सञ्लालन हुँदा बजारको कुनै समस्या थिएन। समितिको गोदाम नआइपुग्दै सबै रेशा उठ्थ्यो, वरिष्ठ अधिकृत जोशी भन्छन्, त्यसबेला ३५ सय मेट्रिक टनका लागि बजारको अभाव थिएन्। अहिले बजार विस्तार हुन थालेको थियो। हतारमा खारेज गरियो। सशस्त्रद्वन्द्वले खुम्चिएको कपास विकास समिति तंग्रिएर रफ्तार समाप्न के थाले थियो, खारेज नै भयो, उनले भने। त्यो बेला हेटौंडा कपडा उद्योगसँग कपास विकास समितिले उत्पादन गरेको कच्चा माल उठाउने सम्झौता नै भएको उनले बताए। वीरगन्ज धागो कारखानासम्म नै कपास विकास समितिको रेशा पुग्थ्यो। एकाएक सशस्त्र द्वन्द्वको सुरुवात सँगै कपास उत्पादनसमेत प्रभावित हुन थाल्यो। विस्तारै उत्पादन घट्न थाल्यो। २०५८ सालमा माओवादीले बर्दियाको कुम्मरमा रहेको कपास विकास समितिको कार्यालयमा लुटपाट र आगजनी नै गरे। २०५९ पुस १० गते त कुम्मरको रहेको समितिको कार्यालय, ५५० (८२५ विघा) हेक्टर जमिनसमेत कब्जा गरे। कब्जा गरेपछि यहाँ सबै उपकरण तथा सरसमान लुटेर लगे। दुइटा ग्रेडर, २ वटा ट्याक्टर समेत लुटिएको थियो। त्यसको अहिलेसम्म लेखाजोखा छैन। हालसम्म पनि बर्दियाको कुम्मरमा रहेको कपास विकास समतिको कार्यालय र जग्गा कब्जामा नै रहेको छ। कब्जा भएको मध्ये नेपाल सरकारले १३५ हेक्टर जग्गा मुक्त कमैयालाई वितरण गरिसकेको छ। २०६० साल फागुन १० मा खजुराको प्रधानकार्यालयमा नै बिस्फोटन गरियो। कपास विकास समिति तहसनहस भयो। २०६० देखि २०६३ सम्म कपासको उत्पादन, प्रशोसनलगायत सम्पूर्ण काम नै बन्द भयो। यता कपास विकास समिति माथि क्षतिसँगसँगै बुटवल धागो कारखाना र हेटौंडा कपडा उद्योग बन्द भए। यी उद्योग पुनः सञ्चालन गर्ने तयारी सरकारले गरेको छ। सरकारले नै कपडा उद्योगलाई चाहिने कब्जा पदार्थको उत्पादन भने बन्द गरेको छ। सशस्त्र द्वन्द्वकालमा बन्द नै भएको कपासको उत्पादन २०७१७२ मा २२० मेट्रिकसम्म पुगेको थियो। पछिल्लो समय तत्कालीन केपी शर्मा ओली सरकारका कृषिमन्त्री चक्रपाणि खनालका पालामा सहसचिव गोविन्दप्रसाद शर्माको संयोजकत्वमा गठन गरिएको राष्ट्रियस्तरमा कपास खेती विस्तार तथा प्रबद्र्धन कार्य दलले दिएका सुझाव कार्यान्वयन पनि दिएको थियो। समिति अध्यक्ष हेमन्त काफ्लेले पछिल्लो समय कपास खेती थप बिस्तार भइरहेको बताए। यो वर्ष नै २०० बिघाका लागि बीउ नै गैसकेको थियो, उनले भने। कपास विकास समितिको जग्गा मात्रै १२ सय ५० बिघा समितिसँग अर्बौं रुपैयाँको जमिन र करोडौंको आधुनिक कपास प्रशोधन गर्ने मसिन छन्। बर्दियाको कुम्भरमा मात्रै ८२५ बिघा जग्गा छ। तर, त्यो जग्गा सबै कब्जा भएको छ। द्वन्द्वकालमा माओवादीको नेतृत्वमा नै कब्जा गरिएको थियो। बढैयाताल गाउँपालिका बर्दियामा ५ बिघा १२ कठ्ठा छ। त्यस्तै बर्दियाकै मधुवन नगरपालिका बर्दियामा ३ बिघा, तुल्सीपुर उपमहानगरपालिका टरिगाउँमा ३ बिघा, खजुरा गाउँपालिका ३ मा १० बिघा छ। अथाह सम्पत्ति समितिको अथाह सम्पत्ति छ। जग्गाजमिन मात्रै पूर्वाधारमा कपासविकास समिति अगाडि छ। प्रधान कार्यालय खजुरामा कार्यालय भवन अत्याधुनिक ५७६ वर्ग मिटरको ६ वटा गोदाम छन्। कपास प्रशोधन मेसिन उपकरण ५ वटा, (४० कुण्टल प्रतिघण्टा कपास प्रशोधन गर्ने क्षमता भएको) छन्। बण्डल बनाउन करोडांै रुपैयाँबराबरको कर्मचारी आवास गृह छ। जमुनी बर्दियामा गोदाम, अफिस घर छ। मधुवन नगरपालिका बर्दियामा गोदाम अफिस घर छ। अब कपास प्रशोधन गर्ने मेसिनसमेत छन्। समितिका अत्याधुनिक मेसिनहरू पनि धेरै छन्। अब समिति नै खारेज भएपछि ती मेसिनमा खिया लाग्ने भएको छ। समितिका अध्यक्ष हेमन्तकुमार काफ्लेले समिति खारेजसँगै मेसिन पनि खिया लागेर जाने भएको भन्दै चिन्ता प्रकट गरे। प्रतिघण्टा ८ क्वीन्टल कपास प्रशोसन गर्ने ५ वटा मेसिनसमेत छन्। यी मेसिन उपयोगविहीन हुने भएको छ। कपास विकास समितिमा ६ वटा अत्याधुनिक गोदाम छन्। यहाँ कुनै बेला १ सय ७१ प्राविधिक जनशक्ति थिए। अहिले ५६ जनाले चलाइरहेका छन्। २०५६ सालयता दरबन्दीअनुसार कर्मचारी भर्ती पनि गरिएको थिएन। अध्यक्ष काफ्लेले ६७ कर्मचारीले राम्रोसँग समिति चलाइरहेको बताए। कपास विकास समितिको काम हर्न स्वयम् तत्कालीन राजा वीरेन्द्रसमेत पटकपटक गएका थिए। कुम्मर र खजुरामा वीरेन्द्र सरकारको समेत सवारी भएको थियो एक कर्मचारीले भने पछि पार्टी पोल्टीक्स छिर्यो, अब स्वहा भयो। भएको जग्गा अरूकै नियन्त्रणमा बाँकेको १० बिघा क्षेत्रफलमा समितिको प्रधान कार्यालय छ भने दाङको तुलसीपुरस्थित तरिगाउँमा ३ बिघा क्षेत्रफलमा कपास बिजवृद्धिको कार्यालय छ। अहिले तरिगाउँका जग्गा नेपाल आयल निगमले प्रयोग गरिहेको छ। बर्दियाको तारातालमा रहेको कपास विकास समितिको ३ बिघा जग्गामा सशस्त्र प्रहरीको क्याम्प छ। त्यस्तै बर्दियाको जमुनीमा ५ बिघा १३ कठ्ठा जग्गामा अर्गानिक फारम लगाउने भन्ने ३ वर्षदेखिको योजना अगाडि बढ्न सकेको छैन। जमुनीको जग्गासमेत प्रहरीकै प्रयोग गरिरहेको छ। कपास विकास समितिको कपास राखेको गोदाम बन्द गर्दै कामदार । बर्दियाको कालिका, धवार, महमदपुरमा रहेको ५५० हेक्टर कब्जामा नै अवस्थामा छ। तत्कालीन समयमा बर्दियाको कुम्मरमा सेयर फार्मिङ कार्यक्रम सञ्चालन भएको पुनः कपास खेती वित्याउन किसानसमेत राजी भएका थिए। तर, अतिक्रमण भएको कारण त्यो काम अघि बढ्न सकेन। किसान त अहिले पनि कपास लगाउन तयार थिए। धेरै जग्गा त किसानले नै जोतभोग गरिरहेका थिए। हेटौंडा कपडा उद्योग, बुटवल धागो कारखाना पुनः सञ्चालनमा आउने चर्चासँगै कपास लगाउन किसान उत्सुक रहेको जोशीले बताए। बनाउन समय लाग्छ। ४०५० वर्षको लागनी त्यस्तै सकाइयो, उनले भने, मासि हाल्नुपर्ने अवस्था पनि थिएन। संरक्षण गरेर अझ बलियो बनाउने बेला खारेज भयो। हाल समितिमा ७ जना कर्मचारी छन्। यी स्थायी कर्मचारी हुन्। दुई वर्ष पहिला कार्यकारी निर्देशक भनेर बुद्धबहादुर थापालाई मन्त्रिपरिषद्ले नियुक्त गरेको छ। सरकारी नियुक्तीसहित ८ कर्मचारी कार्यरत छन्। समितिका अध्यक्ष काफ्लेले नाफा गइरहेको संस्था खारेज परेका आफू चकित भएको बताए। घाटामा गएको भए ठीकै थियो। नाफामा छ, बर्सेनि १०० टनभन्दा बढी उत्पादन भइरहेको छ, उनले भने, किसानहरूले फोन गरेर लगाउँकी, नलगाऔं भन्छन्, के उत्तर दिने ? स्थानीय किसान कपास बेचेर माघि मनाउने गर्थे। अहिले रोपेको कपास माघमा तयार हुन्छ। कपास खेती गर्ने किसान निम्न वर्गका छन्। जंगलको छेउछाउ खेती हुन्छ, अरू खेती नहुने ठाउँमा कपास खेती हुन्छ। त्यस्ता किसान मारमा परिरहेका छन्। भारतको भर पर्ने अवस्था आउन सक्छ खजुरा गाउँपालिका पूर्वअध्यक्ष किस्मतकुमार कक्षपतिले हचुवाका भरमा समिति खारेज गरेको भन्दै आपत्ति प्रकट गरे। उनले भने, हचुवाका भरमा खारेज गरियो। त्यो अत्यन्त आपत्तिजनक छ। किसानमाथि लात हान्ने काम सरकारले गरेको छ। यो निर्णय तत्काल फिर्ता हुनुपर्छ। कपास विकास समितिलाई पुन सञ्चालन ल्याउनुपर्ने उनले बताए। उता प्रमुख प्रतिपक्ष दल एमालेले जेठ १५ गते बजेट भाषणमा एक्कासि कपास विकास समिति खारेजी गरेकोमा गम्भीर ध्यानाकर्षण भएको जनाएको छ। समिति खारेज गर्ने निर्णय तत्काल फिर्ता लिई किसानहरूको मागलाई सम्बोधन गर्न सरकारको ध्यानाकर्षण गराउँछौं। अन्यथा विरोधका विविध कार्यक्रमहरू अगाडि बढाउन बाध्य हुने चेतावनी दिन चाहन्छौं, एमालेले भनेको छ। तत्कालिन केपी शर्मा ओली सरकारका कृषिमन्त्री चक्रपाणि खनालका पालामा सहसचिव गोविन्दप्रसाद शर्माको संयोजकत्वमा गठन गरिएको राष्ट्रियस्तरमा कपास खेती विस्तार तथा प्रबद्र्धन कार्य दलले दिएका सुझाव कार्यान्वयन गरी समितिलाई मजबुद गराउनुपर्नेमा वर्तमान सरकारले हचुवाको भरमा खारेज गर्ने निर्णयप्रति गम्भीर आपत्ति जनाएको छ। पछिल्लो समयमा उत्पादन भएको कपासमको समेत बिक्री वितरणमा समस्या छैन। पहिला बिक्री नभएर थन्क्याएर राख्नुपर्ने अवस्था थियो। त्यो पनि पछिल्लो दिन हटिसकेको छ। समिति खारेज नै गर्नुपर्ने कारण थिएन। विजयकुमार जोशी,वरिष्ठ कपास विकास अधिकृत  कपास विकास समिति घाटामा गएको भए ठीकै थियो। नाफामा छ, बर्सेनि १०० टनभन्दा बढी उत्पादन भइरहेको छ। किसानहरूले फोन गरेर खेती लगाउँकी, नलगाऔं भन्छन्, अब के उत्तर दिने ? स्थानीय किसान कपास बेचेर माघि मनाउने गर्थे। अब समस्या भएन ? हेमन्त काफ्ले, अध्यक्ष, कपास विकास समिति"
विद्युतको आन्तरिक खपत बढाउने नीतिको खाँचो छ,"जलविद्युत् आयोजनाहरूमा निजी क्षेत्रको लगानी कत्तिको सुरक्षित छ ? समृद्धिको प्रमुख आधार भनेको नेपालको सन्दर्भमा पानी हो। हामीसँग जे छ, त्यसैको व्यापार गर्ने हो। ऊर्जाबिना कुनै पनि काम सम्भव छैन। ऊर्जा खपत बढाउने, निर्यात गर्ने, व्यापारघाटा कम गर्ने सरकारले लक्ष्य लिएको छ। सरकारले ऊर्जाको महŒव बुझेर नै प्रमुख प्राथमिकताको क्षेत्रमा ऊर्जालाई राखेको हो। ऊर्जामा लगानी बढाउन सरकारले नै प्रोत्साहन गरिरहेको समयमा यसमा भइरहेको लगानी असुरक्षित हुने कुरै भएन। त्यही भएर मैले २३ वर्ष लामो बैंकिङ करियरपछि जलविद्युत्मा लागेकी हुँ। बैंकिङ क्षेत्रको ज्ञानलाई उपयोग गर्न र नेपालको समृद्धिको आधार ऊर्जा भएकोले यस क्षेत्रमा आएकी हुँ। २५ मेगावाटको लिबर्टी इनर्जीले प्रवर्द्धक गरेको दोर्दीखोलामा निर्देशकलगायत अन्य आयोजनामा पनि आबद्ध छु। जलविद्युत्मा उत्पादन बढाउन जरुरी छ र ? जे गर्न पनि ऊर्जा नै चाहिन्छ। घरायसीदेखि औद्योगिक प्रयोजनसम्मका लागि ऊर्जा नै चाहिन्छ। तर, खपत भने बढ्न सकेको छैन। औद्योगिक क्षेत्रमा पनि विद्युतीय ऊर्जाको प्रयोग त्यति बढ्न सकेको छैन। कृषिमा सिँचाइलगायतमा विद्युतीय ऊर्जाको पहुँज न्यून नै छ। विद्युतीय सवारीमा पनि पूर्ण रूपमा हामी जान सकिरहेका छैनौं। यसो हुँदा विद्युतीय ऊर्जाको आवश्यकता धेरै नै छ। अहिले वर्षायाममा बिजुली खेर जाने अवस्था भए पनि हिउँदमा भने आयात गर्न बाध्यता छ। आत्मनिर्भर बन्नका लागि उत्पादन बढाउनुको विकल्प छैन। सरकारले एक समयमा खेर गएको विद्युत्लाई मात्र हेरेर उत्पादनमा रोक लगाउने, विद्युत् खरिद सम्झौता बन्द गर्ने काम गर्न हुँदैन। आन्तरिक खपत बढाउने नीति ल्याउन आवश्यक छ भने खेर गएको बिजुली सम्भावित बजारमा निर्यात गर्ने वातावरण सरकारले बनाउने हो। निजी क्षेत्रले निर्वाध रूपमा उत्पादन गर्न जरुरी छ। बढ्दो व्यापारघाटा कम गर्न र कुल गार्हस्थ्य उत्पादन बढाउन पनि जलविद्युत्को विकास र प्रबद्र्धन आवश्यक छ। भर्खरै भएको प्रधानमन्त्रीको भारत भ्रमणको क्रममा भारतले आगामी १० वर्षमा १० हजार मेगावाट बिजुली किन्ने भनेको छ। त्यसैले निजी क्षेत्रले जलविद्युत्मा लगानी बढाउनुपर्छ। ऊर्जा क्षेत्रमा भएका समस्यालाई कसरी हेर्नुुहुन्छ ? यस क्षेत्रमा अवसर पनि छ र चुनौती पनि त्यत्तिकै छ। सबैभन्दा पहिलो त सरकारले जलविद्युत् उत्पादनमा निजी क्षेत्रलाई अंकुश लगाउने काम गरिरहेको छ। करिब चार वर्षदेखि विद्युत् खरिद सम्झौता (पीपीए) रोकेको छ। पीपीए रोकिएको भनेको थप लगानी नगर भनेको हो। चार वर्षपछि सरकारले बल्लबल्ल १५ सय मेगावाटको पीपीए खोलेको छ। यस्तै खोलिएको पीपीए प्रक्रिया पनि एकदम नै झन्झटिलो भएको निजी प्रवर्द्धक बताउँछन्। एउटै फाइन धेरै पटक घुमाइराख्नु पर्ने अवस्था छ। नदी प्रवाहमा आधारित (आरओआर) आयोजनाको अब के हुन्छ त ? सरकारले सर्भे अनुमति पाँच वर्षको अवधिको हुन्छ तर चार वर्षमा बल्ल पीपीए खोलेको छ। एउटा सरकारी निकायले सर्भेको अनुमति दिन्छ, अर्को निकायले पीपीए रोकेर आयोजनाको भविष्य नै अन्योलमा पारिदिन्छ। यसले गर्दा सर्भे लाइसेन्स खारेज भइरहेको छ। यसले निजी ऊर्जा प्रवर्द्धकलाई हतोत्साहित बनाइरहेको छ। यस्तो सरकारी निकायबीच समन्वय हुन जरुरी छ। आरओआरबाहेक अर्धजलाशययुक्त र जलाशययुक्त आयोजनामा पनि लगानी गर्न सकिन्छ नि ? अर्धजलाशययुक्त आयोजनामा निजी क्षेत्रले लगानी गर्दैछ। केही आयोजनाको काम अघि बढेका पनि छन्। तर, जलाशययुक्त आयोजना भने निजी क्षेत्रले लगानी गर्ने अवस्था छैन। प्रविधि एवं लगानीको हिसाबले जलाशययुक्त आयोजना धेरै नै महँगो हुन्छ। निजी क्षेत्रको क्षमताले जलाशययुक्त आयोजना निर्माण गर्न हाललाई सक्दैन। सक्ने आयोजनामा निजी क्षेत्रले लगानी अघि बढाइरहेको छ। विद्युत् व्यापारका लागि निजी क्षेत्रले माग्दै आएको छ, पछिल्लो अवस्था कस्तो छ ? करिब पाँच वर्षअघिसम्म हामी लोडसेडिङको अवस्थामा थियौं। अहिले बिजुली उत्पादन बढेर वर्षायाममा त भारतमा निर्यात पनि गरिरहेका छौं। बिजुली खेरा जान नदिनका लागि आन्तरिक खपत पनि बढाउँदै लगिने भनिएको छ। तर, आन्तरिक खपत आजको भोलि नै बढ्दैन। यसका लागि नीतिगत व्यवस्था, छुटसुविधालगायतमा सरकारले ध्यान पुयाउन जरुरी छ। तत्कालको समस्या भनेको यो वर्षामा खेर जाने बिजुलीको व्यवस्थापन नै हो। सरकारले आफ्नो तर्फबाट निर्यातका लागि पहल गरिरहेको छ। तर, यसमा निजी क्षेत्रलाई पनि साझेदार बनाउनुपर्छ भन्ने हाम्रो माग हो। आज निजी क्षेत्रको उत्पादनकै कारण देश लोडसेडिङ मुक्त भएर निर्यातको बाटोसम्म पुगेको छ। अब विद्युत् व्यापारमा पनि निजी क्षेत्रलाई साथी बनाउन भनिएको छ। निजी क्षेत्रलाई पनि विद्युत् निर्यातका लागि ढोका खोलिदियो भने बिजनेस टु बिजनेस विद्युत् व्यापार गर्न सकिन्छ। सरकारले निजी क्षेत्रले विद्युत् निर्यात गर्ने बाटो खोलिदिने आश्वासन दिए पनि अझै हुन सकेको छैन। बैंक ऋणको ब्याजदरले जलविद्युत् आयोजनालाई कस्तो प्रभाव पारेको छ ? जलविद्युत् उत्पादन महँगो हुने हुँदा स्वपुँजीबाट मात्र सम्भव छैन। बैंकिङ सुविधा लिनुपर्छ नै। अहिले ७० प्रतिशत बैंक ऋण र ३० प्रतिशत स्वपुँजी ढाँचामा जलविद्युत् आयोजनामा लगानी भइरहेको छ। ऋण लिँदाको ब्याजदर स्थिर रहँदैन। बैंक ऋणको ब्याजदर एकदमै उतारचढाव हुने गर्छ। आयोजनाले कमाउने भनेको पीपीएबाट हो। नेपाल विद्युत् प्राधिकरणसँग एकपटक पीपीए गरेपछि कति कमाउने त्यो निश्चित हुन्छ। तर, बैंकको ब्याज कतिसम्म बुझाउने भन्ने टुंगो हुँदैन। ऋण लिँदा ८ प्रतिशतमा सम्झौता गरेको ब्याजदर १४ प्रतिशतसम्म पुग्दा आयोजना निकै प्रभावित हुन्छ। यसले आयोजनाको लागत बढाउने काम गरिरहेको छ। प्रोजेक्ट फाइनान्सिङ गर्दा ब्याज निश्चित हुन जरुरी छ। यस्तै, विदेशमा जस्तो प्रवर्द्धकहरूले व्यक्तिगत रूपमा जमानी दिनु नपर्ने व्यवस्था गर्न जरुरी छ। निजी ऊर्जा प्रवर्द्धकहरूको छाता संगठन इप्पानभित्र केही सुधार्न आवश्यक छ कि ? इप्पान गैरनाफामुखी संस्था हो। हामी सबै सदस्यले नै समय निकालेर यसलाई अघि बढाइरहेका छौं। कुनै पनि संस्था सम्पूर्ण रूपमा सबल हुँदैनन्। केही न केही समस्या त भइहाल्छन्। इप्पानमा पनि केही संस्थागत सुधार गर्न आवश्यक छ। यो नै भनेर भन्दा पनि समयसापेक्ष सुधार गर्न आवश्यकता देखिएको छ। आगामी निर्वाचनमा इप्पान सचिवका लागि तपाईंको उम्मेदवारी किन ? मैले सदस्यमा रहेर आफ्नो कार्यकाल पूरा गरेकी छु। सदस्य भएर रहँदा इप्पानलाई बुझ्ने अवसर पाएँ। इप्पानमा आफ्नो योगदान बढाउन र स्वतन्त्र ऊर्जा उत्पादनको मुद्दालाई अघि बढाउनका लागि सचिवमा उम्मेदवारी दिएकी हुँ। जलविद्युत् क्षेत्रमा निजी प्रवर्द्धकले धेरै समस्या झेल्दै आइरहेका छन्। ती समस्यालाई एकजनाले भनेर मात्र सम्बन्धित ठाउँसम्म पुग्न सक्दैन। संगठित रूपमा नै आफ्ना आवाजहरू बुलन्द गर्नका लागि पनि आगामी इप्पानको चुनावमा सचिवका लागि मेरो उम्मेदवारी हो। इप्पानभित्र खडा भएको विमन इनर्जी नेपाललाई पनि अघि लैजाने योजना छ। निजी ऊर्जा प्रवर्द्धकमा महिलालाई एकीकृत गर्दै लैजानु पनि मेरो उद्देश्य हो।"
"आलु, प्याजमा भ्याटले सरकारलाई मात्रै फाइदा","काठमाडौं : उपभोक्तालाई करको भार लगाउने गरी आलु, प्याजमा मूल्य अभिवृद्धि कर (भ्याट) लगाउने कर नीतिप्रति व्यवसायी र अर्थमन्त्रीबीच मतभेद देखिएको छ। अर्थमन्त्री डा प्रकाशशरण महतले स्थानीय उत्पादनलाई प्रोत्साहन गर्न आलु, प्याजमा भ्याट लगाएको तर्क गरे पनि व्यवसायीले भने स्थानीय उत्पादनमा पनि कर लाग्ने दाबी गरेका हुन्। आव २०८००८१ को बजेट वक्तव्यमा १ सय ७० वस्तुलाई भ्याट छुट पाउने सूचीबाट हटाउने उद्घोष गरिएको थियो। लगत्तै प्रस्तुत गरिएको आर्थिक विधेयकमार्फत मूल्य अभिवृद्धि कर ऐन संशोधन गर्दै भ्याट छुट पाउने वस्तुको सूचीबाट आलु, प्याज, स्याउलगायत अत्यावश्यक वस्तु हटाइएको थियो। अर्थमन्त्री डा महतले भने आयातीत आलु, प्याजलाई मात्र भ्याट लाग्ने तर आन्तरिक उत्पादनमा नलाग्ने बताउँदै आएका छन्। यो व्यवस्थाले आन्तरिक उत्पादन सस्तो हुने भएकाले यस्ता उत्पादनको प्रवद्र्धन हुने अर्थमन्त्रीको तर्क छ। किसानको संरक्षण गर्न, उत्पादन बढाएर कृषिमा आत्मनिर्भर बनाउन आलु, प्याज, स्याउजस्ता कृषिजन्य वस्तुमा भ्याट लगाइएको हो, अर्थमन्त्री डा महतले भने, यसले स्वदेशभित्रका साना किसान संरक्षित हुने र आयात निरुत्साहित हुनेछ।महतका अनुसार ५० लाख रुपैयाँभन्दा कम कारोबार गर्ने किसानलाई कर नलाग्ने स्पष्ट पारे। आयात गरेर त्योभन्दा बढी कारोबार गर्नेलाई मात्रै कर लाग्ने उनको दाबी छ। चालू आर्थिक वर्षमा ८ अर्ब ८२ करोडको आलु र ७ अर्ब १५ करोडको प्याज आयात आलु, प्याजमा थप १३ प्रतिशत भ्याटले दैनिक भान्सामा लाग्ने खर्च बढाउँछ जबकि नेपालमा आलु, प्याजको आयात निर्यात, संकलन तथा बिक्री थोक व्यवसायीले गर्दै आएका छन्। वार्षिक ५० लाख रुपैयाँको कारोबार गर्नु भनेको दैनिक पौने १४ हजारको कारोबार गर्नु हो जुन थोक व्यवसायीको दैनिक कारोबारभन्दा निकै कम हो। यसर्थ, उनीहरू भ्याटमा दर्ता हुनुपर्ने भएको छ। जबकि आन्तरिक उत्पादनको आपूर्ति शृंखलामा पनि यिनै व्यवसायी सहभागी हुने गरेका छन्। यसर्थमा आन्तरिक उत्पादनका आलु, प्याज तिनै थोक व्यवसायीमार्फत आपूर्ति हुँदा आन्तरिक उत्पादनमा पनि भ्याट लाग्ने देखिन्छ। व्यवसायीले पनि आन्तरिक उत्पादनमा पनि भ्याट लागेको तर्क गरेका छन्। व्यवसायीले आलु र प्याजमा भ्याट लगाउने सरकारको कदम अनुचित, अव्याहारिक, अनावश्यक, अन्यायपूर्ण तथा महँगीलाई मलजल गर्ने किसिमको भएको बताएका छन्। उनीहरूले आलु र प्याजमा भ्याट लगाउँदै अर्थमन्त्री डा महतले आत्मघाती कदम चालेको आरोप लगाए। नेपाल कृषिउपज आलु, प्याज आयात निर्यात थोक विक्रेता संघले आलु, प्याजमा १३ प्रतिशत भ्याट लगाउँदा यस्ता वस्तु एक तिहाइका दरले महँगिने भएकाले यो निर्णयबाट व्यवसायी हतोत्साहित र उपभोक्ता चिन्तित रहेको दाबी गरेको छ। संघका अध्यक्ष मोहन बानियाँले आयातको तथ्यांक हेरेर भ्याट लगाउने निर्णय गरेर सरकार उल्टो बाटो हिँडेको बताए। अर्थमन्त्री डामहतको घोषणा मुलुक, उपभोक्ता र व्यवसायीको विरुद्धमा रहेको भन्दै बानियाँले भने, यो व्यवस्थाले व्यवसायीले आयात गर्न नसक्ने, उपभोक्ता मारमा पर्ने भएका छन् ।"

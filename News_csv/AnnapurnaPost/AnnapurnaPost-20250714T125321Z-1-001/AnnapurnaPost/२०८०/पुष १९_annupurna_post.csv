शीर्षक,विवरण
पीडामा एम्सका नेपाली डाक्टर,"भारतको नयाँदिल्लीस्थित अल इन्डिया इन्स्टिच्युट अफ मेडिकल साइन्सेस (एम्स)मा कार्यरत नेपाली चिकित्सकहरू अहिले पीडा भोगिरहेका छन्। आफ्नो पीडा कसलाई सुनाउने ? उनीहरूलाई नै कुनै पत्तो छैन। आश्चर्यलाग्दो कुरा के छ भने यो समस्याबारे नेपाल र भारत दुवै मुलुकका सरकार जानकार छन्। सहकर्मी, प्राध्यापकसमेत सबै जनाले चिकित्सकहरूको माग जायज भएको बताएका छन्। दुवै मुलुकका सरकार प्रमुखहरू समस्या समाधान गर्न सकारात्मकसमेत छन्। तर, समाधान हुन सकेको छैन। एम्समा एमडी, एमएस, डीएम, एमसीएच कोर्स अध्ययनरत भारतीय चिकित्सकले निर्वाह भत्ता पाइरहेका छन्। तर, दुःखलाग्दो कुरा ! एम्समा अध्ययनरत नेपाली चिकित्सक विद्यार्थीहरू बिदा नपाई एउटै लटमा ४८ घण्टासम्म पनि काम गर्छन्। तापनि जीवन निर्वाह भत्ता पाउनबाट वञ्चित छन्। यो समस्या समाधान गर्न आवाज उठाउन थालेको एक दशकभन्दा बढी भइसक्यो। तर, समस्या समाधान हुन सकेको छैन। उनीहरू बिदा नपाई एउटै लटमा ४८ घण्टासम्म काम गर्छन्। तापनि जीवन निर्वाह भत्तााबाट वञ्चित छन्। बिरामीलाई निको पार्न संघर्ष गर्ने नेपाली चिकित्सक भत्ता नपाउँदा आधारभूत आवश्यकता पूरा गर्न पनि संघर्षरत छन्। संसारभरका अस्पतालमा काम गर्दै सिक्ने रेजिडेन्ट चिकित्सकले जीवन निर्वाह भत्ता पाउँछन्। नेपालमा कार्यरत भारतीय चिकित्सले पनि नेपालीसरह यस्तो भत्ता पाइरहेका छन्। एम्सले भने किन दिँदैन ? यो गम्भीर प्रश्न उनीहरूले गरिरहेका छन्। एम्समा अर्बौं मूल्यको औषधि र सेवा निःशुल्क वितरण गरिरहेको छ। तर, कार्यरत रेजिडेन्ट चिकित्सकलाई भने निर्वाह भत्ता दिन एम्सले कोष छैन भन्नु कत्तिको जायज हो ? एम्सको आवासीय चिकित्सक संघले नेपाली चिकित्सकको मागप्रति ऐक्यबद्धता जनाएको छ। प्राध्यापकहरूले रेजिडेन्ट चिकित्सकको कडा परिश्रम गर्ने स्वभावको प्रशंसा गरेका छन्। भारतको सर्वोच्च अदालतले रेजिडेन्ट विद्यार्थीलाई काम गरेबापत भत्ता नदिनु बधुवा मजदुर राखेसरह हो भनेको पनि छ। भारतीय प्रधानमन्त्री नरेन्द्र मोदीले सन् २०१८ मा शीघ्र समस्या समाधानका लागि निर्देशन दिएका थिए। त्यसपछि सन् २०२० देखि पीजीआई चण्डीगढ र जिपमर पुडुचेरीले जीवन निर्वाह भत्ता दिन थाले। तर, एम्सले अहिलेसम्म पनि निर्देशन कार्यान्वयन गरेको छैन। जबकि यी तीनवटै संस्थाले एउटै परीक्षाबाट मेरिटका आधारमा नेपाली विद्यार्थीको भर्ना लिन्छन्। यो विषय नेपाल र भारतबीचको द्विपक्षीय वार्तामा पटकपटक उठ्ने गरेको छ। तर, कार्यान्वयन हुन सकेको छैन। के कारणले कार्यान्वयन हुन सकेन ? त्यसको जानकारीसमेत रेजिडेन्ट चिकित्सकलाई दिइएको छैन। हामीलाई विश्वास छ कि सही कारणका लागि उठेको आवाज कमजोर र एक्लो भए पनि पक्कै प्रभाव पार्नेछ। नेपालभारत द्विपक्षीय वार्तामा रेजिडेन्ट चिकित्सकका मागको विषयलाई पनि एजेन्डा बनाएर छलफल भए यस विश्वासको परीक्षण हुनेछ। रेजिडेन्ट चिकित्सकको जायज मागका विषयमा यथाशीघ्र सम्बोधन हुनुपर्छ। उनीहरूको एक अभिभावकका रूपमा मैले यो गम्भीर विषयमा परराष्ट्रमन्त्री एनपी साउद र भारतीय विदेशमन्त्री डा एस जयशंकरसमेत द्विपक्षीय आयोगका समस्त सदस्यको ध्यानाकर्षण गराउन चाहन्छु।"
उत्पादनसँगै माग बढाउनुपर्यो,"सन् २०३५ सम्म २८ हजार मेगावाटभन्दा बढी विद्युत् उत्पादनको सरकारी लक्ष्य महत्वकांक्षी नै हो। यसका लागि वर्षमा २ हजार मेगावाटभन्दा बढी उत्पादन गर्नुपर्ने हुन्छ। यसअघि ०८२ सालसम्म १० हजार मेगावाट उत्पादनको लक्ष्यसँगै हरेक वर्ष १ हजार मेगावाट उत्पादन गर्ने भनिएको थियो। तर, त्यो कार्यान्वयन हुन सकेन। तोकिएको वर्षमा मुस्किलले ३५ सय मेगावाट पुग्ने देखिन्छ। अब नयाँ लक्ष्य हासिल गर्न कतिको सम्भव होला ? ठूला जलाशययुक्त आयोजना बनाउन ३०औं वर्ष लागेका थुप्रै उदाहरण छन्। पञ्चेश्वर, बूढीगण्डकी, तमोरलगायतका आयोजना बनाउन वर्षौं लाग्यो। सरकारले जुन आयोजनाबाट लक्ष्य प्राप्ति गर्ने भनेको छ, ती आयोजनाको वित्तीय तथा भौतिक प्रगति वा अवस्था कस्तो छ भन्ने अध्ययन गर्न जरुरी छ। अहिलेसम्मको सरकारको नीति हेर्दा १० वर्षमा ठूला आयोजना बन्न सक्ने स्थिति नै छैन। योसँगै उत्पादन भएका आयोजनाको बिजुली वितरणका लागि आवश्यक प्रसारण तथा वितरण प्रणालीको पनि सँगै विकास गर्न आवश्यक छ। अहिले उत्पादनमा मात्र जोड दिँदा प्रसारण तथा वितरण लाइनको अभावमा आन्तरिक रूपमा नै विद्युत् प्रसारमा समस्या भइरहेको छ। माग व्यवस्थापन पनि सँगसँगै सम्बोधन गर्नुपर्ने हुन्छ। खै त, मुलुकमा विद्युत्को माग बढेको ? गार्हस्थ्यमा मात्रै माग बढाएर भएन। उद्योगकलकारखानाको विकाससँगै समग्र आर्थिक क्षेत्रको विकास हुनुपर्छ। हाल २ हजार ८ सय मेगावाट उत्पादन छ। तर, राष्ट्रिय माग करिब १५ सय मेगावाट मात्रै छ। बिजुली खेर जाने अवस्था सिर्जना हुँदा प्रबद्र्धकसँगै सरकारलाई आउने राजस्व पनि घट्छ। निर्यात गरेर पनि मागलाई सन्तुलन गर्न सकिन्छ। भारतले १० हजार मेगावाट लिने प्रक्रिया अघि बढाएको छ। बंगलादेशसँगै अन्य सार्क क्षेत्रमा पनि विद्युत् निर्यातका सम्भावनाहरूलाई उजागर गर्न जरुरी छ। (शर्मा, पूर्वसचिव हुन्।)"
भोकको मूल्य,"राज्यकोषबाट १० लाख तिरेर राज्यले नागरिक हत्याको जिम्मेवारीबाट उन्मुक्ति पाउन सक्तैन। वैदेशिक रोजगारीमा जान खोजेका दुई युवाले ललितपुर बालकुमारीमा अकालमा ज्यान गुमाए। त्यसमा उनीहरूको अपराध थियो भोक लाग्नु ! भोक मार्न विदेश जान प्रयास गर्नु अथवा गरिब हुनु नै दोष थियो ! उनीहरू मारिएपछि सरकारले दस लाख तिर्यो। तर, राज्य जिम्मेवार नभएसम्म भोकका कथा यो समाजबाट मेटिने छैनन्। भोक मान्छेको जीवनको सबैभन्दा ठूलो आतंक हो। भोकको आतंक कस्तो हुन्छ भन्ने अघाएका पेटहरूले व्याख्या गर्न सक्दैनन्। भोगेकालाई मात्र थाहा हुन्छ। भोक लागेपछि मान्छे खानाको खोजीमा निस्किन्छ। सबै कुरा छाडेर आहारा बटुल्न थाल्छ। भोक मेट्नकै लागि सारा जीवन संघर्ष गर्छ। श्रम गर्छ। श्रम गर्दा पेट नभरिए चोर्छ। चोर्दा पनि पेट नभरिए अरू अपराध गर्छ। भोककै लागि अर्कालाई मार्न पछि पर्दैन। त्यसो गर्दा पनि केही हात नलागे आफैं मर्न पनि तयार हुन्छ। प्राणीले बाँच्नका लागि संघर्ष गर्नु प्रकृतिको नियमै हो। यो थाहा नपाउनेले पशुपन्छीको संघर्ष टेलिभिजनमा हेरे पनि पुग्छ। देशमा केही वर्षयता भोक आतंक चलेको छ। बेरोजगारी बढ्दो छ। काम गरेर खाने वातावरण छैन। देशभित्र बसेर भोकको सामना गर्न नसकिने भएपछि नागरिकहरू विदेश जान लामबद्ध छन्। नेपाली युवा कति आतंकित छन् भन्ने कुरा राहदानी विभाग, दूतावास र विमानस्थलमा दिनहुँ देखिने लाइन हेर्दा पनि पुग्छ। भोको पेट भर्न, एकसरो आङ ढाक्न र सानो झुपडी बनाई घामपानीबाट जोगिनकै लागि युवाहरू विदेशको यात्रा तय गरिरहेछन्। खाना, नाना र छानाका लागि नागरिक बिदेसिँदा राज्य भने बेखबरझैं कानमा तेल हालेर बसेको छ। हामी राजनीतिक रूपमा लोकतन्त्रको यात्रामा छौं। नेताहरूले लोकतन्त्रलाई सबैभन्दा ठूलो उपलब्धिका रूपमा व्याख्या गरेको सुन्छौैं। तर, सबैभन्दा उन्नत व्यवस्था भनिएको लोकतन्त्रमा पनि मानिसलाई भोक लाग्छ भन्ने बुझ्नुपर्छ। लोकतन्त्रकै माला जपेर पेट भरिँदैन। लोकतन्त्र, राजनीति, कानुन, इज्जत, प्रतिष्ठा सबै भोकका अगाडि गौण हुन्छन्। राजनीतिक कुरा गरेर जनताको पेट भरिने भए नागरिक कोही भोको रहँदैनथे। तर, लोकतन्त्रको दुहाइ दिएर नथाक्ने सरकारले रोजगारी बढाउनुको सट्टा पासपोर्ट छपाइ र वितरणको संख्या बढाइरहेको छ। रोजगारी दिन नसकेर नागरिक बिदेसिनु भनेको राज्यका लागि लज्जास्पद विषय हो। तर, राज्य गर्व गरिरहेछ। भोको पेट भर्न एक जनालाई कति चाहिन्छ ? दिनमा बढीमा आधा किलो चामल, एक टाँक दाल, दुईतीन पात साग, एक ढिको नुन, भए मसला नभए पनि ठिकै छ। यति भए नेपालीको भातभान्सा चलिहाल्यो। अनि वर्षका दुई जोर न्यानो कपडा र आकाश नदेखिने छानो। यति त हो चाहिने। ठूलो महत्त्वाकांक्षा के पो छ र ? सरकारले राज्यकोष खर्च गरेर सबै जुटाइदिनुपर्ने पनि होइन। नागरिक आफैं जुटाउँछन्। मात्र वातावरण तयार गरिदिनुपर्ने हो। तर विडम्बना ! यति न्यूनतम कुरा जुटाउने वातावरणसमेत राज्यले तयार गर्न सकेन। देशभित्र काम गरी खाने वातावरण तयार नगरिदिएपछि विदेश जाने नागरिकले पाएको दुःख, कष्ट, यातना र पीडाको मुख्य हिस्सेदार राज्य हो। नेपालमा पुगिसरी हुँदाहुँदै भौतिक सुखसुविधा र जीवनशैली परिवर्तनको खोजीमा बिदेसिएकाबाहेक जति पनि नागरिक देशबाहिर जान्छन् ती सबैको पूर्ण जिम्मेवारी राज्यले लिनुपर्छ। झन् भोक मार्न विदेश जान्छु भन्दा मारिनुपर्ने भएपछि त्यसको त प्रत्यक्ष जिम्मेवारी राज्यको हो। त्यतिमात्र होइन, वैदेशिक रोजगारीमा ठगिनेदेखि हरेक दिन नेपाल भित्रिने लासका जिम्मेवारीबाट पनि राज्य पन्छिन पाउँदैन। राज्य नामको संगठन चाहिने नै नागरिक सुरक्षाका लागि हो। तर, राज्य नै आतंक बनेर निस्केपछि नागरिक कसरी सुरक्षित होलान् ? आफ्ना नागरिकलाई पेट पाल्नकै लागि विदेश नजाने वातावरण बनाउने हो। देशमै गरिखाने रोजगारीका अवसर सिर्जना गर्ने हो। जानै पर्ने भए व्यवस्थित र सुरक्षित रूपमा पठाउनुपर्ने हो। वैदेशिक रोजगारलाई मर्यादित बनाउनुपर्ने हो। तर, रेमिट्यान्समा भुलेको राज्य वैदेशिक रोजगारमा जाँदा ठगिनेदेखि मारिनेसम्मका घटनामा बेखबर छ। बालकुमारीमा मारिने युवाले राज्यकोषको दस लाख खोजेका होइनन्। बिहान एक छाक, बेलुका एक छाक पेटभरि खाना, एकसरो नाना, आकाश छेक्ने छाना, शिक्षा एवम् स्वास्थ्य खोजेका हुन्। खोजेको कुरा दिँदैन। तर, नखोजेको कुराचाहिँ हतारमा दिन्छ। नागरिकले राज्यबाट पैसा खोजेको होइन। रोजगार खोजेको हो। सुरक्षा खोजेको हो। तर, यहाँ राज्य नागरिकलाई सुरक्षा दिन त टाढाको कुरा राज्य आफैं मार्छ। अनि राज्यको ढुकुटीबाट पैसा तिर्छन्। जो कसैको पनि चाहना होइन। राज्य कोषको पैसा जनताको कर हो। हुन सक्छ त्यो कोषमा बालकुमारीमा मारिनेको समेत पसिना परेको होला। नभए पनि मारिनेका परिवारको पसिना परेको होला। आफैंले तिरेको करबाट आफैं मृत्यु हुँदाको मूल्य लिनुपर्ने भनेको आफ्ना लागि आफैं कात्रो किन्नु जस्तै हो। बालकुमारीमा मारिएकाहरूका परिवारले राहत र क्षतिपूर्ति पाउनुपर्छ। तर, त्यो राज्यकोषबाट होइन, दोषीबाट दिलाउनुपर्छ। अनि, क्षतिपूर्ति भराएर मात्र हुँदैन। दोषीलाई कारबाही पनि हुनुपर्छ। राज्यकोषबाट दस लाख तिरेर राज्यले नागरिक हत्याको जिम्मेवारीबाट उन्मुक्ति पाउन सक्तैन। मुक्ति त नागरिकको पेटको भोक हटाए मात्र पाइन्छ। बालकुमारीमा मरेका युवा आफू मारिएर परिवारलाई दस लाख दिलाउन घरबाट निस्केका थिएनन्। श्रम गरी आयआर्जन गरेर परिवार पाल्न निस्केका थिए। तर उनीहरूको सपना अधुरै रह्यो। राज्यले सपनाको हत्या गर्यो। त्यसैले भोको मान्छे मार्ने, राज्यकोषबाट दस लाख तिर्ने र उदार देखिने काम बन्द गरियोस्। भोकको मूल्य मृत्यु र मृत्युको मूल्य दस लाख हुन सक्तैन।  डा पोखरेल राष्ट्रिय मानव अधिकार आयोगका सहसचिवप्रवक्ता हुन्।"
"सन्दीप लामिछानेको भविष्यलाई लिएर क्यान कसरी अगाडि बढ्छ, पुस २५ पछि भन्छौं : पारस खड्का","काठमाडौं : नेपाल क्रिकेट संघ (क्यान)ले पूर्व कप्तानसमेत रहेका सन्दीप लामिछानेको विषयमा पुस २५ गतेपछि मात्रै धारणा सार्वजनिक गर्ने भएको छ। क्यानका सचिव पारस खड्काले सन्दीप लामिछानेको मुद्दाका विषयमा अदालतमा पेसी तोकिएकाले पुस २५ पछि मात्रै क्यानको धारणा सार्वजनिक गर्ने बताए। काठमाडौंमा बिहीबार आयोजित पत्रकार सम्मेलनमा सचिव खड्काले सन्दीपको भविष्यका विषयमा कानुनी सल्लाहकारको सुझावअनुसार अगाडि बढ्ने बताए। 'सम्मानित अदालतले सन्दीपको विषयमा पुस २५ गते पेसी तोकेको छ। अदालतको ठोस कुरा नआएसम्म हामी केही बोल्दैनौं,' उनले भने, 'अदालतको आदेशपछि क्यानको कानुनी सल्लाहकारको सुझावअनुसार सन्दीपको भविष्यलाई जोडेर क्यान कसरी अगाडि बढ्छ भनेर धारणा सार्वजनिक गर्छौं।' काठमाडौं जिल्ला अदालतले सन्दीपलाई बलात्कार मुद्दामा दोषी ठहर गरेको थियो। त्यसको सजाय तोक्ने विषयमा भने पुस २५ गते पेसी तोकिएको छ।"
गलकोट नगर र ताराखोला गाउँपालिका फाइनलमा प्रवेश,"बागलुङ : बागलुङमा जारी गण्डकी प्रदेश खुला पालिका स्तरीय पुरुष भलिबल प्रतियोगिताको उपाधिका लागि बागलुङको गलकोट नगरपालिका र ताराखोला गाउँपालिका भिड्ने भएका छन्। सातौं बागलुङ महोत्सवमा आयोजना गरिएको प्रतियोगिताको पहिलो सेमिफाइनल खेलमा बिहीबार होटल माउन्टेन भ्यू काठेखोला गाउँपालिका५ माथि रोमाञ्चक जित निकाल्दै ताराखोला फाइनलमा प्रवेश गरेको हो। ताराखोलाले होटल माउन्टेन भ्यूलाई ३२ प्रतिस्पर्धात्मक सेटमा पराजित गर्यो। पहिलो सेटमा २५२१ को जित निकाल्न सफल ताराखोलाले दोस्रो सेट २०२५ ले गुमाउन पुग्यो। तेस्रो सेट २५१७ को सहज जित निकालेको ताराखोलाले चौथो सेटमा प्रतिस्पर्धात्मक २९३१ ले गुमाउँदा खेल पाचौं सेटमा पुगेको थियो। पाँचौं सेटमा सुरुवातदेखि उत्कृष्ट खेल प्रस्तुत गरेको ताराखोलाले १५१० को जित निकाल्दै फाइनलमा स्थान पक्का गर्यो। यस्तै दोस्रो सेमिफाइनल खेलमा गलकोट नगरपालिकाले ढोरपाटन नगरपालिका माथि ३२ को प्रतिस्पर्धात्मक सेटमा जित निकाल्दै फाइनल प्रवेश गरेको छ। पहिलो सेट २३२५ ले गुमाएको गलकोटले दोस्रो सेटमा २५१९ र तेस्रो सेटमा २५२० ले जित निकाल्न सफल भयो। चौथो सेटमा गलकोटले १५२५ ले गुमाउन पुग्दा खेल पाँचौं सेटमा पुगेको थियो। गलकोटले पाँचौं सेटमा १५१२ को जित निकाल्यो। प्रतियोगिता अन्तरगत शुक्रबार तेस्रो स्थानका लागि ढोरपाटन नगरपालिका र होटल माउन्टेन भ्यूबीच खेल हुने महोत्सवका भलिबल खेल संयोजक संजयकुमार श्रेष्ठले जानकारी दिए। उनले फाइलन खेल शनिबार हुने बताए। प्रतियोगिताको विजेताले १ लाख ५१ हजार १ सय ११ रुपैयाँ, उपविजेताले १ लाख १ हजार १ सय ११ रुपैयाँ, तृतीय हुने टिमले ५१ हजार १ सय ११ रुपैयाँ र सान्त्वना हुने टिमले २५ हजार १ सय ११ रुपैयाँ प्राप्त गर्ने भलिबल खेल संयोजक श्रेष्ठले बताए।"
"यु१९ विश्वकप खेल्ने नेपाली टोली घोषणा, गुल्शन झा पनि समेटिए","काठमाडौं : नेपाल क्रिकेट संघ (क्यान)ले यु१९ विश्वकपको लागि नेपाली टोली घोषणा गरेको छ। क्यानले देव खनालको कप्तानीमा १५ सदस्यीय टोली घोषणा गरेको हो। यसअघि यु१९ एसिया कपसमेत खेलेका राष्ट्रिय टोलीका अलराउन्डर गुल्शन झा पनि टोलीमा समेटिएका छन्। टोलीमा अर्जुन कुमाल, आकाश त्रिपाठी, दीपकप्रसाद डुम्रे, दुर्गेश गुप्ता, दीपेश प्रसाद कँडेल, विशाल विक्रम केसी, सुवास भण्डारी, दीपक बोहोरा, दीपक बोहोरा, उत्तम रंगु थापा मगर, विपिन रावल, तिलकराज भण्डारी र आकाश चन्द रहेका छन्। अफ्रिकामा हुने प्रतियोगितामा नेपाल समूह डीमा रहेको छ। नेपालले विश्वकपमा अफगानिस्तान, पाकिस्तान र न्यूजिल्याण्डसँग खेल्नेछ नेपालले आफ्नो पहिलो खेल २१ जनवरीमा न्युजिल्याण्डसँग खेल्नेछ भने दोस्रो पाकिस्तानसँग २४ जनवरी र अफगानिस्तानसँग २६ जनवरीमा खेल्नेछ।"
यस्तो छ नेपाली क्रिकेटको सन् २०२४ को वार्षिक क्यालेन्डर,"काठमाडौं : नेपाल क्रिकेट संघ क्यानले सन् २०२४ का लागि आफ्नो वार्षिक क्यालेन्डर सार्वजनिक गरेको छ। क्यानले बिहीबार कीर्तिपुरस्थित टियु मैदान परिसरमा पत्रकार सम्मेलन गर्दै नेपालले खेल्ने राष्ट्रिय तथा अन्तर्राष्ट्रिय प्रतियोगितलाई समेट्दै वार्षिक क्यालेन्डर सार्वजनिक गरेको हो। वार्षिक क्यालेन्डरअन्तर्गत उमेर समूह, सिनियर महिला तथा पुरुषको राष्ट्रिय तथा अन्तर्राष्ट्रिय क्रिकेट प्रतियोगिताको मितिसहितको खेल उल्लेख गरिएको छ। क्यानका अनुसार घरेलु मैदानमा क्यानडासँगको खेल, नामिबिया र नेदरल्याण्ड सम्मिलित त्रिदेशीय टी२० शृंखला हुनेछ भने नेपाल प्रिमियर लिग मंसिरमा गर्नेगरी वार्षिक क्यालेन्डरमा समावेश गरिएको क्यानका सचिव पारस खड्काले जानकारी दिए। उनले नेपाल ए टिम बनाउन लागेको र क्यानडाले सोही टिमसँगै प्रशिक्षण गर्ने बताए। खड्काले हङकङमा प्रस्तावित चार देशीय खेलको प्रस्ताव आएको बताए। खड्काले क्यानले घरेलु प्रतियोगिताहरूलाई पनि प्राथमिकताका साथ राखिएको बताए। उनले एसोसिएटमा नम्बर १ बन्ने चुनौती रहेको र यही प्राथमिकताका साथ क्यान अघि बढ्ने बताए। उनले यसैवर्ष नेपालमा लेभल टु कोचिङसमेत हुने बताए।"
जोमसोम कभर्ड हलको निर्माण सुस्त,"जोमसोम : मुस्ताङ सदरमुकाम जोमसोममा निर्माणाधीन कभर्ड हल बजेट अभावका कारण अलपत्र परेको छ। २०७६०७७ सालदेखि निर्माण सुरु गरिएको जोमसोम कभर्ड हलको पर्याप्त बजेट सुनिश्चित नहुँदा निर्माणकार्य सुस्त बनेको हो । सरकारले दिर्घकालिन महत्वको एक स्थानीय तह एक खेलग्रामसहितको कभर्ड हल पूर्वाधार निर्माणका लागि वहुवर्षिय योजना अघि बढाएको थियो। जोमसोममा निर्माण हुने २ तले सुविधा सम्पन्न कभर्ड हल निर्माणको लागत ६ करोड ५८ लाख तय गरिएको थियो। संघ, प्रदेश र स्थानीय तहको लागत साझेदारीमा निर्माण हुँदै गरेको कभर्ड हलको निर्माण अहिले ठप्प छ। समयमै बजेट सुनिश्चिता नहुने र बजेट विनियोजनको रकम योजनाको लागत अनुपातमा ज्यादै न्यून हुँने भएकाले जोमसोम कभर्ड हल निर्माणले गति लिन नसकेको हो। योजना सञ्चालन भएको ४ वर्ष बितिसक्दा पनि यसको भौतिक प्रगति ३५ प्रतिशत मात्र रहेको छ। संघ तथा प्रदेश सरकारबाट बर्सेनि विनियोजन हुने टुक्रे बजेटका कारण कभर्ड हल निर्माणमा विलम्ब भएको हो ।"
जुडो प्रतियोगिता पुस २१ मा हुने,"काठमाडौं : महालक्ष्मी नगरपालिका७ को आयोजनामा पालिकास्तरीय प्रथम वडाध्यक्ष कप उपत्यकाव्यापी जुनियर तथा क्याडेट जुडो प्रतियोगिता हुने भएको छ। यही पुस २१ गते हुने उक्त प्रतियोगितामा उपत्यकाका ९ पालिकाबाट एक सय ३० खेलाडीको सहभागिता रहने आयोजक वडा नम्बर ७ का अध्यक्ष बाबुराजा महर्जनले जानकारी दिए। प्रतियोगितामा ललितपुर र काठमाडौं महानगरपालिकाका साथै महालक्ष्मी, कीर्तिपुर, नागार्जुन, टोखा, कागेश्वरी मनोहरा, सूर्यविनायक र मध्यपुर थिमी नगरपालिको सहभागिता रहने छ। पुरुषमहिलामा समान ९९ गरी जम्मा १८ स्पर्धामा प्रतिस्पर्धा हुनेछन्। एकदिने प्रतियोगिताका खेल वडा ७ स्थित हाम्रो पाठशालामा खेलाइने छ।"
जोमसोम कभर्ड हलको निर्माण सुस्त,"जोमसोम : मुस्ताङ सदरमुकाम जोमसोममा निर्माणाधीन कभर्ड हल बजेट अभावका कारण अलपत्र परेको छ। २०७६०७७ सालदेखि निर्माण सुरु गरिएको जोमसोम कभर्ड हलको पर्याप्त बजेट सुनिश्चित नहुँदा निर्माणकार्य सुस्त बनेको हो । सरकारले दिर्घकालिन महत्वको एक स्थानीय तह एक खेलग्रामसहितको कभर्ड हल पूर्वाधार निर्माणका लागि वहुवर्षिय योजना अघि बढाएको थियो। जोमसोममा निर्माण हुने २ तले सुविधा सम्पन्न कभर्ड हल निर्माणको लागत ६ करोड ५८ लाख तय गरिएको थियो। संघ, प्रदेश र स्थानीय तहको लागत साझेदारीमा निर्माण हुँदै गरेको कभर्ड हलको निर्माण अहिले ठप्प छ। समयमै बजेट सुनिश्चिता नहुने र बजेट विनियोजनको रकम योजनाको लागत अनुपातमा ज्यादै न्यून हुँने भएकाले जोमसोम कभर्ड हल निर्माणले गति लिन नसकेको हो। योजना सञ्चालन भएको ४ वर्ष बितिसक्दा पनि यसको भौतिक प्रगति ३५ प्रतिशत मात्र रहेको छ। संघ तथा प्रदेश सरकारबाट बर्सेनि विनियोजन हुने टुक्रे बजेटका कारण कभर्ड हल निर्माणमा विलम्ब भएको हो ।"
सर्लाहीका उखु किसानले पाए अनुदानबापतको २९ करोड २५ लाख रकम,सर्लाही : सर्लाहीका उखु उत्पादक किसानले एक वर्षपछि अनुदानबापतको रकम प्राप्त गरेका छन् । जिल्लाका उखु उत्पादक किसानको खातामा अनुदानबापतको रकम प्राप्त भएको नेपाल उखु उत्पादक महासङ्घका अध्यक्ष कपिलमुनि मैनालीले जानकारी दिए। जिल्लाका उखु उत्पादक किसानले पटकपटक आन्दोलन गरेपछि सरकारले अनुदानवापतको रु २९ करोड २५ लाख ५२ हजार सात सय ४९ खातामा पठाएको मिलगेट उखु उत्पादक किसान समिति सर्लाहीका अध्यक्ष राजकुमार उप्रेतीको भनाइ छ । उनका अनुसार गत वर्ष उखुको मूल्य प्रतिक्विन्टल अनुदानसहित रु छ सय १० निर्धारण गरिएको थियो । जसमा रु पाँच सय ४० चिनी मिल र रु ७० सरकार उपलब्ध गराउने निर्णय भएको थियो । जिल्लाका उखु उत्पादक किसानका लागि वितरण गर्न बाँकी रु २९ करोड २५ लाख ५२ हजार सात सय ४९ मध्ये सरकारले दसैँअघि रु ११ करोड २६ हजार छ सय ३८ निकासा गरेको थियो । बाँकी अनुदान रकम सरकारले पठाएपछि उखु उत्पादक किसानको बक्यौता रहेको प्रतिक्विन्टल रु ४९ का दरले किसानको खातामा पठाइएको कोष तथा लेखा नियन्त्रक कार्यालय सर्लाहीका प्रमुख एवं कोष नियन्त्रक निर्मल न्यौपानेले जानकारी दिए। उनले किसानलाई अनुदान रकम खातामा आएको वा नआएको बुझ्न आग्रह समेत गरिएको बताए। सरकारले यस वर्षका लागि उखुको मूल्य प्रतिक्विन्टल छ सय ३५ निर्धारण गरेको छ । चिनी उद्योगीले प्रतिक्विन्टल पाँच सय ६५ र सरकारले ७० गरी प्रतिक्विन्टल छ सय ३५ उखु उत्पादक किसानलाई उपलब्ध गराउने निर्णय हो । यस वर्ष मधेस प्रदेश सरकारले प्रतिक्विन्टल १० अनुदान दिने घोषणा गरिसकेको छ। रासस
"८७१ अंकले घटेर बन्द भयो सेयर बजार : कसले कमाए,कसले गुमाए ?","काठमाडौं :अघिल्लो सेयर कारोबार दिन दोहोरो अंकले बढेको नेप्से परिसूचक आज एकल अंकले ओरालो लागेको छ। परिसूचक ८७१ अंकले घटेर २०४९२८ विन्दुमा कायम भयो। बुधबार नेप्से परिसूचक ७९० अंकले बढेर २०५८०० विन्दुमा बन्द भएको थियो। सेन्सेटिभ इण्डेक्स ५१२ अंकले घटेर ३७९१६ विन्दुमा झरेको छ। नेप्से घटेपनि कारोबार रकम भने बुधबारको तुलनामा बढेको छ। यसदिन ३०३ कम्पनीको १ करोड ६० लाख ५२ हजार १०१ कित्ता खरिदबिक्री हुँदा ५ अर्ब ५८ करोड ११ लाख ७ हजार ८०४ रुपैयाँको कारोबार भयो। बुधबार ४ अर्ब बढी मूल्यको सेयर कारोबार भएको थियो। साताको पहिलो कारोबार दिन आइतबार सार्वजनिक बिदा परेकाले कारोबार भएन। सोमबार ८७५ अंकले ओरालो लागेको नेप्से मंगलबार १४ प्रतिशतले घटेर २०३०१० विन्दुमा पुगेको थियो। चार कम्पनीको मूल्य सकारात्मक सर्किट लेभलमा कारोबार हुँदा सिद्धार्थ प्रिमियर इन्स्योरेन्सका लगानीकर्ताले भने गुमाए। सो कम्पनीको सेयर मूल्य ६५६ प्रतिशतले घट्यो। कालिका पावर,सिंगटी हाइड्रो इनर्जी,नेपाल वारहाउस कम्पनी,मुक्तिनाथ कृषि र बिन्धाबासिनी हाइड्रोपावर कमाउने पाँच शीर्षभित्र परे। कारोबार रकमका आधारमा सोनापुर मिनरल्स अग्रस्थानमा रह्यो। सो कम्पनीको ३३ करोड बढी मूल्यको सेयर कारोबार भयो। यसैगरी शिवम् सिमेन्टको १९ करोड,माउन्टेन इनर्जीको १८,एनआरएन इन्फ्रास्टक्चरको १६ करोड र युनाइटेड इदी मार्दी एण्ड आरबी हाइड्रोपावरको १५ करोड बढी मूल्यको सेयर कारोबार भयो। कारोबारमा आएका ३०३ स्क्रिप्टमध्ये ११३ को मूल्य बढ्दा १२८ को घट्यो भने ५ को मूल्य स्थिर रह्यो। चार उपसमूहको सूचक पोजिटिभ देखिँदा नौं वटाको सूचक भने नकारात्मक देखिए।"
धान बजारीकरण गर्न खाद्य कम्पनी डिपो,"गुलरिया : बर्दियाको बारबर्दिया नगरपालिकाले किसानले उत्पादन गरेका धान बजारीकरण गर्न थालेको छ। नगरले बजारीकरण गर्न खाद्य कम्पनीको डिपो सञ्चालनमा ल्याएको छ। खाद्य कम्पनीसँग सहकार्य गर्दै नगरले बिक्री डिपोमार्फत किसानको धान बजारीकरण सुरु गरेको हो। मुक्तकमैया, भूमिहीन, दलित समुदायको बाक्लो उपस्थिति रहेको बारबर्दिया नगरपालिका कृषिमा आधारित नगर हो। किसानको पेसालाई उन्नति गर्न नसके किसानसँगै नगरको समेत समृद्धि नआउने ठहर गर्दै बजारीकरणलाई प्राथमिकतामा राखेको नगरपालिकाका नगरप्रमुख छविलाल थारूले बताए। धान उत्पादनको दृष्टिले राम्रो मानिने बारबर्दियाका किसानहरू उचित मूल्य नपाएर हैरान थिए। उनले भने, आपूर्ति मन्त्रालय, खाद्य कम्पनीलगायत सरोकारवाला निकायहरूसँगको समन्वय र सहकार्यमा नगरले सरकारी डिपो सञ्चालन गरेको छ। नगरपालिकाले किसानहरूको उत्पादन वृद्धि र बजारीकरणलाई प्राथमिकतामा राखेर डिपो सञ्चालन गरेको जनाएको छ। नगरपालिका क्षेत्रमा डिपो सञ्चालनमा आएसँगै किसानलाई धान बिक्रीमा सहजता आएको महसुस गरिएको छ। नगरपालिका धान उत्पादनको दृष्टिले अब्बल मानिन्छ। डिपो सञ्चालनमा आएपछि किसानले धानको उचित मूल्य पाएको नगरपालिकाका प्रमुख प्रशासकीय अधिकृत धर्मराज न्यौपानेले बताए। डिपोले धानको समर्थन मूल्य विगतका वर्षहरूमा भन्दा बढी निर्धारण गरेपछि स्थानीय व्यापारी पनि प्रतिस्पर्धामा आएका छन्। उनले भने, डिपो र बजारमा धानको मूल्यमा खासै अन्तर हुन पाएन। नगरको सदरमुकाम जयनगर बजारमै डिपो सञ्चालन गरिएको छ। नगरपालिका बबई सिँचाइ आयोजनाको पश्चिमी नहरसँग जोडिएको छ। सिँचाइको सुविधाका कारण पनि यहाँको उत्पादन लोभलाग्दो छ। नगरपालिकाले धान बजारीकरणका लागि डिपो सञ्चालनमा ल्याएपछि उत्पादनले मूल्य पाउने आशा गरेका छौं स्थानीय किसान भिक्खुराम थारूले बताए। बिउ, मलको व्यवस्थापन गर्न सके नगरपालिकाका किसानको समृद्धि खासै कठिन नभएको उनको बुझाइ छ। बर्दियाको गुलरिया, मधुवन, राजापुर, ठाकुरबाबा, बारबर्दिया, बाँसगढी नगरपालिका र गेरुवा तथा बढैयाताल गाउँपालिकामा धान खेती गरिन्छ। जसमध्ये राजापुर धानको पकेट क्षेत्र मानिन्छ। त्यहाँ हिउँदे र बर्खे दुवै धान खेती हुने गरेको छ। जिल्लाका आठ पालिकामध्ये अधिकांश पालिकाहरूमा धान उत्पादन भए पनि कतिपय पालिकामा किसानले धानको उचित मूल्य नपाएको गुनासो गर्छन्। राजापुर र बारबर्दियामा खाद्य कम्पनीको डिपो भए पनि अन्य पालिकामा नहुँदा किसानले मेहनत गरी उत्पादन गरे पनि मूल्य पाउनबाट वञ्चित हुने गरेको गुलरिया नगरपालिका८ निवासी किसान राधेलाल लोधले बताए। कतैकतै सहकारीहरूले धान खरिद गर्ने गरेको उनको भनाइ छ।"
"सम्भव छ एक दशकमा २८,७१३ मेगावाट बिजुली उत्पादन ?","काठमाडौं : मुलुकमा विद्युत् उत्पादन सुरु भएको १ सय १२ वर्ष पुग्यो। यसबीचमा भएको जम्मा उत्पादन हो २ हजार ८ सय मेगावाट। तर, सरकार भन्छ अबको एक दशकमै २८ हजार मेगावट बढी विद्युत् उत्पादन हुन्छ। यो सरकारी लक्ष्य भेटाउन २६ हजार बढी मेगावाट विद्युत् उत्पादन हुनुपर्छ। तर कसरी ? ऊर्जा मन्त्रालयका प्रवक्ता नवीनराज सिंह भन्छन् सरकारी लक्ष्य भेटाउन असम्भव छैन। निजी क्षेत्र भने सरकारी लक्ष्य भेटाउन ऊर्जा संकटकाल लगाउनुपर्ने मा जोड दिइरहेका छन्। स्वतन्त्र ऊर्जा उत्पादकहरूको संस्था, (इप्पान) का अध्यक्ष गणेश कार्की भन्छन् नीतिगत सुधार गर्दै लगानीको वातावरण बनाउन सके सन् २०३५ भित्र २८ हजार मेगावाट विद्युत् उत्पादन हुन्छ। ऊर्जा, मन्त्रालयले गत भदौमा ऊर्जा विकास मार्गचित्र तथा कार्ययोजना सार्वजनिक गर्यो। सन् २०२५ देखि २०३५ सम्म २८ हजार ७ सय १३ मेगावाट निर्माण गर्ने उक्त कार्ययोजनाको लक्ष्य छ। त्यतिबेलासम्म वार्षिक प्रतिव्यक्ति विद्युत् खपत १ हजार ५ सय युनिट पुर्याउने सरकारको दाबी छ। जबकि आर्थिक वर्ष ०७९८० मा वार्षिक बिजुली खपत ३ सय ८० युनिट मात्रै छ। हाल मुलुकको जडित क्षमता करिब २ हजार ८ सय मेगावाट छ। आर्थिक वर्ष ०७९८० मा करिब ६ सय मेगावाट बिजुली राष्ट्रिय प्रसारणमा जोडिएको छ। आगामी ३ महिनामा करिब ५ सय ६४ मेगावाट उत्पादन थपिने सरकारको तथ्यांक छ। सन् २०३५ सम्ममा करिब २५ हजार मेगावाट विद्युत् उत्पादनसँगै प्रसारण र वितरण प्रणाली विस्तारमा खर्बौंको लगानी आवश्यक देखिन्छ। ५ सय वाटबाट २८ हजार मेगावाटको लक्ष्य मुलुकमा पहिलोपटक विक्रम संवत् १९६८ मा फर्पिङ जलविद्युत्बाट ५ सय किलोवाट विद्युत् उत्पादन सुरु भएको थियो। सन् २०३५ सम्म करिब २८ हजार मेगावाट विद्युत् उत्पादनको लक्ष्य सरकारको छ। मुलुकमा ४२ हजार मेगावाटसम्म प्राविधिक र आर्थिक रूपमा विद्युत् उत्पादनको सम्भावना रहेको मन्त्रालयको अध्ययनले देखाएको छ। प्रधानमन्त्री पुष्पकमल दाहाल प्रचण्डले आफ्नो पछिल्लो सम्बोधनमा सरकारले गेमचेन्जर जलविद्युत् आयोजनाहरूमा ध्यान केन्द्रित रहने बताएका छन्। प्रधानमन्त्री प्रचण्डले भारत, बंगलादेश र चीन विद्युत् व्यापारको साझेदार बन्ने परिस्थिति तयार भएको बताएका छन्। सरकारले विद्युत् विकासको आधारका रूपमा १२ सय मेगावाटको बूढीगण्डकी, १० हजार ८ सय मेगावाटको कर्णाली चिसापानी, १ हजार ९ सय २ मेगावाट क्षमताको मुगु कर्णाली, ९ सय मेगावाटको अरुण तेस्रो, १ हजार ६३ मेगावाट क्षमताको माथिल्लो अरूणलगायतका आयोजनालाई लिएको छ। ६ सय ७८ मेगावाटको सुनकोशी तेस्रो जलविद्युत् आयोजना पनि सरकारको प्राथमिकतामा छ। निजी क्षेत्रतर्फ भने हालसम्म ९ हजार १ सय ६४ मेगावाटका जलविद्युत् आयोजनाको विद्युत् खरिद सम्झौता(पीपीए) सम्पन्न भएको छ। यस वर्षमात्र करिब २२ सय मेगावाटको पीपीए भएको हो। निजी क्षेत्रतर्फ हाल करिब २ हजार मेगावाट राष्ट्रिय प्रसारणमा जोडिएको छ। करिब ३ हजार मेगावाट निर्माणको विभिन्न चरणमा छन्। निजी क्षेत्रको उत्पादन पूर्णतया नदी प्रवाहमा आधारित(आरओआर) मा आधारित छ। जसले गर्दा वर्षायाममा बिजुली धेरै भए पनि हिउँदमा खोलामा पानीको बहाव कम भएसँगै करिब ३० प्रतिशतले उत्पादनमा कटौती हुन्छ। कुल जडित क्षमतामा निजी क्षेत्रको योगदान ५० प्रतिशत भन्दा बढी हुँदा हिउँदमा माग र आपूर्तिबीच सन्तुलन हुँदैन। र भारतबाट विद्युत् आयात गर्नुपर्ने अवस्था छ। ५० अर्ब डलर चाहिन्छ, कहाँबाट आउँछ ? आगामी एक दशकमा २६ हजार मेगावाट जलविद्युत् उत्पादनका लागि करिब ५० अर्ब अमेरिकी डलरको आवश्यकता औंल्याइएको छ। यसबीच ३ हजार ७ सय मेगावाट भारतीय लगानीबाट उत्पादन हुनेछ। यसको लागत ७७ अर्ब अमेरिकी डलर रहने छ। बाँकी २२ हजार ३ सय मेगावाटका लागि ४२३ अर्ब डलर लाग्ने छ। यो निजी क्षेत्र, नेपाल सरकार, नेपाल विद्युत् प्राधिकरण तथा अन्य लगानीबाट जुटाउने भनिएको छ। जलविद्युत् उत्पादनको कुल लगानीमा २६ अर्ब डलरको लगानीको व्यवस्थापन भएको र ३९७ अर्ब डलर लगानी जुटाउन आवश्यक भनिएको छ। प्रसारणलाइन तथा सबस्टेसन निर्माणको लागतमा ११ हजार ७ सय सर्किट किलोमिटर प्रसारणलाइन तथा ३३ हजार एमभीए क्षमताको सबस्टेशन निर्माणको अनुमानित लागत ७४ अर्ब डलर रहेकोमा १८ अर्ब डलरको लगानी व्यवस्थापन भएको बताइएको छ। यसमा ५६ अर्ब डलर थप लगानी जुटाउन आवश्यक छ। वितरण प्रणालीतर्फ भने १५ अर्ब डलर लगानी आवश्यक रहेकोमा ३० करोडको लगानी व्यवस्थापन भएको र लगानी जुटाउन बाँकी रकम १२ अर्ब देखिन्छ। आगामी १२ वर्षमा उत्पादन, प्रसारण तथा वितरणका लागि ४६५ अर्ब डलर लगानी व्यवस्थापन गर्न सरकारलाई चुनौती छ। माथि उल्लेखित स्रोतमा ८ अर्ब डलरको मात्र स्रोत सुनिश्चितता देखिन्छ। कुल ४६५ अर्ब डलरमा ३८५ अर्ब डलरको स्रोत सुनिश्चित गर्न जरुरी देखिन्छ। वार्षिक प्रतियुनिट बिजुली खपत १५ सय युनिट ? नेपालको दिगो विकास लक्ष्यको अवस्था र मार्गचित्र (सन् २०१६२०३०) प्रतिवेदनले सन् २०३० सम्ममा वार्षिक प्रतिव्यक्ति विद्युत् खपत १ हजार ५ सय युनिट हासिल गर्ने लक्ष्य राखेको थियो। राष्ट्रिय योजना आयोगको १५औंं योजनाले सन् २०३००३१ (विसं २०८७) सम्ममा प्रतिव्यक्ति विद्युत् खपत १,५०० युनिट पुर्याउने भनेको थियो। तर, २०२३ मा प्रतिव्यक्ति विद्युत् खपत ३८० युनिट मात्र छ। त्यही कारण ऊर्जा मन्त्रालयले सन् २०३५ सम्म १५ सय युनिट प्रतिव्यक्ति विद्युत् खपत पुर्याउने योजना लिएको छ। कुल गार्हस्थ्य उत्पादनमा ७२ प्रतिशत वार्षिक वृद्धिदर लिई समीक्षा अवधीमा हुने कुल आन्तरिक विद्युत् माग ४० हजार ७१० गिगावाट घण्टा आधार मान्दै सन् २०३५ सम्ममा प्रतिव्यक्ति विद्युत् खपत १ हजार ५ सय युनिट हासिल गर्ने लक्ष्य लिइएको बताइएको छ। सन् २०३५ सम्ममा कुल अन्तरिक विद्युत् माग ४० हजार ७१० गिगावाट घण्टा आपूर्ति गर्नका लागि १३ हजार ४ सय ६८ मेगाबाट जडित क्षमताको विद्युत् उत्पादन हुनुपर्ने देखिन्छ। विद्युत् खपतको योजना : सन् २०३५ सम्मको विद्युत् उत्पादनको योजना बनाएको सरकारसँग कसरी विद्युत् खपत गर्ने भन्ने योजना छैन। सरकारले सन् २०३० सम्ममा ऊर्जा खपतमा विद्युतीयलगायत नवीकरणीय ऊर्जाको खपत १५ प्रतिशत पुर्याउने योजना लिएको छ। जबकि आर्थिक सर्वेक्षण, २०७८७९ अनुसार ऊर्जा खपतमा परम्परागत ऊर्जाको हिस्सा ६५ प्रतिशत (दाउरा ५९१ प्रतिशत, कृषिजन्य अवशेष २९ प्रतिशत र गाईवस्तुको गोबर २९ प्रतिशत), व्यापारिक ऊर्जाको हिस्सा ३२ प्रतिशत (पेट्रोलियम पदार्थ १८२ प्रतिशत, कोइला ९२ प्रतिशत र विद्युत् ४६ प्रतिशत) र नवीकरणीय ऊर्जाको हिस्सा ३ प्रतिशत रहेको देखिन्छ। नेपाल सरकारले स्वच्छ ऊर्जाको प्रयोगमा वृद्धि र खनिज इन्धनको प्रयोग न्यूनीकरणको लागि निरन्तर कार्य गर्दै आएको बताउँछ। राष्ट्रिय प्रशारण लाइनको विस्तारबाट हालसम्म देशका कुल ७७ जिल्लाहरूमध्ये ४२ जिल्लामा ९५ देखि शतप्रतिशत, १४ जिल्लामा ७५ देखि ९५ प्रतिशत, १० जिल्लामा ५० देखि ७५ प्रतिशत, ७ जिल्लामा २५ देखि ५० प्रतिशत र ४ जिल्लामा शून्यदेखि २५ प्रतिशत विद्युतीकरण भएको छ। पहिला विद्युतीय करणलाई सबै जिल्लामा शतप्रतिशत पुर्याउन आवश्यक छ। सरकारले सन् २०३० मा कुल सवारी साधनको बिक्रीमा विद्युतीय सवारी साधनको हिस्सा निजी सवारीसाधन (दुईपांग्रेसहित) को हकमा ९० प्रतिशत तथा सार्वजनिक सवारीसाधनको हकमा ६९ प्रतिशत पुर्याउने लक्ष्य लिएको छ। विद्युतीय सवारीसाधनको सो लक्ष्य हासिल गर्दा सन् २०३० सम्ममा खनिज इन्धनमा आधारित ऊर्जाको मागमा ४८ मिलियन गिगाजुलले कमी आउने आंकलन गरिएकोे छ। जसले गर्दा खनिज इन्धनको निर्भरतामा २८ प्रतिशतले कमी आउनेछ। यसबाट कार्बन उत्सर्जनमा २८ प्रतिशतले कमी आउने अनुमान गरिएको छ। यसअघिका नीति तथा कार्यक्रमहरूः विद्युत् उत्पादन, प्रसारण र वितरणलाई सर्वसुलभ बनाई विद्युत् आपूर्ति गर्न नेपाल विद्युत् प्राधिकरण ऐन, २०४१ तर्जुमा गरिएको थियो। त्यसपछि विद्युत् ऐन, २०४९ एवं विद्युत् नियमावली, २०५० जारी गरिएको थियो। सोपश्चात् जलविद्युत् विकास नीति, २०५८; जलस्रोत रणनीति, २०५८ तथा राष्ट्रिय जल योजना, २०६२ तर्जुमा गरिए। विद्युत् क्षेत्रमा भएको विकासलाई नियमन गर्न विद्युत् नियमन आयोग ऐन, २०७४, विद्युत् नियमन आयोग नियमावली, २०७५, ऊर्जा सुरक्षामा सहयोग पुर्याउन राष्ट्रिय ऊर्जा दक्षता रणनीति, २०७५, जलस्रोतको बहुउपयोगबाट आर्थिक समृद्धि र सामाजिक रूपान्तरण गर्न राष्ट्रिय जलस्रोत नीति, २०७७ लगायतका नीति तर्जुमा भएका छन्। सरकार फेरिदापिच्छे नै ऊर्जा नीति पनि फेरिँदै आएको छ। विद्युत्को माग व्यवस्थापन गर्न आन्तरिक खपत र निर्यातमा जोड सरकारको पछिल्लो लक्ष्य २८ हजार ७ सय १३ मेगावाट उत्पादनको छ। त्यसमा २८ हजार ४ सय २८ मेगावाटको विद्युत्को माग हुने भनिएको छ। उक्त मागमा १५ हजार मेगावाट भारतलगायतका अन्य छिमेकी मुलुकमा निर्यात गरिने भनिएको छ। त्यसमा १० हजार मेगावाट भारतमा र ५ हजार मेगावाट बंगलादेशमा निर्यात गरिने भनिएको छ। १० हजार मेगावाट बिजुली किन्ने नेपालभारत सहकार्य अघि बढिसकेको छ। १० हजार मेगावाटको दीर्घकालीन विद्युत् खरिद सम्झौताको प्रारम्भिक सम्झौता भइसकेको छ भने यसको अन्तिम सम्झौता हुँदैछ। प्राधिकरणले देशभित्र खपत गरी बचत भएको वर्षायामको विद्युत् २०७८ कात्तिकबाट भारततर्फ निर्यात गर्दै आएको छ। प्रााधिकरणले आइएक्सको डेअहेड बजारमा प्रतिस्पर्धामार्फत र मध्यकालीन विद्युत् सम्झौताबमोजिम करिब ११० मेगावाट विद्युत् भारतीय कम्पनी एनटीपीसी विद्युत् व्यापार निगमलाई बिक्री गर्ने अनुमति पाएको छ। एनभिएनले उक्त विद्युत् हरियाणा राज्यमा बिक्री गरिरहेको छ। भारतको केन्द्रीय विद्युत् प्राधिकरणले प्रतिस्पर्धी बजारमा निर्यातका लागि स्वीकृति दिइएकै ५ सय २२ मेगावाट मध्येबाट पहिलो चरणमा करिब ४४ मेगावाट विद्युत् रियल टाइम मार्केटमा बिक्रीलाई पनि अनुमति दिइसकेको छ। प्राधिकरणले प्रतिस्पर्धी बजारमा ५ सय २२ मेगावाट र एनभीभीएनलाई १ सय १० मेगावाट गरी ६ सय ३२ मेगावाट विद्युत् निर्यातका लागि स्वीकृति पाएको छ। नेपाल र बंगलादेशबीच विद्युत् व्यापारलाई प्रवद्र्धन गर्ने उद्देश्यले सन् २०१८ मा विद्युत् क्षेत्रको विकाससम्बन्धी समझदारी भएको छ। तर, अहिलेसम्म कार्यान्वयन हुन सकेको छैन। सोही समझदारीबमोजिम विधमान अन्तरदेशीय प्रसारण एवं भारतीय ग्रिडमार्फत ४० मेगावाट विद्युत् बंगलादेशमा निर्यात गर्ने भनिएको छ। यसका लागि नेपाल, बंगलादेश र भारतका तोकिएका निकायहरूबीच सम्झौता हस्ताक्षरको तयारी भइरहेको छ। नेपालबंगलादेश विद्युत् व्यापार सुरु हुन सके नेपालको बिजुलीले बीबीआएन उपक्षेत्रीय बजार प्राप्त गर्ने र दक्षिण एसियासम्म पुग्ने अवस्था निर्माण हुने सरकारको अपेक्षा हो। यता, दोस्रो छिमेकी मुलुक चीनसँग पनि विद्युत् व्यापारका लागि अन्तरदेशीय प्रसारणलाइन निर्माणको चरणमा छ। चिलिमेकेरुङ सिंगल सर्किटअन्तर्गत २२० केभी प्रसारणलाइन निर्माण गर्ने सहमति भएको छ। नेपाल सरकारले रातमाटेरसुवागढीकेरुङ ४०० केभी प्रसारणलाइन निर्माणका लागि छनोट गरे पनि चीनले हाललाई उक्त प्रसारणलाइन अघि बढाउने सहमति जनाएको छ। प्रधानमन्त्री प्रचण्डको गत असोजमा भएको चीन भ्रमणमा यो सहमति भएको हो। सहमति कार्यान्वयनमा भने गएको छैन। सन् २०१८ जुन २० तारिकमा स्टेटग्रिड कर्पोरेसन अफ चाइनका महानिर्देशक कोउ बिगी र प्राधिकरणका कार्यकारी निर्देशक कुलमान घिसिङबीच बेइजिङमा रातमाटेरसुवागढीकेरुङ ४०० केभी प्रसारणलाइन सम्झौता भएको थियो। रातमाटे रसुवा केरुङ प्रसारणलाइन सुरुमा ४ सय (किलोभोल्टकेभी) को बनाउने भन्ने थियो। तर, अहिले नेपाल र चीनबीच हुन सक्ने विद्युत् व्यापारलाई आधार मानेर चिलिमेकेरुङ सिंगल सर्किट अघि बढाइने भनिएको छ। सन् २०३५ मा १३ हजार ४ सय ६८ मेगावाट आन्तरिक मागको लक्ष्य लिइएको छ। नेपाल विद्युत् प्राधिकरणको तथ्यांकअनुसार अहिले राष्ट्रिय कुल माग करिब १३ सय मेगावाट छ भने उच्च माग (पिक डिमान्ड) १ हजार ७ सय १८ मेगावाट छ। माग र आपूर्तिको खाडल पुर्न सरकारले विद्युतीय खपत योजनालाई प्रभावकारी रूपमा अघि बढाउन आवश्यक रहेको जानकार बताउँछन्। लगानी जुटाउन सम्मेलन हुँदैछ नवीनराज सिंह, प्रवक्ता ऊर्जा मन्त्रालय सरकारले घोषणा गरेको ऊर्जा विकासको मार्गचित्र एकैपटक पूरा हुने भनेको होइन। समय लाग्छ। २०७२ सालमा सरकारले ऊर्जा संकटकाल घोषणा गर्यो। ०७५ मा ऊर्जा विकासको श्वेतपत्र जारी गर्यो। त्यसको परिणामले मुलुक लोडसेडिङ मुक्त भयो। ०७५ पछिको उत्पादनमा ६० प्रतिशतको उपलब्धि छ। कोभिड र आर्थिक मन्दीले उत्पादनमा असर नगरेको भए विद्युत् उत्पादनमा करिब ९० प्रतिशतको उपलब्धि हुन्थ्यो। सरकारले उत्पादनमा मात्र नभई आन्तरिक खपत बढाउन पनि योजना बनाएको छ। ऊर्जा खपतको योजना मन्त्रिपरिषद्बाट पास भइसकेको छ। यसमा काम भइरहेको छ। अहिले ऐन, नियममा देखिएका विकाससम्बन्धी समस्याहरू सहजीकरण गर्नका लागि प्रधानमन्त्री कार्यालयको सचिवको संयोजनमा समिति गठन भएको छ। उक्त समितिले विकासे काममा कहाँकहाँ ऐनहरूले समस्या पारेको छ, त्यसलाई संशोधन गर्ने कुरा भइरहेको छ। सरकारले लिएको ऊर्जा विकास मार्गचित्रलाई कार्यान्वयन गर्न लगानी आवश्यक छ। लगानी जुटाउन र विदेशी लगानीको वातावरण बनाउनका लागि सरकारले आगामी वैशाखमा लगानी सम्मेलन गर्दैछ। यस्तै, भारतीय सरकारी कम्पनीहरू पनि नेपालको ऊर्जा क्षेत्रमा लगानी गर्न उत्साहित छन्। यसले पनि लगानी सुनिश्चित गर्न मदत गर्छ। यस्तै, क्षेत्रगत रूपमा देखिएका अल्झनहरूलाई समाधान गर्नका लागि सम्बन्धित मन्त्रालयहरूबाट सहजीकरण हुनेछ। विदेशी र निजी क्षेत्रको लगानी चाहिन्छ देवेन्द्र कार्की, पूर्वऊर्जा सचिव ऊर्जा विकासमा नयाँ मार्गचित्र र नीति आउनु राम्रो हो। तर, सरकार परिवर्तन पिच्छे नीति आउनु भने राम्रो होइन। एउटा सरकारले नीति ल्याउँछ, अर्को सरकार आउँदा त्यसको पालना नगरी अर्को नीति ल्याउँछ। देश विकासका लागि आवश्यक नीति ल्याउँदा राष्ट्रिय सहमति हुन आवश्यक छ। नभए एउटा सरकारले १० वर्षमा ५ हजार मेगावाट भन्ने, अर्कोले १० हजार भन्ने हुनुभएन। देशको आवश्यकता जे हो, त्यसअनुसारको नीति आउनुपर्छ। डकुमेन्ट बनाउनेभन्दा पनि त्यसको कार्यान्वयनमा पनि ध्यान दिन जरुरी छ। यसका लागि स्रोत, साधन जुटाउनुपर्छ, काम गर्ने वातावरण तयार गर्नुपर्छ। कानुनदेखि व्यवहारसम्मको परिवर्तन आवश्यक छ। सरकारले सन् २०३५ मा लिएको विद्युत् उत्पादनको लक्ष्य प्राप्तिका लागि लगानीको नै चुनौती हुन सक्छ। सरकारले आफैंले मात्र लगानी गर्न सक्दैन, निजी क्षेत्र र विदेशी लगानी आवश्यक हुन्छ। निजी क्षेत्रलाई काम गर्ने वातावरण बनाइ दिए यसले सरकारलाई नै सहयोग पुग्छ। निजी क्षेत्र पनि इमान्दार भने हुनुपर्छ। निजी क्षेत्रलाई साझेदार बनाउनुपर्यो गणेश कार्की, अध्यक्ष (इप्पान) सरकारले विद्युत् विकासका लागि निजी क्षेत्रलाई पनि प्रमुख साझेदारका रूपमा लैजानुपर्यो। सरकारले नीतिगत सुधार गरेन भने नयाँ लक्ष्य प्राप्ति सम्भव देखिँदैन। सरकारको काम भनेको नीतिगत सुधार गर्दै लगानीको वातावरण बनाइ दिने हो। वातावरण बन्दै गए सरकारले मात्र नभई निजी प्रबद्र्धकहरूले पनि विदेशी लगानी खोज्ने वा बैंकिङ लगानी पनि जुटाउँछन्। अझ सरकारले अबको १२ वर्ष ऊर्जा संकटकाल घोषणा गरेर अघि बढ्न जरुरी छ। २८ हजार मेगावाट उत्पादन नहुन्जेलसम्म संकटकाल घोषणा गरेर काम गर्नुपर्छ। योसँगै निजी प्रबद्र्धहरू पनि नदी प्रवाहमा आधारित मात्र नभई अर्ध जलाशययुक्त आयोजना निर्माणमा पनि अघि बढ्छ। अब सरकारले नयाँ नीति लिएको छ, यो सँगै निजी क्षेत्रले पनि जलविद्युत्मा लगानी अवधारणा परिवर्तन गर्छ। तर, जग्गा अधिग्रहण, वन लगायतका समस्या समाधानमा भने सरकारले सहयोग गर्नुपर्छ। नभए निजी क्षेत्रको मात्र प्रयासमा वर्षौं लाग्न सक्छ। अर्धजलाशययुक्त आयोजना भन्नेबित्तिकै ठूलो लगानी चाहिन्छ, यसमा जति समय लम्ब्यायो उति नै लागत बढ्छ।"
कहाँकहाँ लगानी गर्छन् जीवन बिमा कम्पनी ?,"काठमाडौं : नेपालको बीमा क्षेत्र तथा बीमा कम्पनी कति बलिया र सुरक्षित छन् भनेर अनुमान गर्ने धेरै आधार मध्ये एउटा हो, उनीहरूले गर्ने लगानी। बिमितबाट संकलित शुल्कबाट ती कम्पनीहरूले गर्ने लगानीको स्थितिलाई हेरेर पनि आकलन गर्न सकिन्छ, उनीहरूको वास्तविक स्थिति। नेपाल बीमा प्राधिकरणले सार्वजनिक गरेको चालु आवको पहिलो त्रैमासिक तथ्यांकलाई नै आधार मान्दा पनि बिमा कम्पनीहरूको लगानीको रोजाई जोखिमयुक्तमा क्षेत्र नभई सुरक्षित क्षेत्र देखिन्छ। प्राधिकरणले लगानीको सीमा तोके पनि बीमा कम्पनीहरूको लगानीको रोजाई बैंक तथा वित्तीय संस्थामा राखिने मुद्दती निक्षेप रहेको पाइन्छ। उनीहरूले गर्ने कुल लगानीको हिस्सामा मुद्दती निक्षेपकै अंश बढी छ। हाल १४ जीवन बिमा कम्पनी र १४ वटै निर्जीवन बिमा सञ्चालनमा छन्। धितोपत्रको दोस्रो बजारमा किनबेच हुने बिमा कम्पनीको सेयर मूल्यका आधार उनीहरूले दिने प्रतिफल, सेयरको आपूर्ति आदि भएपनि बिमा कम्पनीले कुन क्षेत्रमा लगानी गरेर नाफा आर्जन गर्छन् भन्ने बुझ्न पनि उत्तिकै जरुरी रहन्छ। सामान्यतया, बैंकहरू, जलविद्युत कम्पनीको तुलनामा बीमा कम्पनीको सेयर मुल्य उच्च नै देखिन्छ। ती कम्पनी भित्रि रुपमा कत्तिको बलिया छन् भन्ने एउटा आधार उनीहरूको लगानी कुन क्षेत्रमा छ भन्ने हुन सक्छ। सरकारी ऋणपत्रमा लगानी न्यून नेपाल बिमा प्राधिकरणले जीवन बिमकको लगानी निर्देशन २०७९ अनुसार गर्न सीमा तोकिदिएको छ। सोही आधारमा रहेर बिमा कम्पनीले न्यूनतमदेखि अधिकतम लगानीको दायरा बढाउन पाउने छन्। जीवन बिमा कम्पनीहरूले नेपाल सरकार, प्रदेश र स्थानीय सरकार वा नेपाल राष्ट्र बैंकको बचतपत्र वा ऋणपत्रमा न्यूनतम २५ प्रतिशतसम्म लगानी गर्न पाउने व्यवस्था छ। सोहीअनुसार यसमा सञ्चालनमा रहेका १४ बिमा कम्पनीमध्ये ५ वटाले मात्रै लगानी गरेका छन्। जसमा सरकारी स्वामित्वको राष्ट्रिय बिमा संस्थान (हाल राष्ट्रिय जीवन बिमा कम्पनी) ले २५ करोड रुपैयाँ, लाइफ इन्स्योरेन्स कर्पोरेसनले १ अर्ब ३७ करोड मेट लाइफले १ अर्ब ६८ करोड, एसियन लाइफले ६२ करोड, सन् नेपालले ७ करोड ८० लाख रुपैयाँ लगानी गरेका छन्। तर यसबाहेकका ९ जीवन बिमा कम्पनीहरूले भने कुनै पनि सरकारी ऋणपत्र तथा बचतपत्रमा लगानी गरेका छैनन्। जबकि यस्ता ऋणपत्रको लगानी भने सुरक्षित मानिन्छ। मुद्दती निक्षेपमै ढुक्क बिमा कम्पनीहरू बिमा कम्पनीहरूले बढी सुरक्षित ठान्ने वाणिज्य बैंकको मुद्दती निक्षेपमा भने आकर्षण छ। सबै जीवन बिमा कम्पनीले यसमा अधिकतम सीमासम्म लगानी गरेका छन्। प्राधिकरणले मुद्दती निक्षेपको लगानी न्यूनतम ३० प्रतिशतसम्म अनिवार्य गरेको छ तर अधिकतम नतोकेकाले यसमा अधिक आकर्षण छ। सबै कम्पनीबाट वाणिज्य बैंक र पूर्वाधार विकास बैंकमा कुल ४ खर्ब १९ अर्ब ६ करोड ९५ लाख रुपैयाँ रकम मुद्दती निक्षेपमा लगानीमा छ। यस्तै, विकास बैंकमा पनि बिमा कम्पनीले ३९ अर्ब ३६ करोड ७४ लाख र वित्त कम्पनीहरूमा ६ अर्ब ९१ करोड २२ लाख रुपैयाँबराबर मुद्दती निक्षेपमा लगानी गरेका छन्। यो पोर्टफोलियोमा जोखिम कम भएको र निश्चित रूपमा निक्षेपबापतको ब्याज नियमित आउने भएकाले यसमा बढी लगानी गरेको पाइन्छ। जसअन्तर्गत वाणिज्य बैंकहरूमा मात्रै राष्ट्रिय बिमा संस्थानले ३ अर्ब २८ करोड रुपैयाँ लगानी गरेको छ। यसैगरी नेसनल लाइफले ४४ अर्ब ४ करोड ६७ लाख, नेपाल लाइफले १ खर्ब २४ अर्ब ९५ करोड, लाइफ इन्स्योरेन्स कर्पोरेसन (नेपाल) ले ७१ अर्ब १० करोड, मेट लाइफले २४ अर्ब ६८ करोड, एसियन लाइफले २३ अर्ब ४९ करोड, आईएमई लाइफले ८ अर्ब १४ करोड ७५ लाख, सन नेपालले ६ अर्ब ६१ करोड, रिलायबल नेपालले ८ अर्ब ४४ करोड, सिटिजन्स लाइफले १० अर्ब ११ करोड, सूर्यज्योतिले १८ अर्ब ४२ करोड २६ लाख, सानिमा रिलायन्सले ९ अर्ब ५५ करोड ८५ लाख, हिमालयन लाइफले ३५ अर्ब ८७ करोड र प्रभु महालक्ष्मी लाइफले ८ अर्ब ४ करोड रुपैयाँबराबरको वाणिज्य बैंकहरूमा मुद्दती निक्षेपको रूपमा लगानी गरेका छन्। यससँगै केही बिमा कम्पनीहरूले पूर्वाधार बैंकको मुद्दती निक्षेपमा समेत लगानी गरेका छन्। यससँगै बिमा कम्पनीहरूले विकास बैंक तथा वित्तीय संस्थाको मुद्दती निक्षेपमा अधिकतम १० प्रतिशतसम्म लगानी गर्न पाउने व्यवस्था छ। यसबाहेक ग वर्गको वित्तीय संस्थाको मुद्दती निक्षेपमा पनि बिमा कम्पनीहरूले अधिकतम ५ प्रतिशतसम्म लगानी गर्न पाउँछन्। तथ्यांक हेर्दा बिमा कम्पनीहरूले मुद्दती निक्षेपको लगानीलाई सुरक्षित ठानेर अधिकतम सीमासम्मको लगानी गरेका छन्। बिमा कम्पनीको घरजग्गामा लगानी शून्य जीवन बिमा कम्पनीहरूले घर जग्गामा बढीमा १० प्रतिशतसम्म मात्रै लगानी गर्न पाउँछन्। तर यो क्षेत्र बढी जोखिमयुक्त भएकाले जीवन बिमा कम्पनीहरू लगानी गर्न हच्किएका छन्। प्राधिकरणको चालू आवको पहिलो त्रैमासिक वित्तीय प्रतिवेदनअनुसार घरजग्गामा जीवन बिमा कम्पनीको लगानी शून्य छ। यस्तै, बिमा कम्पनीहरूले लगानीको अधिकतम १० प्रतिशतसम्म सूचीकृत पब्लिक कम्पनीको साधारण सेयरमा गर्न पाइने व्यवस्था छ। यसमा पनि बिमा कम्पनीहरूले भरपूर लगानी गरेका छन्। यद्यपि चालू आवको असोजसम्ममा १३ कम्पनीले यसमा लगानी गरिरहँदा मेट लाइफले भने गरेको छैन। यस्तै बिमा कम्पनीहरूले वाणिज्य बैंक, विकास बैंक र वित्त कम्पनीको अग्राधिकार सेयर, बन्ड, डिबेन्चर र ऋणपत्रमा अधिकतम ३० प्रतिशतसमम लगानी गर्न सक्छन्। यसमा पाँच कम्पनीको भने लगानी गरेका छैनन्। जसमा नेसनल लाइफ, नेपाल लाइफ, मेट लाइफ, एसियन लाइफ र आईएमई लाइफले उक्त क्षेत्रमा लगानी गरेका छैनन्। तर राष्ट्रिय बिमा संस्थानले मात्रै ५ अर्ब ५१ करोड ७४ लाख रुपैयाँ लगानी गरेको छ। यसैगरी लाइफ इन्स्योरेन्स कर्पोरेसन (नेपाल)ले १२ अर्ब १५ करोड ५५ लाख, सन् नेपालले ७८ करोड ७० लाख रुपैयाँ, रिलायवल नेपालले १ अर्ब ८५ करोड, सिटिजन्स लाइफले ४ अर्ब ४ करोड, सूर्यज्योतिले ५ अर्ब ३९ करोड ८१ लाख, सानिमा रिलायन्सले २ अर्ब ९४ करोड ७३ लाख, हिमालयन लाइफको ९ अर्ब ७६ करोड र प्रभु महालक्ष्मी लाइफले १ अर्ब ४७ करोड ८९ लाख रुपैयाँबराबरको लगानी भएको छ। यसैगरी, बिमा कम्पनीले सूचीकृत पब्लिक कम्पनीको बोन्ड, डिबेन्चर र ऋणपत्रमा बढीमा २० प्रतिशतसम्म लगानी गर्न पाउँछन्। यस्तो लगानीमा चार कम्पनीको मात्रै लगानी गरेका छन्। यसमा नेसनल लाइफले ७ अर्ब ७४ करोड ६३ लाख, नेपाल लाइफले ४ अर्ब ५३ करोड ४९ लाख, एसियन लाइफ ६ अर्ब ३२ करोड र आईएमई लाइफले २ अर्ब ४१ करोड बराबरको लगानी गरेका छन्। यसबाहेकका १० कम्पनीको लगानी भने यस्ता ऋणपत्रमा छैन। न्यून रोजाइमा उत्पादनमूलक क्षेत्र बिमा कम्पनीहरूले कृषि उत्पादन तथा वितरण, शीत भण्डार गृह, पर्यटन उद्योग, जलविद्युत्, सौर्य ऊर्जा, विकीरणीय ऊर्जा परियोजना, केबलकार, सडक, विद्युत् प्रसारण लाइन, शिक्षा र स्वास्थ्य क्षेत्रमा अधिकतम १० प्रतिशतसम्म लगानी गर्न पाउँछन्। तर यस्ता लगानीमा पनि बिमा कम्पनीहरूको खासै रोजाइ पर्न सकेको देखिँदैन। यद्यपि ६ वटा जीवन बिमा कम्पनीहरूले भने थोरबहुत लगानी गरेका छन्। राष्ट्रिय बिमा संस्थान, एसियन लाइफ, सन् नेपाल सिटिजन्स लाइफ, सानिमा रिलायन्स र प्रभु महालक्ष्मी लाइफ इन्स्योरेन्सले लगानीमा चासो देखाएका छन्। यी ६ वटा कम्पनीले सो क्षेत्रमा ७ अर्ब ९ करोड ७० लाख ६९ हजार रुपैयाँबराबरको मात्रै लगानी गरेका छन्। यता नागरिक लगानी कोष र म्युचुअल फन्डमा बिमा कम्पनीहरूले बढीमा पाँच प्रतिशतसम्म लगानी गर्न पाउने व्यवस्था छ। यसमा भने जीवन बिमा कम्पनीहरूको लगानी आकर्षण छ। मेट लाइफबाहेकका सबै कम्पनीले अधिकतम सीमा आसपासमा रहेर टम्मै लगानी गरेका छन्। जसले गर्दा १३ कम्पनीबाट नागरिक लगानी कोष र म्युचुअल फन्डमा १ अर्ब ७६ करोड ५ लाख ४२ हजार रुपैयाँबराबरको लगानी रहेको छ। यससँगै इन्भेस्टमेन्ट कम्पनीहरूको सेयर पनि अधिकतम ५ प्रतिशतसम्म किन्न पाइने व्यवस्था छ। तर यसमा हिमालयन लाइफ इन्स्योरेन्सबाहेकका अन्य कम्पनीले लगानी गर्न रुचि देखाएका छैनन्। विविधीकरण गर्ने कम्पनीको लगानीमा जोखिम कम कम्पनीहरूले जोखिमरहित लगानीको विविधीकरण गरेका छन् भने ती कम्पनी जोखिमरहित हुने नेपाल बिमा प्राधिकरणका कानुन शाखा प्रमुख शाम्भराज लामिछाने बताउँछन्। यद्यपि प्राधिकरणले बिमकको लगानीसम्बन्धी निर्देशिकाले लगानीको सीमा तोकेको छ। वास्तवमा कम्पनीले लगानी एउटै क्षेत्रमा मात्रै बढी केन्द्रित भएर गर्न नहुने उनको भनाइ छ। लगानी विविधीकरण गर्दा एउटै बास्केटमा धेरै हाल्नु हुँदैन। लगानी तोकिएका विभिन्न क्षेत्रमा बाँड्नु पर्छ। साथै लगानी गरेको क्षेत्र पनि कत्तिको उचित छ भनेर लगानीकर्ताले हेर्दा भविष्यलाई राम्रै हुन्छ, लामिछानेले अन्नपूर्ण पोस्टसँग भने, बीमा कम्पनीले सरकारको बचतपत्रमा गरेको लगानी शतप्रतिशत सुरक्षित हुन्छ। यस्तै, बैंक तथा वित्तीय संस्थामा मुद्दती निक्षेपमा लगानीको रूपमा राखेको छ भने पनि धेरै नै सुरक्षित मानिन्छ। तर रियल स्टेट (घर जग्गामा) पनि लगानी गरेका छन् यो भने अलि जोखिमयुक्त मानिन्छ। उनका अनुसार यससँगै निजी कम्पनीहरूमा पनि बिमा संस्थाहरूले लगानी गरेकाले यसलाई अलि जोखिमको रूपमा लिइन्छ। अहिले बिमा प्राधिकरणले हवाईजस्ता सेवा क्षेत्रमा पनि लगानी गर्न दिएको छ। जस्तै एसियन लाइफ इन्स्योरेन्सले यती एयरलाइन्समा लगानी गरेको छ। यो क्षेत्रमा गरेको लगानी पनि अलि जोखिम नै ठानिन्छ। नेपालका लागि एयरलाइन्सको बिजनेस अलि मुस्किल नै छ, उनले थपे। एउटा लगानीकर्ताले इन्स्योरेन्सको जोखिम क्षेत्रमा कत्तिको लगानी गरेका छन् र सुरक्षित छन् भनेर हेर्न सकिने उनले सुझाए।"
ढोका बनाउने कम्पनीको आईपीओ आउँदै,"काठमाडौं : स्मार्ट डोर्स लिमिटेडले साधारण सेयर (आईपीओ) जारी गर्ने भएको छ। आईपीओ निष्कासनको प्रक्रिया अघि बढाउन बिक्री प्रबन्धकमा मुक्तिनाथ क्यापिटललाई नियुक्त गरिएको छ। स्मार्ट डोर्सको तर्फबाट अध्यक्ष मिता मुरारका अग्रवाल र मुक्तिनाथ क्यापिटलका प्रमुख कार्यकारी अधिकृत कवीन्द्रध्वज जोशीले सम्झौतापत्रमा हस्ताक्षर गरेका छन्। २ करोड ८० लाख रुपैयाँ सेयर पुँजी बराबरको १ सय रुपैयाँ अंकित दरको २ लाख ८० हजार कित्ता साधारण सेयर सर्वसाधारणहरूलाई बिक्री गर्न लागिएको हो। विसं २०७८ मा स्थापना भएकोे यस कम्पनीले नेपालमा विभिन्न प्रकारको ढोकाहरू उत्पादन तथा बिक्री गर्दै आइरहेको छ। कम्पनीले जर्मनी प्रविधिका मेसिनहरूबाट गुणस्तरीय ढोकाहरू २५ वर्षीय वारेन्टीका साथ नेपालमै उत्पादन गर्दै आइरहेको दाबी गरेको छ। कम्पनीले उत्पादन गर्ने माइका ढोका, मेमरेन ढोका र थ्री डी ढोका विश्वभरि प्रसिद्ध रहेको बताइएको छ।"
६ कम्पनीको सेयर मूल्य समायोजन,"काठमाडौं : बोनस सेयर प्रस्ताव गरेका ६ कम्पनीको सेयर मूल्य समायोजन भएको छ। नेपाल स्टक एक्स्चेन्ज (नेप्से)ले लक्ष्मी सन्राइज बैंक, मुक्तिनाथ विकास बैंक, शिवम् सिमेन्ट, जीवन विकास लघुवित्त, कालिका पावर कम्पनी र युनिभर्सल पावर कम्पनी लिमिटेडको मूल्य समायोजन गरेको हो। लक्ष्मी सनराइज, मुक्तिनाथ र शिवम्को मूल्य बुधबार समायोजन भएको हो भने अन्य ३ को मंगलबार समायोजन भएको थियो। लक्ष्मी स्नराइज बैंकको ७ प्रतिशत बोनसबापतको नेप्सेले सेयर मूल्य समायोजन गरेको छ। समायोजनपछि सो कम्पनीको सेयर मूल्य १ सय ८१ रुपैयाँ ५९ पैसा कायम भएको छ भने यस कम्पनीको बुधबारको अन्तिम कारोबार १ सय ९४ रुपैयाँ ३० पैसामा भएको थियो। त्यस्तै, मुक्तिनाथ विकास बैंकको ९७५ प्रतिशत बोनसबापतको नेप्सेले सेयर मूल्य समायोजन गरेको छ। समायोजनपछि सो कम्पनीको सेयरमूल्य ३ सय ७१ रुपैयाँ ७५ पैसा कायम भएको छ भने यस कम्पनीको अन्तिम कारोबार ४ सय ८ रुपैयाँमा भएको थियो। शिवम् सिमेन्टको १४२५ प्रतिशत बोनसबापतको नेप्सेले सेयर मूल्य समायोजन गरेको छ। समायोजनपछि सो कम्पनीको सेयर मूल्य ५ सय १७ रुपैयाँ २९ पैसा कायम भएको छ भने यस कम्पनीको अन्तिम कारोबार ५ सय ९१ रुपैयाँमा भएको थियो। बिहीबार समायोजित मूल्यमा कारोबार खुल्नेछ। मंगलबारको अन्तिम कारोबार मूल्यलाई आधार मानेर ३ कम्पनीको भाउ समायोजन गरिएकामा बुधबार समायोजित मूल्यमा कारोबार खुलेको थियो। १४ प्रतिशत बोनस सेयर प्रदान गरेको जीवन विकासको मंगलबारको अन्तिम कारोबार मूल्य १५ सय ७ रुपैयाँका आधारमा नयाँ भाउ १३ सय २२ रुपैयाँ २ पैसा, १० प्रतिशत बोनस सेयर घोषणा गरेको कालिका पावरको ३ सय ६८ रुपैयाँ ५० पैसाका आधारमा ३ सय ३४ रुपैयाँ ५५ पैसा र ८५५ प्रतिशत बोनस सेयर प्रस्ताव गरेको युनिभर्सलको २ सय १९ रुपैयाँका आधारमा २ सय १ रुपैयाँ ७५ पैसा कायम भएको छ।"

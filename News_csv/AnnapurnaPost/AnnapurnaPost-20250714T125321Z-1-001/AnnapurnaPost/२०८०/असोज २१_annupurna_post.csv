शीर्षक,विवरण
यसरी उपभोक्ताका अधिकार संरक्षण,"कुनै पनि उपभोग्य वस्तु तथा सेवा उपभोग गर्ने व्यक्ति वा संस्था उपभोक्ता हो। एउटा क्षेत्रको व्यवसायी पनि अर्काे क्षेत्रको उपभोक्ता हो। बजारशास्त्रले उपभोक्तालाई बजारको राजासमेत मान्छ। उपभोक्ताभित्र संसारका सबै व्यक्ति समेटिन्छन्। तर, उपभोक्ता शब्द जति व्यापक छ, नेपालमा उपभोक्ताहरू त्यति नै असंगठित र निष्क्रिय छन्। नेपालमा उत्पादकव्यवसायी तथा सेवाप्रदायकहरू संगठित छन्। उपभोक्ता अधिकार आधारभूत मानव अधिकार हो। उपभोक्ता सचेत र सक्रिय हुनै पर्छ। किनभने सक्रिय उपभोक्ताले मात्रै उजुरी गर्छन्। उत्पादकव्यवसायी तथा सेवाप्रदायकसमेत सचेत हुनुपर्छ। उपभोक्ताको अधिकारलाई कानुनी संरक्षण र उपचार प्रदान गरिएको हुन्छ। उपभोक्ताको हक र अधिकारको विषय दुष्कृतको विषयमा आउने गर्छ। यसलाई दुष्कृत कानुनले हेर्नुपर्छ। तर, उपभोक्ता कानुनको प्रभावकारी कार्यान्वयन, दोषीमाथि कारबाही र स्वच्छ बजार प्रवद्र्धन हुन नसक्दा उपभोक्ता अधिकारको संरक्षण हुनै सकेको छैन। उपभोक्ता निरीह बन्न बाध्य छन्। कुनै पनि अवस्थामा उपभोक्ता ठगिनु हुँदैन। वस्तु तथा सेवा उपभोगबाट हानिनोक्सानीमा पर्नुहुँदैन्। उत्पादकव्यवसायी र सेवाप्रदायकले उपभोक्ताको अहित हुने कुनै पनि काम गर्नु प्राकृतिक तथा कानुनी दुवै दृष्टिले गलत हुन्छ। उपभोक्ताको अधिकार उपभोक्ताको स्वास्थ्यसँग जोडिएको विषय हो। वस्तु तथा सेवाको गुणस्तर र त्यसबाट सेवाग्राहीले पाउनुपर्ने सन्तुष्टि उपभोक्ताको अधिकारभित्रका विषय हुन्। तर, हामीले उपभोक्ताको अधिकार पाएका छौं त ? नपाएको खण्डमा के गर्ने ? उपभोक्ताको अधिकार, अधिकार हनन भए के गर्ने, कहाँ जाने लगायतका विषयमा उपभोक्तालाई शिक्षा दिन तथा सचेत र सक्रिय बनाउन अत्यन्त जरुरी रहेको छ। उपभोक्तालाई आफ्नो स्वविवेक प्रयोग गरी वस्तु तथा सेवाको छनोट गर्ने र खरिद गर्ने अधिकार हुन्छ। उपभोक्तामा असीमित छनोटको स्वतन्त्रता हुन्छ। उपभोक्ताको शारीरिक, मानसिक, आर्थिक, भौतिक तथा सामाजिक स्वास्थ्य वा अन्य कुनै किसिमको हानिनोक्सानीलाई निरुत्साहित गरी गुणस्तरीय वस्तु र सेवाको उपभोग गर्ने वातावरण निर्माण गर्नु उपभोक्ता संरक्षण हो। उपभोक्ता हकलाई संविधानले मौलिक हकको रूपमा प्रत्याभूत पनि गरेको छ। तर, केन्द्र, प्रदेश र स्थानीय सरकारबीच समन्वय हुन नसक्दा उपभोक्ताको अधिकार सुनिश्चित तथा उपभोक्ता संरक्षण हुन सकेको छैन। उपभोक्ता अधिकार सुनिश्चित गर्न सरकारी प्रयासहरू प्रभावकारी नभएको आरोप छ। विभिन्न सरकारी तथा गैरसरकारी संस्थाहरू क्रियाशील छन्। तिनीहरूका प्रयासहरू असफल भएकै कारण नेपालमा उपभोक्ता हितको अवस्था कमजोर छ। नेपालमा उपभोक्ताले आफ्नो पर्याप्त अधिकारको प्रयोग गर्नै सकेका छैनन्। उपभोक्ता अधिकारको विषय उत्पादकले आफ्ना ग्राहकहरूलाई हानी हुन नदिई बचाउनुपर्छ भन्ने कानुनी मान्यताबाट प्रारम्भ भएको हो। उपभोक्ता अधिकारको विषयले धेरै विवाद उत्पन्न भएपछि यसले आकार ग्रहण गरेको पाइन्छ। उपभोक्ता अधिकारको मूल विषय सुरक्षा हो। उपभोक्ताको आवाजको सुनुवाइ रहेको छ। यसको अर्थ उपभोक्ताको समस्याहरू सरकारले सुन्छ र कानुनबमोजिम कारबाही गरी उसको संरक्षण गर्छ भन्ने हो। यस्तै क्षतिपूर्ति, उपभोक्ता शिक्षा, स्वस्थ्य वातावरण आदि पनि उपभोक्ता अधिकारका विषयहरू हुन्। व्यापार व्यवसाय गर्ने व्यापारी एवं उत्पादक सामान्य उपभोक्ताभन्दा बढी बलिया र शक्तिशाली हुने गर्छन्। त्यसैले यी बर्गबाट उपभोक्ताहरूलाई राज्यले संरक्षण गर्नु अपरिहार्य रहेको छ। कानुनले उपभोक्ताको हक अधिकारलाई सुनिश्चित गरेको छ, तर बजारमा उपभोक्ता ठगिने घटना सामान्य छ। उपभोक्ता ठगिने क्रम बढ्दो छ। खानेकुरादेखि लत्ताकपडा, आवश्यक अन्य निर्माण सामग्रीमा पनि उपभोक्ता ठगिने गरेको छ। विशेष गरी दैनिक प्रयोजनका लागि किराना वस्तु र तरकारी किन्दा तौलमा ठगिने गरिएको उपभोक्ताको गुनासो छ। दैनिक उपभोग्य वस्तु बिक्री वितरण गर्ने, यातायात र होटल व्यवसायीबाट उपभोक्ता सबैभन्दा बढी ठगिने गरेका छन्। बजारमा म्याद नाघेका, लेबल नभएका, बिग्रेका, सडेगलेका सामान खुलेआम बिक्री हुने गरेको छ। सरकारले उपभोक्ताको मौलिक हकप्रतिको गम्भीरता नदेखाउँदा उपभोक्ता पाइला पाइलामा ठगिने गरेका छन्। दशैं, तिहार र छठजस्ता चाडपर्वको समयमा उपभोक्ता झन् ठगिने गरेका छन्। उपभोक्ता ठगिने क्रम रोकिनुपर्नेमा झन् बढ्दो छ। सार्वजनिक निकायबाट समेत उपभोक्ता ठगिएको घटना सर्वजनिक हुने गरेको छ, तर कारबाही भएको सुनिदैन। उपभोक्ताको आधारभूत आवश्यकता पूरा गर्न र उनीहरूको हकहित संरक्षण गर्न बनाइने ऐन, नियम जस्ता कानुनी संरचना उपभोक्ता नीतिका अभिन्न पक्ष हुन्। संयुक्त राष्ट्रसंघको आर्थिक एवं सामाजिक परिषद्ले ल्याएको उपभोक्ता संरक्षणको लागि संयुक्त राष्ट्रसंघको निर्देशिका मा आठ अधिकारलाई उपभोक्ता अधिकार भनी समेटिएको छ। ती आठ अधिकारमा आधारभूत आवश्यकता परिपूर्ति गर्न पाउने अधिकार, उपभोक्ता शिक्षा र सूचनाको अधिकार, छनौटको अधिकार, प्रतिनिधित्वको अधिकार, सुनुवाइको अधिकार, सुरक्षाको अधिकार, क्षतिपूर्तिको अधिकार र स्वस्थ्य वातावरणको अधिकार छन्। नेपालमा उपभोक्ता अधिकार संरक्षणसम्बन्धी विभिन्न कानुनी व्यवस्थाहरू छन्। ती कानुनले प्रदान गरेको उपभोक्ता अधिकारहरूबारे नेपालका प्रायः उपभोक्ताहरू अनभिज्ञ छन्। कानुनमा भएका आफ्नै नैसर्गिक अधिकारबारे उपभोक्ता अनभिज्ञ हुँदा उपभोक्ता बजारमा ठगिन बाध्य छन्। तसर्थ ऐन, कानुन र संविधानमा उपभोक्ताका अधिकारहरू लिपिबद्ध गरेर मात्रै पुग्दैन्। सरकारले उपभोक्तालाई उपभोक्ता हकहित तथा अधिकार र उत्तरदायित्वबारे आवश्यक सचेतना जागृत गराउन अत्यन्त जरुरी रहेको छ। अन्यथा उपभोक्ता अधिकार संरक्षणको विषय कानुनी व्यवस्थामा मात्र सीमित रहिरहन्छ। सरकारले उपभोक्ता शिक्षामा जोड दिन अत्यावश्क छ। उपभोक्तावादको सिद्धान्त तथा उपभोक्ताका अधिकारहरूको सार्थक कार्यान्वयनबाट मात्र स्वच्छ बजारको स्थापना गर्न सकिन्छ। असल शासनको माध्यमबाट स्वच्छ बजारको प्रवद्र्धन र उपभोक्ता अधिकारको संरक्षण गर्न सकिन्छ। गुणस्तरहीन वस्तु वा सेवा उपभोगमा शून्य सहनशीलताको नीतिबाट मात्र उपभोक्ता अधिकारको संरक्षण सम्भव छ। यसका लगि उपभोक्ता जागरणको आवश्यकता रहेको छ।"
बेथितिले जन्माएको वितृष्णा,"मुलुकको अन्य महत्त्वपूर्ण क्षेत्रसँगै आर्थिक तथा सामाजिक क्षेत्रसमेत बेथितिको चंगुलबाट मुक्त हुन सकेको छैन। केही दिन पहिले नेपालका एकजना चर्चित फुटबल खेलाडी बिदेसिएको खबरले धेरैको ध्यान आकर्षित गरेको थियो। करिब १५ वर्षकै उमेरमा राष्ट्रिय टोलीमा डेब्यु गरेका उनी नेपालका आशालाग्दा फुटबल खेलाडी थिए। उनकै कप्तानीमा सन् २०१५ मा नेपालले यू१९ साफ च्याम्पियनसिपको उपाधिसमेत जितेको थियो। तर, अब उनी विदेशमै बस्ने निर्णयका साथ आफ्नो मुलुक छोडेर गएका छन्। केही वर्षयता यसरी देश छोड्ने खेलाडीको लर्को नै लागेको देखिन्छ। पछिल्लो एक वर्षमा मात्रै तीन दर्जनभन्दा बढी चर्चित फुटबल खेलाडीले देश छाडिसकेका छन्। अहिले फुटबलका स्ट्राइकरले मात्र देश छाडेका छैनन्, अन्य क्षेत्रका स्ट्राइकरसमेत बिदेसिने क्रममा छन्। मुलुकबाट अहिले दैनिक २५ सयभन्दा बढी युवा विदेश पलायन हुन् गरेका छन्। पलायन भएका सबै युवा रोजगारीका लागिमात्र बाहिरी मुलुक गएका छैनन्। देश छाड्नेमा विशेषगरी दक्ष जनशक्तिहरू पर्ने गरेका छन्। भर्खरै प्रकाशित अध्ययनले नेपालका ४० प्रतिशत इन्जिनियर, ५० प्रतिशत डाक्टर, ५७ प्रतिशत पाइलट र ६० प्रतिशत नर्सले देश छाडिसकेको दाबी गरेको छ। नेपाल मेडिकल काउनीसलका अनुसार सन् २०२० मा ८ सय ६९ चिकित्सकले अध्ययन तथा रोजगारीका लागि देश बाहिर जान प्रमाणपत्र लिएका थिए। यो संख्या सन् २०२१ मा १ हजार ३ सय २७ जना र २०२२ मा १९ सय ५४ जना पुगेको जनाइएको छ। यो वर्ष कम्तीमा ४ हजार पुग्ने अनुमान काउन्सिलले गरेको छ। अहिले स्वास्थ्य क्षेत्रमा देखिएको बेथितिले यो संख्या अझै बढ्न सक्ने देखिन्छ। विगत पाँच वर्षको अवधिमा झन्डै १० हजार प्रहरीले जागिर छोडेको विवरण प्रकाशित छ। यी केही प्रतिनिधि उदाहरणमात्र हुन्। देश छाड्नेमा चिकित्सक, इञ्जिनियर, चार्टर्ड अकाउन्टेन्ट, नर्स, भेटेरिनरी डाक्टर, कृषिविज्ञ, प्राध्यापकदेखि भौतिकशास्त्र, रसायनशास्त्र, जीवविज्ञानलगायत विषय पढेका जनशक्तिको लर्को छ। मुलुकमा आफ्नो भविष्यसँग आश्वस्त नभएर सिंगो तन्नेरी पुस्ता नै विदेश हिँड्न तम्तयार हुँदा मुलुकको उन्नतिको सम्भावना भने थप खुम्चिँदो कर्ममा छभन्दा फरक पर्दैन। मुलुकमा अहिलेसम्म सबैभन्दा आकर्षित र सुरक्षित जागिरको रूपमा निजामती सेवालाई लिने गरिन्छ। सरकारी सेवा सुविधा, वृत्ति विकासको अवसर, पेन्सन सेवा, श्रम हकअधिकार आदिको सुनिश्चितता भएका कारण यो सेवामा प्रवेश गर्ने धेरैको इच्छा देखिन्छ। पछिल्लो समय भने यस सेवाको उच्च पदमा आसिन व्यक्तित्वसमेत विदेश पलायन भएका घटना छन्। नेपाल सरकारका उपसचिव, सहसचिव स्तरका मानिसमा समेत विदेश मोह देखिएको छ। विभिन्न देशमा निजामती कर्मचारीको भीड देखिन थालेको छ। यसो हुनुको मुख्य कारण मुलुकभित्र सन्ततीको भविष्य सुनिश्चित नभएको उनीहरूको भनाइ छ। सुनिश्चित भविष्यको निर्धारण मुलुकको नेतृत्व पंक्तिमा रहेका व्यक्तिहरूको क्षमता तथा दूरदर्शितामा निर्भर गर्छ। असल र क्षमतावान् नेतृत्वले मात्र सुनिश्चित भविष्यको आशा जगाउन सक्छ। मुलुकको नेतृत्व पंक्तिमा देखिएको असक्षमता र अनुशासनहिनताले गर्दा राजनीतिक, आर्थिक, न्यायिक, सामाजिक तथा शैक्षिक क्षेत्र लगायतमा बेथिति मौलाएको छ। यसले मुलुकको आर्थिक समृद्धिको बाटोमा मात्र अवरोध पुर्याएको छैन, यहाँका नागरिकमा समेत मुलुकप्रति नै वितृष्णा फैलाएको छ। एकातिर सरकारले लक्ष्यअनुसार राजस्व संकलन गर्न सकेको छैन, अर्काेतिर निर्धारित खर्च गर्न सकेको छैन। यो असन्तुलनले विकास निर्माणका कार्यहरूले गति लिन सकेको छैन। मुलुकमा विभिन्न समयमा भएका आन्दोलन तथा संघर्षले विभिन्न राजनीतिक परिवर्तन भए पनि राजनीतिक दलका नेताहरू भने परिवर्तन हुन सकेको देखिँदैन। उनीहरू सत्तामोहबाट बाहिर उठ्न सकेका छैनन्। सत्ताका निमित्त आफ्ना सिद्धान्त, उद्देश्य तथा विचारधारालाई समेत तिलाञ्जली दिन तयार देखिन्छन्। आफ्नो स्वार्थलाई पहिलो प्राथमिकतामा राखी राज्यको स्वार्थ भुलेका नेतृत्वपंक्तिले गर्दा राजनीतिक क्षेत्रमा बेथिति मौलाएको छ। देशमा भएका चर्चित काण्डहरूमा राजनीतिक दलका नेताहरूकै नाम अगाडि आउने गरेका छन्। सुन काण्ड, जग्गा काण्ड, भुटानी शरणार्थी काण्ड आदिमा समेत मन्त्री, पूर्वमन्त्री, वरिष्ठ नेतागणकै नाम मुछिएपछि उनीहरूबाट आमनागरिकले आशा गर्न छोडिसकेका हुन्। राजनीतिक क्षेत्रको बेथितिले मुलुकको न्याय क्षेत्रलाई समेत अस्थिर बनाएको छ। मुलुकको कानुन र न्यायको व्याख्या गर्ने न्यायिक निकायहरूमा चरम राजनीतिक हस्तक्षेपका कारण दण्डहिनता मौलाएको छ। राजनीतिक आडको भरमा पीडकहरू सजिलै उम्किन सफल भएका उदाहरण प्रशस्तै छन्। भर्खरै संविधान दिवसको उपलक्ष्यमा राष्ट्रपतिबाट हत्याहिंसा जस्तो जघन्य अपराधमा सर्वश्वसहित जन्मकैद भएका व्यक्तिलाई आममाफी दिएर यसको गतिलो उदाहरण पेस गरेका छन्। दलका मुख्य नेतामाथि लागेका भ्रष्टाचारका कैयौं मुद्दाको वर्षौंसम्म टुंगो लाग्न सकेको छैन। मुलुकको सामाजिक तथा आर्थिक विकासका लागि पूर्वाधारको पनि पूर्वाधार मानिने शिक्षा क्षेत्र अहिले जीर्ण अवस्थामा देखिन्छ। एकातिर मुलुकका विश्वविद्यालयहरू राजनीतिक दलका कार्यकर्ताहरू भर्ती गर्ने अखडा बन्दै गएको छ भने अर्कोतर्फ नियमित पठनपाठन, परीक्षा सञ्चालन, परीक्षाफल प्रकाशनजस्ता कार्य नियमसंगत हुन नसक्दा विश्वविद्यालय आफैं बदनाम हुन थालेका छन्। समय सुहाउँदो शिक्षा पद्धति र पाठ्यक्रम अवलम्बन गर्न नसक्दा यहाँका विश्वविद्याल बेरोजगार उत्पादन गर्ने कारखाना बन्न पुगेका छन्। कहिले शिक्षकहरूको हड्ताल, कहिले विद्यार्थी तथा कर्मचारीहरूको तालाबन्दीले मुलुकको शिक्षा क्षेत्र अस्तव्यस्त देखिन्छ। यस्तै गतिविधिले युवापुस्ता हाम्रा शैक्षिक संस्थाहरूप्रति आकर्षित हुन सकिरहेका छैनन्। मुलुकको अन्य महत्त्वपूर्ण क्षेत्रसँगै आर्थिक तथा सामाजिक क्षेत्रसमेत बेथितिको चंगुलबाट मुक्त हुन सकेको छैन। राज्यका सबैजसो निकायमा भ्रष्टाचार व्याप्त छ। भ्रष्टाचारीहरूलाई कानुनको दायरामा ल्याउन नसक्दा सरकारी स्रोतसाधन दोहन हुनेक्रम बढ्दो छ। एकातिर सरकारले लक्ष्यअनुसारको राजस्व संकलन गर्न नसकेको अवस्था छ भने अर्काेतर्फ निर्धारित खर्चसमेत गर्न सकेको छैन। मुलुकमा कुनै पनि बेला आर्थिक दुर्घटना हुने अनुमान अर्थविद्हरूले गर्ने गरेका छन्। यस्तो अवस्थामा कुनै पनि नागरिकले मुलुकभित्रै आफूलाई आर्थिक रूपमा सुरक्षित हुनसक्छु भन्ने आशा गर्न गाह्रो देखिन्छ। मुलुकका हरेक क्षेत्रमा बेथितिको सुरुआत राजनीतिक हस्तक्षेपबाट भएको देखिन्छ। राजनीतिक नेतृत्व नसुध्रिसम्म यो बेथितिले प्रश्रय पाइरहने पक्का छ। यस्तो अवस्थामा मुलुकभित्रै रोजगारीका अवसर सिर्जना हुने अवस्था देखिँदैन। यदि कथंकदाचित् अवसरहरू सिर्जना भए पनि दक्ष जनशक्ति बिदेसिने लर्को भने रोकिने देखिँदैन। जबसम्म स्वार्थी र दिशाहीन राजनीतिक नेतृत्वले मुलुकका प्रमुख निकायहरूमा प्रभाव जमाई राख्नेछन्, तबसम्म मुलुकबाट दक्ष जनशक्ति पलायनलाई रोक्न सकिँदैन। बेथितिलाई जरैदेखि निर्मूल नपारेसम्म मुलुकमा शान्ति र समृद्धिको आशा गर्न सकिँदैन। यसका लागि मुलुकको शासनसत्ताको बागडोर असक्षम, भ्रष्ट, स्वार्थी, दुराचारी तथा लालची नेतृत्वहरूको हातबाट खोस्नुपर्ने समय आएको छ। देशका जागरुक युवा एकजुट हुनुपर्ने समय आएको छ। विद्यमान राजनीतिक नेतृत्वले विभिन्न क्षेत्रमा स्थापना गरेका बेथितिका खम्बाहरूलाई ढाल्नुपर्ने देखिएको छ। मुलुकमा बस्ने अवस्थाको सिर्जना युवावर्गले नै गर्नुपर्ने देखिन्छ। मुलुक नै छोडेर हिँड्दैमा समस्याको समाधान हुने देखिँदैन। मुलुकभित्रै बसेर असक्षम नेतृत्वलाई प्रक्रियागत रूपमा पाखा लगाएर सक्षम र दुरदर्शी युवाले देश हाँकेमा मात्र बेथितिको अन्त्य हुने सम्भावना देखिन्छ।"
करातेमा ऐतिहासिक रजत,"हाङचाओ (चीन) : चीनको हाङचाओमा जारी १९औं एसियाली खेलकुदमा नेपालले ऐतिहासिक रजत पदक जितेको छ। १९ वर्षीया एरिका गुरूङले करातेमा नेपाललाई ऐतिहासिक रजत पदक दिलाएकी हुन्। हाङचाओस्थित लिनिङ स्पोर्ट्स सेन्टर जिम्न्याजियममा शनिबार भएको महिला ६८ केजीमाथिको तौल समूहको फाइनलमा काजकिस्तानकी सोफ्या बेरुल्तसेभासँग ३० अंकले पराजित भएपछि एरिका रजत पदकमा रोकिएकी हुन्। यसअघि शनिबार नै भएको सेमिफाइनलमा उनले हङकङकी यान काई होलाई ८४ ले हराउँदै फाइनलमा स्थान बनाएकी थिइन्। क्वार्टरफाइनलमा भने जापानकी खेलाडी एजुकी सबाईलाई सेन्सुको आधारमा हराजित गर्दै सेमिफाइनलमा पुगेकी थिइन्। दुवै खेलाडी समान ११ अंक जोडेपछि पहिलो अंक पाएको आधारमा एरिकाले सेमिफाइनलमा स्थान बनाएकी थिइन्। एरिकाले नेपालका लागि जारी एसियाली खेलकुदमा दोस्रो पदक जितेकी हुन्। यसअघि नेपालले महिला कबड्डीमा कांस्य पदक जितेको थियो। एसियाली खेलकुदको इतिहासमा भने नेपाल नेपालले दोस्रो पटक रजत पदक जितेको हो। सन् १९९८ मा बैंककमा भएको १३औं एसियाली खेलकुदमा तेक्वान्दोकी सविता राजभण्डारीले पहिलो पटक नेपाललाई रजत दिलाएकी थिइन्। यस्तै पछिल्लो पटक सन् २०१८ मा इन्डोनेसियामा भएको १८औं एसियाली खेलकुदमा नेपालले प्याराग्लाइडिङको पुरुष टिम स्पर्धामा रजत पदक जितेको थियो। व्यक्तिगत स्पर्धामा भने एरियाले २५ वर्षपछि नेपाललाई रजत पदक दिलाएकी हुन्। व्यक्तिगत स्पर्धामा रजत पदक जित्ने उनी सविता राजभण्डारीपछि दोस्रो खेलाडी हुन्। करातेमा पहिलो रजत तथा समग्रमा तेस्रो रजत पदक जिताएकी हुन्। एसियाली खेलकुदमा नेपालले लगातार दुई संस्करणमा रजत पदक जितेको छ। एसियाली खेलकुदको ७२ वर्षको इतिहासमा नेपालले लगातार दुई संस्करणमा रजत पदक जितेको यो पहिलो पटक हो। यससँगै एसियाली खेलकुदमा नेपालको पदक संख्या २६ पुगेको छ। एसियाली खेलकुदमा नेपालले यसअघि २४ पदक जितेको थियो। जसमा दुई रजत र २२ कांस्य समावेश थिए। नेपालले यसअघि तेक्वान्दोमा १४, बक्सिङमा ६, करातेमा तीन र प्याराग्लाइडिङमा एक पदक जितेको थियो। एसियाली खेलकुदमा करातेले पहिलो पटक रजत पदक जितेको हो। नेपालले एसियाली खेलकुदमा करातेबाट जितेको यो चौथो पदक हो। यसअघि सन् १९९८ मा समरबहादुर गोले र सन् २०१४ मा विमला तामाङले कांस्य पदक जितेका थिए। नेपाली टोलीका सेभ द मिसन राष्ट्रिय खेलकुद परिषद्का सदस्यसचिव टंकलाल घिसिङले एरिकालाई ऐतिहासिक पदक जित्न सफल भएकोमा बधाइ दिदै उनले सिंगो राष्ट्रको शिर उँचो बनाएको बताए। मेरो पदक देशका लागि शनिबार नेपाललाई करातेमा ऐतिहासिक रजत पदक दिलाएकी एरिका गुरुङले आफ्नो पदक राष्ट्रका लागि समर्पण गरेकी छन्। मैले आफ्नो बेस्ट दिएको हो। सोफ्या बेरुल्तसेभा निकै अनुभवी खेलाडी हुन्। उनीसँग मैले राम्रो खेलें। हाम्रो अनुभवको कमीले गर्दा स्वर्णबाट चुक्न पुगें, उनले भनिन्, यसलाई मैले शिक्षाका रुपमा लिएकी छु। यसले सदैव उर्जा दिइरहने छ। यो पदक देशका लागि समर्पण गर्न चाहन्छु। उनले खेलाडीले राम्रो प्रशिक्षण र एक्सपोजर पाउने हो भने आगामी दिनमा उत्कृष्ट नतिजा ल्याउन सकिने बताइन्। देशका लागि पदक जित्दा मैले आफूलाई भाग्यमानी ठानेकी छु। मलाई निकै गर्व लागेको छ। देशका लागि अझै धेरै गर्नुछ। यो एउटा खुड्किलो मात्रै हो, एरिकाले भनिन्, अबका दिनमा राम्रो प्रशिक्षण र एक्सपोजर पाएमा योभन्दा ठूलो प्रतियोगितामा पनि पदक जित्न सकिन्छ। एसियाली खेलकुदका पदक विजेता खेलाडी १०औं संस्करण १९८६ (सोल, दक्षिण कोरिया) दलबहादुर रानामगर (बक्सिङ) कांस्य तुलबहादुर थापा (बक्सिङ) कांस्य सुशील पोखरेल (बक्सिङ) कांस्य मनोजबहादुर श्रेष्ठ (बक्सिङ) कांस्य राजकुमार राई (तेक्वान्दो) कांस्य विधान लामा (तेक्वान्दो) कांस्य रामबहादुर घर्ती (तेक्वान्दो) कांस्य राजकुमार बुढाथोकी (तेक्वान्दो) कांस्य ११औं संस्करण १९९० (बेइजिङ, चीन) चित्रबहादुर गुरुङ (बक्सिङ) कांस्य १२औं संस्करण १९९४ (हिरोसिमा, जापान) मानबहादुर शाही (तेक्वान्दो) कांस्य सीता राई (कराते) कांस्य १३औं संस्करण १९९८ (बैंकक, थाइल्यान्ड) सविता राजभण्डारी (तेक्वान्दो) रजत किशोर श्रेष्ठ (तेक्वान्दो) कांस्य सपना मल्ल (तेक्वान्दो) कांस्य समरबहादुर गोले (कराते) कांस्य १४औं संस्करण २००२ (बुसान, दक्षिण कोरिया) दीपक विष्ट (तेक्वान्दो) कांस्य रेनुका रानामगर (तेक्वान्दो) कांस्य ऋतु जिमी राई (तेक्वान्दो) कांस्य १५औं संस्करण २००६ (दोहा, कतार) दीपक विष्ट (तेक्वान्दो) कांस्य आयशा शाक्य (तेक्वान्दो) कांस्य मनिता शाही (तेक्वान्दो) कांस्य १६औं संस्करण २०१० (ग्वाङ्झाव, चीन) दीपक महर्जन (बक्सिङ) कांस्य १७औं संस्करण २०१४ (इन्चोन, दक्षिण कोरिया) विमला तामाङ (कराते) कांस्य १८औं संस्करण २०१८ (जाकार्ता, इन्डोनेसिया) पुरुष टिम (प्याराग्लाइडिङ) रजत १९औं संस्करण २०२३ हाङचाओ (चीन) महिला टिम (कबड्डी) कांस्य एरिका गुरुङ (कराते) रजत"
"टुट्यो विश्वास, पलायो झिनो आस","काठमाडौं : बिहीबार साँझ एक परिपत्र गर्दै नेपाल राष्ट्र बैंकले मार्जिन प्रकृतिको सेयर धितो कर्जाको सीमा बढायो। पुँजीबजारका लगानीकर्ता, निजी क्षेत्रका नेता, जनप्रतिनिधिदेखि नेपाल धितोपत्र बोर्ड अध्यक्ष र अर्थमन्त्रीसमेत सरकारी संयन्त्रको दबाबबीच केन्द्रीय बैंक सामान्य रूपमा गल्यो। १२ करोडमात्र लिन पाउने व्यवस्था संशोधन गर्दै व्यक्तिको हकमा १५ करोड र संस्थाका लागि २० करोड बनायो। नयाँ व्यवस्थाअनुसार सेयर धितो राखेर प्रवाह हुने मार्जिन प्रकृतिको कर्जा एक व्यक्तिले अधिकतम १५ करोड रुपैयाँसम्म पाउने भए, धितोपत्र बजारमा लगानी गर्ने मुख्य उद्देश्यले स्थापना भएका संस्थागत लगानीकर्ताका लागि यस्तो कर्जाको अधिकतम सीमा २० करोड रुपैयाँ कायम गरिएको हो। यसअघि संस्थागत र व्यक्तिगतका लागि सीमा बराबरी थियो। २ वर्षअघिको मौद्रिक नीतिमार्फत ल्याइएको ४१२ को नीति हटाउनुपर्ने माग लगानीकर्ताले सोही बेलादेखि राख्दै आएका थिए। सोही बेलादेखि नै यस्तो कर्जाको जोखिम भार डेढसय प्रतिशत बनाइको हो। यसबीचमा ४ करोडको सीमा हट्यो। र, ५० लाखसम्मको सेयर कर्जाको जोखिम भार १०० प्रतिशत बनाइयो पनि। यसबाहेक बैंक वित्तीय संस्थालाई सेयर खरिदबिक्री गर्न पनि रोक लगाइयो। यस्तै व्यवस्था गरेर राष्ट्र बैंकले बजारलाई कसेको आरोप लगानीकर्ताको छ। १२ करोडको सीमा विस्तार गरेर व्यक्तिका लागि १५ करोड र संस्थाका लागि २० करोड बनाएको व्यवस्थालाई लगानीकर्ताहरूले आंशिक स्वागत गर्दै त्यसलाई अपूर्ण, अस्पष्ट, संकुचित र बैंकहरूले प्रदान गर्ने अन्य कर्जाको तुलनामा विभेदकारी रहेकाले मौद्रिक नीतिको आगामी समीक्षाबाट सुधार गर्नुपर्ने निष्कर्ष निकालेका छन्। यस्तो छ उनीहरूको धारणाः ४१२ को नीतिविरुद्ध हामी २ वर्षदेखि चिच्याइरहेका थियौं। ४ करोडको सीमा हट्यो पनि। अर्थमन्त्रदेखि जनप्रतिनिधि र सर्वसाधारण सबै जना मार्जिन प्रकृतिको सेयर धितो कर्जामा सीमा तोक्नु नहुने पक्षमा थिए। नेपाल राष्ट्र बैंकमा पनि गभर्नर साबबाहेक सबैजना १२ करोडको सीमाको विपक्षमा हुनुहुन्थ्यो। अहिले सीमा केही बढाइएको छ। तैपनि हाम्रो मागको सुनुवाइ भएन। यसपालि त १२ करोडको सीमा हटेर हाम्रो माग सम्बोधन होला भन्ने आशा थियो। संस्थागत रूपमा क्याप नतोकिने र व्यक्तिको हकमा कम्तीमा दोब्बर हुनेमा हामी विश्वस्त थियौं, जोखिम भार पनि १०० प्रतिशतमा झर्ने आम्रो अपेक्षा थियो। तर, हामी प्रफुल्लित बन्न सकेका छैनौं किनभने हाम्रो विश्वासमाथि तुषारापात भएको छ। तथापि, आशा गर्ने ठाउँ भने छ। गभर्नर साब कम्तीमा लचिलो हुनुभएको छ। यसलाई सुरुवात मान्नुपर्छ। यदि सुरुवात हो भने ठीकै मान्नुपर्छ। आगामी मौद्रिक नीतिको समीक्षामार्फत कर्जामा लगाइएको सीमा पूरै हट्छ र जोखिम भार १०० मा झर्छ भन्ने आशा राख्न सकिन्छ। परिपत्रमार्फत केही राम्रो व्यवस्था भएको छ। जग्गा धितोमा राख्दा ५० प्रतिशतसम्म कर्जा लिन पाउने व्यवस्था भयो। विकास बैंकलाई निक्षेप राख्न सीमा रहेन। भेन्चर क्यापिटलले प्रोभिजन राख्न नपर्ने जस्ता नयाँ व्यवस्थाले अर्थतन्त्र चलायमान हुन्छ जस्तो लाग्छ। तर, यतिले पुग्दैन। हाम्रो अर्थतन्त्र कोमामा छ जसलाई निकाल्न राष्ट्र बैंकले तत्कालै नयाँ काम गर्नुपर्ने हुन्छ नत्र पुँजीबजारमात्र होइन, समग्र अर्थतन्त्र नै धरापमा पर्नेछ। पुँजीबजारलाई केही छुट दिने हो भने अर्थतन्त्र सहज हुँदै जानेछ। कात्तिकमा हुने मौद्रिक नीतिको पहिलो त्रैमासिक समीक्षामार्फत नै सकारात्मक सुरुवात हुनेछ भन्ने आशा गरौं। तुलसीराम ढकाल, अध्यक्ष, नेपाल इन्भेस्टर्स फोरम १२ करोडको क्याप बढाउनुलाई सकारात्मक रूपमा लिन सकिन्छ। अहिले करिब ७५ अर्बको सेयर धितोको कर्जा २५ प्रतिशतले विस्तार हुने वातावरण बनेको छ। सँगसँगै जग्गा धितोमा राखेर लिइने कर्जाको पनि सीमा बढेको छ। नयाँ नीतिसँगै ब्याजदर पनि घट्ने देखिन्छ। लगानीकर्ताको माग पूरा नभए पनि सकारात्मक रूपमा लिएर लगाडि बढ्नुपर्छ। सागर ढकाल, सदस्य, नेपाल उद्योग वाणिज्य महासंघ पुँजीबजार फोरम व्यक्तिको हकमा १५ करोडको सीमा बढी हो। तर, संस्थागत लगानीकर्ताको हकमा सीमा तोक्नुहुँदैन। पुँजी बजारमा एउटै व्यक्तिले १५ करोड रुपैयाँ कर्जा लिएर लगानी गर्नुहुँदैन। बरु संस्थागत रूपमा लगानीलाई प्रोत्साहन गर्नुपर्छ किनभने संस्थामा नेतृत्व हुन्छ, विश्लेषक हुन्छ, सयौं हजारौं सेयरधनी छन्। नेपालको जस्तो अपरिपक्व बजारमा एउटा व्यक्तिले स्वविवेक प्रयोग गर्नु जोखिम हुन्छ। कसैले राम्रो कम्पनी छान्छ भने पनि भोलि कसैको स्वार्थमा राम्रो कम्पनीमा नेगेटिभ सर्किट लाग्न सक्छ। यस्तो बजारमा व्यक्तिगत कर्जालाई प्रोत्साहन गर्नु राम्रो होइन। संस्थालाई क्षमताअनुसार लगानी गर्ने वातावरण बनाएर व्यक्तिलाई सीमा तोक्नु उपयुक्त हुन्छ। नवराज दाहाल, लगानीकर्ता सेयर बजारमा २३ अर्ब रुपैयाँ कर्जा लिने लगानीकर्ता छन्। जबसम्म उनीहरूले कर्जा पाउँदैनन्, बजारमा उत्साह छाउनेवाला छैन। मार्जिन प्रकृतिको सेयर धितो कर्जामा १२ करोडको सीमालाई १५ करोड बनाएर हामीलाई जिस्काएको महसुस भएको छ। नेपाल राष्ट्र बैंक र धितोपत्र बोर्डको खराब नीतिका कारण अर्थतन्त्र थिलथिलो भएको छ। अर्थतन्त्रमा पैसा छैन, चोरीचकारी बढेको छ। कसैले कसैलाई भुक्तानी दिन सकेको छैन। दिपेन्द्र अग्रवाल, लगानीकर्ता"
वेयरहाउजिङको आईपीओ आउँदै,काठमाडौं : वैदेशिक रोजगारीमा रहेकाहरूले नेपाल वेयरहाउजिङ कम्पनीको आईपीओमा कात्तिक १० गतेबाट आवेदन दिन पाउने भएका छन्। नेपाल धितोपत्र बोर्डबाट अनुमति पाएसँगै कम्पनीले वैदेशिक रोजगारीमा रहेका नेपालीहरूका लागि आईपीओ निष्कासन गर्ने मिति तय गरेको हो। कम्पनीले १३ करोड ७५ लाख रुपैयाँ बराबरको प्रतिकित्ता १०० रुपैयाँ अंकित मूल्यका १३ लाख ७५ हजार कित्ता सेयर निष्कासन गर्ने अनुमति पाएको थियो। जसमध्ये कम्पनीले पहिलो चरणमा वैदेशिक रोजगारीमा रहेका नेपालीका लागि १० प्रतिशत अर्थात् १ करोड ३७ लाख ५० हजार रुपैयाँ बराबरको १ लाख ३७ हजार ५ सय कित्ता सेयर निष्कासन गर्न लागेको हो। कम्पनीले आफ्ना कर्मचारीहरूका लागि २७ लाख ५० हजार रुपैयाँ बराबरको २७ हजार ५ सय कित्ता सेयर र सामूहिक लगानी कोषका लागि ६८ लाख ७५ हजार ५०० बराबरको ६८ हजार ७५० कित्ता सेयर छुट्याएको छ। बाँकी रहेको ११ करोड ४१ लाख २५ हजार रुपैयाँ बराबरको ११ लाख ४१ हजार २५० कित्ता सेयरमा सर्वसाधारणले आवेदन दिन पाउनेछन्। कम्पनीले आफ्नो जारी पुँजी ६८ करोड ७५ लाख रुपैयाँको २० प्रतिशतबराबरको आईपीओ जारी गर्ने अनुमति पाएको हो। आईपीओमा न्यूनतम १० कित्ता शेयर आवेदन दिनुर्पनेछ भने अधिकतममा ५० हजार कित्तासम्म माग गर्न सकिनेछ। वैदेशिक रोजगारीमा रहेका नेपालीहरूले कम्पनीको आईपीओमा कार्तिक २४ गतेसम्म आवेदन दिन सक्ने बताइएको छ। नेपाल वेयरहाउजिङको शेयर निष्कासन तथा बिक्री प्रबन्धक हिमालयन क्यापिटल हो। आईपीओ निष्कासनका लागि गराएको रेटिङमा इन्फोमेरिक्स क्रेडिट रेटिङ नेपालले कम्पनीलाई आईआरएन डबल बी इस्युअर रेटिङ प्रदान गरेको छ। यसले कम्पनीको दायित्व बहन गर्ने क्षमतामा मध्यम जोखिम रहेको संकेत गर्दछ।
तामाकोसीको हकप्रदमा आवेदन दिने म्याद सकिँदै,"काठमाडौं : अपर तामाकोसी हाइड्रोपावर कम्पनीको हकप्रदमा आवेदन दिने अवधि सोमबार सकिँदैछ। दोलखामा सञ्चालित ४५६ मेगावाटको माथिल्लो तामाकोसी जलविद्युत् आयोजनाको प्रवद्र्धक कम्पनीले गत भदौ १८ गतेदेखि सेयरधनीलाई सतप्रतिशत अर्थात् १ कित्ता सेयर बराबर १ कित्ताको प्रतिसेयर १०० रुपैयाँ अंकित दरको हकप्रद सेयर निष्कासन गरिरहेको छ। हालसम्म ८० प्रतिशत आवेदन परेको कम्पनीले जनाएको छ। हकप्रद सेयर भर्ने अन्तिम दिन आगामी २२ असोज सोमबारसम्म रहेको छ। कम्पनीका अनुसार संस्थापकहरू नेपाल विद्युत् प्राधिकरण, नेपाल दूरसञ्चार कम्पनी, नागरिक लगानी कोष र राष्ट्रिय बिमा संस्थानले आफ्नो सेयर अनुपातमा हकप्रद सेयर बापतको रकम सतप्रतिशत चुक्ता गरिसकेका छन्। उनीहरूले ५ अर्ब ४० करोड ९ लाख रुपैयाँ चुक्ता गरेका हुन्। कम्पनीको ४९ प्रतिशत साधारण सेयरमध्ये सर्वसाधारणहरूबाट ५ अर्ब १८ करोड ९१ लाख रुपैयाँ चुक्ता हुनु पर्ने छ। सीडीएससीका अनुसार शुक्रबार साँझसम्म २ अर्ब ७९ करोड ६६ लाख रुपैयाँको आवेदन परेको छ। तर कम्पनीले भने मंगलबारसम्मै सर्वसाधारण सेयरधनीबाट २ अर्ब ८३ करोड अर्थात् ५५ प्रतिशत रकम संकलन भएको बताएको छ। कम्पनीका अनुसार सेयर भर्ने स्थानहरूमा व्यापक भीडभाड देखिएको छ। १० अर्ब ५९ करोड रुपैयाँ चुक्ता पुँजी रहेको कम्पनीमा प्राधिकरणको ४१ प्रतिशत, नेपाल टेलिकमको ६ प्रतिशत र नागरिक लगानी कोष तथा राष्ट्रिय बिमा संस्थानको २२ प्रतिशत संस्थापक सेयर रहेको छ। सेयर स्वामित्वअनुसार, प्राधिकरणले ४ अर्ब ३४ करोड १९ लाख, नेपाल टेलिकमले ६३ करोड ५४ लाख र नागरिक लगानी कोष तथा राष्ट्रिय बिमा संस्थानले २१ करोड १८ लाख२१ करोड १८ लाख रुपैयाँ हकप्रद सेयर वापतको रकम चुक्ता गरिसकेका छन्। कम्पनीको ४९ प्रतिशत साधारण सेयरमध्ये कर्मचारी सञ्चय कोषका सञ्चयकर्ताको १७२८ प्रतिशत, आयोजनामा ऋण प्रवाह गर्ने कर्मचारीहरूको २८८ प्रतिशत, कम्पनी र प्राधिकरणका कर्मचारीहरूको ८८४ प्रतिशत, दोलखावासीको १० प्रतिशत र सर्वसाधारणको १५ प्रतिशत साधारण सेयर स्वामित्व छ। सर्वसाधारणतर्फबाट ५ अर्ब १९ करोड ९१ लाख रुपैयाँ चुक्ता हुनुपर्ने छ भने कर्मचारी सञ्चय कोषका सञ्चयकर्ताले १ अर्ब ८२ करोड ९९ लाख ५२ हजार, सर्वसाधारणले १ अर्ब ५८ करोड ८५ लाख, दोलखाबासीले १ अर्ब ५ करोड ९० लाख, कम्पनी र प्राधिकरणका कर्मचारीहरूले ४० करोड ६६ लाख ५६ हजार र आयोजनामा कर्जा प्रवाह गर्ने संस्थाका कर्मचारीहरूले ३० करोड ४९ लाख ९२ हजार रुपैयाँ हकप्रद सेयरबापत चुक्ता गर्नु पर्ने छ। हकप्रद सेयरबापतको रकम संकलनपछि कम्पनीको चुक्ता पुँजी २१ अर्ब १८ करोड रुपैयाँ पुग्ने छ।"
नयाँ नोट सटही असोज २९ गतेदेखि,"काठमाडौं : नेपाल राष्ट्र बैंकले दसैँ, तिहारलगायत चाडबाडलाई लक्षित गरी यही असोज २९ गतेदेखि नयाँ नोट सटही सुविधा दिने भएको छ। राष्ट्र बैंकले आज सूचना जारी गर्दै नयाँ नोट सटही सुविधाबारे जानकारी दिएको हो। राष्ट्र बैंकले हरेक वर्ष चाडबाडमा नयाँ नोट सटहीको सुविधा दिँदै आएको छ। काठमाडौं उपत्यकाभित्रको हकमा राष्ट्र बैंकअन्तर्गतको मुद्रा व्यवस्थापन विभाग र विभिन्न वाणिज्य बैंकका शाखामार्फत नयाँ नोट सटही गर्न सकिनेछ। वाणिज्य बैंकहरूले नयाँ नोट सटही सुविधा दिन राष्ट्र बैंकबाट त्यस्ता नोट लिनुपर्नेछ। काठमाडौं उपत्यका बाहिरको हकमा राष्ट्र बैंकको प्रदेशस्थित कार्यालय वा वाणिज्य बैंकका शाखा कार्यालयमा गई नोट साट्न सकिने राष्ट्र बैंकले जनाएको छ।"
"बीआरआई कार्यान्वयन हुन्छ, नेपालका लागि महत्वपूर्ण स्रोत हो : प्रधानमन्त्री प्रचण्ड","काठमाडौं : प्रधानमन्त्री पुष्पकमल दाहाल प्रचण्डले बीआरआई कार्यान्वयन गर्ने प्रतिबद्धता व्यक्त गरेका छन्। आइतबार काठमाडौंमा आयोजित बीआरआईको एक दशक : व्यापार, लगानी र सम्पर्क सञ्जाल विषयक सेमिनारमा कार्यक्रमलाई सम्बोधन गर्दै प्रधानमन्त्री प्रचण्डले बीआरआई सम्झौता धेरै मेहनतपश्चात आफ्नो दोस्रो कार्यकायमा हस्ताक्षर गरेको बताएका हुन्। बीआरआईको दीर्घकालीन महत्वलाई र यसको रणनीतिक महत्वलाई आत्मसाथ गरेर गम्भीर भाषामा सहमति गरायो त्यो नेतृत्वप्रति तपाईंहरुले अलिकति पनि सकरात्मक सन्देश जनतामा सम्प्रेषण कति मेहनत गर्नुभयो उनले प्रश्न गरे। चीन भ्रमणको बेलामा बीआरआईको रणनीतिक महत्वलाई आत्मसाथ गरेर नै खुला छलफल भएको र सहमति गरेर कार्यान्वयन अगाडि बढाउन लागिएको उनले बताए। हामीलाई पूर्वाधार विकासमा ठूलो लगानीको खाँचो छ। परम्परागत स्रोतबाट प्राप्त हुने विकास सहायताबाट मात्रै हाम्रो आवश्यकता पूरा हुनसक्ने परिस्थिति छैन। विकास निर्माणलाई तीब्र बनाउन थप बाह्य पुँजीको खाँचो छ। बीआरआई नेपालका लागि त्यस्तो महत्वपूर्ण स्रोत हुन सक्छ। उनले भने,विगत १० वर्षमा बीआरआईमार्फत मात्र १००० अर्व अमेरिकी डलरभन्दा बढी लगानी भएको तथ्याङ्क सावजनिक भइरहँदा नेपालले तुलनात्मक रूपमा उल्लेख्य लगानी भित्राउन सकेन। अब हामी छिटै कार्ययोजना बनाएर समयवद्ध कार्यतालिकाअनुरूप दुबैतर्फका र साझा संयन्त्रहरूलाई परिचालन गरेर छिटो काम गर्नुपर्नेछ। चीन, नेपाल र भारतको बीचमा एउटा त्रिदेशीय साझेदार विकास गर्नुपर्ने आवश्यकता रहेको प्रचण्डले बताए। उनले भने,चीनका राष्ट्रपति र भारतका प्रधानमन्त्रीसँग के नेपालजस्तो आर्थिक रुपमा पछि परेको पछि परेको देशको कुरा गम्भीर रुपले सुन्न तयार हुनुहुन्छ भनेर प्रश्न गरेको छु। उहाँहरु सैद्धान्तिक रुपमा सहि छ भनेर भनेको हिजो जस्तै लाग्छ। उनले अहिलेको भ्रमणबाट चीनका निजी क्षेत्रले लगानी गर्ने वातावरण तयार भएको बताए। प्रचण्डले लगानी भित्र्याउन आह्वान गरिएको समेत बताए। उनले भने,नेपाल आत्मनिर्भर हुनुपर्यो अर्थतन्त्रमा बलियो हुनुपर्यो। त्यसका लागि प्राकृतिक स्रोत साधन प्रयोग हुनुपर्यो।"
आर्थिक विस्तारले उच्च गति लिने,"काठमाडौं : विश्व बैंकको नेपाल डेभलपमेन्ट अपडेट प्रतिवेदनले मुलुकको आर्थिक विस्तारले उच्च गति लिने भन्दै मुख्य सूचकांकको प्रक्षेपण गरेको छ। आयात प्रतिबन्ध हटाइनु, पर्यटनमा फर्कंदो उत्साह र मौद्रिक नीतिमा क्रमशः गरिएको खुकुलोपन लगायतका कारण नेपालको अर्थतन्त्रमा सुधार आउने विश्व बैंकको प्रक्षेपण छ। नेपालको मुख्य बृहत् अर्थतन्त्रको सूचक, विनिमय दरको भूमिका र अन्तर्राष्ट्रिय व्यापारको वर्तमान स्थितिमा प्रतिवेदन केन्द्रित छ। नेपालले कुल उत्पादकत्वमा कहाँनिर केन्द्रित हुनुपर्छ भनेर प्रतिवेदनले ध्यानाकर्षण गराएको छ। विश्व बैंकले हालै काठमाडौंमा दक्षिण एसियाली विकास अपडेट र नेपाल विकास अपडेट २०२३ प्रतिवेदन सार्वजनिक गर्दै यस्तो ध्यानाकर्षण गराएको हो। सन् २०२४ मा नेपालको आर्थिक वृद्धिदर ३९ प्रतिशत हुने प्रक्षेपण गरेको विश्व बैंकले आगामी दिनमा यो वृद्धिदर उच्चगतिमा हुने बताएको हो। अझ सन् २०२५ मा नेपालको अर्थतन्त्र ५ प्रतिशतले विस्तार हुने अनुमान छ। नेपाल आर्थिक पत्रकार समाज (सेजन) र काठमाडौं विश्वविद्यालयसँग सहकार्य गर्दै विश्व बैंकले दक्षिण एसियाली विकास अपडेट र नेपाल विकास अपडेट प्रतिवेदन सार्वजनिक गरेको हो। विश्व बैंकले ६६ महिनामा यस्तो प्रतिवेदन सार्वजनिक गर्छ। प्रतिवेदनले दिएको सन्देश महत्वपूर्ण भएको बताउँदै राष्ट्रिय योजना आयोगका सदस्य डारमेशचन्द्र पौडेल स्वाभाविक रूपमा पटकपटक नीति बनाउने वा संशोधन गर्दा राष्ट्रिय कल्याण बढाउनका लागि हुनुपर्नेमा जोड दिन्छन्। आजको अवस्थामा निर्यात कुल व्यापारको १० प्रतिशत र आयात कुल व्यापारको ९० प्रतिशत छ। विनिमय दर पेग गरेदेखि नेपालले फाइदा लिन नसकेको भन्दै विश्व बैंकको उक्त प्रतिवेदनले यसतर्फ गम्भीर भएर सोच्नुपर्ने बेला भएको उनले सुनाए। यस्तै प्रतिवेदनले नेपालको ऊर्जा दक्षता (इनर्जी इफिसियन्सी) कमजोर भएको उल्लेख गरेको छ। यसको प्रमुख कारण हाम्रा लजिस्टिकहरू राम्रा छैनन्। नेपालको ऊर्जा आपूर्ति बढेको छ तर दिगो छैन। किनभने हाम्रा ट्रान्सफर्मरहरू बेलाबेलामा पड्किन्छन्। पोलहरू ढल्छन्। यसकारण यस्ता लजिस्टिकमा २३ वर्ष जोड दिए आउँदा दिन सुधार हुने बताइएको छ। कार्यक्रममा उत्पादकत्व, एक्सचेन्ज रेट र निर्यातका सम्बन्धमा भएको प्यानल डिस्कसनमा राष्ट्रिय योजना आयोगका सदस्य डा पौडलले नेपाली विद्यालय शिक्षाको उत्पादकत्वसँग समन्वय नै गर्न नसकेको बताए। सोही कारण नेपालको शिक्षा प्रणालीलार्ई परिमार्जन गर्नुपर्ने उनको तर्क छ। कन्ट्री डाइरेक्टर जेर्वोसको नजरमा नेपालको अर्थतन्त्र विश्व बैंकका माल्दिभ्स, नेपाल र श्रीलंका हेर्ने कन्ट्री डाइरेक्टर फेरिस हदाद जेर्वोसले आगामी वर्षमा आर्थिक वृद्धि हुने बताए। उनले नेपालमा उच्च आर्थिक सम्भावना रहेको र अति कम विकसित मुलुकबाट स्तरोन्नति हुन लागेकोमा खुसी व्यक्त गरे। लक्ष्मी सनराइज बैंककी प्रमुख बिजनेस अफिसर आरती राज्यलक्ष्मी रानाले आयात वृद्धि नहुनु र रेमिट्यान्स बढ्नु अर्थतन्त्रका लागि सकारात्मक भएको बताइन्। जलविद्युत् क्षेत्रमा नेपालको प्रगति राम्रो भएको भन्दै उनले नेपालले भारतमा चालू वर्षमा मात्र ५ अर्ब ४३ करोड रुपैयाँभन्दा बढीको बिजुली बेचेको प्रसंग निकालिन्। उनले केन्द्रीय बैंकको नीतिअनुसार बैंकहरूले १० प्रतिशत जलविद्युत्मा लगानीसमेत जानकारी दिइन्। स्विट्जरल्यान्डको नेपालका लागि राजदूतावासकी कार्यक्रम म्यानेजर दोरोथी लोड्सचेरले नेपालको आर्थिक विकासका लागि प्राविधिक र व्यावसायिक शिक्षामा जोड दिनुपर्ने बताइन्। उनका अनुसार नेपाली शिक्षित युवाहरू रोजगारी र अवसरको खोजीमा भारतलगायतका देशमा जाने गरेकाले नेपाले आफ्नो बजारलार्ई आवश्यक जनशक्ति उत्पादन गर्न सक्नुपर्ने छ। काठमाडौं विश्व विद्यालयका उपकुलपति डा भोला नेपालले थापाले हरित ऊर्जामा ध्यान दिनुपर्ने बताए। उनले काठमाडौंं विश्वविद्यालयले सरकार र विकास साझेदारसँगको सहकार्यमा हाइड्रोजनको अध्ययन गरिरहेको जानकारी दिए।"
रामारोशन राम लाग्या छ,"अछाम : स्वर्गको टुक्रा रामारोशन। शब्दमा सुन्दरताको जति बखान हुन्थ्यो, स्पर्श गर्न आउने निकै कम हुन्थे। आजभोलि भने रामारोशन फुरुङ्ग छ। दिनहुँ राम (जात्रा) लागेको छ। एक सातादेखि पराई देशका पाहुनाहरू रामारोशनको सुन्दरतासँग लुटुपुटु गर्दै छन्। अझै एक महिनाजसो उनीहरू रामारोशनमै बिताउनेछन्। वल्र्ड रेन्बो फेमिली नामक समूहका ६ सय ९१ जना विदेशी पर्यटक रामारोशनमा रमाइरहेका छन्। अमेरिका, क्यानडा, पोल्यान्ड, इटली, रसिया, स्विडेन, इजरायल, फ्रान्स, स्पेन, जर्मन, थाइल्यान्ड, जापान, नर्वे, चीन, भारत, इजरायललगायत ४६ देशका पर्यटक रामारोशन घुम्न आएका हुन्। पर्यटक आउने क्रम जारी नै छ। रोशन मैदानमा टेन्ट बनाएर बसेका छन्। पर्यटकहरू कोही योगा गर्ने, कोही बाटुलातालमा डुंगा सयर गर्ने, कोही गाउने, कोही नाच्ने गर्छन्। रामारोशनमा दैनिक रौनक छाएको छ। फ्रान्सका गियुडिसिला रामारोशनको प्राकृतिक सुन्दरताले दंग छन्। विश्वका धेरै ठाउँ घुमे पनि रामारोशन जस्तो सुन्दर स्थान नभेटेको उनले बताए। यहाँको जस्तो वनजंगल, ताल, पहाड सबै एकै ठाउँमा भएको मैले कहीँ देखेको छैन, उनले भने, सिमसार र सुक्खा ठाउँ एकै स्थानमा छ। आहा, कति राम्रो हो। मनै आनन्द छ। धर्तीको स्वर्ग पर्यटकीय क्षेत्र रामारोशन गाउँपालिका५ मा पर्छ। उच्च लेकाली भेगमा रहेको यो क्षेत्रमा विभिन्न आकृतिका १२ वटा ताल र १८ घाँसे मैदान छन्। जसलाई बाह्र बन्ड अठार खण्डको नामले पनि चिन्ने गरिन्छ। यहाँ रातो, सेतो, गुलाबी रंगका गरी ९ प्रकारका लालीगुराँस र राष्ट्रिय चरा डाँफे पाइन्छन्। विभिन्न प्रजातिका जडीबुटीको भण्डार मानिने रामारोशनमा लोपोन्मुख वन्यजन्तुको समेत बासस्थान छ। करिब १० बिघाभन्दा बढी क्षेत्रफलमा मैदान र ३ वटा ताल फैलिएका छन्। समुद्री सतहदेखि करिब ३ हजार मिटरको उचाइमा छ रामारोशन। प्रकृतिको वरदान रामारोशनले पहिलोपटक ठूलो संख्यामा विदेशी पर्यटकलाई स्वागत गरेको हो। पाहुनाहरू पनि स्थानीय देउडा संस्कृति र खानपानसँग नजिकिइरहेका छन्। विश्व पर्यटन दिवसका अवसरमा पर्यटन क्षेत्र विकास समिति रामारोशनले बुधबार पर्यटकहरूसँग देउडा तथा सांस्कृतिक कार्यक्रम गर्यो। स्थानीयहरूसँग पैतला (पाइतोला) मिलाउँदै न्याउला खेल खेले। पर्यटकलाई थप मनोरञ्जन दिलाउन स्थानीयवासी र समितिले विभिन्न कार्यक्रम गरिरहेका छन्। रामारोशन पर्यटन सँगै महत्वपूर्ण धार्मिकस्थल पनि हो। पर्यटकले पनि दैनिक दीप प्रज्ज्वलन गर्ने र योगा गर्ने गरेको स्थानीय पुष्प बिष्ट बताउँछन्। एकैपटक सयौंको संख्यामा विदेशी पाहुनालाई स्वागत गर्न पाउँदा रामारोशनवासीमा उत्साह छाएको बिष्टले बताए। रामारोशनमा दैनिक राम लाग्याको छ, विष्टले भने। स्विडेनका समिटासेरालाई रामारोशन कहिल्यै नछोडौं झै लागेको छ। सधैंभरि यही बसौं जस्तो लागेको छ, उनले भने, जताजतै हराभरा र सुन्दरता छ। यहाँका मानिसहरू निकै मायालु छ। अछाम त साँच्चिकै स्वर्ग जस्तो लाग्यो। अधिकांश पर्यटक परिवारसँगै अधिकांश पर्यटकहरू परिवारसहित घुम्न आएको रामारोशन क्षेत्र पर्यटन तथा व्यवस्थापन समितिका अध्यक्ष गोपीप्रसाद खनालले बताए। ४ सय ११ पुरुष, २ सय ६९ महिला र ५ बालबालिका छन्। पर्यटकमा इन्जिनियर, डाक्टर, प्रोफेसर, शिक्षकलगायत पेसामा आबद्धहरू हुन्। म दैनिक पर्यटकहरू सँगै छु, अध्यक्ष खनालले भने, यहाँको हरियाली प्रकृतिमा योगाध्यान गर्ने र गीतसंगीतमा रमाउने गरेका छन्। हाम्रो संस्कृतिसँग उनीहरू र उनीहरूको संस्कृतिसँग हामी पनि रमाइरहेका छौं। धेरै देशका नागरिकहरू जात, धर्म र समुदाय नभनी एकै ठाउँमा आत्मीयतामा साथ रमाइरहेको खनालले बताए। उनीहरू सबै एकै ठाउँ भेला भएर सबै धर्मको दैनिक पूजा गर्ने र ढुंगाले शिवका मन्दिर बनाएर दीप बाल्ने गरेको खनालले बताए। दूधदेखि सिस्नोको व्यापार रामारोशन क्षेत्र दूधका लागि प्रख्यात छ। अधिकांशले यहाँ भैंसी पाल्ने गर्छन्। पर्यटकको आगमनसँगै दूधजन्य पदार्थको खपत पनि ह्वात्तै बढेको छ। यहाँका किसानले उत्पादन गरेका कृषि उपजहरू मकै, मकैैको पिठो, दूध, दही र मोही मात्र होइन, सिस्नो पनि बिक्री भइरहेको छ। पर्यटकहरूको ओइरो लागेपछि यहाँको व्यापारसमेत ह्वात्तै बढेको छ। पर्यटक बोकेका ५६ वटा गाडी रामारोशन र स्थानीय मुजाबगरमा दैनिक आवात जावत गरिरहेका छन्। गाडी भाडाबापत पनि राम्रै कमाई भइरहेको व्यवसायीहरू बताउँछन्। धेरै देशका पर्यटक एकैपटक घुम्न आउनु नै ठूलो उपलब्धि भएको स्थानीय पूर्ण विकले बताए। भौगोलिक बिकटताका कारण भने रामारोशन पुग्न समस्या हुने गरेको बताए। सडक राम्रो नहुँदा भने पर्यटकलाई समस्या हुने गरेको उनले बताए। लामो समयदेखिको बाह्य पर्यटकको पर्खाइमा थियौं, विकले भने, यसपटक पूरा भएको छ। पाहुनालाई राम्रो व्यवहार र सेवा सत्कार गरेर सकारात्मक सन्देश दिन जरुरी छ। पर्यटनको माध्यमबाट रामारोशनलाई समृद्ध बनाउन सकिने भन्दै उनले यसको प्रचार प्रसारमा ध्यान दिनुपर्ने बताए। फुल मुन विशेष दिन रेन्वो फेमिलीको मुख्य दिन शुक्रबार (पूर्णिमा) थियो। पूर्णिमाको राति फुल मुन भन्दै उनीहरूले विशेष रमाइलो गरेका थिए। उनीहरूले चन्द्रमा उदाउन सुरु भएदेखि पूर्णिमा सम्मको एक महिनाको अबधिमा वल्र्ड रेन्बो ग्यादरिङ आयोजना गर्ने गर्छन्। सबै कुरा छोडेर एक महिना पूर्णरूपमा अलग संसारमा उत्सव मनाउने गर्छन्। जहाँ न टेलिफोन हुन्छ। न मोबाइल। न टीभी। न त सञ्चारका कुनै माध्यमहरू। नितान्त उनीहरू आफैं गाएर, आफैं बजाएर रमाउने गर्छन्। रामारोशनमा नरमाउने को होला ? एक दिनमा घुमेर सकिँदैन रामारोशन क्षेत्र। एउटा ताल मात्रै परिक्रमा गर्न पनि घण्टौं लाग्छ। रामारोशन क्षेत्र पुग्ने जो कोहीको पनि एकैक्षणमा लामो यात्राको थकान मेटिन्छ। यहाँ घुम्नलाई नयाँ वर्षको समय अनुकूल मानिन्छ। बाटुल्ले ताल, लामी दह, तल्लो धाउने, रगाडे, लिस्सेडाली, गाग्रे, ताउले, दल्याना, डउठे, बाउले गडा, रामे ताललगायतका तालले समेत रामारोशन क्षेत्रको आकर्षण बढाएका छन्। यहाँ तालहरू मात्रै छैनन्, अग्ला अनि उत्तिकै आकर्षक मैदानहरू पनि छन्। बाह्रवटा तालहरूमा सबैभन्दा ठूलो ताल जिंगले ताल हो। जसको आकार अंग्रेजीको सी जस्तो छ। मैदानहरूमध्ये किनीमिनी मैदान सबैभन्दा ठूलो हो। जसको बीच भएर कैलाश खोला बग्दछ। यसको केही माथि रोशन मैदान छ। बसन्त ऋतु र नयाँ वर्षमा रामारोशन घुम्न आउने पर्यटकलाई सन्तुलित वातावरण र अनुकूल मौसमसमेत पाइन्छ। साना ठूला ताल वरपरका मैदान मात्रै होइन रामारोशनको परिचय र पहिचान झल्काउनका लागि यहाँ अन्य थुप्रै प्राकृतिक स्रोत रहेको स्थानीय बताउँछन्। रामारोशन क्षेत्रभित्र लोपोन्मुख जंगली जनावरदेखि बहुमूल्य जडीबुटी पनि प्रशस्तै पाइन्छन्। रामारोशन घुमन्ते चरा, माछा, उभयचर, किटपतङ्ग र बोटका लागि महत्वपूर्ण मानिन्छ। रामारोशन पर्यटनसँगै धार्मिक रूपले पनि उत्तिकै महत्वपूर्ण रहेका छ। त्यहाँका तालहरूलाई देवी मानिन्छ । कैलाश खोलाको मुहान रामारोशन भएकाले पनि शिवको रूपमा मान्ने चलन छ। किनिमिनी पाटनलाई कृष्ण भगवान् स्वरूप मान्ने गरिएको स्थानीयको भनाइ छ। केही दिन रोकिए, पछि जान दिइयो पूर्वसूचनाबिना एकैपटक ठूलो संख्यामा विदेशी आएको भन्दै स्थानीय प्रशासनले अछाम प्रवेशमा रोक लगायो। पर्यटकहरू अछाम प्रवेश नाका चौखुट्टे र बेलखेतमा रोकिएका थिए। रामारोशन बसाइको छुट्टै अनुमति लिनुपर्ने भन्दै प्रशासनले रोकेको थियो। पर्यटकलाई रोक लगाएको विषय गृह मन्त्रालसम्म पुग्यो। मन्त्रालयले असोज ३ गते अनुमति दिएपछि पर्यटक रामारोशन पुगेका थिए।"
बीआरआई परियोजनामार्फत नेपालमा विकास र समृद्धिलाई तीव्रता दिन चाहन्छौं : प्रचण्ड,"नेपाल विगतदेखि नै एक चीन नीतिको पक्षमा दृढ रहँदै आएको उनको भनाई छ। काठमाडौं : प्रधानमन्त्री पुष्पकमल दाहाल प्रचण्डले बीआरआईमा आधारित परियोजना अघि बढाउन नेपाल प्रतिबद्ध रहेको दाबी गरेका छन्। आइतबार काठमाडौंमा आयोजित बीआरआईको एक दशक : व्यापार, लगानी र सम्पर्क सञ्जाल विषयक सेमिनारलाई सम्बोधन गर्दै प्रधानमन्त्री प्रचण्डले परियोजना छनोट र कार्यान्वयन हुने गरि अगाडि बढाउन नेपाल सरकारको स्पष्ट रहेको जानकारी गराएका हुन्। विगतमा म आफैँ सरकारको नेतृत्वमा रहँदा र महामहिम राष्ट्रपति सी चीनफिङको २०१९ मा भएको ऐतिहासिक भ्रमण र त्यसपछि पनि भएका विभिन्न द्विपक्षीय भ्रमणका उपलब्धीलाई संश्लेषण गर्दै बीआरआईमा आधारित परियोजना अघि बढाउन नेपाल प्रतिबद्ध छ।उनले भने,अब बीआरआई परियोजना मनोकामनाको सूची नभई कार्यान्वयनयोग्य परियोजना छनोट र कार्यान्वयन हुनेगरि बीआरआई सम्बन्धी विकास निर्माणका परियोजना अगाडि बढाउने छौं। यो नेपाल सरकारको स्पष्ट धारणा पनि हो। प्रधानमन्त्री प्रचण्डले नेपाल बीआरआई परियोजना कार्यान्वयनमार्फत विकास र समृद्धिलाई तीव्रता दिन चाहेको बताए। बीआरआई परियोजना अघि बढाउन केही ढिलाइ भएको प्रश्नहरू यदाकदा सुनिने गरेका छन्। यसका लागि कोभिड महामारी, हाम्रा प्रणाली र संरचनागत सीमाहरू समेत जिम्मेवार छन्। तर नेपाल बीआरआई परियोजना कार्यान्वयनमार्फत विकास र समृद्धिलाई तीव्रता दिन चाहन्छ। नेपाल अब भूपरिवेष्ठित देशबाट भूजडित देश हुनेछ भन्ने महामहिम राष्ट्रपति सी चीनफिङको भनाइप्रति मेरो पूर्ण सहमति छ, जुन कुरा मैले केही दशकदेखि दृढतापूर्वक भन्दै पनि आएको छु। अब हामीले उक्त युक्तिलाई वास्तविकतामा बदल्न सामूहिक पहलकदमी लिनुपर्नेछ। उनले भने, यस्ता परियोजनाको वित्तीय लगानीको मोडेलका बारेमा हामी अझ मसिनो ढङ्गले छलफल गर्नेछौं। चिनियाँ पक्षले पनि लगानी सम्बन्धी आफ्नो नीतिमा पुनर्विचार गर्दै कतिपय परियोजनाहरूका सन्दर्भमा नेपालका लागि अनुदान र सहायताको नीति लिने हाम्रो विश्वास छ। एक चीन नीतिप्रति दृढ नेपाल विगतदेखि नै एक चीन नीतिको पक्षमा दृढ रहँदै आएको उनको भनाई छ। हामी वर्तमान र भविष्यमा समेत एक चीन नीतिप्रति दृढ रहनेछौँ। नेपाली भूमि चीनविरोधी गतिविधिमा प्रयोग गर्न दिइने छैन। यो नेपाल सरकारको प्रष्ट दृष्टिकोण हो।उनले भने,संयुक्त राष्ट्रसंघको उद्देश्य तथा सिद्धान्त र पञ्चशीलका सिद्धान्तमा आधारित नेपालचीन सम्बन्ध यस क्षेत्रकै शान्ति, स्थायित्व र समृद्धिका लागि महत्वपूर्ण छ। हामी त्यसै उद्देश्य प्राप्तिमा निरन्तर लाग्नेछौँ।"
"सीमा बढाए पनि बजार बेखुसी, आइतबार नेप्से परिसूचक दोहोरो अंकले घट्यो","काठमाडौं : मार्जिन प्रकृतिको सेयर धितो कर्जामा सीमा बढाए पनि सेयर बजार बेखुसी देखिएको छ। साताको पहिलो दिन आइतबार नेप्से परिसूचक ३५६७ अंकले घटेको हो। गत बिहीबार नेपाल राष्ट्र बैंकले मार्जिन प्रकृतिको सेयर धितो कर्जाको सीमा १२ करोडबाट बढाएर व्यक्तिगतका लागि १५ करोड र संस्थागतका लागि २० करोड बनाएको थियो। जसको प्रतिक्रिया आइतबारको बजारले देखाएको हो। कारोबार सुरु भएदेखि नै ओरालो लागेको बजार परिसूचक अन्तिमसम्मै सुधारको प्रयास नगर्दा नेप्से ऋणात्मक बनेको हो। नेप्से १८२ प्रतिशतले घटेर १९२१२४ अंकमा कायम भएको हो। यो बिन्दु ४ महिनाकै न्यून बिन्दु हो। कारोबारमा आएका २१३ स्क्रिप्टको मूल्य घट्दा नेप्से घटेको हो। यसदिन१६ स्क्रिप्टको मूल्य बढ्दा ४ वटाको स्थिर रहे। नेप्सेसँगै सेन्सिटिभ इन्डेक्स ५७९ अंकले घटेर ३६७५७ अंक कायम भएको छ। घटेको बजारमा दिनभर २८९ स्क्रिप्टको ५८ लाख १५ हजार १ सय ८९ कित्ता सेयर १ अर्ब ८० करोड१७ लाख ६६ हजार रुपैयाँमा किनबेच भएका छन्। कारोबार रकम गत बिहीबारको तुलनामा ७० करोड बढी हो। बिहीबार १ अर्ब १० करोड ६५ लाख रुपैयाँको सेयर किनबेच भएको थियो। नेप्से घटेको दिन सबैभन्दा बढी बाराही हाइड्रोका लगानीकर्ताले कमाएका छन्। मूल्य बढेकामध्ये बाराहीको सेयर शीर्ष स्थानमा रह्यो। कम्पनीको सेयर मुल्य ९५९ प्रतिशतले बढ्दा सिद्धार्थ इन्भेस्टमेन्ट ग्रोथ स्किमको भाउ ९४ प्रतिशतले बढेको छ। यता २ वटा कम्पनीको सेयर मुल्यमा नेगेटिभ सर्किट लागेको छ। हिमालयन लघुवित्त र गरिमा डिबेन्चरको भाउ १० प्रतिशतले घटेको हो। घलेम्दी हाइड्रो, मायाखोला हाइड्रो र मन्दाकिनी हाइड्रा पनि मूल्य घट्नेको सूचीमा शीर्ष पाँचमा रहे। कारोबार रकमका आधारमा शिभम् सिमेन्ट, रिलायबल नेपाल र नबिल बैंक अगाडि रहे। शिभम्को सर्वाधिक ६ करोड ७३ लाखको सेयर किनबेच हुँदा रिलायबलको ५ करोड ५७ लाख र नबिलको ५ करोड ३४ लाखको सेयर कारोबार भएको छ। दिनभर कुल ५९ हजार १ सय ७१ कारोबार भए। नेप्से घटेको दिन लगानीकर्ताको कुल सम्पत्ति ५३ अर्बले घटेको छ। बिहीबार २९ खर्ब ८३ अर्ब ८८ करोड रुपैयाँ रहेको बजार पुँजीकरण २९ खर्ब ३० अर्ब ४४ करोड रुपैयाँमा खुम्चिएको हो। नेप्से घटेको दिन समूहगत उपसूचक सबै राताम्ये बने। जलविद्युत् उपसूचक सर्वाधिक २७२ प्रतिशतले घटेको छ। सबै समूहगत उपसूचकमा १ प्रतिशतको गिरावट आएको छ।"

शीर्षक,विवरण
सकसमा आन्तरिक अर्थतन्त्र,"राजस्व संकलन लक्ष्यअनुसार प्राप्त हुन नसक्नु र चुहावट बढ्दै गएकाले आन्तरिक स्रोत कमजोर भएको हो। बाह्य अर्थतन्त्रमा केही सकारात्मक झिल्काहरू देखिए तापनि आन्तरिक अर्थतन्त्र सकसमा अर्थात् उच्च दबाबमा छ। आन्तरिक अर्थतन्त्र उच्च दबाबमा रहँदा अर्थतन्त्रका बहुआयामिक पक्षहरूमा असर पर्ने हुन्छ। सरकार आर्थिक संकटमा परेपछि बजेट कार्यान्वयनमा असफल हुन्छ। बजेट कार्यान्वयनमा असफल हुँदा पुँजीगत खर्चमा कमजोर हुने र सार्वजनिक ऋण बढ्ने गर्छ। पुँजीगत खर्चमा कमजोर भएपछि विकास आयोजनाहरू ठप्प हुन्छन्। जसले बेरोजगार हुनेको संख्या बढ्छ अनि युवा रोजगारको लागि विदेश पलायन हुन्छन्। युवा विदेश पलायन हुँदा पारिवारिक तथा सामाजिक विकृतिविसंगतिको ब्यारोमिटरसमेत उच्च हुने गर्छ। महालेखा नियन्त्रक कार्यालयले सार्वजनिक गरेको तथ्यांकअनुसार चालू आर्थिक वर्ष २०८००८१ को पुस मसान्तसम्ममा सरकारी खाता करिब साढे ४८ अर्ब रुपैयाँले घाटामा छ। पुस मसान्तसम्ममा ५ खर्ब १८ अर्ब १५ करोड आम्दानी गरेको छ भने यो अवधिमा ५ खर्ब ६६ अर्ब ६५ करोड खर्च भएको छ। पुष्पकमल दाहाल प्रचण्ड नेतृत्वको गठबन्धन सरकारले बजेट कार्यान्वयनमा कुनै पनि कसर बाँकी नराख्ने घोषणा गरे पनि आफ्नै घोषणामा सरकार चुकेको छ। पुस मसान्तसम्ममा राजस्वको संकलनको लक्ष्य ६ खर्ब ६८ अर्ब १६ करोड रुपैयाँ राखिएको थियो। तर राजस्व संकलन ७४ प्रतिशत अर्थात् चार खर्ब ९६ अर्व ४९ करोड रुपैयाँ संकलन भएको छ। अझ पुँजीगत खर्चमा सरकार अत्यन्त कमजोर भएको छ। १६ प्रतिशत मात्र खर्च भएको छ। ६ महिनामा पुँजीगत खर्च ४९ अर्व २४ करोड मात्र छ। बजेट कार्यान्वयनको अवस्थाले सरकारको सफलता र असफलता मापन गरिन्छ। सरकारको कार्यान्वयनको प्रवृत्ति हेर्दा आर्थिक वर्षको सुरुवातदेखि राजस्व संकलन र खर्चलाई सरकारले चासो नदिने र समय ढल्किँदै गएपछि आम्दानी र खर्चमा जोड दिने प्रवृत्ति छ। प्रधानमन्त्री प्रचण्डले आगामी आर्थिक वर्ष बजेटको ढाँचा बदल्ने प्रतिबद्धता जारी गरे पनि चालू आर्थिक वर्षका लागि सरकारको आम्दानी र खर्चलाई भने सुधार गर्ने प्रयास नगर्दा समस्या देखिन पुगेको छ। प्रचण्ड नेतृत्वको सरकारले गठबन्धनमा रहेका पार्टीलाई मिलाउँदैमा ११ पटकसम्म ६ महिनाको अवधिमा मन्त्रिमण्डल विस्तार भयो। देशको अर्थतन्त्रमा ध्यान दिन नसक्दा यो अवस्था आएको हो। सार्वजनिक ऋणको सही सदुपयोग नहुँदा आन्तरिक अर्थतन्त्र कमजोर हुन्छ। आन्तरिक अर्थतन्त्र मात्र होइन समग्र अर्थतन्त्र नै कमजोर बन्न पुग्छ। सबल अर्थतन्त्र निर्माण गर्न सार्वजनिक ऋणलाई उत्पादन र विकास खर्चमा लगाउन सक्नुपर्छ। चालू आर्थिक वर्षको अर्धवार्षिक समीक्षा गर्दा समग्र खर्च ३२३५ प्रतिशत छ। यस वर्ष १७ खर्ब ५१ अर्ब ३१ करोड खर्च गर्ने लक्ष्य राखेको सरकारले अहिलेसम्म (साउनपुस) पाँच खर्ब ६६ अर्ब ६२ करोड खर्च गरेको छ। चालू शीर्षकमा कुल ११ खर्ब ४१ अर्ब ७८ करोड बजेट छुट्ट्याएकोमा ३८३१ प्रतिशत अर्थात् ४ खर्ब ३७ अर्ब ३८ करोड रुपैयाँ खर्च भएको छ। राजस्व संकलन लक्ष्यअनुसार प्राप्त हुन नसक्नु र राजस्व चुहावट बढ्दै गएकाले आन्तरिक स्रोत कमजोर भएको हो। वित्तीय व्यवस्थापनमा पनि सरकार कमजोर देखिएको छ। चालू आर्थिक वर्षमा तीन खर्ब सात अर्ब ४५ करोड वित्तीय व्यवस्थापनमा छुट्ट्याएकोमा ६ महिनाको अवधिमा २६२ प्रतिशत (८० अर्ब ४३ लाख) बराबर खर्च भएको छ। वित्तीय व्यवस्थापन सरकारको अहिले प्रमुख टाउको दुखाइको विषय बनेको छ। आन्तरिक अर्थतन्त्र समस्यामा पर्नुको अर्को मुख्य कारण बाह्य अनुदानको आशामा बजेट बनाउनु हो। त्यस्तो अनुदानमा आधारित बजेट बनाउँदा अनुदानको लक्ष्य पूरा नहुँदा बजेट कार्यान्वयनमा समस्या आउँछ। आउँला र खाउँला भन्ने हाम्रो प्रवृत्तिले स्वाधीन अर्थतन्त्रमा बाधा उत्पन्न हुन्छ अर्थात् भोकै बस्नुपर्ने अवस्था आउँछ। चालू आवका लागि कुल ४९ अर्ब ९४ करोड ३० लाख रुपैयाँ बराबर वैदेशिक अनुदान लिने लक्ष्य राखिएकोमा हालसम्म ५५२ प्रतिशत अर्थात् २ अर्ब ७५ करोड ८० लाखबराबरको अनुदान मात्र आएको छ। यसले के पुष्टि गर्छ भने बाह्य देश तथा विभिन्न दातृ निकायले प्रचण्ड नेतृत्वको गठबन्धन सरकारलाई नपत्याएको देखिन्छ। जति अनुदान दिए पनि नेताहरू भ्रष्टाचारमा केन्द्रित रहने उनीहरूको बुझाइ छ। आन्तरिक अर्थतन्त्र कमजोर हुनुको प्रमुख कारण पुँजीगत खर्च हो। सरकारले पुस मसान्तसम्ममा १६३ प्रतिशत अर्थात् ४९ अर्ब २४ करोड भएको छ। कमजोर पुँजीगत खर्चको कारण तथा समयमै पुँजीगत खर्च नहुँदा आयोजनाहरू समयमै सम्पन्न नहुने, सम्पन्न भएका आयोजना अपेक्षाकृत, दिगो र गुणस्तरीय नहुने, लागत धेरै गुणा बढ्ने जस्ता दुष्परिणाम अर्थतन्त्रमा सहजै देखिन्छन्। त्यतिमात्र होइन, न्यून पुँजीगत खर्चको कारण वित्तीय प्रणालीमा असर पर्न जान्छ। वित्तीय प्रणालीमा असर पर्दा लगानीयोग्य तरलता उपलब्ध नहुने, थप पुँजी निर्माण, व्यवसाय विस्तार तथा रोजगारीमा समेत असर पर्छ। सार्वजनिक ऋणको सही सदुपयोग नहुँदा आन्तरिक अर्थतन्त्र कमजोर हुन्छ। आन्तरिक अर्थतन्त्र मात्र होइन समग्र अर्थतन्त्र नै कमजोर बन्न पुग्छ। सबल अर्थतन्त्र निर्माण गर्न सार्वजनिक ऋणलाई उत्पादन र विकास खर्चमा लगाउन सक्नुपर्छ। देशमा सार्वजनिक ऋण हरेक वर्ष बढिरहेको छ। चालू अर्धवार्षिक समीक्षा अवधिमा नेपालको सार्वजनिक ऋण २३ खर्बभन्दा बढी पुगेको छ। नेपाल ऋणको साँवा ब्याजबापत वार्षिक करिब एक खर्ब रुपैयाँ बुझाउनु पर्ने बाध्यता पुगेको छ। अर्कातिर कुल राजस्वले साधारण खर्च धान्न सकिरहेको छैन। साधारण खर्च धान्न कुल राजस्वको करिब २० प्रतिशत अपुग देखिएको छ। जीडीपीको आकारमा ३० प्रतिशतभन्दा बढी ऋण नबढाउने र ऋणलाई पुँजीगत खर्च र उत्पादनशील बनाउने हो भने अर्थतन्त्रमा सुधार गर्न सकिन्छ। आन्तरिक अर्थतन्त्र कमजोर हुनुमा बढ्दो अनौपचारिक अर्थतन्त्रले गर्दा भएको हो। अनौपचारिक अर्थतन्त्रलाई छाया अर्थतन्त्र, भूमिगत अर्थतन्त्र, समानान्तर अर्थतन्त्र आदि विभिन्न नामले बुझ्ने गरिन्छ। अनौपचारिक अर्थतन्त्र अवैध प्रकारबाट भएको आर्थिक क्रियाकलाप समाविष्ट हुन्छ। त्यतिमात्र होइन, करको दायरामा पर्ने तर कर छलेर कारोबार गरिएका आर्थिक क्रियाकलाप अनौपचारिक अर्थतन्त्र भित्रै पर्दछन्। छायाँ अर्थतन्त्रलाई नरोक्ने हो भने हाम्रो राजस्वले चालू खर्चलाई समेत धान्न सक्दैन। नेपालमा पहिलो पटक गरिएको आर्थिक जनगणनाले अनौपचारिक अर्थतन्त्रको आकार ४९ दशमलव ५ प्रतिशत रहेको देखिएको छ। जबसम्म राज्यले छाया अर्थतन्त्रलाई रोक्न सक्दैन तबसम्म मुलुक समृद्ध बन्न सक्दैन। अन्त्यमा, बजेट कार्यान्वयनमा सरकार असफल देखिनुको प्रमुख कारण सरकार आफैं इमान्दार तरिकाले नलाग्नुले हो। सरकारले बनाउने नीतिहरू स्वाधीन अर्थतन्त्रमा आधारित नभएर दलाल पुँजीवादी अर्थ नीतिले पनि बजेट कार्यान्वयनमा समस्या भएको हो। परियोजनाको आधार तयार नपारी रकम छुट्ट्याइन्छ । नीतिगत तथा प्रक्रियागत झन्झटहरू पर्याप्त छन्। यस्ता विषयलाई कसरी सरलीकृत बनाउने भन्नेमा सरकारको ध्यान गएको छैन। अनि कसरी हुन्छ सबल अर्थतन्त्र ?  खरेल, अर्थ राजनीतिक विश्लेषक हुन्।"
रामग्रामको संरक्षण गर्नु सरकारको दायित्व हो,"रामग्राम स्तुप राष्ट्रिय सम्पदा हो। यसको संरक्षण गर्नु सरकारको दायित्व हो। रामग्रामको विकास र संरक्षणका लागि धेरै पहिलेदेखि आवाज उठिरहेको छ। भगवान् गौतम बुद्धको ऐतिहासिक स्थल पनि सधैं ओझेलमा परिरह्यो। सरकार लुम्बिनी क्षेत्रको विकासमा मात्रै केन्द्रित रहँदा रामग्राम ओझेलमा परेको हो। पछिल्लोपटक रामग्रामको विकास गर्न निजी कम्पनीलाई जिम्मा दिएको सुनिएको छ। लुम्बिनीपछिको दोस्रो महत्वका रूपमा रहेको रामग्रामलाई कुनै निजी कम्पनीको जिम्मा लगाउँदा त्यहाँ भएका पुरातात्विक सामग्रीको सुरक्षा र व्यवस्थापन कसरी गर्ने भन्ने प्रश्न गहन रूपमा उठेको छ। कुनै कम्पनीलाई लिजमा दिँदा पुरातात्विक सामग्रीहरूको महत्व निजी कम्पनीले कसरी बुझ्न सक्छ ? निजी कम्पनीलाई रामग्राम क्षेत्र सुम्पिँदा त्यहाँ भएका पुरातात्विक सामग्री नष्ट र लोप हुनुका साथै चोरी हुने सम्भावनालाई पनि नकार्न सकिँदैन। पछिल्लोपटक रामग्राममा विदेशी पर्यटकको आगमन बढिरहेको छ। यसले यहाँको महत्व र गरिमालाई अझै बढाएको छ। देशको आर्थिक मेरुदण्ड पर्यटन क्षेत्र पनि हो। हामीसँग यति ठूलो पर्यटकीय क्षेत्र हुँदासमेत यसको संरक्षण र विकास गर्न नसक्नु दुखद हो। यसको संरक्षण र विकास हुन सके राष्ट्रिय अर्थतन्त्रमा समेत ठूलो टेवा पुग्ने देखिन्छ। हामीसँग यति ठूलो सम्पत्ति हुँदासमेत सरकारले वास्ता नगरी निजी कम्पनीलाई दिनु भनेको राष्ट्रिय सम्पदाको संरक्षणमा सरकार गम्भीर छैन भन्ने देखाउँछ। यति मात्रै होइन, निजी कम्पनीलाई नै रामग्राम क्षेत्र सुम्पिनुपर्ने कारण खोज्न पनि सचेत नागरिक लाग्नु जरुरी छु। निजी कम्पनीलाई दिएर होइन, सरकार आफैंले ऐतिहासिक तथा पुरातात्विक सम्पदाको संरक्षण गर्न लाग्नुपर्छ। (ठाकुर पाल्ही क्याम्पस परासीका पूर्वप्रमुख हुन्।) यो पनि पढ्नुहोस लुम्बिनीका पहिचान सिध्याउँदै ल्हारक्याल"
"सन् २०२३ मा ४५८ विदेशी नागरिक निष्कासित, चिनियाँ अग्रस्थानमा","काठमाडौं : गृह मन्त्रालयले सन् २०२३ मा २०९ जना चिनियाँ नागरिकसहित ४५८ जना विदेशी नागरिकलाई निष्कासन गरेको छ। गृह मन्त्रालयले लागुपदार्थ दुर्व्यसनी, जाली राहदानी, विदेशी मुद्रा अपचलन, ओभर स्टेलगायत मुद्दामा ४५८ जनालाई निष्कासन (डिपोर्ट) गरेको हो। निष्कासित हुने अधिकांश भिसाको म्याद गुज्रिएका (ओभर स्टे)हरू छन्। अध्यागमन विभागका अनुसार विभिन्न मुलुकका ४१२ जना विदेशीहरू ओभरस्टे भएर निष्कासित भएका हुन्। सबैभन्दा बढी 'ओभर स्टे' रहनेमा समेत चिनियाँ नागरिक अग्रस्थानमा छन्। सन २०२३ मा १ सय ९० जना चिनियाँ नागरिक 'ओभर स्टे' मुद्दामा नेपालबाट निकालिए। गृह मन्त्रालयले सन २०२३ मा लागूऔषध मुद्दामा १० जना, जाली राहदानीमा ५ जना, विदेशी मुद्रा अपचलनमा १० जना, विभिन्न नक्कली काममा संलग्न ४ जना, व्यक्ति अपहरणमा १ जना, संगठित अपराधमा ६ जना, बहुविवाहमा १ जना, यौन अपराधमा ५ जना र शंकास्पद अर्का १ जना विदेशी नागरिकलाई निष्कासन गरेको छ। किन यतिका धेरै संख्यामा चिनियाँ नागरिकहरू ओभर स्टे रहे भन्ने चाहिँ अनुसन्धानको विषय बनेको छ। निष्कासित हुनेहरूमा सबैभन्दा बढी चिनियाँ नागरिक छन्, जुन कूल संख्याको ४६ प्रतिशत हो। सन् २०२३ मा सबैभन्दा बढी २०९ जना चिनियाँ नागरिकलाई गृह मन्त्रालयले निष्कासन गरेको हो। जसमा १ सय ९० जना चिनियाँ नागरिक ओभर स्टे थिए। ८ जना चिनियाँ नागरिक विदेशी मुद्रा अपचलन, ४ जना लागूऔषध, ३ जना संगठित अपराध, २ जना आर्थिक बेइमानी र ११ जना अपहरण र नक्कली काममा संलग्न चिनियाँहरू छन्। अघिल्लो वर्ष सन् २०२२ मा पनि १९१ जना चिनियाँ नागरिकलाई गृह मन्त्रालयले निष्कासन गरेको थियो। निष्कासित हुनेहरूमा सबैभन्दा बढी चिनियाँ नागरिक छन्, जुन कूल संख्याको ४६ प्रतिसत हो। सन् २०२३ मा पनि सबैभन्दा बढी २०९ जना चिनियाँ नागरिकलाई गृह मन्त्रालयले निष्कासन गर्यो। सन् २०२३ मा गृह मन्त्रालयले ३७ जना अमेरिकी, बंगलादेशी र उज्वेकिस्तानका १९१९ जना, १८ जना बेलायती, ११ जना श्रीलंकन, स्वीडेन र पाकिस्तानका १०१० जनालाई निष्कासन गरेको छ। त्यस्तै गृह मन्त्रालयले अफगानिस्तानका ९ जना, ८ जना जर्मनी, दक्षिण कोरिया र क्यानडाका ७७ जनालाई निष्कासन गरेको छ। गृहले फ्रान्सका ६ जनालाई निष्कासन गरेको छ। इटली, नाइजेरिया, रसिया र यमनका ५५ जनालाई पनि गृहले निष्कासन गरेको छ। अध्यागमन विभागका अनुसार अष्ट्रेलिया, इरान र जापानका ४४ जनासमेत निष्कासित भएका छन्। भुटान, क्याम्रुन, फिलिपिन्स, पोर्चुगल, थाइल्याण्डका ३३ जना र बेल्जियम, डेनमार्क, हङकङ, इन्डोनेशिया, आयरल्याण्ड, नेदरल्याण्ड, रोमानिया, सुडान, युक्रेन र भियतनामका २२ जनालाई गृह मन्त्रालयले निष्कासन गरेको हो। गृह मन्त्रालयले कम्बोडिया, कोमरोस, चेक रिपब्लिक, घाना, आइभरी कोस्ट, इजरायल, जोर्डन, काजकिस्तान, लेबनान, मलेसिया, मेक्सिको, मोलदोभा, मंगोलिया, म्यान्मार, नर्बे,साउदी अरेबिया, सिंगापुर, स्पेन, स्वीटजरल्याण्ड, ताजकिस्तान र युगाण्डाका ११ जनालाई निष्कासन गरेको छ। विदेशी नागरिकलाई अध्यागमन विभागको सिफारिसमा गृह मन्त्रालयले निष्कासनको निर्णय गर्छ। अध्यागमन कानुन विपरीत कार्य गर्ने तथा अन्य प्रचलित कानुनविपरीत कार्य गर्ने विदेशीलाई अदालतबाट सजाय भोगिसकेपछि अध्यागमन विभागको सिफारिसमा गृह मन्त्रालयले निष्कासन गर्छ। अध्यागमन ऐन २०४९ अनुसार विदेशी नागरिकलाई अवधि तोकि वा नतोकी निष्कासन गर्न सकिने व्यवस्था छ। अध्यागमन कार्यविधि २०६५ अनुसार कसूरको प्रकृति हेरी १० वर्षसम्म पुनः नेपाल प्रवेश गर्न नपाउनेगरी निष्कासन गर्ने व्यवस्थासमेत छ। विदेशी नागरिकहरू एक भिसा वर्षमा १५० दिनसम्म पर्यटक भिसामा नेपाल बस्न पाउँछन्। सो अवधिभन्दा बढी बसे उनीहरू ओभर स्टे हुन्छन्। त्यसरी ओभर स्टे भएका विदेशी नागरिकलाई गृह मन्त्रालयले निष्कासन गर्ने गरेको छ।"
प्रधानमन्त्री कप क्रिकेट : सुदूरपश्चिम प्रदेशलाई पराजित गर्दै एपीएफ विजयी,"काठमाडौं : राजधानीमा जारी प्रधानमन्त्री कप एकदिवसीय राष्ट्रिय क्रिकेट प्रतियोगिताअन्तर्गत आज भएको खेलमा विभागीय टोली सशस्त्र प्रहरी बलको एपीएफ क्लबले सुदूरपश्चिम प्रदेशलाई तीन विकेटले पराजित गरेको छ । सुदूरपश्चिमले जितका लागि दिएको ८८ रनको सामान्य लक्ष्य एपीएफले १४ दशमलव एक ओभरमा सात विकेट गुमाउँदै पूरा गर्यो । एपीएफका लागि सन्दीप जोराले १८ रन बनाए भने आशिफ सेखले १५, भुवन कार्कीले १४, प्रदीप ऐरीले १२ तथा लोकेश बमले ६ रन जोडे । सुदूरपश्चिमका लागि दीपक चन्दले चार र नरेन साउदले तीन विकेट लिए । त्यसअघि मूलपानी क्रिकेट मैदानमा टस हारेर पहिले ब्याटिङ गरेको सुदूरपश्चिमले १६ दशमलव दुई ओभरमा सबै विकेट गुमाउँदै ८७ रनमा समेटियो । सुदूरपश्चिमका लागि नारायण जोशीले २५ बलमा तीन छक्का र तीन चौका प्रहार गर्दै अविजित ३१ रन बनाए । त्यसबाहेक अन्य खेलाडीले दोहोरो अङ्कमा रन बनाउन सकेनन् । सुदूरपश्चिमलाई सस्तैमा समेट्ने क्रममा एपीएफका लागि चन्दन रामले पाँच विकेट लिए । त्यसैगरी, भुवन कार्की तीन र कप्तान रोहित पौडेलले दुई विकेट झारे ।रासस"
माघ २२ मा बुक क्लोज गर्दै रिडीपावर,काठमाडौं : रिडी पावर कम्पनीले माघ २२ गते बुक क्लोज गर्ने भएको छ । कम्पनीले ५० प्रतिशत हकप्रद सेयर प्रयोजनका लागि सो दिन बुक क्लोज गर्ने भएको हो । कम्पनीले गत माघ १४ गते बसेको सञ्चालक समितिको बैठकले नेपाल धितोपत्र बोर्डबाट स्वीकृत भएको सो बराबरको हकप्रद सेयर निष्कासनका लागि आगामी २२ गते बुक क्लोज गर्ने निर्णय गरेको थियो । यसर्थ बुक क्लोजको आधारमा माघ २१ गतेसम्म कायम सेयरधनीहरूले मात्र कम्पनीको हकप्रद सेयर खरिदका लागि आवेदन दिन सक्छन् । तर कम्पनीले हकप्रद सेयर निष्कासनको मिति भने तय गरेको छैन । कम्पनीको हकप्रद सेयर निष्कासन तथा बिक्री प्रबन्धकको जिम्मेवारी मुक्तिनाथ क्यापिटललाई छ । हाल कम्पनीको चुक्ता पुँजी १ अर्ब ५४ करोड ८९ लाख १ हजार २ सय रुपैयाँ छ । उक्त हकप्रद सेयर निष्कासन तथा बाँडफाँटपछि कम्पनीको चुक्ता पुँजी २ अर्ब ३२ करोड ३३ लाख ५१ हजार ८ सय रुपैयाँ कायम रहनेछ । कम्पनीको अहिले कायम चुक्ता पुँजीको आधारमा १ बराबर शून्य ५ को अनुपातमा कम्पनीलाई बोर्डले गत पुस १९ गते हकप्रद सेयर निष्कासनका लागि अनुमति प्रदान गरेको थियो । उक्त अनुपातमा प्रतिसेयर एक सय रुपैयाँ अंकित मूल्यका ७७ लाख ४४ हजार ५ सय ६ कित्ता हकप्रद सेयर कम्पनीले विक्री गर्न अनुमति पाएको थियो ।
नवसूचीकृत कम्पनीको पहिलो कारोबार मूल्य कति ?,"नेपाल स्टक एक्सचेन्ज लिमिटेड (नेप्से) ले नवसूचीकृत कम्पनीको पहिलो कारोबारका लागि तोक्दै आएको मूल्य सीमालाई पुनरावलोकन गर्ने भएको छ। हरेक दिन सेयरको नियमित सत्र (११ देखि ३ बजेसम्म) सुरु हुनुअघि प्रारम्भिक सत्रमार्फत मूल्य अन्वेषण गरिन्छ। अघिल्लो दिन बजार बन्द भएदेखि भोलिपल्ट नखुलेसम्म सूचीकृत कम्पनीको सञ्चालनमा कुनै अप्रिय घट्ना घटेको हुन सक्छ। मूल्य अन्वेषणको यो चरणमा खास व्यक्ति वा संस्थामात्र सहभागी हुन्छन् र यिनले घटनालाई आकलन गरेर मूल्य लगाउँछन्। यस्तो सत्रमा मूल्य परिवर्तन सीमा नियमित सत्रको भन्दा बढी हुन्छ। नेपालमा दुई प्रतिशतको सीमा तोकिएको छ। यसअघि यस्तो सीमा पाँच प्रतिशत थियो। यस्तो दर किन घटाइयो भन्ने चित्तबुझ्दो जवाफ सेयरबजारको तालुकी अड्डा नेपाल धितोपत्र बोर्ड र बजार सञ्चालक नेप्से कोहीसँग पनि छैन। अहिले त्यस्तै जवाफविहीन अर्को कार्यको मञ्चन हुन लागेको छ। प्रारम्भिक सत्रकै समयमा विशेष प्रारम्भिक सत्रमार्फत नवसूचीकृत कम्पनीको मूल्य अन्वेषण हुँदै आएको छ। प्रारम्भिक सत्रको औचित्य संसारका हरेक एक्सचेन्जमा हरेक दिनको कारोबार अपरिपक्व कारोबारीले खोल्छन् र परिपक्व कारोबारीले बन्द गर्छन् भन्ने भनाइ नै छ। यसो भन्नुको अर्थ र कारण के हो भने सेयरबजार खुलेको केही समयसम्म (एक घण्टा वा केही कम) बजारमा तीव्र उतारचढाव हुन्छ। यो समय व्यतीत भएपछि बजार परिपक्व हुँदै जान्छ। बजार खुल्ने प्रवृत्ति पहाडमा आउने बाढी जस्तै हुने र समथरमा पुगेपछि शान्त हुँदै बग्ने नदी जस्तै हुन्छ। यसो हुनुको कारण प्रारम्भिक सत्रमा पर्याप्त सहभागिताबिना भएको मूल्य अन्वेषण हो। बहुपक्षीय सहभागिता भएर मूल्य अन्वेषण हुने हो भने प्रारम्भिक सत्रले नियमित सत्रको लागि वास्तविक मूल्य अन्वेषण गरिदिन्छ र बजारमा तीव्र उतारचढावको अवस्था हुन्न। वास्तविक मूल्य अन्वेषणको समस्या नेपालमा मात्र हैन, संसारको १० ठूला एक्सचेन्जको सूचीमा पर्ने भारतको दुवै एक्सचेन्ज (बम्बे र नेसनल) मा पनि छ। नेपालको सेयरबजारमा तीव्र उतारचढावको अवधि एक घण्टाभन्दा पनि बढी नै देखिन्छ। अनि मात्र बाढीले समथर भूभाग पाए जस्तो बजार सम्हालिएर जान्छ। भारतमा भने यो समस्या आधा घण्टा जति मात्र हुन्छ। इन्डियन इन्स्टिच्युट अफ म्यानेजमेन्ट, अहमदाबादले गरेको एक अध्ययनमा प्रारम्भिक सत्रले नियमित सत्रमा हुने तीव्र उतारचढावलाई नियन्त्रण गर्न नसकेको पाइएको थियो। यति हुँदाहुँदै पनि प्रारम्भिक सत्रमा सहभागिता बढ्दै गएर यसको औचित्य पुष्टि हुँदै गएको छ। नेपाल र भारतमा प्रारम्भिक सत्रमा हुने कारोबार प्रणालीमा आकाशजमिनको फरक छ। भारतमा बहुपक्षीय सहभागिता हुने मल्टिल्याटरल म्याचिङ प्रणाली छ भने नेपालमा द्विपक्षीय सहभागिता हुने बाइल्याटरल म्याचिङ प्रणाली छ। बहुपक्षीय सहभागिता नहुँदा दुई जना व्यक्ति मिलेर नियमित सत्रको लागि मूल्य अन्वेषण गराइन्छ र वास्तविक मूल्य अन्वेषित हुँदैन। यसैको कारण भारतमा भन्दा नेपालमा नियमित सत्रमा तीव्र उतारचढाव हुने गरेको छ। विशेष प्रारम्भिक सत्र विषय उठानको क्रममा विशेष प्रारम्भिक सत्रको बारेमा कुरो गरियो। प्रसंगवश प्रारम्भिक सत्रको पनि कुरो पनि गर्दा विषय अझ प्रस्ट हुने हुँदा त्यसको पनि केही चर्चा गरियो। अब विशेष प्रारम्भिक सत्र र यसको मूल्यको सीमा सम्बन्धमा हुन लागेको पुनरावलोकनको विषयमा चर्चा गरौं। नेप्सेले नवसूचीकृत कम्पनीलाई पहिलो कारोबारको लागि नेटवर्थको तीन गुणासम्म पहिलो कारोबारको लागि मूल्य सीमा दिने गरेको छ। कुनै कम्पनीको नेटवर्थ १ सय २५ रुपैयाँ भएमा पहिलो कारोबारको लागि सोही १ सय २५ देखि ३ सय ७५ रुपैयाँसम्म मूल्य सीमा दिने गरेको छ। पहिलो कारोबार यही मूल्य सीमाभित्र रहेर गर्नुपर्छ। पहिलो कारोबारको लागि मूल्य अन्वेषण गर्नको लागि प्रारम्भिक सत्रकै अवधिमा विशेष प्रारम्भिक सत्र सञ्चालित छ। विशेष प्रारम्भिक होस् वा प्रारम्भिक सत्रमा इकोनोमिक अर्डर क्वान्टिटी तथा इकोनोमिक अर्डर प्राइस विधिबाट आदेश कार्यान्वयन हुन्छ। यस विधिबाट अन्वेषित हुने मूल्य मिलेमतोमा हुन सक्ने सम्भावना हुने हुँदा यसलाई खास भरपर्दो विधि मान्न सकिन्न। तैपनि अहिलेसम्म यही विधि चलिरहेको छ। यसैकारण अघिल्लो अनुच्छेदमा उल्लेख गरिएको नियमित सत्रमा अत्यधिक उतारचढाव हुने गरेको हो। औचित्यको कसीमा पुनरावलोकन नेप्सेले अहिले नवसूचीकृत कम्पनीलाई पहिलो कारोबारको लागि दिइरहेको मूल्य सीमा पुनरावलोकन गर्ने चर्चा चलिरहँदा यसका सम्बद्ध पक्षले आवश्यक छ र छैन दुवै प्रतिक्रिया दिइरहेका छन्। पुनरावलोकन आवश्यक छ र छैन भन्नेभन्दा फरक मत खुलारूपमा त्यति सुनिएको छैन। यद्यपि भित्रभित्रै यसको बारेमा चर्चा चलेको छ। विद्यमान समयमा नेटवर्थको तीन गुणा तोक्नुको पनि आधार र कारण केही पनि छैन। यसलाई घटाएर दुई वा डेढ गुणा गर्नुपर्छ भन्ने कुराको पनि कुनै सैद्धान्तिक आधार र कारण छैन। मूल्य सीमा तोक्नुपर्छ (तीन वा डेढ गुणा) भन्नेभन्दा भित्रभित्रै चर्चा हुने मूल्य सीमा तोक्नुहुन्न भन्ने तेस्रो मत सैद्धान्तिक रूपमा सान्दर्भिक देखिन्छ। तीन गुणा वा डेढ वा दुई गुणा जति तोके पनि अवाञ्छित रूपमा मूल्यलाई नियन्त्रणमा लिने असफल प्रयास हो। अंकित मूल्य मात्र तोके पनि कारोबार भइसकेपछि क्रमशः माथि वा तल झर्दै जाने कुरालाई रोक्न सकिन्न। कुनै बेला तत्कालीन अरुण फाइनान्स लिमिटेडको अंकित मूल्य एक सय रुपैयाँ झरेर १९ रुपैयाँसम्म आएको थियो। बजारको बढ्दो र घट्दो प्रवृत्तिले मूल्य निर्धारण हुँदै जान्छ। अहिले म्युचुअल फन्डलाई आरक्षण गरिएको सेयर ६ महिनासम्म बिक्री गर्न बन्देज लगाइएको अवस्थामा बजारमा पर्याप्त आपूर्ति नहुँदा बजारमा आउने थोरै परिमाणको सेयर कर्नरिङ गर्न बाँदरलाई लिस्नु जस्तै भएको छ। विद्यमान १० कित्ते बाँडफाँड नीतिले गर्दा पनि पर्याप्त सेयर आउन सकेको छैन। यसले गर्दा जति आउँछ त्यो सर्कुलर ट्रेडिङ गर्दै एउटा निश्चित बिन्दुसम्म लैजान राम्रै मलजल पुगेको छ। जारी हुने सेयरको पाँच प्रतिशतसम्म आवेदन गर्न पाइने व्यवस्थाअनुसार बाँडफाँड पनि सोहीअनुसार भएको भए केही हदसम्म सर्कुलर ट्रेडिङ रोकिन सक्थ्यो। नीति नै सर्कुलर ट्रेडिङलाई सहयोग गर्ने खालको भएपछि त्यसलाई रोक्न सकिने कुरो पनि भएन। मूल्य सीमा कि खुला मूल्य नवसूचीकृत कम्पनीको पहिलो कारोबारको लागि मूल्य यति र उति भनेर तोक्ने हैन खुला छोड्नुपर्छ। स्टक एक्सचेन्ज भनेको खुला कारोबार हुने स्थान हो। सूचीकरण भइसकेपछि यति र उति मूल्यमा कारोबार गर्नुपर्छ भन्नु नियन्त्रणमुखी नीति हो। सेयर लगानी जोखिम र उच्च नाफा दुवैको संगम भएकोले यसमा अन्तर्निहित जोखिम र लाभको जिम्मेवार कारोबारी आफैं हुनुपर्छ। आईपीओ जारी गर्दा प्रकाशन गरिने विवरणपत्रको पहिलो पानामै धितोपत्रमा गरिने लगानीमा जोखिम हुने भएकोले त्यस्तो जोखिमको मूल्यांकन गर्ने प्रमुख दायित्व लगानीकर्ता स्वयम्को हुनेछ र धितोपत्रको निष्कासन मूल्यले सूचीकरणपश्चात् धितोपत्र बजारमा हुने कारोबारले मूल्य नजनाउने हुँदा यस विवरणपत्रमा उल्लेखित जोखिमसमेतको अध्ययन गरेर मात्र लगानीसम्बन्धी निर्णय लिन सुझाव गरिन्छ भन्ने उद्घोष गरिएको हुन्छ। यस्तो चेतावनीयुक्त उद्घोषण विवरणपत्रमा हुँदाहुँदै पनि पहिलो कारोबार गर्न मूल्य सीमा तोक्नु सान्दर्भिक हुन्न। मूल्य सीमा तोक्नुको औचित्य के हो भनेर प्रश्न गयो भने लगानीकर्ताको हित रक्षा भनेर आउने रेडिमेड उत्तरले सधैं धान्दैन। लगानीकर्ता अझ त्यसमा साना भन्ने विशेषण थपिन्छ। साना भन्ने विशेषणको रट कतिञ्जेलसम्म लगाउने होला ? यस्तै रटानले सेयरबजारको गुणात्मक विकास हुन नसकेको हो भन्दा अन्यथा हुन्न। सेयर अर्थात् लगानी आफैंमा सुरक्षित हुन्न। सेयरबजारमा लगानी सुरक्षित खोज्नु बालुवा पेलेर तेल निकाल्नु जस्तै हो। सेयरबजार भन्ने महासागरमा छिरेपछि को साना को ठूला हैन, समग्रतामा हेर्नुपर्छ। लगानीकर्ता हित संरक्षणको लागि कम्पनीमा उत्पादन हुने मूल्य संवेदनशील सूचना यथाशीघ्र सार्वजनिक गराउनु नै वास्तविक हित रक्षा र नियमन पनि हो। नेप्सले अहिलेसम्म सूचीकृत कम्पनीको त्रैमासिक वित्तीय विवरण आफ्नै वेवसाइटमा सार्वजनिक गरिदिए त्रैमासिक वित्तीय विवरण खोज्दै हिँड्नुपर्ने थिएन। लगानीको मूल आधार हुने यस्ता कुरा धितोपत्र बोर्ड अझ खासगरी नेप्सेको वेवसाइटमा कम्पनीको संकेत प्रविष्ट गर्नासाथ हेर्न सकिने व्यवस्था हुनुपथ्र्याे। यस्ता कुरा छोडेर नेप्से नवसूचीकृत कम्पनीको लागि पहिलो कारोबार मूल्य कति तोक्ने भन्ने असान्दर्भिक कुराको पछि लाग्नु असान्दर्भिक छ। पहिलो दिन ५ प्रतिशत प्रारम्भिक सत्र पनि हरेक दिन मूल्य अन्वेषण गराउनको लागि गरिएको व्यवस्था हो तर, यसलाई दुई प्रतिशतमात्र मूल्य घट्न र बढ्न पाइने व्यवस्था गरेर निस्तेज जत्तिकै पारिएको छ। जबकि यस्तो समयमा कम्तीमा १० प्रतिशतसम्म मूल्य तल वा माथि गर्न सकिने व्यवस्था राखिनुपथ्र्यो। भारतमा २० प्रतिशत तोकिएको छ। यस्तो पाराले अरू कयौं दशकसम्म पनि नेपालको सेयरबजारले गुणात्मक फड्को मार्न सक्दैन। यसैको अर्को सिलसिलामा पहिलो कारोबार बन्ने भएको छ। भने जति सेयर किन्न र बेच्न आदेश राखिने अल अर नोन उहिल्यै निस्तेज भइसकेको छ। यसैगरी नियन्त्रणमुखी बन्दै जाँदा निषेधसम्मै त पुगिने हैन ? प्रश्न उठ्नु अस्वाभाविक हैन। पहिलो कारोबारको लागि सीमा नतोकी खुला छाडेर पनि मूल्य अन्वेषण गराउन गराउन सकिन्छ। पहिलो कारोबारलाई खुला छोडेर मूल्य अन्वेषण भएको दिन नियमित सत्रमा प्रत्येक कारोबारमा दुई प्रतिशत र दिनभरमा १० प्रतिशत तल वा माथि हुने व्यवस्थालाई निलम्बन गर्नुपर्छ। यस्ता कम्पनीलाई हरेक कारोबारमा पाँच प्रतिशतसम्म बढ्न वा घट्न दिनुपर्छ। मानौं नेटवर्थ १ सय ५ रुपैयाँ भएको कम्पनीलाई मूल्य सीमा नतोकी खुला छोड्दा पाँच सय रुपैयाँमा पहिलो कारोबार भयो भने नियमित सत्रमा यसलाई अन्य कम्पनी जस्तो प्रत्येक कारोबारमा दुई प्रतिशत र दिनभरमा १० प्रतिशत तल वा माथि हुने व्यवस्था नराखी हरेक कारोबारमा पाँच प्रतिशत बढ्न दिँदा त्यही पाँच सय रुपैयाँमा मनग्य सेयर आउन सक्छ। त्यसमा बढेर गयो भने पनि ६७ सय रुपैयाँभन्दा माथि नजान सक्छ। पाँच प्रतिशत बढ्न पाउने यस्तो सीमा चाहिँ मार्केट भन्ने विकल्पमा राख्न नपाइने गरी एकदिनको लागि त्यसलाई निस्तेज पारी लिमिट भन्ने विकल्पमा मात्र दिनुपर्छ। यसो नगरी नेप्सेले दिएको मूल्य सीमाभित्र रहेर पहिलो कारोबार र त्यसपछि नियमित सत्रमा अन्य कम्पनीको झैँ कारोबार हुँदा मनग्य सेयर बजारमा आउन महिनौं लाग्छ। यसो गर्दा कर्नरिङ हुने सम्भावना पनि उच्च रहन्छ। पहिलो दिन नै अन्वेषणपछिको पाँच प्रतिशतको बढ्दो सीमामा किन्न मन लाग्नेले किन्छन् र बेच्नेले पनि बेच्छन्। एकै दिन सबै कुराको छिनोफानो हुन्छ। यसबाट सरकारले महिनौं लगाएर पाउने पुँजीगत लाभ कर पनि एकैदिन प्राप्त गर्छ। अपवादबाहेक आखिर आईपीओ कुनै न कुनै दिन बिक्री हुने नै हो। त्यसो हो भने किन मूल्य सीमा तोकेर किन्ने र बेच्नेलाई तगारो हाल्नु ? नेप्सेले यस्ता अर्थहीन कार्य गरेर बस्नुको सट्टा अन्य रचनात्मक कार्य गरेर बजारको गुणात्मक विकास गरोस्। (दाहाल, कर्पोरेट र धितोपत्र कानुनका अध्येताअधिवक्ता हुन्।)"
खेर नजाओस् सहिदको बलिदानी,"हुँदैन बिहान मिर्मिरेमा तारा झरेर नगए बन्दैन मुलुक दुईचार सपूत मरेर नगए। कवि भूपि शेरचनको यस उद्धरणमा दुईचारको स्थानमा दुई चार हजारभन्दा धेरै सहिद हाम्रो देशले पाइसकेको अवस्था छ। बच्चा हुँदादेखि पढ्दै आएको कुरा हो सहिद भनेको देशका लागि आफ्नो ज्यान दिने व्यक्ति। देशको सार्वभौमिकता, स्वाधीनता, राष्ट्रियता, प्रजातन्त्र, लोकतन्त्र र गणतन्त्रका लागि आफ्नो ज्यानको आहुती दिने महान् ती आत्माहरू नै यो देशका सच्चा सहिद हुन्। राणा शासनविरुद्ध लडेका चार सहिद धर्मभक्त माथेमा, दशरथ चन्द, गंगालाल श्रेष्ठ र शुक्रराज शास्त्रीको सम्झनामा प्रत्येक वर्षको माघ १६ गतेलाई सहिद दिवसको रूपमा मनाइन्छ। तथापि नेपालको पहिलो सहिद भनेर लखन थापाको नाम लिइन्छ। १९३३ फागुन २ गते राणा शासनविरुद्ध आवाज उठाउँदा जंगबहादुर राणाद्वारा मारिएका (फाँसी दिइएका) लखन थापालाई २०७२ असोज ३ गते नेपाल सरकारले प्रथम सहिद भनेर घोषणा गरेको थियो। त्यसपश्चात् सहिद घोषणा गर्ने काम आजपर्यन्त पनि निरन्तर छ। राजनीतिक दलका सहिददेखि सुरक्षा निकायका सहिदसम्मका संख्या छन्। सरकारी निकायसँग आजसम्म पनि यकिन तथ्यांक छैन कति सहिद छन् नेपालमा भनेर। यससम्बन्धी छानबिन गर्न बनेका विभिन्न आयोगले भिन्नभिन्न संख्यामा सहिदको सूची बुझाए पनि सरकारबाट आधिकारिक मान्यता पाएको छैन। २०६२०६३ को आन्दोलनपछि विभिन्न समयमा तराईमा भएका आन्दोलनहरूमा मारिएका मानिसको पनि सहिद भनेर लामै सूची तयार भइसकेको छ भने सहिद परिवारले पाउने भनेको दस लाख रुपैयाँमा पनि राम्रै राजनीति भएको समाचार छापाहरूमा पढ्न पाइन्छ। सहिदहरूलाई सहिद दिवसको नाममा एक दिन फूलमाला चढाएर, एक मिनेट मौन धारण गरेर र चर्को भाषण छाटेर सहिदहरूको सच्चा अर्थमा सम्मान होला ? क्यालेन्डरमा सीमित सहिद दिवसले उनीहरूले देशका लागि बगाएको रगतको सही मूल्यांकन र सहिदले देखेका सपना पक्कै पनि साकार हँुदैन। जसको बलिदानले देशको बागडोर हातमा परेको छ, उनीहरूकै सपनालाई लत्याएर पक्कै पनि सहिदको आत्माले शान्ति पाउने छैन। तिनले देखेको समुन्नत राष्ट्र निर्माणको सपनालाई साकार पार्न सकेमात्र उनीहरूप्रति गरिएको सच्चा श्रद्धाञ्जलि ठहरिनेछ। हाल देशमा व्याप्त सामाजिक बेथिति, राजनीतिक अस्थिरता र अराजकता, सांस्कृतिक विचलन छ। आफ्नो भूमि मिचिँदा पनि कानमा तेल हालेर बस्ने शासक वर्गका कारण सर्वसाधारण जनताले जीवनजल र सिटामोल नपाएर मृत्युवरण गर्नुपर्ने अवस्था छ। तर पनि शासक वर्गहरूमा सामान्य रोगको उपचारका लागिसमेत राज्यको ढुकुटी रित्याएर विदेशमा महँगो उपचार गराउने प्रवृत्ति छ। साँच्चै भन्ने हो भने नेपाली सपूतहरूले गरेको त्यो बलिदानीपूर्ण संघर्ष व्यर्थ गएको भान हुन्छ। सहिदहरूले सहादत त्यसै गरेका होइनन्, देशको समुन्नति, समृद्धि, सुशासन, स्वतन्त्रता, राष्ट्रियता र स्वाधीनताका लागि आफ्नो अमूल्य जीवन आहुती दिएका हुन्। देश हामी सबैलाई जिम्मा लगाएर उनीहरूले सहादत प्राप्त गरेका छन्। सहिदको त्याग र बलिदानीको मूल मर्मलाई आत्मसात् गरेर देशलाई सही बाटोमा डोहोर्याउन हामी सबै चुकेकै हौं। त्यसमाथि पनि सरकारमा हुनेहरू र राजनीतिलाई कर्म बनाएर सेवा गर्ने प्रमुख पात्रहरूले सहिदको योगदानलाई सम्झँदै उनीहरूको सपना साकार बनाउनु प्रमुख दायित्व हो। नेपालको संविधान २०७२ राष्ट्रहित, लोकतन्त्र र अग्रगामी परिवर्तनका लागि नेपाली जनताले पटकपटक गर्दै आएका ऐतिहासिक जनआन्दोलन, सशस्त्र संघर्ष, त्याग र बलिदानको गौरवपूर्ण इतिहासलाई स्मरण एवम् सहिदहरू तथा बेपत्ता र पीडित नागरिकहरूलाई सम्मान गर्दै जारी गरिएको छ। सहिदको सम्मान संविधानको कोरा अक्षरमा मात्र सीमित भएको आभास नेपाली जनताले गरिरहेका छन्। सहिद सप्ताह मनाएर सहिदहरूको सालिकमा माल्र्यापण गरेर र एकाध घण्टा भाषण गरेर सहिदको सम्मान पटक्कै हुन सक्दैन। सहिदको सच्चा सम्मान तब हुन्छ, जब नेपाली जनताले आफ्नो देशमा स्वतन्त्रपूर्वक सहज तरिकाले जीवनयापन गर्न पाउँछन्। संविधानकै प्रस्तावनामा भनिए जसरी जनताको प्रतिस्पर्धात्मक बहुदलीय लोकतान्त्रिक शासन प्रणाली, नागरिक स्वतन्त्रता, मौलिक अधिकार, बालिक मताधिकार, आवधिक निर्वाचन, पूर्ण प्रेस स्वतन्त्रता तथा स्वतन्त्र, निष्पक्ष र सक्षम न्यायपालिका र कानुनी राज्यको अवधारणालगायतका लोकतान्त्रिक मूल्य र मान्यतामा आधारित समाजवादप्रति प्रतिबद्ध रही समृद्ध राष्ट्र निर्माण गर्ने उद्देश्य लिइएको छ। तर के हाम्रा क्रियाकलाप सोही मर्मबमोजिम निर्देशित छन् त ? यत्रा सहिदहरूले रगत यसै बगाएका होलान् त ? विधिको शासन र लोकतान्त्रिक अभ्यासका लागि ज्यानको पर्वाह नगरी देशका लागि लडेका महान् सहिदहरू देशका अमूल्य निधि हुन्। सहिदको नामलाई व्यक्तिगत तथा राजनीतिक अभीष्ट पूरा गर्ने साधन बनाइयो भन्ने जनगुनासो बेलाबखत नआएका होइनन्। विगतमा, घरायसी कारणले हत्या गरिएकालाई पनि सहिद घोषणा गर्न सरकार पछि परेन। रकमका लागि सहिदको सूचीमा नाम लेखाउन पनि तँछाडमँछाड नै हुन्छभन्दा अत्युक्ति नहोला। यसरी सहिदको सूचीमा अटाएका नामहरू देख्दा वास्तवमा देशका लागि लड्दा सहिद भएका परिवारहरूको मन कति निमोठिँदो हो ! २०६२०६३ को जनआन्दोलनमा कञ्चटमा गोली लागि १७ वर्षदेखि ओछ्यानमै मर्नु न बाँच्नुको जीवन व्यतित गरी वैशाख २७, २०८० मा मृत्युवरण गरे जिउँदा सहिद मानिएका मुकेश कायस्थले। उनको परिवारलाई र यस्तै अन्य सहिद परिवारका सदस्यलाई देशको हालको अवस्थाले गिज्याइरहेको त छैन ? सहिद परिवारको घाउमा मल्हम लगाउने र अभिभावकत्व वहन गर्ने कार्यमा हालसम्मका कुनै पनि सरकार खरो उत्रन नसकेको यथार्थ जगजाहेर छ। सत्ता र शक्ति केन्द्रित राजनीतिक संस्कृतिको विकासले नागरिकको जीवनयापन, हक र अधिकारका सबालहरू ओझेलमा परे ! मन्त्रालयको भागबन्डा नमिलेर एउटा मन्त्रालय फुटाएर दुई, तीनवटासम्म बनाउन र राजनीतिक नियुक्तिका लागि अनेकौं पद सिर्जना गर्न सक्ने सरकारलाई जनआन्दोलनका घाइते तथा सहिद परिवारलाई केही राहत प्रदान गर्न केले रोक्छ ? राज्यकोष दोहन गरी हजारौं कार्यकर्ता पाल्न सक्ने राजनीतिक दलहरूको यस्तो विषयमा त्यति ध्यान गएको पाइएन। सहिदहरूको भावना र मर्मलाई बुझेर संविधानमा लेखिए अनुसार नै सार्वभौमसत्ता सम्पन्न नेपाली जनता बनाउने कामको थालनी गरौं।"
"लगातार तेस्रो दिन पनि बढ्यो नेप्से, कारोबार ५ अर्बमाथि","काठमाडौं : लगातार दुई दिन बढेको सेयर बजारले आज पनि सोही दिशालाई निरन्तरता दिएको छ। नेप्से परिसूचक १४८८ अंकले बढेर २११९६१ विन्दुमा कायम भएको छ। सेन्सेटिभ इण्डेक्स ०१७ प्रतिशतले बढेको छ। दोहोरो अंकले बढेको सेयर बजारमा तीन कम्पनीको सेयर सकारात्मक सर्किट लेभलमा कारोबार भयो। चन्द्रगिरि हिल्स,समाज लघुवित्त वित्तीय र रावा इनर्जी डेभलपमेन्टको सेयर १० प्रतिशतले बढेको हो। यसैगरी सिनर्जी पावर डेभलपमेन्टको ८७२ र सिंगटी हाइड्रोपावरको ८२३ प्रतिशतले सेयर मूल्य बढ्यो। यसदिन मिड सोलु हाइड्रोपावरका लगानीकर्ताले भने गुमाए। सो कम्पनीको ८३५ प्रतिशतले सेयर घट्यो। गुराँस लघुवित्त,एनआईसी एसिया ब्यालेन्स र विन्ध्यावासिनी हाइड्रोपावर गुमाउने पाँच कम्पनीभित्र परे। ७५ करोड बढी मूल्यको सेयर कारोबार गरी हिमालयन रिइन्स्योरेन्स शीर्षस्थानमा रह्यो। नगदी ग्रुपको २२ करोड,नेपाल रिइन्स्योरेन्सको २० करोड,अरुण भ्याली हाइड्रोपावरको १४ करोड र युनाइटेड मोदी हाइड्रोपावरको १३ करोड बढि मूल्यको सेयर कारोबार भयो। आज ३०८ कम्पनीको १ करोड ५१ लाख ७८ हजार ३६८ कित्ता सेयर ५ अर्ब ५४ करोड ४२ लाख १७ हजार ५९३ रुपैयाँमा खरिदबिक्री भए। १४ अंकले बढेको सेयर बजारमा सोमबारको तुलनामा कारोबार रकम बढी हो। सोमबार ४ अर्ब ५६ करोड ६५ लाख रुपैयाँ बराबरको सेयर कारोबार भएको थियो। १३ उपसमूहमध्ये ९ वटाको सूचक सकारात्मक देखिदा ४ वटाको सूचक घटेको हो। कारोबारमा आएका १५२ कम्पनीको मूल्य बढ्दा ८५ को घट्यो भने बाँकी १० कम्पनीको मूल्य ओरालो लाग्यो।"
दुई कम्पनीको सेयर मूल्य समायोजन,"काठमाडौं : नेपाल स्टक एक्सचेन्ज (नेप्से)मा आइतबार दुई कम्पनीको सेयर मूल्य समायोजन भएको छ। उक्त दिन रिलायबल नेपाल लाइफ इन्स्योरेन्स र अरुण भ्याली हाइड्रोपावरकोे सेयर मूल्य समायोजन भएको छ। उक्त कम्पनीहरूको साधारणसभा तथा लाभांश वितरण प्रयोजनार्थ र हकप्रद सेयर निष्कासन प्रयोजनको लागि बुक क्लोज गरेको छ। यससँगै नेप्सेले सेयर मूल्य समायोजन गरी नयाँ मूल्य निर्धारण गरेको छ। यससँगै, नेप्सेले रिलायबल नेपाल लाइफको १६ प्रतिशत बोनस सेयर समायोजन गरेको हो। समायोजनपश्चात् कम्पनीको सेयर मूल्य ४ सय ९७८४ रुपैयाँ कायम भएको छ। नेप्सेले आइतबार कारोबार दिनको अन्तिम मूल्यका आधारमा यस कम्पनीकोे सेयर मूल्य समायोजन गरेको हो। आइतबार दोस्रो बजारमा कम्पनीको सेयर मूल्य प्रतिकित्ता ५ सय ७७५० रुपैयाँमा अन्तिम कारोबार भएको थियो। यस्तै, नेप्सेले अरुण भ्याली हाइड्रोपावरको शतप्रतिशत हकप्रद सेयरको समायोजन गरेको देखिन्छ। यसर्थ, समायोजनपश्चात् कम्पनीको सेयर मूल्य १ सय ९०१० रुपैयाँ कायम भएको छ। नेप्सेले आइतबार कारोबार दिनको अन्तिम मूल्यका आधारमा यस कम्पनीकोे सेयर मूल्य समायोजन गरेको हो। आइतबार दोस्रो बजारमा कम्पनीको सेयर मूल्य प्रतिकित्ता २ सय ८०२० रुपैयाँमा अन्तिम कारोबार भएको थियो।"
निर्माण अलपत्र पारेर ठेकदार माननीय टाप,"काठमाडौं : रामेछाप सदरमुकाम जोड्ने मन्थलीचिसापानी सडक निर्माणका लागि तीन वर्षअघि नै ठेक्का लगाइएको थियो। डेढ वर्षभित्र निर्माण गरिसक्ने समयसीमा तोकिएको थियो। तर, ठेक्का भएको तीन वर्ष बितिसक्दा पनि सात किलोमिटर सडक निर्माण हुन सकेको छैन। स्थानीय धुलाम्मे सडकमै यात्रा गर्न विवश छन्। सात किलोमिटरमध्ये अहिलेसम्म जम्मा २ किलोमिटर मात्रै कालोपत्रे भएको छ। सडक निर्माणको ठेक्का लिएर जनतालाई सास्ती दिने ठेकेदार हुन्, त्यही जिल्लाका सांसद पूर्णबहादुर तामाङ। जनताको सुविस्ताका लागि दिनरात खट्नुपर्ने माननीयले नै दुःख दिएपछि स्थानीय आन्दोलित भएका छन्। माननीयको गैरजिम्मेवारले आजित भएपछि स्थानीय आन्दोलित भएका हुन्। माननीयले ठेक्का लिएका सडक अलपत्र पारेका छन्। चिसापानीमा अरु ठेकेदारले लिएका विद्यालय भवन, स्वास्थ्य चौकीलगायतका संरचना पनि अस्तव्यस्त र अपूरा छन्, उक्त आयोजना पूरा गर्न अन्य ठेकेदारलाई दबाब दिन सांसद तामाङसमक्ष स्थानीयले आग्रह गर्दा उनले चासो दिएका छैनन्। माननीय ठेकेदारसहित अन्य ठेकदारले पनि जिम्मा लिएका पूर्वाधार समयमा निर्माण नगरेर जनतालाई दुःख दिएपछि नागरिक सरोकार तथा संघर्ष समिति नै गठन गरेर स्थानीय विरोधमा उत्रिएका छन्। उनीहरूले सात दिनभित्र निर्माण सुरु नगरे ठेकदार र तालुकदार निकायविरुद्ध आन्दोलन गर्ने घोषणा गरेको संघर्ष समितिका संयोजक प्रकाश श्रेष्ठले बताए। सडक अलपत्र छाडेर सांसद तामाङले जनताको स्वास्थ्यसँग खेलवाड गरिरहेको स्थानीय सुभास श्रेष्ठले आक्रोश पोखे। धोएर सुकाउन राखेको लुगा धुलो नटकटकाइ लगाउनै सकिँदैन। माननीयज्यूले नै सडक निर्माणको काम अलपत्र पारेर हामीलाई दुःख दिइरहनुभएको छ, उनले भने। रामेछाप सदरमुकाम मन्थलीलाई चिसापानीसँग जोड्ने मुख्य सडक तीन वर्षदेखि अलपत्र र लथालिंग अवस्थामा छ। हिउँदमा धुलोले स्थानीयलाई हैरान पार्छ भने वर्षामा हिलो भएर हिँडिसाध्य हुँदैन। चिसापानीका अर्का स्थानीय श्रवण श्रेष्ठ यसरी दुखेसो पोख्छन्, एउटा बस सडकमा कुद्यो भने पूरै बस्ती नै धुलोले छोपिन्छ। सडक अलपत्र छाडेर माननीयज्यूले हामीलाई केको सजाय दिइरहनुभएको छ ? यही दिन देख्नलाई हो त भोट हालेर माननीय बनाएको ? बागमती प्रदेश सरकारको भौतिक पूर्वाधार विकास मन्त्रालयबाट २०७६०७७ मा पक्की सडक निर्माणका लागि टेन्डर आह्वान हुँदा एमएस कान्छाराम कन्ट्रक्सन कम्पनीले ठेक्का पाएको थियो। जसका सञ्चालक उनै माननीय तामाङ हुन्। तामाङको निर्माण कम्पनीले २०७७ असार २७ गते भ्याटसहित १९ करोड १ हजार ४ सय ५० रुपैयाँमा ठक्का लिएको थियो। निर्माणको काम ८० प्रतिशत पूरा भएको देखाउँदै कम्पनीले १५ करोड ३२ लाख ७६ हजार ६ सय ८७ रुपैयाँ भुक्तानी लिइसकेको छ। काम भने जम्मा दुई किलोमिटर मात्रै भएको छ। तामाङले नक्कली प्रगति प्रतिवेदन देखाएर भुक्तानी लिएको संघर्ष समितिका संयोजक श्रेष्ठले बताए। सात दिनभित्र सडक निर्माणको काम सुरु नगरिएर सडक आन्दोलन गर्दै मन्थली बजार बन्द गर्छौं। यो हाम्रो रहर होइन्, बाध्यता हो, उनले भने। सडक निर्माणका लागि पटकपटक ताकेदा गर्दा पनि सुनुवाइ नभएपछि स्थानीय आन्दोलित हुनुपरेको स्थानीय रवीन्द्रकुमार श्रेष्ठले बताए। उनका अनुसार मन्थली नगरपालिका८ को वडा कार्यालयको अग्रसरतामा २०७९ पुस ६ गते निर्माण व्यवसायी र स्थानीयबीच भौतिक पूर्वाधार कार्यालय रामेछापमा बैठक बसेको थियो। बैठकमा २०७९ चैत मसान्तसम्म निर्माण सम्पन्न गर्ने सहमति भएको थियो। तर, सहमति भएको पनि १० महिना बित्दा पनि निर्माण कम्पनीले काम सुरु नगरेपछि आन्दोलित हुनुपरेको स्थानीय घनश्याम श्रेष्ठले बताए। गत मंसिर १५ गते व्यवसायीले सडक निर्माण तुरुन्त थाल्ने लिखित सम्झौता पनि गरेका थिए। त्यो सम्झौता भएको दुई महिना बितिसक्दा पनि माननीय ठेकेदारले काम सुरु नगरेको स्थानीय बताउँछन्। हामीले सडक बनाइदिन माननीयज्यूलाई गाउँदेखि काठमाडौंस्थित उहाँको निवासमै पुगेर ज्ञापनपत्र बुझायौं। तर, हाम्रो कुरा सुनवाई भएन, स्थानीय सुभास श्रेष्ठ भन्छन्, एक फिटसम्म धुलो जमेको छ। गाडी गुड्यो कि धुलो उडिहाल्छ। धुलो उडेपछि बाटो नै देखिँदैन। कुनै दिन ठूलै दुर्घटना नहोला भन्न सकिन्न। भौतिक पूर्वाधार विकास कार्यालय प्रमुख वीरेन्द्र बज्राचार्यले निर्माण व्यवसायीले समयमा नै काम नगर्दा जनताले समस्या भोग्नु परिरहेको बताए। यसपालि बजेट पनि बिनियोजन भएको छैन। त्यही कारण पनि सडक निर्माण सुरु नभएको हो। उनले निर्माण व्यवसायीलाई पटकपटक ताकेता गर्दा काम गर्छौं भनिरहेको बताए। व्यवसायीले काम गर्छौं भनिरहेका छन्। अब पनि काम नथाले कारवाही प्रक्रिया अघि बढाउँछौं, उनले भने। सांसद तामाङले सडक निर्माणका लागि म्याद थप भएको बताउँदै काम सुरु हुने बताए। अब बाँकी काम सुरु गर्छौं, उनले भने, फागुनभित्र काम सक्छौं। विद्यालय र स्वास्थ्यचौकी पनि अलपत्र २०७२ सालको भूकम्पपछि चिसापानीको विद्यालय र स्वास्थ्यचौकी भवन जीर्ण भए। विभिन्न दाताको सहयोगमा भवन निर्माण थालियो। तर, लामो समय बितिसक्दा पनि भवन पूरा हुन सकेको छैन। सांसद तामाङलाई ज्ञापनपत्र बुझाउँदै विद्यालय र अस्पताल भवनको पनि पूरा गरिदिन आग्रह गर्दा पनि चासो नदिएको स्थानीयले बताए । २०७७७८ मा एडीबीको आर्थिक सहयोगमा भीमेश्वर माविका दुई भवन ६ करोड ४५ लाख २७ हजार ९ सय ६८ रुपैयाँमा एक कम्पनीले ठेक्का लिएको थियो। सो कम्पनीले माउन्ट पुमोरी कम्पनीलाई पेटी ठेक्का दिएको थियो। निर्माण सुरु भएको ४ सय ५० दिन अर्थात् २०२४ मार्चभित्र सम्पन्न गर्नुपर्ने छ। तर, म्याद सकिनै लाग्दा पनि भवनको निर्माण अधुरै छ। संघर्ष समितका संयोजक श्रेष्ठ भन्छन्, जीर्ण भवन भत्काएर नयाँ बनाउन थालियो। तर, समयमा बन्ने छाँटकाँट नहुँदा पढाइ प्रभावित भइरहेको छ। यसैगरी चिसापानीको स्वास्थ्य चौकी भवन निर्माण पनि पूरा नहुँदा सेवा सञ्चालनमा समस्या भइरहेको स्थानीयको गुनासो छ।"
प्री ओपन सेसनमा १ अंकले बढ्यो नेप्से,काठमाडौं : साताको तेस्रो कारोबार दिन मंगलबार नेप्से परिसूचक ११४ अंकले बढेर २१०५८७ विन्दुमा बन्द भएको छ। यो समयमा ३८ कम्पनीको ५ हजार ५९० कित्ता सेयर २४ लाख ६३ हजार ९४१ रुपैयाँमा खरिदबिक्री भए। कारोबारमा आएका २८ कम्पनीमध्ये १९ को मूल्य बट्यो भने १६ वटाको घट्यो। बाँकी ३ कम्पनीको मूल्य यो समयमा अस्थिर रह्यो।

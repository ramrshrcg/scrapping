शीर्षक,विवरण
जैविक इन्धनका पक्षमा महत्वपूर्ण उपलब्धि,"छिमेकी भारतमा सम्पन्न जी२० को शिखर सम्मेलन निकै उपलब्धिमूलक भयो। यो सम्मेलनबाट ग्लोबल साउथको शक्ति (स्ट्रेन्थ) विश्वव्यापी राम्रो भयो। जसले ग्लोबल साउथलाई थर्डवल्र्ड कन्ट्रीका रूपमा हेर्थे। उनीहरूले पनि सँगसँगै बसेर कुरा गर्नु ठूलो उपलब्धि हो। ग्लोबल साउथको एउटा समूह नै बन्यो। यो सम्मेलनको अर्को उपलब्धि भनेको अफ्रिकन युनियनलाई सदस्य बनायो। साउथ अफ्रिकाबाहेक ५५ वटा मुलुक अफ्रिकन युनियनमा आबद्ध छन्। तर, सम्मेलनमा जलवायु परिवर्तनको विषयका खासै उपलब्धि भएन। कार्बन उत्सर्जन घटाउने, जलवायु वित्तमा जोड दिने तथा सय बिलियन डलर सहयोगलाई एक्टिभ बनाउनुपर्छ भन्ने विषयहरू उठे। यी विषय पहिलाकै हुन्। हुन त, यो सम्मेलनको मुख्य मुद्दा जलवायु परिवर्तनको विषय होइन। शिखर सम्मेलनको घोषणापत्रका चारपाँचवटा प्याराग्राफमा जलवायुका विषय समावेश छन्। तुरुन्तै सम्बोधन गर्ने खालका केही छैनन्। सैद्धान्तिक पक्षहरूको मात्रै कुरा आयो। प्रतिबद्धताहरू पूरा गर्न कस्ता मेकानिजम बनाउने भन्नेमा कुरै भएन। तर, वायोफ्युल (जैविक इन्धन) को विषयमा निकै राम्रो निर्णय भयो। फसिल फ्युल (जीवास्वा इन्धन) लाई प्रतिस्थापन गर्दै उत्सर्जन कम गर्ने भन्ने हो। वायोफ्युलको उत्पादन, उपभोग, व्यापारको विषयमा काम गर्ने गठबन्धन (एलाइन्स) बन्यो। यो इनर्जीको क्षेत्रमा निकै ठूलो उपलब्धि हो। वायोफ्युलमा विश्वव्यापीरूपमै जोड दिने कुरा भयो। नेपाल जस्तो देशका लागि पनि यो उपलब्धि हो। युरोपसम्म कनेक्टिभीटी बनाउने भनिएको छ। यसबाट हामीलाई के फाइदा हुन्छ ? कसको पहुँच हुन्छ ? अहिले नै एकिन छैन। तर, पनि उपलब्धिपूर्ण हुन्छ भन्ने विश्वास छ। वायोफ्युलको विषयमा राम्रो सुरुवात भयो। भोलि जैविक इन्धनलाई प्रतिस्थापन गर्दै इनर्जीको पैसा घटाउने लगायतका विषय छन्। भारतले पाँचौं ठूलो अर्थतन्त्र भएको देशका रूपमा दाबी गर्दै आएको थियो र आफूलाई विश्वव्यापीरुपमा पनि चिनायो। (उपाध्याय, जलाधारविज्ञ हुन्)"
दलित ज्ञानको उत्खनन्,"जित्नेहरूले आफ्नो बिजित इतिहास लेखाए। कमजोरहरूले कथा लेख्न सकेनन्, जानेनन्। कैयौं कथा अमान्छे र अन्यायको पक्षमा बने। सधैं उपेक्षा र उत्पीडनमा बाँच्नु परेको र पढ्ने लेख्ने, सचेत हुने मौकाबाट पर धकेलिनु परेको र अन्याय सहेर नै बस्नु परेकाले दलितहरूको समग्र विकास निकै पछाडि परेको छ। जसमा तत्कालीन सामाजिक, राजनीतिक, आर्थिक र सांस्कृतिक व्यवस्था कारण बनेको पाइन्छ। त्यसैले उनीहरूको इतिहास पनि हराएको, मेटिएको र नलेखिएको हो। इतिहास नहुने कुरा नै हुँदैन। सबै मान्छे एकै हुन्। सृष्टिद्वार र रचनागर्भ एकै हुने मान्छेलाई किन फरकफरक कोटी र दर्जामा राखियो ? जन्मले मान्छे सबै एकै हुन् भन्ने इतिहास पढाउन लेखाउन परम्परागत इतिहासको भञ्जन आवश्यक छ। वर्तमान भन्नु नै इतिहास टेकेर आएको मार्ग हो तसर्थ इतिहास नहुने कुरा हुँदैन। फरक यति हो इतिहास शक्तिशालीको लेखिन्छ। शक्तिहीनको इतिहास दबाइन्छ। लेखियो भने पनि अपूर्ण वा बंग्याएर लेखिन्छ। अपमान गर्न लेखिन्छ। यो संसारभर चलेको प्रभुत्वशाली वर्गले अपनाएको समान सिद्धान्त र मापदण्ड हो। गरिबका इतिहास, श्रमजीवीका इतिहास श्रम, पसिना र कलाले लेखिएको हुन्छ। जागरुक समाज सचेत समाजमा शक्तिशालीले मात्र होइन, शक्तिहीनले पनि आफ्नो इतिहास आफ्नै तवरबाट लेखेर राखेको हुन्छ। आफ्नो पीडा र व्यथालाई लिपिबद्ध गरेको हुन्छ। मूल इतिहासको वैपरीत्य इतिहास भेटिन्छ। इतिहास छोपिएकाहरूले आफूमाथि आफ्नो समुदायमाथि भएको षड्यन्त्र र अनेक अन्याय अत्याचारलाई लेखेर राखेको हुन्छ। कथित मूल इतिहास जस्तो दमदार नभए पनि पीडक वर्गले बुताले भ्याएको लेखेको हुन्छ। त्यो समुदायको ज्ञान र श्रुति परम्परामा आधारित हुन्छ। आफ्नो समुदायको सदस्यलाई भनेर छोडिएको हुन्छ। शूद्रलाई धन एकत्र गर्न सुविधा दिनु हुन्न अन्यथा ब्राह्मणलाई दुःख हुनेछ (मनु, १०।१२९)। शूद्रले वेद पढेको कसैले सुन्यो भने उसलाई पिँधेको सिसा र लाहा हाल्नुपर्छ, शूद्रले वेदमन्त्रको उच्चारण ग र्यो भने उसको जिब्रो काट्नु पर्छ। शूद्रले वेदमन्त्र कण्ठ ग र्यो भने उसको शरीरलाई टुक्रा पार्नुपर्छ (गौतम धर्मसूत्र, २।३।४)। आफूमाथि इतिहासमा भएको बर्बर यातना दलित समुदायका पुराना पुस्तामा जीवन्त पाइन्छ। मनुस्मृति र गौतम धर्मसूत्रमा शूद्रलाई दिने दण्डको प्रावधानबाट इतिहासमा अछूत भनेर कस्तो बर्बर यातना दिइन्थ्यो र कति कुरामा बन्देज थियो। तत्कालीन धार्मिक कानुनको अध्ययनबाट दलित इतिहासको कस्तो कालखण्ड गुजारेर आज यहाँ आइपुगेका हुन्। दबाइएकाहरूको इतिहास पाउने ठाउँ अर्को साहित्य पनि हो। साहित्यमा पनि प्रकट अप्रकट दमितहरूको इतिहासको प्रतिबिम्ब पाइन्छ। अझै सार्वजनिक धाराको पानी छोएको निहुँमा मारिन्छन्। प्रेम गर्दा र विवाह गर्दा नवराज विकहरू भेरीमा रक्ताम्य मारिन्छन्। अजित मिजार भएर २०७३ देखि अस्पतालको चिसो फ्रिजमा कोचिन्छन् ? आज मरेर पनि अजित मिजारहरूको लासले आफ्नो संस्कारअनुसार अन्त्येष्टि पाइरहेका छैनन्। लासले समेत न्याय नपाउने देशमा छौं हामी। मनु स्मृतिकालीन इतिहास आजको वर्तमानले हिँडेर आएको बाटो हो। त्यो इतिहासको धङ्गधङ्गी आज पनि सेते दमाईको नियति भएर दैलेखमा देखिन्छ। लक्ष्मी परियार भएर काभ्रेमा भेटिन्छ। अंगिरा पासी भएर धनुषामा उब्जिन्छ। दीपा नेपाली, रूपा सुनार र कमल विश्वकर्माको नियति भएर काठमाडौंका घरबेटीको व्यवहारमा प्रकट हुन्छ। हार्नेहरूको कथा सुनिएन। संसार बदल्नेहरूको कथा लेखिएन। आफ्ना मान्छेको जीवनी लेखे तर आममान्छेको समुदायको मुद्दा बोक्ने मान्छेको बारेमा लेखेनन्। सिर्जनशीलता मार्न पाइन्न र हैकम लाद्न पाइन्न। तसर्थ दलित उत्पीडनको स्वरूप बदलिएको छ, आधुनिक संस्करणमा देखिरहन्छ। यी यावत् असहज परिस्थिति बाध्यता र मर्नु न बाँच्नुको दोसाँध र आत्मसम्मानमा क्षतिका बाबजुद पनि दलितहरूले सीप ज्ञान र विज्ञानमा आफ्नो ल्याकत देखाएर आजको युगलाई डोर्याएका छन्। आज जति पनि बनेका भौतिक विकास सडक, सिँचाइ, बिजुलीका पूर्वाधार, मन्दिर पाटी पुल सबैमा दलितलगायत श्रमजीवीको नलेखिएको इतिहास छ, कला। सीप र प्रविधिमा दलितको जीवन्त इतिहास पाइन्छ। कथित अछूतहरू माननीय, सम्माननीय र बन्दनीय छन् जसको सीप, श्रम, पसिना, मेहनत र जीवनले समाज धानेको छ। कृषि, उद्योग र श्रमको व्यापार चलेको छ। आङ ढाकिएको छ। अब हामी आरनको इतिहास पढाउँछौं। ढिकी, जाँतो, घट्ट, कोल, मादल र सियो धागोको इतिहास लेखाउँछौं। त्यसका निर्माताको सम्मान गर्छौं। बिसे नगर्ची र पृथ्वीनारायण शाहलाई देश निर्माताको समकक्षता प्रदान गर्छौं। आरनमा खलाँती फुकिरहेको, श्रममा पसिना निकालिरहेको, कलमा लुगा सिउँदै गरेको, पानीघट्टमा ठेकी कुँद्दै गरेको, बाजा बजाइरहेको, जुत्ता सिलाइरहेको, गिट्टी कुुटिरहेको, हलो जोतिरहेको, भारी बोकिरहेको, घर लिपिरहेको, सफाइ गरिरहेको, घरेलु र परम्परागत ज्ञानबाट मदिरा उत्पादन गरिरहेको, कुमालेको चक्रबाट माटाका भाँडाकुँडा निर्माण गरिरहेको, खर्पनमा सब्जी झुन्ड्याइरहेको व्यक्तिप्रति श्रद्धा प्रकट गर्ने भाष्य निर्माण गर्छौं। हाम्रो सभ्यताको इतिहास लेख्ने मान्छेको रूपमा दलितलगायत अन्य पछि पारिएका जनजाति समुदायको योगदानको कदर गर्ने पाठ्यपुस्तक बनाएर शिक्षालयहरूमा पढाउँछांै। दलित ज्ञान, चेतना, सीप, कलाको अध्ययन, शोध र अनुसन्धानका लागि विश्वविद्यालयहरू अग्रसर बनाउनेछौं। हराएकाहरूको गौरवशाली इतिहास उत्खनन गरेर पढाउँछौं। दलित समुदायलगायत अन्य समुदायले प्रकृति र जीवनसँगको निरन्तर सानिध्यमा रहेर, पौठेजोरी खेलेर, हाड घोटेर साधना गरेर, मेहनतको पसिना बगाएर स्वआर्जन गरेको ज्ञानको संगृहीत निर्मिति हो, दलित ज्ञान, सीप र प्रविधि। जुन सदा गौरव गर्न लायक छ। मानवता केन्द्रित भएर श्रमको सम्मान गर्दै त्यो समुदाय र वर्गद्वारा सिर्जित सीपलाई पुनर्ताजकीकरण गर्दै पुनस्र्थापित गर्नु जरुरी छ। जित्नेहरूले आफ्नो विजित इतिहास लेखाए। कमजोरहरूले कथा लेख्न सकेनन्, जानेनन्। कति कथा अमान्छे र अन्यायको पक्षमा बने ? हार्नेहरूको कथा सुनिएन ? संसार बदल्नेहरूको कथा लेखिएको छैन। आफ्ना लागि पाठ्यपुस्तक लेखे। आफ्ना मान्छेको जीवनी लेखे तर आममान्छेको समुदायको मुद्दा बोक्ने मान्छेको बारेमा लेखेनन्। सिर्जनशीलता मार्न पाइन्न र हैकम लाद्न पाइन्न। अब सिर्जनशीलहरूको इतिहास लेखिनेछ। हजारौं वर्षदेखि औपचारिक शिक्षा नभए पनि ज्ञान सीप क्षमता र प्रविधि जान्ने कला जान्ने व्यक्ति र समुदायलाई शिक्षित भनिएन। तिनको कर्मको गाथा कोरिएन। कुनै वंश परम्पराको इतिहास लेखियो र लेखाइयो। अब कर्मको इतिहास सुनौला अक्षरमा लेखिनेछ। हामी त्यो गलत थेसिसलाई एन्टी थेसिस लेखेर प्रतिवाद गर्नेछांै। दलितको कर्मको इतिहास लेख्न बाध्य पार्छांै। सामुदायिक शिक्षा गुणस्तरहीन र अराजनीतिको चपेटामा छ। दुई थरी शिक्षा नीति बनाउने र त्यस्तै जनशक्ति निकाल्ने अनि समताको कुरा गर्न मिल्छ ? पाइलापाइलामा छुवाछूत संस्थागत बन्न दिने अनि समता र मर्यादाको हकको कुरा गर्न उचित छ ? अब कतै कुनामा चेपिएर बसेको दलित ज्ञानको पनि विमर्श हुनेछ। हामी सबै इतिहास झुट भन्दैनौं तर झुट इतिहास च्यातेर सत्य न्याय र निष्ठाको इतिहास लेख्न रच्न र निर्माण गर्न आजको पुस्तालाई आह्वान गछांैं। परम्परागत इतिहासको भजन भनेको नवइतिहास निर्मितिको प्रस्थानबिन्दु पनि हो। इतिहास निर्माता र सभ्यताको विकासको सबै निर्माणको कार्य गर्नेहरू अब पनि अपमानित भएर बस्न सक्दैनन्।"
समाजवादका आयामहरूमा बीपी,"समाजवादलाई पछिल्लो समय दुई पक्षबाट विश्लेषण गर्न थालियो। इतर र उतर पक्षमध्येका दुई पक्ष हुन् प्रजातान्त्रिक समाजवाद र नयाँ समाजावाद। जसको पछिल्लो समय अलि बढी व्याख्या र विश्लेषण चर्कंदो छ। नेपाली सन्दर्भमा विचाराकृत नयाँ समाजवाद के नितान्त फरक आयाम हो र ? नेपाली सन्दर्भमा बीपीले विचार र विश्लेषण गरेको प्रजातान्त्रिक समाजवाद र आधुनिक समयको यो अंकुरणले नेपाली राजनीतिमा प्रभाव पार्न सक्ला र ? यो सबै जिम्मा काल र आगामी तत्कालीन परिवेशलाई दिँदा फरक नपर्ला। विचार र अनुकूलनको लेखाजोखा गर्दा लाग्छ, नयाँ समाजवादका दुई चार कुरा उत्तर आधुनिकतासँग मेल खान पुग्छ। दर्शन, सापेक्षिकता, उच्च सघनता, विचित्रता आदि। जसअनुसार सिद्घान्तको स्वतः विश्लेषण हुन्छ उर्फ स्वःनिरीक्षित हुन्छ। यो दर्शन विशेषतः लेफ्ट विङमा आधारित छ, जसमा स्वतन्त्रताको चरम अभ्यास हुन्छ। स्वतन्त्रतामा आधारित सिद्घान्तकृत तŒव जस्तै अधिकार, सुधार, नवप्रवर्तन, समानता र गतिशीलताजस्ता प्रगतिशील आयामलाई टेवा दिइन्छ। जसको भारतमा प्रथम र उच्चतम प्रयोगमा जोड दिने राम मनोहर लोहियासमेत यसको संस्थागत गर्न यत्नशील थिए। नेपाली प्रजातान्त्रिक आन्दोलनका अभ्यासकर्तामध्येका एक बीपी नेपालको सन्दर्भमा प्रजातान्त्रिक समाजवादका अध्येता हुन्भन्दा फरक नपर्ला। बीपीको क्षमता केवल समाजवादमात्र थिएन किनकि उनको दक्खल मनोवैज्ञानिक साहित्यसमेत थियो। जसको ज्वलन्त उदाहरण बीपीका साहित्यले प्रतिविम्बित गर्छन्। हतियारसहितको आन्दोलनलाई कुशल अवतरण गर्ने क्रममा जेलमै रहेको बखत जेलबाटै अमेरिका प्रस्थान गरेका उनी अझ ऊर्जाशील भएको उदाहरण त्यहाँका पत्रकार जिम लेहरर र रवर्ट म्याक्लिनलाई बीपीले दिएको अन्तर्वार्ताबाट ज्ञात हुन्छ। यहाँ कोइरालाको अंग्रेजी वस्तुपरक कम आत्मापरक बढी लाग्छ। लाग्छ कोइरालाले यस अन्तर्वार्तामा लेहरर र म्याक्लिनलाई सकसै पारेका छन्। जसमा बीपीले आफू किन नेपाल जानैपर्छ भन्ने कुरा रोचक ढंगले दिएका छन्। के भारतीय सन्दर्भमा लोहियाले सोचेकोे नयाँ समाजवाद, नेपाली सन्दर्भमा बीपीको प्रजातान्त्रिक समाजवाद र मदन भण्डारीकृत जबज वर्तमान सूचनाप्रविधिको यस कालखण्डमा के उत्तिकै फिट छ त ? आयामिक हिसाबमा नेपाली सन्दर्भमा प्रजातान्त्रिक समाजवाद एक विश्वव्यापी आउटलुक हो। तर अधिक सत्तासीन नेपाली कांग्रेसले समेत प्रियनेताको यस सिद्धान्तलाई केवल कार्यक्रममा सीमित गरेको छ। अर्कातिर मदन भण्डारीको जबज राष्ट्रिय आउटलुक हो र जसको काम, कर्तव्य र अधिकार नेपाली साम्यवादीलाई नै ज्ञात छैन। तर गतिशील सामाजको बेगलाई क्याच गर्न सक्ने मानव आधारित सामाजिक, राजनीतिक, आर्थिक पाटोलाई सम्बोधन गर्ने समाजवाद र वर्तमान सूचनाप्रविधिमैत्री समाजवाद आजको विशिष्टतम माग हो। जुन नितान्त आधुनिक र एडेप्टेवल हुनु आवश्यक छ। एडेप्टेबिलिटी हरेक समाज र समयको माग हो। यस हिसाबमा माग हो कि समयानुसार परिष्कृत र समायोजन होस्। नेपालको हिसाबमा समायोजन त होला तर परिष्कृत कठिन होला। विश्वमा टेस्टेड भइसकेको कार्यक्रम यहाँ आएर परिष्कृत हुनु हाम्रै लागि दुर्भाग्य हो। नयाँ समाजवाद बिल्कुल यही लाइनमा छ। जब भित्रिन्छ तब नवआयामिक देखिन्छ। जब यहाँ भेरिफाइड टेस्ट हुन्छ, तब हामीलाई नै भालुको कन्पट हुन थाल्छ। अनुुकूलित वातावरण र समयसीमामा सिद्घान्तहरू अंकुरण र प्रस्फुटन हुन्छन्। बीपीको समाजवादले पनि आवश्यक समयमा अंकुरण खोज्यो तर आधारभूत राजनीतिक मापदण्ड र जनताको शैक्षिक निष्क्रियताले गर्दा उचाइ लिन सकेन। मदन भण्डारीको जबजले हालसम्म पनि निश्चित गन्तव्य तय गर्न सकेको देखिँदैन। कालान्तरमा सिद्घान्तकृत भएमा त्यो समय परिस्थिति अनुकलभन्दा फरक पर्दैन। किनकि कालखण्डअनुरूप सिद्घान्तहरू स्वतः परिभाषित अनि र स्वचालित हुन्छन्। हाल नयाँ समाजवाद सोही क्याच अपमा छ, नेपाली सन्दर्भमा। सन् १९५० को दशकमा विश्वमा फरक किसिमको साम्यवादी विचारधाराको विकास भयो त्यो पनि तत्कालीन सोभियत संघको आडमा। कालान्तरमा जब त्यो सोभियत विकासक्रम भत्कियो, तब विश्व नै तरंगित भयो कि समाजवादी धारको विकल्प अब रहेन। फेरि सन् १९८० को दशकमा भित्रिएको विश्वव्यापी आर्थिक मन्दी यति घातक सिद्ध भयो कि सयांै वर्षदेखि युरोपमा सञ्चालित बैंकहरूसमेत धरापमा पर्न थाले। जसको आडमा आर्थिक समानताको एक कडी भनिएको साम्यवाद पनि आच्छुआच्छु भयो। यसरी विश्वको एक समाजवादी सोचले निर्धारण गर्यो कि समाजवादमा आधारित पुँजीवाद पक्का पनि एक फलदायी समाधान हो। यसका एक अभियन्ता ह्युगो चाभेज पनि थिए। अर्थ र व्यावसायिकताका हिसाबले कदापि हेरिनुहुन्न बीपीको प्रजातान्त्रिक समाजवादलाई। नेपाली सन्दर्भमा केही दृष्टिकोणवाट च्यापिन थालियो बीपीलाई। साहित्यिक, राजनीतिक, आर्थिक आदि तर प्रजातान्त्रिक समाजवादका नेपाली अध्येतालाई नै समाजवादी दृष्टिकोणवाट नै नजरअन्दाज गरिनु कदापि न्याय नभएको हो कि भन्नु स्वाभाविक हो। तर प्रदीप गिरिहरूले पछिल्लो समय न्याय नै गरे। यस आलेखको बिन्दु केवल बीपीको आयामलाई उजागर गर्नु समेत हो, त्यो पनि नयाँ समाजवादी आडमा। समाजमा आधारित आन्तरिक एवं बाह्य विकासका बाबजुद आर्थिक, राजनीतिक, वैयक्तिक विकासको परिकल्पना केवल वृद्घिमा मात्र सीमित हुन पुग्छ। तर यहाँ रह्यो, कुरो वृद्घिलाई विकासमा परिवर्तन गर्ने त्यो पनि सीमित स्रोत र साधनमा। वास्तवमा बीपीले परिकल्पना गरेको आर्थिक समुन्नतिसहितको समाजवाद वृद्घिबाट विकासमा स्वःरूपान्तरित हुनु पनि हो। तसर्थ, बीपीकालीन साहित्यलाई आजकल यदाकदा समाजवादसँग पनि जोड्न खोजिएको पाइन्छ, जुन तत्कालीन युवा मागको पूर्वाभास हो।"
नेपाल म्यानमारसँग पराजित,काठमाडौं : म्यानमारविरुद्धको दोस्रो अन्तर्राष्ट्रिय मैत्रीपूर्ण खेलमा नेपाल पराजित भएको छ। म्यानमारस्थित थुउन्ना रंगशालामा आज भएको खेलमा नेपाल घरेलु टोली म्यानमारसँग १० गोलअन्तरले पराजित भएको हो। म्यानमारका लागि विन नैइग तुनले गोल गरे। उनले खेलको दोस्रो हाफमा गरेको एक गोल नै म्यानमारका लागि निर्णायक गोल सावित भयो। विनले खेलको ८६औँ मिनेटमा निर्णायक गोल गरेका थिए। अर्को महिना लाओसविरुद्ध हुने विश्वकप छनोटको तयारीस्वरूप नेपालले म्यानमारविरुद्ध दुई अन्तर्राष्ट्रिय मैत्रीपूर्ण खेल खेलको हो। यसअघि भएको पहिलो मैत्रीपूर्ण खेल गोलरहित बराबरीमा सकिएको थियो। नेपालले विश्वकप छनोटमा लाओससँग होम एन अवे गरी दुई खेल खेल्ने छ। नेपालले पहिलो खेल अक्टोबर १२ तारिखमा खेल्नेछ भने दोस्रो खेल अक्टोबर १७ तारिखमा हुनेछ।
दनदन बलेकी गौफ,"न्युयोर्क : आइतबार पहिलो ग्रान्डस्लामको उपाधि जितेपछि अमेरिकी टेनिस स्टार कोको गौफको एउटा भिडियो सामाजिक सञ्जालमा निकै भाइरल बनेको थियो। न्युयोर्कको आर्थर एस स्टेडियममा आठ वर्षको उमेरमा नाच्दै गरेको भिडियो आइतबार सामाजिक सञ्जालमा भाइरल बनेको हो। ११ वर्षपछि आइतबार बिहान गौफ सोही स्टेडियममा उभिएकी थिइन्। यस पटक उनले संगीतको तालमा नृत्य गरिरहेकी थिइनन्, उनको हातमा यूएस ओपनको चमचमाउँदो ट्रफी थियो। उनको करियरको पहिलो ग्रान्डस्लाम उपाधि थियो। आइतबार उनको वषौंदेखिको सपना साकार भएको थियो। यस अर्थमा उनी निकै खुसी थिइन्। उनले ग्रान्डस्लाम उपाधिको सुरुवात आफ्नै देशबाट गर्न पाइन्, आफ्नै देशका २४ हजारभन्दा बढी दर्शकलाई साक्षी राखेर। गौफले आइतबार बिहान न्युयोर्कमा भएको अमेरिकी (यूएस) ओपन टेनिस प्रतियोगिताको उपाधि जितेकी हुन्। बेलारुसकी आर्यना सबालेन्कालाई स्तब्ध पार्दै गौफले पहिलो उपाधि चुमेकी हुन्। निकै प्रतिस्पर्धात्मक खेलमा सबालेन्कालाई २६, ६३, ६२ ले हराएपछि गौफले निकै भावुक कुरा राखेकी थिइन्। उनले आफ्नो बुवा रुनुको कारणदेखि उपाधि जित्छ कि जित्दैन भनेर सन्देह गर्नेहरूका विषयमा पनि बोलेकी थिइन्। म उनीहरूलाई विशेष धन्यवाद दिन चाहन्छु, जसले ममाथि विश्वास गरेनन्, उनले भनिन्, पहिलो उपाधि जितेपछि शालिनताका साथ प्रस्तुत हुने योजना बनाएको थिएँ। तर, मेरो विरोध गर्नेहरूका बारेमा केही नबोली हुँदैन भन्ने लाग्यो। मेरो विरोध गर्ने तपाईहरू धेरैले आगोमा पानी हाल्ने होइन, घ्यू हाल्ने काम गर्नुभयो। त्यही कारण म अहिले दनदनी जलिरहेको छु। उनले अगाडि भनिन्, मलाई लाग्छ कि यो समय म केही आश्चर्यचकित पनि छु। भगवानले एक पटक सबैको परीक्षा लिनुहुने रहेछ। यो परीक्षा पास गरेपछि उसले छुट्टै आनन्दको अनुभूति गर्दोरहेछ। मैले अहिले यही पलको अनुभव गरिरहेको छु। यसका लागि भगवानप्रति आभारी पनि छु। यसभन्दा अघि बोल्ने शब्द मसँग छैन। गौफलाई नतिजा सुम्पिएसँगै अस्ट्रेलियन ओपन च्याम्पियन सबालेन्काले दोस्रो ग्रान्डस्लामका लागि अझै केही समय प्रतिक्षा गर्नुपर्ने भएको छ। न्युयोर्कमा उनी उपविजेतामा सीमित भए पनि यूएस ओपनपछि महिला टेनिसको शीर्ष वरीयतामा उक्लिएकी छन्। २५ वर्षीया सबालेन्का पहिलो पटक विश्व नम्बर एक बनेकी हुन्। यूएस ओपनमै इगा स्विटेकले पराजय बेहोरेपछि दोस्रो वरीयताकी सबालेन्का विश्व नम्बर एक बनेकी हुन्। छैटौं वरीयताकी गौफ भने यूएस ओपनको उपाधिसँगै तेस्रो स्थानमा उक्लिने छिन्।"
नेपालमा भारतीय सवारीसाधन सञ्चालन गर्न दिने सम्झौता खारेज गर्न माग,"काठमाडौं : नेपाल यातायात व्यवसायी राष्ट्रिय महासङ्घले भारतीय मालवाहक र यात्रुवाहक सवारी साधन नेपालभित्र सञ्चालन गर्न दिने ७२ घण्टे असमान सम्झौता तत्काल खारेज गर्न माग गरेको छ । महासङ्घको भदौ २२ र २३ गते बसेको केन्द्रीय कार्यसमितिको बैठकको आइतबार निर्णय सार्वजनिक गर्दै भारतीय मालवाहक र यात्रुवाहक सवारीसाधन नेपालभित्र सञ्चालन गर्न दिने ७२ घण्टे असमान सम्झौता खारेज गर्न माग गरेको हो । महासङ्घका महासचिव डेकनाथ गौतमले विगत दुई दशकदेखि संस्था दर्ता ऐन, २०३४ मा रहेका सङ्घ, समितिलाई सिन्डिकेटका नाममा अध्ययन र व्यवस्थापन विना हचुवाको भरमा कम्पनीमा रुपान्तरण गर्दा यातायात क्षेत्र सञ्चालनमा समस्या परेको बताए । सार्वजनिक यातायात क्षेत्रलाई व्यवस्थित, मर्यादित, यात्रुमैत्री, प्रविधियुक्त बनाउन सरोकारवाला सहितको सहभागितामा अधिकार सम्पन्न यातायात प्राधिकरण गठनका लागि पूर्वसचिव शरदचन्द्र पौडेलको संयोजकत्वमा कार्यदल निर्माण गरिएकाले महासङ्घबाट पेस गरिएका सुझाव तत्काल कार्यान्वयन गर्न सरकारलाई आग्रहसमेत गरेको छ । महासचिव गौतमले २० वर्षे सवारी साधन विस्थापन गर्ने अवैधानिक नीति तत्काल खारेज गरी सार्वजनिक सवारी साधनको यान्त्रिक परीक्षणबाट उपयुक्त देखिएका सवारी साधन सञ्चालन गर्न दिनुपर्ने बताए । महासङ्घले विगत चार वर्षदेखि कच्चीसरह रहेका नेपालका राजमार्गमा पुनर्निर्माण कार्य सम्पन्न नहुँदासम्म कच्ची सडकको भाडादर कायम गर्नुपर्ने, सार्वजनिक सवारी साधनको पाटपुर्जा, टायर, मजदुर ज्यालालगायत कारणले प्रत्येक वर्ष भाडादर समायोजन गर्नुपर्ने, काठमाडौँ उपत्यकामा सञ्चालन हुने टिपरहरू बेलुका ७ देखि बिहान ७ बजेसम्म सञ्चालन गर्न दिनसमेत आग्रह गरेको छ । यस्तै, बैंक तथा वित्तीय संस्थाको ब्याजदर एक अङ्कमा ल्याउनुपर्ने, एपबाट सञ्चालन भएका निजी सवारी साधनलाई तत्काल रोक लगाउनुपर्ने, पर्यटन सवारी साधनको भाडादर समायोजन गर्नुपर्ने, आउँदै गरेका महान् पर्वमा वर्षाका कारण बिग्रेका सडक मर्मतसम्भार गर्नसमेत सरकारसँग अनुरोध गरेको छ । महासङ्घले स्थानीय तहले जथाभावी लिँदै आएको पटके कर तत्काल खारेज गनुपर्ने, दुईपाङ्ग्रे सवारी साधनले सार्वजनिक सवारी साधनसरह यात्रु बोकेको भन्दै त्यसलाई तत्काल रोक लगाउनुपर्ने, सार्वजनिक सवारी साधन दुर्घटना हुँदा सवारी साधन प्रहरी नियन्त्रणमा २४ घण्टाभन्दा बढी राख्न नपाइने कानुनी व्यवस्थालाई तत्काल लागू गर्न सरकासँग आग्रह गरेको छ । यसैगरी सरकारले ज्येष्ठ नागरिक, विद्यार्थीलाई सहुलियत दिएबापत सार्वजनिक सवारी साधनको वार्षिक करमा ६० प्रतिशत छुट दिँदै आएको व्यवस्था हटाएको भन्दै छुटको व्यवस्था मिलाउन आग्रह गरिएको महासङ्घका अध्यक्ष विजयबहादुर स्वाँरले जानकारी दिए । नेपालको सार्वजनिक यातायात क्षेत्रमा निम्न र मध्यम वर्गको १० खर्ब लगानी रहेको बताइएको छ । नेपालको सार्वजनिक यातायात क्षेत्रले हाल ११ लाख व्यक्तिलाई प्रत्यक्ष रोजगार दिएको र ४० लाख व्यक्ति यातायात क्षेत्रमा आश्रित रहेको महासङ्घले जनाएको छ । देशको अर्थतन्त्रको मेरुदण्डका रुपमा रहेको यातायात क्षेत्रको विकासका लागि सरकारले सहयोग गर्नुपर्ने अध्यक्ष स्वाँरले बताए।"
निर्माण व्यवसायीको लापरवाहीले हिलाम्य धनगढी,"धनगढी : धनगढीको मुख्य बजारका सडक निर्माणमा निर्माण व्यवसायीको चरम लापरवाही देखिएको छ। दुई वर्षको ठेक्का सम्झौता भएको मुख्य बजारको साढे १० किलोमिटर सडकको काम तीन पटक गरी एक वर्ष म्याद थपिसक्दा पनि अझै सकिएको छैन। अझ मुख्य बजार, बर्खाका बेला जोतिएपछि बजारमा हिलोले हिडिनसक्नु भएको छ। एसियाली विकास बैंक (एडिबी) को ऋण सहयोगमा नेपाल सरकारको, कैलालीका धनगढी उपमहानगरपालिका र गोदावरी नगरपालिका तथा कञ्चनपुरका भीमदत्त नगरपालिका र शुक्लाफाँटा नगरपालिकामा क्षेत्रीय शहरी विकास आयोजना लागु भएको छ। यस अन्तर्गत दुबैतर्फ ढल निकास सहितका सडक, फोहरमैला व्यवस्थापन र पालिकाका भवन निर्माणका कामहरु भइरहेका छन्। प्रदेशको अस्थायी राजधानीसमेत रहेको धनगढी उपमहानगरपालिकामा भने आयोजनाअन्तर्गत मुख्य बजारको कैलाली पुलदेखि ट्राफिक चौराहासम्मको सडक, सहिदगेटदेखि क्याम्पस, गुल्म चर्च सडक, क्याम्पसचोकदेखि क्याम्पस गेट, डिभोटी होटलदेखि पिपलचौतरा, पिपल चौतारादेखि लवलीचोक, मालपोत रोड र ज्योती रोड गरी ८ वटा सडकको साढे १० किलोमिटरको ठेक्का एकै प्याकेजमा भएको हो। यी सडकको ठेक्का चितवनको कालिका कन्सट्रक्सनले पाएको छ। २०२० को अगस्त देखि २०२२ को अगस्टसम्म २४ महिनामा सक्ने गरी कालीकाले झण्डै ७७ करोडमा ठेक्का सम्झौता गरेको हो। तर निर्माण व्यवसायीले सहिदगेट क्याम्पस, क्याम्पस चोकदेखि क्याम्पस र मालपोत रोड कालोपत्रे गरे बाहेकका सडकमा खासै प्रगति गर्न सकेको छैन। आठ वटा सडकको कुल भौतिक प्रगती ८१ प्रतिसत भएको छ। वित्तिय प्रगती ५९ प्रतिसत भएको छ। कोभिड, राईट अफ वे खाली हुन नसक्नु, रुख कटान लगायतका कारण देखाउँदै तीन पटक ठेक्काको म्याद पनि थपिएको छ शहरी विकास आयोजनाका सूचना अधिकारी ईन्जिनियर सौरभ कलौनीले भने। उनले, परामर्शदाता कम्पनीले अब भने म्याद नथप्ने र थप्नै परे जरिवानासहित थप्ने गरी पत्रचार गरेको बताए। क्षेत्रीय शहरी विकास आयोजनाको अनुगमनका लागि नेपाल सरकारले विल्डिङ डेभलवमेन्ट अथोरिटि (बिडिए) लाई परामर्शदाताका रुपमा नियुक्त गरेको छ। १७ अगस्त २०२३ मा परामर्शदाता कम्पनीले कालिकालाई अब भने म्याद नथप्ने र थप्नै परे जरिवानासहित थप्ने आशयको पत्र पठाइसकेको छ। कालिकाको तीन पटक थपिएका म्याद कार्तिक मसान्तमा सकिँदैछ। परामर्शदाता कम्पनीले अब जरिवानासहितको म्याद थप्ने भनेर पत्र पठाई सकेको छ। बढीमा १० प्रतिशत भन्दा बढी नपर्ने गरी पेनाल्टी लिन सकिने खरिद ऐनमा व्यवस्था छ सूचना अधिकारी कलौनीले भने। निर्माण कम्पनी कालिका कन्सट्रक्सनका आवाशीय म्यानेजर प्रकाश चन्द्र खरालले आयोजना सुरु भएका बेला निर्धारित २ वर्षको समय अगावै सडक निर्माण सकेर हस्तान्तरण गर्ने प्रतिबद्धता गरेका थिए। धनगढी उपमहानगरपालिकाले पनि सडक निर्माणमा व्यवसायीको चरम लापरवाही देखिएको भन्दै असन्तुष्टि जनाएको छ। मैले आयोजना अध्यक्ष विक्रम पाण्डे, उहाँका छोरा, आवासीय म्यानेजर सहितका सबैलाई भेटेर मुख्य सडकमा बढी समस्या भयो, छिटो निर्माण गर्नुपर्यो भनेर कतिपटक भने, भेटन नै गए तर खासै प्रगति भएन धनगढीका मेयर गोपाल हमालले भने। धनगढीको मुख्य सडकको कैलाली पुलदेखि ट्राफिक चौराहा खण्ड केही हप्ता अघि जोतिएपछि व्यापार व्यवसाय प्रभावित भएको छ भने हिलोले बजारमा गइनसक्नु भएको छ। हिलोले दिनभरी एकजना पनि ग्राहक आउँदैनन्, सडक खन्ने काम मात्रै भयो, सडक खनेर बेश मात्रै हालेर रोलर लगाई दिएको भए यतिको हिलो हुने थिएन धनगढीको रातोपुलकी व्यवसायी सरस्वती मल्लले भनिन्,यस्तो बर्खाका बेला सडक जोत्ने है होइन नी। अर्को व्यवसायी वीरबहादुर महरा भन्छन, तीनतीन पटक म्याद थप्नु भनेको निर्माणमा लापरवाही हो। म्याद पनि किन थपिएको ? म्याद थप्ने र थपिमाग्ने सबै मिलेका हुन, सडकमा तुरुन्तै बेस हालेर आवागमन सहज बनाउनुपर्छ। निर्माण व्यवसायीले कार्तिक मसान्तभीत्र सबै सडकहरु कालोपत्रे गरिसक्ने भन्दै उपमहानगर र सम्बन्धित निकायसँग प्रतिवद्धता नै गरेको छ। तर कामको प्रगति हेर्दा कार्तिकमा सकिने छाँटकाँट छैन। कम्पनीका ईन्जिनियर अब्दुल वसीर मिया भन्छन, हामीले निर्माण सुरु भएदेखि नै सय मिटरको सडकमा लगातार काम गर्न पाएका छैनौं, अहिले पनि पक्की गरीसकेको सडकको तीनचार ठाउँमा विवाद छ। त्यस विवादले नाली पनि बन्न सकेको छैन, फुटपाथ पनि बन्न सकेको छैन। उनले यसपालिको ढिलाई विद्युतका पोल सार्न नसकेकाले भएको बताए। विद्यतका पोल सार्न सकिएको छैन। नेपाल टेलिकमका पोलहरु पनि सडकमै छन्। अझ खानेपानीको पाइप लाइन सुचारु नगरिएकाले निर्माण भइरहेको सडकको बीचमै खानेपानीको पाइप छ, यी यावत कारणहरुले ढिलाई भइरहेको छ इन्जिनियर, मीयाले भने। कैलाली पुलदेखि क्याम्पस चोकसम्मको सडकका संरचना उपमहानगरले भत्काएपछि, अहिले त्यहाँ ३० मिटरको चौडा सडकको ठेक्का लागेको छ। प्रदेश सरकारको बजेटमा ठेक्का लागेका उक्त सडकमा पनि पानी जमेर आवागमन प्रभवित भएको छ। तर त्यसैमा कैलाली पुलदेखि चौराहासम्मको सडक पनि कालिकाले जोतेर त्यतिकै छोडिएपछि ३ किलोमिटरको मुख्य बजारमा भने जान नसकिने अवस्था आएको छ।"
"जी२० सम्मेलन : घोषणापत्रमा एकस्वरले सहमति, शान्ति र समृद्धिको प्रतिबद्धता","काठमाडौं : शक्तिशाली राष्ट्रहरूको समूह जी२० (अबदेखि जी २१) को १८ औं शिखर सम्मेलन भारतको नयाँदिल्लीमा सम्पन्न भएको छ। शनिबार र आइतबार भारतको नयाँदिल्लीस्थित प्रगति मैदानमा आयोजित जी२० लिडर्स समिट सफलतापूर्वक सम्पन्न भएको भारतीय सञ्चारमाध्यमहरूले जनाएका छन्। ग्रुप अफ ट्वान्टी अर्थात् जी२० विश्वका २० ठूला अर्थतन्त्रको साझा प्लेटफर्म हो, जसको लिडर्स समिट नयाँ दिल्लीको प्रगति मैदानमा आयोजना भएको थियो। जी२० लिडर्स समिट मा विश्वका ठूला अर्थतन्त्रका सरकार प्रमुख सहभागी भए। सम्मेलनको अध्यक्षता भारतका प्रधानमन्त्री नरेन्द्र मोदीले गरेका थिए। दुई दिनसम्म सञ्चालन भएको उक्त सम्मेलनको घोषणापत्रका सबै बुँदा पहिलोपटक सबै राष्ट्रहरूले पहिलो दिनमै सहमति जनाएका थिए। उक्त घोषणापत्रले शिखर सम्मेलनका मुख्य परिणाम र प्रतिबद्धताको सारांश प्रस्तुत गरेको छ। शिखर सम्मेलनको विषय वसुधैव कुटुम्बकम् थियो, जसको अर्थ संस्कृतमा संसार एक परिवार हो भन्ने हुन्छ। घोषणापत्रमा विश्व स्वास्थ्य, जलवायु परिवर्तन, व्यापार, विकास, डिजिटल अर्थतन्त्र र अन्तर्राष्ट्रिय सुरक्षाजस्ता विभिन्न विषय समेटिएका छन्। घोषणापत्रमा भनिएको छ, जी२० का नेताहरूले खोपलाई तीव्रता दिएर, स्वास्थ्य प्रणालीलाई सुदृढ गर्दै खोप, निदान र उपचारमा समान पहुँच सुनिश्चित गरेर कोभिड१९ महामारी अन्त्य गर्ने प्रतिबद्धता व्यक्त गरेका छन्। यस्तै जी२० का नेताहरूले जलवायु परिवर्तनमा केन्द्रित भई विश्वमापनलाई घटाउन ऐक्यबद्धता जनाएका छन्। जी२० का नेताहरूले ग्लोबल वार्मिङलाई पूर्वऔद्योगिक स्तरभन्दा २ डिग्री सेल्सियसभन्दा तल सीमित गर्ने र पेरिस सम्झौताअनुरूप यसलाई १५ डिग्री सेल्सियसमा सीमित गर्ने प्रयासलाई अगाडि बढाउने प्रतिबद्धता दोहोर्याएका छन्। उनीहरूले सन् २०२५ सम्ममा आफ्नो राष्ट्रिय रूपमा निर्धारित योगदान बढाउन र विकासशील देशहरूलाई जलवायु वित्तमा प्रतिवर्ष १ सय अर्ब अमेरिकी डलर उपलब्ध गराउन पनि सहमत भएका छन्। जी२० को नयाँ दिल्ली घोषणापत्रले व्यापार र लगानीसम्बन्धी कार्ययोजनालाई अनुमोदन गरेको छ, जसको उद्देश्य नियममा आधारित, निष्पक्ष, खुला र समावेशी बहुपक्षीय व्यापार प्रणालीलाई प्रबद्र्र्धन गर्नु हो। उनीहरूले निम्न र मध्यम आय भएका देशहरूमा गुणस्तरीय पूर्वाधार परियोजनाहरूको लागि सार्वजनिक र निजी स्रोतहरू परिचालन गर्ने प्लेटफर्म ग्लोबल इन्फ्रास्ट्रक्चर इनिसिएटिभको सुरुवातलाई पनि स्वागत गरे। जी२० का नेताहरूले विकाससम्बन्धी नयाँ दिल्ली कम्प्याक्टलाई अंगीकार गरेका छन्, जसले दिगो विकासका लागि सन् २०३० को कार्यसूची हासिल गर्न व्यापक र एकीकृत दृष्टिकोणको रूपरेखा प्रस्तुत गरेको छ। उनीहरूले अफ्रिकाको विकासका लागि विशेष गरी स्वास्थ्य, शिक्षा, ऊर्जा, कृषि र डिजिटल रूपान्तरणको क्षेत्रमा आफ्नो समर्थन बढाउन पनि सहमत भएका छन्। सम्मेलनले डिजिटल अर्थव्यवस्थामा नयाँ दिल्ली रोडम्यापलाई अनुमोदन गरेको छ, जसले विकास, नवीनता र सामाजिक समावेशीकरणका लागि डिजिटल प्रविधिको क्षमताको प्रयोगका लागि एक दृष्टिकोण र सिद्धान्तहरू निर्माण गर्नेछ। उनीहरू साइबर सुरक्षा, डाटा गभर्नेन्स, डिजिटल कर र आर्टिफिसियल इन्टेलिजेन्समा सहयोग गर्न पनि सहमत भएका छन्। जी२० का नेताहरूले सबै राष्ट्रलाई क्षेत्रीय अखण्डता र सार्वभौमिकता, अन्तर्राष्ट्रिय मानवीय कानुन तथा शान्ति र स्थिरताको रक्षा गर्ने बहुपक्षीय प्रणालीलगायत अन्तर्राष्ट्रिय कानुनका सिद्धान्तहरू पालना गर्न आह्वान गरेका छन्। उनीहरूले युक्रेनको स्थितिप्रति चिन्ता व्यक्त गर्दै कूटनीति र संवादको माध्यमबाट द्वन्द्वको शान्तिपूर्ण समाधानका लागि आह्वान गरेका छन्। नयाँ दिल्ली घोषणापत्रमा कसरी भयो सहमति ? सन् २०२२ मा बालीमा भएको १७औं शिखर सम्मेलनमा रूसयुक्रेन युद्धको विषयमा रूसमाथि गरिएको निन्दा रूस र चीनलाई मन परेको थिएन। तसर्थ, नयाँ दिल्ली घोषणापत्रमा सहमति जुट्न सकेको थिएन। तर, भारतले घोषणापत्रको केही शब्दमा परिवर्तन गर्यो, जसको परिणाम स्वरूप भारतले रूस र चीनलाई पनि सहमतिका लागि मनायो। वास्तवमा, कुनै पनि मुद्दामा भारतसँग अमेरिका, रूस र चीन जस्ता देशहरूबीच सहमति हुने गरेको कमै उदाहरण छन्। घोषणापत्रमा रूस र युक्रेनबीच चलिरहेको युद्धलाई प्रत्यक्ष रूपमा उल्लेख गरिएको छैन। उल्टै प्रस्तावनाले नै व्यापक र दिगो शान्ति स्थापना गर्ने कुरा गरेको छ। शान्ति र स्थायित्वको रक्षा गर्न अन्तर्राष्ट्रिय कानुनको पालना गर्दै अर्को देशको सार्वभौमसत्ता, भौगोलिक अखण्डता र मानवीय कानुनको सम्मान गर्ने सुनिश्चित गर्न सबै देशलाई यस घोषणापत्रमा आह्वान गरिएको छ। अध्यक्षता ब्राजिललाई हस्तान्तरण भारतका प्रधानमन्त्री नरेन्द्र मोदीले जी२० को अध्यक्षता ब्राजिलका लुला दा सिल्भालाई हस्तान्तरण गरे। दिल्लीको प्रगति मैदानमा भारत मण्डपमा सम्पन्न एक भविष्य नामक तेस्रो सत्रमा ब्राजिलका राष्ट्रपतिलाई औपचारिक पद हस्तान्तरण गरेका हुन्। यससँगै भारतको जी२० अध्यक्षतामा चलेको विश्वका शीर्ष नेताबीचको दुईदिने बृहत् सम्मेलन सम्पन्न भएको हो। शिखर सम्मेलनको दोस्रो दिन अमेरिकी राष्ट्रपति जो बाइडेन, बेलायतका प्रधानमन्त्री ऋषि सुनक र क्यानडाका जस्टिन ट्रुडोलगायत जी२० नेताले राजघाट अवस्थित महात्मा गान्धीको समाधीस्थलमा श्रद्धाञ्जली अर्पण गर्न भेला भएर सत्र सुरु भएको थियो। प्रधानमन्त्री मोदीसँगै नेताहरूले गान्धी स्मारकमा औपचारिक माल्यार्पण गरे र भारत मण्डपमा वृक्षरोपण पनि गरे। रूसको वाहवाही, युक्रेन रुष्ट रूसका विदेशमन्त्री सर्गेई लाभरोभले दिल्ली घोषणापत्रको प्रशंसा गरेका छन्। जी२० नेताहरूले युक्रेनरूस युद्धको निन्दा नगरेको घोषणापत्रमा सहमति जनाएपछि रूसले यस्तो प्रतिक्रिया दिएको हो। रूसले घोषणापत्रमा सर्वपक्षीय सहमतिको अपेक्षा गरेको थिएन। सहमतिबारे लाभरोभले सही दिशाको एक कदम भनेका छन्। जी२० घोषणापत्रले क्षेत्रीय लाभका लागि बल प्रयोगको निन्दा गरेको छ तर रूसी आक्रमणबारे उल्लेख गरेन। जसलाई युक्रेनले निन्दा गरेको छ।जी२० सम्मेलनको क्रममा सञ्चारकर्मीलाई अभिवादन गर्दै । तस्बिर : एएफपी विश्वका ठूला अर्थतन्त्रहरूले दिल्लीमा जलवायु र जैविक इन्धनलगायतमा सम्झौतामा पुगे। यद्यपि पेट्रोलियम इन्धन युग चरणबद्ध रूपमा अन्त्य गर्नमा असफल रहनुमा सम्मेलनको आलोचना पनि भएको छ। जी२० सम्मेलनमा लगातार दोस्रोपल्ट सामूहिक तस्बिर खिचिएन। यस वर्षको जी२० शिखर सम्मलेनको संयुक्त घोषणापत्र आउने अपेक्षा धेरै कमको थियो। रूसयुक्रेन युद्धलाई लिएर जी२० विभाजित छ। सोहीकारण भ्लादिमिर पुटिन र सी चिनफिङ आफू सहभागी नभएर प्रतिनिधिलाई पठाएका थिए। तर, सम्मेलन सुरुको भएको केही घन्टामै भारतीय प्रधानमन्त्री नरेन्द्र मोदीले घोषणापत्रमा सहमति जुटेको जानकारी दिए। अघिल्लो सम्मेलनले रूसको प्रत्यक्ष आलोचना गरे पनि यसपल्ट भने घोषणापत्रको शब्द लचिलो भएका कारण रूस र चीनले पनि सहमति जनाए। आइतबार आयोजित पत्रकार सम्मेलनमा रूसी विदेशमन्त्री लाभरोभले सम्मेलनलाई कोसेढुंगा मानेका छन्। हामीले त्यो अपेक्षा गरेका थिएनौं। हामीहामीबारे उल्लेख शब्दको प्रतिरक्षा गर्न तयार थियौं, ग्लोबल साउथबारे व्याख्या गर्न आवश्यक नै छैन, उनले भने। बेलायत र अमेरिकाले संयुक्त वक्तव्यका बारेमा बोलेका छन् तर युक्रेनले भने गर्व गर्न लायक केही नभएको उल्लेख गरेको छ। बाली शिखर सम्मेलनमा सहभागी तर यसपल्ट आमन्त्रण नपाएको युक्रेन घोषणपत्रसँग रुष्ट देखिएको छ। सन् १९९९ मा सुरुवात भएको थियो जी२० सन् १९९९ मा एसियाली वित्तीय संकटको नतिजा स्वरूप गु्रप अफ ट्वान्टी स्थापना भयो। सुरुमा यसले १९ देशका अर्थमन्त्री तथा केन्द्रीय बैंकका गभर्नरलाई एकै मञ्चमा ल्यायो। जी२० मा युरोपेली युनियनलाई २०औं सदस्यको रूपमा राखियो। जी२० को मुख्य उद्देश्य विश्वले सामना गरिरहेका वित्तीय र आर्थिक चुनौतीका बारेमा छलफल गर्नुथियो। सन् २००८ देखि राष्ट्र र सरकार प्रमुख सहभागी हुन थालेपछि जी२० मा नयाँ मोड छायो। जी२० अन्तर्राष्ट्रिय आर्थिक सहयोगको प्रमुख मञ्च बन्यो। त्यसअघि हरेक वर्ष आयोजना हुने जी२० फाइनान्स सम्मेलनमा सदस्य राष्ट्रका अर्थमन्त्री तथा केन्द्रीय बैंकका गभर्नर उपस्थित हुने गर्थे। उनीहरूले विश्वव्यापी आर्थिक मुद्दामा छलफल गर्थे, आफ्नो पहलको प्रगति समीक्षा गर्थे भने आर्थिक स्थिरता र वृद्धिलाई साथ दिने दिने नीति निर्माणमा समन्वय गर्थे। जी२० को मुख्य ध्यान आर्थिक मुद्दाहरूमा केन्द्रित रहे पनि यसको कार्यक्षेत्र फैलँदै गएको छ। दिल्ली घोषणापत्रमा के छ ? नयाँ दिल्ली घोषणापत्रको प्रस्तावनामा पृथ्वीवासीमाझ शान्ति र समृद्धि हासिलतर्फ अघि बढ्ने भनिएको छ। घोषणापत्रले बलियो, सन्तुलित, समावेशी र दिगो विकासको चर्चा गरिएको छ। दिगो विकास लक्ष्यसम्बन्धी कामलाई तीव्रता दिने। भविष्यमा दिगो विकास होस् भनेर हरित विकास सम्झौता गर्ने। २१ औं शताब्दीका लागि बहुपक्षीय संस्था निर्माण गर्ने। डिजिटल सार्वजनिक पूर्वाधार र प्रविधि विनिमयको अवधारणा अघि सार्ने। अन्तर्राष्ट्रिय करको अवधारणा ल्याउने। नारी सशक्तीकरण र लैंगिक समानता हासिल गर्ने। वित्तीय क्षेत्रका समस्याविरुद्ध एकजुट हुने। सम्पत्ति शुद्धीकरण तथा आतंकवादविरुद्ध लड्ने। थप समावेशी संसार निर्माण गर्ने घोषणापत्रका निम्न विषयमा छलफल गरिएको थियो घोषणापत्रमार्फत क्षेत्रीय अखण्डता, सार्वभौमसत्ता, अन्तर्राष्ट्रिय कानुन र राजनीतिक स्वतन्त्रता कायम राख्न आह्वान गरिएको छ। घोषणापत्रले आतंकवादलाई सुरक्षा र अन्तर्राष्ट्रिय शान्तिका लागि खतराको रूपमा पहिचान गरेको छ। सबै प्रकारको आतंकवादको निन्दा गर्दै घोषणापत्रले आतंकवादी समूहलाई सुरक्षित आश्रय र भौतिक वा राजनीतिक समर्थनबाट वञ्चित गर्न पनि आह्वान गरेको छ। घोषणापत्रमार्फत कुनै पनि धर्मका प्रतीक, व्यक्ति र पवित्र ग्रन्थविरुद्ध धार्मिक घृणासँग सम्बन्धित गतिविधि गर्ने वा भड्काउने सबै कामको निन्दा गरिएको छ। घोषणापत्रमार्फत जाम्बिया, घाना र श्रीलंकालगायत विकासोन्मुख मुलुकका प्राथमिकतामा ध्यान दिन सहमति जनाइएको छ। जलवायु परिवर्तनको प्रतिकूल असर सबै महिला तथा बालिकामा परेकाले लैंगिक समानतालाई केन्द्रमा राखेर जलवायु संकटसँग जुध्न चालिएका कदमलाई तीव्रता दिने निष्कर्ष निकालिएको छ। घोषणापत्रमा साना तथा हलुका हतियारको तस्करीमा चिन्ता व्यक्त गरी फाइनान्सियल एक्सन टास्क फोर्स (एफएटीएफ) जस्ता निकायको बढ्दो माग र आवश्यकता पूरा गर्ने प्रतिबद्धता व्यक्त गरिएको छ। जी२० लिडर्स समिटले आर्थिक मामिलाका अतिरिक्त विश्वव्यापी चुनौतीको शृंखलालाई सम्बोधन गर्दै पनि आएको छ। यसमा अन्तर्राष्ट्रिय व्यापार, दिगो विकास, जनस्वास्थ्य, कृषि, ऊर्जा, वातावरण संरक्षण, जलवायु परिवर्तन र भ्रष्टाचारविरुद्धको लडाइँ आदि छन्। जी२० लिडर्स समिट हरेक वर्ष भिन्न देशमा आयोजना हुने गरेको छ। अफ्रिकन युनियन पनि स्थायी सदस्य हालसम्म जी२० मा १९ देश र युरोपियन युनियन छन्। अर्जेन्टिना, अस्ट्रेलिया, ब्राजिल, क्यानडा, चीन, फ्रान्स, जर्मनी, भारत, इन्डोनेसिया, इटाली, जापान, मेक्सिको, कोरिया, रसिया, साउदी अरेबिया, दक्षिण अफ्रिका, टर्की, बेलायत र अमेरिका छन्। तर, सन् २०२३ को शिखर सम्मेलनबाट अफ्रिकी युनियन पनि स्थायी सदस्य बनेको छ। अब जी२० पहिलेको भन्दा बलियो र ठूलो भएको छ। अफ्रिकी युनियन ५५ देशहरूको संघ हो, जसमा विश्वको करिब १८ प्रतिशत जनसंख्या बस्छन्। यो विश्वको करिब २० प्रतिशत भूभाग हो, जसको अर्थतन्त्रको आकार सात ट्रिलियन डलरभन्दा बढी छ। जी२० शिखर सम्मेलन महत्व किन ? जी२० अन्तर्राष्ट्रिय आर्थिक सहयोगका लागि एउटा प्रमुख मञ्च हो, जहाँ विश्वका नेताहरू एकसाथ बसेर विश्वव्यापी आर्थिक तथा वित्तीय मुद्दाहरूमा छलफल गर्छन्। यसबाहेक जलवायु परिवर्तन, दिगो विकास, कृषि, ऊर्जा, वातावरणलगायत अन्य महत्वपूर्ण विषयमा पनि यस मञ्चमा छलफल हुने गरेको छ। अमेरिकी राष्ट्रपति जो वाइडेन, भारतीय प्रधानमन्त्री नरेन्द्र मोदी र युरोपेली युनियनकी अध्यक्ष उर्सुला वोन डे लियेन संयुक्त रूपमा प्रतिबद्धता जनाउँदै। तस्बिर : एपी यो मञ्च कत्तिको ठूलो छ भन्ने कुरा यस तथ्यबाट अनुमान गर्न सकिन्छ कि यस मामिलामा संलग्न देशहरूले विश्वको कुल गार्हस्थ्य उत्पादनमा लगभग ८५ प्रतिशत र विश्व व्यापारमा लगभग ७५ प्रतिशत योगदान पुर्याएका छन्, जसले विश्वको लगभग दुई तिहाइ जनसंख्यालाई समेट्छ। जी७ जस्तो धनी देशहरू मात्र मिलेर बनेको नभई जी२० ले विकसित र उदीयमान दुवै अर्थतन्त्रका नेताहरूलाई एकै ठाउँमा ल्याएको छ। विश्वव्यापी आर्थिक संकटको समयमा संघर्षरत अर्थ व्यवस्थाहरूलाई मद्दत गर्न सन् २००९ मा ट्रिलियनडलरको सहयोगको घोषणा जस्ता काम जी२० ले गरेको छ। यद्यपि कहिलेकाहीँ देशहरूबीच सहमति खड्किने गरेको छ। जी२० को कार्यसूची वा एजेन्डाहरूले उठाउँदै आएको सुरक्षा र जलवायु परिवर्तनजस्ता राजनीतिक मुद्दा छलफलमा समेट्ने प्रयास भने सफल हुन सकेको छैन। १८ औं शिखर सम्मेलनका मुख्य आकर्षणः शिखर सम्मेलन सेप्टेम्बर ९ र १०, २०२३ मा भारतको नयाँ दिल्लीमा एक पृथ्वी, एक परिवार, एक भविष्य को विषयवस्तुमा आयोजना गरिएको थियो। सदस्य र आमन्त्रित गरी २० देशभन्दा बढी देशका नेताहरू र आमन्त्रित अतिथिहरूले खाद्य सुरक्षा, जलवायु कार्य, ऋण राहत, डिजिटल रूपान्तरण, स्वास्थ्य र शिक्षाजस्ता दिगो विकाससम्बन्धी विभिन्न विषयमा छलफल गरेका थिए। शिखर सम्मेलनले जी२० नेताहरूको घोषणापत्र स्वीकृत गर्यो, जसले कोभिड१९ महामारीबाट उत्पन्न चुनौतीहरू पार गर्न, समावेशी र लचिलो वृद्धिलाई बढावा दिन, विश्वव्यापी सहयोग र बहुपक्षीयतालाई बढावा दिन र शान्ति र स्थायित्व प्रवद्र्धन गर्न सँगै काम गर्ने प्रतिबद्धता व्यक्त गरेको थियो। सम्मेलनले पूर्वाधार वित्तपोषण, सामाजिक सुरक्षा, लैङ्गिक समानता, भ्रष्टाचार विरोधी, जैविक विविधता संरक्षण, सामुद्रिक प्लास्टिकको फोहोर र गुणस्तरीय शिक्षा जस्ता विषयमा विभिन्न कार्ययोजना र पहललाई पनि समर्थन गरेको छ। शिखर सम्मेलनमा सहभागी बेलायतका प्रधानमन्त्री ऋषि सुनकले आइतबार हरित जलवायु कोषका लागि २ अर्ब डलरको जलवायु सहायता प्रतिबद्धता घोषणा गरे। शिखर सम्मेलनले अमेरिकाचीन बैठक, ब्रिक्स बैठक, ईयूचीन बैठक, र भारतअफ्रिका बैठक ३४ जस्ता नेताहरूबीच केही द्विपक्षीय र बहुपक्षीय बैठकहरू भए। शिखर सम्मेलनको सफल आयोजना र नतिजाका लागि विभिन्न अन्तर्राष्ट्रिय संस्था र पर्यवेक्षकहरूले प्रशंसा गरेका थिए। सन् २०२३ को सफलतापूर्वक सम्पन्नसँगै भारतीय प्रधानमन्त्री नरेन्द्र मोदीले ब्राजिलका राष्ट्रपतिलाई अध्यक्षता हस्तान्तरण गरे। सन् २०२४ को जी२० लिडर्स समिट ब्राजिलमा हुनेछ। एजेन्सीहरूको सहयोगमा"
"सेयर बजारमा एकाएक छायो हरियाली, कारोबार रकम डेढ अर्ब माथि","काठमाडौं : सेयर बजारमा एकाएक हरियाली छाएको छ। नेप्से परिसूचक ४४३० अंकले बढेर १९८६९९ विन्दुमा पुगेको छ। सेन्सेटिभ इन्डेक्स ७७३ अंकले बढेर ३८१६४ विन्दुमा अडिएको छ। यसदिन २७८ कम्पनीको ४७ लाख ४२ हजार ५११ कित्ता सेयर १ अर्ब ५१ करोड ८३ लाख ४३ हजार ३९७ रुपैयाँको सेयर खरिदबिक्री भयो। आइतबार नेप्से परिसूचक १०२३ अंकले बढेको थियो । सो दिन १ अर्ब ७ करोड २२ लाख बराबरको सेयर कारोबार भएको थियो। आज दुई कम्पनीको सेयर सकारात्मक सर्किट लेभलमा कारोबार भयो। थ्री स्टार हाइड्रो पावर र मेन्छियाम हाइड्रोपावरको सेयर सकारात्मक सर्किट लेभलमा कारोबार भएको हो। यस्तै आज मोलुङ हाइड्रोपावर र सिद्धार्थ प्रिमियम इन्स्योरेन्सको सेयर मूल्य ९ प्रतिशत बढिले वृद्धि भयो। हिमालयन एभरेष्ट इन्स्योरेन्सको संस्थापक सेयर मूल्य भने ७७२ प्रतिशतले घटेको छ। कारोबार रकमका आधारमा साल्ट ट्रेडिङ कर्पोरेसन शीर्ष स्थानमा रह्यो । सो कम्पनीको ६२ करोड रुपैयाँ बढिको सेयर कारोबार भयो। यसैगरी एभरेष्ट बैंकको ५ करोड ७१ लाख र सोल्टी होटलको ५ करोड २४ लाख मूल्य बराबरको सेयर किनबेच भयो। कारोबारमा आएका १३ वटै उपसमूहको सूचक भने सकारात्मक देखिएको छ। ट्रेडिङ ,होटल्स एन्ड टुरिजम र फाइनान्स उपसमूहको सूचक ३ प्रतिशत बढीले बढेको हो। आज २१२ कम्पनीको मूल्य बढ्दा ११ को मात्रै घट्यो।"

शीर्षक,विवरण
नेपाल र भारतबीचको व्यापार सन्तुलन,"निकासीलाई कुनै पनि देशको अर्थतन्त्रको मेरुदण्डका रूपमा लिइन्छ। २०७३ वैशाखसाउनतिर मात्र नेपालभारतबीच एक दर्जनभन्दा बढी दुईपक्षीय वार्ता भए। यस्तो प्रवृत्ति नेपालभारतबीच सम्बन्ध बिग्रेको वा नाकाबन्दी भएपश्चात् सामान्य भएको बेला हुँदै आएको देखिन्छ। त्यसबेला गृहसचिवस्तरीय बैठक पनि गर्ने प्रस्ताव गरिएको देखिन्छ। नेपाल र भारतबीच सानाठूला गरी ४१ वटा दुईपक्षीय संयन्त्र छन्। २०७२ सालको नाकाबन्दी खुलेपश्चात् ती सबै संयन्त्रका बैठक भइसकेको देखिन्छ। नेपालभारतबीच ऊर्जा, वाणिज्य, सुरक्षामा मात्र विभिन्न तहमा २६ वटा द्विपक्षीय संयन्त्र छन्। नेपालभारत अन्तरसरकारी समितिको सचिवस्तरीय बैठक अर्थात् आईजीसीको बैठकमा जहिले पनि खास वा ठोस सहमति हुन सकेको देखिँदैन। नेपालको तर्फबाट एकतर्फी रूपमा एजेन्डा राखिँदै आएको छ। २०७४ को पछिल्ला महिना फागुनमा प्रकाशमा आए अनुरूप नेपालको तेस्रो देशसँग भारतको पारवहन मार्ग भएर गरिने व्यापारमा सहजता ल्याउन ट्रान्ससिपमेन्ट मोडालिटी तयारी गरी सचिवस्तरीय अन्तरसरकारी समितिमा नेपालले प्रस्ताव पेस गरिने भएको छ। आउँदो आईजीसी बैठक वैशाख ११, २०७४ मा बसेको थियो। २०७२ को भुुइँचालो र २०७६ पछिको कोरोनाले यस्ता बैठकलाई अलपत्र पायो। पहिलेदेखि नै नेपालले तेस्रो देशसँगको व्यापार भारत भएर गर्दै आएको छ। नेपाल र भारतबीच वाणिज्य तथा पारवहन एवं रेल्वे सम्झौताको कार्यान्वयनका लागि बनेको यो समिति बैठक सन्धिअनुसार हरेक ६६ महिनामा हुनुपर्ने हो। तर २०७० पुसमा काठमाडौंमा बसेको ज्ञात हुन आउँछ र त्यसपछि पनि हँुदै आएको छ। २०७० पछि अढाई वर्षपछि पछिल्लो पटक २०७३ असार १४ मा नयाँदिल्लीमा बसेको देखिन्छ। त्यसपछि २०७४ वैशाखमा भयो। यसअघि ६६ महिनामा यस्तो बैठक बस्ने भनिए पनि एकएक वर्षमा यस्तो बैठक बस्दै आएको देखिन्छ। २०७७ मा पनि भर्चुअल माध्यमबाट र भेट बैठकबाट पनि अन्तरसरकारी बैठक बसेको छ। नेपाल र भारतबीचको व्यापार र पारवहनको क्षेत्रमा रहेको समस्याहरू समाधान गर्न एकीकृत जाँचचौकीलगायतका व्यापारजन्य पूर्वाधार निर्माण, क्रसबोर्डर रेल्वे निर्माण, कोलकाताबाट नेपाल आउने कार्गोलाई थप सहजीकरण, कोलकातादेखि कोसी नदीसम्म जलमार्ग निर्माण र नेपाल तथा बंगलादेश जोड्ने टनेल मार्ग निर्माण गरी दुई देशबीचको सम्बन्ध उचाइमा पुयाइने विचार राख्दै आएको देखिन्छ। तर समस्या धेरै वर्षसम्म पनि जहाँको त्यहीँ रहन्छ। पारवहन मार्गमा लागेको ढुवानी खर्च अत्यधिक लागेको कारण विशेष कच्चा पदार्थ ढुवानीमा ट्रान्सिपमेन्ट मोडालिटी पास गरेमा तेस्रो देशसँगको व्यापारमा खर्च घटन् गई तेस्रो देशसँगको व्यापारमा लागत कम हुने र देशको औद्योगिकीकरण हुने बताइन्छ। यस ट्रान्सिपमेन्टको अभ्यास भारतले जवाहरलाल नेहरू पोर्टमार्फत टुघलावादको आईसीडी प्रयोग गरी कन्कोरले नेपालको ढुवानी गर्दै आएको छ। नेपालभारतबीचको व्यापार तथा पारवहनका क्षेत्रमा भएका समस्या जहिले पनि समाधान गरिने भनेर प्रकाशमा आउँछ। तर समाधान विरलै हुने गर्दछ। जहिले पनि नेपालबाट भारतमा निकासी हुने वस्तुहरू खासगरी कृषिजन्य वस्तुहरूको निर्यात सहजीकरण र सरलीकरण गर्नुपर्ने हुन्छ। यस्ता विषयमा स्थायी समाधान हुँदैनन्। नेपालभारतबीचको व्यापार सन्धि २०१६ अक्टोबरसम्म रहेर अर्को सात वर्षको लागि अर्थात् २०२३ सम्म स्वक्त नवीकरण हुने व्यवस्था छ। यस्तो सन्धि नवीकरण गर्न पर्ने भएमा तीन महिनामा अगाडि अर्को पक्षलाई जानकारी दिन पर्ने भए पनि माथिका उल्लेख भएको बँुदाहरू किन त्यस्तो नवीकरण गर्न पर्ने बुँदाहरू भारत समक्ष किन पेस गरिँदैनन्। कोलकाता बन्दरगाहका समस्याहरूले गर्दा विशाखापटनम बन्दरगाहबाट नेपालले २०७४ जेठ २९ अर्थात् जुन १२, २०१७ देखि नेपालको ढुवानी भारतको रेल्वे कम्पनी कन्कोरको मार्फत २० फिटे ५० वटा कन्टेनर सोझै वीरगन्ज सुक्खा बन्दरगाहमा पहिलो पटक आउन सुरु गरेको देखिन्छ। तर यो नियमित रूपमा हुन पाएको छ छैन। भारतीय हिमालयन र कोंकर टर्मिनलले विशाखापटनमबाट वीरगन्ज सुक्खा बन्दरगाह कन्टेनर ढुवानी सुरु गरेको छ। सन् २०१४ मा नेपालभारतबीच भएको द्विदेशीय सम्झौतामा भारतले नेपाली आयातनिर्यातका लागि विशाखापटनम बन्दरगाह खुला गर्ने सहमति भएको थियो । दुई देशको सम्झौतापछिको तीन वर्षपछि नेपाली व्यवसायीले विशाखापटनम बन्दरगाह प्रयोग गर्न पाएका थिए। कोलकाताबाट वीरगन्ज रेल आइपुग्न साढे २ देखि ४ दिनसम्म लाग्ने गरेको छ। एउटा रेल्वेले याकले ९० कन्टेनर मात्र बोकेर कोलकाता बन्दरगाहबाट आउने गरेको छ। विशाखापटनमबाट पहिलो पटक रेल्वे याक नेपाल भित्रिएसँगै पाँच दिन फ्रि टाइमको सुविधा दिन सुरु गरिएको छ। हालसम्म पनि कोलकाता बन्दरगाहबाट नेपालको लागि कन्टेनर हिँडेको १४ देखि २१ दिनसम्म यस्तो सुविधा नेपाली आयातकर्तालाई दिइँदै आएको थियो। यस हिसाबले नेपालको लागि विशाखापटनम बन्दरगाहबाट नेपालको सामान धेरै भएमा ढुवानी गर्न लाभप्रद नै देखिन्छ। तै पनि नेपाली आयातकर्तालाई तुलनात्मक रूपमा कोलकाता र विशाखापटनम बन्दरगाह हुँदै मालसामान आयात गर्दाै उस्तै लागत पर्न जाने दाबी गरिएको छ। भौगोलिक रूपमा कोलकाताभन्दा विशाखापटनम दोब्बर टाढा भए पनि कन्टेनरका सामूहिक भाडा विशाखापटनम बन्दरगाहमा झन्डै ४० प्रतिशत कम छ। दुवै बन्दरगाहको प्रयोगबाट नेपाललाई उस्तै ढुवानी लागत पर्ने बताइन्छ। भारतसँगको व्यापार सन्तुलन नेपालको पक्षमा राखी समुन्द्रपार देशहरूमा नेपालको निकासी बढ्न सकेको भए सुनमा सुगन्ध हुन्थ्यो। नेपालभारतबीचको व्यापार तथा पारवहनका क्षेत्रमा भएका समस्या जहिले पनि समाधान गरिने भनेर प्रकाशमा आउँछ। तर समाधान विरलै हुने गर्दछ। देशको अर्थतन्त्रको मेरुदण्डका रूपमा निकासीलाई लिइन्छ। तर यो कुरा सम्बन्धित पक्षले बुझेनन्। जसले गर्दा नेपालको अर्थतन्त्रको मेरुदण्डमा असर परेको छ। चीनको जिङयाङ बन्दरगाहबाट २० कन्टेनर कार्गो विशाखापटनम ल्याउँदा ७ सय डलर भाडा लाग्ने गर्छ भने कोलकाता ल्याउन १२ सय डलर लाग्छ। सिंगापुरबाट पनि कोलकाताभन्दा विशाखापटनम नजिक रहेकोले सिंगापुरबाट कोलकातासम्म सामुन्द्रिक दूरी १ हजार ६ सय ५० किलोमिटर रहेको छ। विशाखापटनमसम्मको दूरी पनि १ हजार ५ सय ७३ किलोमिटर रहेको छ। विशाखापटनम बन्दरगाहमा कोलकाताजस्ता धेरै शुल्कहरू तिर्न नपर्ने बताइन्छ। कोलकाता बन्दरगाहमा कार्गो प्रक्रिया छुट्न केही दिन पर्खन पर्ने देखिन्छ। विशाखापटनमबाट नेपालले निर्यात गर्दा नेपालको निर्यात ढुवानी बढ्दै जान पर्ने देखिन्छ। अब त विशापटनमको उपयोगमा अध्ययन गरी कमजोरी द्विदेशीय उच्च अधिकारीका भ्रमणको बेला समस्याहरू राख्दै जानुपर्ने देखिन्छ। कृषि प्रधान देशमा बर्सेनि खाद्यान्नको डरलाग्दो गरी आयात बढिरहेको छ। विगत एक दशकदेखि नेपालको व्यापार घाटा बर्सेनि बढ्दै गएको देखिन्छ। पुँजीगत खर्च कम हँुुदा उद्योग, व्यापार तथा उत्पादनशील क्षेत्रमा न्यून लगानी छ भने निर्यातभन्दा आयात निकै अंकले माथि छ। विसं २०१२। ०१३ सम्म पनि नेपालको भारतसँगको व्यापारमा नाफा घाटाको सन्तुलन नेपालको पक्षमा थियो। यो वर्ष नेपालको पक्षमा ३ करोड रुपैयाँको व्यापार नाफा सन्तुलनमा थियो। यसभन्दा अघि पनि सन् १९१३१४ मा पनि अर्थात् राणाकालमा नेपालको भारतसँगको व्यापारमा नेपालको पक्षमा थियो। अर्थात् त्यो बेला नेपालका व्यापार सन्तुलन नेपालको पक्षमा थियो। त्यसो त सन् २००० अघिका २० वर्ष समुन्द्रपार व्यापार नेपालको निकासी व्यापारमा उपलब्धिमूलक थियो। तर त्यस अवधिमा भारततर्फको निकासी घटेको थियो। सन् १९८० पछि भारतसँगको व्यापार सन्तुलन नेपालको पक्षमा राखी समुन्द्रपार देशहरूमा नेपालको निकासी बढ्न सकेको भए सुनमा सुगन्ध हुन्थ्यो। निकासीलाई कुनै पनि देशको अर्थतन्त्रको मेरुदण्डका रूपमा लिइन्छ। तर यो कुरा देशका सम्बन्धित पक्षले बुझेनन्। त्यसैले नेपालको अर्थतन्त्रको मेरुदण्डमा असर परेको छ। आर्थिक वर्ष २०४९०५० मा २२ अर्बको व्यापार घाटा भएकोमा २५ वर्षपछि व्यापार घाटा ४२ गुणाले बढेको थियो। आर्थिक वर्ष २०७३०७४ मा रु ९ खर्ब १७ अर्ब पुगी जीडीपीको ३४४ प्रतिशत पुगेको छ। चालूू आर्थिक वर्ष २०७४०७५ को प्रथम सात महिनामा यस्तो घाटा ६ खर्ब १४ अर्ब पुगेको छ। नेपालको वैदेशिक व्यापारमा भारतको हिस्सा ६४८ प्रतिशत भएकाले भारतसँगको उच्च व्यापार घाटा ६६ प्रतिशतमा रही भारत नै नेपालको लागि टाउको दुखाइ भएको छ। निर्यात बढाउन वस्तु उत्पादन र विकासमा नेपाल र भारत दुवैले जोड दिँदै आएका छन्। कोभिड१९ ले आयातमा सामान्य कमी भए पनि निर्यात भने बढेको छ। आव २०७७।०७८ को साउनदेखि कात्तिकसम्म निर्यातमा ११ प्रतिशतले बढेर ४० अर्ब २० करोड रुपैयाँको निर्यात भएको छ। आव २०७७।०७८ को देशमा २५ अर्बको खाद्यान्न आयात भएको छ। चामल, कोदो, मकै, गहँु, आयातमा दोब्बर भएको छ। नेपाल भारत अन्तरसरकारीको बैठक दिल्लीमा २०७७ पुसमा भएको देखिन्छ। आव २०७८।०७९ मा व्यापार घाटा १३ खर्ब ९८ अर्ब ७१ करोड २९ लाख रुपैयाँ बराबरको थियो। आयात नियन्त्रण गर्दा पनि एकै वर्षमा व्यापार घाटा बढेर कुल बजेटभन्दा बढी व्यापार घाटा हुनु भनेको नेपाल पूर्ण त आयातीत अर्थतन्त्र भएको प्रमाण हो। आब २०७८।७९ मा नेपालले पूर्ण मूल्यमा २ खर्ब ३ करोड ९ लाख ६२ हजार रुपैयाँबराबरका वस्तु निकासी भएको थियो। दुई खर्ब रुपैयाँको निकासीमा आधी अर्थात् ५० प्रतिशत आयातको खाने तेलले ओगटेको देखिन्छ। नेपालको कुुल निकासीको झन्डै ५० प्रतिशत हिस्सा भने भटमास, पाम तेल र सूर्यमुखी तेलले ढाकेको छ। नेपालबाट भारततर्फ निकासी हुने भटमासको तेल, पाम तेल र सन्फ्लावरको हिस्सा नेपालको कुल निकासीको झन्डै ५० प्रतिशत छ। २०७८।०७९ मा ९३ अर्ब ६९ करोड ९६ लाख ६२ हजार रुपैयाँको सोयाबिन, पाम तेल र सनफ्लावर निकासी भएको छ। यो कुल निकासीको ४६८४ प्रतिशत हो। आव २०६३।०६४ मा नेपालको कुल निकासी रु ५९ अर्ब भएकोमा भारतमा मात्रै रु ४१८ अर्ब रहेको देखिन्छ भने नेपालको कुल आयातमा रु १९७६ अर्ब भएकोमा भारतबाट मात्र रु ११७७ अर्ब रहेकोले भारत नेपालको एकल पहिलो व्यापारिक साझेदार मुलुक बन्दै आएको छ। त्यसैले नेपालभारत व्यापार सन्धिका प्रावधान नेपालको निकासी प्रवर्द्धन गर्न कसरी सम्भव छ। नेपालबाट लगातार भारततर्फ हँुदै आएका उच्चस्तरका भ्रमणलाई द्विदेशीय संयुक्त आर्थिक आयोगको बैठक नियमित भएको देखा पर्दैन। यसको बैठक निश्चित अवधिमा पहिले नै हुने तोकिए पनि यस्को बैठक कहिले बस्छ भन्न सकिँदैन। तोकिएको मितिभन्दा परपर सर्दछ। नेपालभारत उच्चस्तरका नेता भ्रमण भएको बेलामा यस्को बैठक बस्ने गरेको देखिन्छ। तर नेपालभारत संयुक्त आयोगको चौथो बैठक २०७३ कात्तिकमा सम्पन्न भएको थियो। उक्त बैठकमा नेपालले यसअघि निर्णय तर कार्यान्वयमा आउन नसकेको विषयहरूलाई कार्यान्वयनमा जोड दिइएको थियो। यस बैठकमा पनि ऊर्जा, पूर्वाधार, सीमा क्षेत्रका आपराधिक गतिविधि नियन्त्रण र सिँचाइका विषयलाई नेपालले जोड दिइएको भनिए पनि व्यवहारमा देखिँदैनन्। यस्ता बैठकमा द्विपक्षीय व्यापार, वर्षायामका समयमा सीमा क्षेत्रमा नेपालले खप्दै आएका डुबान समस्या, नेपालका विभिन्न परियोजनामा भारतले उपलब्ध गराइआएका सहयोगजस्ता विषयमा छलफल हुने बताइन्छ। अघिल्लो आयोगको तेस्रो बैठकमा पाँच शीर्षकमा ५५ एजेन्डा थिए। यस्ता बैठकमा नेपालभारतसम्बन्धी सबैजसो विषयमा हरेका बैठकमा छलफल गरिन्छ। यस्ता छलफलका विषयहरूमा अन्तर्राष्ट्रिय सन्धिसम्झौताविपरीत भारतीय पक्षबाट निर्माण गरिएको बाँध तथा तटबन्धका कारण सीमा क्षेत्रमा हजारौं नेपाली नागरिक बर्सेनि डुबानबाट पीडित भइआएका छन्। तर यस्ता विषयमा दुई देशबीच जहिले पनि छलफल नै जारी हुँदै आएको देखिन्छ। नेपालभारत द्विदेशीय छलफल हुँदा नेपालले प्रभावकारी कूटनीतिक क्षमता देखाउन नसक्दा जहिले पनि भारतीय पक्षले नेपाललाई हेपाहा प्रवृत्ति देखाउँदै आएको छ। तर संयुक्त आर्थिक आयोगको चौथो बैठकअघि नै नेपाललले परराष्ट्र मन्त्रालयको संयोजकत्वमा अन्तरमन्त्रालयस्तरीय छलफल जारी राखिएको थियो। यस्ता कार्य हुँदै आएमा नेपालको वार्तालाप क्षमता बढ्दै जाने हुन्छ। नेपालभारत संयुक्त आयोगको बैठक दुई देशबीचको परराष्ट्रस्तरको संयन्त्र हो। नेपालभारत संयुक्त आयोगको बैठक २०१६ अगस्ट अर्थात् २०७३ साउनमा हुने भनिएको थियो। तर २०७३ कात्तिकमा गएर चौथो बैठक बसेको देखिन्छ। यो आयोग दुईपक्षीय सम्बन्धका विविध आयामबारे बृहत् रूपमा समीक्षा गर्दै भावी रणनीति तयार गर्दै सकिने गरेको देखिन्छ। बताइन्छ कि यस आयोगको मुख्य एजेन्डा भनेको दुईपक्षीय सहकार्यका एजेन्डा तय गर्नु नै हो। संयुक्त आयोगको बैठकमा विशेषगरी व्यापार, ऊर्जा, वाणिज्य तथा सुरक्षासम्बन्धी विषयमा छलफल हुँदै आएको देखिन्छ। कनेक्टिभिटी, विकास, शिक्षा, संस्कृति, लगानीलगायतका विषयमा छलफल हुँदै आउने आयोग दुई देशबीचको उच्चस्तरको संयन्त्र भएको बताइन्छ। आयोगको तेस्रो बैठक २०७१ साउनमा भारतीय प्रधानमन्त्रीको नेपाल भ्रमणको क्रममा २३ वर्षको अन्तरालमा तेस्रो आयोगको बैठक काठमाडौंमा भएको थियो। आयोगको दोस्रो बैठक २०५१०५२ सालतिर भएको देखिन्छ। दोस्रो बैठकका एजेन्डा पनि खास फरक थिएनन्। यो आयोगको गठन करिब तीन दशकभन्दा बढीमा २०४४०४५ सालतिर भएको देखिन्छ। २०४४ सालदेखि हाल २०७४ सालसम्मका उपलब्धि के के भए त प्रतिवेदन प्रकाशमा आउनु पर्ने देखिन्छ। यो भारतका प्रधानमन्त्री मोदीजीलाई सोध्नुपर्ने हो। अब पाँचांै संयुक्त आर्थिक आयोगको बैठक कहिले बस्ने हो ? २०५१ सालपछिका चार दर्जनभन्दा बढी विषयहरूमा आयोगमा भएका छलफलबाट दुई देशबीचको राजनीतिकस्तरमा सम्बन्ध पारस्पारिक बनाउन मद्दत पुग्नेछ। भारतका राष्ट्रपति र प्रधानमन्त्रीको नेपाल भ्रमण १७२० वर्षका अन्तरालमा हुने देखिएको छ। सुरक्षा, राजनीतिक दलको सहमतिलगायत सबै तवरले ढुक्क नभएसम्म यो तहको भ्रमण हुँदैन। २०८० सालसम्म आउँदा माथि भनिएका प्रस्तावहरू के के भए। उच्चस्तरको भ्रमण दलले सोच्न आवश्यक छ। नेपालभारतबीचको जेजस्ता व्यापार सन्धि भए पनि अध्यावधिक प्रावधान सकारात्मक रूपमा देखिएको अवस्थामा पनि भारतले नेपालबाट आफ्नो पैठारीमा अतिरिक्त शुल्क लगाउने गरेको पाइन्छ। कहिले समयअनुसार फरक प्रवृत्तिका नेपालको निकासीमा असर गर्ने खालका नपत्याउँदो प्राविधिक एवं प्रक्रियागत अप्ठेरा पटकपटक देखा पर्न गएका देखिन्छन्। कहिले नेपालको कृषि, पशु, एवं वनउन्मुखका उत्पादनलाई भारतीय प्रयोगशाला परीक्षणले त कहिले भारतमा आफ्ना केन्द्रीय र राज्यसरकारहरूबीचको समन्वयको अभावका कारण नेपाली निकासी वस्तुमा अन्तर्राष्ट्रिय मापदण्डको वास्ता नगरी नेपाली वस्तुमा भारतको एकाधिकार व्यवहारले निकासीलाई असर गरेको छ। नेपालभारतबीचको व्यापार अन्तर्राष्ट्रिय मापदण्डबमोजिम पारवहन र भूपरिवेष्ठित देशको सम्बन्धका आधारमा पालना गर्नु दुवै मुलुकको कर्तव्य हो। उपर्युक्त विचार अनुसरण गर्दा नेपालभारतबीचको व्यापारमा अवरोधहरू सदाबहार विद्यमान देखिएको छ। लगानीभन्दा बढी नेपालभारत व्यापार प्रवाह विशेषतः नेपालको भारतमा निकासी पक्षलाई समेटी द्विपक्षीय व्यापार तथा लगानी विवाद व्यवस्थापन संयन्त्र बनाइनु पर्छ। नेपालको निकासी भारतमा नजाने हो भने भारतीय लगानी नेपालको लागि के अर्थ हुन्छ र ?। यस्ता बुँदाहरू हाल र भविष्यमा हुने नेपालभारत अन्तरसरकारी बैठकमा राखिनु पर्छ। साथै पारवहन मामलामा त लम्बिन गएमा विश्व व्यापार संगठनको प्रावधान खोतली आवश्यक कारबाही र क्षतिपूर्तितर्फ लाग्न आवश्यक देखिन्छ। अन्यथा नेपाल र भारतका उच्चस्तर राष्ट्रपति र प्रधानमन्त्रीका भ्रमण भएका बेला सल्टाउनु पर्छ। तर भ्रमण हुँदै गर्छ र यस्ता समस्याहरू जस्ताको त्यस्तै रहँदै आएको देखिन्छ। नेपाल र भारतबीचका सन्धि, सम्झौता र सीमासम्बन्धी व्यवस्था धेरै भए पनि वर्षौं बित्दासम्म कार्यान्वयनमा आएका देखिँदैनन्। त्यसैले पनि हुन सक्छ यस्ता कुराको अनुगमन गर्न नेपाल र भारतको प्रबुद्ध समूह गठन भएको थियो। यसको सात वटा बैठक बसिसकेको छ। अन्तिम बैठकमा गहकिला सुझाव नेपाल र भारतका सरकारलाई प्रतिवेदन पेस गर्ने भनिएको छ। नेपालभारत गृहसचिवस्तरीय बैठकमा पनि सुपुर्दगी सन्धि र पारस्परिक कानुनी सहायता अर्थात् एमएलएसम्बन्धी संयन्त्रका सबै खाले बैठक बस्दै आएको छ। सुपुर्दगी सन्धि र एमएलएमा भारतीय पक्षले राखेका केही बुँदा नेपालको कानुनसँग मेल नखाए पछि त्यसमा सुधार गरेर ल्याउन आग्रह गरिएको छ। तर पनि त्यसअनुरूप सुधार भएको छैन। विवादास्पद भनिएका बुँदाहरू भारतले सच्याएर ल्याउने प्रतिबद्धता केही वर्षअघि नेपालमा भएको संयुक्त आयोगको बैठकमा गरिएको थियो। नेपाल र भारतबीच सन् २००५ मा सहसचिवस्तरीय सुपुर्दगी सन्धि र पारस्पारिक कानुनी सहायतासम्बन्धी विषयमा बुँदाहरूलाई अन्तिम रूपमा दिइएको थियो। राणा र भारतीय ब्रिटिस शासकबीच पनि दुईपक्षीय सुपुर्दगी सन्धि भए पनि नेपाल र भारतबीच २०१० सालमा यो सन्धि भएको मानिन्छ। त्यसलाई प्रतिस्थापन गर्न लामो समयदेखि छलफल भए पनि निष्कर्षमा पुग्न सकेको देखिँदैन। यसरी पटकपटक यस्ता निर्णयार्थ पेस गरिन्छ तर विरलै समाधान हुन्छ। रेग्मी, व्यापार तथा निकासी प्रवर्द्धन केन्द्रका पूर्वनायब कार्यकारी निर्देशक हुन्।"
"हठात् आममाफी, दण्डहीनतालाई प्रश्रय","कैलालीको टीकापुरमा २०७२ भदौ ७ गते एक नाबालक र सात सुरक्षाकर्मीको बीभत्स हत्या भयो । त्यो क्रूर र अमानवीय घटनाका मुख्य आरोपित रेशम चौधरी तीनै तहका अदालतबाट दोषी ठहर भई जन्मकैद सजाय भोगिरहेका थिए । राष्ट्रपतिले उनै चौधरीलाई मन्त्रिपरिषद्को सिफारिसमा गणतन्त्र दिवसका अवसरमा कैद सजाय माफी दिए । जबकि सर्वोच्च अदालतले हालै मात्र चौधरीको जन्मकैद सदर गरेको थियो । उक्त फैसलाको पूर्ण पाठ पनि आइसकेको छैन । पूर्ण पाठसमेत तयार भइनसकेको अवस्थामा गणतन्त्र दिवसको अवसर पारेर रेशम चौधरीलाई राष्ट्रपतिबाट हठात् माफी दिने काम भएको छ । जसले पीडितप्रति राज्यको असंवेदनशीलता देखिएको छ । विधिको शासनप्रति सरकारको झुटो प्रतिबद्धता, दण्डहीनतालाई प्रश्रय दिने कार्य उजागर भएको छ । यसबाट गणतन्त्रप्रति नै नागरिकमा वितृष्णा जगाउने कार्य भएको छ । हामी सबैले अदालतको आदेश वा निर्णय पालना गर्नु अनिवार्य सर्त हो । तर, यहाँ यस संवैधानिक प्रावधानलाई कुण्ठित गरियो । अदालतको आदेशलाई आत्मसात् गरिएन । संविधानले प्रत्याभूत गरेको अपराधपीडितको मौलिक हकसमेतको उल्लंघन गरियो । यसबाट दण्डहीनतालाई प्रश्रय एवं सस्थागत गर्ने कार्य भएको छ । यो अदालतको अवहेलना पनि हो । सरकारले अदालत नमानेको हो । राष्ट्रपतिबाट भएको यस आममाफीको घोषणाले अपराधलाई राजनीतीकरण गरेको छ । यसका साथै पीडितको न्यायिक हकमाथि अतिक्रमण गरी गणतन्त्रको उपहास भएको छ । राज्यले संविधानको धारा २७६, मुलुकी फौजदारी कार्यविधि संहिता, २०७४ को दफा १५९, सजाय माफी, मुलतबी, परिवर्तन कार्यविधि २०७१, एवं सर्वोच्च अदालतको संवैधानिक इजलास (०६७डब्लूओ११४८ समेत)बाट प्रतिपादित सिद्धान्तसमेतको दुरुपयोग तथा बर्खिलाप हुने गरी पीडितविरुद्ध गरेको यस अन्यायपूर्ण निर्णय निन्दनीय छ । आपत्तिजनक छ । यसको जति भत्र्सना गरे पनि कम हुन्छ । यसका साथै, संविधानको रक्षक तथा राष्ट्रको अभिभावकसमेत रहेका राष्ट्रपति रामचन्द्र पौडेलले सर्वोच्चको फैसलालाई नजरअन्दाज गरेका छन् । राष्ट्रपति पौडेलले पनि कुनै प्रश्न नगरी माफी घोषणा गरे । अपराधीलाई संरक्षण गर्नु भनेको गणतन्त्रप्रति नागरिकको विश्वास, मानवअधिकारका विश्वव्यापी सिद्धान्त, नेपाल पक्ष राष्ट्र रहेको नागरिक तथा राजनीतिक अधिकारसम्बन्धी महासन्धि १९६६ तथा नेपालको संविधानले प्रत्याभूत गरेको अपराधपीडितको मौलिक हकसमेतको बर्खिलाप हो । थारू र मधेस अन्दोलन छानबिन गर्न पूर्वन्यायाधीश गिरिशचन्द्र लाल संयोजकत्वको आयोग बनेको थियो । त्यो आयोग किन बनाउनुपर्यो ? उसले बनाएको प्रतिवेदन पनि किन सार्वजनिक गरिएको छैन ? आयोग बनाउने भनेको घटना किन भयो, कसरी भयो, को को संलग्न छन् भन्नेलगायतको संकेत गर्छ । झडप भएको देखिन्छ । राज्य पक्ष किन संवेदनशील भएन ? प्रतिवेदन नआएको न्याय नभएको भन्ने चाहिँ हुँदैन । यसले राजनीतिक अर्थ राख्ला । तर, कानुनी अर्थ राख्दैन । (प्रसाई अधिकारकर्मी हुन् ।)"
पेनाल्टीमा रोमालाई हराउँदै सेभिया युरोपा लिग च्याम्पियन,"बुडापेस्ट: रोमालाई पेनाल्टी सुटआउटमा ४१ गोलको नतिजामा पराजित गर्दै सेभियाले युरोपा लिगको उपाधि जितेको छ। बिहीबार राति बुडापेस्टमा भएको खेलको निर्धारित ९० मिनेटको खेल ११ गोलको बराबरीमा सकिएको थियो। त्यसपछि अतिरिक्त समयमा पनि गोल नतिजा निस्कन नसकेपछि खेल पेनाल्टीमा पुगेको थियो। पाउलो डिबालाले ३५औं मिनेटमा गोल गर्दै रोमालाई अग्रता दिलाएका थिए। दोस्रो हाफमा आक्रमक देखिएको सेभियाले दोस्रो हाफमा रोमाको आत्मघाति गोलसँगै बराबरी गर्यो। जियानलुका मान्चिनीले ५५औं मिनेटमा आत्मघाति गोल गरेसँगै खेल पेनाल्टी सुटआउटमा पुग्यो। सेभियाका लुकास ओक्याम्पोस, एरिक लमेला, इभान राकिटिच र गोन्जालो मोन्टियलले पेनाल्टीमा गोल गरे। रोमाका ब्रायन क्रिस्टियान्टेले मात्रै गोल गर्दा मान्सिनी र रोजर इबान्येज असफल भए। मोन्टियलले लगातार चौथो पेनाल्टीमा गोल गरेसँगै सेभियाले उपाधि जित्यो।"
ए डिभिजन क्लबले लिग सकिएपछि मात्रै खेलाडी बन्द प्रशिक्षणमा पठाउने,"काठमाडौं: सहिद स्मारक ए डिभिजन लिग खेलिरहेका क्लबहरूले बन्द प्रशिक्षणका लागि बोलाइएका खेलाडीहरू लिग सकिएपछि मात्रै खेलाडी उपलब्ध गराउने निर्णय गरेका छन्। ए डिभिजन लिगका १० क्लबहरूले बिहीबारको भेलाबाट साफ च्याम्पियनसिपका लागि बोलाइएका खेलाडी लिग सकिएपछि मात्रै उपलब्ध गराउने निर्णय गरेका हुन्। छलफलमा फ्रेन्ड्स क्लब, मनाङ मर्स्याङ्दी क्लब, संकटा क्लब, हिमालयन शेर्पा क्लब, संकटा क्लब, एनआरटी, एफसी खुमलटार, सातदोबाटो युथ क्लब, मछिन्द्र क्लब, चर्च ब्वाइज क्लब र थ्री स्टार क्लबका प्रतिनिधिहरूको उपस्थिति थियो। पटक पटक ताकेता गर्दा पनि अखिल नेपाल फुटबल संघ (एन्फा)ले क्लबहरूको भेलाले पुरानो तयारी खर्च दोस्रो किस्ता, म्याच मनी र प्लेयर अफ दी म्याचको रकम उपलब्ध नगराएकाले जेठ १९ गतेदेखि विरोध गर्ने पनि निर्णय गरेका छन्। विरोध स्वरुप सबै क्लबका खेलाडी, पदाधिकारीले कालो पट्टी बाँधेर खेललाई निरन्तरता दिने निर्णय भएको छ।"
खेलाडी पलायन कम गर्न माग गर्दै खेलकुद मन्त्रीलाई ज्ञापनपत्र,"काठमाडौं : खेलाडी पलायन कम गर्न माग गर्दै नेपाल लोकतान्त्रिक खेलकुद संघले खेलकुदमन्त्री डिगबहादुर लिम्बुलाई ज्ञापनपत्र बुझाएको छ। खेलाडी पलायन कम गर्नका लागि सरकारले रणनीतिक नीति तयार पार्नुपर्ने लगायतका १४ बुँदे माग राख्दै बिहीबार संघ ज्ञापनपत्र बुझाएको हो। खेलाडी पलायनबाट रोक्न खेललाई व्यावसायिक गर्दै लैजानुपर्ने, सबै विधाका खेल प्रतियोगिताका लागि बृहत् कभर्ड हल बनाउनुपर्ने लगायतका माग छन्। यसैगरी संघले खेलकुदमा भ्रष्टाचार र पेस्की फछ्यौट, राष्ट्रिय संघहरूको बेरुजुलाई अविलम्ब व्यवस्थित गर्नुपर्ने माग राखिएको छ। संघको ज्ञापनपत्र बुझ्दै मन्त्री लिम्बुले खेल क्षेत्रको विकास र विस्तारका लागि सारेका मागहरूलाई सकारात्मक रूपमा लिएको बताए।"
सहिद स्मारक ए डिभिजन लिग : फ्रेन्ड्स र हिमालयन शेर्पाले अंक बाँडे,काठमाडौं : राजधानीमा जारी सहिद स्मारक ए डिभिजन लिग फुटबलमा फ्रेन्ड्स क्लब र हिमालयन शेर्पा क्लबले गोलरहित बराबरी खेलेका छन्। बिहीबार ललितपुरस्थित च्यासल मैदानमा बिहीबार फ्रेन्ड्स र हिमालयनले गोलरहित बराबरी खेल्दै अंक बाँडेका छन्। खेलमा दुई टिमले गोल गर्ने अवसरलाई खेर फालेका थिए। बराबरीसँगै फ्रेन्ड्सले २३ खेलमा २५ अंक जोडेको समान खेल खेलको हिमालयनले ३० अंक जोडेको छ। त्यस्तै विहीबार नै त्रिपुरेश्वरस्थित दशरथ रंगशालामा भएको खेलमा पुलिसले न्युरोड टिम (एनआरटी)लाई १० गोल अन्तरले पराजित गर्यो। पुलिसको जितमा मोसेस ग्याबह ट्वुमले खेलको ७५ औं मिनेटमा एकमात्र निर्णायक गोल गरे। जितसंगै पुलिसले २३ खेलमा ३४ अंक जोडेको छ समान खेल खेलेको एनआरटीको २९ अंक छ।
दोलखाको सोक्लामा रक क्लाइम्बिङ सुरु,"दोलखा : दोलखाको भीमेश्वर नगरपालिका२ सोक्ला भ्यालीमा पहिलो साहसिक पर्यटकीय खेल रक क्लाइम्बिङ महोत्सव सुरु भएको छ। सदरमुकाम चरिकोटबाट ८ किलोमिटरको दूरीमा रहेको सोक्ला गाउँ धार्मिक एवं सांस्कृतिक रूपमा समेत महत्वपूर्ण रहेको छ। नेपाल पर्यटन बोर्डको सहकार्यमा आयोजना भएको सोक्ला रक क्लाइम्बिङ महोत्सवका लागि माउन्टेन गाइड एसोसिएसन अफ नेपालका अध्यक्ष सञ्जीव गुरुङ, उपाध्यक्ष तथा ८ औँ पटक सगरमाथा आरोही पासाङ भोटे र महासचिव रामकाजी तिवारीको टिमले दुईवटा रुट निर्माण गरेको हो। चार सय मिटरको उचाइमा रहेको सोक्लाको भीरमा आयोजना गरिएको रक क्लाइम्बिङको नेपाल पर्यटन बोर्डका उपाध्यक्ष चन्द्रप्रसाद रिजालले आज उद्घाटन गरे। सोक्ला रक क्लाइम्बिङ महोत्सवमा २५२५ मिटरको दुई वटा सिङ्गल पिचको रक रुट तयार गरिएको सोक्लाश्वरी पर्यटन विकास समाजका अध्यक्ष अर्जुन पाख्रिनले बताए। महोत्सवले सोक्ला क्षेत्र आन्तरिक तथा बाह्य पर्यटकहरूको गन्तव्य बन्ने, सोक्ला भ्याली रक क्लाइम्बिङ हबका रुपमा विकास हुने, जिल्लाको स्काउट टिमका लागि आपतकालीन उद्धार तालिम सञ्चालनको केन्द्र बन्ने, भीमेश्वर नगरपालिकाको मात्रै नभएर जिल्लाकै साहसिक पर्यटकीय गन्तव्यका रूपमा सोक्ला गाउँको प्रवर्द्धन हुने विश्वास लिइएको आयोजकले जनाएको छ। कुल १० लाख खर्च अनुमान गरिएको रक क्लाईम्बिङमा नेपाल प्रहरी, सशस्त्र बल, नेपाल आर्मीको टिमको समेत सहभागी रहेको थियो। सगरमाथा आरोही रक क्लाइम्बरहरूको टिम पनि सहभागी रहेका थिए।"
विश्व नम्बर एक अल्काराज तेस्रो चरणमा,"पेरिस: विश्व नम्बर एक कार्लोस अल्काराज फ्रेन्च ओपनको तेस्रो चरणमा पुगेका छन्। बुधबार राति पेरिसमा भएको दोस्रो चरणको खेलमा जापानी खेलाडी तारो ड्यानियललाई ३१ सेटको नतिजामा पराजित गर्दै तेस्रो चरणमा स्थान बनाएका हुन्। पहिलो सेटमा ६१ को सहज जित निकालेका अल्काराजले दोस्रो सेट ३६ ले सुम्पिएका थिए। यस्तै, तेस्रो सेटमा ६१ र निर्णायक बनेको चौथो सेटमा ६२ को जित निकाल्दै वर्षको दोस्रो ग्रान्डस्लाममा आफ्नो यात्रा कामय राखेका हुन्। स्पेनका २० वर्षीय स्टार खेलाडी अल्काराजले पहिलो चरणमा इटालियन खेलाडी फ्लाभियो कोबोलीलाई सोझो सेटमा पराजित गरेका थिए। गत वर्ष क्वार्टरफाइनलसम्म पुगेर बाहिरिएका अल्काराजले चौथो चरण प्रवेशका लागि क्यानडाका डेनिस सापाभालोभसँग खेल्ने छन्।"
तेस्रो टी२० मा २७ रनको जितसँगै शृंखलामा नेपाल २१ ले अगाडि,"क्वालालम्पुर : मलेसियामा जारी टी२० अन्तर्राष्ट्रिय महिला क्रिकेट शृङ्खलाअन्तर्गत तेस्रो खेलमा नेपालले घरेलु टोली मलेसियालाई २७ रनले पराजित गरेको छ। मलेसियाको यूकेएम वाइएसडी ओभल क्रिकेट मैदानमा बिहीबार भएको खेलमा विजयी भएसँगै नेपाल र मलेसियाबीचको शृङ्खलामा २१ को अग्रता बनाएको छ। जितका लागि ११० रनको लक्ष्य पाएको मलेसियाले निर्धारित २० ओभरमा चार विकेट गुमाएर ८३ रन मात्रै बनाउन सक्यो। मलेसियाका लागि ओपनर विल्फ्रेड एनी दुराइसिङ्घमले २० रन बनाइन्। यस्तै, माहिरा इजाती इस्मालीले ५४ बलमा ६ चौकासहित सर्वाधिक ४४ रन बनाउनुबाहेक अन्य ब्याटरको प्रदर्शन उल्लेख्य थिएन। नेपालका लागि कविता कुँवर, सीता रानामगर र इन्दु बर्माले एकएक विकेट लिए। टस हारेर ब्याटिङ थालेको नेपालका लागि कप्तान रूबिना क्षेत्रीले १५ बलमा तीन चौका र एक छक्कासहित सर्वाधिक २७ रनको इनिङ खेलेकी थिइन्। यस्तै, ज्योति पाण्डे २३, इन्दु बर्मा २० रन बनाएर पभिलियन फर्केका थिए। मलेसियाका लागि बलिङतर्फ निक नुरले दुई तथा असिया एलिसा र एनी दुराइसिङ्घमले एकएक विकेट लिएका थिए। जितसँगै नेपालले शृंखलामा २१ को अग्रता बनाएको छ। पहिलो टी२० मा पराजित नेपालले त्यसपछि लगातार दुई खेल जितेको छ। मलेसिया भ्रमणमा रहेको नेपालले पाँच खेल खेल्ने छ।"
बाग्लुङ बन्यो प्रदेश स्तरीय आर्चरी च्याम्पियन,"जोमसोम : मुस्ताङमा आयोजित गण्डकी प्रदेश स्तरीय दोस्रो परम्परागत तारा खेल (आर्चरी) प्रतियोगिताको उपाधि बाग्लुङले जितेको छ। बिहीबार सम्पन्न प्रतियोगितामा ८३ अंक ल्याएर बागलुङले उपाधि जितेको हो। ८१ अंक ल्याएर म्याग्दी दोस्रो र मुस्ताङको ए टिम ७८ अंकसहित तेस्रो भएको छ। प्रतियोगितामा पहिलो हुनेले ७५ हजार, दोस्रो हुनेले ५० हजार र तेस्रो हुने टिमले ३० हजार नगद, ट्रफी ,मेडल र प्रमाणपत्र पाएका छन्। प्रतियोगितामा पर्वत, बाग्लुङ, म्याग्दी, कास्की र मुस्ताङको दुई टिम गरी ६ वटा टिमले सहभागिता जनाएका थिए। गण्डकी खेलकुद परिषद् गण्डकीको आयोजना तथा निर्मल स्पोर्टिङ क्लब र जिल्ला खेलकुद विकास समिति मुस्ताङको समन्वयमा प्रतियोगिता सञ्चालन भएको हो। प्रतियोगिताको सर्वोत्कृष्ट खेलाडी धनुधर म्याग्दीका टीकाबहादुर शेरपुन्जा बने। उनले नगद ५० हजारसहित मेडल, ट्रफी र प्रमाणपत्र पाएका छन्। यसैगरी विशिष्ट धुनधर खेलाडीको उपाधि बाग्लुङका सुनील बुढामगरले प्राप्त गरे।"
"नेप्से परिसूचक १६ अंकले बढ्यो, कारोबार रकम भने घट्यो","काठमाडौं : सेयर कारोबारको अन्तिम दिन आज बिहीबार नेप्से परिसूचक दोहोरो अंकले बढेको छ। सेन्सेटिभ इण्डेक्स २१९ अंकले बढेर ३५५६२ विन्दुमा पुगेको छ। यसअघि साताको कारोबार दिन आइतबार,मंगलबार र बुधबार नेप्से निरन्तर ओरालो लागेको थियो। सोमबार सार्वजनिक बिदा परेकाले सेयर कारोबार भएन। आन नेप्से बढेपनि कारोबार रकम भने बुधबारको तुलनामा घटेको छ। आज २७२ कम्पनीको ६१ लाख २८ हजार ६२१ कित्ता सेयर १ अर्ब ६५ करोड ४६ लाख ४८ हजार ९२२ रुपैयाँमा खरिदबिक्री भयो। बुधबार २ अर्ब ३१ करोड ५१ लाख ६९ हजार बराबरको सेयर कारोबार भएको थियो।आज कुनै पनि कम्पनीको सेयर मूल्य सकारात्मक सर्किट लेभलमा कारोबार भएन। जोशी हाइड्रोपावर डेभलपमेन्ट कम्पनीको ६९४ प्रतिशतले मूल्य बढ्यो। यस्तै बीपीडब्लू लघुवित्त वित्तीय संस्थाको सेयर मूल्य ६०८ प्रतिशतले बढ्यो। सनराइज फोकस्ड इक्विटी फन्डको मूल्य सर्वाधिक ६ प्रतिशतले ओरालो लाग्यो। कारोबार रकमका आधारमा प्रभु बैंक लि प्रमोटर सेयर सर्वाधिक बिक्री भयो। सो कम्पनीको २३ करोड २१ लाख मूल्य बढिको सेयर कारोबार भयो। यस्तै शिवम् सिमेन्टको ११ करोड र एनआईसी एसिया बैंकको ४ करोड बढि मूल्यको सेयर कारोबार भयो। कारोबारमा आएका १३ वटै उपसमूहको सूचक सकारात्मक देखिएका छन्। नन लाइफ इन्स्योरेन्स उपसमूहको सूचक १९३ प्रतिशतले बढ्यो।"
नेपालभारतबीच संशोधित पारवहन सम्झौता,पारवहन सम्झौता भएसँगै नेपालले भारतको नयाँ रेलरुटका साथै भारतीय आन्तरिक जलमार्गको सुविधा उपभोग गर्न पाउनेछ । काठमाडौं : नेपाल र भारतीबीच नयाँ पारवहन सम्झौता भएको छ । प्रधानमन्त्री पुष्पकमल दाहाल प्रचण्डको भारत भ्रमणका क्रममा उद्योग वाणिज्य तथा आपूर्ति मन्त्री रमेश रिजाल र भारतीय वाणिज्य तथा उद्योग मन्त्री पियुष गोयलले सम्झौतामा हस्ताक्षर गरे । पारवहन सम्झौता भएसँगै नेपालले भारतको नयाँ रेलरुटका साथै भारतीय आन्तरिक जलमार्गको सुविधा उपभोग गर्न पाउनेछ ।
भारत र नेपालबीच सात बुँदे सम्झौता,"काठमाडौं : नेपाल र भारतबीच सात बुँदे सम्झौतामा हस्ताक्षर भएको छ। प्रधानमन्त्री पुष्पकमल दाहाल 'प्रचण्ड' भारत भ्रमणमा रहेका बेला बिहीबार दुई देशबीच सम्झौतामा हस्ताक्षर भएको हो। नयाँ दिल्लीस्थित हैदरावाद प्रधानमन्त्री प्रचण्ड र भारतीय प्रधानमन्त्री नरेन्द्र मोदी उपस्थित कार्यक्रममा सात विषयको समझदारी पत्रमा दुई देशबीच हस्ताक्षर भएको हो। परराष्ट्र अध्ययन मामिला र सुष्मा स्वराज इन्स्चिच्युटबीच सहकार्य, सिलीगुड़ी झापा पेट्रोलियम पाइपलाइन विस्तार,नेपालभारत पारवाहन सम्झौता नविकरण,तल्लो अरूण हाइड्रोपावर सम्झौता, डिजिटन पेमेन्ट सम्झौता,फुकोट कर्णाली हाइड्रोपावर सम्झौता र दोधारा चाँदनी एकीकृत जाँच चौकी निर्माण गर्ने विषयमा हस्ताक्षर भएको हो। यस्तै सुनौलीभैरहवा एकीकृत जाँच चौकीको सिलान्यास भएको छ। बथनाहा बिराटनगर कार्गो रेलको उद्घाटन भएको छ। अमलेखगञ्जदेखि चितवनको लोथलसम्म पेट्रोलियम पाइपलाइन शिलान्यास, गोरखपुरन्यू बुटवल चार सय केभी डबल सर्किट ट्रान्समिसन लाइन निर्माणको शिलान्याश भएको छ। यस्तै दुई देशबीच भारतको सिलिगुडीदेखि नेपालको झापाको चारआलीसम्म पेट्रोलियम पाइपलाइन निर्माण हुने समझदारी भएको छ।अमलेखगञ्जसम्म रहेको हालको पेट्रोलियम पाइपलाइनलाई विस्तार गरेर चितवनको लोथरसम्म ल्याउन पनि समझदारी भएको छ। यो पनि पढ्नुहोस भारतको बथनाहादेखि विराटनगरको बुधनगरसम्म कार्गो रेल उद्घाटन"
प्रधानमन्त्री दाहाल र मोदीले गरे एकीकृत जाँच चौकीको संयुक्त उद्घाटन,"काठमाडौं : नेपालगन्जमा निर्माण सम्पन्न भएको एकीकृत जाँच चौकी उद्घाटन भएको छ। बिहीबार दिउँसो हैदरावाद हाउसबाट प्रधानमन्त्री पुष्पकमल दाहाल र भारतीय प्रधानमन्त्री नरेन्द्र मोदीले एकीकृत जाँच चौकीको संयुक्त उद्घाटन गरेका हुन्। अन्तर्राष्ट्रिय व्यापारमा महत्त्वपूर्ण पूर्वाधार भनिने एकीकृत जाँच चौकीमा नेपाल र भारत दुवैपट्टि एकै किसिमका पूर्वाधार हुनेछन्। जाँच चौकी भारत सरकारले बनाइदिएको हो। जाँच चौकी नेपालगन्ज र भारतको रूपइडियामा अवस्थित छ। नेपाल इन्टरमोडल यातायात विकास समितिकार्यकारी निर्देशक आशिष गजुरेलका अनुसार नेपालतिर ६० बिघामा फैलिएको जाँचचौकीमा पार्किङ, गोदाम, भन्सार भवन, क्वारेन्टिन भवन, नेपाल इन्टरमोडल यातायात विकास समितिको कार्यालय, बैंक, भन्सार एजेन्ट, तौल नाप्ने पुल आदि पूर्वाधार तयार भएको हो। नेपाल भारत सीमामा वीरगन्ज, विराटनगर र भैरहवामा एकीकृत जाँच चौकी सञ्चालनमा छन्। यो पनि पढ्नुहोस भारतको बथनाहादेखि विराटनगरको बुधनगरसम्म कार्गो रेल उद्घाटन"
नेपाल इन्टरमोडल यातायात खारेजीको सूचीमा,"अर्थमन्त्री डा प्रकाशशरण महतले बजेट भाषण गर्दै औचित्य सकिएका २० संस्था खारेज वा मर्जरको उद्घोष गरेका थिए, जसमा नेपाल इन्टरमोडल यातायात विकास समिति पनि परेको हो । काठमाडौं : वैदेशिक व्यापार पूर्वाधार निर्माणमा अब्बल पर्फमेन्स गर्दै आएको एउटा सरकारी संस्था खारेजीको सूचीमा परेको छ । अर्थमन्त्री डा प्रकाशशरण महतले बजेट भाषण गर्दै औचित्य सकिएका २० संस्था खारेज वा मर्जरको उद्घोष गरेका थिए, जसमा नेपाल इन्टरमोडल यातायात विकास समिति पनि परेको हो । वैदेशिक व्यापारका लागि भौतिक पूर्वाधार एकीकृत जाँचचौकी र सुक्खा बन्दरगाह निर्माण र सञ्चालनलगायत उचित व्यवस्थापन गरी वैदेशिक व्यापारमा सहजीकरण गर्ने लक्ष्यसहित समितिको स्थापना भएको थियो । विकास समिति ऐन, २०१३ बमोजिम स्थापना भएको समितिले हाल ६ पोर्ट (सुक्खा बन्दरगाह वा एकीकृत जाँचचौकी) सञ्चालन गरिरहेको छ । दुई वटा निर्माणाधीन छन् । एउटाको वातावरणीय मूल्यांकन प्रतिवेदन स्वीकृत भइसकेको छ भने एउटाको विस्तृत अध्ययन प्रतिवेदन निर्माणको क्रममा छ । समितिले सरकारका लागि वार्षिक एक अर्ब रुपैयाँँभन्दा बढी राजस्व उठाउने गर्छ । समितिकै नेतृत्वमा चोभारमा सुक्खा बन्दरगाह, वीरगन्जमा एकीकृत जाँचचौकी निर्माण भई सञ्चालनमा आइसकेको छ । यस्तै नेपालगन्जको एकीकृत जाँचचौकी निर्माण सम्पन्न भएर बिहीबार प्रधानमन्त्रीको भारत भ्रमणको क्रममा उद्घाटन हुँदैछ । वीरगन्जस्थित सिर्सिया सुक्खा बन्दरगाह, विराटनगर एकीकृत जाँचचौकी, भैरहवा सुक्खा बन्दरगाह, काँकडभिट्टा सुक्खा बन्दरगाह, तातोपानी सुक्खा बन्दरगाह व्यवस्थापनको जिम्मा निजी क्षेत्रलाई दिएर तिनको नियमन तथा निगरानी पनि गरिरहेको छ । समिति मातहतमा रहेको सुक्खा बन्दरगाह र एकीकृत जाँचचौकीबाट मालसामानको आयात निर्यात, कन्टेनरबाट उचित तवरले मालसामान निकाल्ने र राख्ने, गोदाम व्यवस्थापन, कन्टेनर तथा मालसामानको अस्थायी भण्डारण, भन्सार जाँचपास, रेल तथा सडक मार्गको माध्यमबाट बन्दरगाहसम्मको निर्वाध आवातजावत हुने गर्दछ । निजी क्षेत्रले लिजमा लिन नचाहेका बेला समितिले सुक्खा बन्दरगाह र एकीकृत जाँचचौकी आफैंले चलाउने गरेको छ । कोभिड महामारी चरम अवस्थामा रहेका बेला चोभारमा सुक्खा बन्दरगाह निर्माण सम्पन्न गरेर समितिले अहिले त्यसको व्यवस्थापन आफैं गरिरहेको छ । आफ्नै कार्यालय चोभारमा स्थापना गरेको समितिले आफ्नै राजस्वबाट कार्यालय चलाउने गरेको छ भने आवश्यक अतिरिक्त पूर्वाधार आफ्नै खर्चमा निर्माण गर्ने गरेको छ । यसरी आफैं पूर्वाधार निर्माण, सञ्चालन र व्यवस्थापन गर्न सक्षम संस्थालाई खारेज गर्ने निर्णय गरेर सरकारले अचम्मको काम गरेको हो । समितिमा ३३ स्थायी कर्मचारी कार्यरत छन् । समितिलाई बन्दरगाह प्राधिकरण बनाएर वैदेशिक व्यापारसम्बन्धी पूर्वाधारको नियामक निकाय बनाउने गरी सरकारले काम अघि बढाएको थियो । राम्रो काम गरिरहेको निकायलाई बन्द गर्ने र गराउने कामले हामीलाई गलाएको छ । आशिष गजुरेल कार्यकारी निर्देशक, इन्टरमोडल यातायात विकास समिति नेपाल पारवहन तथा गोदाम व्यवस्था कम्पनी र इन्टरमोडल मर्ज भएपछि संस्थाको कार्यक्षेत्र बढ्ने अपेक्षा गरिएको छ । तुलसी पोखरेल सहप्रबन्धक, पारवहन तथा गोदाम व्यवस्था कम्पनी सेवाग्राहीबाट गुनासो आउन नदिने गरी काम गरिरहेकामा खारेज गरेर अर्को संस्थानमा गाभ्ने निर्णयले आफूलाई निरुत्साहन गरेको समितिका कार्यकारी निर्देशक आशिष गजुरेल बताउँछन् । राम्रो काम गरेको निकायलाई बन्द गर्ने, गराउने कामले हामीलाई गलाएको छ, गजुरेलले भने, यस्तो संस्थालाई झन् प्रोत्साहन गरिनुपर्ने हो । समिति खारेज गरेर समितिले गर्दै आएको काम नेपाल पारवहन तथा गोदाम व्यवस्था कम्पनीले गर्ने घोषणा बजेट भाषणले गरेको छ । देशको सबै आयात निर्यातको काम बन्दरगाहमार्फत हुने गरेका छन् । नेपाल पारवहन तथा गोदाम व्यवस्था कम्पनीले गर्दै आएको काम भने फेजआउट हुँदै गएका छन् । गजुरेल भन्छन्, पारवहन तथा गोदाम कम्पनीले आफूभन्दा फराकिलो कार्यक्षेत्र भएको इन्टरमोडललाई चलाउन सक्दैन । ठूलो संस्थामा सानो संस्था समाहित गर्नुपर्नेमा सरकारले ठूलोलाई सानोमा विलिन गराउन खोजेको छ । इन्टरमोडललाई बन्दरगाह प्राधिकरण बनाउनुपर्नेमा हिजो इन्टरमोडलसँग काम माग्ने संस्थामा गएर विलिन हुनुपर्ने अवस्था आउँदा काम गर्ने ऊर्जा मरेको उनको भनाइ छ । ट्रान्जिटका सामान कन्टेनरमार्फत आउन थालेपछि कम्पनीको काम खुम्चिएको थियो । त्यसपछि वीरगन्ज, विराटनगर र काँकडभिट्टाका भन्सार बिन्दुमा गोदाम चलाउँथ्यो । इन्टरमोडलले व्यवस्थापन गर्ने गरी सुक्खा बन्दरगाह बन्न थालेपछि कम्पनीको काम अझै सीमित भएको थियो । २०५५ सालपछि गोदामहरू बन्द भए । २०५५ सालपछि कम्पनीले त्रिभुवन अन्तर्राष्ट्रिय विमानस्थलको गोदाम व्यवस्थापन गरिरहेको छ । पारवहन सहजीकरणको काम गरिरहेको छ । कलकत्ता बन्दरगाहमा सरकारी आयातको क्लियरिङ गर्छ । नेपालबंगलादेश व्यापारमा नेपाल सरकारको एकमात्र प्रतिनिधि भएर काम गर्छ । सुक्खा बन्दरगाहको अवधारण आएपछि बनेको इन्टरमोडललाई खारेज गरेर उसको गतिविधि सरकारको पूर्ण स्वामित्व भएको नेपाल पारवहन तथा गोदाम व्यवस्था कम्पनीमा समाहित गर्न खोजिएको हो । उस्तैउस्तै संस्था देखेर सरकारले अहिले यी दुईलाई मर्ज गर्न लागेको हो । बजेटअनुसार दुई संस्था गाभ्न सम्पत्ति र दायित्व व्यवस्थापनको कार्य उद्योग, वाणिज्य तथा आपूर्ति मन्त्रालयले मंसिर मसान्तसम्म सक्नेछ । कम्पनीमा ७३ जनाको स्थायी दरबन्दी रहेकामा करारसमेत नेपाली र विदेशी गरी १ सय ४५ जना कार्यरत छन् । कम्पनी लामो समयसम्म नाफामा रहेको तर लाभांश वितरण भने नगरेको सहप्रबन्धक तुलसी पोखरेल बताउँछन् । गत आवमा कम्पनीले साढे ८ करोड रुपैयाँँ खुद आम्दानी गरेको थियो । कम्पनीको खुद आम्दानी बचतमा छ । वित्तीय रूपमा सबल भए पनि कार्यक्षेत्र बाँडिएकाले गतिविधि खुम्चिएको थियो, सहप्रबन्धक पोखरेलले भने, संस्थान र समिति मर्ज भएपछि कार्यक्षेत्र बढ्ने अपेक्षा गरिएको छ ।"
अम्लेखगञ्जदेखि चितवनको लोथरसम्म पेट्रोलियम पाइपलाइन विस्तार कार्यको शिलान्यास,"सो क्रममा भारतीय प्रधानमन्त्री मोदीले पाइपलाइनमा पहिलो चरणको सफलतापछि विस्तार गरेको बताए । मोदीले भारतको सिलिगुढीदेखि झापासम्म पाइपलाइन बनाउने, चितवन र झापामा भण्डारण कक्ष निर्माणमा सघाउने बताए । काठमाडौं : एशियाकै दोस्रो पेट्रोलियम पाइपलाइन मोतिहारीअम्लेखगञ्ज पेट्रोलियम पाइपलाइनलाई भारतले चितवनको लोथरसम्म विस्तार गरिदिने भएको छ । प्रधानमन्त्री पुष्पकमल दाहालको भारत भ्रमणका क्रममा प्रचण्ड र भारतीय प्रधानमन्त्री नरेन्द्र मोदीले पाइपलाइन विस्तार कार्यको शिलान्यास गरेका हुन् । सो क्रममा भारतीय प्रधानमन्त्री मोदीले पाइपलाइनमा पहिलो चरणको सफलतापछि विस्तार गरेको बताए । मोदीले भारतको सिलिगुढीदेखि झापासम्म पाइपलाइन बनाउने, चितवन र झापामा भण्डारण कक्ष निर्माणमा सघाउने बताए । पाइपलाइनको दोस्रो चरणमा भारतले १ अर्ब ८३ करोड भारती रुपैयाँ लगानी गरिदिने भएको छ ।"
नेपालभारतबीच अन्तरदेशीय डिजिटल भुक्तानी सम्झौता,दुई देशबीच डिजिटल भुक्तानी प्रणालीलाई सहज बनाउन प्रधानमन्त्री पुष्पकमल दाहाल प्रचण्ड को भारत भ्रमणका क्रममा नेपालको एनसीएचएल र भारतको एनपीसीआईएलबीच सम्झौता भएको हो । काठमाडौं : नेपालभारतबीच अन्तरदेशीय भुक्तानी सम्झौता भएको छ । दुई देशबीच डिजिटल भुक्तानी प्रणालीलाई सहज बनाउन प्रधानमन्त्री पुष्पकमल दाहाल प्रचण्ड को भारत भ्रमणका क्रममा नेपालको एनसीएचएल र भारतको एनपीसीआईएलबीच सम्झौता भएको हो । नेपाल क्लियरिङ हाउस लिमिटेड र भारतको नेसनल पेमेन्ट कर्पोरेसन अफ इन्डिया लिमिटेडले प्राविधिक काम गर्ने भएका हुन् ।
"सुनको मूल्य बढ्यो, हालसम्मकै धेरै",नेपाली सुन चाँदी बजारमा आज छापावाल सुनको मूल्य प्रतितोला १ लाख १२ हजार ५०० भएको छ। त्यस्तै तेजावी सुन प्रतितोला १ लाख ११ हजार ९५० र चाँदीको मूल्य प्रतितोला १ हजार ४१० कायम भएको छ। काठमाडौं : सुनको मूल्य बढेर आज पनि नयाँ रेकर्ड कायम गरेको छ। सुन चाँदी व्यवसायी महासंघका अनुसार आज सुनको मूल्य प्रतितोला ५ सयले बढेको हो। नेपाली सुन चाँदी बजारमा आज छापावाल सुनको मूल्य प्रतितोला १ लाख १२ हजार ५०० भएको छ। त्यस्तै तेजावी सुन प्रतितोला १ लाख ११ हजार ९५० र चाँदीको मूल्य प्रतितोला १ हजार ४१० कायम भएको छ। बुधबार छापावाल सुन १ लाख १२ हजार रुपैयाँमा कारोबार भएको थियो। त्यस्तै तेजाबी सुन १ लाख ११ हजार ४५० रुपैयाँमा कारोबार भएको थियो भने चाँदी प्रतितोला १३९५ रुपैयाँमा कारोबार भएको थियो। मंगलबारको तुलमाना बुधबार एकै दिन सुनको मूल्यमा १५०० बढेको थियो।
प्रचण्डमोदीले नेपालगन्ज आईसीपी संयुक्त उद्घाटन आज,"काठमाडौं : नेपालगन्जमा निर्माण सम्पन्न भएको एकीकृत जाँच चौकी बिहीबारबाट सञ्चालनमा आउने भएको छ। प्रधानमन्त्री पुष्पकमल दाहालको भारत भ्रमणको क्रममा दाहाल र भारतीय प्रधानमन्त्री नरेन्द्र मोदी एकीकृत जाँच चौकीको संयुक्त उद्घाटन गर्ने भएका हुन्। अन्तर्राष्ट्रिय व्यापारमा महत्त्वपूर्ण पूर्वाधार भनिने एकीकृत जाँचचौकीमा नेपाल र भारत दुवैपट्टि एकै किसिमका पूर्वाधार हुनेछन्। जाँचचौकी भारत सरकारले बनाइदिएको हो। जाँचचौकी नेपालगन्ज र भारतको रूपइडियामा अवस्थित छ। नेपालतिर ६० बिघामा फैलिएको जाँचचौकीमा पार्किङ, गोदाम, भन्सार भवन, क्वारेन्टिन भवन, नेपाल इन्टरमोडल यातायात विकास समितिको कार्यालय, बैंक, भन्सार एजेन्ट, तौल नाप्ने पुल आदि पूर्वाधार तयार भएको समितिका कार्यकारी निर्देशक गजुरेलले बताए। नेपाल भारत सीमामा वीरगन्ज, विराटनगर र भैरहवामा एकीकृत जाँचचौकी सञ्चालनमा छन्।"
भारतको बथनाहादेखि विराटनगरको बुधनगरसम्म कार्गो रेल उद्घाटन,"काठमाडौं : भारतको बथनाहादेखि विराटनगरको बुधनगरसम्मको कार्गो रेल उद्घाटन भएको छ। बिहीबार दिउँसो हैदरावाद हाउसबाट प्रधानमन्त्री पुष्पकमल दाहाल र भारतीय प्रधानमन्त्री नरेन्द्र मोदीले मालवहाक रेलको उद्घाटन गरेका हुन्। उद्घाटनपश्चात बथनाहादेखि विराटनगरको बुधनगरस्थित एकीकृत भन्सार जाँच चौकी (आईसीपी) सम्म बिहीबारदेखि कार्गो रेल सञ्चालनमा आउने भएको छ । दुवै देशमा प्रधानमन्त्रीले रेलको उद्घाटन गरेपनि मुआब्जा विवादका कारण नेपालतर्फ रेलको अन्तिम गन्तव्य मोरङको कटहरी क्षेत्रमा रेलमार्ग निर्माण अवरुद्ध छ। बथनाहाकटहरी १८६ किलोमिटरमध्ये निर्माण र परीक्षण सम्पन्न भइसकेको बुधनगरसम्मको ८ किलोमिटरमा मात्रै रेल सञ्चालन हुनेछ। रेलमार्ग निर्माण सम्पन्न नभए पनि सीमित दूरीमा कार्गो रेल सञ्चालनसँगै व्यापारिक मालवस्तु ढुवानीमा सहजता आउने अपेक्षा गरिएको छ। औद्योगिक कच्चा पदार्थ र सामान ढुवानीमा आर्थिक भार कम पर्ने उद्योगी व्यवसायी बताउँछन्। रेल सञ्चालनका लागि बुधनगर स्टेशनमा गोदाम र लिक मर्मतलगायत व्यवस्थापनसँग सम्बन्धित कामहरु सकिएको छ। २०६८ सालदेखि सुरू भएको बथनाहाकटहरी रेलमार्गको निमार्ण २०७३ सालमा सम्पन्न भइसक्नुपर्ने थियो। तर,कटहरी खण्डको मुआब्जा विवादका कारण भारतीय पक्षलाई जग्गा हस्तान्तरण हुन नसक्दा रेलमार्ग निर्माण सम्पन्न हुन सकेको छैन। रेलवे निर्माणमा भारतले सहयोग गरिरहेको छ। २०७५ कात्तिक ८ गते बथनाहाबुधनगर रेलवेको लिक परीक्षण गरिएको थियो। परीक्षणले रेल संचालन योग्य रहेको देखाए पनि हालसम्म रेल सञ्चालन हुन सकिरहेको थिएन। औद्योगिक कच्चा पदार्थ बोकेको रेल बथनाहादेखि बुधनगरसम्मको निर्धारित दूरीमा १५ मिनेटमा आइपुग्ने जनाइएको छ। उद्योग संगठन मोरङका पूर्वअध्यक्ष सुयश प्याकुरेलका अनुसार कार्गो रेल सञ्चालनसँगै सामानको आयातनिर्यात ३५ प्रतिशतसम्म सस्तो पर्नेछ। ढुवानी छिटो हुने,मालवस्तु टुटफुट नहुने र मालसामान बीच बाटोबाटै हराउने सम्भावना पनि नहुने प्याकुरेलले बताए। भने,लागत सस्तो पर्नेवित्तिकै औद्योगिक उत्पादन निक्कै सहज हुने छ। विराटनगर भन्सारमा दैनिक लगभग ४ हजार ५ सय टन मालवस्तु आयात हुने गरेको छ। भारतबाट ८० प्रतिशत र तेस्रो मुलुकबाट २० प्रतिशत मालवस्तु आउने गरेको छ। कार्गो रेल सञ्चालनसँगै भारतबाट आउने ६० प्रतिशतभन्दा बढी र तेस्रो मुलुकबाट आउने सबै रेलमार्फत ल्याउन सकिने उद्योगी व्यवसायी बताउँछन्। उनीहरुका अनुसार ट्रकको प्रयोग गरेर मालवस्तु ढुवानी गर्दा १५ टनको ४० हजार भारतीय रूपैयाँ पर्छ। रेलमार्फत ल्याउँदा १५ हजार भारतीय रूपैयाँसम्म बचत हुने उनीहरुको दाबी छ।"

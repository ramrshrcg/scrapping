शीर्षक,विवरण
सम्भावना डेन्टल टुरिज्मको,"दाँत तथा मुख परीक्षणले मात्र पनि शरीरका अनगिन्ती रोगका लक्षणहरू देखिन्छन्। यसरी रोगको पहिचान, जटिलताको निदान हुन सक्ने भएकाले यी शरीरको प्रवेशद्वार र ऐना भनिन्छ। दाँत झरेर नै जाने हो भन्ने भ्रम अधिकांशमा छ। आधारभूत र गुणस्तरीय मुख स्वास्थ्य सेवा नागरिकको सुलभ र सहज पहुँचबाट धेरै टाढा छ। अधिकांश मुखका रोग र समस्याहरूबाट ग्रसित छन्। मुख स्वस्थ नहुने मान्छे शारीरिक रूपमा पूर्ण स्वस्थ हुन सक्दैन। सामाजिक रूपमा आत्मविश्वासी पनि हुन सक्दैन। उसको गुणस्तरीय जीवनयापनमा ह्रास आइरहेको हुन्छ। पर्यटन वर्ष तथा प्रवर्द्धन गर्दा बारम्बार छुटेको क्षेत्र भनेको सेवामूलक चिकित्सा क्षेत्र हो। दक्षिण एसियामा आँखा र मुटुको उपचारमा चर्चित नेपाललाई दन्तचिकित्सा उपचारका रूपमा पनि प्रसिद्ध बनाउन सकिने प्रशस्त सम्भावना छन्। हुन त विश्वमा पर्यटक आकर्र्षित गर्न कतै समुन्द्र किनार, कतै जु बाघ र ट्रेकिङ, दृश्यावलोकन त कतै रात्रिजीवन, यौन व्यवसायलाई विकसित गरेको पाइन्छ। हामीकहाँ पनि मेडिकल टुरिज्मको सम्भाव्यता हुँदाहुँदै न त योजना छ न त पहल नै गरिएको छ। नेपालमा चिकित्सा क्षेत्रमा अध्ययनका लागि विदेशीहरू आइरहेका भए पनि त्यसमा छिमेकी मुलुकका मात्र छन्। यहाँका प्रशासनिक उल्झन, राजनैतिक अस्थिरता तथा सांगठनिक विचलनले सोचेजस्तै विदेशी विद्यार्थीहरू आकर्षण गर्न सकिरहेको छैन। दुई दशकको अन्तरालमा नेपाली दन्त चिकित्साले निकै ठूलो फड्को मारिसकेको छ। नेपालको दन्त चिकित्सामा हुने निदान, उपचारका लागि आवश्यक सरसामान युरोप, अमेरिकाबाटै ल्याइए पनि उपचार पद्धति सस्तो र गुणस्तरीय छ। केवल हातमात्रै नेपाली दन्त चिकित्सकको छ। पर्यटन आकर्षण गर्न सक्ने सम्भाव्य भएको दन्तचिकित्सा सबैबाट ओझेलमा छ। जसको जानकारी उपलब्ध गराउन सके खासगरी युरोपियन, अमेरिकन र पश्चिमालाई आकर्षण गर्न सकिन्थ्यो भन्नेमा सरोकारवाला सबैको दाबी छ। जुन शतप्रतिशत सत्य पनि हो। सरकारले पूर्वाधार विकास, तालिम, अध्ययन, पुनर्ताजगी र नियमन एकातिर गर्नुपर्छ भने अर्काेतिर विदेशमा तथा आएका पर्यटकमा यहाँ उपलब्ध सेवाको विशेषताका बारेमा प्रचारप्रसार गर्नुपर्छ। परिणामत देशको स्वास्थ्य सेवामा र आर्थिक क्षेत्रमा टेवा पुग्नेमा कसैको दुई मत छैन। थाइल्यान्डको अद्वितीय नमुनाको रूपमा रहेको मेडिकल टुरिज्म विश्व प्रसिद्ध नै छ। बैंकक, बम्बै, भेलोर, दिल्ली, सिंगापुरमा प्याकेजमा तुलनात्मक सस्तो लागे पनि जाने आउने टिकट, उपचार र भर्नाभै अस्पतालमा बस्दा लाग्ने खर्च नेपालका सबैभन्दा महँगा अस्पतालमा लाग्ने खर्चभन्दा कम महँगा हुनै सक्दैन। हङकङ र सिंगापुरले यस्ता खाले पर्यटकलाई व्यावसायिक रूपले आकर्र्षित गर्न दन्तचिकित्सा उपचारमार्फत मेडिकल टुरिज्मलाई विस्तार गर्न थालिसकेका छन्। बलिउड जत्तिकै नेपालको सेवा नेपालको दन्तचिकित्सा क्षेत्रप्रति केही नेपालीको त कुरा छाडौं, विदेशीको समेत विश्वास लिई ध्यान केन्द्रित गर्न सफल भएको पाइन्छ। हलिउड त हैन, बलिउड जत्तिकै तथा कलकत्ता, दिल्लीभन्दा उच्च गुणस्तरको दन्तउपचार कलिउडमा उपलब्ध छ। वार्षिक जापानी, अमेरिकी, जर्मनीलगायतका पुगनपुग १५ हजार विदेशीले नेपालमा सामान्य तथा कस्मेटिक उपचार गराउँछन्। आकस्मिक दन्तउपचार त ३० हजार बढीले लिने गरेको अनुमान छ। तथ्यांकमा नआएकाले भनिएको भन्दा धेरै पनि हुन सक्छ। विश्वमा उपलब्ध ९९ प्रतिशत बढी दन्तसेवा नेपालमै उपलब्ध भइसकेका छन्। सहरमा सुन्दरताको चाहना राख्ने र स्वास्थ्य जनचेतना भएका ग्राहक र बिरामी बढी हुने भएकाले आधुनिक दन्त उपचारका ९० देखि ९५ प्रतिशत उपचार सहर केन्द्रित छन्। जसमा सौन्दर्यसम्बन्धी उपचार तथा उच्च गुणस्तरका दाँत राख्ने बढी छन्। जति महँगो त्यति राम्रो भन्ने कुरा सौन्दर्यको रूपमा होला तर कम पैसामा उपलब्ध हुने उपचार विधि प्रयोग गर्दैमा त्यो कमसल हुन्छ भन्ने हँुदैन भन्ने दाँतमा चाँदी भराईमा लागू हुन्छ। आधारभूूत दन्त उपचार दाँत निकाल्ने, भर्ने, सफा गर्ने र राख्ने झिक्ने खालका सामान्य नक्कली दाँतजस्ता उपचार गाउँघरमै दक्ष, अर्धदक्ष र अदक्षद्वारा भए पनि उपलब्ध भइरहेका छन्। नजानेर, जानेर र नेपाली चिकित्सकप्रति विश्वास नभएर तथा आफू ठूलो र सम्पन्न भएको देखाउन पनि विदेश जाने वर्ग पनि छन्। जसलाई सायद हामीले कहिल्यै रोक्न सक्दैनौं पनि। सस्तो पनि नेपालको दन्त उपचार सेवा अत्यन्त सस्तो, किफायती, विश्वसनीय, भरपर्दाे त छ नै। त्यसैमा हरेक सेवामा सहजता र नेपाली कलात्मक हात पनि छ। विदेशमा लिइने दन्तसेवाको शुल्क र नेपालमा लिनेको अन्तर आकाश जमिनको छ भन्ने साक्षीका रूपमा विदेशमा बस्ने नेपाली, गैरआवासीय नेपाली तथा यहाँ उपचार गराएका हजारौं विदेशी छन्। उनीहरूका अनुसार विदेशको लाग्ने उपचार खर्चमा त यहाँ दाँतको उपचारका अलावा आउने जाने तथा नेपालमा भेटघाट गर्न पुग्छ। हाल सरकारको उपयुक्त भौतिक संरचना, नीति नियमन, निजी क्षेत्रको लगानी र दन्त चिकित्सकको सेवा र तत्परता एकैसाथ भए राम्रो हुन्छ। पर्यटकलाई मनोरञ्जनका लागि मात्र नभई सेवाका कारणले पनि एक काज दो पन्थका रूपमा निम्त्याउन सकिन्छ। अन्तमा, निजी अस्पताल र क्लिनिकहरूको बाहुल्य तथा नेपाल मेडिकल काउन्सिलमा दर्ता भएका दन्त चिकित्सकमध्ये आधारमात्र नेपाल र ९० प्रतिशत काठमाडौं उपत्यकामै सीमित रहँदा त यस्तो छ। ब्रेन ड्रेन रोके तथा सर्वसुलभ, सक्षम छुट्टै दाँतको सरकारी अस्पताल खोल्न सके सरकारबाट नीतिगत सहयोग र निरन्तर निगरानी भए झनै कति धेरै पर्यटक र विदेशी पैसा भिœयाउन सकिन्थ्यो होला ? डेन्टल टुरिज्मको अवधारणा ल्याए पर्यटक भिœयाई पर्यटन व्यवसायलाई थप टेवा अवश्य पनि पुग्ने थियो होइन र ? विश्व मुख स्वास्थ्य दिवस मार्च २० लाई सप्ताहव्यापी मनाउने क्रममा न त सरकार न त डेन्टल एसोसियसन तथा सरोकारवाला कसैले दन्त पर्यटनको उजागर नगरेको देख्दा नजिकको तीर्थ हेलाँजस्तै भएको छ। नेपाली दन्त चिकित्सा सेवामा रहेको गहना तथा महत्त्वलाई चिन्न नसकेको जस्तो भान भएको छ। तसर्थ दाँत तथा मुख स्वास्थ्यको महत्त्वका लागि नीतिनिर्मातालाई एक दिन, सप्ताह नभई वर्षैभरि निरन्तर जानकारी तथा दबाबको जरुरी छ। हिजो जे जस्तो भए पनि अब हामी मुख स्वास्थ्यबारे जानकार हुनैपर्छ। रोग तथा समस्याहरूबाट मुक्ति पाउने बाटोतिर अगाडि बढ्नुपर्छ। सबैले साथ दिए मुख स्वास्थ्यमा नयाँ आयाम थपिनेछ।  बुढाथोकी, नेपाल चिकित्सक संघका उपसभापति हुन्।"
संगठित अपराधको जालो,"मुलुकका कार्यकारी प्रमुख प्रधानमन्त्रीले दृढ इच्छाशक्ति देखाउनुपर्छ। कानुनभन्दा माथि कोही छैन भन्ने विश्वास दिलाउनुपर्छ। मुलुकमा कानुनी शासन छ भन्ने दृष्टान्त पेस गर्नुपर्छ। पुर्वगृहमन्त्री, बहालवाला सचिवलगायत दर्जन व्यक्ति हिरासतमा छन्। भुटानी शरणार्थी बनाएर अमेरिका लैजाने भनी नेपालीलाई ठगी गरी संगठित अपराध गरेको अभियोग छ। यो विषयमा प्रहरीले अनुसन्धान गरिरहेको छ। ठूलाठूला अपराधमा धेरै जनाको संलग्नता हुन्छ। न राजनीतिज्ञले एक्लो गर्न सक्छ, न त कर्मचारी एक्लैले नै। संगठित अपराधमा दलाल, व्यावसायिक घराना पनि जोडिएका हुन्छन्। नेता, कर्मचारीलाई गलत काम गर्न प्रलोभन दिन्छन्। त्यसबाट हुने नाफा बाँडीचुँडी खान्छन्। कर्मचारी प्रशासन अहिले बिग्रेको छ। राजनीतिक नेतृत्व भ्रष्टाचारमा लिप्त भएका कारण पनि कर्मचारी संयन्त्र बिग्रेको छ। राजनीतिक शक्तिको प्रयोगबाट मुद्दा शिथिल बनाउने, कानुनी राज्यको भद्दा मजाक उडाउने प्रयास हुन सक्छ। त्यसलै राजनीतिक नेतृत्वबाट कानुनी शासनको भद्दा मजाक उडाउने कार्य हुनुहुँदैन। यस खालको संगठित अपराधमा कस्तो मुद्दा चलाइन्छ ? त्यसले पनि धेरै प्रभाव पार्छ। त्यसैले कसैको डरधाक र प्रभावमा नपरी अनुसन्धान हुनुपर्छ। राजनीतिक शक्तिको आड चाहिन्छ। अनुसन्धानकर्ताको मनोबल घट्न नपाओस् भनेर उत्साही बनाउने काम हुनुपर्छ। जुन कार्य गृहमन्त्री नारायणकाजी श्रेष्ठबाट भइरहेको छ। प्रहरीलाई उत्साही बनाउने मात्र नभई संरक्षणको कार्य पनि गृह मन्त्रालयले गर्नुपर्छ। अनुसन्धानमा त्रुटि र भेदभाव नहोस् । कुनै व्यक्तिलाई जोगाउने काम, हिसाब किताब हुनुहुँदैन। बलिया प्रमाण लुकाउने र कमजोर देखाउने काम हुनुहुँदैन। मोलमोलाहिजा नहोस् भनेर मन्त्रालय सजग हुनुपर्छ। वास्तवमा यो अपराध संगठित मात्र नभई राज्यविरुद्धकै अपराध हो। प्रहरी र सरकारी वकिल कार्यालयबीचको छलफलपछि मुद्दा चलाइन्छ। त्यसैले कडाभन्दा कडा सजाय पाउने गरी मुद्दा चलाउनुपर्छ। अपराधको अवस्थालाई हेरेर दुई वा सोभन्दा बढी मुद्दा आकर्षित हुन सक्छन्। नक्कली शरणार्थी बनाएर लैजाने किसिमको कार्य भ्रष्टाचार हो। भ्रष्टाचारमा पनि मुद्दा चलाउन सकिन्छ। तर, यसमा मात्र केन्द्रित गरेर मुद्दा चलाउँदा कमजोर हुन्छ। भ्रष्टाचारको कानुन कडा छैन। त्यसैले संगठित अपराधमा मुद्दा चलाउनु उपयुक्त हुन्छ। कारागार बसाइ अवधि पनि लामो हुन्छ। गृहमन्त्री र सचिव भइसकेको व्यक्तिमाथि अभियोग लाग्नु लज्जास्पद हो। राज्यले मानसम्मान र सुविधा दिँदादिँदै यस्तो हर्कत गर्नु दुर्भाग्य हो। सार्वजनिक पद धारण गरेको व्यक्तिलाई भ्रष्टाचारविरुद्ध पनि मुद्दा चल्न सक्छ। राष्ट्रिय अस्मिता पनि जोडिएकाले राज्यविरुद्धको अपराध पनि हो। हाम्रो कानुनले त्यो पक्षलाई सम्बोधन गर्छगर्दैन त्यो हेर्नुपर्ने हुन्छ। राज्य संयन्त्रले कानुनबमोजिम अनुसन्धान गर्न दिनुपर्छ। हस्तक्षेप हुनुहुँदैन। राजनीतिक वा बाह्य हस्तक्षेप अनुसन्धान र अभियोजनमा भए यसले राम्रो नतिजा ल्याउँदैन। आम सञ्चारमाध्यम र सामाजिक सञ्जालबाट अपजस सार्वजनिक हुन्छ। यस्तो बेला राजनीतिक दलका शीर्ष नेताले एक्लैदुक्लै बैठक गर्नुहुँदैन। बैठक गर्नुपर्ने अवस्था भए बैठकमा गरिएका छलफल र निर्णय पारदर्शी गर्दा राम्रो हुन्छ। आफ्ना सहयोगीसहित बैठक बस्न सकिन्छ। त्यसले गर्दा शीर्ष नेतामा पनि जनताको विश्वास बढ्छ। मुलुकका कार्यकारी प्रमुख प्रधानमन्त्रीले दृढ इच्छाशक्ति देखाउनुपर्छ। कानुनभन्दा माथि कोही छैन भन्ने विश्वास दिलाउनुपर्छ। मुलुकमा कानुनी शासन छ भन्ने दृष्टान्त पेस गर्नुपर्छ। (पूर्वगृहसचिव रेग्मी ट्रान्सपरेन्सी इन्टरनेसनल नेपालका पूर्वअध्यक्ष पनि हुन्।)"
मानव अधिकारमा मत्स्य न्याय,"न्यायका लागि कानुन चाहिन्छ। तर विडम्बना कानुन ठूलाले बनाउँछन्। न्याय चाहिँ सामान्यतयाः सानालाई चाहिन्छ। शक्तिहीनमाथि शक्तिशाली हाबी हुनुलाई मत्स्य न्यायको सिद्धान्त भनिन्छ। ठूला माछाले साना माछालाई खान्छ। सानो माछाको बाँच्न पाउने अधिकार हनन् हुँदै गर्दा ठूलो माछाले भने बाँच्न पाउने अधिकारको सुनिश्चितता हुन्छ। त्यसैले ठूलोले सानोलाई खानु अधिकार हो भन्ने दाबी गर्छ। बलियोले कमजोरलाई खान्छ भन्ने दृष्टिले व्याख्या गरिएको यस उखानलाई सुरुसुरुमा प्रकृतिका जीवले अञ्जानमै गरेको कर्म भएकाले प्राकृतिक न्यायको रूपमा पनि व्याख्या गरिन्थ्यो। मत्स्य न्यायमा कोही नियम, कानुन, व्यवस्था हुँदैन। यसको एक मात्र सिद्धान्त हुन्छ, सक्ने बाँच, नसक्ने मर। मत्स्य न्यायको सन्दर्भ मनुस्मृतिमा उल्लेख गरिए पनि पछिल्लो समय यो एउटा दर्शन नै बनिसकेको छ। खासगरी राजनीति र कानुनको क्षेत्रमा बाधकको बिम्बको रूपमा यसको प्रयोग धेरै भएको पाइन्छ। पछिल्लो समय यसलाई अधिकारसँग जोडेर हेर्ने गरिएको छ। किनभने मानव अधिकारको क्षेत्रमा पनि मत्स्य न्याय हाबी छ। एकलाई न्याय दिने नाममा अर्कोमाथि महाअन्याय गर्ने छुट मानव अधिकारमा हुन सक्दैन। खुनको बदला खुन र गुनको बदला गुन भन्ने मानव अधिकारको भाष्य होइन। मत्स्य न्यायको दर्शनलाई आधुनिक युगको कानुनले कत्ति पनि स्वीकार गर्दैन। तर व्यवहारमा जताततै मत्स्य न्यायको जगजगी छ। कानुनको दस्तावेजले मान्छेलाई न्याय देला, तर पूर्ण न्याय दिँदैन। सबैलाई न्याय पनि दिँदैन। यही विधि र व्यवहारको बीचको रिक्तता परिपूर्ति गर्न मानव अधिकारको अवधारणा आएको हो। सबैका लागि समान अधिकार नै मानव अधिकारको मूल मर्म हो। तर त्यही मानव अधिकार पनि मत्स्य न्यायको सिकार भएपछि निमुखाले न्याय कहिले पाउने ? भनिन्छ, मानव सर्वश्रेष्ठ प्राणी हो, किनभने उसले मत्स्य न्यायको अवधारणा त्याग्यो। तर के मान्छेले मत्स्य न्याय त्यागेको छ ? आजको मान्छेले पनि मत्स्य न्यायलाई अँगालेर स्वार्थ पूर्ति गर्ने हो भने समुद्रको माछा र यो धर्तीको सर्वश्रेष्ठ प्राणी उपमा पाएको मान्छेमा के फरक भयो र? मत्स्य न्यायको समाप्त गर्ने शक्ति मानव जातिले पायो। मान्छेले ज्ञान पायो, बुद्धि पायो। तर मान्छेले मत्स्य न्याय छोडेन। मत्स्य न्यायको अन्त्यका लागि कानुन बनायो। तर कानुनले पनि सबैलाई पूर्ण अधिकार दिन सकेन। कानुनको आवरणमा सानालाई ऐन ठूलालाई चैन भएपछि कानुनको पूरकको रूपमा मानव अधिकारको अवधारणा आयो। तर मानव अधिकार पनि आलोच्य भयो। किनभने मानव अधिकारको खोलमा मत्स्य न्याय यत्रतत्र सर्वत्र जीवित रह्यो। मानव अधिकारमाथिको आक्रोशमा मान्छेहरूले मानव अधिकारलाई दानव अधिकारको संज्ञा दिए। आवाजविहीनहरूलाई आवाज नदिएर दानवको पक्षपोषण गर्ने भएपछि आखिर उही मानव अधिकार पनि मत्स्य न्यायभन्दा कसरी माथि उठ्छ ? नागरिकको मानव अधिकारको संरक्षण र सुनिश्चितता गर्नुपर्ने पहिलो दायित्व सरकारको हो। सरकार सो कामबाट दायित्वविमुख हुँदा व्यक्तिको आशा न्यायालय, संवैधानिक निकाय, गैरसरकारी संस्थाहरू र अभियानकर्ताहरूमा पुग्छ। तर अदालत र संवैधानिक निकायहरूले समेत प्रभावकारी काम गर्न सकेनन् भने निराशा आक्रोशमा परिणत हुँदै चाहिँ समाजमा अराजकता निम्तिन्छ। राज्य सञ्चालनमा कानुनको सर्वोच्चता हुने व्यवस्था नै कानुनी राज्य हो। जहाँ सबैलाई समान तरिकाले न्याय हुन्छ। लहडको न्याय हुँदैन, समन्याय हुन्छ। संविधान र कानुनको सबैले बराबरी पालना गर्छन्, तेरा लागि कानुन पालना अनिवार्य हो, मेरा लागि ऐच्छिक हो भनिँदैन त्यो नै कानुनी राज्य हो। तर कानुनी राज्यमा कानुन पनि लोकतान्त्रिक मूल्यमान्यता बमोजिम बन्नुपर्छ। मानव अधिकार र मौलिक अधिकारको संरक्षण हुनैपर्छ। बेलायती कानुनविद् एभी डायसीले प्रतिपादन गरेको कानुनको सर्वोच्चताको सिद्धान्त संसारका सबै लोकतान्त्रिक व्यवस्थामा कुनै न कुनै रूपमा प्रयोगमा ल्याइएको छ। न्यायका लागि कानुन चाहिन्छ। तर विडम्बना कानुन ठूलाले बनाउँछन्। न्याय चाहिँ सामान्यतयाः सानालाई चाहिन्छ। साना भनेको निमुखा, आवाज नभएका अधिकारविहीन हुन्। यदि सबैलाई समन्याय दिन नसक्ने कानुन बनाइन्छ भने त्यो कानुनलाई अधिकारको कानुन भनिँदैन। बरु अन्याय गर्न पाउने कानुन भनिन्छ। आजको सन्दर्भमा जंगली कानुन (मत्स्य न्याय) को कानुन भनेको नै त्यही हो। यस्तै काइते कानुनमा टेकेर न्यायको व्याख्या गर्नु नै मत्स्य न्याय हो। शक्तिशालीहरूले आफ्नो फाइदाका लागि कानुनको अपव्याख्या गर्छन्। त्यस्ता अपव्याख्या गर्नेमा सबैभन्दा बढी कानुनका धुरन्धरहरू नै हुन्छन्। यसैलाई भनिन्छअन्याय गर्न पाउने अधिकार। समाजमा सोझो न्याय गर्ने वा सोझो अन्याय गर्नेका अनुहार सजिलै चिनिन्छन्, तर मानव अधिकारका मुकुण्डोधारीहरूको वास्तविक रूप चिनिँदैन। जतिसुकै कानुनी राज्यका कुरा गरे पनि कानुन भनेको बहुजन हिताय र बहुजन सुखाय हो। मानव अधिकारले भने अल्पमत र आवाजविहीनहरूको समेत अधिकारको वकालत गर्दै सर्वजन हिताय र सर्वजन सुखायको दर्शन अँगाल्छ। अधिकारको कार्यान्वयन गर्ने भनी डाँडुपन्यु पाएकाहरूले एकपक्षीय वकालत बहस र अधिकारको कुरा त गरिरहेका छैनन् ? अधिकारका हर्ताकर्ताले एकलाई न्याय दिने नाममा अरूमाथि महाअन्याय गर्छ भने त्यस्ताबाट मानव अधिकार संरक्षण होला भनेर के आशा गर्ने ? जब कानुनको शासन कानुनद्वारा शासनमा परिणत हुन्छ, तब अधिकार कुण्ठित हुँदै जान्छ। कानुनद्वारा शासन पनि व्यक्तिको शासन (रुल बाई म्यान) मा परिणत भएको दिन मानव अधिकार घाइते हुन्छ। त्यस्तो रुल बाई म्यानले आफूलाई मानव अधिकारको खोल ओढाएर अरूको अधिकारमाथि धावा बोलेको दिन न्याय र मानव अधिकारको पूर्णत अन्त्य हुन्छ। न्याय गर्छु भन्नेले सबैलाई न्याय गरेको छु भन्ने सुगारटाइ गरेर मात्र हुँदैन। न्याय पाउनले न्यायको अनुभूति गरेका छन् कि छैनन् भन्नेतर्फ ख्याल गर्नुपर्छ। एकलाई न्याय दिने नाममा अर्कोमाथि महाअन्याय गर्ने छुट मानव अधिकारमा हुन सक्तैन। खुनको बदला खुन र गुनको बदला गुन भन्ने मानव अधिकारको भाष्य होइन। मत्स्य न्यायको जंगली न्याय निरूपण गरेर २१औं शताब्दीमा मानव अधिकारको सुनिश्चितता सम्भव छैन।  पोखरेल, राष्ट्रिय मानव अधिकार आयोगका प्रवक्ता हुन्।"
अन्तर्राष्ट्रिय ओपन सिटिङ भलिबल प्रतियोगिता ललितपुरमा,"काठमाडौं : ललितपुरमा आजदेखि अन्तर्राष्ट्रिय ओपन सिटिङ भलिबल प्रतियोगिता सुरु भएको छ। अपाङ्गता भएका व्यक्तिहरूले प्रतियोगितामा भाग लिएका छन्। प्रतियोगितामा पाँच देशका १२ समूहले प्रतिस्पर्धा गरिरहेको पाराएसोशियसन भारतका अध्यक्ष डाभी अल्वर्ट प्रेमकुमारले जानकारी दिए। पारा एथ्लेटिक एसोसियसन नेपाल र पारा थ्रुबल पारा भलिबल फेड्रेसन अफ भारत आयोजकका रूपमा रहेका छन्। प्रतियोगिता ललितपुरस्थित फिजिकल स्पोर्टस सेन्टरमा जारी छ। प्रतियोगितामा नेपालसहित भारत, मलेसिया, श्रीलंका, तिब्बतका खेलाडीले भाग लिएका छन्। सो अवसरमा बागमती प्रदेश सभाका सदस्य राधा घले, पारा एथलेटिक्स एसोसियसन नेपालका अध्यक्ष ओमनाथ सिवाकोटी, महासचिव रुपा थापामगर लगायतको सहभागिता रहेको थियो।"
"जावलाखेल शीर्ष स्थानमा फर्कियो, प्रशिक्षक भन्छन् रेलिगेसनबाट बच्यौं","काठमाडौं : कोटो मासोयाबीको दुई गोलप्रेरित जावलाखेल युथ क्लब सहिद स्मारक ए डिभिजन लिगमा बिहीबार फ्रेन्ड्स क्लबलाई १४ को नतिजामा पराजित गर्दै तालिकाको शीर्ष स्थानमा उक्लिएको छ। च्यासल रंगशालामा भएको खेलमा हाबी बनेको जावलाखेलले २५औं मिनेटमा राहुल राहुलको गोलसँगै अग्रता लिएको थियो। फ्रेन्ड्सका बेन नाश क्वानसाले हेडरमार्फत बल क्लियर गर्न नसक्दा जावलाखेलले कर्नर पाएको थियो। सोही कर्नरमार्फत अब्दुलअजिज निशोनबाएबले दिएको पासमा राहुलले हेडरमार्फत गोल गरेका थिए। त्यसको ६ मिनेट नबित्दै मासोयाबीले हेडरमार्फत गोल गर्दै जावलाखेलको अग्रता दोब्बर पारे। निशोनबाएबले नै दायाँतर्फबाट प्रहार गरेको फ्रिकिकमा पेनाल्टी एरिया भित्रबाट मासोयाबीले प्रहार गरेको हेडरमा फ्रेन्ड्सका गोलकिपर राजाबाबु थापा निरीह बने। फ्रेन्ड्समाथि हाबी बनेको जावलाखेलले ६२औं मिनेटमा पेनाल्टीमार्फत तेस्रो गोल गर्ने मौका पायो। फ्रेन्ड्सका एन्जल महर्जनले पेनाल्टी एरियामा बल ह्यान्ड गरेसँगै पाएको मौकाको सदुपयोग गर्दै मासोयाबीले टिमका लागि तेस्रो गोल गरे। निर्धारित ९० मिनेटको खेल सकिन १० मिनेट बाँकी रहँदा श्यामबाबु क्याप्च्कीले फ्रेन्ड्सका लागि एक गोल फर्काएका थिए। एरोन थापाले गरेको प्रहार जावलाखेलका अनिष देउलाले ब्लक गरेका थिए। सोही रिबाउन्डमा रफिक अमिनुले गरेको प्रहार राहुललाई लागेर पेनाल्टी एरियाको रेखा नजिक पुगेको थियो। सोही रिबाउन्ड बलमा श्यामबाबुले गरेको सशक्त प्रहार गोलमा परिणत भयो। यद्यपि, त्यसपछि पुनः फ्रेन्ड्सको पोस्टमा दबाब बनाएको जावलाखेलका लागि फोडे फोफानाले इन्जुरी समयमा गोल गर्दै १४ को जित सुनिश्चित गरे। मासोयाबीले बक्स भित्रबाट दिएको पासमा भलीमार्फत फोफानाले उत्कृष्ट गोल गरेका थिए। सुरुआतमा फ्रेन्ड्सले आक्रमण बुने पनि गोलमा परिणत गर्न सकेको थिएन। नवौं मिनेटमा प्रेमबहादुर भण्डारीले दिएको क्रसमा अमिनुले हेडरमार्फत गरेको प्रहारमा जावलाखेलका गोलकिपर अनिष बाधक बने। त्यसको तीन मिनेट नबित्दै अमिनुले पुनः वान् भर्सेज वानको मौका सदुपयोग गर्न सकेनन्। उनले ६ यार्ड बक्स भित्रबाट गरेको प्रहार अनिषले विफल पारेका थिए। टोरिच जेब्रिनले १५औं मिनेटमा गरेको प्रहार पोलमा लागेर फर्किँदा फ्रेन्ड्सले अग्रता लिने मौका गुमायो। त्यसअघि तेस्रो मिनेटमा सुनील खड्काले गरेको लामो प्रहार क्रसबार माथिबाट बाहिरिँदा जावलाखेल अग्रता लिन चुकेको थियो। फ्रेन्ड्सका लक्ष्मण रुचालले १८औं मिनेटमा प्रहार गरेको फ्रिकिकमा एख्रोबेक उक्तामोभले हेडर प्रहार गरेका थिए। तर, जावलाखेलका कप्तान सिमान्थ थापाले गोललाइनबाट क्लियर गर्दा फ्रेन्ड्स दुर्भाग्यशाली साबित भयो। प्रतिस्पर्धात्मक सुरुआत भएको दोस्रो हाफमा पनि जावलाखेलले सुन्दर मौका बनाएको थियो। तर, सुनील खड्काले ५१औं मिनेटमा गरेको प्रहार पोलमा लागेर फर्कियो। त्यसको सात मिनेट नबित्दै फ्रेन्ड्सका अषिम भुसालले प्रहार गरेको फ्रिकिक क्रसबार नजिकबाट बाहिरिएको थियो। प्लेयर अफ दी म्याच घोषित भएका मासोयाबीले ७५औं मिनेटमा गरेको प्रहारमा फ्रेन्ड्सका गोलकिपर राजाबाबु बाधक बन्दा ह्याट्रिक गर्न सकेनन्। जितसँगै जावलाखेल १७ खेलबाट ३० अंक जोडेर लिग तालिकाको शीर्ष स्थानमा फर्किएको छ। समान खेलबाट १९ अंक जोडेको फ्रेन्ड्स ११औं स्थानमा छ। खेलपछिको पत्रकार सम्मेलनमा जावलाखेलका प्रशिक्षक सुनील श्रेष्ठले जावलाखेल रेलिगेसनबाट बचेको बताए। आज खेल सबैले राम्रो खेल्यो। आज हामीले अब्दुलअजिज सेट पिसमा राम्रो भएकाले उसलाई प्रयोग गर्यौं, सुनीलले भने। अब्दुलअजिजले कर्नर र फ्रिकिकमार्फत दुई असिस्ट गरेका थिए। जितसँगै लिग तालिकाको शीर्ष स्थानमा पुगे पनि जावलाखेल नहौसिएको प्रशिक्षक श्रेष्ठको संकेत थियो। यसपाली हामी रेलिगेसनबाट बल्ल जोगियौं। किनभने, यसपाली लिगमा धेरै प्रतिस्पर्धा छ। कुन टिम कसरी कहाँ हुन्छ ? भन्ने अनुमान गर्न गाह्रो छ। प्रतिस्पर्धासँगै छोटो समयमा धेरै खेल हुँदा खेलाडीलाई आराम नपुगेको उनको गुनासो थियो। खेलाडीलाई रेस्ट पुगेको थिएन, त्यसले गर्दा गाह्रो भइरहेको छ। घाइते खेलाडीलाई खेलाउनु परिरहेको छ, उनले भने, रेलिगेसनबाट बचेपछि अब हाम्रो लक्ष्य अब शीर्ष चार हो। लिगमा अझै बाँकी ९ खेल भएको र यो लय कायम राख्ने जावलाखेलको लक्ष्य हुने उनले सुनाए। अस्तिका दुई खेल राम्रो भएको भए सजिलो हुन्थ्यो। अझै अगाडि कठिन खेल बाँकी छन्, सहभागी भइसकेपछि एउटा राम्रो पोजिसन लिने भन्ने लक्ष्य सबैको हुन्छ नै, उनले भने।"
सिराहाको सलहेश क्लबलाई रारा गोल्डकपको उपाधि,"धनकुटा : चौबिसे गाउँपालिका केन्द्र राजारानीमा जरि १० औं रारा गोल्कडपको उपाधि सिराहाको सलहेश क्लबले हात पारेको छ। बिहीबार सम्पन्न फाइनल खेलमा डाँडाबजार फुटबल क्लबलाई ४१ गोलअन्तरले पराजित गर्दै सलहेश क्लबले उपाधि हात पारेको हो। उपाधिसँगै सलहेशले नगद ३ लाख रुपैयाँँसहित ट्रफी प्राप्त गर्यो भने प्रतियोगिताको उपविजेता भएको डाँडाबजारले १ लाख ५० हजार र ट्रफीमा चित्त बुझायो। सलहेशको जितमा फागुराम थारुले २ गोल, समिर तामाङले एक र एक गोल डाँडाबजारका खेलाडीले आत्मघाती गोल गरे। डाँडाबजारको तर्फबाट एक गोल निरज थापा मगरले पेनाल्टीबाट गोल गरेका थिए। प्रतियोगिताको सर्वोत्कृष्ट खेलाडी सलहेश क्लबका फागुराम थारु घोषित भए। उनले नगद २० हजार रुपैयाँँ प्राप्त गरे। विधागत तर्फ उत्कृष्ट गोलकिपर सलहेशका निश्चल मोक्तान, सर्वाधिक गोलकर्ता फागुराम थारु, उदयीमान खेलाडी रारा फुटबल क्लबका अरविन तामाङ घोषित भए। राजारानीमा लाग्ने ऐतिहासिक चण्डी पूर्णिमा मेलाको अवसर पारेर रारा फुटबल क्लबले प्रतियोगिताको आयोजना गरेको हो। जन्मथलोमा किरण चेम्जोङ सम्मानित राष्ट्रिय टिमका गोलकिपर तथा कप्तान किरण चेम्जोङ जन्मथलो राजारानीमा सम्मानित भएका छन्। उनलाई चौविसे गाउँपालिकाले सम्मान पत्र र नगद ५० हजार रुपैयाँ सहित रारा गोल्डकपको फाइनल खेलको अवसरमा सम्मान गरेको हो। राष्ट्रिय टिमका गोलकिपर तथा कप्तान चेम्जोङलाई चौबिसे गाउँपालिका अध्यक्ष राजकुमार लिम्बु क्लबका अध्यक्ष मणि चेम्जोङले सम्मान पत्र हस्तान्तरण गरेका थिए। सोही अवसरमा राष्ट्रिय टिमका गोलकिपर तथा कप्तान चेम्जोङले सम्मानवापत प्राप्त ५० हजार रुपैयाँ मध्ये रारा फुटबल क्लबलाई २५ हजार र उनले बाल्यकालमा अध्ययन गरेका पुण्य माविलाई २५ हजार रुपैयाँ हस्तान्तरण गरे।"
हेटौंडामा मेयर कप राष्ट्रव्यापी खुला रेटिङ बुद्धिचाल प्रतियोगिता हुने,"हेटौंडा : हेटौंडामा मेयर कप राष्ट्रव्यापी खुला रेटिङ बुद्धिचाल प्रतियोगिता हुने भएको छ। भोलिबाट सुरु हुने प्रतियोगिताका लागि आवश्यक तयारी पूरा भएको नेपाल बुद्धिचाल महासंघका केन्द्रीय महासचिव धरम लामाले आज पत्रकार सम्मेलनमार्फत् जानकारी दिएका छन्। प्रतियोगितामा स्विस लिग प्रणाली अन्तर्गत ९ खेल खेलाइने उनले बताए। उनले प्रतियोगितामा देशभरबाट ९० जना खेलाडीहरूले सहभागिता जनाउने अनुमान रहेको जानकारी दिए। प्रतियोगिता जेठ २ गतेसम्म ५ दिन सञ्चालन हुनेछ। मकवानपुर जिल्ला बुद्धिचाल संघ, हेटौंडा चेस क्लब र नेपाल खेलकुद महासंघको संयुक्त आयोजनामा प्रतियोगिता हुने भएको हो। प्रतियोगिताको उपाधि विजेताले १ लाख नगद प्राप्त गर्ने प्रतियोगिताको आयोजक मकवानपुर जिल्ला बुद्धिचाल संघका जिल्ला अध्यक्ष मनोज श्रेष्ठले जानकारी दिए। त्यस्तै दोस्रो हुनेले ५० हजार रुपैयाँ, तेस्रो हुनेले २५ हजार रुपैयाँ तथा चौथो र पाँचौँ हुनेले २०२० हजार रुपैयाँ प्राप्त गर्नेछन्। छैटौँदेखि दशौँसम्म हुनेले नगद १५१५ हजार रुपैयाँ प्राप्त गर्नेछन् भने विद्यागत तर्फ उत्कृष्ट लोकलले १० हजार, उत्कृष्ट महिलाले १० हजार, उत्कृष्ट भेट्रान्स (५५ वर्ष उमेर समूह)ले १० हजार, उत्कृष्ट जुनियर (अन्डर १२, १४, १६ र १८) ४ जनाले १०१० हजार रुपैयाँ प्राप्त गर्ने जनाइएको छ। उत्कृष्ट अन रेटेडलाई १० हजार र उत्कृष्ट रेटिङ बिलो (१८ सय, १६ सय र १४ सय भन्दा कम) भएका प्रत्यकले १०१० हजार रुपैयाँ प्राप्त गर्ने आयोजकले जनाएको छ। प्रतियोगितामा उपाधि विजेतासहित २१ जनाले नगद पुरस्कार प्राप्त गर्नेछन्।"
पाल्पामा राष्ट्रिय बीच भलिबल प्रतियोगिता सुरु,"तानसेन : पाल्पामा राष्ट्रिय बीच भलिबल प्रतियोगिता सुरु भएको छ। रानीमहल कालीगण्डकी बगरमा सुरु भएको प्रतियोगिताको पहिलो दिन विभागीय टिम आर्मी, गण्डकी प्रदेश र लुम्बिनीले विजयी सुरुआत गरेका छन्। प्रतियोगितामा आर्मीले लुम्बिनी र गण्डकीले आयोजक पाल्पालाई सोझो सेटमा हराए। आर्मीले लुम्बिनीलाई २११५ र २१११ को सेटमा पराजित गर्यो भने गण्डकीले आयोजक पाल्पालाई २१११ र २११५ को सेटमा हराएको छ। दोस्रो खेलमा सुदूरपश्चिम मैदानमा उपस्थिति हुन नसकेपछि लुम्बिनी प्रदेश विजयी भएको छ। यस्तै चौथो खेलमा गण्डकी प्रदेशले बागमतीलाई सोझो सेटमा पराजित गरेको छ। गण्डकीले बागमतीमाथि २११६ र २११५ को सेटमा जित निकालेको छ। पाल्पा भलिबल संघको समन्वयमा सञ्जय मेमोरियल फाउन्डेसनले सञ्चालन गरेको प्रतियोगिता वैशाख ३० गतेसम्म चल्नेछ। प्रतियोगितामा कोशी बाहेकका ६ प्रदेश, तीन विभागीय क्लब र आयोजक गरी १० टिम सहभागी भएका छन्। प्रतियोगिताको विजेता टिमले १ लाख ५० हजार रुपैयाँ सहित ट्रफी, मेडल प्राप्त गर्नेछ। उपविजेता टिमले १ लाख रुपैयाँ सहित ट्रफी, मेडल, तथा तेस्रो हुने टिमले ५० हजार रुपैयाँसहित ट्रफी, मेडल र सानत्वना हुने टिमले २५ हजार रुपैयाँ प्राप्त गर्नेछन्। प्रतियोगिताको सर्वोत्कृष्ट खेलाडीले ट्रफीसहित १० हजार रुपैयाँ प्राप्त गर्ने फाउन्डेसनकी अध्यक्ष निरोज मास्केले बताइन्।"
रेमिट्यान्सको भरमा अर्थतन्त्र,"९ महिनामा वैदेशिक रोजगारीका लागि अन्तिम श्रम स्वीकृति (संस्थागत तथा व्यक्तिगतनयाँ) लिने नेपालीको संख्या ५१५ प्रतिशतले वृद्धि भई ३ लाख ८७ हजार पुगेको छ। काठमाडौं : गत चैत महिनामा हालसम्मकै सबैभन्दा बढी रेमिट्यान्स प्राप्त भएको छ। नेपाल राष्ट्र बैंकका अनुसार २०७९ चैतमा १ खर्ब ९ अर्ब रुपैयाँ विप्रेषण प्राप्त भएको हो। वैधानिक माध्यमबाट रेमिट्यान्स प्राप्त हुने क्रम बढ्दा अर्थतन्त्रको बाह्य क्षेत्र सुदृढ भएको छ। अवैध रूपमा रकम पठाउँदा हुने जोखिमबारे जनचेतना, हुन्डी निरुत्साहन, भर्चुअल मुद्रामा हुने लगानीमा गिरावट, रेमिट्यान्स खातामा थप ब्याजजस्ता योजना र आर्ईपीओमा कोटा छुट्ट्याउने नेपाल सरकारको नीतिका कारण वैधानिक बाटोबाट रेमिट्यान्स प्राप्त हुने क्रम बढेको हो। यससँगै पछिल्लो अवधिमा वैदेशिक रोजगारीका लागि बिदेसिने नेपालीको संख्या बढ्नुको प्रत्यक्ष प्रभाव रेमिट्यान्समा देखिएको छ। चैतसम्म विप्रेषण आप्रवाह २४२ प्रतिशतले बढेर ९ खर्र्ब ३ अर्ब ३९ करोड रुपैयाँ पुगेको छ। अघिल्लो वर्षको सोही अवधिमा विप्रेषण आप्रवाह ०२ प्रतिशतले घटेको थियो। ९ महिनामा वैदेशिक रोजगारीका लागि अन्तिम श्रम स्वीकृति (संस्थागत तथा व्यक्तिगतनयाँ) लिने नेपालीको संख्या ५१५ प्रतिशतले वृद्धि भई ३ लाख ८७ हजार पुगेको छ। त्यसैगरी, वैदेशिक रोजगारीका लागि पुनः श्रम स्वीकृति लिने नेपालीको संख्या समीक्षा अवधिमा ५५ प्रतिशतले वृद्धि भई २ लाख १७ हजार ९ सय ५९ पुगेको छ। अघिल्लो वर्षको सोही अवधिमा यस्तो संख्या दुई सय प्रतिशतले बढेको थियो। चैत महिनामा महँगीको दर झनै बढेको छ। राष्ट्र बैंकका अनुसार २०७९ चैत महिनामा वार्षिक बिन्दुगत उपभोक्ता मुद्रास्फीति ७७६ प्रतिशत पुगेको छ। चैतअघि गत पुस र माघमा बराबर १ खर्ब ५ अर्ब रुपैयाँ रेमिट्यान्स प्राप्त भएको थियो। फागुनमा भने सामान्य खुम्चिए पनि मंसिरयता मासिक एक खर्ब रुपैयाँभन्दा बढी रेमिट्यान्स प्राप्त भइरहेको छ। केन्द्रीय बैंकका अनुसार रेमिट्यान्समा सुधार आउँदा शोधनान्तर अवस्थामा सुधार आएको छ। यस अवधिमा व्यापार घाटा अकासिए पनि रेमिट्यान्सले वैदेशिक क्षेत्र ढुक्कले धानेको छ। चैतसम्मको तथ्यांकअनुसार कुल वस्तु व्यापार घाटा १० खर्ब ८३ अर्ब २३ करोड रुपैयाँ छ। ९ महिनामा १ खर्ब १८ अर्ब २८ करोडको निर्यात हुँदा १२ खर्ब १ अर्ब ५१ करोड रुपैयाँको वस्तु आयात भएको छ। चैतमा १ खर्ब ९ अर्ब विप्रेषण प्राप्त, हालसम्मकै उच्च व्यापार घाटा अकासिए पनि रेमिट्यान्सले वैदेशिक क्षेत्र धान्दै विदेशीले नेपाल घुम्न आएर ४४ अर्ब १७ करोड खर्च गरे यस अवधिमा देशले सेवामार्फत गरेको आम्दानीभन्दा खर्च ५६ अर्ब २६ करोड रुपैयाँले बढी छ। अघिल्लो वर्षको सोही अवधिमा खुद सेवा आय ७९ अर्ब २८ करोड रुपैयाँले घाटामा रहेको थियो। यस अवधिमा विदेशी नेपाल घुम्न आउँदा अघिल्लो आवको भन्दा ९४३ प्रतिशतले बढी ४४ अर्ब १७ करोड रुपैयाँ खर्च गरेका छन् भने नेपालीहरू विदेश घुम्न जाँदा ९१ अर्ब ६० करोड रुपैयाँ खर्च गरेका छन्। यसमध्ये उच्च शिक्षाका लागि विदेश जानेले देशबाट ६ अर्ब १९ करोड रुपैयाँ लगेका छन्। अघिल्लो वर्ष नेपालीले विदेश भ्रमणमा ६५ अर्ब ५४ करोड खर्च गर्दा विदेश पढ्न जानेको हिस्सा ४३ अर्ब ६७ करोड रुपैयाँ थियो। ९ महिनामा खुद ट्रान्सफर २२८ प्रतिशतले वृद्धि भएर ९ खर्ब ९६ अर्ब ८८ करोड रुपैयाँ पुगेको छ। यस्तै पुँजीगत ट्रान्सफर २४ प्रतिशतले कमी आएको छ भने खुद प्रत्यक्ष वैदेशिक लगानी २ अर्ब ६२ करोड रुपैयाँ मात्र छ। अघिल्लो वर्षको सोही अवधिमा पुँजीगत ट्रान्सफर ७ अर्ब ७८ करोड र खुद प्रत्यक्ष वैदेशिक लगानी १६ अर्ब ५१ करोड रुपैयाँ थियो। यसरी विभिन्न माध्यमबाट मुद्रा बिदेसिने क्रमले उकालो यात्रा तय गर्दा रेमिट्यान्सले सन्तुलन गरेको छ। ९ महिनामा चालू खाता ५१ अर्ब ८२ करोडले घाटामा भए पनि रेमिट्यान्स बढ्दा शोधनान्तर स्थिति १ खर्ब ८० अर्ब १७ करोड रुपैयाँले बचतमा छ। यसरी अघिल्लो वर्षको सोही अवधिमा शोधनान्तर स्थिति २ खर्ब ६८ अर्ब २६ करोड रुपैयाँले घाटामा थियो। रेमिट्यान्सको कारण शोधनान्तर बचतमा रहँदा २०७९ असार मसान्तमा १२ खर्ब १५ अर्ब ८० करोडबराबर रहेको कुल विदेशी विनिमय सञ्चिति १७९ प्रतिशतले वृद्धि भएर २०७९ चैत मसान्तमा १४ खर्ब ३३ अर्ब ७३ करोड रुपैयाँ पुगेको छ। अमेरिकी डलरमा यस्तो सञ्चिति २०७९ असार मसान्तमा ९ अर्ब ५४ करोड रहेकोमा २०७९ चैत मसान्तमा १४८ प्रतिशतले वृद्धि भई १० अर्ब ९४ करोड रुपैयाँ कायम भएको हो। आर्थिक वर्ष २०७९८० को नौ महिनाको आयातलाई आधार मान्दा बैंकिङ क्षेत्रसँग रहेको विदेशी विनिमय सञ्चिति ११ महिनाको वस्तु आयात र ९४ महिनाको वस्तु तथा सेवा आयात धान्न पर्याप्त छ। झनै बढ्यो महँगी चैत महिनामा महँगीको दर झनै बढेको छ। राष्ट्र बैंकका अनुसार २०७९ चैत महिनामा वार्षिक बिन्दुगत उपभोक्ता मुद्रास्फीति ७७६ प्रतिशत पुगेको छ। फागुन मसान्तसम्म यस्तो दर ७४४ प्रतिशत थियो। माघको तुलनामा फागुनको तथ्यांकले मुद्रास्फीति सामान्य अंकले घटेकोमा चैतमा पुनः बढेको हो। माघमा मुद्रास्फीति दर वर्षकै उच्च ७८८ प्रतिशत थियो। वार्षिक उपभोक्ता मुद्रास्फीति गत आवको चैतभन्दा बढी हो। अघिल्लो वर्षको सोही महिनामा यस्तो मुद्रास्फीति ७२८ प्रतिशत रहेको थियो। चालू आवको चैतमा खाद्य तथा पेयपदार्थ समूहको मुद्रास्फीति ६९३ प्रतिशत र गैरखाद्य तथा सेवा समूहको मुद्रास्फीति ८४२ प्रतिशत रहेको छ। २०७९ चैतमा खाद्य तथा पेयपदार्थ समूहअन्तर्गत रेस्टुरेन्ट तथा होटल उपसमूहको वार्षिक बिन्दुगत मूल्य सूचकांक १४६८ प्रतिशत, मरमसलाको १४६७ प्रतिशत, खाद्य तथा खाद्यजन्य पदार्थको १३७२ प्रतिशत, फलफूलको ११०० प्रतिशत र सुर्तीजन्य पदार्थको १०८३ प्रतिशतले बढेको छ। यस्तै गैरखाद्य तथा सेवा समूहअन्तर्गत स्वास्थ्य उपसमूहको वार्षिक बिन्दुगत मूल्य सूचकांक १०३९ प्रतिशत, घरायसी उपयोगका वस्तुहरूको ९५४ प्रतिशत, मनोरञ्जन तथा संस्कृतिको ८८१ प्रतिशत, फर्निसिङ तथा घरायसी उपकरणहरूको ८७४ प्रतिशत र शिक्षाको ८६७ प्रतिशतले बढेको छ। काठमाडौं उपत्यकामा मुद्रास्फीति ८५७ प्रतिशत, तराईमा ७६८ प्रतिशत, पहाडमा ७०१ प्रतिशत रहँदा हिमालमा ७४७ प्रतिशत छ। २०७८ चैतमा यी क्षेत्रमा मुद्रास्फीति क्रमशः ६२५ प्रतिशत, ७६१ प्रतिशत, ७७९ प्रतिशत र ८२५ प्रतिशत मुद्रास्फीति थियो।"
प्रतिवेदन भन्छ : मानवीय त्रुटिले तारा एयर दुर्घटना,"दुर्घटना भएको करिब ११ महिनामा आयोगले तारा एयरको अन्तिम प्रतिवेदन सार्वजनिक गरेको हो। काठमाडौं : तारा एयरको विमान प्राविधिक र मौसमीभन्दा पनि मानवीय त्रुटिका कारण दुर्घटना भएको ठहर गरिएको छ। खराब मौसमको जानकारी हुँदाहुँदै भीएफआर उडान भर्दा डाँडामा गएर ठोक्किएको भनिएको छ। तारा एयरको दुर्घटनापछि गठित आयोगले बुधबार अन्तिम प्रतिवेदन सार्वजनिक गरेको छ। खराब मौसमका कारण विमान दुर्घटना भएको प्रारम्भिक निष्कर्ष थियो। मौसमी खराबीको समयमा अन्दाजी उडान भर्दा विमान खसेको प्रतिवेदनमा भनिएको छ। प्रतिवेदनको ३२ मा लेखिएको छ, यस दुर्घटनाको सम्भावित कारण विमानको टेरेन एभोइडेन्स र चेतावनी प्रणाली (टीएडब्लूएस) बन्द गर्दा मौसम कस्तो छ र डाँडा कति नजिक छ भन्ने जानकारी पाउन सकिएन। यसले गर्दा उचित मार्ग अनुगमन र विमानलाई नियन्त्रण गर्न चालक दल असफल भयो र विमान दुर्घटना भयो। आँखाले देखेर भर्ने उडानमा (भीएफआर) मा विमान खराब मौसममा उड्नु हुँदैन भने भिजिविलिटी कम्तीमा ९ किलोमिटर हुनुपर्छ। यस्तै भीएफआर जहाज बादलभित्र पस्न नै नहुने जानकार बताउँछन्। तारा एयरको यो उडानमा खराब मौसममा जहाज उडेको छ भने बादलभित्रबाट नै उडान भरेको रिपोर्टले देखाएको छ। भीएफआर जहाजको बादलसँगको दूरी दायाँबाँया १५ मिटर र तलमाथि ३ सय मिटर टाढा हुनुपर्छ। यसरी उडान भर्दा उचाइमा अक्सिजनको कमीले चालक दलमा वास्तविक अवस्था (सिचुएसन अवरनेस) को ज्ञानको कमी हुन सक्छ। मतलब पाइलटले अब के गर्ने भन्ने निर्णय लिन सक्दैन। १० हजार फिटमा उडिरहेको जहाज १२ हजार ५ सय फिट पुग्दा अक्सिजनको कमी हुन सक्छ। यस्तै जहाजमा भएको टेरेन एभोइडेन्स र चेतावनी प्रणाली (टीएडब्लूएस)ले जहाजको कुनै डाँडाको नजिक जानेबित्तिकै पुल अप भनेर जानकारी गराउँछ। तर, तारा एयरको उक्त जहाज खराब मौसमका बाबजुद पनि उड्दा टीएडब्लूएस उपकरकण बन्द भयो। जसले गर्दा चालक दलले कति नजिकै डाँडा छ भन्ने थाहा पाएन र डाँडामा लगेर ठोकेको प्रतिवेदनले देखाएको छ। यस्तै, मानवीय त्रुटिका अन्य कारणमा कम्पनीको विमान सञ्चालनसम्बन्धी मापदण्ड पूर्ण रूपमा कार्यान्वयन नगरिएको, बाटोमा मौसम बिग्रिँदै गएको, मुख्य चालक धेरै अनुभवी र सहचालक कम अनुभवी हुँदा दुई जनाबीचमा अनुभवको खाडल भएको, उडानको समयमा कमजोर चालक दल भएको, उपलब्ध नेभिगेसन उपकरणको कम प्रयोग भएको भनिएको छ। यस्ता दुर्घटना नदोहोर्याउनका लागि टीएडब्लूएसलगायतका उपकरणको प्रयोगलाई अनिवार्य गर्ने, यी उपकरणमा केही समस्या आउने बित्तिकै जानकारी गराउँदा मर्मत गर्नेलगायतका सुझाव दिइएको छ। तारा एयरको ९ एनएईटी ट्विनअटर विमान जेठ १५ गते मुस्ताङको थासाङ गाउँपालिकास्थित सानुसरे भिरमा ठोक्किएको थियो। उक्त विमानमा चालक दलका तीन सदस्य र १९ यात्रु गरी २२ जना सवार थिए। दुर्घटना भएको करिब ११ महिनामा आयोगले अन्तिम प्रतिवेदन सार्वजनिक गरेको हो। हराइरहेको तारा एयरको जहाज दुर्घटनाग्रस्त अवस्थामा भेटियो"
"नेप्से परिसूचक १८३८ विन्दुमा, कारोबार रकम ५७ करोडमा झर्यो","काठमाडौं : साताको अन्तिम सेयर कारोबार दिन आज नेप्से परिसूचक सामान्य अंकले घटेको छ। नेप्से परिसूचक ३३४ अंकले घटेर १८३८५९ विन्दुमा पुगेको छ। सेन्सेटिभ इण्डेक्स ०७१ अंकले घटेर ३५३०९ विन्दुमा अडिएको छ। यसदिन २५९ कम्पनीको २१ लाख ५ हजार५ हजार ६५७ कित्ता सेयर ५७ करोड ८८ लाख ४१ हजार५९३ रुपैयाँमा खरिदबिक्री भयो। कारोबार रकम बुधबारको तुलनामा कम हो। बुधबार ५८ करोड ९१ लाख ७७ हजार रुपैयाँको सेयर कारोबार भएको थियो। आत्मनिर्भर लघुवित्त वित्तीयको सेयर मूल्य सर्वाधिक ६१० प्रतिशतले बढ्यो। यस्तै, सिटीजन म्युचुअल फन्ड १ को सेयर मू्ल्य ५८९ प्रतिशतले बढ्यो। कारोबार रकमका आधारमा नेपाल दूरसंचार कम्पनी शीर्षस्थानमा रह्यो । सो कम्पनीको ३ करोड १५ लाख मूल्य बराबरको सेयर खरिदबिक्री भयो। ग्लोबल आईएमई बैंकको प्रोमोटर सेयर २ करोड शिवम् सिमेन्टको १ करोड बढिमा खरिदबिक्री भयो।कारोबारमा आएका १३ उपसमूहमध्ये १० को मूल्य घट्दा ३ को मात्रै बढ्यो। बैंकिङ,लाइफ इन्स्योरेन्स र म्युचुअल फण्डको सूचकबाकेक बाँकीको मूल्य ओरालो लागेको हो।"

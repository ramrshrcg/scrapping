शीर्षक,विवरण
निस्वार्थ काम कति सम्भव ?,"नेपालको राजनीतिकप्रशासनिक क्षेत्रका कुनै समस्या र विसंगतिका कारणहरू पहिल्याउने क्रममा सामान्यतः देखिने एउटा कारण हुन्छ, नेता र कर्मचारी स्वार्थी भए। समस्या समाधानका उपायमा नेता र कर्मचारीले निस्वार्थ काम गर्नुपर्यो। हामी आफूले निस्वार्थ काम गरेको र गर्नुपर्छ भन्ने संस्कारमा छौं, जुन भ्रम हो। किनभने राजनीतिकप्रशासनिक क्षेत्रमा निस्वार्थ काम प्रायः सम्भव छैन। यो तथ्य न्युजिल्यान्ड सुधारबारे संक्षिप्त चर्चा गरी बुझाउने प्रयास गर्छु। न्युजिल्यान्ड सुधार : सन् १९६५ मा न्युजिल्यान्ड संसारमा प्रतिव्यक्ति आयको आधारमा छैटौं धनी राष्ट्र थियो। तर १९८० को दशकमा आउँदा तल झर्यो। वित्तीय र सार्वजनिक व्यवस्थापनको क्षेत्रमा देखिएका विभिन्न विसंगति र समस्याका कारण मुद्रा, मुद्रास्फीति र बेरोजगारी बढ्दै गएकाले अर्थतन्त्र कमजोर हुँदै गएको थियो। बिग्रँदो आर्थिक अवस्थाको कारण सन् १९८० को दशकमा सरकारले ज्याला र मूल्यवृद्धिमा रोक लगायो। सन् १९८४ जुलाईमा निर्वाचित सरकारले सुधार कार्यक्रम अगाडि सार्यो। जुन न्युजिल्यान्ड सुधार नामले चिनिन्छ र जसको दायरा व्यापक छ। त्यसमध्ये सार्वजनिक व्यवस्थापनको क्षेत्रमा भएका सुधार र नेपालले सिक्नुपर्ने पाठबारे छोटो चर्चा गर्छु। सार्वजनिक सेवाको स्वरूप : न्युजिल्यान्डको सार्र्वजनिक सेवा एकीकृत थियो। सबै कर्मचारीको नियुक्ति स्टेट सर्भिस कमिसनले गर्ने व्यवस्था थियो। नियुक्ति, सेबाका सर्त, सुविधा, सरुवा, बढुवा, तालिम र वृत्ति विकासका आधारहरू सेवाव्यापी हुने व्यवस्था थियो। कर्मचारीहरूको कार्य सम्पादन मापन गर्ने स्पष्ट र ठोस आधारहरू थिएनन्। व्यवस्थापकहरूलाई विभागीय आवश्यकताअनुसार कर्मचारी र वित्तीय स्रोतसाधन परिचालन गर्न सक्ने लचकता थिएन। नियुक्त भएपछि निवृत्त नभएसम्म काम गर्न सक्ने निश्चितता थियो। सैद्धान्तिक आधार : सुधारका लागि अपनाइएको एउटा आधार हो, न्यु पब्लिक मेनेजमेन्टको अवधारणा हो। जसअनुसार निजी क्षेत्रका व्यवस्थापकीय अभ्यासहरू सार्र्वजनिक क्षेत्रमा पनि लागू गर्ने थियो। यसका अतिरिक्त इन्स्टिच्युसनल इकोनोमिक्सका सिद्धान्तका मूलभूत तत्वहरूलाई पनि आधार मानी सुधारका कार्यक्रम अगाडि सारिएको थियो। यस अनुसार : मानिसहरू स्वाभाविक रूपमा स्वार्थी हुन्छन् र अवसर मिलेमा आफ्नै स्वार्थ पूरा गर्ने सम्भावना हुने हुँदा यस्तो हुन सक्ने अवस्था सिर्जना गर्न नदिने वातावरण तयार गर्नुपर्ने। सबै किसिमका संस्थाहरूमा दुई प्रकारका व्यक्तिहरू हुन्छन्। एजेन्ट जसले संस्थाको प्रिन्सिपलको लागि काम गर्ने गर्छ। एजेन्टहरू संस्थाबारे बढी जानकार हुने हुँदा उनीहरूले प्रिन्सिपललाई भन्दा आफूलाई बढी फाइदा हुन सक्ने कार्य गर्ने सम्भावना हुन्छ र त्यसलाई नियन्त्रण गर्नुपर्छ। संस्थाको प्रकृति हेरी एजेन्ट र प्रिन्सिपल फरकफरक हुन्छन्। व्यावसायिक संस्थाहरूमा व्यवस्थापकहरू एजेन्ट हुन् भने सेयर होल्डरहरू प्रिन्सिपल। सार्र्वजनिक निकायको सम्बन्धमा कर्मचारीहरू एजेन्टहरू हुन् भने मन्त्रीहरू प्रिन्सिपल। राज्य सञ्चालनलाई संस्थाको रूपमा हेर्न हो भने सांसद र मन्त्रीहरू एजेन्ट हुन् भने उनीहरूलाई निर्वाचित गर्ने जनता प्रिन्सिपल। सबै किसिमका संस्थाहरूमा कुनै कार्य गर्दा खर्च लाग्छ। बिनाखर्च कुनै कार्य हुँदैन। तर किफायत तरिकाले गर्न सकिन्छ, कसरी कम गर्ने वा कसरी गर्न सकिन्छ, त्यसमा ध्यान दिनुपर्छ। यी सिद्धान्तहरूको सार तथ्य हो। प्रभावकारी सार्र्वजनिक व्यवस्थापनको लागि संरचना र कार्यविधि यस्तो हुनुपर्छ, जसमा व्यक्तिहरू व्यक्तिगत स्वार्थका कार्यमा संलग्न हुन सक्ने अबस्था निरुत्साहित र संस्थागत स्वार्थका प्रवद्र्धन गर्न प्रोत्साहित होऊन्। यस आधारमा सार्र्वजनिक सेवासँग सम्बन्धित मुख्य सुघारहरूमा स्थायी विभागीय प्रमुख (नेपालको सचिवसरह)को सट्टामा करारमा खुल्ला छनोट प्रक्रियाबाट प्रमुख कार्यकारी अधिकृत नियुक्त गर्ने व्यवस्थाको सुरुआत भयो। प्रमुख कार्यकारीलाई विभागीय कार्य सम्पादन सजिलोका लागि आवश्यक जनशक्ति व्यवस्थापनमा लचकता र स्वतन्त्रता प्रदान गर्ने कानुनी व्यवस्था भयो। कर्मचारी व्यवस्थापनका सम्बन्धमा प्रमुख कार्यकारी मन्त्रीप्रति जवाफदेही हुन नपर्ने र मन्त्रीले कर्मचारी नियुक्ति प्रक्रियामा कुनै हस्तक्षेप गर्न नहुने व्यवस्था गरियो। निजी क्षेत्रको कर्मचारी व्यवस्थापन नियमहरू सार्र्वजनिक निकायमा पनि लागू हुने व्यवस्था भयो। सरकारको तर्फबाट वस्तु तथा सेवा खरिद गर्न सम्बन्धित मन्त्रीलाई बजेट उपलब्ध गराउनुपर्छ। के कस्तो वस्तु तथा सेवा खरिद गर्ने बजेटमा उल्लेख हुन्छ। सम्बन्धित मन्त्री र प्रमुख कार्यकारीबीच वस्तु तथा सेवा खरिद व्यवस्थापनको लागि खरिद सम्झौता हुने व्यवस्था भयो। मन्त्री नतिजा र प्रमुख कार्यकारी वस्तु तथा सेवा उत्पादनका लागि जिम्मेवार हुने गरियो। नगदमा आधारित लेखा प्रणालीले विभागहरूले आफ्नो स्रोतसाधन प्रभावकारी तरिकाले निर्धारित उद्देश्य र लक्ष्य प्राप्त गर्न उपयोग गरे नगरेको निश्चित गर्ने सूचना प्रदान नगर्ने साथै वस्तु तथा सेवाको वास्तविक मूल्य यकिन नहुने हुँदा प्रोदभावी लेखा प्रणाली लेखा प्रणाली लागू गरियो। सेवा सुविधा आफूले रोजे अनुरूप हुने भएकाले प्रमुख कार्यकारी काम गर्न प्रोत्साहित हुने भयो। यदि सन्तोषजनक कार्य नभएमा सेवाबाट हट्नुपर्ने हुन्छ। यसो भएमा प्रमुख कार्यकारीको व्यक्तिगत प्रतिष्ठामा प्रतिकूल असर पुर्याउँछ। सो हुन नदिन प्रतिबद्ध भई कार्य गर्ने भयो। यस्तो लेखा प्रणालीले कार्य सम्पादनको क्रममा भएको स्रोतसाधन वित्तीय सूचकांक उपलब्ध गराउँछ। साथै खरिद सम्झौतामा प्रमुख कार्यकारी र मन्त्रीको जिम्मेवार स्पष्ट गरिने व्यवस्थाले एकअर्कालाई दोषारोपण गरी आफ्नो जिम्मेवारीबाट पन्छिने प्रवृत्ति कम हुने भयो (यसरी व्यक्तिगत र संस्थागत स्वार्थ समेट्ने गरी संरचना र कार्यविधि तयार गरी लागू गरे। नेपालले के सिक्ने : नेपालको अहिलेको आर्थिक अवस्था र सार्र्वजनिक व्यवस्थापन न्युजिल्यान्डको सुघार पूर्वको अवस्थासँग मिल्दाजुल्दा छन्। नेपालले पनि न्युजिल्यान्डको जस्तो सुधार हुनुपर्छ भन्ने यो लेखको आसय होइन। मानिसहरू स्वाभाविक रूपमा स्वार्थी हुन्छ भन्ने सैद्धान्तिक आधारहरू नेपालको राजनीतिकप्रशासनिक क्षेत्रमा पनि यथार्थ भएको देखिन्छ। राजनीतिक दलहरू फुट्ने जोड्ने, सरकार गठन र विघटन हुने, मन्त्रीहरूले राम्रो मन्त्रालय रोज्न, कर्मचारीहरूले राम्रो ठाउँमा पदस्थापन हुन खोज्ने व्यक्तिगत स्वार्थमूलक कार्यहरू हुने गरेको छ। यस्तो प्रवृत्ति बढ्दै गएको देखिन्छ।"
सित्तैमा बस चढ्दाको पहिलो अनुभूति,"भरतपुरमा सञ्चालित ब्लू बसमा आइतबार यात्रा गर्ने मौका पाएँ। बस महिलाका लागि निःशुल्क रूपमा सञ्चालनमा आएको तीन दिनमात्र भएको रहेछ। यात्रामा मेरो अनुभव निकै सुखदायी रह्यो। सहज रह्यो। राष्ट्रिय स्वतन्त्र पार्टीका नेता रवि लामिछानेको पहलमा सञ्चालित भनिएको बसबारे केही चर्चा भए पनि मलाई यसबारेमा खासै जानकारी थिएन। बजार जान घरबाट निस्कँदा गाडी चढेँ। नारायणघाटबाट मालपोत चोक जान हिँडेको बसमा म पनि चढेँ। बसभित्र चढेपछि मात्रै ब्लू बस भन्ने ख्याल भयो। निःशुल्क सेवामा पनि भीडभाडबिना सेवा लिन पाएकोमा खुसी लाग्यो। महिलालाई निःशुल्क बस सेवा दिने कुराले हामी त खुसी छौं। महिलाका लागि सेवा मात्रै होइन सुबिधा पनि रहेछ। बसभित्र महिलाका लागि जुनसुकै बेला अति आवश्यक पर्ने प्याडको पनि व्यवस्था छ। कुनै समस्या भए उजुरी हाल्न पाइने चिठी बक्स राखिएको छ। झर्ने ठाउँ आएपछि रोकिदिनुस् भनेर चिच्याउन पनि नपर्ने। सबै सिटको माथि घन्टीको व्यवस्था छ। जुन घन्टी आफ्नो गन्तव्य आइपुग्दा यात्रुले दबाएपछि चालकले ठ्याक्कै बस रोकिदिने। बसमा चढ्नुभएका आमा दिदीबहिनीको मुहार पनि उज्यालो थियो। बसमा चालक, सहचालक पनि साँच्चै धेरै सभ्य र शोभनीय थिए। यात्रुलाई चढाउने र झार्ने सहचालिका थिइन्। हामीलाई नौलो लागेको छ। महिला मात्रै हिँड्न पाउने भएर पनि सुरक्षित महसुस भएको छ। अरू बसमा सधैं भीड हुन्छ। सिटमा बस्न पाइन्न थियो। कोचाकोच गरेर हिँड्न परेन। सबैभन्दा ठूलो सुरक्षित हुन पाइएको छ। महिलालाई ठेलमठेल गरेर दुव्र्यवहार हुने गरेको घटना सुनेका हामीले बसमा आफंैलाई सुरक्षित ठानेका छौं। ढुक्क यात्रा गर्न पाइयो। अर्को कुरा भाडा कति भनेर विवाद गर्न पनि परेन। पैसा तिर्न पनि परेन। सुविधासँगै हामीले सम्मान पनि पायौं। साँच्चै यो त सुरुवाती परिवर्तन हो। आगामी दिनमा अझ नेपाली जनताले धेरै सेवा सुविधा पाउँछन् भन्ने आशा छ। गाउँदेखि बजार क्षेत्रमा रुट तय गरेर चलेको बसमा यात्रा गर्दा महिलाले सेवा पाएका छौं। सांसदले जनतालाई सम्झिए भन्ने कुरा हो। यो सुविधा अन्य यातायातका साधनमा हामीले भेटेका थिएनांै। हेर्दा सामान्य लागे पनि हामीलाई राम्रो लागेको छ। यो सुविधा कति समयसम्म निरन्तर हुन्छ भन्ने कुरा हो। बसको सेवालाई धेरै जनाले लिन पाउन् भन्ने हो। हुनेखानीभन्दा गरिब महिलाले सेवा पाए राम्रो हुन्छ। (भरतपुर११ जागृति चोककी श्रेष्ठले आइतबार चितवनमा सञ्चालित ब्लू बसमा यात्रा गरेपछिको अनुभव)"
एएफसी कप : नेपालको मछिन्द्र र भुटानको पारो एएफसीबीच खेल हुने,काठमाडौं : एसियाली फुटबल महासंघ (एएफसी)को आयोजनामा हुने एएफसी कप फुटबल प्रतियोगिताको प्रारम्भिक चरणमा नेपालको मछिन्द्र फुटबल क्लबले भुटानको पारो एफसी क्लबसँग खेल्दैछ। त्रिपुरेश्वरस्थित दशरथ रङ्गशालामा भोलि साँझ हुने खेलमा दुवै टोली तयारी अवस्थामा रहेको आज यहाँ आयोजित पत्रकार सम्मेलनमा जानकारी दिइयो। मछिन्द्र क्लबका प्रशिक्षक किशोर केसीले सबै प्रशिक्षण सकेर खेलका लागि आफ्नो टोली तयारी अवस्थामा रहको बताए। सहिद स्मारक ए डिभिजन लिगको उपविजेता बनेको मछिन्द्रले एएफसी कप खेल्ने अवसर पाएको हो। लिगमा च्यापियन बनेको चर्च ब्वाइज क्लबसँग एएफसी क्लबको लाइसेन्स नहुँदा उपविजेता बनेको मछिन्द्रले मौका पाएको हो। यता भुटानको पारो एएफसी क्लब लिगमा पहिलो स्थान हासिल गर्दै प्रतियोगितामा सहभागिता जनाएको हो। पारो एफसीका प्रशिक्षक पुष्पलाल शर्माले भुटानमा लिग भइरहेकाले आफ्नो टोलीको तयारी राम्रो रहेको बताए। उनले मछिन्द्र क्लबमा राष्ट्रिय खेलाडीसमेत समावेश रहेकाले आफूहरूले मछिन्द्र क्लबलाई बलियो प्रतिद्वन्द्वीको रूपमा लिएको बताए। मछिन्द्र र पारोबीचको खेलको विजेताले एएफसी कपको दोस्रो चरणमा भारतको मोहन बगान क्लबसँग खेल्ने मौका पाउनेछ। उक्त खेल यही साउन ३१ गते हुनेछ। मछिन्द्रले गत वर्ष पनि एएफसी कपको प्रारम्भिक चरण खेलेको थियो। उक्त खेलमा मछिन्द्र श्रीलंकन क्लब ब्लू स्टारसँग घरेलु मैदानमै पराजित भएको थियो।
"तीन बैंकलाई कारबाही, २ करोडसम्म जरिवाना","काठमाडौं : नेपाल राष्ट्र बैंकले पटक पटक नीतिगत व्यवस्था पालना नगरेका तीन वटा बैंक तथा वित्तीय संस्थालाई कारबाही गरेको छ। आर्थिक वर्ष २०७९८० को चौंथो त्रैमासमा तीनवटा वाणिज्य बैंकलाई कारबाही गरेको हो। बैंक तथा वित्तीय संस्थासम्बन्धी ऐनकानुन पालना नगरेको भन्दै प्राइम कमर्सियल, कुमारी र हिमालयन बैंकलाई कारबाही गरेको हो। वाणिज्य बैंक र बैंकका अध्यक्ष,सञ्चालक र प्रमुख कार्यकारी अधिकृतलाई स्रोत परिचालन अनुपात कायम नगरको लगायतका कारणले केन्द्रीय बैंकको सुपरिवेक्षण विभागले कारबाही गरेको बताएको छ। यसक्रममा प्राइम कमर्सियल बैंकले केन्द्रीय बैंकको एकीकृत निर्देशन २०७९ को निर्देशन नम्बर २ बमोजिम कायम गर्नुपर्ने कर्जा नोक्सानी व्यवस्था कायम नगरेको तथा क्यापिटल एडुकेसी फ्रेमवर्क २०१५ अनुसार जोखिम भारित सम्पत्ति गणना गर्दा वास्तविक भन्दा कम गरेकोले कारबाहीको दायरामा ल्याएको हो। गत आर्थिक वर्षभरी यो बैंकले पहिलो पटक यस्तो नियम पालना नगरेकाले सचेत गरेको छ। राष्ट्र बैंकका अनुसार इजाजत प्राप्त नम्बर १५०७९ को व्यवस्थाविपरीत प्रिमियम दर बढाई ब्याज असुल गरेकाले नेपाल राष्ट्र बैंक ऐन २०५८ को दफा १०० को उपदफा २ (क) बमोजिम प्राइम बैंकका प्रमुख कार्यकारी अधिकृतलाई सचेत गराइएको छ। यसैगरी कुमारी बेंक र हिमालयन बैंकलाई १ करोड ९९ लाख १० हजार ७२२ रुपैयाँ बराबरको आर्थिक जरिवाना गरीएको छ। जसअन्तर्गत कुमारी बैंकले २०७९ माघमा कर्जानिक्षेप अनुपात कायम नगरेकोले कारबाही स्वरुप पहिलो पटक जरिवाना लगाएको छ। यसैअनुरुप उक्त बैंकलाई ५९ लाख ६३ हजार ६९४ रुपैयाँ जरिवाना लगाएको छ। सोही नियम पालना नगरेको हिमालयन बैंकलाई पनि जरिवाना लगाइएको छ। हिमालयन बेंकले कात्तिकमा कर्जानिक्षेप अनुपात कायम नगरेकोले १ करोड ३९ लाख ४७ हजार २८ रुपैयाँ जरिवाना गरिएको राष्ट्र बैंक सुपरिवेक्षण विभागले जनाएको छ। केन्द्रिय बैंकले सो आवमा हिमालयनलाई दोस्रो पटक कारबाही गरेको हो।"
"सेयर बजार फेरि ओरालोतिर, कारोबार रकम २ अर्ब ३३ करोडमा सीमित","काठमाडौं : सेयर बजारमा सामान्य अंकले करेक्सन आएको छ। सेयर कारोबार साताको दोस्रो दिन आज नेप्से परिसूचक ३२१ अंकले घटेर २०४८२६ विन्दुमा पुगेको हो। सेन्सेटिभ इण्डेक्स १५९ अंकले घटेर ३९०४३ विन्दुमा पुगेको छ। यसदिन २६७ कम्पनीको ६६ लाख ४७ हजार १४३ कम्पनीको २ अर्ब ३३ करोड ३५ लाख ७३ हजार २९७ रुपैयाँमा खरिदबिक्री भयो। आइतबार नेप्से परिसूचक ३८ अंकले घटेको थियो। सो दिन २ अर्ब ६८ करोड बढि मूल्यको सेयर कारोबार भएको थियो। आज नेपाल रिपब्लिक मिडियाको ९९९ र गुराँस फाइनान्सको ९९४ प्रतिशतले सेयर मूल्य बढ्यो। कारोबार रकमका आधारमा आईएमई लाइफ इन्स्योरेन्स शीर्षस्थानमा रह्यो। सो कम्पनीको ४३ करोड ६२ लाख ५९ हजार ३४८ रुपैयाँको सेयर कारोबार भयो। नेपाल रिपब्लिक मिडिया ८ करोड २५ लाख मूल्य बराबरको सेयर कारोबार गरी दोस्रो स्थानमा रह्यो। कारोबारमा आएका १३ उपसमूहमध्ये ९ को मूल्य बढ्यो भने ४ को घट्यो। बैंकिङ,हाइड्रोपावर,इन्भेस्टमेन्ट र अदर्श उपसमूहको सूचक नकारात्मक देखिएको हो। ११६ कम्पनीको मूल्य बढ्दा १०० को घट्यो भने ८ को स्थिर रह्यो।"
आयातित वस्तुमा बढाइयो सीमा,"काठमाडौं : विभिन्न मालवस्तु आयातका लागि सीमा बढाइएको छ। अब आयातकर्ताले एक पटकमा अधिकतम अमेरिकी डलर ६० हजार वा सो बराबरको परिवर्त्य विदेशी मुद्रासम्मको मालसामान आयात गर्न सक्ने भएका छन्। तर भारतबाट हुने आयातको हकमा यस्तो सीमा भारतीय रुपैयाँ तीन करोडसम्मको तोकिएको छ। यद्यपि यसअघि ५० हजार वा सो बराबरको परिवर्त्य विदेशी मुद्रासम्मको आयात गर्न पाइन्थ्यो। नेपाल एकीकृत व्यापार रणनीति, २०८० अनुसार व्याक टु व्याक प्रतितपत्र कारोबार गर्नुपर्ने भएको छ। तयारी पोसाक तथा सो रणनीतिले उल्लेख गरेको 'निर्यात संभावना देखिएका वस्तु' अन्तर्गतको 'वर्तमान वस्तुहरू' उत्पादन गर्ने उद्योगहरूले आफ्नो उद्योगका लागि आवश्यक पर्ने कच्चा पदार्थ व्याक टु ब्याक री प्रतितपत्रको माध्यमबाट पनि आयात गर्न सक्ने भएका हुन्। केन्द्रीय बैंककाअनुसार यसरी व्याक टु व्याक प्रतितपत्र खोल्दा आयात गरिएका कच्चा पदार्थको भुक्तानी सो कच्चा पदार्थबाट निर्मित तयारी वस्तु निर्यात गरी भुक्तानी प्राप्त भएपछि सोही भुक्तानी मध्येबाट मात्र आयात प्रतितपत्रको पेमेन्ट ट्रममा तोकिएको सर्त अनुरूप भुक्तानी हुने ब्यहोरा व्याक टु ब्याक प्रतितपत्रमा अनिवार्य रुपले गर्नु उल्लेख गर्नु पर्ने व्यवस्था छ। नेपाल राष्ट्र बैंकले चालु आर्थिक वर्षको मौद्रिक नीति कार्यान्वयन गर्ने क्रममा विदेशी विनिमय कारोबार गर्न इजाजत पाएका निकायलाई सोमबार एकीकृत परिपत्र२०७९मा संशोधन गर्दै उक्त व्यवस्था गरेको हो। सो व्यवस्था बमोजिम एक पटक सटही सुविधा प्राप्त गरे पछि फेरी सोही निर्यातकर्ताबाट अर्को सिपमेन्टको वस्तु आयातका लागि सहटी सुविधा प्राप्त गर्नका लागि विभिन्न शर्तहरू तोकिएको पूरा गर्न पर्ने छ। उक्त शर्त अन्तर्गत अघिल्लो पटक सटही सुविधा प्राप्त गरी आयात भएको ७ दिन व्यतित भएपश्चात् मात्र पुनः सटही सुविधा पाउने छन्। साथै, आयात भएको प्रमाणको रुपमा भन्सार कार्यालयले प्रमाणित गरेको विविनि फारम, भन्सार प्रज्ञापनपत्र तथा भन्सार राजस्व भुक्तानी भएको रसिद सम्बन्धित बैंक तथा वित्तीय संस्थामा पेश गर्नु पर्नेछ। अघिल्लो सटही सुविधा अन्य बैंक तथा वित्तीय संस्थाबाट लिने आयातकर्ताको हकमा माथि बुँदा नम्बर (१) मा उल्लिखित कागजातको अतिरिक्त ७ दिन व्यतित भएको सम्बन्धी स्वःघोषणा समेत सम्बन्धित आयातकर्ताले पेश गर्नु पर्नेछ, संशोधित व्यवस्थामा उल्लेख छ। यससँगै सो व्यवस्थाअन्तर्गत एउटा वेनिफिसरीले भुक्तानी पाउने गरी एउट निवेदकद्वारा अमेरिकी डलर ३५,००० (पैंतीस हजार) वा सो बराबरको परिवर्त्य विदेशी मुद्राभन्दा बढी हुने गरी यस्तो सुविधा प्रदान गर्न पाइने छैन। पुनः सोही निवेदकले सोही बेनिफिसरीबाट वस्तु आयातको भुक्तानी पठाउनु पर्ने भए अघिल्लो पटक सटही सुविधा लिएको वस्तु सिपमेन्ट भएको ७ कार्यदिन व्यतित भएपश्चात् मात्र पुनः सटही सुविधा प्रदान गर्न सकिने व्यवस्था छ। यसैगरी राष्ट्र बैंकले आवश्यक सेवा सञ्चालन ऐन, २०१४ बमोजिम आवश्यक सेवा सञ्चालक संस्थाले सो सेवाका लागि आवश्यक वस्तु आयात गर्ने व्यवस्था थप गरेको छ। एकीकृत परिपत्रअनुसार उद्योगले गर्ने आयातको हकमा दुई प्रतिशत र व्यापारिक संस्थाले गर्ने आयातको हकमा १० प्रतिशत धरौटी राख्नु पर्ने व्यवस्था भए तापनि विद्युतीय भुक्तानी प्रणाली लागू भई विद्युतीय माध्यमबाट भन्सार राजस्व लिने व्यवस्था भएका भन्सार कार्यालयहरू मार्फत् हुने आयातको हकमा उद्योगले एक प्रतिशत र व्यापारिक संस्थाले तीन प्रतिशत धरौटी राख्नु पर्नेछ। यस्तै, सूचना प्रविधि लगायतका सेवा निर्यात गर्नेलाई उपलब्ध हुने विदेशी मुद्रा सुविधाः सूचना प्रविधि लगायतका सेवा निर्यात गर्ने उद्योगव्यवसायलाई विदेशमा सम्पर्क कार्यालय स्थापना गर्ने प्रयोजनका लागि विदेशस्थित आफ्नै बैंक खातामा रकमान्तर गर्न वा सफ्टवेयरप्रोग्रामउपकरण खरिद गरी विदेशमै जडान गर्न उद्योगव्यवसायले अघिल्लो आर्थिक वर्ष आर्जन गरेको विदेशी मुद्राको १० प्रतिशतसम्मको सीमामा रही तोकिएको शर्तमा वाणिज्य बैंकमार्फत विदेशी मुद्राको सुविधा प्राप्त गर्न सक्ने राष्ट्र बैंकले बताएको छ। यसअघि यस्तो सुविधा थिएन। यसैगरी केन्द्रीय बेंकले वायुयान सेवा सञ्चालक संस्थालाई अमेरिकी डलर १ लाख अमेरिकी डलर वाणिज्य बैंकबाट सटही सुविधा लिन सक्छन। यसअघि ५० लाख अमेरिकी डलर मात्रै सटही गर्ने सुविधा थियो। यससँगै यसपटकदेखि सो बराबरका अन्य परिवत्र्य विदेशी मुद्रा (भारतमा अमेरिकी डलर १ लाख बराबर हुने भारु वा परिवर्त्य विदेशी मुद्रामा भुक्तानी गर्न सकिने)सम्मको सेवा आयातका लागि तोकिएका कागजातहरूका आधारमा वाणिज्य बैंकहरूबाट विदेशी मुद्रा सटही सुविधा उपलब्ध गराउन पाउने व्यवस्था थपेको छ। सो सुविधाका लागि विभिन्न शर्त पूरा गर्नु पर्नेछ। जस्तै, फर्म, कम्पनी वा संस्था दर्ता प्रमाणपत्र र कर दर्ता प्रमाणपत्र, कर चुक्ता प्रमाणपत्र र सेवा खरिदबापत नियमानुसार कर दाखिला गरेको निस्सा लगायत जुटाउनु पर्ने छ।"
बैंकको कमजोर लाभांश क्षमता,"काठमाडौं : वाणिज्य बैंकहरूले प्रवाह गरेको ऋणको साँवा तथा ब्याज उठाउन नसक्दा निष्क्रिय कर्जा बढेको छ। निष्क्रिय कर्जा बढ्दै गएकाले बैंकहरूले ऋण नोक्सानी प्रोभिजन (लोन लस प्रोभिजन)मा बढी रकम छुट्ट्याउनु पर्दा आर्थिक वर्ष २०७९०८० को लाभांश क्षमता घटेको छ। सञ्चालनमा रहेका २० वाणिज्य बैंकहरूले आर्थिक वर्ष २०७९०८० को वार्षिक प्रतिवेदनअनुसार अघिल्लो आवको तुलनामा थप १४ अर्ब रुपैयाँ नाफा कमाएका छन्। आर्थिक वर्ष २०७८०७९ खुद नाफा ७० अर्ब १७ करोड ५८ लाख रुपैयाँ कमाउन सफल भएका छन्। यो अघिल्लो आर्थिक वर्षको तुलनामा औसत २५ प्रतिशतले बढी देखिन्छ। अघिल्लो आव २० बैंकको खुद नाफा ५६ अर्ब १७ करोड २४ लाख रुपैयाँ कमाएका थिए। वाणिज्य बैंक गत आवमा २६ भएको ६ वटा घटेर २० मात्रै भएका छन्। ती ६ बैंकको गत आवको नाफामा भने तथ्यांकमा नजोडिँदा अहिलेको नाफासँग तुलना गर्दा करिब २५ प्रतिशत औसत नाफा देखिनु गलत मान्छन् नेपाल बैंकर्स संघका अध्यक्ष सुनील केसी। उनका अनुसार वास्तवमा वाणिज्य बैंकहरूको नाफा वृद्धि करिब ६ प्रतिशतमात्रै हो। एनएमबी बैंकका प्रमुख कार्यकारी अधिकृतसमेत रहेका संघका अध्यक्ष केसी भन्छन्, गत वर्षअहिले भएका २० बैंक र मर्ज भएका ६ बैंकको समेत गरेर कुल ६६ अर्ब २५ करोड रुपैयाँ नाफा भएको थियो। यसपटक सबैको जोड्दा ७० अर्ब रुपैयाँ हाराहारीमा कुल नाफा भएको छ। यो भनेको अहिले थप ३ अर्ब ९२ करोड रुपैयाँको मात्रै थप नाफा वृद्धि भएको हो। अर्थात् वास्तवमा नाफावृद्धि ६ प्रतिशतमात्रै भएको छ। यसबीच गत वर्ष घटेको बैंकको अघिल्लो आवको नाफा जोडिएको छैन। यसपटक समग्र वाणिज्य बैंकहरूले ऋण नोक्सानीको जोखिम भारबापत साढे २५ अर्ब रुपैयाँभन्दा बढी प्रोभिजनिङ गरेको छ। अघिल्लो वर्ष १३ अर्ब रुपैयाँबराबरको प्रोभिजनिङ गरिएको थियो। जबकि यसपटक बेंकिङ प्रणालीमा कर्जा खासै बढेको छैन। बैंकिङ प्रणालीमा ३ प्रतिशतमात्रै कर्जा वृद्धि भएको छ। यसो हुँदा अहिले समग्र अर्थतन्त्रको गतिविधिले बैंकिङ प्रणालीमा प्रभाव परेको अध्यक्ष केसी बताउँछन्। यसर्थ बैंकले अपेक्षा गरेअनुसार खासै नाफा वृद्धि गर्न नसकेको उनको भनाइ छ। हाल सञ्चालनमा रहेका बैंकमध्ये दुई वटाको नाफा घटेको छ। जसमा कुमारी बैंकको नाफा २४ प्रतिशतले घटेर १ अर्ब ९५ करोड ७१ लाख रुपैयाँमा सीमित छ भने प्राइम बैंकको नाफा १९ प्रतिशतले घटेर २ अर्ब २६ करोड ३२ लाख रुपैयाँमा मात्रै छ। यसबाहेक बाँकी १८ बैंकको नाफा बढेको छ। सबैभन्दा बढी नाफा कमाउनेमा नबिल अगाडि देखिन्छ। सो बैंकले ७७ प्रतिशतले नाफा वृद्धि गरेर कुल ७ अर्ब ५२ करोड ७१ लाख रुपैयाँ कमाएको छ। यसपछि दोस्रो बैंकमा ग्लोबल आईएमईले ७ अर्ब २५ करोड ३५ लाख रुपैयाँ नाफा गरेको छ। यससँगै, क्रमशः राष्ट्रिय वाणिज्यले ४ अर्ब ९१ करोड ७२ लाख, एनआईसी एसियाले ४ अर्ब ६५ करोड १३ लाख, नेपाल इन्भेस्टमेन्ट मेगाले ४ अर्ब २९ करोड ६६ लाख रुपैयाँ नाफा गरेका छन्। वित्तीय प्रतिवेदनअनुसार ३ अर्बभन्दा बढी नाफा कमाउनेमा ७ वटा, २ अर्बभन्दा माथि नाफा कमाउनेमा ६ बैंक छन्। यस्तै, एक अर्बभन्दा बढी नाफा कमाउनेमा २ बैंक रहेका छन्। बैंकको लाभांश दिने क्षमतामा कमी बैंकहरूको लाभांश दिने क्षमतामा धेरै कमी आएको छ। नेपाल बैंकर्स संघका उपाध्यक्ष तथा माछापुच्छे बैंकका सीईओ सन्तोष कोइराला अहिले बैंकहरूको लाभांश बाँड्ने क्षमतामा धेरै ह्रास आएको बताउँछन्। बैंकहरूको खराब कर्जा बढ्दा वितरणयोग्य नाफा कम भएको गुनासो गर्छन्। उनी भन्छन्, दुई बैंकको लाभांश क्षमता ऋणात्मक छ। आधा दर्जनको लाभांश क्षमता घट्यो। अहिले बैंकहरू अप्ठेरोमा छन्। आर्थिक वर्ष २०७९०८० को वित्तीय प्रतिवेदनअनुसार १० बैंकले लगानीकर्तालाई १० प्रतिशतभन्दा कम लाभांशमात्रै दिने क्षमतामा छन्। सबैभन्दा बढी लाभांश दिने क्षमता एभरेस्ट बैंकको देखिन्छ। यसले गत वर्षको नाफाबाट यो वर्ष सेयरधनीलाई ४१ प्रतिशत लाभांश क्षमता बनाएको छ। यसपछि एनआईसी एसियाले ३२ प्रतिशत लाभांश दिने क्षमता राखेको छ। तर सो बैंकले पुँजीकोष अनुपात नपुगेकाले गर्दा अघिल्लो वर्षको नाफाबाट गत वर्ष लाभांश दिन पाएको थिएन। यसपछि स्ट्यान्डर्ड चार्टर्ड बैंकले गत वर्षको नाफाबाट २९, माछापुच्छ्रे बैंकले १५, नबिल बैंकको लाभांश क्षमता १५ प्रतिशत छ। सबैभन्दा कम प्राइम बैंकले १, प्रभु बैंकले ०६४ र नेपाल इन्भेस्टमेन्ट मेगा बैंकले ०४६ प्रतिशत लाभांश दिने क्षमता राख्छन्। निष्क्रिय कर्जा औसत २६७ वाणिज्य बैंकहरूको निष्क्रिय कर्जा (एनपीएल) बढेको छ। अर्थतन्त्रमा मन्दी आएकाले व्यवसाय नफस्टाउँदा एनपीएल घट्न गएको हो। अर्थतन्त्रमा सुस्तता आएकाले अधिकांश व्यवसायीले साँवा ब्याज तिर्न नसकेको एफएनसीसीआईका पूर्वअध्यक्ष भवानी राणा बताउँछिन्। बजारमा माग नहुँदा व्यवसायमा परेको असरले बेैंकको ऋण तिर्न नसकेको उनको भनाइ छ। जसको असर बैंंकको तथ्यांकमा देखिन्छ। यसले खराब कर्जाको आकार अघिल्लो आवको भन्दा दोब्बर भएको छ। आर्थिक वर्ष २०७८०७९ मा औसत ११५ प्रतिशत भएको एनपीएल बढेर गत आवमा २६७ प्रतिशत पुगेको छ। जसमा १२० प्रतिशत रहेको बैंकहरूको खराब कर्जा १२३ प्रतिशत बिन्दुले बढेर २७० प्रतिशत पुगेको देखिन्छ। यसबीच पाँच वाणिज्य बैंकको खराब कर्जामात्रै चार प्रतिशतभन्दा माथि छ। सबैभन्दा बढी कुमारीको खराब कर्जा बढेर गत वर्ष ४७७ प्रतिशत पुगेको छ। नेपाल इन्भेस्टमेन्ट मेगाको खराब कर्जा १४९ बाट बढेर ४३५ प्रतिशत पुगेको तथ्यांकमा उल्लेख छ। सिटिजन्स र ग्लोबल आईएमईको खराब कर्जा ३ प्रतिशतभन्दा माथि पुगेको छ ।"

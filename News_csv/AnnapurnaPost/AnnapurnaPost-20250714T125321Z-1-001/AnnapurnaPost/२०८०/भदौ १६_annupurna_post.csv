शीर्षक,विवरण
भारतले पाकिस्तानलाई दियो २६७ रनको लक्ष्य,"काठमाडौं : एसिया कपमा भारतले पाकिस्तानलाई २६७ रनको लक्ष्य प्रस्तुत गरेको छ। श्रीलंकाको क्यान्डीमा टस जितेर ब्याटिङ गरेको भारतले ७ बल अगावै आलआउट हुँदै २६६ रन बनायो। इशान किसन र हार्दिक पाण्डेले इनिङ सम्हालेपछि भारतले सम्मानजनक लक्ष्य प्रस्तुत गर्न सकेको हो। ९० बल खेलेका हार्दिकले ७ चौका र एक छक्कासहित सर्वाधिक ८७ रन बनाए। त्यसअघि पेभेलियन फर्किएका किशनले ९ चौका र दुई छक्कासहित ८२ रन बनाए। भारतले दस ओभरको खेलमै महत्वपूर्ण तीन विकेट गुमाउन पुगेको थियो। भारतले कप्तान रोहित शर्मा, विराट कोहली र श्रेयश लयरलाई सुरुवातमै गुमाउन पुगेको थियो। रोहितले ११, विराटले ४ र श्रेयशले १४ रन बनाएका थिए। त्यस्तै शुभम गिलले १०, रविन्द्र जडेजाले १४, श्रदुल ठाकुरले ३, कुल्दीप यादवले ४, जसप्रित बुमराहले १६ रन बनाए भने मोहम्म सिराज १ रनमा अविजित रहे। पाकिस्तानका लागि साहिन शाह अफ्रिदीले ४ सर्वाधिक ४ विकेट लिए। त्यस्तै नसिम शाह र हरिस राउफले तीनतीन विकेट लिए।"
"एसिया कप : दस ओभरमै भारतले गुमायो तीन विकेट, रोहित र विराट भए आउट","काठमाडौं : एसिया कपको तेस्रो खेलमा यतिबेला भारत र पाकिस्तान भिडिरहेको छ। श्रीलंकाको क्यान्डीमा टस जितेर ब्याटिङ गरेको भारतले १० ओभरमा तीन विकेट गुमाएको छ। भारतले कप्तान रोहित शर्मा, विराट कोहली र श्रेयस लयरको विकेट गुमाएको हो। रोहित र विराटलाई पाकिस्तानका फास्ट बलर सहिन शाह अफ्रिदीले विकेट लिए भने श्रेयसको विकेट हरिस राउफले लिए। रोहित ११ रन, विराट ४ रन र श्रेयस १४ रन बनाएर पेभेलियन फर्किए। भारतले १० ओभरमा ३ विकेट गुमाएर ४८ रन बनाएर खेल्दैछ।"
वैशाख १५ गतेदेखि थाक खेलकुद प्रतियोगिता,"जोमसोम : थाक खेलकुद प्रतियोगिता वैशाख १५ गतेदेखि सञ्चालन हुने भएको छ। थाक खेलकुद तथा सांस्कृतिक विकास संघले मुस्ताङको मोफसलका रुपमा सञ्चालन गर्दै आइरहेको प्रतियोगिता वैशाख १५ गतेदेखि सञ्चालन गर्ने निर्णय गरेको हो। शनिबार थासाङको कावाङमा सम्पन्न संघको संयुक्त बैठकले बर्सेनि असोज महिनामा सञ्चालन हुँदै आइरहेको प्रतियोगितालाई वैशाख महिनामा सार्ने निर्णय गरेको हो। अब हुने थाक खेलकुद प्रतियोगितामा पुरुष भलिबलको च्याम्पियनले नगद एक लाख एक हजारसहित शिल्ड, मेडल, ट्रफी र प्रमाणपत्र पाउने छन् भने उपविजेताले नगद ६५ हजार एक सयसहित शिल्ड, मेडल, ट्रफी र प्रमाणपत्र पाउने छन्। यसैगरी तारा खेलको च्याम्पियनले नगद ३० हजार र उपविजेता टोलीले २० हजारसहित शिल्ड,मेडल, ट्रफी र प्रमाणपत्र पाउने छन्। दुवै इभेन्टका सर्वोत्कृष्ट खेलाडीले नगद तीनतीन हजारसहित शिल्ड, मेडल, ट्रफी र प्रमाणपत्र प्राप्त गर्ने छन्।"
रेड हर्स सेमिफाइनलमा,ताप्लेजुङ : गोर्खा स्पोर्टिङ क्लब दमकलाई २० गोलले पराजित गर्दै इलामको रेड हर्स फुटबल क्लब ताप्लेजुङ सदमुुकाममा जारी ताप्लेजुङ गोल्डकपको सेमिफाइनलमा प्रवेश गरेको छ। गोर्खा स्पोर्टिङ क्लबका डिफेन्सले बल नियन्त्रण गर्न नसक्दा इलामका फरवार्ड युवराज राईले पहिलो गोल गरेका थिए। एपीएफ क्लबमा आवद्ध उनले खेल सुरु भएको १०औं मिनेटमै गोलको खाता खोलेका थिए। रेड हर्सका लागि खेलको ५९औं मिनेटमा आशिष राईले दोस्रो गोल गरेका थिए। गोलरक्षकले हानेको बल नियन्त्रणमा लिँदै उनले सिधै जाली चुमाएका थिए। खेलको म्यान अफ दी म्याच रेड हर्सका आशिष राई घोषित भए। शनिबार फिदिम स्पोर्टिङ क्लब पाँचथर र पथरी११ फुटबल क्लब मोरङबीच खेल हुने आयोजकले जनाएको छ। यसअघि जुट विकास फुटबल एकेडेमी इटहरीले सेमिफाइनलमा स्थान बनाइसकेको छ। भदौ २० गतेसम्म सञ्चालन हुने प्रतियोगिताको विजेताले तीन लाख ११ हजार एक ११ रुपैयाँ पुरस्कार पाउने छ। यस्तै उपविजेताले एक लाख ११ हजार एक सय ११ रुपैयाँ पाउने लाखेजात्रा खेल सञ्चालन समितिका अध्यक्ष देवराज गुरुङले जानकारी दिए।
१६ वर्षपछि विश्व भारोत्तोलनमा नेपाल,"काठमाडौं : नेपालले विश्व भारोत्तोलन च्याम्पियनसिपमा १६ वर्षपछि सहभागिता जनाउने भएको छ। भदौ १७ देखि ३१ गतेसम्म साउदी अरेबियाको रियादमा हुने आईडब्लुएफ विश्व च्याम्पियनसिपमा तीन पुरुष र दुई महिला गरी पाँच खेलाडीले नेपालको चुनौती प्रस्तुत गर्ने छन्। पुरुषको ८१ केजी तौल समूहमा विकास भट्ट, ९६ केजीमा विशालसिंह विष्ट र १०९ केजीमा सागर भण्डारीले प्रतिस्पर्धा गर्ने छन्। यस्तै महिला ५५ केजीमा टिकामाया गुरुङ र ६४ केजीमा शारदा चौधरीले खेल्ने छन्। प्रशिक्षकमा जीवन गौतम, निर्णायकमा पार्थ सारथी सेन गुप्त र व्यवस्थापकमा रामसुन्दर श्रेष्ठ छन्। गुप्त शुक्रबारै रियाद प्रस्थान गरिसकेका छन्। नेपाल भारोत्तोलन संघका अध्यक्ष रामकृष्ण श्रेष्ठ पनि प्रतियोगिता दौरान हुने विश्व भारोत्तोलन महासंघको कंग्रेसमा सहभागी हुन रियाद जाने छन्। व्यवस्थापक श्रेष्ठ, प्रशिक्षक गौतम, खेलाडी शारदा र टिकामाया सोमबार रियाद जाँदै छन्। यस्तै सेप्टेम्बर ८ मा विशाल र विकास रियाद उड्ने छन्। अध्यक्ष श्रेष्ठ र खेलाडी सागर सेप्टेम्बर ११ मा रियाद प्रस्थान गर्ने कार्यक्रम रहेको छ। टोलीलाई सफलताको शुभकामना दिँदै राष्ट्रिय खेलकुद परिषद्का सदस्यसचिव टंकलाल घिसिङले शुक्रबार बिदाइ गरे।"
तेक्वान्दो विकास परियोजना सम्पन्न,"काठमाडौं : कास्कीको अन्नपूर्ण८ वीरेठाँटीमा सञ्चालित तेक्वान्दो विकास परियोजना सम्पन्न भएको छ। अम होङ गिल फाउन्डेसनअन्तर्गत वल्र्ड तेक्वान्दो फेडरेसन र नेपाल तेक्वान्दो संघको विशेष सहयोगमा सञ्चालित परियोजनाको पहिलो चरण सम्पन्न भएको हो। परियोजना पहिलो चरणमा एक वर्षका लागि वीरेठाँटी माविमा सञ्चालन गरिएको थियो। परियोजनाअन्तर्गत वीरेठाँटी माविका ८७ जना विद्यार्थीले तेक्वान्दोको विशेष प्रशिक्षण लिएका थिए। उनीहरूलाई बोदराज गिरीले प्रशिक्षण दिएका थिए। परियोजनाका लागि वल्र्ड तेक्वान्दो फेडरेसनका अध्यक्ष डा चोउ चुङ ओन, एसियन तेक्वान्दो फेडेरेसनका अध्यक्ष प्रोफेसर क्यू सिओक लि र नेपाल तेक्वान्दो संघका अध्यक्ष प्रकाशशम्शेर राणाले एक वर्ष अघि खेल सामग्री प्रदान गरेका थिए। पहिलो चरणको समापनका अवसरमा विद्यालयमा प्रशिक्षणरत विद्यार्थीबीच प्रतियोगिता आयोजनासमेत गरिएको थियो। प्रतियोगितामा पुरुषतर्फ ६ र महिलामा ६ गरी १२ तौल समूहमा प्रतिस्पर्धा भएको थियो। जसमा ४० जनाले प्रतिस्पर्धा गरेका थिए। नेपाल तेक्वान्दो संघका उपाध्यक्ष भानबहादुर चन्दले पहिलो चरणको प्रशिक्षण कार्यक्रम उत्साहजनक रहेको बताउँदै दोस्रो चरणका कार्यक्रम केही समयपछि नै सुरु गरिने बताए। अम होङ गिल फाउन्डेसनका कन्ट्री डाइरेक्टर हाइहिन लिले कार्यक्रमबाट विद्यालयका साना बालबालिकाले तेक्वान्दो खेल सिक्न पाएको बताए। उनले फाउन्डेसनले पहिलो पटक खेलकुद परियोजना सञ्चालन गरिएको बताए। विद्यालयका साना बालबालिकालाई खेलकुद गतिविधिमा सहभागी गराउन यो परियोजनाले महत्वपूर्ण भूमिका खेलेको बताउँदै उनले दोस्रो चरण पनि चाँडै सुरु हुने विश्वास व्यक्त गरे। कार्यक्रममा गण्डकी प्रदेश तेक्वान्दो संघका अध्यक्ष जगन गुरुङ, कास्की जिल्ला तेक्वान्दो संघका अध्यक्ष कुमार गुरुङ र नेपाल तेक्वान्दो संघका कार्यालय प्रमुख प्रह्लाद थापालगायतको उपस्थिति रहेको थियो।"
मूल्यवृद्धिको विरोधमा राष्ट्रिय युवा संघ नेपालले आज देशभर प्रदर्शन गर्ने,"काठमाडौं : नेकपा एमालेको भ्रातृ संगठन राष्ट्रिय युवा संघ नेपालले मूल्यवृद्धिको विरोधमा आज प्रदर्शन गर्ने भएको छ। युवा संघ नेपालले आज साँझ ६ बजे देशभर एकैपटक जुलुस गरी मूल्यवृद्धिको विरोध गर्न लागेको युवासंघका केन्द्रीय अध्यक्ष क्षितिज थेबेले जानकारी दिए। दैनिक रुपमा मूल्यवृद्धि भएको भन्दै अब युवा संघ चुप लागेर नबस्ने उनले बताए। पेट्रोलियम पदार्थ र अन्य दैनिक उपभोग्य सामानको चर्को मूल्यवृद्धिवरुद्ध प्रमुख प्रतिपक्षी नेकपा एमालेनिकट राष्ट्रिय युवा संघ नेपालले प्रदर्शन गर्न लागेको हो। काठमाडौं जिल्लामा पनि साँझ ६ बजे नयाँ बानेश्वरमा प्रदर्शन गरिने युवा संघका नेता निरोज पौड्यालले जानकारी दिए। जनतालाई समस्या पर्ने गरि मूल्यवृद्धि गर्दा पनि सरकारमा रहेका मौन रहेकाले विरोधमा उत्रनुपरेको उनको भनाई छ। बिहीबार मात्रै पेट्रोलियम पदार्थको मूल्य वृद्धि भएको छ। नेपाल आयल निगमको सञ्चालक समिति बैठकले ग्यासको मूल्य पनि २३५ रुपैयाँ, पेट्रोलमा प्रतिलिटर ४ र डिजेलमा ३ रुपैयाँले वृद्धि गरेको छ। यो पनि पढ्नुहोस अनुगमन परम्परागत, भान्सा महँगियो अहिले हरेक भान्छामा महँगी बढ्दा सर्वसाधारणलाई दैनिक गुजारा चलाउन हम्मे परेको छ। बजारमा उपलब्ध हुने करिब ४० खाद्यवस्तुको मूल्यवृद्धि एक वर्षको अन्तरमा न्यूनतम ३ प्रतिशतदेखि १५० प्रतिशतले बढेको छ। खाद्यान्न, लत्ताकपडा, तरकारीजस्ता अत्यावश्यक वस्तुदेखि शिक्षा शुल्क, स्वास्थ्य सेवा शुल्कलगायतमा चर्को महँगीले आम सर्वसाधारण मारमा छन्। अझ धमाधम चाडपर्व नजिकिँदै छ। प्रायः तीज, दसैं, तिहार, छठजस्ता पर्वमा बढी खपत हुन्छ। यस्ता चाडपर्वको मौकामा व्यवसायीहरूले थप महँगो बनाउने गरेका छन्।"
"अर्थतन्त्रलाई लिएर निराश हुनुपर्ने अवस्था छैन, लयमा फर्काउने प्रयास जारी छ : डा महत",काठमाडौं : अर्थमन्त्री डा प्रकाशशरण महतले देशको अर्थतन्त्रलाई लयमा फर्काउन आफूले प्रयास गरिरहेको बताएका छन्। शनिबार काठमाडौंमा आयोजित एक कार्यक्रमलाई सम्बोधन गर्दै अर्थमन्त्री महतले अर्थतन्त्र लिएर निराश हुनुपर्ने अवस्था नरहेको बताएका हुन्। उनले अर्थतन्त्रलाई लयमा फर्काउन आफुले प्रयास गरिरहेको दाबी गरे। पर्यटन क्षेत्रमा सुधार भइरहेको र विदेशी मुद्राको सन्चित पर्याप्त रहेकाले आर्थिक गतिविधि अगाडि बढाउन देखिएका समस्या समाधान गर्न सरकार लागिरेहेको उनको भनाई छ । अर्थमन्त्री महतले आगामी दिनमा देशको अर्थतन्त्र सकारात्मक दिशामा जाने भएकाले कुनै द्विविधा नराख्न आग्रह गरे। उनले मुलुकको आर्थिक विकासका लागि नीजि क्षेत्रको साथ आवश्यक परेको भन्दै नीजि क्षेत्रको समस्या समाधान गर्न सरकार प्रतिबद्ध रहेको जिकिर गरे। कार्यक्रममा नेपाल उद्योग वाणिज्य महासंघअध्यक्ष चन्द्र ढकालले सरकारले नीजि क्षेत्रलाई दिएको सुझाव कार्यान्वन गर्न नखोज्दा अहिलेको अवस्था आएको हुनसक्ने बताए । मुलुक श्रीलंका जस्तो हुने भन्दै अर्थतन्त्रका नीतिलाई कसिलो पार्न खोज्ला पनि केहि समस्या देखिएको उनको भनाई छ।
सुदूरपश्चिममा २० दिनदेखि पुगेन खाद्यान्न र तरकारी,"धनगढी : दसैंको मुखमै आएर कैलालीको त्रिनगर भन्सार नाकामा रहेको प्लान्ट क्वारेन्टाइन कार्यालय कर्मचारीविहीन भएपछि भारतबाट आउने खाद्यान्न, तरकारी र फलफूलको आयात ठप्प भएको छ। २० दिनदेखि खाद्यान्न, तरकारी र फलफूल नआएको कैलाली भन्सार कार्यालयले जनाएको छ। प्लान्ट क्वारेन्टाइनका प्राविधिक कर्मचारी पढाइका लागि बाहिर गएको भन्ने सुनेको छु। प्लान्ट क्वारेन्टाइनले पास नगर्दासम्म भन्सार बनाउन पाइँदैन। त्यसैले २० दिनदेखि त्रिनगर नाकाबाट खाद्यान्न, तरकारी र फलफूलको आयात ठप्प भएको छ, कैलालीका प्रमुख भन्सार अधिकृत राजेन्द्र हमालले भने। प्लान्ट क्वारेन्टाइन कार्यालयले नेपाल आयात हुने खाद्यान्न, तरकारी र फलफूलमा किराजन्य संक्रमण चेकजाँच गर्छ। खाद्य प्रविधिको जाँच गरेपछि प्लान्ट क्वारेन्टाइनले किराजन्य संक्रमण परीक्षण गरेपछि मात्रै खाद्यान्न, तरकारी र फलफूलजन्य वस्तु नेपाल भित्रिन्छ। सुदूरपश्चिमका लागि प्लान्ट क्वारेन्टाइनको मुख्य कार्यालय कञ्चनपुरको गड्डाचौकी नाकामा छ। गड्डाचौकीबनबासा नाकाबाट सामान आयात गर्नका लागि भारतले शारदा नदीको पुलमा बढी भार भएका मालवाहक साधन आउन दिँदैन। उता नेपालगन्जको रुपौडिया नाका भएर आयात गरे प्रदेशको राजस्वमा पनि कमी आउने र खाद्यान्न, तरकारी र फलफूलको मूल्य पनि बढ्ने व्यवसायीहरूले बताएका छन्। प्लान्ट क्वारेन्टाइनमा २० दिनदेखि प्राविधिक नहुँदा नेपालगन्जको नाका प्रयोग गर्नुपर्छ। त्यहाँबाट किलोमा १० रुपैयाँ ढुवानी खर्च बढ्छ। दसैंंको मुखमा खाद्यान्न, तरकारी र फलफूलजन्य सामानको आयात बढी हुने समयमा सरकारी निकायको यस्तो लापरबाहीले व्यवसायी र उपभोक्ता मारमा परेका छन्, व्यवसायी मनोज अग्रवालले भने। कैलाली भन्सार कार्यालयले पनि यस नाकाबाट आयात हुने मुख्य वस्तु नै खाद्यान्न, तरकारी र फलफूल रहेको जनाएको छ। मासिक २० करोडको राजस्व खाद्यान्न, तरकारी र फलफूलजन्य सामानबाट संकलन हुन्छ। तर २० दिनदेखि यी सबैको आयात ठप्प भएको छ। राजस्व उठ्ने कुरै भएन, प्रमुख भन्सार अधिकृत राजेन्द्र हमालले भने। त्रिनगर नाकाबाट भारत र तेस्रो मुलुकबाट समेत खाद्यान्न, तरकारी र फलफूलजन्य सामानको आयात हुँदै आएको थियो। दसैंंको मुखमा खाद्यान्न, तरकारी र फलफूलजन्य पदार्थको मूल्य बढ्ने देखिएको छ। व्यवसायीले नेपालगन्ज नाकाको प्रयोग गरेर ल्याए पनि उपभोक्ता मर्कामा पर्ने भएका छन्, कैलाली उद्योग वाणिज्य संघका अध्यक्ष पुष्पराज कुँवरले भने। प्लान्ट क्वारेन्टाइन कार्यालय संघीय सरकार मातहतको निकाय हो। उद्योगी व्यवसायीहरूले प्रदेशका मुख्यमन्त्री, प्रमुख जिल्ला अधिकारीसहितका निकायमा क्वारेन्टाइन सञ्चालनको माग गरेका छन्। सीमा नाकामा सरकारले प्लान्ट, पशु र खाद्य क्वारेन्टाइन कार्यालय खोलेको छ। प्लान्ट क्वारेन्टाइनले खाद्यान्न, तरकारी र फलफूलमा भएको रोग तथा किरा परीक्षण गर्छ। त्रिनगर नाका हुँदै ठूलो परिमाणको तरकारी, फलफूल, चामल, दाल, बदाम, तोरी, पशुआहार, मकै र गहुँ भारत तथा तेस्रो मुलुकबाट समेत आयात हुने गरेको छ।"
अनुमानित दरमा राजस्व बढेन : अर्थमन्त्री,"काठमाडौं : अर्थमन्त्री डा प्रकाशशरण महतले आफूले अनुमान गरेअनुसार राजस्व नबढेको बताएका छन्। नेपाल आर्थिक पत्रकार समाज (सेजन) को २५ औं वार्षिक साधारणसभाको उद्घाटन गर्दै मन्त्री डा महतले गत आर्थिक वर्षको तुलनामा बढे पनि अनुमान भेट्न नसकिएको बताएका हुन्। यद्यपि चालु आर्थिक वर्षको अन्त्यमा लक्ष्य भेट्ने विश्वास उनले गरे। मन्त्री महतले राज्य संयन्त्रले गर्ने कतिपय निर्णयले पनि अर्थतन्त्र प्रभावित भइरहेको भन्दै निजी क्षेत्रको समस्यालाई माइक्रो म्यानेजमेन्ट गर्नेतर्फ लाग्यो भने पनि समस्या आउने दाबी गरे। सो क्रममा उनले पत्रकारितामा नयाँ प्रविधिले सजिलो बनाए पनि त्यसको सदुपयोग र दुरुपयोगको चुनौती थपिएको बताए। राजनीतिक क्षेत्रजस्तै पत्रकारिता जगत पनि परीक्षणको दौडबाट गुज्रिरहेको उनको भनाइ छ। डा महतले भने, म अर्थमन्त्रालयमा पुगेकोपछि इमान्दारिताका साथ कसरी देश र जनताका लागि काम गर्ने भन्ने मानसिकताबाट मैले काम गर्ने प्रयास गरेको छु। यसलाई साथीहरुले आत्मसाथ गर्नुभएको छ, कतिपय अवस्थामा प्रश्न पनि गर्नुभएको छ। उनले संसदभित्र र बाहिर मैले आफ्ना निर्णय आधारसहित प्रतिरक्षा गरेको र त्यसलाई सबैले स्वीकार गरेको बताए। देशको अर्थतन्त्रलाई लयमा ल्याउने प्रयास आफूले गरिरहेको भन्दै मन्त्री डा महतले भने, पर्यटन क्षेत्रमा सुधार भइरहेको छ, विदेशी मुद्राको सञ्चिती पर्याप्त छ। आर्थिक गतिविधि अगाडि बढाउनका लागि जे समस्या छ, त्यसलाई सम्बोधन गर्न सरकार लागिरहेको छ। आगामी दिनमा देशको अर्थतन्त्र सकारात्मक दिशामा जानेछ। सेजनको अध्यक्षमा ओली, अन्नपूर्णकर्मी थापा सदस्य निर्वाचित नेपाल आर्थिक पत्रकार समाजको अध्यक्षमा सुजन ओली निर्वाचित भएका छन्। शनिबार भएको निर्वाचनमा ओली ९९ मतका साथ विजयी भए। कुल २५२ मत खसेकामा निकटतम प्रतिद्वन्द्वी शिरोमणी ढुंगानाले ९६ मत ल्याए। यस्तै सरस्वती ढकालले ५६ मत ल्याइन्। महासचिवमा विश्वास रेग्मी निर्विरोध निर्वाचित भए। सेजनको उपाध्यक्षमा विनय बञ्जाराले भागवत भट्टराईलाई पराजित गरे भने कोषाध्यक्षमा कमला अर्याललाई हराउँदै अच्युत पुरी निर्वाचित भए। यसैगरी सचिवमा सोभित थपलियाले रञ्जु काफ्ले र मुना कुँवरलाई हराए। अन्नपूर्णकर्मी ममता थापा सेजनको कार्यसमिति सदस्य निर्वाचित भएकी छन्। थापाले १५६ मत ल्याइन्। सदस्यमा थापासँगै हेमन्तराज जोशी, केशु लामिछाने, बसन्तराज उप्रेती र छवि सापकोटा निर्वाचित भए।"
निर्माण व्यवसायीले चाँडै भुक्तानी पाउने,"वीरेन्द्रनगर : भौतिक पूर्वाधार तथा यातायात मन्त्री प्रकाश ज्वालाले निर्माण व्यवसायीले तत्काल भुक्तानी पाउने बताएका छन्। कर्णाली प्रदेश निर्माण व्यवसायी महासंघको टोलीले शुक्रबार सुर्खेतमा बुझाएको मागपत्र बुझ्दै मन्त्री ज्वालाले यस्तो बताएका हुन्। निर्माण व्यवसायीको रोकिएको भुक्तानीका विषयमा मन्त्रालयले चासो देखाउँदै अर्थ मन्त्रालयसँग पनि पहल भइरहेको उनले जानकारी दिए। उनले भने, व्यवसायीले धेरै राम्रा काम गरेका छन् काम गरेको रकम नपाएको समस्याबारे सरकार गम्भीर छ। हामीले यसका लागि प्रक्रिया अगाडि बढाएका छौं, चाँडै व्यवसायीले रोकिएको भुक्तानी पाउँछन्। कर्णाली प्रदेश निर्माण व्यवसायी महासंघले पेस गरेका मागहरू जायज रहेको बताउँदै मन्त्री ज्वालाले आफूले सक्दो पहल लिएर सम्बोधन गर्ने प्रतिबद्धता जनाए। साथै उनले काम नगर्ने निर्माण व्यवसायीहरूलार्ई कानुनी दायरामा पनि ल्याउने बताए। कर्णाली प्रदेश निर्माण व्यवसायी महासंघले विकासमा उपभोक्ता समितिको व्यवस्था खारेज गर्न माग गरेको छ। भौतिक पूर्वाधार तथा यातायात मन्त्री ज्वालालार्ई आफ्ना मागहरू राख्दै कर्णाली प्रदेश निर्माण व्यवसायी महासंघका महासचिव मानव बमले विकासमा बेथिति गर्ने उपभोक्ता समितिलार्ई खारेज गर्न माग गरे। निर्माणकार्यको भुक्तानी, ठेक्काको म्याद थप, मूल्य समायोजन, उपभोक्ता समिति खारेजी, अग्रिम मूल्य अभिवृद्धि कर र अग्रिम आय कर समयमै राजस्वमा दाखिला तथा आवश्यक ऐन नियमहरू संशोधन गर्न माग गरिएको बमले जानकारी दिए।"
"३८ वर्षमा विमानस्थल बन्यो, जहाज कहिले ?","कालीकोटको सुनथराली विमानस्थलमा भदौ १३ गते परीक्षण उडान हुने र प्रधानमन्त्रीले विमानस्थलको उद्घाटन गर्ने खबर आयो। स्थानीयहरू निकै उत्साहित भए। जहाज चढ्ने सपना पूरा हुने भयो भन्दै एकआपसमा खुसी साटे। तर, एकाएक कार्यक्रम स्थगित भएको खबर आयो। एकै छिनअघि खुसी देखिएका अनुहार क्षणभरणमै मलिन भए। ३८ वर्षपछि पनि उनीहरूको जहाज चढ्ने सपना अधुरै भयो। वीरेन्द्रनगर : कुरा, २०४२ सालको हो। अहिले त कालीकोटमा राम्रो सडक छैन, त्यतिबेला के अवस्था थियो होला ? हो, त्यहीबेला कालीकोटमा हवाई सेवाको आवश्यकता महसुस गरियो। जिल्लाको नरहरिनाथ १ कोटबाडास्थित सुनथरालीमा विमानस्थल बनाउन थालियो। त्यतिबेलैदेखि यहाँका बासिन्दाले विमान चढ्ने सपना देखे। त्यसयता मुलुकमा ठूल्ठूला राजनीतिक परिवर्तन भए। तर, कालीकोटवासीको विमान चढ्ने सपना अझै पूरा भएन। २०७९ पुसमा बल्लतल्ल सुनथराली विमानस्थल कालोपत्रे भयो। त्यसपछि भने विमान चढ्न पाइएला भन्ने कालीकोटवासीमा आशा जाग्यो। तर, भौगोलिक रूपमा ठगिएका कालीकोटवासीलाई सरकारले पनि पटकपटक धोखा दियो। विमानस्थल उद्घाटनको खबर पठाउँदै पटकपटक बिनाकारण सरकारले कार्यक्रम स्थगित गर्दै आएको छ। सबै संरचना तयार भएर पनि यो विमानस्थल सञ्चालनमा आउन सकेको छैन। पछिल्लो पटक भदौ १३ गते यो विमानस्थलमा परीक्षण उडान गर्ने भनियो। प्रधानमन्त्री पुष्पकमल दाहालबाट विमानस्थल उद्घाटनको कार्यतालिका पनि तयार थियो। सत्ता साझेदार दलका नेताकार्यकर्ता र सांसदहरूले सामाजिक सञ्जालमार्फत विमानस्थलमा परीक्षण उडान हुने भन्दै व्यापक प्रचार गरेका थिए। जसबाट स्थानीयहरू निकै उत्साहित थिए। जहाज चढ्ने सपना पूरा हुने भयो भन्दै एकापसमा खुसी साटासाट गरिरहेका थिए। एकाएक उक्त कार्यतालिका स्थगित भएको खबर आयो। अर्थात्, परीक्षण उडान र विमानस्थलको उद्घाटन गर्ने पूर्वनिर्धारित कार्यतालिका फेरि पनि स्थगित भयो भन्ने खबरले कालीकोटवासी पुनः निराश बने। तर स्थानीयको खुसी धेरै समय टिक्नै पाएन। पर्यटनमन्त्री सुदन किरातीले सामाजिक सञ्जाल फेसबुकमा स्टाटस लेख्दै कार्यक्रम स्थगित भएकोमा क्षमायाचना पनि मागे। मन्त्री किरातीले आफूलाई शोक परेको प्राविधिक कारण देखाएर विमानस्थल उद्घाटन कार्यक्रम स्थगित भएको जानकारी दिए। तर, आँगनमै जहाज हेर्ने र जहाजमा यात्रा गर्ने कालीकोटवासीको सपना टुट्यो। स्थानीयहरू दुःखी भए। बारम्बार जहाज आउने आश्वासन पाएका स्थानीयहरू अब भने जहाज आउनेमा आशावादी छैनन्। पटकपटक परीक्षण उडान हुने भन्दै जनतालाई ढाँट्ने काम भएको उनीहरूको गुनासो छ। विमानस्थलका लागि आवश्यक पूर्वाधार निर्माण भइसकेका छन्। कार्यालय भवनहरू रंगरोगन गरेर सजाइएका छन्। विमानस्थलमा नियमित उडानका लागि यसबीचमा विभिन्न दबाबमूलक सभासम्मेलन गरिए। तर पछिल्लो समय प्रधानमन्त्रीले उद्घाटन गर्ने तयारी गरिएको कार्यक्रम नै स्थगित भएपछि नागरिकहरू थप आक्रोशित बनेका छन्। स्थानीय उमेश विष्ट भन्छन्, प्रधानमन्त्रीको पूर्वनिर्धारित औपचारिक कार्यक्रम आउन दुई दिनअगाडि स्थगित हुनुको कारण के हो ? यो कालीकोटवासीको जहाज चढ्ने सपनामाथिको कुठाराघात हो। राज्यले हामी कर्णालीवासीलाई गर्ने व्यवहारको कस्तो छ भन्ने यसबाट देखाउँछ। हाम्रो जहाज चढ्ने सपना कहिले पूरा हुन्छ ? कालीकोटबाट प्रतिनिधिसभाका सदस्य एवं कर्णाली प्रदेशका पूर्वमुख्यमन्त्री महेन्द्रबहादुर शाहीले परीक्षण उडानको कार्यक्रम स्थगित भएकोमा दुःख व्यक्त गरे। उनले भने, परीक्षण उडानसहित प्रधानमन्त्रीबाट विमानस्थलको उद्घाटन हुने खबरले जिल्लामा निकै उत्साह छाएको थियो। ३८ वर्षदेखिको जहाज चढ्ने सपना पूरा हुनेमा सर्वसाधारणहरू खुसी थिए, तर एकाएक कसरी यो कार्यक्रम स्थगित भयो ? थाहा नै भएन। यसबाट कालीकोटवासीको मन दुःखेको उनको भनाइ छ। उनले भने, नियमित उडानका लागि दबाब दिन्छौं, जनताको भावनामाथि खेलवाड गर्नेविरुद्ध हामी आफैं खेत बेचेर भए पनि जहाज चार्टर गर्छौं। सरकारले आश्वासन मात्र दियो झन्डै ३८ वर्ष लगाएर विमानस्थल बन्यो। तर ८ महिना बितिसक्दा पनि परीक्षण उडान हुन नसकेकोमा स्थानीयहरू सरकारप्रति रुष्ट छन। नरहरिनाथ गाउँपालिकाका अध्यक्ष नगेन्द्रबहादुर विष्टले प्रधानमन्त्रीबाट उद्घाटन हुने खबर पाएपछि फूल र दूबोका मालाहरू बुनेको तर सबै खेर गएको बताए। पर्यटनमन्त्री सुदन किरातीले नयाँ वर्ष (वैशाख १ गते) नै जहाज ल्याएर उद्घाटन गर्ने आश्वासन दिएका थिए, गाउँपालिका अध्यक्ष विष्टले भने, त्यसबेला पनि भएन। गत साउनमा प्रधानमन्त्री प्रचण्डले पनि जहाज ल्याएर भदौ १३ गते सुनथराली आउने भन्नुभयो। तर हामीलाई ढाँट्ने काममात्रै भयो। नागरिक उड्डयन प्राधिकरणले पनि कालीकोटवासीको भावना बुझेन। गत पुसमा कालोपत्रेसहित निर्माण सम्पन्न भएको उक्त विमानस्थलमा वैशाख पहिलो साता परीक्षण उडान गर्ने र त्यसपछि नियमित उडानका लागि तयारी गर्ने भनिएको थियो। नरहरिनाथ गाउँपालिका१ का गणेशबहादुर विष्टले चैतमा सूचना निकालेर वैशाख पहिलो साता परीक्षण उडान गर्ने भनेपछि आफूहरू खुसी भएको बताए। तर त्यो काम नहुँदा अहिले निराश भएको बताए। उनले अब यो विमानस्थलमा जहाज आउनेमा आफूहरूको विश्वास नभएको सुनाए। कालीकोटको प्रदेशसभा खबाट निर्वाचित सांसद हिक्मतबहादुर विष्टले सुनथरालीमा पटकपटक जहाज आउँछ भन्ने हल्लामात्रै गरेर सरकारले जनतालाई भ्रममा पार्ने काम गरेको आरोप लगाए। संघीय सरकारका पर्यटनमन्त्री, प्रदेशका पर्यटनमन्त्री, संघ र प्रदेशका सांसद, एनएसीका अध्यक्ष र एयरलाइन्सका अधिकारीहरूसँग पटकपटक छलफल भए पनि कालीकोटवासीले आश्वासन मात्र पाएको बताए। उनले भने, यसपटक त प्रधानमन्त्रीकै निर्धारित कार्यक्रम भएर विमानस्थल उद्घाटन गर्ने भनेपछि ढुक्क भएका थियौं, यो कार्यक्रम पनि स्थगित भयो। अब पटकपटक जनतालाई ढाँट्ने सरकार र नागरिक उड्डयन प्राधिकरणले यस विषयमा जनतालाई जवाफ दिनुपर्छ। सरकाले धोका दिएको उनको भनाइ छ। कालीकोटका ९ वटै पालिकाका केन्द्रमा यातायात सेवा पुगिसकेको छैन। कतिपय पालिकाको केन्द्रमा सडक पुगे पनि गाडी जाने अवस्था छैन। स्थानीय तहले निर्माण गरेका सडकको अवस्था नाजुक छ। यहाँका अस्पताल र स्वास्थ्य संस्थाहरूको अवस्था पनि नाजुक छ। कर्णाली राजमार्ग र स्थानीय सडकमा ज्यान हत्केलामा राखेर यात्रा गर्नुपर्छ। यहाँका नागरिकहरूको सहज आवतजावत र बिरामीहरूको उद्धारका लागि भरपर्दो हवाई सेवा नै हो। गाउँका नागरिकको पहुँचमा भरपर्दो यातायात सेवा नहुँदा यहाँका नागरिकलाई दैनिक उपभोग्य सामानहरू होस् वा गाउँबाट अस्पताल लैजानुपर्ने बिरामीहरू स्टेचर र डोको प्रयोग गरी थाप्लोमै भारी बोक्न बाध्य छन्। यसले नागरिकलाई परिवर्तनको आभास हुन सकिरहेको अवस्था छैन। यसकारण सुरुवात भएको थियो विमानस्थल बनाउन २०३२ साल अगाडि कालीकोट छुट्टै जिल्ला थिएन। जुम्लामै मिसिएको थियो। जसलाई त्रिब्रिकोटले चिनिन्थ्यो। कालीकोटका विकट बस्तीबाट सदरमुकाममा पाइने सेवासुविधाहरू लिन जुम्ला जानुपथ्र्यो। यसले नागरिकहरूलाई निकै असुविधा थियो। जसकारण तत्कालीन राष्ट्रिय पञ्चायत सदस्य धर्मदत्त उपाध्यायले २०३२ साल मंसिर २६ गते जुम्लाबाट विभाजन गरी कालीकोटलाई छुट्ट्याएर मुलुकको कान्छो जिल्ला बनाए। कालीकोट जिल्लाको जन्मदाता नै धर्मदत्त उपाध्याय भए। त्यतिबेला कालीकोटका नागरिकहरू नुन लिन भोट वा बर्दियाको राजापुर जानुपर्ने बाध्यता थियो। त्यसपछि जुम्लाबाट अलग्गिएको कालीकोटमा हवाई सुविधाका लागि जिल्लास्तरमा छलफल भयो। तीन पटकसम्म राष्ट्रिय पञ्चायतका सदस्य बनेका धर्मदत्त उपाध्यायकै पहलमा विमानस्थल निर्माणको चर्चा सुरु भयो। जसका लागि स्थान छनोट गर्ने काम भयो। विभिन्न विकल्पहरूका बीच छलफल भएपछि तत्कालीन जिल्ला विकास समितिले कोटबाडामा सुनथराली विमानस्थल निर्माण गर्ने निर्णय गर्यो। २०४२ सालमा जिल्ला विकास समितिका सभापति दीपबहादुर शाही भएका बेला धर्मदत्त उपाध्यायकै पहलमा जिल्ला विकास समितिबाट एक लाख बजेट विनियोजन गरी विमानस्थल निर्माणको थालनी गरियो। त्यसपछि २०४८ सालमा कालीकोटबाट तिलकप्रसाद न्यौपाने सांसद निर्वाचित भए। उनकै पहलमा तत्कालीन गिरिजाप्रसाद कोइरालाको नेतृत्वको सरकारले कालीकोट विमानस्थललाई रातो किताबमा समावेश गरी राष्ट्रिय बजेट विनियोजन भयो। त्यसबाट औपचारिक रूपमा विमानस्थल निर्माणले गति लियो। कालोपत्रे भएर पनि जहाज नगएको कालीकोटको सुनथराली विमानस्थल। २०५२ सालमा तत्कालीन माओवादीको सशस्त्र द्वन्द्व सुरु भयो। द्वन्द्वकै बेला यो विमानस्थल निर्माणमा खटिएका धादिङ जोगीमाराका १७ जनासहित ३७ जना मजदुरहरू मारिए। त्यसपछि विमानस्थल निर्माणको काम रोकियो। विमानस्थलका नाममा विनियोजन भएको बजेट पनि हरेक वर्ष काम गर्न नसकी फ्रिज भयो। २०६२०६३ को जनआन्दोलनपछि लोकतन्त्र आयो। द्वन्द्व रोकियो। त्यसपछि फेरि सुनथराली विमानस्थल निर्माणको कामले गति लियो। बारम्बारको नागरिक समाजको दबाब र संघीय सरकारमा २०७३ सालमा कर्णालीकै नेता जीवनबहादुर शाही पर्यटनमन्त्री बने। उनी मन्त्री नियुक्त भएकै दिनबाट लगातार यो विमानस्थलका विषयमा चासो राखे। त्यसपछि विमानस्थल निर्माणको कामले गति लियो। त्यसपछिका हरेक सरकारसँग यहाँका राजनीतिक नेतृत्वहरूले दबाब दिँदा २०७९ साल पुस मसान्तमा यो विमानस्थल निर्माणको काम पूरा भयो। तर यहाँ नियमित उडान भने अझै अन्योल छ। पटकपटक उडान गर्ने भनेर हल्ला गर्ने र नगर्ने गर्दा यहाँका नागरिकहरू सरकार र नागरिक उड्डयन प्राधिकरणप्रति आक्रोशित छन्। भदौ १३ गते परीक्षण उडानसहित प्रधानमन्त्रीज्यूले विमानस्थलको उद्घाटन गर्ने कार्यक्रम थियो। तर, एकाएक कसरी यो कार्यक्रम स्थगित भयो ? यसले कालीकोटवासीको मन दुःखेको छ। नियमित उडानका लागि दबाब दिन्छौं। महेन्द्रबहादुर शाही, प्रतिनिधिसभा सदस्य तथा कर्णालीका पूर्वमुख्यमन्त्री सुनथरालीमा पटकपटक जहाज आउँछ भन्ने हल्लामात्रै गरेर सरकारले जनतालाई भ्रममा पार्ने काम गरेको छ। अहिले प्रधानमन्त्रीकै निर्धारित कार्यक्रम भएर विमानस्थल उद्घाटन गर्ने भनेपछि ढुक्क भएका थियौं। यो कार्यक्रम पनि स्थगित भयो। सरकारले पुनः धोका दियो। हिक्मतबहादुर विष्ट, प्रदेशसभा सांसद, कर्णाली पर्यटन तथा नागरिक उड्डयनमन्त्री सुदन किराँतीले गत वैशाख १ गते नयाँ वर्षको दिन जहाज ल्याउने आश्वासन दिए। उनले नै भदौ १३ गतेको निर्धारित कार्यक्रम पनि रोके। नागरिक उड्डयन प्राधिकरणले पनि कालीकोटवासीको भावना बुझेन। नगेन्द्रबहादुर विष्ट, अध्यक्ष, नरहरिनाथ गाउँपालिका, कालीकोट प्रधानमन्त्रीको पूर्वनिर्धारित औपचारिक कार्यक्रम आउन दुईदिन अगाडि स्थगित हुनुको कारण के हो ? यो कालीकोटवासीको जहाज चढ्ने सपनामाथिको कुठाराघात हो। यहाँ राज्यले हामी कर्णालीवासीलाई गर्ने व्यवहारको उत्कृष्ट उदाहरण हो। उमेश विष्ट, स्थानीय बासिन्दा, कालीकोट"

शीर्षक,विवरण
राजनीतिक विकृतिको उत्कर्ष,"राजनीति छिटो आयआर्जन गर्ने ग्ल्यामर फिल्ड बन्न पुगेको छ। राजनीतिक नेतृत्वमा बसेकाहरू बिचौलियाहरूलाई परिचालन गरी अर्थाेपार्जन गरिरहेछन्। संसारकै पुरानो राष्ट्र मध्येको एक भए पनि नेपालको राजनीतिक इतिहास त्यति लामो छैन। बाइसेचौबिसे जस्ता छरिएर रहेका करिब ५० राज्य एकीकृत भएर बनेको हो, नेपाल। नेपालको एकीकरणपछि राम्रोसँग राज्यका रूपमा सञ्चालन हुन नपाउँदै एकतन्त्रीय जहानीयाँ राणा शासनको सुरुङमा छियो। जुन सुरुङबाट बाहिर निस्कन नेपाललाई १०४ वर्ष लाग्यो। अन्तर्राष्ट्रिय परिस्थिति, दोस्रो विश्वयुद्धको असर स्वरूप उपनिवेशको अन्त्यकै सिलसिलामा मित्रराष्ट्र भारत बेलायती उपनिवेशबाट स्वतन्त्र भयो। त्यसपछि नेपालमा समेत पढ्न, लेख्न र बोल्न पाउने अधिकारका साथै राजनीतिक स्वतन्त्रताको माग राख्दै आन्दोलन भए। परिणाम स्वरूप २००७ मा भारतको नयाँदिल्लीमा भएको सम्झौतामार्फत प्रजातन्त्रको स्थापना भयो। प्रजातन्त्रको स्थापना भए पनि राजनीतिक पार्टीहरू प्रजातन्त्रको सही प्रयोग गर्न असफल रहे। पार्टीहरू एकआपसमा पनि सहिष्णु हुन सकेनन्। तत्कालीन समयमा सोभियत संघ र अमेरिकाबीचको शीतयुद्धले विश्व नै प्रभावित भयो। उक्त समयमा नेपालका राजनीतिक पार्टीहरूसमेत दुई धु्रवमा बिभाजित भए। जसले गर्दा नेपालको अस्तित्व नै संकटमा पर्ने अवस्था सिर्जना हुन पुग्यो। प्रजातन्त्र स्थापना भएको एक दशक नपुग्दै नेपालले बहुदलीय व्यवस्था गुमाउन पुग्यो। बहुदलीय पद्धतिको पुनप्र्राप्ति गर्न २०४६ सालसम्म कुर्नुपयो। तर, पनि राजनीतिक पार्टीहरूको शैलीमा परिवर्तन आएन। ठूला भनिएका पार्टीहरूले साना पार्टीहरूको अस्तित्व स्वीकार गर्न सकेनन्। नेपालको विकास र समृद्धिका लागि न्यूनतम समझदारी पनि गर्न सकेनन्। नयाँ संविधानको माग गर्दै कैयौं दशक बिते। बिरोधका रूपमा विरोध गर्ने प्रवृत्ति हावी भयो। राजनीतिक पार्टीबीच स्वस्थ वैचारिक प्रतिस्पर्धा भएन। बहुदलको माग गर्दै दशकौं आन्दोलन गरेका पार्टीहरूले बहुदलको मर्मअनुसार बहुदलीय प्रतिस्पर्धालाई स्वीकार गर्न सकेनन्। बहुदलीय व्यवस्थाको पुनस्र्थापनासँगै विश्वव्यापीरूपमा आएको विश्वव्यापीकरणको लहरले नेपाललाई सहयोग गर्ने दाताको चासो र सहयोग नभएको होइन। यदि सहयोगको ठीकसँग परिचालन भएको भए अर्थात् दुरुपयोग नगरेको भए नेपालले आर्थिक र राजनीतिक बिकास गर्न सक्ने प्रचुर सम्भावना थिए। तर, नेताहरूको असहिष्णु र अनुदार नीतिका कारण माओवादी बिद्रोहजस्तो घातक बिद्रोहको सुरुवात हुन पुग्यो। जुन बिद्रोहले १७ हजारभन्दा बढी मानिसको इहलिला समाप्त भयो। सोही कारण नेपाललाई आर्थिक विकासको दृष्टिले ५० बर्षपछि धकेलिदियो। यदि तत्कालीन सरकारले माओवादी बिद्रोहको बहानामा नागरिकविरुद्ध किलो शेरा टु र रोमियो अप्रेसनजस्तो दमन गर्दैनथ्यो भने सायद आज ती नागरिकले जीवन गुमाउने थिएनन्। सरकारी दमन र माओवादीको उदण्डताले सीमित विकासका संरचनासमेत ध्वस्त भए। मुलुकको जनसांख्यीकी सन्तुलनमा प्रत्यक्ष असर पुग्यो। गाउँगाउँबाट सदरमुकाम र राजधानीमा बसाइँसराइ गर्ने कार्य तीव्र बन्यो। परिणाम अहिले नेपालका गाउँ खाली छन्। कृषि पेसा ध्वस्तजस्तो छ। बिद्रोहकै कारण आज नेपालबाट बिदेसिनेको संख्या करिब ८० लाख नाघिसकेको छ। खाडीमुलुकमा रोजगारीमा जानुपर्ने बाध्यताले नेपालको सामाजिक संरचनामा समेत खलल पुगेको छ। नेपाली युवा कोही खाडी र अलिकति शिक्षित जनशक्ति पश्चिमा मुलुकमा अध्ययनको बहानामा पलायन हुने लहर चिन्ताजनक छ। यसले नेपाल केही दशकमा बूढाबूढीको राष्ट्र बन्ने खतरा छ। तर, राजनीतिक नेतृत्वलाई भने यसमा बिल्कुलै चिन्ता छैनजस्तो देखिन्छ। बरु भ्रष्टाचारले दिनहुँ रेकर्ड तोडिरहेको छ। दोस्रो जनआन्दोलनको परिवर्तनपछि राजनीतिक नेतृत्व नितान्त अराजक र बेलगाम बन्न पुगेको छ। ४६ पछि भएका धमिजा, लाउडा र चेजजस्ता भ्रष्टाचारका काण्डमा कारबाही नभएका कारण अहिले अझ ठूला काण्डहरू भइरहेछन्। राजनीति छिटो आयआर्जन गर्ने ग्ल्यामर फिल्ड बन्न पुगेको छ। राजनीतिक नेतृत्वमा बसेकाहरू बिचौलियाहरूलाई परिचालन गरी अर्थाेपार्जन गरिरहेछन्। राज्यका शक्ति सन्तुलन गर्ने निकायमा आफ्नाको नियुक्तिले नेतृत्व दिन प्रतिदिन अराजक बनिरहेको छ। स्वार्थ समूह, बिचौलिया र गुण्डा नाइकेसमेत राजनीतिको केन्द्रमा प्रवेश गरी नीति निर्माणमा हस्तक्षेप गर्न सक्ने भएका छन्। जसले गर्दा नेपालको राजनीति बिकृतिको क्लाइमेक्समा पुगेको जस्तो देखिन थालेको छ। २०६३ को परिवर्तनपछि सुडान घोटाला काण्ड, लडाकु शिविरको नाउँमा भएको अर्बाैंको घोटाला काण्ड, वाइडबडी काण्ड, ओम्नी काण्ड, ललिता निवास घोटला काण्डमात्र नभई नीतिगत भ्रष्टाचारसमेत चरम रूपमा बढेको छ। कारबाहीको दायरामा आउन नपर्ने भएकाले भ्रष्टाचारीको मनोबल बढिरहेको छ। बिडम्बना, नेपालको कार्यकारिणीको निवासको सरकारी जमिनलाई मोहियानी कायम गर्दै बेचेर खाने कार्यमा संलग्न व्यक्ति अझै दण्डित भएका छैनन्। भ्रष्टहरू अझै राजनीतिको उच्चतहमा बिराजमान छन्। यही क्रममा अहिले पछिल्लो समयमा नक्कली भुटानी शरणार्थीसम्बन्धी भ्रष्टाचारले राजनीति तरंगितमात्र होइन, बदनाम बन्न पुगेको छ। नक्कली भुटानी शरणार्थी प्रकरणले नेपालको छवि विश्व समुदायमा अविश्सनीय र बदनाम हुन पुगेको छ। अदालत र संवैधानिक निकायजस्ता नियामक निकायमा आफ्ना मानिस नियुक्त गरी भ्रष्टाचारबाट उन्मुक्ति पाइरहेका ब्यक्तिहरू अहिले अन्तर्राष्ट्रिय रूपमै नक्कली भुटानी शरणार्थीको बिषय उठ्दा त्रसित छन्। संयुक्त राष्ट्र संघीय निकाय यूएनएचसीआर र ट्रान्सपरेन्सी इन्टरनेसनल जस्ता निकायले समेत नक्कली शरणार्थीको विषयमा चासो दिँदा भ्रष्टहरू रक्षात्मक अवस्थामा पुगेका छन्। स्वाभाविक रूपमा नेपालको छवि धमिलिएको छ। साथै भ्रष्टाचारीलाई दण्डित गर्ने अवसर पनि प्राप्त भएको छ। यतिबेला राजनीतिक पार्टीका दोस्रो र तेस्रो तहका इमान्दार नेताहरूले राजनीतिलाई सफा र इज्जतिलो बनाउने हिम्मत गरे भने राजनीतिमा ठूलो सुधार हुनसक्छ। त्यसका लागि उनिहरूले आफ्नै कथित नेताबिरुद्ध हस्तक्षेप गर्ने हिम्मत गर्नुपर्छ। अहिले नेपाल आर्थिकरुपमा गम्भीर मोडमा छ। मुलुकको राजस्वले साधारण खर्च धान्न मुस्किल परिरहेको छ। केन्द्रमा मात्र होइन, प्रदेश र स्थानीय तहहरू समेत भ्रष्टाचारले दुर्गन्धित भएका छन्। यस्तो अवस्थामा सातवटै प्रदेशमा बिकेन्द्रित शासन सञ्चालन गर्ने व्यवस्थाका लागि केन्द्रमा प्रदेश हेर्ने मन्त्रीको व्यवस्था गरेर शासनको व्यवस्थापन गर्नुपर्छ। भारतको सानो राज्यजत्रो भूगोल र जनसंख्या भएको नेपाललाई सातसात प्रदेशमा बाँडेर सयौं मन्त्री बनाएर राज्यको ढुकुटी दोहन गर्नु कति उचित छैन। अब मुलुकमा रोजगारीको सृजना गरी युवा पलायनलाई रोक्नुपर्छ। अन्यथा, केही दशकभित्रै मुलुकको अस्तित्व संकटमा नपर्ला भन्न सकिन्न"
चलचित्रमा चन्दको चिनो,"इतिहास लेखिएला भन्ने लोभले होइन, कलाकारिताको भोक मेटाउन र आफूले चाहेको विधाको मोह पूरा गर्न अनि त्यो विधालाई निरन्तरता दिन भुवन चन्द थापा अभिनय क्षेत्रमा लागि परेकी थिइन्। अन्ततः समय अनि त्यो विधाप्रतिको समर्पण र प्रतिकूल अवस्थामा पनि कलाकारितामा लागेकै कारण ऐतिहासिक व्यक्तित्वको उपाधि पाइन् उनले। त्यसकै फलस्वरूप आज इतिहास लेख्न सफल भुवन पहिलो नेपाली चलचित्र आमाको पहिलो नायिकाको रूपमा झन्डा गाड्न सफल भएकी छन्। सन् १८७८ मा विश्वमा चलचित्रको निर्माणको सुरुवात भए तापनि नेपालमा भने धेरैपछि मात्र चलचित्र निर्माणको सुरुआत भएको देखिन्छ। नेपाल भूमिमा निर्माण भएको चलचित्र आमा २०२० सालमा निर्माण भएको थियो। यो चलचित्र २०२२ सालमा प्रदर्शनमा आएको थियो। इतिहास निर्माणको सुनौलो यात्रा कमैले मात्र तय गर्ने गर्छन्। इतिहासमा नाम लेख्ने अहोभाग्य थोरैले मात्र निर्माण गर्ने अवसर पाउँछन्। यसै क्रममा नेपाली चलचित्रको इतिहासमा पहिलो पानामा नेपाली चलचित्रको पहिलो नायिकाको ऐतिहासिक नाम लेखाउन सफल भइन् भुवन। उनको असार १ गते जन्मदिन। ऐतिहासिक व्यक्तित्व चन्दलाई जन्मदिनको शुभकामना। भुवनले चार वर्षको उमेरमै बालकृष्ण समको नाटक अन्धवेगमा बालकलाकारको भूमिका निभाएकी थिइन्। उस्ताद भैरवबहादुर थापाकी छोरी भुवनको पारिवारिक माहौल गीत संगीत विधाको भए पनि उनको झुकाव भने अभिनयमा बढी थियो। हुन त गीत पनि धेरै गाएँ, तर मन नै अभिनयमा भएका कारण गीतसंगीतमा धैर्यता नै भएन र अभिनयतिर होमिएँ, उनी सम्झन्छिन्। २००६ साल असार १ गते काठमाडौंको धोबीचौरमा जन्मिएकी भुवन चन्द थापाले तीन दर्जनको हाराहारीमा चलचित्रहरूमा आफ्नो शानदार उपस्थिति जनाइसकेकी छन् भने त्यति नै संख्यामा नाटकहरूमा पनि आफूलाई रंगमञ्चतिर प्रस्तुत गरिसकेकी छन्। उनले काम गरेकी रेडियो नाटक र टेलिचलचित्रहरूको संख्या पनि दुई दर्जनभन्दा बढी छन्। चलचित्र आमामा नायिकाको रूपमा छनोट हुँदाको क्षणलाई भुवन यसरी सम्झिन्छन्, विदेशमा चलचित्रहरू बनिरहेका थिए। नेपालमा पनि कलाप्रेमी राजा महेन्द्रको पहलमा चलचित्र निर्माण हुने खबर पाएँ। तत्कालीन सूचना विभागले चलचित्र निर्माण गर्न लागेको र नायिका छनोट गरिरहेको जानकारी पाएँ। म पनि अन्तर्वार्ता दिन गएँ। त्यति बेलासम्म म नाटकहरूमा व्यस्त भइसकेको थिएँ। मलाई त्यो कुराले पनि आमा चलचित्रमा नायिकाको रूपमा छनोट हुन मद्दत गयो। नेपाल र भारतमा छायांकन गरिएको चलचित्र आमाको प्रदर्शन २०२२ सालमा भएको थियो। यो चलचित्र अबलोकन गरेपछि तत्कालीन राजा महेन्द्रले हाम्री नायिका भुवन चन्द पनि कुनै भारतीय नायिकाभन्दा कम छैनन् भनेर तारिफ गरे। त्यो क्षणलाई आज पनि उनले बिर्सिएकी छैनन्। कला विधामा लागेकाहरूलाई प्रेरणा, उत्साह र हौसला दिने संस्कार थियो त्यति बेला। तर आजकल मुलुकको जिम्मा लिएकाहरूलाई न त कला विधाप्रति चासो छ न त यो क्षेत्रको चिन्ता नै। कलाकारको कला हेरेर स्यावासी दिने संस्कार पनि छैन आजकल, भुवनको चित्त दुखाइ छ। श्रीमान् माइकल चन्दलाई आफ्नो सफलता, लगाब, निरन्तरता र प्रेरणाको स्रोत मान्छिन् भुवन। तत्कालीन अवस्थामा महिलालाई अभिनय क्षेत्रमा लाग्न समाज र परिबारबाट साथ र समर्थन मिल्दैनथ्यो। त्यस्तो प्रतिकूल अवस्थामा पनि भुवनले अभिनय विधामा लागेर हात पारेको सफलता र वाहवाही कम गौरबको विषय होइन। भुवनले अभिनय गरेका हरेक चलचित्रमा समाजको कथा, व्यथा र अवस्थाका बारेमा चर्चा गरिएका हुन्छन्। यस्तै विषय वस्तुमाथि आधारित चलचित्रहरूमा मात्र काम गर्छिन् उनी। ममाथि नेपाली सिनेमाको एउटा कालखण्ड समाहित छ। मलाई यो देश र सिनेमा क्षेत्रले हेर्ने नजर र दिएको सम्मान विशिष्ट छ। यसको मान र इज्जत राख्न जीवनभर लागिरहने छु, उनी भन्छिन्। आफ्नो अभिनयमार्फत मनोरन्जनका साथै चेतना प्रवाह गर्ने कार्यलाई पनि भुवन चन्द थापाले आज पनि छाडेकी छैनन्। भुवन नेपाली चलचित्र क्षेत्रकी एक होनहार धरोहर हुन्। उनी नेपाली चलचित्र कर्ममा लागि परेका र पर्न खोज्ने भावी पुस्ता र नेपाली चलचित्र क्षेत्रका लागि अध्ययन, अन्वेषण र दस्तावेज हुन भन्ने कुरा सगौरव भन्न सकिन्छ।"
टेनिसमा बोरिस र शिभालीलाई स्वर्ण,"काठमाडौं : बोरिस अधिकारी र शिभाली गुरुङले प्रथम राइजिङ स्टार खुला टेनिस प्रतियोगिताको यु१४ सिंगल्समा शुक्रबार स्वर्ण पदक जितेका छन्। बोरिस ब्वइज तथा शिभाली गल्र्समा पहिलो भए। सातदोबाटोस्थित टेनिस कोर्टमा भएको ब्वाइज फाइनलमा बोरिसले वृजेश अर्याललाई ६२ र ७६ को सोझो सेटमा पराजित गरे। गर्ल्सको उपाधि भिडन्तमा शिभालीले स्वस्तिका विष्टलाई सीधा सेटमा ६० र ६१ ले सहजै हराइन्। प्रतियोगिताअन्तर्गत यु१६ सिंगल्सको ब्वाइजमा शंकर हैस्नान र गल्र्समा सुनिरा थापा पहिलो भए। फाइनलमा शंकरले राजवीर प्रधानलाई ४६, ६४ र ६१ को सेटमा पाखा लगाए। सुनिराले शिभालीलाई दोहोरो स्वर्ण जित्नबाट रोक्न ६२, ५७ र ६१ को नतिजामा विजयी भइन्। नेपाल टेनिस संघको प्राविधिक सहयोगमा सञ्चालित प्रतियोगिताको पुरुष डबल्समा अकी जुवेन रावत र आरभसम्राट हाडाको जोडी पहिलो बने। उक्त जोडीले फाइनलमा प्रणव खनाल र अभिनव आचार्यको जोडीलाई ६३ र ६४ को सोझो सेटमा पन्छाए। भेट्रान ४५ वर्षमाथि पुरुष सिंगल्स फाइनलमा मोहम्मद युनुसले रोहित सुनुवारलाई ६४ र ६२ ले निराश पार्दै स्वर्ण जिते। ५५ वर्षमाथि पुरुष सिंगल्समा थोङवान तुलेश्वरले राजु श्रेष्ठमाथि ६० र ६२ को सहज जित दर्ता गर्दै शीर्ष स्थान हात पारे। भेट्रान ३५ वर्षमाथि पुरुष सिंगल्समा सन्तोष खत्रीले कमलबहादुर भण्डारीलाई ६७, ७५ र १०५ तथा पूर्व राष्ट्रिय च्याम्पियन जितेन्द्र परियारले दावा सोनाम शेर्पालाई ६२ र ६० ले पाखा लगाउदै फाइनलमा स्थान सुरक्षित गरे।"
मेक्सिकोलाई हराउँदै अमेरिका फाइनलमा,"नेभाडा : क्रिस्टियन पुलिसिचको दुई गोलप्रेरित अमेरिकाले सेमिफाइनलमा मेक्सिकोविरुद्ध ३० को जित निकाल्दै कन्काकाफ नेसन्स लिगको फाइनल यात्रा तय गरेको छ। नेभाडास्थित एलिजेन्ट रंगशालामा भएको खेलको ३७औं मिनेटमा पुलिसिचले गोल गर्दै अमेरिकालाई अग्रता दिलाएका थिए। पहिलो हाफमा १० ले अग्रता बनाएको अमेरिकाले दोस्रो हाफमा दुई गोल थप्यो। दोस्रो हाफको पहिलो मिनेटमै पुलिसिचले गरेको गोलसँगै अमेरिकाले अग्रता दोब्बर पारेको थियो। रिकार्डो पेपीले ७८औं मिनेटमा गरेको गोलसँगै अमेरिकाले ३० को अग्रता बनाएको थियो। तनावग्रस्त बनेको खेलमा अमेरिकाका दुई तथा मेक्सिकोका दुई खेलाडीले रातो कार्ड पाएका थिए। अमेरिकाका वेस्टन म्याकेनिनीले ७१औं र सर्जिनियो डेस्टले ८५औं मिनेटका रातो कार्डको सामना गर्दै मैदानबाट बाहिरिनु परेको थियो। यस्तै, मेक्सिकोका सिजर मोन्तेसले ६९औं र गरार्डो अर्टेगाले ८५औं मिनेटमा रातो कार्ड पाएका थिए। जितसँगै फाइनलमा पुगेको अमेरिकाले जुन १९ मा हुने फाइनलमा क्यानडाको सामना गर्नेछ। क्यानडा पानामालाई २० ले पराजित गर्दै फाइनलमा पुगेको हो।"
युथ ओपन फाइभ के रनको तयारी पूरा,"काठमाडौं: शनिबार हुने युथ ओपन फाइभ के रनको तयारी पूरा भएको आयोजक एथलेटिक्स परिवार नेपालले बताएको छ। चेतनशील युवा सशक्तिकरण भन्ने नाराका साथ आयोजना हुन लागेको प्रतियोगिता दशरथ रंगशालामा सञ्चालन हुनेछ। प्रतियोगितामा तीन विभागीय टिमका खेलाडी सहित देशभरका ४८ जिल्लाबाट ३ सय ८६ जना खेलाडीले नाम दर्ता गरेको आयोजकले जानकारी दियो। तीमध्ये एक सय ३२ जना महिला छन्। प्रतियोगिताको विजेता (महिला र पुरुष)लाई ट्रफी, पदकसहित समान २०२० हजार रुपैयाँ प्रदान गर्ने आयोजकको तयारी छ। दोस्रो हुनेले १० हजार, तेस्रोले ५ हजार, चौथो र पाँचौं हुनेले समान दुई हजार र छैटौंदेखि दशौं स्थान सम्म हासिल गर्ने खेलाडीले समान एक हजार रुपैयाँ प्राप्त गर्नेछन्। दशरथ रंगशालाबाट सुरु हुने दौड सुन्धारा, वीर अस्पताल हुदै केशलमहल पुग्नेछ। त्यसपछि नारायणहिटी संग्राहलयको दक्षिण गेट हुदै घण्टाघर, भृकुटीमण्डप, भद्रकाली, शहीद गेट, सुन्धारा हँुदै दशरथ रंगशालामा आएर टङ्गिने छ। एथलेटिक्स परिवार नेपालका अध्यक्ष राजन खत्रीले युवा खेलाडीलाई एक्सपोजर प्रदान गर्ने उद्देश्यले प्रतियोगिता आयोजना गरिएको बताएका छन्।"
मैत्रीपूर्ण खेलमा अस्ट्रेलियाविरुद्ध अर्जेन्टिना विजयी,दोस्रो हाफमा पनि आक्रमक देखिएको अर्जेन्टिनाले एक गोल थप्यो। जर्मन पेजेलाले ६८औं मिनेटमा गोल गर्दै अर्जेन्टिनाको अग्रता २० मा लम्ब्याएका थिए। सोही अग्रताको बचाउ गर्दै अर्जेन्टिना विजयी भयो। बेइजिङ : बिहीबार राति भएको अन्तर्राष्ट्रिय मैत्रीपूर्ण खेलमा अर्जेन्टिनाले अस्ट्रेलियालाई २० गोलको नतिजामा पराजित गरेको छ। चीनको बेइजिङस्थित वर्कर्स स्टेडियममा भएको खेलको दोस्रो मिनेटमा कप्तान लियोनेल मेसीले गोल गर्दै दक्षिण अमेरिकी टिमलाई अग्रता दिलाएका थिए। अस्ट्रेलियामाथि हाबी बनेको अर्जेन्टिनाले पहिलो हाफमा सोही अग्रता कायम राखेको थियो। दोस्रो हाफमा पनि आक्रमक देखिएको अर्जेन्टिनाले एक गोल थप्यो। जर्मन पेजेलाले ६८औं मिनेटमा गोल गर्दै अर्जेन्टिनाको अग्रता २० मा लम्ब्याएका थिए। सोही अग्रताको बचाउ गर्दै अर्जेन्टिना विजयी भयो। अर्जेन्टिनाले अर्को खेल जुन १९ मा इन्डोनेसियासँग खेल्ने छ।
कोनोर म्याकग्रेगरमाथि यौन दुर्व्यवहारको आरोप,"म्याकग्रेगरलाई पठाइएको दुर्व्यवहार गरेको उजुरी पत्रमा कासेया सेन्टरको शौचालयमा उनले ती महिलालाई दुर्व्यवहार गरेको बीबीसीले उल्लेख गरेको छ। मयामी : चर्चित युएएफसी फाइटर कोनर म्याकग्रेगरमाथि यौन दुर्व्यवहारको आरोप लागेको छ। अमेरिकाको मयामीमा यसै महिनाको सुरुमा भएको बास्केटबल एनबीए फाइनलपछि एक महिलामाथि यौन दुब्र्यवहार गरेको आरोप लागेको हो। म्याकग्रेगरलाई पठाइएको दुर्व्यवहार गरेको उजुरी पत्रमा कासेया सेन्टरको शौचालयमा उनले ती महिलालाई दुर्व्यवहार गरेको बीबीसीले उल्लेख गरेको छ। यद्यपि, आइरिस फाइटरका अधिवक्ताले भने त्यो आरोप झुटो भएको र उनी विचलित नहुने बताएका छन्। मयामी प्रहरीले अनुसन्धानका लागि फाइल खोलिसकेको बताएको छ। युएफसीले पनि यसबारे जानकार रहेको र विवरण संकलन भइरहेको प्रतिक्रिया दिएको बीबीसीले बताएको छ। यस्तै, एनबीएको फाइनल आयोजक मयामी हिटले पनि अनुसन्धान सुरु गरिसकेको बताएको छ। पीडित भनिएकी महिलाकी अधिवक्ताले उनी त्यो घटना हुनुअघि फाइनल हेरिरहेको बताएकी छन्।"
नेपाली भलिबल टिम किर्गिस्तान प्रस्थान,"राष्ट्रिय टिमलाई बिहीबार एक कार्यक्रमविच राष्ट्रिय खेलकुद परिषद्का सदस्य सचिव टंकलाल घिसिङ्गले खादा र राष्ट्रिय झण्डा प्रदान गर्दै शुभकामनासहित बिदाई गरेका थिए। काठमाडौं : किर्गिस्तानको राजधानी बिस्केकमा हुने काभा नेसन्स भलिबल लिगमा प्रतिस्पर्धा गर्न नेपाली राष्ट्रिय पुरुष भलिबल टिम त्यसतर्फ प्रस्थान गरेको छ। राष्ट्रिय टिमलाई बिहीबार एक कार्यक्रमविच राष्ट्रिय खेलकुद परिषद्का सदस्य सचिव टंकलाल घिसिङ्गले खादा र राष्ट्रिय झण्डा प्रदान गर्दै शुभकामनासहित बिदाई गरेका थिए। प्रतियोगिता विस्केकमा जुन १८ देखि २५ सम्म चल्नेछ। प्रतियोगितामा नेपालसँगै आयोजक किर्गिस्तान, पाकिस्तान, उज्वेकिस्तान, काजकिस्तान, इरान र तुर्किमिनिस्तानले प्रतिस्पर्धा गर्नेछन्। नेपालको टिम: हरिहजुर थापा, लोकेन्द्रराज गिरी, मानबहादुर श्रेष्ठ, टेकराज अवस्थी, राजेन्द्र विष्ट, रोविन चन्द, दुर्गाबहादुर खड्का, हरिबहादुर अधिकारी, सफल विक, धनबहादुर भट्ट क्षेत्री, हेमन्तबहादुर मल्ल, भीमबहादुर गाहा"
इटालीलाई हराउँदै स्पेन नेसन्स लिगको फाइनलमा,"बिहीबार राति नेदरल्यान्ड्सको डी ग्रोल्स्च भेस्टेमा भएको खेलको तेस्रो मिनेटमा येरेमी पिनोले गरेको गोलसँगै स्पेनले अग्रता लिएको थियो। आम्सटरड्याम : होसेलुको निर्णायक गोलप्रेरित स्पेनले नेसन्स लिगको सेमिफाइनलमा इटालीलाई २१ को नतिजामा हराउँदै फाइनलमा स्थान बनाएको छ। बिहीबार राति नेदरल्यान्ड्सको डी ग्रोल्स्च भेस्टेमा भएको खेलको तेस्रो मिनेटमा येरेमी पिनोले गरेको गोलसँगै स्पेनले अग्रता लिएको थियो। सुरुआतदेखि नै आक्रमक बनेको स्पेनले सुरुआतमै अग्रता लिएको थियो। तर, डिफेन्डर रोबिन ली नोमन्डले पेनाल्टी एरिया बल ह्यान्ड गरेपछि इटालीले पेनाल्टी पाएको थियो। प्रतिस्पर्धात्मक खेलको ८८औं मिनेटमा सब्स्टिच्युट खेलाडी होसेलुले गोल गरेसँगै अन्तिममा स्पेनले अग्रता लियो। बाँकी निर्धारित समयमा सोही अग्रता जोगाउँदै स्पेनले जुन १९ मा हुने फाइनलमा क्रोएसियासँगको भेट निश्चित गरेको छ। पराजित इटालीले घरेलु टिम नेदरल्यान्ड्ससँग जुन १८ मा तेस्रो स्थानका लागि प्रतिस्पर्धा गर्नेछ। क्रोएसियाले बुधबार राति पहिलो सेमिफाइनलमा नेदरल्यान्ड्सलाई २४ गोलको नतिजामा पराजित गरेको थियो।"
यस्तो छ कर्णालीको ३३ अर्ब ३७ करोडको बजेट (पूर्णपाठ),"दैलेख : कर्णाली प्रदेश सरकारले आगामी आर्थिक वर्षका लागि ३३ अर्ब ३७ करोड ९७ लाख ७ हजारको बजेट ल्याएको छ। प्रदेश सरकारका आर्थिक मामिला तथा योजना मन्त्री बेदराज सिंहले शुक्रबारको प्रदेशसभा बैठकमा बजेट सार्वजनिक गरेका हुन्। मन्त्री सिंहले कुल विनियोजनमध्ये चालूतर्फ ९ अर्ब २० लाख २४ हजार अर्थात २६९७, पुँजीगततर्फ १९ अर्ब ५७ करोड ७२ लाख ४३ हजार अर्थात ५८६५ प्रतिशत विनियोजन गरिएको बताए। स्थानीय तहमा वित्तीय हस्तान्तरणतर्फ ४ अर्ब ८० करोड ४ लाख ४० हजार अर्थात १४३८ प्रतिशत बजेट विनियोजन गरिएको मन्त्री सिंहले बताए। आगामी आर्थिक वर्षका लागि अनुमान गरिएको खर्च व्यहोर्ने स्रोतमध्ये आन्तरिक राजश्वबाट ८३ करोड ६२ लाख १२ हजार, चालु आर्थिक वर्षको खर्च नभई बचत हुने अनुमानित सात अर्ब, ४१ करोड, ६ लाख, पाँच हजार, संघीय सरकारबाट राजश्व बाँडफाँडबापत प्राप्त हुने ८ अर्ब ८४ करोड ३ लाख र वित्तीय समानीकरण अनुदानबाट प्राप्त हुने १० अर्ब १६ करोड ४१ लाख र सशर्त अनुदानबाट ४ अर्ब ७५ करोड ३ लाख परिचालन गरिने मन्त्री सिंहले बताए। मन्त्री सिंहका अनुसार संघीय सरकारबाट प्राप्त हुने समपुरक अनुदानतर्फ ७६ करोड १६ लाख, विशेष अनुदानतर्फ ५९ करोड ७९ लाख परिचालन गरिनेछ। संघीय सरकारबाट सशर्त अनुदानमा प्राप्त हुने वैदेशिक सहायताबाहेक अन्य वैदेशिक सहायताबाट सञ्चालित हुने कार्यक्रम कार्यान्वयनका लागि १ करोड ८६ लाख ९० हजार परिचालन गरिने मन्त्री सिंहले बताए।"
मधेस सरकारले ल्यायो ४४ अर्ब ११ करोडको बजेट,"जनकपुरधाम : मधेस प्रदेश सरकारले आगामी आर्थिक वर्ष २०८०८१ का लागि ४४ अर्ब ११ करोड ४६ लाख ३२ हजारको बजेट ल्याएको छ। शुक्रबार अर्थमन्त्री संजयकुमार यादवले प्रस्तुत गरेको वार्षिक आयव्यय विवरणमा चालु तर्फ १८ अर्ब २१ करोड ७६ लाख १४ हजार अर्थात ४१३० प्रतिशत रकम विनियोजन गरिएको छ। यसैगरी पूँजीगततर्फ पूँजीगत तर्फ २५ अर्ब ६९ करोड ७० लाख १८ हजार अर्थात ५८२५ प्रतिशत, वित्तीय व्यवस्थातर्फ २० करोड अर्थात ०४५ प्रतिशत विनियोजन गरिएको छ। आगामी आर्थिक वर्षका लागि अनुमान गरिएको खर्च व्यहोर्ने स्रोत मध्ये आन्तरिक स्रोतको राजश्वबाट ४ अर्व ३७ करोड ८१ लाख २ हजार, नेपाल सरकारबाट राजश्व बाँडफाँड वापत प्राप्त ११ अर्व ३८ करोड १९ लाख र समानीकरणवापत प्राप्त अनुदान ७ अर्व ४१ करोड ५० लाख र चालु आर्थिक वर्षको विनियोजनबाट बचत हुने नगद मौज्दात १२ अर्व ९० करोड ११ लाख, विशेष अनुदान ४९ करोड, समपुरक अनुदान ९८ करोड, संघीय सरकारबाट सशर्त योजनाका लागि प्राप्त अनुदान ४ अर्व ५६ करोड ८५ लाख गरी जम्मा ४४ अर्व ११ करोड ४६ लाख ३२ हजार व्यहोर्दा २ अर्व न्यून हुने देखिन्छ। सो न्यून पूर्ति गर्न आगामी आर्थिक वर्षमा आन्तरिक ऋण परिचालन गरिनेछ। निर्वाचन क्षेत्र विकास कार्यक्रमका लागि आगामी आर्थिक बर्षमा २ अर्ब ३५ करोड विनियोजन गरिएको छ। मधेस प्रदेश सरकारले यसअघि आर्थिक वर्ष २०७६७७ मा ३८ अर्ब ७२ करोड ५६ लाख ६१ हजार रुपैयाँको बजेट ल्याएको थियो। जसमा चालुतर्फ १९ अर्ब ११ करोड ९७ लाख ३८ हजार र पुँजीगततर्फ १९ अर्ब २६ करोड ५४ लाख ६४ हजार रुपैयाँ छुट्याइएको थियो। मधेस प्रदेश सरकारले २०७७७८ का लागि ३३ अर्ब ५६ करोड ९ लाख ८९ हजार र २०७८७९ मा ३३ अर्ब ७९ करोड १४ लाख ३० हजार रुपैयाँको बजेट सार्वजनिक गरेको थियो भने चालू आर्थिक वर्ष २०७९८० मा ४६ अर्ब ९१ करोड ४८ लाख ८८ हजारको बजेट ल्याइएको थियो।"
एमालेको टिप्पणीः हचुवाको भरमा बजेट ल्याइयो,"हेटौंडा : प्रमुख प्रतिपक्षी दल नेकपा एमालेले बागमती प्रदेश सरकारले हचुवाको भरमा बजेट ल्याएको प्रतिक्रिया दिएको छ। एमाले बागमती प्रदेश संसदीय दलका नेता जगन्नाथ थपलियाले सरकारले आज प्रस्तुत गरेको आगामी आर्थिक वर्ष २०८००८१ को बजेटमाथि धारणा राख्दै हचुवाको भरमा बजेट ल्याएको आरोप लगाए। 'प्रस्तुत बजेट निकै अव्यवस्थित एवम् अव्यवहारिक छ।दिगो विकासलाई बेवास्था गरिएको छ। खाद्य सुरक्षा, सरसफाई तथा रोजगारीको विषय ओझेलमा छ। असमानता हटाउने कुनै ठोस योजना छैन। पूर्वाधार आवास व्यवस्थापनमा योजना खोई? उनले भने। नेता थपलियाले जलवायु सन्तुलनका विषयमा प्रदेश सरकार मौन रहेको आरोप लगाए। शिक्षा, स्वास्थ्य, रोजगार, पूर्वाधार विकास, पर्यटनलगायत सबै क्षेत्रमा आवश्यकताका आधारमा बजेट ल्याउन नसकेकोमा उनले जोड दिए। परीक्षामा कमजोर विद्यार्थीले चिट चोर्न सिपालु भएझैँ विगतको बजेट र अन्य प्रदेशको टुक्राटुक्रा जोडेर सरकारले पेश मात्रै गरेको हो। कुनै पनि सिर्जनात्मक योजना छैन, उनले भने। राजस्व संकलन वृद्धि गर्न कुनै तथ्यांकीय योजना नभएको, पूर्व सरकारले ल्याएका गौरवका योजनाहरु मदन भण्डारी स्वास्थ्य विज्ञान प्रतिष्ठान, दूग्ध र सहकारी बोर्ड आदिलाई पुनः संरचना गर्ने नाममा विघटन गर्न खोजिएको उनको भनाइ छ। त्यस्तै प्रादेशिक संसदीय स्वरुपमाथि नै आक्रमण भइरहेका बेला वर्तमान सरकारले त्यसको उचित जवाफ दिने गरी बजेट ल्याउन नसकेको नेता थपलियाले बताए। बागमतीमा राष्ट्रिय प्रजातन्त्र पार्टी र नेपाल मजदुर किसान पार्टी प्रतिपक्षमा छन्।"
नेपालको महालेखा परीक्षणमा युएसएआईडीको सहयोग,"काठमाडौं : महालेखापरीक्षकको कार्यालयको क्षमतालाई बलियो बनाउन र सार्वजनिक वित्तीय व्यवस्थापनमा पारदर्शिताजवाफदेहिता सुनिश्चित गर्न अब युएसएआईडी महालेखा परीक्षकको सहयोग जुट्ने भएको छ। नेपाल सरकारको नीति तथा कार्यविधिको कार्यान्वयनलाई बलियो बनाउने साझेदारहरूको साझा लक्ष्य प्राप्त गर्न युएसएआईडी महालेखापरीक्षक सहयोग परियोजना सुरु गरिएको हो। राजधानीमा शुक्रबार आयोजित एक कार्यक्रममा अमेरिकी अन्तर्राष्ट्रिय विकास नियोग (युएसएआईडी)का काउन्सेलर क्लिन्टन ह्वाइटले यो परियोजना शुरु भएको घोषणा गरे। नेपाल सरकारको महालेखापरीक्षकको कार्यालय र अमेरिकी सरकारको जवाफदेहितासम्बन्धीकार्यालय, सेन्टर फर अडिट एक्सलेन्सबिचको यो महत्त्वपूर्ण साझेदारी जवाफदेहिता अभिवृद्धि गर्न र पारदर्शिता प्रवर्द्धन गर्नप्रति लक्षित रहेको उनले बताए। काउन्सेलर ह्वाइटले भने, यो परियोजनाले हामीबीचको सहकार्यमूलक साझेदारीलाई झल्काउँछ। जालसाजी पत्ता लगाउने महालेखापरीक्षकको कार्यालयको क्षमतालाई बलियो बनाउछ। सार्वजनिक वित्तीय व्यवस्थापनमा पारदर्शिता तथा जवाफदेहिता सुनिश्चित गर्ने लक्ष्य लिएको छ। यो सहकार्यले नेपाललाई लेखापरीक्षणको गुणस्तर सुधार गर्नका लागि तालिम तथा प्राविधिक सहायता प्रदान गर्ने बताइएको छ। साथै, प्रशिक्षण तथा परामर्शमार्फत परिणामहरूको प्रभावकारी सञ्चार र दिगो क्षमता अभिवृद्धि गर्ने लक्ष्य समेत लिइएको छ। यस परियोजनामार्फत युएसएआईडीनेपाल र अमेरिकी सरकारको जवाफदेहिता सम्बन्धी कार्यालय, सेन्टर फर अडिट एक्सलेन्सले नेपालको शासनमा पारदर्शिता, जवाफदेहिता र निष्ठाकाउच्चतम मापदण्डहरूलाई कायम राख्ने कार्यमा महालेखा परीक्षकको कार्यालय, नेपालको क्षमतालाई बलियो बनाउने उनीहरूको दाबी छ। अमेरिकी सरकारको जवाफदेहितासम्बन्धी कार्यालय, सेन्टर फर अडिटएक्सलेन्सको विज्ञताको उपयोग गरेर र अन्तर्राष्ट्रिय उत्कृष्ट अभ्यासहरूको पालना गरेर यस सहकार्यले नेपालमा सुशासनलाई अगाडि बढाउन महत्वपूर्ण भूमिका खेल्ने बताइएको छ। यससँगै काउन्सेलर ह्वाइट नेपालको तीन दिने भ्रमणमा रहने क्रममा विभिन्न सरोकारवालासँग भेट्ने छन। उनले नेपाल सरकार, नागरिक समाजका अगुवा, सामुदायिक समूह, विद्यार्थी र व्यवसायीसँग भेटघाट गर्ने, अमेरिका र नेपालबीचको जारी सहकार्य तथा साझेदारीबारे छलफल समेत हुने योजना छ।"
लुम्बिनी प्रदेशको बजेट : घरेलु मदिरा प्रवर्द्धनमा १२ करोड,"बुटवल : घरेलु मदिरा प्रहरीले बरामद गर्दै नष्ट गर्ने गरेको छ। अब लुम्बिनी प्रदेश सरकारले भने घरेलु मदिरालाई प्रवर्द्धन गर्ने गरी बजेट विनियोजन गरेको छ। मुख्यमन्त्री डिल्लीबहादुर चौधरीले यसअघि सांसदका हैसियतमा संसद बैठकमा बोल्दै विदेशबाट मदिरा आयात रोक्न घरेलु मदिरा प्रवर्द्धन गरिनुपर्ने बताउँदै आएका थिए। उनैको नेतृत्वको सरकारले पहिलो पटक घरेलु मदिरा प्रवर्द्धनका लागि १२ करोड विनियोजन गरेको छ। घरायसी रुपमा उत्पादन भइरहेको कोदोको रक्सीलाई ब्राण्डिङ गरे बेच्न सकिने विश्वास मुख्यमन्त्री चौधरीमा छ। सरकारले आज दिउँसो आगामी आर्थिक वर्षका लागि ४० अर्ब ४७ करोड ९७ लाखको बजेट प्रस्तुत गरेको छ। आर्थिक मामिला मन्त्री धनबहादुर मास्कीले संसद बैठकमा चालु आर्थिक वर्षको भन्दा २ अर्ब १६ करोड कम बजेट प्रस्तुत गरेका हुन्। बजेटमध्ये चालु खर्चतर्फ १३ अर्ब ६३ करोड ३० लाख ९९ हजार (३३६८ प्रतिशत ) र पूँजीगततर्फ २३ अर्ब २५ करोड ६९ लाख (५७४५ प्रतिशत) रहेको छ। यस्तै वित्तीय हस्तान्तरणतर्फ ३ अर्ब ५८ करोड ९७ लाख (८८७ प्रतिशत) रहने अनुमान गरिएको छ। यो गत वर्षभन्दा २ अर्ब १६ करोड कम हो। अनुमान गरिएको खर्च बेहोर्ने स्रोतमध्ये आन्तरिक राजश्वबाट ६ अर्ब ७३ करोड ७१ लाख संकलन हुने अनुमान गरिएको छ। यस्तै संघबाट राजस्व बांडफांडबाट ११ अर्ब ३ करोड ७४ लाख, रोयल्टीबाट २९ करोड, स्थानीय तहबाट २ अर्ब ५० करोड ३० लाख संकलन हुने अनुमान गरिएको छ। प्रदेश सरकारले गत वर्ष ४२ अर्ब ६३ करोड ५७ लाख रुपैयाँको बजेट ल्याएको थियो। अहिले संघीय सरकारले लुम्बिनीलाई दिने बजेटमा ४ अर्ब घटाएको छ। कृषि, पर्यटन, रोजगार स्थापनामा बजेट विनियोजन भएको छ।"
बागमतीको बजेटमाथि असार १२ गतेबाट छलफल प्रारम्भ हुने,"हेटौंडा : बागमती प्रदेश सभाको आज अपराह्न बसेको दोस्रो बैठकमा आर्थिक मामिला तथा योजनामन्त्री बहादुर सिं लामाले आगामी आर्थिक वर्ष २०८००८१ को बजेट वक्तव्य संसदमा टेबुल गरेका छन्। उनले प्रदेश सरकारको अर्थ सम्बन्धी प्रस्तावलाई कार्यान्वयन गर्न बनेको विधेयक २०८० समेत टेबुल गरेका छन्। मन्त्री लामाले बागमती प्रदेश सरकारको आर्थिक वर्ष २०७९८० को चैत्र मसान्तसम्मको प्रगति विवरण र मध्यकालीन खर्च संरचना आर्थिक वर्ष २०८०८१ देखि २०८२८३ सम्मको विवरण प्रस्तुत गरे। प्रदेश सभाको असार १२ गते बस्ने बैठकमा प्रदेश सरकारद्वारा प्रस्तुत गरिएको आर्थिक वर्ष २०८००८१ को बजेटमाथि छलफल प्रारम्भ हुने प्रदेश सभा सचिवालयका प्रमुख सचिव कृष्णहरि खड्काले जानकारी दिए। सरकारले आज आगामी आर्थिक वर्षका लागि ६२ अर्ब ७० करोड ९० लाख रुपैयाँको बजेट विनियोजन गरेको छ। जसमा चालुतर्फ २६ अर्ब ७० करोड २७ लाख, पुँजीगत तर्फ ३५ अर्ब ५० करोड ६३ लाख रुपैयाँ र वित्तीय व्यवस्थापन तर्फ ५० करोड रुपैयाँ बजेट विनियोजन भएको छ।"
बागमतीमा ६२ अर्ब ७२ करोडको बजेट सार्वजनिक,"हेटौंडा : बागमती प्रदेश सरकारले आगामी आर्थिक वर्ष २०८००८१ का लागि ६२ अर्ब ७२ करोड रुपैयाँको अनुमानित बजेट सार्वजनिक गरेको छ। आर्थिक मामिला तथा योजनामन्त्री बहादुर सिं लामाले शुक्रबार बजेट सार्वजनिक गरेका हुन्। सरकारले चालु आर्थिक वर्षको भन्दा झण्डै ८ अर्ब कम बजेट विनियोजन गरेको हो। आगामी आवको बजेटमा चालु खर्चमा २६ अर्ब ६४ करोड, र पुँजीगततर्फ ३५ अर्ब ५० करोड ६३ लाख बजेट विनियोजन गरिएको छ। आगामी आर्थिक वर्षको बजेटमा भौतिक पूर्वाधार, कृषि उत्पादन, शिक्षा, स्वास्थ्य, रोजगारी, पर्यटन क्षेत्रको विकास, एक घर एक धारा प्रदेशको विभिन्न जिल्लाको विद्यालयमा प्लस टु गर्ने विद्यार्थीहरूलाई एक स्वास्थ्यकर्मीको व्यवस्थापन र प्रदेशमा विश्वविद्यालय स्थापना गर्ने विषयलाई प्राथमिकता दिइएको छ।"
कर्णाली प्रदेश सरकारले आज बजेट ल्याउँदै,वीरेन्द्रनगर : कर्णाली प्रदेश सरकारको आर्थिक वर्ष २०८०८१ का लागि वार्षिक बजेट तथा कार्यक्रम सार्वजनिक गरिंदै छ। आज बस्ने प्रदेश सभा बैठकमा आर्थिक मामिला तथा योजना मन्त्री वेदराज सिंहले बजेट प्रस्तुत गर्ने जनाइएको छ। त्यसका लागि आज अपरान्ह ३ बजे संसद बैठक बोलाइएको छ। बजेट संसदमा प्रस्तुत हुनुपूर्व मन्त्रिपरिषद् बैठकबाट पारित गर्नुपर्ने व्यवस्था छ । बजेट पारित गर्नका लागि आजै दिउँसो १ बजे मन्त्रिपरिषद् बैठक बस्ने सरकारका प्रवक्ता एवंम् आन्तरिक मामिला तथा कानून मन्त्री कृष्णबहादुर जिसीले बताए । चालु आर्थिक वर्षकै हाराहारीमा बजेट ल्याउने जनाइएको छ । चालु आर्थिक वर्षमा ३२ अर्ब ७४ करोड नौं लाखको बजेट ल्याइएको थियो । संघीय सरकारबाट कर्णाली प्रदेशका लागि १६ अर्ब २७ करोड ३९ लाख वित्तिय हस्तान्तरण गरिएको छ । बजेट गत वर्षको तुलनामा यो वर्ष कम हो । संघीय बजेट कम भए पनि राजश्वको लक्ष्य बढाएर बजेट ल्याउन लागिएको आर्थिक मामिला मन्त्रालय स्रोतले जनाएको छ ।
किन नबनाउने रोपवे ?,"काठमाडौं : नेपाल जहाँ दुर्गम भूभाग र वर्षाको कारणले गर्दा सडक अवरुद्ध हुने जोखिमहरू छन्, त्यहाँ सामान ढुवानीको अत्यावश्यक माध्यम रोपवे हुनसक्छ, भिक्टोरिया हिल्डा रिग्बी डेल्मोन, प्रबन्धक, आइयनआर एसिया अपस्ट्रिमआईयफसी भन्छिन्। हवाई र सडक यातायातको तुलनामा, रोपवे यातायात पनि सस्तो छ। नेपालका लागि रोपवेको महत्व एक शताब्दीअघि नै प्रष्ट भइसकेको थियो। प्रधानमन्त्री चन्द्रशमशेरको आदेशमा मकवानपुरदेखि काठमाडौंसम्मको २२ किलोमिटर दूरीको देशको पहिलो रोपवेको निर्माण सन् १९२२ मा सुरु भएको थियो। २० औं शताब्दीको उत्तराद्र्धमा देशमा धेरै रोपवे लाइनहरू थिए। सन् १९८६ मा हेटौंडा सिमेन्ट कारखानाले चुनढुङ्गा रोपवेबाट बोक्न थाल्यो। सन् १९९५ मा दूध ढुवानीका लागि काठमाडौं उपत्यकाको बाहिरी भागमा रहेको भट्टेडाँडामा रोपवे निर्माण गरिएको थियो। अरू केही लाइनहरू पनि थिए। तर, रोपवेको लागत प्रभावकारिताको स्पष्ट प्रमाणको बाबजुद राष्ट्रिय एजेन्डा सडक निर्माणमा सारियो। तर, अब नेपालमा फेरि रोपवे पुनरुत्थानको बहस सुरु भएको छ। नेपालमा मानिस आउजाउका लागि सातवटा रोपवे र करिब एक दर्जन रोपवे सामान ओसारपसारका निम्ति सञ्चालनमा छन्। एक प्रतिवेदनअनुसार नेपालमा करिब २ हजार क्षेत्रमा रोपवे हुन सक्ने भनिएको छ र ६२ ठाउँमा सम्भाव्यता अध्ययन समेत गरिएको छ। तर, नेपालमा मानिस यातायातका लागि रोपवे स्थापना गर्न लगानीकर्ताले २१ विभिन्न सरकारी निकायबाट स्वीकृति लिनुपर्ने हुन्छ। रोपवे नेपाल प्रालिका अध्यक्ष गुणराज ढकाल भन्छन्, हाम्रा कर्मचारीतन्त्रको अवरोधलाई सरलीकृत नगरेसम्म हामी लगानीकर्तालाई आकर्षित गर्न सक्दैनौँ। रोपवे जडान सडक निर्माणभन्दा ६ गुणा सस्तो छ र मर्मत लागत पनि कम छ। उदाहरणका लागि, ४२ किलोमिटर लामो हेटौंडाकाठमाडौं रोपवे निर्माण गर्न सोही मार्गमा त्रिभुवन राजमार्गभन्दा आधा खर्च भएको छ। ढकाल थप्छन्, तर पनि रोपवेबारे सरकार मौन छ। हामीसँग यस विषयका निम्ति रोपवे विभाग र नीतिहरू पनि छैनन्। चन्द्रागिरि हिल्स प्रालिअन्तर्गत चन्द्रागिरि केबलकार निर्माण गर्ने आईएमई ग्रुप हाल अतिरिक्त केबल कार सेवाहरूमा काम गरिरहेको छ। जसमा बुटवल बजारबसन्तपुर (३ किमी), चिसापानी राजमार्गराजकडा (कैलाली), सिक्लेसकोरी (कास्की) र प्युठान जिल्लाको घाँटीखोलास्वर्गद्वारी मन्दिर रहेका छन्। ताप्लेजुङको पाथीभरा मन्दिरमा केबलकार सञ्चालन गर्ने कुरा पनि गाइँगुइँ सुनिन्छ। यसबाहेक निजी कम्पनीले काठमाडौंको दक्षिणकालीचौखतदेवी, बूढानीलकण्ठशिवापुरी पहाड र बोहराटारनागार्जुन पहाडमा रोपवे यातायातको सम्भाव्यता अध्ययन गरिरहेका छन्। ललितपुरको गोदावरीफुलचोकी पहाड, प्युठानमा रहेको घोराही स्वर्गद्वारी मन्दिर, रसुवाको ग्याङ्फेदीगोसाइँकुण्ड, सोलुखुम्बुको लुक्लानामचे बजार, चितवनको देवघाटमौलाकालिका मन्दिर र नवलपरासीको रानीतालमौलाकालिका पनि अध्ययनहरू जारी छन्। नेपाल लगानी बोर्डले मुस्ताङको विरेठाँटीकागबेनीरानीपौवादेखि मुक्तिनाथ मन्दिरसम्म ८४ किलोमिटरको केबलकारको अध्ययन गर्न पनि सहजीकरण गरिरहेको छ। यो आयोजना कार्यान्वयनमा आएमा पर्यटन प्रवद्र्धन र स्थानीय जनताको जीविकोपार्जनमा उल्लेख्य सुधार आउने अपेक्षा गरिएको छ। रोपवेमा नेपालको अर्थतन्त्रलाई परिवर्तन गर्ने क्षमता छ किनभने यसले पर्यटनलाई बढावा दिन सक्छ, आय सृजना र रोजगारीका अवसरहरू बढाउन सक्छ, डेल्मन भन्छिन्। नेपालमा जलविद्युत्को प्रचुर सम्भावना भएकाले यहाँ रोपवे अत्यन्तै सम्भव छ। वर्षाको समयमा देशभरको करिब ४५०० किलोमिटरको ग्रामीण सडक सञ्जाल भारी वर्षा, बाढी र पहिरोले प्रभावित हुने र कुल जनसङ्ख्याको करिब एक चौथाइ जनताहरू जिल्लाको सदरमुकामसँग सम्पर्कविहीन हुने गरेका छन्, उनि भन्छिन्। सन् २०२२ मा नेपालले रोपवे सुरु भएको शताब्दी मनायो। नवीकरणीय उर्जा महासंघ नेपाल, नेपाल रोपवे संघ र अन्य सम्बन्धित संस्थाहरूले नेपालमा रोपवे प्रविधिको महत्व, सान्दर्भिकता र पुनरुद्धार विषयक गोष्ठी आयोजना गरी सय वर्ष मनाए। उनीहरूले आशा गरेका थिए कि यस्ता गोष्ठीले राजनीतिज्ञ र सरकारी अधिकारीहरूलाई नेपालमा रोपवे यातायातको पुनरुत्थानमा पुनर्विचार गर्न प्रेरित गर्नेछ, तर कुनै फाइदा भएन। दीपक ज्ञवाली, अजय दीक्षित र मधुकर उपाध्यायको रोपवेज इन नेपाल नामक पुस्तकले नेपाली रोपवे परियोजनाका विगतका धेरै सफलताका कथाहरू बताउँछ, तर सामान र मानव यातायातको समस्यालाई सहज बनाउन रोपवेको विकास गर्ने विचार न त जनमानसमा पुग्न सकेको छ न त सरकारी अधिकारी र मन्त्रीहरूलाई रिझाउन सकेको छ। जलस्रोत मन्त्रीसमेत रहिसकेका ज्ञवाली भन्छन्, सडक आयोजनाभन्दा धेरै कमिसन सरकारी अधिकारी र मन्त्रीहरूले रोपवे विकासबाट पाउँदैनन् त्यसैले उनीहरू यसलाई वेवास्ता गर्छन्। रोपवे आयोजनाका लागि तात्कालीन सरकारले पाँचौं पञ्चवर्षीय योजनामा रोपवे सेवालाई सुधार र विस्तार गर्ने योजना र नीतिहरू समावेश गरेको थियो। अमेरिकी सरकारको अनुदान सहयोगमा ढोरसिङदेखि काठमाडौंसम्मको पुरानो २२ किलोमिटर लामो, कम क्षमताको मोनोकेबल प्रणालीलाई प्रतिस्थापन गरी हेटौंडादेखि काठमाडौंसम्म ४२ किलोमिटर लामो द्विकेबल रोपवे विस्तार गरिएको थियो। छैठौं पञ्चवर्षीय योजनामा दैनिक उपभोग्य वस्तु ढुवानीका लागि पहाड र पहाडमा गुरुत्वाकर्षण (ग्राभिटी) रोपवे विकास गर्ने प्रस्ताव राखिएको थियो र उक्त योजना कार्यान्वयनका लागि ६० करोड रुपैयाँ विनियोजन गरिएको थियो तर त्यसमा केही काम भने भएन। ९० को दशकमा बहुदलीय प्रजातन्त्रको पुनस्र्थापनापछि आठौं पञ्चवर्षीय योजनाले अन्य यातायातका साधन अन्तर्गत रोपवेलाई समेटेर विद्यमान रोपवेलाई सुदृढ गरी पूर्ण क्षमतामा सञ्चालन गर्ने कार्यक्रम घोषणा गरेको थियो। पर्यटन प्रवद्र्धनका लागि छोटो दूरीका रोपवे निर्माणका लागि निजी क्षेत्रलाई प्रोत्साहन गर्ने र गुरुत्वाकर्षण रोपवेको विकास गर्ने योजना पनि थियो। त्यसका लागि तत्कालीन सरकारले १५ करोड ८० लाख रुपैयाँ विनियोजन गरेको थियो। दसौं पञ्चवर्षीय योजना (२००२२००७) मा पनि रोपवे यातायातको विकास गर्ने नीतिहरू अवलम्बन गरिने भन्ने उल्लेख गरियो। यसले निजी उद्यमीहरूलाई पर्यटक र स्थानीय अर्थतन्त्रका लागि महत्त्वपूर्ण स्थानहरूमा केबलकाररोपवे निर्माण र सञ्चालन गर्न प्रोत्साहन गर्ने लक्ष्य पनि राखेको थियो।"
गण्डकीमा साढे ३३ अर्बको बजेट (पूर्णपाठ),"पोखरा : गण्डकी प्रदेश सरकारले आगामी आर्थिक वर्ष २०८००८१ का लागि ३३ अर्ब ४२ करोड रुपैयाँको बजेट ल्याएको छ। आर्थिक मामिला मन्त्री जीतप्रकाश आलेले प्रदेश सभामा शुक्रबार बजेट सार्वजनिक गरेका हुन्। चालु आर्थिक वर्षको तुलनामा आउँदो वर्षको बजेट कम्ती आएको छ। संघीय सरकारले प्रदेशको अनुदान कटौती गरेकाले बजेट आकार पनि घटेको हो। चालु आवमा गण्डकीको बजेट ३५ अर्ब ९० लाख रुपैयाँको थियो। प्रदेशको आन्तरिक राजस्व अपेक्षित रुपमा विस्तार हुन नसकेको, संघीय सरकारबाट प्राप्त हुने वित्तीय समानीकरण अनुदान, सशर्त अनुदान, समपूरक अनुदान र विशेष अनुदानको माध्यमबाट प्राप्त हुने वित्तीय हस्तान्तरण विगतको वर्षभन्दा घट्न गएको कारणले आगामी आर्थिक वर्षको बजेटको आकार चालु आर्थिक वर्षभन्दा केही साँघुरो हुन पुगेको छ, अर्थमन्त्री आलेले भने। अर्थमन्त्री आलेले पुँजीगत तर्फ २० अर्ब १९ करोड र चालुतर्फ १२ अर्ब ७३ करोड रुपैयाँ विनियोजन गरेका छन्। पुँजीगततर्फको सबैभन्दा धेरै बजेट भौतिक पूर्वाधारमा छ। भौतिक पूर्वाधार शीर्षकमा ११ अर्ब १६ करोड रुपैयाँ बजेट विनियोजन भएको छ। मन्त्री आलेले सडक, सडक पुल र झोलुंगे पुल निर्माणका लागि ११ अर्ब १६ करोड बजेट विनियोजन गरेका जानकारी दिए। आउँदो वर्ष थप ३ सय किलोमिटर सडक कालोपत्र हुने, २५ वटा सडक पुल र २० वटा झोलुंगे पुल निर्माण हुने अर्थमन्त्री आलेले सुनाए। मन्त्रालयले आगामी वर्षको योजनामा न्यूनतम ३० लाख रुपैयाँ बजेट विनियोजन गरेको छ। आलोचनका बीच पनि सांसदहरूलाई सरकारले बजेट विनियोजन गरेको छ। सांसदहरूका योजनाका लागि भनेर पूर्वाधार विकास कार्यक्रमका नाममा अर्थमन्त्री आलेले ७२ करोड रुपैयाँ विनियोजन गरेका छन्। गण्डकीमा ३६ वटा प्रदेश सभा निर्वाचन क्षेत्र छन्। प्रत्येक निर्वाचन क्षेत्रका लागि २ करोड रुपैयाँ पर्ने गरी त्यति बजेट विनियोजन भएको हो।"
सेयर बजारमा आशाका किरण,"काठमाडौं : सरकारले आर्थिक वर्ष २०८०८१ को बजेट सार्वजनिक गरेलगत्तै घटेको सेयर बजार बढ्न थालेको छ। ब्याजदर घटेकाले पनि सेयर बजार उकालो लागेको सेयर विज्ञ बताउँछन्। यद्यपि प्रायः हरेक आर्थिक वर्षको अन्त्यमा लगानीकर्ताहरू नाफा बुक गर्न पनि आकर्षित हुने भएकाले सेयर बढी खरिद हुने प्रवृत्ति छ। प्रायः आर्थिक वर्षको चौथो त्रैमासदेखि नयाँ आर्थिक वर्षको पहिलो त्रैमासमा लाभांश खाने बेला हुने भएकाले यसको आसले लगानीकर्ता झुम्मिने गरेको सेयर विश्लेषक कृष्ण गिरी बताउँछन्। यसकारण पनि यो अवधिमा सेयर उकालो लाग्ने गर्छ। तर, पछिल्लो समय प्रधानमन्त्री पुष्पकमल दाहाल प्रचण्ड भारतबाट फर्किपछि जलस्रोत कम्पनीको सेयरमा उत्साह छाएको विश्लेषक गिरीले औंल्याए। भन्छन्, भारतले १० हजार मेगावाट विद्युत् किन्ने सहमति गरेर प्रधानमन्त्री आएपछि लगानीकर्तामा आशा स्थापित गरेको छ। पर्यटन आगमन पनि कोभिड पूर्व (सन् २०१८१९ को स्थिति)को अवस्था जस्तै बढ्न थालेको छ। जसले गर्दा होटल व्यवसाय पनि फस्टाउने भएकाले यसको सेयर कारोबार बढेको गिरी बताउँछन्। उनकाअनुसार निर्जीवन बिमा कम्पनीहरूले हकप्रद तथा पुँजीवृद्धिमा केन्द्रित भएकाले पनि यसको सेयरमा आकर्षण बढेको हो। तर, आगामी आर्थिक वर्षको बजेट सार्वजनिकसँगै ल्याएको आर्थिक विधेयक २०८०ले लगानीकर्ता भने निरुत्साहित भएका थिए। अर्थमन्त्री डा प्रकाशशरण महतले सो विधेयकमा पुँजीबजारलाई प्रभाव पार्ने ३ वटा दफा (२६, २७ र २९ )मा करमा हेरफेर गरे। अन्तर्राष्ट्रिय पुँजी बजार विज्ञ मुक्ति अर्याल बजेटमा यी ३ व्यवस्थाले सेयर बजार प्यानिक भएर घटेको बताउँछन्। यी दफा विवादित बनेका छन्। लगानीकर्तासँग जोडिएको कुरापछि अर्थमन्त्रीले यसलाई सुधार्छु भनेर आश्वासन दिएपछि पुँजीबजार फर्केको उनको दाबी छ। तर, यी ३ बुँदालाई बैंक तथा वित्तीय संस्था, बिमा कम्पनीका छाता संगठनहरूले बुधबार खारेज गर्नसमेत माग गरेका छन्। उक्त विधेयकको दफा २६ ले फर्दर पब्लिक अफरिङ (एफपीओ) प्रिमियम मूल्यमा सेयर जारी गर्दा प्राप्त रकमबाट बोनस बाँड्दा कर लाग्ने व्यवस्था गरेको छ। यस्तै, दफा २७ ले दुई कम्पनी गाभिँदा वा एउटाले अर्कोलाई प्राप्ति गर्दा हासिल हुने बार्गेन पर्चेज गेनलाई आय मानेर आयकर तिर्न निर्देशन दियो। दफा २९ ले सेयर तथा घरजग्गा कारोबार किनबेच गरेर प्राप्त आयको कर विगतमा नतिरेको भए कर तिर्नुपर्ने अवस्था सिर्जना गर्यो। यी व्यवस्थाले गर्दा लगानीकर्ताको निराशा नेप्से परिसूचकमा छर्लङ्ग देखियो। बजेट सार्वजनिक हुने अघिल्लो दिन जेठ १४ गते १९४१७७ बिन्दुमा पुगेको नेप्से परिसूचक जेठ १६ गते ह्वात्तै घटेर १८८८६१ बिन्दुमा झर्यो। अर्थमन्त्रीको आश्वासनपछि लगानीकर्ताहरूको मनोवल बढेको नेप्से परिसूचकले देखाउँछ। सेयर कारोबार साताको अन्तिम दिन बिहीबार नेप्से परिसूचक ५ अंकले बढेर २०४२०७ बिन्दुमा पुगेको छ। तर, नेप्से सामान्य अंकले मात्रै बढ्यो। सो दिन २ सय ७० कम्पनीको ७८ लाख ९६ हजार ४७८ कित्ता सेयर ३ अर्ब १६ करोड २८ लाख १० हजार ८ सय ४३ रुपैयाँमा खरिदबिक्री भएको छ। सो कारोबार रकम भने अघिल्लो दिनको तुलनामा कम हो। किनभने जेठ ३१ गते बुधबार नेप्से परिसूचक ह्वात्तै बढेर २ हजार ३७ दशमलव ०६ बिन्दुमा पुग्दा सेयर कारोबार ५ अर्बमाथि पुगेको थियो। सो दिन २ सय ७५ कम्पनीको १ करोड २५ लाख ६१ हजार ४४० कित्ता सेयर ५ अर्ब १ करोड ७८ लाख ७ हजार ६८२ रुपैयाँमा खरिदबिक्री भयो। यद्यपी यो कारोबार रकम विगत ५ महिना यताकै उच्च हो। किनभने २०७९ पुस २८ गते योभन्दा बढी थियो। यसअघि सेयर कारोबार ५ अर्ब ४७ करोड पुगेको थियो। पछिल्ला दुई दिन बैंकिङ, हाइड्रोपावर, लाइफ इन्स्योरेन्स, माइक्रो फाइनान्स, म्युचुअल फन्ड र अदर्श उपसमूहको सूचक बढेको छ। साताको अन्तिम दिन सिटी होटलको ९९७ र अभियान लघुवित्त वित्तीय संस्थाको सेयर मूल्य ९२० प्रतिशतले बढेको छ। कारोबार रकमका आधारमा शिवम् सिमेन्ट अगाडि रहेको छ। सो कम्पनीको १७ करोड मूल्य बराबरको कारोबार भयो। यस्तै, सोल्टी होटलको १६ करोड र नेपाल लाइफ इन्स्योरेन्सको १४ करोड मूल्य बराबरको सेयर कारोबार भएको छ। समग्रमा कारोबारमा आएका १३ उपसमूहमध्ये ७ को मूल्य घट्यो भने ६ को बढेको छ। होटल्स एन्ड टुरिजम इन्डेक्सको सूचक सर्वाधिक ४५६ प्रतिशतले बढेको छ। विवादित बुँदाबाहेक बजेट राम्रै भएकाले पनि सेयर बजार लयमा फर्केको पुँजीबजार विज्ञ अर्यालको भनाइ छ। भूक्तानी सन्तुलन अर्थात् शोधनान्तर, विदेशी मुद्रा सञ्चितिलगायतका अर्थतन्त्रका सूचकहरू सकारात्मक छन्। साथै बैंकहरूमा पर्याप्त तरलता छ, ब्याजदरमा पनि सुधार आएको छ। अर्थतन्त्र पनि अलिकति चलायमान हुने र नेपाल राष्ट्र बैंकले पनि साउनमा ल्याउने मौद्रिक नीति पनि अलि सहज हुने गरी ल्याउनुपर्छ भन्ने माहोल छ, अर्यालले अन्नपूर्णसँग भने, यसकारणले पनि लगानीकर्तामा आशा जागेको छ। सेयरको आकार ५ अर्बमाथि नाघेकाले पनि लगानीकर्ताहरूमा लगानी गर्नुपर्छ भन्ने वातावरण सिर्जना भएकाले आत्मबल बढेको देखिन्छ।"

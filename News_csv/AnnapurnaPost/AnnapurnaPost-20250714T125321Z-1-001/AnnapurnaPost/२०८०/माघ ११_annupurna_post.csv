शीर्षक,विवरण
स्वस्थानी कथाको सन्देश,"पुस शुक्ल पूर्णिमादेखि घरघरमा पढिन्छ, स्वस्थानी कथा। स्वस्थानी कथाले नेपालीहरूको व्यथा पनि उजागर गरेको छ। हरेक वर्ष पुस शुक्लपूर्णिमादेखि माघ शुक्लपूर्णिमासम्म स्वस्थानी व्रतकथा श्रवण गरिँदैछ। विशेषगरी माघ, फागुन महिनामा सतीदेवी र महादेव अनि पार्वतीको कथा बोकेको स्वस्थानी व्रतकथाको चर्चा हुन्छ। स्वस्थानीको मेला काठमाडौं उत्तरपूर्वी भागको साँखु सहर छेवैमा लाग्ने गर्छ। स्वस्थानीमा सतीदेवीले आफ्नो दोस्रो जीवन पार्वतीका रूपमा हिमालय र पत्नी मेनकाका कोखबाट जन्मिएर शिवलाई पतिका रूपमा पाउन गरेको व्रतको कथा छ। स्वस्थानी व्रतका कारण गौरीघाट र शालिनदी क्षेत्रले सर्वत्र चर्चा पाएको छ। स्वस्थानीको मूल पात्र गोमाको बिहे सानै उमेरमा शिव शर्मासँग भएको थियो। उनी गर्भवती हुँदा घरमा खानाको अभावले पति परदेसिएका थिए। सन्तानको लालनपालनका लागि घर खर्च जुटाउन विदेश गएका शिव शर्माको उतै मृत्यु हुन्छ। गोमाले छोरो पाएर जसोतसो हुर्काउँछिन्। छोरो नवराज खेल्न जाँदा छिमेकीले घोचपेच गर्छन्। भन्छन् बिना बाबुको छोरो। पीडाले नवराज बाबु खोज्दै बिदेसिन्छन्। मरेका बाबुको हाडखोड पत्ता लगाई अन्तिम संस्कार गरी खर्चको जोहो गर्दै आमा भेट्न आइपुग्छन्। बेचैनीमा रहेकी गोमा स्वस्थानी गुहार्दै माघ मासको व्रत गर्छिन्,। छोरो एक्लै फर्केको देखी आमा पति विरहमा हुन्छिन्, सम्हालिएर छोरालाई पौरख गर्ने आशीर्वाद दिन्छिन्। स्वस्थानीका पात्रहरू सबैजसो अभावमा जिएका छन्, वियोगको सागरमा छन्, हो त्यो पीडा अहिले पनि उस्तै छ। स्वस्थानीका पात्रहरूले पछिल्लो जीवन सुखमा बिताएको प्रसंग पनि छ। अभावैअभावबीच दुःख पाएको नवराजले पछि रोजगारीमात्रै होइन ठूलो सम्मान पाउँछन्, तर नवराज पत्नी रानी भएको जोसमा होस गुमाउँछिन्। र शालिनदीका किनारामा ठूलै कष्ट पाउँछिन्। स्वस्थानी सत्ययुगको कथा हो, तर खोलाहरूमा धेरै पानी बगे, परिवेश उही छ हाम्रो, उही अशिक्षा, उही भोक, बढी रोग, हामी अल्प विकसित र श्रम बेचिएको पैसाले धानिएको अर्थतन्त्रमा। चन्द्रवतीलाई ल्याइएको झोलाको भातभन्दा परिवेश के फरक भयो त ? बाली भित्र्याउन नपाई प्रकृतिले उडाएर लगेको अवस्था। हाम्रो देश धर्मको देश हो, मूर्तिमा सुनको जलप लगाएर पदाधिकारीलाई जेल पठाउने, तर मन्दिर बाहिर भोको व्यक्ति नदेख्ने संस्कृति छ। उच्च सुरक्षाको घेरामा, विलासी गाडी र सरकारी उपचारमा रहनेहरू एक पटक साँखु पुगेर चन्द्रावती हेर्नु बेस होला। त्यहाँसम्म पुग्न सकिन्न भने गौरीघाटमा पार्वतीले व्रत गरेको प्रदूषित वागमतीको चित्कार सुनौं। हो, देशमा आज पनि बेरोजगारी छ र गरिबी पनि। अहिले उही समस्या छ, खाडीमा गएर बाकसमा लास फर्केको स्थिति, देशमा। देशको अर्थतन्त्र पूरै विप्रेषणमा छ,, ऋणमै छ, उत्पादन छैन, मूल व्यवसाय खेतीमै समस्या छ, भर्खरै धान यसपालि बढी उत्पादन भयो भनियो, तर यतिबेला घट्नुपर्ने धानको मोल बढेको छ। बिमा भन्यो सरकारले यही माघ १ देखि सहतिरोको नाममा १० प्रतिशत फेरि असुल्ने भएको छ। पछिल्लो दाङ र चित्लाङ दुर्घटनाले हाम्रो विकास आयोजना र पूर्वाधार कस्ता छन् भन्ने देखाउँछ र मेलम्ची आठ पल्टसम्म उद्घाटन भइरहेकाले पनि स्थिति यथार्थ देखिन्छ। उर्वरभूमि प्लटिङमा छ, रासायनिक मलको हाहाकार छ, खाना, नानाका लागि बिदेसिनु पर्ने बाध्यता छ। स्वस्थानीमा उद्योगको चर्चा छ। ऊन, राडी, पाखी घरेलु कामको संकेत छ, तर आज पनि त्यही विषय हाम्रो लागि भार छ। भन्सार राजस्वले देशको राजनैतिक संयन्त्र चलेको छ। सुगौली सन्धिपछि साहित्यको रस वीर रसबाट एकाएक भक्ति रसमा परिणत भई भानुभक्तीय रामायणको चर्चा हुन्छ घरघरमा। भाषा, धर्म, संस्कृतिमा औपनिवेशिकता, एक महिनामा ४ थान गोली ४० लाखमा बिक्री र सहिदको अपमान, यसै सेरोफेरोमा देशले समाजवादको खोक्रो नारा लिएको, आत्मरतिमा अल्झिएको छ। संविधानमा सबै मौलिक हक, शिक्षा, स्वास्थ्य, रोजगारी, आवास, अपांग, दलित, निमुखा, असहाय, महिला, ज्येष्ठ नागरिक, स्वच्छ हावाको पनि चर्चा छ,तर यी सबै खोज्न सकिने अवस्था छैन। हाम्रा नेपालीहरूको मिठो खाने, राम्रो लाउने सपना अधुरो छ र त दिनदिनै पासपोर्ट बनाउने भीड छ। वृद्धहरू बेसहार, गाई, गोठ रित्तै छन्, सहरमा, मेलम्ची होइन विदेशी मिनरल वाटर, ह्विस्की, डिउ, कोक, फ्यान्टा, जंंकफुड, फास्टफुडले स्वास्थ्य कुरूप बन्छ। युवा पुस्ता बेमौसमको राजनीतिमा, व्यसन र दुव्र्यसनीमा फसेको छ। स्वस्थानीको शाब्दिक अर्थ हुन्छ स्वस्व स्थानमा बसेर आफ्नो कर्तव्य, जिम्मेवारी पूरा गर्नु पर्ने। सत्यको अर्थ सत्य नै हुन्छ, निष्ठा र इमान्दारिता बिर्संदा, रानीको सोखले आफन्तको मोहमा पर्दा चन्द्रावतीलाई असह्य वेदना सहनु परेको छ, रानी बन्दा पनि खान नपाएर अरूले ल्याइदिएको बासी भात खान लाग्दा खरानी भएको र त्यो पनि खान खोज्दा हावाले उडाएर लगेको, धरधरी रुनु परेको अवस्था छ। हेर्दा कथा जस्तो लाग्छ तर मर्म आजकै हो। आज पनि बाली लगाउने असारमा प्रकृतिको वितण्डा । बाली उठाउने मंसिरमा उही समस्या छ। विगत पाँच वर्षमा सबैभन्दा कम धान बालीको उत्पादन गत वर्ष भयो, यसपालिको तथ्यांकमा मिसावट भयो भनिँदैछ। ६० लाख मेटन धानको उत्पादनको लक्ष्य लिँदा जम्मा ५१ लाख मेटनमा चित्त बुझाउनु परेको यादै छ। खाने मुख बढ्ने उत्पादन घट्ने हाम्रो नियति हो र त देशमा व्यापार घाटा चुलिँदै छ,। र त महाकवि लक्ष्मीप्रसाद देवकोटाले भने सुनका थैला हातका मैला के गर्नु धनले, साग र सिस्नो खाएर बस्नु आनन्दी मनले। राजनीतिको रडाकोले देश कामिरहेको छ। राष्ट्रियसभाको चरित्र पनि उदांगो भएको छ। अहिले, माटो छोप्ने डोजरे र असारे विकासले गलिरहेको छ देश। समाजवादको नाराले पेट भरिएन, स्वास्थ्य सुविधा भएन, प्रसूति गृहदेखि आर्यघाटसम्म तिरेको करको सदुपयोग भएन। वर्षैपिच्छे स्वस्थानीको सन्देश पनि छ, त्यो सन्देशको मनन् गर्नुपर्छ।"
गौरवका आयोजनाका लागि छुट्टै कानुन,"सरकारले द्रूतगतिमा विकास गर्ने भनेर राष्ट्रिय गौरवका आयोजना घोषणा गर्यो। तर, यी आयोजना र अरूमा केही पनि फरक छैन। सामान्यभन्दा सामान्य समस्या भोगिरहेका छन्। सार्वजनिक खरिद ऐनका कारण आयोजनाहरूको सही ठेक्का लाग्न सकिरहेको छैन। खुला प्रतिस्पर्धामा राख्ने र सबैभन्दा कम मूल्यांकनलाई ठेक्का लगाउनुपर्ने ऐनको व्यवस्था छ । तर, यसमा आर्थिक तथा प्राविधिक पक्षको विश्लेषण गरिँदैन। यस्तै, राजनीतिक नेतृत्व परिवर्तनसँगै मन्त्री सचिवदेखि आयोजना प्रमुखहरू नै परिवर्तन हुन्छन्। यसले पनि आयोजनाको निर्माणमा असर गरिरहेको छ। यस्तै पर्याप्त बजेट विनियोजन नहुँदा ठेक्का लगाउनेदेखि आयोजना निर्माण र लागतलाई पनि असर परिरहेको हुन्छ। कुनैकुनै त छुट्ट्याइएको बजेट खर्च गर्न नसकेर रकमान्तर गर्नु परिरहेको छ। वन, वातावरण, स्थानीय अवरोध पनि उत्तिकै जिम्मेवार पक्ष हुन्। राष्ट्रिय गौरव भनेर नाम मात्र झुन्ड्याउने काम भएको छ। यसलाई दु्रत गतिमा अघि बढाउनका लागि ऐन, कानुन, नियम त्यसअनुसार छैनन्। त्यसका लागि छुट्टै ऐन, नियम बनाउनुपर्छ। (राई, पूर्वसिँचाइ सचिव हुन्।)"
जाउलाखेल आहा! रारा गोल्डकपको क्वाटरफाइनलमा,"पोखरा : जावलाखेल युथ क्लब पोखरामा जारी २३औँ संस्करणको आहा! रारा पोखरा गोल्डकपको क्वाटरफाइनलमा जाउलाखेल प्रवेश गरेको छ। पोखरा रंगशालामा आज भएको खेलमा मच्छिन्द्र फुटबल क्लबलाई १० गोल अन्तरले पराजित गर्दै जावलाखेलले प्रतियोगिताको अन्तिम आठमा स्थान पक्का गरेको हो। खेलको पहिलो मध्यान्तरको ३८औँ मिनेटमा निर्णायक गोल गर्दै जावलाखेलका हिसुब थपलियाले टोलीलाई जित दिलाएका हुन्। म्यान अफ दी म्याच घोषित भएका उनले १० हजार रुपैयाँ पुरस्कारसमेत पाए। अब जाउलाखेलले आगामी १५ गते हुने क्वाटरफाइनल खेलमा मनाङ मर्स्याङ्दी क्लबको सामना गर्नेछ। यसअघिका प्रिक्वाटरफाइनल खेलमा जित हासिल गर्दै थ्री स्टार क्लब र त्रिभुवन आर्मी क्लबले क्वाटरफाइनलको यात्रा तय गरिसकेको छ। सहारा क्लब पोखराद्वारा आयोजित यस प्रतियोगितामा भूटानको पारो एफसी, साबिक विजेता सङ्कटा क्लब, नेपाल प्रहरी फुटबल क्लब, त्रिभुवन आर्मी, सशस्त्र प्रहरी बल, मनाङ मर्स्याङ्दी, जावलाखेल युथ क्लब, चर्च ब्वाइज, मच्छिन्द्र, थ्री स्टार, राइजिङ स्टार र आयोजक सहारा क्लबको सहभागिता छ। प्रतियोगिताका विजेताले १२ लाख एक हजार र उपविजेताले छ लाख एक हजार प्राप्त गर्ने सहारा क्लबले जनाएको छ। प्रिक्वाटरफाइनल विजेता र पराजित दुवै टोलीलाई जनही २०२० हजार, क्वाटरफाइनल विजेता र पराजित दुवै टोलीलाई ३०३० हजार र सेमिफाइनल विजेता र पराजित दुवै टोलीलाई ५०५० हजार प्रदान गरिने जनाइएको छ। प्रतियोगिता यही माघ २० गतेसम्म सञ्चालन हुनेछ।"
खेलकुदका पूर्वाधार राजनीतिक सिकार भएका छन्,"मन्त्री क्वार्टरमा २० जना न्यायाधीश राख्नुभन्दा चार सय खेलाडीको आवास बनाऔं। तपाईंले युवा तथा खेलकुद मन्त्रालय सम्हालेको करिब ९ महिना भयो। यो बीचमा नेपाली खेलकुदको क्षेत्रको अवस्था कस्तो पाउनुभयो ? खेलकुद एउटा बृहत्तर क्षेत्र हो। विभिन्न विधाका खेलहरू हुने भएकाले यसको प्रभावकारिता, उपलब्धि सबै रूपमा हेर्दा खेलकुद क्षेत्र व्यापक छ। फुटबल, भलिबल र क्रिकेटले पछिल्लो समय लोकप्रियता हासिल गरिरहेका छन्। संसारमा खेलिने लगभग सबै खेलको प्रवेश नेपालमा भइसकेको छ। समग्रमा हेर्दा खेलकुद क्षेत्र व्यापक छ। यसको सदुपयोग गर्न सक्ने हो र पूर्वाधार पनि त्यही अनुरूपमा निर्माण हुने हो भने नेपालले धेरै उपलब्धि हासिल गर्न सक्छ। खेलकुदभित्रको राजनीतिचाहिँ कस्तो पाउनुभयो ? नेपाली खेलकुद क्षेत्र परम्परावादी सोच र विचारबाट माथि उठ्न सकेको छैन। त्यसैले यो सोचबाट खेलकुद क्षेत्रमाथि उठ्नुपर्छ। पञ्चायत कालदेखि गणतन्त्र र लोकतन्त्रसम्म आइपुग्दासमेत पञ्चायती संस्कार र प्रवृत्ति नेपाली खेलकुदमा अहिले पनि विद्यमान छ। त्यसैले नयाँ ढंगबाट परिमार्जित रूपमा हामी अगाडि बढ्न सकेनौं भने खेलकुद क्षेत्रको अपेक्षित विकास हुन सक्दैन। अर्को कुरा खेलकुद क्षेत्रलाई राजनीतिबाट टाढा राख्न सकियो भने मात्रै यसले उपलब्धि हासिल गर्न सक्छ। राजनीतिक रूपमा खिंचातानी गरिरहने र मेरो र तेरो मान्छे भनिरहने हो भने सही मानिसले अवसर पाउँदैनन्। प्रतिभावान खेलाडीले पनि पलायन हुनुपर्ने अवस्था आउँछ। यसैगरी केही खेल संघमा नियुक्ति प्रक्रियालाई लिएर विवाद देखिएको छ। खेलाडी छनोट, प्रशिक्षक नियुक्तिलगायतका विषयमा पनि पटकपटक विवाद हुने गरेको छ। त्यसैले हाम्रोलाई होइन, राम्रोलाई बनाऔं भन्ने भावनाका साथ छलफल अगाडि बढाएको छु। राष्ट्रिय खेलकुद परिषद्बाट हुने नियुक्तिलगायतका विषयमा पनि छलफल भइरहेको छ। कार्यक्रम र बजेटका हिसावले राष्ट्रिय खेलकुद परिषद्को भूमिका महत्वपूर्ण छ। मन्त्रालयमा कार्यक्रम र बजेट कम रहने र सबै कार्यक्रम राष्ट्रिय खेलकुद परिषद्बाट सञ्चालन हुने अवस्था छ। यस्तो अवस्थामा चाहेर पनि काम गर्न सकिएको छैन। यसले मन्त्रीको काम नै ओझेलमा परेको हो कि भन्ने पनि देखिएको छ। त्यसैले ऐन संशोधन गरी खेलकुद क्षेत्रको पुनर्संचना गरेर नयाँ ढंगले अगाडि बढ्नु पर्छ भन्ने लागेको छ। नयाँ सदन सुरु भएपछि खेलकुद विकास ऐन परिमार्जनका लागि पनि पहल थालिने छ। खेलकुद क्षेत्रले थुप्रै उपलब्धि हासिल गरेको छ। तर, त्यसलाई जनस्तरमा लान सकिएको छैन। जित्दा खुसी मनाउने र हार्दा आलोचना गर्ने काम मात्रै भइरहेको छ। सबैले हाम्रो हार र हाम्रो जित हो भनेर आत्मसाथ गर्न सकेको देखिँदैन। अर्को कुरा राज्यले मात्रै खेलकुद क्षेत्रमा सबै कुरा गर्न सक्दैन। निजी क्षेत्रबाट भएका लगानीको मूल्यांकन र सम्मान गर्ने परिपाटीको विकास हुनु जरुरी छ। अर्को महत्वपूर्ण पक्ष भनेको राजनीतिबाट टाढा राख्न सक्यौं भने मात्रै खेलकुद क्षेत्रको विकास र प्रगति सम्भव हुन्छ। खेलकुदमा विवादै विवाद हुन्छ भन्ने भाष्य निर्माण भएको छ। तपाईंले चाहिँ के पाउनुभयो ? म आउँदा खेल संघको संख्या २ सय ९ वटा थियो। अहिले ६० वटामा झरेको छ। एक खेलको एक संघ हुने भन्ने ऐनले स्पष्ट रूपमा भनेको छ। तर, हामीकहाँ एउटै प्रकृतिका खेलको ४०५० वटासम्म संघ दर्ता भएको छ। एउटै प्रकृतिका खेलका धेरै संघ हुँदा आधिकारिताको विवाद हुने गरेको छ। त्यसैले एक खेलको एउटा मात्रै संघ बनाउनुपर्छ र संघहरूको वर्गीकरण गरी सरकारले बजेट दिनुपर्छ भनेर लागिपरेको छु। खेलाडीहरू संघ मातहतमा रहने भएकाले खेलाडीको वृत्ति विकासका लागि संघहरूलाई सरकारले अनुदान दिनुपर्छ। यसो भएमा मात्रै खेलकुद क्षेत्रको बृहत्तर विकास सम्भव हुन्छ। हामी कहाँ खेल संघको संख्या बढी नै भएको हो ? अवश्य पनि बढी छ। छिमेकी मुलुक भारतसँगको तुलना गर्ने हो भने पनि त्यहाँ ५०६० वटा मात्रै संघ छन्। जापानमा पनि ४०४५ वटा मात्रै खेल संघ अस्तित्वमा छन्। हामीलाई चाहिँ २ सय संघ किन चाहियो ? राजनीतिक कारण नै खेल संघहरूको संख्या बढेको हो। धेरै संघ भएकै कारण पटकपटक विवाद बढ्ने गरेको छ। अहिले खेल संघ ६० मा झारेका छौं। यो संख्या अझै कम गर्न सकिन्छ कि भनेर पनि काम गरिरहेका छौं। हाम्रो देशमा ३०३५ वटाभन्दा बढी संघ आवश्यक छैन भन्ने सबैको धारणा छ। यसैगरी खेल संघहरूलाई सवल नबनाएसम्म खेलकुदको विकास सम्भव देखिँदैन। संघहरू जति सवल हुन्छन्, त्यही अनुपातमा खेलाडी उत्पादन हुन्छ र सफलता पनि हासिल गर्न सकिन्छ। कतिपय संघभित्रै विवाद देखिएको छ। खेलकुद विकास ऐनअनुसार अहिले पनि कतिपय संघले निर्वाचन गर्न सकेका छैनन्। यसलाई कसरी हेर्नुहुन्छ ? संघमा विगत ३५४० वर्षदेखि एउटै व्यक्ति बसिरहेका छन्। अरूलाई अवसरै नदिने, समयमा साधारणसभा र अधिवेशन नगर्ने भएपछि स्वतः रूपमा विवाद भइहाल्छ। ऐनले के भनेको छ भने निर्धारित समयभित्र साधारणसभा र अधिवेशन गरेन भने आफ्नो हैसियत गुमाउँछ र त्यो संघ क्लब सरह रहन्छ। यस्तै एउटा पदमा एक व्यक्ति दुई कार्यकालभन्दा बढी रहन पाइँदैन भन्ने स्पष्ट छ। संघहरू ऐनअनुसार सञ्चालन हुने हो भने विवाद हुँदैन। प्रदेश खेलकुद परिषद्ले पनि पछिल्लो समय च्याखे थाप्ने काम गरिरहेका छन्। प्रदेशहरूले स्वीकृति नदिँदा कतिपय संघको अधिवेशन हुन सकेको छैन। यसलाई कसरी हेर्नु भएको छ ? कम्तीमा चारवटा प्रदेश संघ गठन भएपछि मात्रै केन्द्रीय अधिवेशन गर्नुपर्ने प्रावधान ऐनमा छ। तर, कतिपय संघले दुई वा तीनवटा प्रदेश संघ गठन गरेर केन्द्रीय अधिवेशनका लागि माग गर्ने गरेका छन्। नीतिगत रूपमै कम्तीमा चारवटा प्रदेश संघ गठन हुनुपर्ने भनेपछि त त्यो मापदण्ड पूरा गर्नुपर्छ नि ! त्यसैले प्रदेशले रोकेकोजस्तो मलाई लाग्दैन। विधि र प्रक्रिया पूरा गरेपछि संघको निर्वाचन नरोक्नु भनेर हामीले स्पष्ट निर्देशन दिइसकेका छौं। तर, प्रदेशका केही साथीको इन्ट्रेस्ट हुन सक्छ। केही व्यक्तिको इन्ट्रेस्टका कारण संघ गठन रोकिनु हुन्न। यसले राष्ट्रिय खेलकुद परिषद् र प्रदेशबीच टसल बढ्ने त होइन ? नेतृत्व तहमा जुँगाको लडाइँ हुनसक्छ। प्रदेश मातहतको सदस्यसचिवको भूमिका पनि खेलकुदको विकास र प्रवद्र्धनसँगै खेलाडीको हितमा काम गर्ने हो। यो काममा राष्ट्रिय खेलकुदसँग कहीँ कतै बाझियो भने टसलको अवस्था आउन सक्छ। सबै प्रदेशका सदस्यसचिवहरूसँग पनि मेरो नियमित सम्पर्क भइरहेको छ। अहिलेसम्म यो अवस्था आएजस्तो मलाई लाग्दैन। तपाईंले विभिन्न जिल्लाको भ्रमण गरिरहनु भएको छ। खेलकुद पूर्वाधारको अवस्थाचाहिँ कस्तो पाउनुभयो ? कहिल्यै पनि पूरा नहुने पूर्वाधार हामीले सुरु गरेका रहेछौं। खेलकुदका पूर्वाधारले राजनीतिक सिकारको सामना गर्नुपरेको छ। एउटा जनप्रतिनिधिले एकपटक बजेट दिने। अर्को जनप्रतिनिधि आएपछि फेरि अन्तै काम थाल्ने प्रवृत्ति बढिरहेको छ। राजनीतिक सिकार भएका अधुरा पूर्वाधारहरू खेलकुदमा थुप्रै छन्। त्यहाँ राज्यको अर्बौं रुपैयाँ नोक्सान भएको छ। सानोतिनो बजेटले ती आयोजना सम्पन्न हुन सक्ने अवस्था पनि छैन। यसका लागि प्राथमिकता तोकेर काम गर्नुपर्छ। स्थानीय सरकारले संरक्षण र सम्बद्र्धन गर्ने जति स्थानीय सरकारलाई हस्तान्तरण गर्ने, प्रदेश सरकारले सक्नेजति प्रदेश सरकार दिने र बाँकी रहेका पूर्वाधार केन्द्रले संरक्षण, सम्बद्र्धन गर्नुपर्छ। १०औं राष्ट्रिय खेलकुद प्रतियोगिता निर्धारित समयमै हुन्छ। पहिलोपटक विराटनगरको वैजनाथपुर, काठमाडौंको मूलपानी र चितवनको भरतपुर रंगशालालाई राष्ट्रिय गौरवका आयोजनाका रुपमा समावेश गरेका छौं। कुल बजेटको ०१२ प्रतिशत मात्रै युवा तथा खेलकुद मन्त्रालयले पाइरहेको छ। स्थानीय तह र प्रदेशलाई जोड्ने हो भने खेलकुदको कुल बजेट ०८६ प्रतिशत छ। यो बजेटले खेलकुदको विकास सम्भव छैन। खेलाडी विदेश पलायन भएको चर्चा पनि निकै चल्ने गरेको छ। खेलाडी पलायनलाई रोक्न विभिन्न सेवा सुविधा दिनुपर्छ। राजनीतिबाट टाढा राख्न सक्यौं भने मात्रै खेलकुद क्षेत्रको विकास र प्रगति सम्भव हुन्छ। खेलकुदका पूर्वाधारका विषयमा सर्वेक्षण भइसकेको छ। अधुरा पूर्वाधार पूरा नभएसम्म त्यसले प्रतिफल नदिने भएकाले सर्वेक्षणको रिपोर्ट हेरेपछि विस्तृत काम सुरु गर्दैछौं। २०४० सालदेखि निर्माण थालिएको नारायणी रंगशाला अहिले पनि निर्माणाधीन अवस्थामै छ। हरेक वर्ष केही निश्चित बजेट त्यहाँ जान्छ। त्यो बजेटले एकातिर निर्माणको काम भइरहेको छ भने अर्कोतिर पुराना संरचना भत्किरहेका छन्। यो अवस्था अदूरदर्शी निर्णयका कारण भएको हो। नारायणी रंगशालालाई राष्ट्रिय गौरवको आयोजनामा समावेश गर्नुपर्ने आवाज उठिरहेको छ। यस विषयमा के भन्नुहुन्छ ? पहिलो चरणमा हामीले विराटनगरको वैजनाथपुर, काठमाडौंको मूलपानी र चितवनको भरतपुर रंगशालालाई राष्ट्रिय गौरवका आयोजनाका रूपमा समावेश गरेका छौं। अबका दिनमा सातै प्रदेशका रंगशालालाई राष्ट्रिय गौरवका आयोजनाका रूपमा राखेर काम थाल्ने योजना बनाएका छौं। यसो हुनासाथ मधेस प्रदेशको नारायणी रंगशाला पनि राष्ट्रिय गौरवको आयोजनामा समावेश हुनेछ। यी पूर्वाधार बनेपछि अन्तर्राष्ट्रिय प्रतियोगिता आयोजनासँगै खेल पर्यटनले पनि बढ्छ। नेपाललाई तटस्थ भूमिका रूपमा पनि उपयोग गर्न सकिन्छ। यसले खेलकुदसँगै पर्यटन क्षेत्रमा पनि टेवा पुर्याउने छ। पुल्चोकको मन्त्री क्वार्टरलाई खेलाडी आवासका रुपमा प्रयोग गर्ने कुरा यहाँहरूले उठाउनुभएको छ। यो सम्भव छ त ? पुल्चोकको मन्त्री क्वार्टर यहाँबाट सरेपछि त्यसलाई खेलाडी आवासका रूपमा विकास गर्नुपर्छ भनेर मन्त्रालयले छलफल सुरु गरेको छ। यस विषयमा मैले प्रधानमन्त्रीन्यू, उपप्रधानमन्त्रीज्यूलगायतसँग छलफल गरिसकेको छु। पुल्चोकको मन्त्री क्वार्टर सहरी विकास मन्त्रालयअन्तर्गत रहेकाले सहरी विकासमन्त्रीसँग पनि छलफल गरेको थिएँ। सहरी विकासमन्त्रीले सर्वोच्च अदालतका न्यायाधीशहरूको क्वार्टर बनाउने निर्णय भएको बताउनुभयो। हाम्रो चाहना २० जना न्यायाधीश राख्नुभन्दा ४ सय खेलाडीको आवास बनाऔं भन्ने हो। मन्त्री क्वार्टर सम्भव नभए पनि खेलाडी आवास गृहको छुट्टै कार्यक्रम यसै वर्ष सुरु हुनेछ। अहिले हामीले खेलाडीलाई होटलमा राखेर बन्द प्रशिक्षण सञ्चालन गरिरहेका छौं। आवासमा मात्रै करोडौं रुपैयाँ खर्च भइरहेको छ। त्यो पैसा बचाउन सकियो भने खेलाडीकै हितमा लगाउन सकिन्छ। तर, कुल बजेटको ०१२ प्रतिशत मात्रै युवा तथा खेलकुद मन्त्रालयले पाइरहेको छ। स्थानीय तह र प्रदेशलाई जोड्ने हो भने खेलकुदको कुल बजेट ०८६ प्रतिशत छ। यो बजेटले खेलकुदको विकास सम्भव छैन। कुल बजेटको कम्तीमा एक प्रतिशत खेलकुदले पाउनुपर्छ। अनि मात्रै हामी पुराना पूर्वाधारलाई सम्पन्न गर्न र नयाँनयाँ पूर्वाधार बनाउन पनि सक्छौं। यससँगै खेलाडीहरूलाई पनि उचित रूपमा सेवा सुविधा दिन सक्छौं। पछिल्लो समय खेलाडी विदेश पलायन भएको चर्चा पनि निकै चल्ने गरेको छ। खेलाडी पलायनलाई रोक्न विभिन्न सेवा सुविधा दिनुपर्छ। उनीहरूलाई स्वदेशमै राख्ने वातावरण बनाउन सेवा सुविधामा पनि ध्यान दिनु आवश्यक हुन्छ। युवा स्वरोजगार कोषमा खेलाडीलाई पहिलो प्राथमिकतामा राखेका छौं। उनीहरूलाई सहुलियतपूर्ण ऋण सुविधा दिएर उद्यमशील बनाउन कार्यक्रम सञ्चालन गरिरहेका छौं। यो कार्यक्रममा धेरैभन्दा धेरैलाई समेट्न अहिले बजेटको कमी छ। हामीलाई एथेष्ठ बजेट दिने हो भने धेरै युवाहरूलाई यो कार्यक्रममा समेट्न सकिन्छ र उनीहरूलाई स्वदेशमै बस्ने वातावरण बनाउन सकिन्छ। हामीले भनेजति बजेट आयो भने अबका दिनमा खेलाडी पलायन रोकिन्छ। १० औं राष्ट्रिय खेलकुदको तयारी कहाँ पुगेको छ। निर्धारित समयमा हुन सक्ने अवस्था छ कि छैन ? १०औं राष्ट्रिय खेलकुद प्रतियोगिता निर्धारित समयमै हुन्छ। कर्णाली प्रदेशले पूर्वाधार निर्माणलगायतका काम गरिरहेको छ। १०औं राष्ट्रिय खेलकुदको मुख्य केन्द्रबिन्दु सुर्खेतमा निर्माणाधीन रंगशाला हो। यही रंगशालामा धेरै खेलहरू सञ्चालन पनि हुनेछ। करिब दुई महिनाअघि हामी अनुगमनमा जाँदा निर्माण कार्य ६० प्रतिशत सम्पन्न भइसकेको थियो। अहिले धेरै प्रगति भइसकेको छ। प्रदेश सरकारले पूर्वाधार निर्माणका लागि १ अर्ब ५० करोड रुपैयाँ माग गरेको छ। सकेसम्म यही आर्थिक वर्ष र नभए अर्को आर्थिक वर्षमा भए पनि बजेटको सुनिश्चितता गरी १०औं राष्ट्रि खेलकुद तोकिएकै समयमा गर्न हामी लागिपरेका छौं। अब करिब १० महिनाको समय भएकाले पूर्वाधार निर्माणको काम सम्पन्न भएमा प्रतियोगिता आयोजना गर्न समस्या हुँदैन। खेलकुदमा कर्मचारी अभावको कुरा पनि उठ्ने गरेको छ। खेलकुदमा साँच्चिकै कर्मचारी अभाव छ त ? राष्ट्रिय खेलकुद परिषद्को दरबन्दी संख्या एक हजार छ। तर, हरेक वर्ष सेवा निवृत्त हुँदै जाने र नयाँ पदपूर्ति नभएकाले कर्मचारीको अभावै छ। संघीय संरचनाअनुसार कर्मचारीको समायोजन हुन सकेको छैन। अहिले ओएनएम गर्ने काम भइरहेको छ। प्रदेशहरूलाई पनि कर्मचारीको संख्याका बारेमा चाँडो टुङ्ग्याउन भनेका छौं। ओएनएम सर्वे भएपछि आवश्यक कर्मचारी पदपूर्ति गर्न सकिन्छ। बढुवा भएका कर्मचारीले पनि लामो समयदेखि सेवा सुविधा पाएका छैनन् भन्ने कुरा आइरहेको छ। समस्या कहाँ भएको हो ? १७ वर्षदेखि २८ वर्षसम्म एउटै पदमा काम गरिरहेकाहरूलाई राष्ट्रिय खेलकुद परिषद्ले आन्तरिक बढुवा गरेको छ। बढेको तलब उनीहरूले पाइरहेका पनि छन्। तर, बढुवा भएको पद एलएमबीएसमा समावेश गर्न मन्त्रालयका सचिवज्यूले काम गरिरहनु भएको छ। अख्तियारमा पटकपटक बेनामे उजुरी परेका कारण पनि यो काममा केही ढिला भइरहेको छ। त्रिवि क्रिकेट मैदानमा फ्डलाइट राख्ने काम कहाँ पुग्यो ? कहिलेबाट काम सुरु हुन्छ ? फ्डलाइटका लागि पहिलो पटक पाँचवटा फर्मले टेन्डर भरेका थिए। उनीहरू सबैको मापदण्ड नपुगेपछि फेरि टेन्डर भयो। मापदण्डअनुसारकै फर्मले टेन्डर पनि हाल्यो। तर, त्यसका विरुद्धमा अख्तियारमा बेनामे उजुरी राख्ने काम भयो। अख्तियारले मागेका सबै कागजपत्र बुझाइसकेका छौं। अख्तियारले निर्णय गरेपछि चाँडै काम सुरु हुन्छ। प्रस्तुति : विष्णु थापा"
"सेयर बजारमा निरन्तर गिरावट, कारोबार ३ अर्बमा सीमित","काठमाडौं : नेप्से परिसूचक सामान्य अंकले घटेर बन्द भएको छ। साताको पहिलो कारोबार दिन आइतबारदेखि निरन्तर ओरालो लागेको नेप्से परिसूचक आज ३९४ अंकले घटेर २०८४०९ विन्दुमा कायम भएको हो। नेप्से घटेसँगै कारोबार रकम पनि बुधबारको तुलनामा घटेको छ। यसदिन ३०४ कम्पनीको १ करोड १६ लाख ८९ हजार ९५५ कित्ता सेयर ३ अर्ब ७६ करोड ४५ लाख ५ हजार ४५० रुपैयाँमा खरिदबिक्री भए। बुधबार ३ अर्ब ८९ करोड मूल्य बराबरको सेयर कारोबार भएको थियो। सामान्य अंकले घटेको सेयर बजारमा एउटा मात्रै कम्पनीको सेयर सकारात्मक सर्किट लेभलमा कारोबार भयो। सामलिङ पावरको सेयर मूल्य ९९९ प्रतिशतले बढ्यो। मिड हाइड्रोपावरको ८७९ प्रतिशतले बढ्दा इनफिनिट लघुवित्त वित्तीय संस्थाको ८१२ प्रतिशतले बढेको हो। कारोबार रकमका आधारमा हिमालयन रिइन्स्योरेन्स शीर्षस्थानमा रह्यो। सो कम्पनीको २८ करोड मूल्य बराबरको सेयर कारोबार भयो। नगदी ग्रुप पावरको १९ करोड,अरुण कावेली पावरको ९ करोड,अपी पावरको ९ करोड र एनआरएन इन्फ्रास्टक्चर एन्ड डेभलपमेन्टको ७ करोड बढी मूल्यको सेयर कारोबार भयो। कारोबारमा आएका १३ उपसमूहमध्ये ५ वटाको मूल्य बढ्दा ८ वटाको घट्यो।"
"विवादित पौडेलबन्धु पक्राउ, अकुत सम्पत्ति आर्जनका विषयमा अनुसन्धान","पौडेल दाजुभाइले शक्ति र सत्ताको आडमा आकर्षक नियुक्ति पाउँदै आएका छन्। जुनसुकै राजनीतिक दलमा उनीहरूको प्रभाव र पहुँच रहँदै आएको थियो। काठमाडौं : नेपाल टेलिकमका प्रबन्ध निर्देशक (हाल निलम्बित) सुनील पौडेल र सुरक्षित मुद्रण केन्द्र (सेक्युरिटी प्रेस)का कार्यकारी निर्देशक (हाल निलम्बित) विकल पौडेल पक्राउ परेका छन्। अख्तियार दुरुपयोग अनुसन्धान आयोगले उनीहरूलाई बुधबार पक्राउ गरेको हो। उनीहरूविरुद्ध अकुत सम्पत्ति आर्जन गरेको उजुरीका विषयमा अनुसन्धान भइरहेको छ। अख्तियारले अनुसन्धान गरिरहेका उनीहरूले नेपाल राष्ट्र बैंकको स्वीकृति बेगर विदेशी बैंकमा विदेशी मुद्रामा खाता खोली रकम जम्मा गरेको पाइएको छ। नेपालको सरकारी सेवामा कार्यरत रहँदाकै अवस्थामा अन्तर्राष्ट्रिय परामर्शदाताका पदमा नियुक्ति लिएको पनि भेटिएको अख्तियारले जनाएको छ। अख्तिारका अनुसार मुद्रण केन्द्रका कार्यकारी निर्देशक पौडेलले अमेरिकाको स्थायी आवासीय अनुमतिसमेत लिएको देखिएको छ। पौडेल दाजुभाइले कसुरसम्बद्ध प्रमाण नष्ट गर्न सक्ने र विदेश भाग्ने सम्भावना रहेकाले पक्राउ गरिएको अख्तियारका प्रवक्ता नरहरि घिमिरेले जानकारी दिए। उनीहरूविरुद्ध नियमानुसारको जरुरी पक्राउ पुर्जी दिई हिरासतमा राखेर थप अनुसन्धान भइरहेको उनले बताए। गैरकानुनी सम्पत्ति आर्जन गरेको भन्दै अख्तियारले पौडेल दाजुभाइविरुद्ध विशेष अदालतमा मुद्दा दायर गरिसकेको छ। २०८० असोज १५ गते टेलिकमका प्रबन्ध निर्देशक पौडेलविरुद्ध २३ करोड २७ लाख ५८ हजार ७७ बराबरको बिगोसहित मुद्दा दायर गरिएको हो। राष्ट्रिय पेमेन्ट गेटवे प्रणालीमा भ्रष्टाचार गरेको आरोपमा प्रबन्ध निर्देशक पौडेलसहित ९ जनाविरुद्ध मुद्दा दायर भएको हो। मुद्दा दायरसँगै पौडेल निलम्बित भएका थिए। अख्तियारले टेलिकमका महाप्रबन्धक पौडेलविरुद्ध १३ वर्षसम्मको कैद सजायको माग गरेको छ। यो मुद्दा अदालतमा विचाराधीन छ। टेलिकमका प्रबन्ध निर्देशक पौडेलसँगको मिलेमतो र योजनामा अर्थ मन्त्रालयका बजेट तथा कार्यक्रम महाशाखाका तत्कालीन प्रमुख मधुप्रसाद मरासिनीले नीति तथा कार्यक्रममा समावेश नभएको र राष्ट्रिय सूचना प्रविधि केन्द्रले बजेट नै माग नगरेको नेसनल पेमेन्ट गेटवे खरिदका लागि २५ करोड बजेट निकासी गरिदिएका थिए। यो मुद्दामा अर्थ सचिवसमेत भइसकेका मरासिनी पनि मुछिएका छन्। उनीविरुद्ध अख्तियारले मुद्दा दायर गरिसकेको छ। नेसनल पेमेन्ट गेटवे अनलाइन भुक्तानी हो। बैंक तथा वित्तीय संस्थाहरूले पनि विभिन्न पद्धति अपनाएर अनलाइन पेमेन्ट सेवा प्रदायक कम्पनीहरूसँगको समन्वयमा काम गरिरहेका छन्। यसलाई एकै ठाउँमा ल्याएर धेरै निकायसँग भर पर्नु नपर्ने गरी सरकारसँग सम्बन्धित भुक्तानी सहज, सरलीकृत, भरपर्दो र विश्वासिलो बनाउन नेसनल पेमेन्ट गेटवेको अवधारणा ल्याइएको हो। यसलाई अगाडि बढाउने प्रक्रियामा नै भ्रष्टाचार भएपछि अलपत्र परेको छ। २०८० वैशाख ३ मा सुरक्षित मुद्रण केन्द्रका कार्यकारी निर्देशक विकल पौडेलविरुद्ध सेक्युरिटी प्रेसका लागि आवश्यक विद्युतीय पूर्वाधार खरिदमा झन्डै ७० करोड भ्रष्टाचार गरेको भन्दै मुद्दा चलाइएको थियो। अख्तियारले पौडेलविरुद्ध ६९ करोड ८ लाख ८१ हजार रुपैयाँ बिगो कायम गर्दै मुद्दा दायर गरेको छ। उनीविरुद्ध तीन वर्ष कैद र बिगोबमोजिम जरिवाना गरी बिगोसमेत असुलउपरको माग दाबी गरिएको छ। उनको मुद्दा पनि विशेष अदालतमा विचाराधीन छ। उनले खरिद सम्झौताविपरीत गुणस्तरहीन विद्युतीय ट्रान्सफर्मर स्वीकार गरेको देखिएको छ। सम्झौतामा उल्लेख भएभन्दा फरक जेनेरेटर स्वीकार गरी भुक्तानी गरिएको पनि भेटिएको छ। खरिद सम्झौताबमोजिम कामै नगरी संरचना सञ्चालन र आपूर्तिपछिको सेवाबापत अग्रिम भुक्तानी दिएको अनुसन्धानले देखाएको छ। भ्रष्टाचार र अनियमितताका कारण सरकारको महत्वकांक्षी योजना अलपत्र परेको छ । पौडेल दाजुभाइको नियुत्तिदेखि नै विवाद हुँदै आएको छ । कानुन नियम नै परिवर्तन गराएर उनीहरूको नियुक्ति गरिएको पाइएको छ । विकल पौडेललाई सुरक्षण मुद्रा केन्द्रको कार्यकारी निर्देशकमा पुनः नियुक्ति दिन सरकारले गठन आदेश नै संशोधन गरेको थियो । सुरक्षण मुद्रण विकास समिति गठन आदेशमा कार्यकारी निर्देशकको कार्यकाल पाँच वर्षको हुने व्यवस्था छ । सरकारले अर्को एक कार्यकालका लागि एक पटक थप गर्न सक्ने व्यवस्था गर्दै पौडेललाई पुनर्नियुक्त गरेको थियो । २०७४ असारमा पौडेल केन्द्रका कार्यकारी निर्देशक नियुक्त भएका थिए । कार्यकारी निर्देशक बनाउन गठन आदेश २०७३ को दफा ३ को उपदफा (५) मा उल्लेखित पाँच वर्षे कार्यकालको व्यवस्था परिवर्तन गरी एक पटकका लागि म्याद थप्न सक्ने व्यवस्था गरिएको थियो । सुनील पौडेल टेलिकमको प्रबन्ध निर्देशकमा नियुक्तिको पनि कार्यविधि नै परिवर्तन गरिएको थियो । नियुक्ति तथा सेवासम्बन्धी निर्देशिका नै परिवर्तन गरेर पौडेललाई प्रबन्ध निर्देशक बनाइएको थियो । मन्त्रिपरिषद्बाट नै पारित हुँदा १५ वर्षको कार्य अनुभवको ठाउँमा १२ वर्षको बनाइएको थियो । पौडेल दाजुभाइले शक्ति र सत्ताको आडमा आकर्षक नियुक्ति पाउँदै आएका छन् । जुनसुकै राजनीतिक दलमा उनीहरूको प्रभाव र पहुँच रहँदै आएको थियो ।"
पञ्चायतमै सुरु भएका सिँचाइ आयोजना अझै अपूर्ण,"काठमाडौं : बबई सिँचाइ आयोजना सुरु भयो ०४५४६ सालबाट। अर्थात्, मुलुकमा बहुदल नआउँदै यो आयोजना बनाउन थालिएको हो। मुलुकमा राजनीतिक परिवर्तन भएका भयै छन्। तर, ३५ वर्ष हुँदा पनि यो आयोजना पूरा भएको छैन। हालसम्म ७२२२ प्रतिशत मात्रै निर्माण सकिएको छ। अझै कति वर्ष लाग्ने हो एकिन गर्न गाह्रो छ। समय बढ्दा यसको लागत पनि ह्वात्तै बढेको छ। सुरुमा २ अर्ब ८७ करोडमा सक्ने भनिएको आयोजनाको लागत करिब ६६ गुणा बढिसकेको छ। अब १८ अर्ब ९६ करोड लाग्नेछ। बबई सिँचाइको मात्र होइन, अधिकांश राष्ट्रिय गौरवका सिँचाइ आयोजनाको हालत उस्तै छ। कृषि प्रधान देशमा सिँचाइ पुर्याएर कृषिको उत्पादकत्व बढाउने सरकारले घोषणा गर्छ। तर, सिँचाइ आयोजना निर्माणमा भने सरकारी उदासीनता दिकदार लाग्दो छ। सिँचाइ सुविधामार्फत कृषि क्षेत्रको उत्पादन र उत्पादकत्व बढाउने उद्देश्य लिएर सरकारले सिँचाइका ६ आयोजनालाई राष्ट्रिय प्राथमिकतामा राख्यो। आर्थिक वर्ष २०६८६९ मा सिक्टा, बबई, रानीजमराकुलरीया, सुनकोसीमरिन डाइभर्सन बहुउद्देशीय, महाकाली सिँचाइ आयोजना र भेरीबबई डाइभर्सन बहुउद्देशीय सिँचाइ आयोजनालाई राष्ट्रिय गौरवमा राख्यो। दु्रतगतिमा निर्माण गर्ने भनेर गौरवका आयोजनामा सूचीकृत गरेको थियो। तर, निर्माण भने यति सुस्त छ कि, गौरवका भन्ने लाज मान्नुपर्ने अवस्था छ। ६ वटा गौरवका सिँचाइ आयोजनाको लागत २ खर्ब १७ करोड रुपैयाँ छ। करिब ३ लाख हेक्टर क्षेत्रफलमा वैज्ञानिक सिँचाइ पुर्याउने सरकारको उद्देश्य छ। तर, काम पर्याप्त बजेट नहुनु, जग्गा प्राप्ति, सार्वजनिक खरिदको झन्झटिलो प्रक्रिया, वन तथा राष्ट्रिय निकुञ्ज क्षेत्रमा पर्ने निर्माण कार्य लगायतका प्रक्रियागत जटिलताका कारण यी आयोजनाले गति लिन नसकेका हुन्। सरकारले चाहेर पनि यी आयोजनामा समस्या आइरहेको जलस्रोत तथा सिँचाइ सचिव सुशीलचन्द्र तिवारी बताउँछन्। बजेट अभाव, अन्तरनिकाय समन्वय, ठेक्का सहमति, जग्गा प्राप्तिलगायतका कारणले सिँचाइका प्राथमिकता प्राप्त आयोजनाहरूको प्रगति सन्तोषजनक नभएको उनको भनाइ छ। हाल खेतीयोग्य जमिनको आधारमा मात्र सिँचाइ पुगेको छ। राष्ट्र बैंकका अनुसार ४३८ प्रतिशत क्षेत्रफलमा मात्रै सिँचाइ सुविधा छ। राष्ट्र बैंकको २०७९८० को अर्धवार्षिक समीक्षामा कुल सिञ्चित क्षेत्रफल ०४ प्रतिशतले घटेको छ। गत वर्षको सोही अवधिमा कुल सिञ्चित क्षेत्रफल ३१ प्रतिशतले बढेको थियो। देशको कुल खेतीयोग्य क्षेत्रफलमा कोशी प्रदेशको हिस्सा सबैभन्दा बढी २२५ प्रतिशत छ भने कर्णाली प्रदेशको हिस्सा सबैभन्दा कम ६ प्रतिशत छ। मुलुकमा अझै पनि खेतीयोग्य जमिनको एकतिहाइ क्षेत्रमा मात्रै वर्षैभरि सिँचाइ पुग्ने गरेको छ। करिब ५ लाख हेक्टरमा मात्रै हिउँद, वर्षा र चैते सिजनमा सिँचाइ पुग्छ। अरू स्थानमा भने खोलामा पानी भए सिँचाइ पुर्याउन सकिने, नभए खेती गर्न नै समस्या हुने गरेको सरकारी तथ्यांकले नै पुष्टि गर्छ। मुलुकको कुल क्षेत्रफलमध्ये कृषियोग्य २६ लाख ४१ हजार हेक्टर जमिन छ। त्यसमध्ये सिँचाइ योग्य जमिन १७ लाख ६६ हजार हेक्टर छ। जहाँ धान, गहुँ, जौजस्ता प्रमुख बाली लगाउने जमिनलाई मात्र खेतीयोग्यमा राखिएको छ। वर्षायाममा करिब १५ लाख हेक्टर जमिनमा सिँचाइ पुग्ने गरेको जलस्रोत तथा सिँचाइ विभाग बताउँछ। हिउँद र वर्षायाम गरी २ सिजनमा करिब १० लाख हेक्टरमा सिँचाइ पुर्याउन सकिन्छ। भौगोलिकताका कारण पानीको स्रोत तल भएकाले पहाडी क्षेत्रमा सिँचाइ पुर्याउन कठिन हुने गरेको छ। जलस्रोतको धनी देश अनि कृषिमा आधारित जीवन भएको मुलुकमा सिँचाइ पनि मौसममा केन्द्रित नै छ। अधिकांश सिँचाइ संरचनाहरू रन अफ द रिभर अवधारणामा बनेका छन्। त्यसकै कारण बर्खाको समयमा बढी भएको पानी संकलन गरी सिँचाइको भरपर्दो सेवा पुर्याउन सकिएको छैन। सरकारले सन् २०१५ देखि २०३५ सम्म जारी गरेको २० वर्षे कृषि विकास रणनीतिले वर्षेैभरि ८० प्रतिशत भूभागमा सिँचाइ पुर्याइने लक्ष्य लिएको छ। उक्त रणनीतिका अनुसार २०१५ मा वर्षैभरि सिँचाइ २५२ प्रतिशत जमिनमा पुगेको थियो भने ५ वर्षमा ३५ प्रतिशत र १० वर्षमा ६० प्रतिशत खेतीयोग्य जमिनमा सिँचाइ पुर्याउने भनिएको छ। नेपाली किसानहरूले स्थानीय प्रविधिको उपयोग गर्दै खोला नदीमा बाँधबाँधी कुलोबाट खेतबारीमा पानी पुर्याइ सिँचाइ गर्दै आएका छन्। सरकारी स्तरमा १९८५ सालमा चन्द्र नहरको निर्माण गरी देशमा नै पहिलो आधुनिक सिँचाइ प्रणालीको सुरुवात गरिएको थियो। २०१३ सालपछि योजनाबद्ध विकासको थालनीपश्चात् सरकारले यस क्षेत्रमा प्रसस्त लगानी गर्नुको साथै समयानुकूल नीति, योजना तथा कार्यक्रम लागू गर्दै आएको सिँचाइ नीति २०७० मा उल्लेख छ। सिँचाइ आयोजना पुगेका सबै क्षेत्रमा वर्षायाममा पानी पुर्याउन सकिएको छ। हिउँद र चैतमा क्रमशः सिँचाइ घट्दै जान्छ। खेतीयोग्य जमिनमा १२ महिना नै वैज्ञानिक सिँचाइ पुर्याउने उद्देश्यले सरकारले सिँचाइलाई राष्ट्रिय प्राथकितामा राखेको छ। भेरी बबई डाइभर्सन बहुउद्देश्यीय आयोजनाः यो आयोजना आर्थिक वर्ष ०७१७२ बाट निर्माण सुरु भएको हो। आयोजनाको सुरुवाती लागत अनुमान १६ अर्ब ४३ करोड थियो। तर, समयमा नबन्दा यसको लागत करिब २२३ गुणाले बढेको छ। सरकारले अब आव २०८४८५ मा सम्पन्न गर्ने लक्ष्य लिएको छ। यसको भौतिक प्रगति ६५६७ प्रतिशत मात्रै छ। वित्तीय प्रगति ५७५७ प्रतिशत छ। भेरी बबई डाइभर्सनतर्फ ३३ अर्ब १९ करोड ६६ लाख र भेरी करिडोर विकास आयोजनातर्फ ३ अर्ब ६१ करोड ११ लाख गरी ३६ अर्ब ८० करोड ७७ लाख लागत छ। यो आयोजना सम्पन्न भएपछि बर्दिया र बाँकेका करिब ५१ हजार हेक्टर भूमिमा बाह्रै महिना सिँचाइ सुविधा उपलब्ध हुनेछ। यसका साथै नियमित रूपमा २ वटा युनिट सञ्चालन गरी जम्मा ४६८ मेगावाट विद्युत् उत्पादन गर्ने लक्ष्य छ। मुलुकमा पहिलोपटक टीबीएम प्रविधि प्रयोग गरी आयोजनाको १२ किमि लामो सुरुङ बनाइएको थियो। सिक्टा सिँचाइ आयोजना सिक्टा सिँचाइ आयोजनाको सुरुवाती लागत अनुमान थियो १२ अर्ब २० करोड। तर, यो आयोजना निर्माणमा ढिलाइ भएपछि यसको लागत पुग्दै छ५२ अर्ब ८९ करोड। अर्थात् यसको लागत करिब ४३३ गुणाले बढेको छ। अब आर्थिक वर्ष ०८९९० मा सम्पन्न गर्ने लक्ष्य सरकारले लिएको छ। ०८० पुस मसान्तसम्मको भौतिक उपलब्धि ४०१६ प्रतिशत मात्रै छ। वित्तीय प्रगति ३९३४ प्रतिशत छ। लुम्बिनी प्रदेशको बाँके जिल्लामा अवस्थित यस सिँचाइ आयोजना अगैयास्थित राप्ती नदीमा बाँध निर्माण गरी ४२ हजार ७६६ हेक्टर भूमिमा सिँचाइ पुर्याउने लक्ष्य छ। आयोजनाले पूर्वी मूल नहरमार्फत करिब ४२ सय हेक्टरमा र पश्चिमको मूल नहरमा १७ हजार हेक्टरमा सिँचाइ सुविधा दिइरहेको छ। सुनकोशी मरिन डाइभर्सन बहुउदेश्यीय आयोजना मध्य तथा पूर्वी तराई भेगको १ लाख २२ हजार हेक्टर भूमिमा बाहै्र महिना सिँचाइ सुविधा पुर्याउने यो आयोजनाको लक्ष्य हो। आव ०७४ बाट यसको निर्माण सुरु भएको हो। आर्थिक वर्ष २०८०८१ मा सम्पन्न गर्ने लक्ष्य छ। आयोजनाको कुल लागत ४९ अर्ब ४२ करोड ३१ लाख छ। सुरुमा आयोजनाको लागत करिब ४६ अर्ब अनुमानित थियो। आयोजनाबाट ३१ मेगावाट जलविद्युत् पनि उत्पादन गर्ने सरकारको तयारी छ। ०८० पुससम्म भौतिक उपलब्धि २६३८ प्रतिशत र वित्तीय प्रगति २४१ प्रतिशत छ। महाकाली सिँचाइ आयोजना तेस्रो महाकाली सिँचाइ आयोजनाको कुल लागत ३५ अर्ब रुपैयाँ अनुमान गरिएको छ। आर्थिक वर्ष ०८७८८ सम्म निर्माण सम्पन्न गर्ने लक्ष्य लिइएको छ। आर्थिक वर्ष ०८०८१ को दोस्रो त्रैमाससम्मको वित्तीय र भौतिक प्रगति २० प्रतिशत छ। इन्सेटमा महाकाली सिँचाइ आयोजना। आयोजनालाई २ चरणमा निर्माण गरिँदैछ। निर्माण सुरुदेखि आर्थिक वर्ष ०८१८२ सम्मको अवधीलाई पहिलो चरण र ०८१८२ देखि ०८७८८ सम्मको अवधीलाई दोस्रो चरणका रूपमा अघि बढाइने सरकारले जनाएको छ। हालसम्म करिब ७ अर्ब रुपैयाँ यस आयोजनामा खर्च भएको छ। चालू आर्थिक वर्षको दोस्रो त्रैमासिकसम्म ४९ करोड ६८ लाख रकम खर्च भएको जनाइएको छ। रानी जमरा कुलरिया सिँचाइ आयोजनाः यो आयोजनाले कैलालीको तराई भूभागमा सिँचाइ सुविधा विस्तार गरी तरकारी लगायतका अन्य खाद्यबालीको उत्पादनमा वृद्धि हुने सरकारको अपेक्षा छ। ०६७६८ बाट निर्माण सुरु भएको हो। कृषकहरूद्वारा व्यवस्थित र सञ्चालित रानी, जमरा र कुलरिया सिँचाइ प्रणालीको १४ हजार ३ सय हेक्टर, नयाँ सिञ्चित क्षेत्र विकासअन्तर्गत लम्की विस्तारको ६ हजार हेक्टर तथा पथरैया नदीदेखि कान्छा नदीसम्मको १८ हजार हेक्टर गरी कुल जम्मा ३८ हजार ३ सय हेक्टर जमिनमा वर्षैभरि सिँचाइ सेवा उपलब्ध गराउने आयोजनाको उद्देश्य छ। रानी जमरा सिँचाइ आयोजना आयोजनाको सुरुवातीलागत अनुमान १२ अर्ब ३७ करोड थियो। अब भने २७ अर्ब ७० करोड रुपैयाँ लाग्दैछ। अर्थात् करिब २२३ गुणाले लागत बढ्दै छ। पुससम्मको भौतिक प्रगति ६९८३ प्रतिशत र वित्तीय प्रगति ६७९४ प्रतिशत छ। हालसम्म करिब १८ अर्ब रुपैयाँ खर्च भएको छ। ४७ मेगावाट विद्युत् उत्पादनको लक्ष्य लिएको यस आयोजनाको मूल इन्टेक निर्माण सम्पन्न भएको, विद्युत् गृहको निर्माण लगयतका महत्वपूर्ण कामहरू सम्पन्न भइसकेको सिँचाइ विभागको तथ्यांक छ। बबई सिँचाइ आयोजना सबैभन्दा पुरानो सिँचाइ आयोजना हो बबई। हालसम्म भौतिक प्रगति ७२२२ प्रतिशत र वित्तीय प्रगति ६९३४ प्रतिशत छ। पञ्चायतकाल अर्थात् ०४५०४६ बाट यसको निर्माण सुरु भएको हो। अझै सम्पन्न भएको छैन। सरकारले अब आर्थिक वर्ष २०८२८३ मा निर्माण सम्पन्न गर्ने लक्ष्य लिएको छ। यसको सुरुवाती लागत अनुमान थियो २ अर्ब ८७ करोड। अब भने ६६ गुणाले लागत बढेर १८ अर्ब ९६ करोड पुग्दै छ। सन्तोष गर्ने ठाउँ छैन डा बैकुण्ठ अर्याल, मुख्यसचिव राष्ट्रिय गौरवका आयोजनाको प्रगतिमा सन्तोष गर्ने ठाउँ अवश्य नै छैन। सबैलाई थाहा भएकै विषय हो। त्यही कारण यी आयोजनाका काम अघि बढाउन, समस्या समाधान गर्न सरकारले संवेदनशील भएर आफैं नै अनुगमनमा लागिरहेको छ। सबै आयोजना सञ्चालन गर्ने प्रमुखहरूलाई आयोजनाको कामलाई तीव्र बनाउन तदारूपता दिन निर्देशन दिइएको छ। यसको नियमित अनुगमन सरकारले पनि गर्छ। र, त्यसको रिपोर्टिङ पनि सरकारले लिइरहेको छ। बजेट अभाव छ सुशीलचन्द्र तिवारी, सचिव, जलस्रोत तथा सिँचाइ मन्त्रालय सरकारले योजनाअनुसार बजेटमा राखेर, अन्तर निकायसँग समन्वय गरेर राष्ट्रिय गौरवका सिँचाइ आयोजनाहरूलाई सरल रूपमा अघि बढाउने काम गर्दै आइरहेको छ। पछिल्लो चरणमा आएर वन, वातावरण, जग्गा प्राप्तिलगायतका विषयले आयोजनाहरूलाई बढी प्रभावित गरेको छ। यसका लागि सम्बन्धित निकायसँग छलफल तथा समन्वयलाई मन्त्रालयले प्राथमिकतामा राखेको छ। प्रधानमन्त्री कार्यालयबाट पनि यी आयोजनाहरूको कामलाई अघि बढाउन निर्देशन भइरहेको छ। प्रधानमन्त्री कार्यालयअन्तर्गतको सहजीकरण समितिमार्फत पनि मन्त्रालयले प्रयास गरिरहेको छ। ठूला आयोजना भएकाले बजेटको सुनिश्चितता नै प्रमुख समस्या हो, यसलाई सम्बोधन गर्नुपर्छ। हचुवामा आयोजना बनाउँदा समस्या डा रमेश पौडेल, सदस्य राष्ट्रिय योजना आयोग आयोजना सञ्चालन गर्ने हाम्रो दक्षतामाथि प्रश्न उठ्ने गरेका छन्। यसलाई समाधान गर्ने गरी कार्यदक्षता अघि बढउनुपर्ने हो। तर, राजनीतिक आग्रह पूर्वाग्रहमा गरिने निर्णय, चुनावी एजेन्डामा आयोजनाहरू आउनेलगायतका कारणले राष्ट्रिय गौरवका आयोजनामा पनि समस्या देखिएका छन्। बिना आंकलन, बिना मूल्यांकन, प्रक्रिया नपुर्याइ, आयोजनाको समष्टिगत आयोजनाको लाभ कस्तो हुन्छ, नहेरी आयोजना छनोट हुने र घोषणा हुने परिपाटीको अन्त्य हुनुपर्छ। अस्थिर राजनीतिका कारण नयाँ नेतृत्वसँगै आयोजना प्रमुखदेखि सबै नै परिवर्तन गर्ने परिपाटीले पनि आयोजनाहरूलाई गाँजेको छ। आयोजनाको आवश्यक र महत्वलाई मूल्यांकन नगरी कतिपय आयोजनाको बजेटलाई निरन्तरता पनि दिइँदैन। राष्ट्रको आवश्यकताअनुसार नयाँ आयोजना आउनुपर्छ। अन्तिम तयारीमा रहेको १६औं आयोजनामा पनि केही आयोजना थपिने छन्। ती आयोजना ल्याउँदा समयमा सम्पन्न गर्नेतर्फ ध्यान दिनुपर्छ। सँगसँगै ती आयोजनाहरूबाट नकारात्मक परिमाण देशलाई गयो भने त्यसको जिम्मेवारी निणर्यकर्ताले नलिँदासम्म आयोजनाहरूको तीव्र विकास हुन सक्दैन।"
खराब कर्जाले फाइनान्सलाई धक्का,"काठमाडौं : समग्रमा अर्थतन्त्र अपेक्षाअनुसार चलायमान नहुँदा बैंक तथा वित्तीय संस्था पनि प्रत्यक्ष वा अप्रत्यक्ष रूपमा प्रभावित भएकै छ। चालू आर्थिक वर्षको वित्तीय विवरणले पनि यस्तै देखाउँछ। वाणिज्य बैंकदेखि विकास बैंकको आम्दानी नाफा वृद्धि खासै भएन। वित्त कम्पनीहरूको हालत पनि उस्तै छ। समग्रमा कम्पनीहरूको नाफा सोचेअनुसार बढेको छैन। वास्तवमा खुद ब्याज आम्दानी र सञ्चालन नाफा घटेकाले नाफा ऋणात्मक भएको हो। गत आवको तुलनामा चालू आवमा समग्रमा कम्पनीहरूको खुद ब्याज आम्दानी घटेको छ। यद्यपि यसबीच सबै कम्पनीको ब्याज, शुल्क र कमिसन आम्दानी २ अर्ब १ करोड हाराहारीमा मात्रै भएको छ। यसैगरी सबै कम्पनीले इम्पेयरमेन्ट शुल्कबापत ५४ करोड परेको छ। यसबीच कम्पनीहरूको खुद सञ्चालन आम्दानी १ अर्ब १६ करोड हाराहारीमा रहेको छ। आर्थिक वर्ष २०८००८१ को पुस मसान्तसम्मको अपरिस्कृत वित्तीय प्रतिवेदनअनुसार वित्त कम्पनीहरूको वित्तीय सूचक पनि आर्थिक मन्दीले गर्दा सन्तोषजनक नरहेको बैंकर्सहरू बताउँछन्। यद्यपि यत्तिको विवरणलाई पनि समयानुकूल उचित ठान्छन् र अब सकारात्मक दिशातर्फ उन्मुख हुने उनीहरूको अपेक्षा छ। यसैक्रममा नेपाल वित्तीय संस्था संघका महासचिव उद्धवराज थपलिया अहिले समग्रमा समय परिस्थितिले गर्दा खराब कर्जा बढ्ने र नाफामा कमी आएको बताउँछन्। उनका अनुसार खराब कर्जाको आकार बढ्दा कर्जा नोक्सानी प्रोभिजन बढी छुट्ट्याउनु परेको छ। रिकभरीमा समस्या भएपछि प्रतिसेयर आम्दानी पनि खुम्चिन्छ। यो धेरैको खुम्चिएको छ। यद्यपि गत आवको तुलनामा धेरैको घटेकै छ। यसबाहेकका अन्यमा त्यस्तो अप्ठ्यारो अवस्था छैन। अहिले नै धेरै आत्तिहाल्ने स्थिति छैन, नेपाल फाइनान्सका सीईओसमेत रहेका थपलिया भन्छन्, समग्रमा अर्थतन्त्र चलायमान हुनासाथ सुधार हुन्छ। अहिलेको व्यापार व्यवसायजस्ता बजारको स्थिति कमजोर भएकाले नै सावाँ, ब्याज उठाउन गाह्रो भएको हो। तर निराशै हुनुपर्ने अवस्था छैन। वित्त कम्पनीको मार्केट सेयर जम्मा तीन प्रतिशतको हो। तर समग्रमा वाणिज्य बैंक, वित्त कम्पनीहरूको तुलनामा हेर्दा वित्तीय सूचकहरू त्यत्ति कमजोर पनि नदेखिएको उनको तर्क छ। वित्त कम्पनीको वित्तीय स्थान राम्रै छ। यद्यपि यसबीच ऋणीबाट सावाँ, ब्याज नउठ्दा (रिकभरी) नहुने समस्याले खराब कर्जाको आकार नघटेको हो। सो समग्र बैंक तथा वित्तीय संस्थाको समस्या हो। सबैको वितरणयोग्य नाफा घटेकै अवस्था छ। निष्क्रिय कर्जा (एनपीएल) बढ्दो क्रममा छ। तर आर्थिक स्थिति सुध्रिए यस्ता समस्या समाधान भएर जान्छ, उनले थप्दै अन्नपूर्णसँग भने। ५ कम्पनीलाई नोक्सानीको भार समग्र वित्त कम्पनीमध्ये हाल सञ्चालनमा रहेका १५ ग वर्गका वित्त कम्पनीहरूमध्ये ५ वटा कम्पनीले नोक्सानी व्यहोर्नु परेको छ। खास वित्त कम्पनी १७ वटा भएकोमा नेपाल सेयर र क्यापिटल फाइनान्स समस्याग्रस्त भएकाले १५ वटामात्रै सञ्चालित छन्। यसमध्ये सेन्ट्रल फाइनान्स, समृद्धि फाइनान्स, गुह्येश्वरी मर्चेन्ट बैंकिङ एन्ड फाइनान्स, प्रोग्रेसिभ फाइनान्स र रिलायन्स फाइनान्सको नाफा ऋणात्मक भएको छ। सेन्ट्रल फाइनान्सको नाफा घटेर ४ करोड ७६ लाख ४६ हजार रुपैयाँ ऋणात्मक भएको छ। चालू आवमा कम्पनीको इम्पेयरमेन्ट चार्ज बढेकाले नोक्सानीमा गएको हो। गत आवमा कम्पनीको इम्पेयरमेन्ट चार्ज ६ करोड ७५ लाख रहेकोमा चालू आवमा बढेर १० करोड १४ लाख पुगेको छ। यस्तै कम्पनीको खुद ब्याज आम्दानी गत आवको तुलनामा चालू आवमा ४ दशलमव ३९ प्रतिशत घटेको छ। गत आवमा कम्पनीले १२ करोड ६४ लाख खुद ब्याज आम्दानी गरेकोमा चालू आवमा घटेर १२ करोड ९ लाखमा सीमित भएको हो। यसको चुक्ता पुँजी रु ९४ करोड ८८ लाख रहेको कम्पनीले जगेडामा रु ३४ करोड ७५ लाख सञ्चिति गरेको छ। रिटेन्ड अर्निङ भने रु ११ करोड ४० लाख ऋणात्मक छ। त्यस्तै कम्पनीको निष्क्रिय कर्जा पनि गत आवको तुलनामा चालू आवमा बढेको छ। गत आवमा कम्पनीको निष्क्रिय कर्जा ७ दशलमव ६३ प्रतिशत रहेकोमा चालू आवमा बढेर ९ दशमलव ४४ प्रतिशत पुगेको हो। कम्पनी नोक्सानीमा रहेसँगै प्रतिसेयर आम्दानी १० रुपैयाँ ४ पैसा ऋणात्मक छ। त्यस्तै चालू आवको दोस्रो त्रैमासमा कम्पनीको प्रतिसेयर नेटवर्थ १ सय २४ रुपैयाँ ६६ पैसा रहेको छ। यस्तै, चालू आर्थिक वर्ष (आव)को दोस्रो त्रैमासिक वित्तीय विवरण सार्वजनिक गरेको समृद्धि फाइनान्सको नोक्सानी गत आवको दोस्रो त्रैमासको तुलनामा चालू आवको सोही अवधिमा घटेको छ। गत आवमा कम्पनी ७ करोड ७३ लाख नोक्सानीमा रहेकोमा चालू आवमा घटेर २ करोड १३ लाखमा झरेको देखिन्छ। चालू आवमा कम्पनीको खराब कर्जा घटेसँगै नोक्सानी घटेको तथ्यांकमा देखिन्छ। गत आवमा कम्पनीको निष्क्रिय कर्जा १३ दशलमव ९२ प्रतिशत रहेकोमा चालू आवमा घटेर ४ दशमलव ६८ प्रतिशतमा झरेको छ। कम्पनीको चुक्ता पुँजी ८१ करोड ८९ लाख रहेको छ। दोस्रो त्रैमाससम्ममा कम्पनीले जगेडामा २५ करोड ९९ लाख सञ्चिति गरेको छ। रिटेन्ड अर्निङ भने ४८ करोड २० लाख ऋणात्मक रहेको छ। कम्पनी नोक्सानीमा भएसँगै प्रतिसेयर आम्दानी २ रुपैयाँ ६१ पैसा ऋणात्मक छ। यता गुह्येश्वरी मर्चेन्ट बैंकिङ एन्ड फाइनान्सले पनि ६ करोड ७० लाख ३० हजार नोक्सानी व्यहोर्नु परेको छ। चालू आवमा कम्पनीको खराब कर्जा ६६२ प्रतिशत रहेको छ। यसैगरी नोक्सानी व्यहोर्नेमा प्रोग्रेसिभ फाइनान्सले १० करोड ५७ लाख ५० हजार र रिलायन्स फाइनान्सले ५ करोड ४७ लाख ६४ हजार रुपैयाँबराबर रहेको छ। १० वित्त कम्पनीमा नाफामा सञ्चालनमा रहेका १० वित्त कम्पनीहरूको नाफा न्यूनतम ८ लाख रुपैयाँदेखि १२ करोड रुपैयाँ हाराहारीमा कमाएका छन्। जस्मा सबैभन्दा बढी गोर्खाज फाइनान्सले १२ करोड १६ लाख रुपैयाँबराबर नाफा गर्न सफल भएको छ। यसैगरी क्रमशः मञ्जुश्री फाइनान्सले १० करोड ५४ लाख, आईसीएफसी फाइनान्सको ५ करोड ३२ लाख रुपैयाँ, वेस्ट फाइनान्सले १ करोड ८ लाख ४७ हजार रुपैयाँ, गुडविल फाइनान्स २ करोड २८ लाख ८५ हजार, पोखरा फाइनान्सको २ करोड ९० लाख ५४ हजार, श्री इन्भेस्टमेन्ट एन्ड फाइनान्सले २ करोड ५६ लाख ४४ हजार रुपैयाँ, जानकी फाइनान्स १९ लाख ८६ हजार रुपैयाँ नाफा कमाएका छन्। यसैगरी, आईसीएफसी फाइनान्सले ५ करोड ३२ लाख २२ हजार रुपैयाँ र मल्टिपर्पोज फाइनान्सले १० करोड ५४ लाख ७१ हजार नाफा कमाएका छन्। नाफा घट्दा प्रतिसेयर आम्दानीमा दबाब यद्यपि समग्रमा कम्पनीहरूले कमाएको नाफा कम हुँदा प्रतिसेयर आम्दानीमा दबाब परेको छ। नाफा ऋणात्मक भएका कम्पनीको ईपीएस घटेको छ। यसरी ईपीएस घट्नेमा पाँच कम्पनी रहेका छन्। जस्मा सेन्ट्रल फाइनान्सको ईपिएर १००४ रुपैयाँले घटेको छ। यसरी क्रमशः समृद्धि फाइनान्सको ५२१, गुह्येश्वरी मर्चेन्ट बैंकिङ एन्ड फाइनान्सको ६६२, प्रोग्रेसिभ फाइनान्स १२७४ र रिलायन्स फाइनान्सको ९७७ रुपैयाँले ईपीएस घटेको छ। प्रतिसेयर आम्दानी (अर्निङ पर सेयर) भनेको कम्पनीको नाफा मूल्यांकन गर्ने एक मुख्य सूचक हो। कम्पनीले कर तिरेपछिको खुद नाफालाई सेयर संख्याले भाग गर्दा आउने नतिजा प्रतिसेयर आम्दानी मानिन्छ। प्रतिसेयर आम्दानीको अंकले एक कित्ता सेयर बराबर कम्पनीले कति नाफा कमाएको छ भन्ने हो। यदि कम्पनीले अग्राधिकार (प्रिफरेन्स) सेयर जारी गरेको छ भने खुद नाफामा अग्राधिकार सेयरलाई दिनुपर्ने नाफा घटाइन्छ र कम्पनीमा कायम सेयर संख्याले भाग गरेर प्रतिसेयर आम्दानी निकालिन्छ। वित्त कम्पनीको खराब कर्जा दोहोरो अंकमा सञ्चालनमा रहेका ग वर्गका १५ वटा वित्त कम्पनीहरूले प्रवाह गरेको ऋणको सावाँ तथा ब्याज उठाउन नसक्दा निष्क्रिय कर्जा बढेको छ। समग्रमा चालू आवको पुससम्ममा यस्ता कम्पनीको एनपीएल औसत १४१९ प्रतिशत पुगेको छ। जबकि २०७९ असारमा समग्रमा २५२ प्रतिशतमात्रै थियो। कम्पनीहरूले प्रवाह गरेको ऋणको सावाँ तथा ब्याज उठाउन नसक्दा निष्क्रिय कर्जा बढेको हो। अझ पाँच वटा वित्त कम्पनीको खराब कर्जा १० प्रतिशत माथि छ। जस्मा सबैभन्दा बढी गुडविल फाइनान्सको १०९७३ प्रतिशतसम्म एनपीएल पुगेको छ। यसपछि जानकी फाइनान्सको १९९९ प्रतिशत छ। यस्तै, गोर्खाज फाइनान्सको १३७३ र प्रोग्रेसिभ फाइनान्सको निष्क्रियकर्जा ११४५ प्रतिशत पुगेको छ। यसपछि नेपाल फाइनान्सको १०५२ प्रतिशत रहेको छ। अझै तुलनात्मक रूपमा धेरै घटेर अहिलेको स्थितिमा आएको हो। जबकि नेपाल फाइनान्स समस्याग्रस्तबाट हट्दा खराब कर्जा नै ९६ प्रतिशत थियो। यो घटाउँदा घटाउँदै अहिले १० प्रतिशतमा झारेका नेपाल फाइनान्सका प्रमुख कार्यकारी अधिकृत (सीईओ) थपलियाले जानकारी दिए। यसबाहेकका कम्पनीको एनपीएल १० प्रतिशतभन्दा कम छ। उक्त हाराहारीमा वेस्ट फाइनान्स, पोखरा फाइनान्स, श्री इन्भेस्टमेन्ट, सेन्ट्रल, समृद्धि, आईसीएफसी, मल्टिपर्पोज, मञ्जुश्री र रिलायन्स रहेका छन्। यसमध्ये सबैभन्दा कम खराब कर्जा हुनेमा मल्टिपर्पोज फाइनान्स रहेको छ। जस्को निष्क्रिय कर्जा १४८ प्रतिशतमात्रै रहेको छ। बैंक तथा वित्तीय संस्थामार्फत प्रवाह भएका कर्जाहरू ऋणीले तोकिएको समयमा नतिर्दा निष्क्रिय हुन जान्छ। यसलाई विभिन्न चार क्षेत्रमा विभाजन गरिएको छ। जसअन्तर्गत ३ महिनादेखि ६ महिनासम्म भाखा नाघेका कर्जासापटलाई कमसल कर्जामा राखिन्छ। यसपछि ६ महिनादेखि बढीमा एक वर्षसम्म भाखा नाघेका कर्जासापटलाई शंकास्पद कर्जामा राखिएको छ। योभन्दा माथि अर्थात् १ वर्षभन्दा बढी अवधिले भाखा नाघेका कर्जासापटलाई खराब कर्जामा वर्गीकरण गरिएको छ। पछिल्लो समय ऋण नतिर्नेको संख्या बढ्दै गएपछि कडाइसमेत गरेको छ। गत असोज ३० गते केन्द्रीय बैंकले एकीकृत निर्देशन २०८० जारी गर्दै खराब कर्जासम्बन्धी थप व्यवस्थासमेत गरेको छ। जस्मा अबदेखि कर्जा भाखा नाघेको वा ननाघेको कुनै पनि कर्जासापटलाई तोकिएअनुसार कुनै पनि अवस्थामा खराब कर्जामा वर्गीकरण गर्नुपर्ने र सोको लागि बैंक तथा वित्तीय संस्थाले उपयुक्त प्रणाली एवम् पूर्वाधारको विकास गर्नुपर्नेछ व्यवस्था छ। यसअन्तर्गत ऋणी टाट पल्टेमा वा टाट पल्टेको घोषणा भएमा, ऋणी बेपत्ता भएमा वा ९० दिनसम्म सम्पर्कमा नआएमा, कर्जा दुरुपयोग भएमा, परियोजनाव्यवसाय सञ्चालन हुने अवस्था नरहेमा, परियोजना वा व्यवसाय सञ्चालनमा नभएमा खराब कर्जामा परिन्छ। यससँगै प्रतीतपत्र, जमानत तथा अन्य सम्भावित दायित्वहरू फोर्स लोनको रूपमा कोषमा आधारित कर्जामा परिणत भएको अवस्थामा त्यसरी कर्जामा परिणत भएको मितिले ९० दिनसम्म असुली नभएमा, कर्जा असुल हुन नसकी लिलामी प्रक्रिया सुरु भएको वा असुली प्रक्रियाअन्तर्गत अदालतमा मुद्दा चलिरहेको अवस्थामा, कर्जा सूचना केन्द्रको कालोसूचीमा कायम रहेका ऋणीलाई नयाँ वा थप कर्जा प्रदान गरेको अवस्थामा, सुरक्षणको बजार मूल्यले कर्जाको सुरक्षण हुन नसक्ने भएमा, छ यस प्रयोजनको लागि सुरक्षण भन्नाले अचल सम्पत्ति धितोमात्र नभई परियोजना तथा परियोजनाको चल सम्पत्तिसमेतलाई जनाउनेछ। वित्त कम्पनीको मार्केट सेयर जम्मा तीन प्रतिशतको हो। तर समग्रमा वाणिज्य बैंक, वित्त कम्पनीहरूको तुलनामा हेर्दा वित्तीय सूचकहरू त्यत्ति कमजोर पनि देखिँदैन। वित्त कम्पनीको वित्तीय स्थान राम्रै छ। यद्यपि यसबीच ऋणीबाट सावाँ, ब्याज नउठ्दा (रिकभरी) नहुने समस्याले खराब कर्जाको आकार नघटेको हो। सो समग्र बैंक तथा वित्तीय संस्थाको समस्या हो। सबैको वितरणयोग्य नाफा घटेकै अवस्था छ। निष्क्रिय कर्जा (एनपीएल) बढ्दो क्रममा छ। तर आर्थिक स्थिति सुध्रिए यस्ता समस्या समाधान भएर जान्छ। अझै तुलनात्मक रूपमा धेरै घटेर अहिलेको स्थितिमा आएको हो। जबकि नेपाल फाइनान्स समस्याग्रस्तबाट हट्दा खराब कर्जा नै ९६ प्रतिशत थियो। यो घटाउँदाघटाउँदै अहिले १० प्रतिशतमा झारेका छौं। अझै यसको आकार घटाउने क्रममा छौं। तर अहिले समग्रमा समय परिस्थितिले गर्दा खराब कर्जा बढ्ने र नाफामा कमी आएको हो। खराब कर्जाको आकार बढ्दा कर्जा नोक्सानी प्रोभिजन बढी छुट्ट्याउनु परेको छ। रिकभरीमा समस्या भएपछि प्रतिसेयर आम्दानी पनि खुम्चिन्छ। यो धेरैको खुम्चिएको छ। यद्यपि गत आवको तुलनामा धेरैको घटेकै छ। यसबाहेकका अन्यमा त्यस्तो अप्ठ्यारो अवस्था छैन। अहिले नै धेरै आत्तिहाल्ने स्थिति छैन। समग्रमा अर्थतन्त्र चलायमान हुनासाथ सुधार हुन्छ। अहिलेको व्यापार व्यवसायजस्ता बजारको स्थिति कमजोर भएकाले नै सावाँ, ब्याज उठाउन गाह्रो भएको हो। तर निराशै हुनुपर्ने अवस्था छैन। उद्धवराज थपलिया, महासचिव, नेपाल वित्तीय संस्था संघ एवं प्रमुख कार्यकारी अधिकृत, नेपाल फाइनान्स"

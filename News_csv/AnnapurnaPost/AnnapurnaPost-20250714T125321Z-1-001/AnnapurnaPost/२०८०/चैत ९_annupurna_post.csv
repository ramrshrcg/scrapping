शीर्षक,विवरण
सम्पत्ति प्रतिभूतीकरणको अवधारणा,"प्रतिभूतीकरण वा धितोपत्र पुँजीबजारसँग सम्बन्धित शब्द हो। पुँजीबजार वा सेयर बजारमार्फत सम्पत्तिालाई प्रतिभूतीकरण गरी तरलीकृत गर्न सकिन्छ। प्रतिभूतिको समानार्थी शब्द धितोपत्र हो। नेपालको प्रचलित धितोपत्रसम्बन्धी ऐन, २०६३ को दफा २(च) मा धितोपत्र भन्नाले संगठित संस्थाले जारी गरेको सेयर, स्टक, बन्ड, डिवेञ्चर, डिवेञ्चर स्टक वा सामूहिक लगानी योजनासम्बन्धी प्रमाणपत्र वा नेपाल सरकारले जारी गरेको वा नेपाल सरकारको जमानतमा संगठित संस्थाले जारी गरेको ऋणपत्र, बचतपत्र वा बन्ड सम्झनुपर्छ र उक्त शब्दले धितोपत्र बजारमार्फत कारोबार हुन सक्ने वा हस्तान्तरण हुन सक्ने भनी बोर्डले तोकिदिएको अन्य धितोपत्र वा त्यस्तो धितोपत्र खरिद, बिक्री वा विनिमय गर्न सक्ने अधिकारपत्र समेतलाई जनाउँछ भनेको छ। धितोपत्र वा प्रतिभूतीकरण पुँजीबजारसँग सम्बन्धित शब्द हो। पुँजीबजार वा सेयर बजारमार्फत सम्पत्तिलाई प्रतिभूतीकरण गरी तरलीकृत गर्न सकिन्छ। प्रतिभूतीकरणको अर्थ कुनै पनि बैंक तथा वित्तीय संस्थाको सम्पत्ति भनेको ऋण हो। ऋणको बदलामा ऋणीबाट बैंकवित्तले साँवा र ब्याज प्राप्त गर्छन। यस्ता साँवा र ब्याज मासिकत्रैमासिक रूपमा क्रमशः प्राप्त गर्दै जान्छन्। यस्ता ऋण अल्पकालीन, मध्यकालीन र दीर्घकालीन प्रकृतिका हुन्छन्। दी र्घकालीन प्रकृतिका ऋण भुक्तान हुन् लामो समय लाग्छ बैंकवित्तले भविष्यमा क्रमशः प्राप्त गर्ने साँवा र ब्याज अर्थात् प्राप्त रकम (रिसिभेबल) लाई बजारमा बिक्रीयोग्य वित्तीय उपकरण बनाएर तत्काल नगद प्राप्त गर्न सक्ने विधि सम्पत्ति प्रतिभूतीकरण हो। सरल शब्दमा ठोसरूपमा रहेको सम्पत्तिलाई तरल सम्पत्तिमा परिणत गर्ने विधि हो। यस्ता सम्पत्तिलाई बिक्रीयोग्य उपकरणमा रुपान्तरण गर्ने कार्य विशिष्टीकृत संस्था (स्पेसल पर्पोज भेहिकलएसपीभी) ले गर्छन्। यस्ता संस्था बैंकवित्त आफैँले पनिस्थापना गर्न सक्छन् वा अन्य संस्था पनि हुन्छन्। प्रतिभूतीकरण प्रक्रिया प्रतिभूतीकरण प्रक्रियाका पाँच चरण हुन्छन्। पहिलो चरणमा जोखिम, लाभ र मौद्रिक मूल्यको आधारमा विभिन्न प्रकारका सम्पत्तिलाई पहिचान गरी त्यसलाई एकत्रित अर्थात् पुलिङ गरिन्छ। दोस्रो चरणमा एसपीभीले यस्ता सम्पत्तिलाई आफ्नो अधिनमा लिएर व्यवस्थापन अर्थात् बिक्रीयोग्य वित्तीय उपकरणमा रूपान्तरण गर्छन्। तेस्रो चरणमा यस्ता सम्पत्तिको जोखिम स्तरअनुसार न्यून, मध्यम र उच्च गरी तीन भागमा वर्गीकरण गरिन्छ। चौथो चरणमा क्रेडिट रेटिङ एजेन्सीबाट ग्रेडिङ, गरिन्छ। रेटिङ एजेन्सीले यस्ता सम्पत्तिलाई ए, एए एएएर सीसीसी गरी चार प्रकारले ग्रेडिङ (स्तरीकरण) गर्छ। यहाँ ए ग्रेड पाएको सम्पत्ति उत्तम र सबैभन्दा सुरक्षित हुन्छ भने सीसीसी सबैभन्दा जोखिमपूर्ण हुन्छ। पाँचौं चरणमा एसपीभीले यस्ता सम्पत्तिलाई वित्तीय उपकरण बनाएर लगानीकर्तालाई बिक्री गर्छ। मानौं कुनै १ अर्ब रुपैयाँ बराबरको सम्पत्तिलाई एसपीभीले ६० करोड न्यून, ३० करोड मध्यम र १० करोड रुपैयाँलाई उच्च जोखिम मूल्यांकन गरी वर्गीकरण गरेर लगानीकर्तालाई जारी गरेको रहेछ भने कुनै कारणवश १० करोड रुपैयाँ प्राप्त हुन सकेन भने न्यून र मध्यम जोखिम लिने लगानीकर्ताले केही पनि गुमाउँदैनन् तर, १० करोड रुपैयाँ बराबरको उच्च जोखिम लिएर लगानीकर्ताको लगानी गुम्छ। त्यस्तै, ४० करोड रुपैयाँ प्राप्त हुन सकेन भने ३० करोडको मध्यम र १० करोड रुपैयाँको उच्च जोखिम लिने गर्ने लगानीकर्ताले गुमाउँछन्। यसमा न्यून जोखिम लिनेले थोरै प्रतिफल (ब्याज) पाएका हुन्छन् भने मध्यम र उच्च जोखिम लिनेले बढी प्रतिफल (ब्याज) पाएका हुन्छन। प्रतिभूतीकरणका फाइदा सम्पत्ति प्रतिभूतीकरणको परिचयात्मक चर्चापश्चात् यसका फाइदा र बेफाइफाका पक्षमा पनि केही चर्चा गर्नु आवश्यक छ। यसको फाइदा यसमा संलग्न पक्षको आधारमा हेर्न सकिन्छ। यसमा उत्पत्तिकर्ताको रूपमा बैंकवित्त र लगानीकर्ता गरी मुख्यरुपमा दुई पक्ष हुन्छन्। यसबाहेक एसपीभी, मर्चेन्ट बैंक, रेटिङ एजेन्सी, प्रत्याभूतकर्ता रऋणधारक अन्य पक्ष हुन्। उत्पत्तिकर्ताका रूपमा रहेका बैंकवित्त र लगानीकर्ता यसका मुख्य लाभकर्ता हुन्। उत्पत्तिकर्ताका रूपमा रहेका बैंकलाई अधिकतम फाइदा हुन्छ। ऋणीले क्रमशः तिर्दै जाने साँवा र ब्याज रकम तुरुन्तै प्राप्त गर्छन्। ठोस सम्पत्ति जस्तै स्वरुपमा रहेको प्राप्य रकम (ऋणको साँवा तथा ब्याज) तरल सम्पत्तिमा रूपान्तरण हुन्छ। ऋण असुलीको समय अनिश्चित हुन्छ, दीर्घकालमा नाफा प्राप्त गर्ने कुरा शंकास्पद हुन्छ। तसर्थ, यस्ता हानिबाट बच्नका लागि प्रतिभूतीकरण एउटा उपयुक्त विकल्प हो। अवरुद्ध रहेको पुँजी (ऋण) लाई प्रतिभूतीकरण गर्दा तरलता व्यवस्थापन गर्न सहज हुन्छ। यसको फाइदा वा लाभ उत्पतिकर्तालाई मात्र हैन, लगानीकर्तालाई पनि हुन्छ । कुनै पनि वित्तीय उपकरणको फाइदा दुवै पक्षलाई कुनै न कुनै रूपमा हुनुपर्छ । यो करारको सर्वमान्य सिद्धान्त हो। यहाँ पनि उत्पत्तिकर्ता र लगानीकर्ता दुवैबीच अप्रत्यक्ष रुपमा करार भएको हुन्छ। हरेक वित्तीय उपकरण जारी हुँदा जारीकर्ता र लगानीकर्ताबीच यस्तो किसिमको अप्रत्यक्ष करार हुन्छ। बजारमा थुप्रै वित्तीय उपकरण जारी हुन्छन् ती सबैले समान रूपमा प्रतिफल र सुरक्षा दिन सक्दैनन् । जस्तै, सेयरमा हरेक वर्ष लाभांश प्राप्त हुन पनि सक्छ नहुन पनि सक्छ । तर, प्रतिभूतीकरण गरिएको वित्तीय उपकरणले अन्य वित्तीय उपकरणभन्दा बढी प्रतिफल र सुरक्षा दिन्छ। प्रतिभूतीकरणका चुनौती कुनै पनि सम्पत्ति प्रतिभूतीकरणका लागि उचित विश्लेषण र विशेषज्ञताको आवश्यक पर्छ। उचित विश्लेषण नभएको खण्डमा लगानीकर्ताका लागि जोखिम पनि हुन सक्छ। प्रतिभूतीकृत गरिएको बन्डमा समावेश गरिएका सम्पत्तिको बारेमा एसपीभीले पूर्ण जानकारी लगानीकर्तालाई खुलासा नगर्ने हुँदा त्यसमा के कस्ता सम्पत्ति समावेश छन् भन्ने कुरा थाहा हुन्न। प्रतिभूतीकरणको प्रक्रियामा धेरै प्रकारका सम्पत्ति समावेश हुने हुँदा यसमा विभिन्न सम्पत्तिको बुद्धिमानीपूर्वक मिश्रण गर्नुपर्ने हुन्छ। साधारण वा अग्राधिकार सेयर जारी गर्दाभन्दा यस्ता प्रतिभूतीकरण जारी गर्दा तुलनात्मक रुपमा बढी खर्च लाग्छ। प्रतिभूतीकरण गरिएको सम्पत्ति प्राप्य रकम (रिसिभेबल) भएको हुँदा यदि कुनै ऋणीले ऋणको भुक्तान गर्न नसकेमा त्यसको जोखिम लगानीकर्ताले बेहोर्नुपर्छ। उत्पत्तिकर्ताले प्राप्य रकम (रिसिभेबल) को रुपमा रहेका सम्पत्तिलाई प्रतिभूतीकरण गरी जारी गर्ने हुँदा यसको जोखिम र लाभ ऋणीमा निर्भर हुन्छ। ऋणी असल परेमा यसको लाभ उच्च र सुरक्षित हुन्छ तर, असल ऋणी पनि विभिन्न कारणले खराब बन्न सक्ने हुँदा उच्च जोखिम तत्व अन्तर्निहित रहेको हुन्छ । यद्यपि, सबै ऋणी वा ऋण खराब नहुने हुँदा यसले लगानीकर्ताको लागि उच्च सुरक्षा प्रतिफल दिन्छ। लगानी भन्नेबित्तिकै त्यसमा जोखिम तत्व अन्तर्निहित हुन्छ । यो शाश्वत कुरा हो। उच्च जोखिम लिन सक्नेले नै उच्च लाभ लिने हुन्। प्रतिभूतीकरण प्रक्रिया जटिल र बुझ्न गाह्रो भए पनि यसले बैंकवित्त र कम्पनीको लागि रकम प्राप्त गर्ने प्रभावकारी तरिका हो। यसले बैंक वा कम्पनीको लेखामा जोखिमको मात्रा घटाउन मद्दत गर्छ। बैंकवित्तको लागि सम्पत्ति प्रतिभूतीकरण भए जस्तै अन्य क्षेत्रका कम्पनीका लागि फ्याक्टरिङ भन्ने अर्को विधि हुन्छ। अन्य क्षेत्रका कम्पनीको लागि भए पनि यसमा बैंकवित्त समावेश हुन्छन्। कुनै उत्पादनकर्ताले ग्राहकलाई बिक्री गरेको उत्पादनको रकम पछि भुक्तानी गर्न वा उधारोमा दिएंको हुन्छ। कहिलेकाहीँ उत्पादनकर्तालाई तत्काल रकमको खाँचो पर्दा उत्पादनकर्ताले फ्याक्टरिङ विधि उपयोग गर्छन। यस्तो अवस्थामा उत्पादनकर्ताले आफ्नो प्राप्य रकम (रिसिभेबल) बैंकलाई बेच्छन्। बैंकले उत्पादनकर्तालाई तुरुन्तै नगद दिएर बैंकले पछि ग्राहकहरूबाट पैसा उठाउँछ। यो पनि एकप्रकारको प्रतिभूती जस्तै विधि हो। नेपालमा सम्पत्ति प्रतिभूतीकरणको सुरुवात सम्पत्ति प्रतिभूतीकरणको सुरुआत सन् १९७० को दशकमा भएको हो। अमेरिकामा गभर्नमेन्ट नेसनल मोर्टगेज एसोसिएसनले धितो बन्धकका रूपमा रहेका ऋणलाई एकत्रित गरि पुलिङ गरेर प्रतिभूति जारी गर्न सुरुआत गरेको थियो। समयसँगै क्रेडिट कार्ड रिसिभेबल, अटो लोन र शैक्षिक (विद्यार्थी) ऋण जस्ता अन्य प्रकारका सम्पत्ति समावेश गरि प्रतिभूतीकरणलाई विस्तार गरियो। भारतमा सम्पत्ति प्रतिभूतीकरणको प्रक्रिया ९० को दशकको प्रारम्भमा सुरु भयो। क्रेडिट रेटिङ इन्फर्मेसन सर्भिसेज अफ इन्डिया लिमिटेड (क्रिसिल) ले सन् १९९११९९२ मा पहिलोपटक रेटिङ गरेर प्रतिभूतीकरण कार्यको सुरुआत गरेको थियो। यतिबेला पूर्णरुपमा प्रतिभूतीकरण सुरु भएको थिएन र आंशिक प्रतिभूतीकरण गरिएको थियो। भारतमा सरफेसी भनिने सेक्युरिटाईजेसन एण्ड रिकन्स्ट्रक्सन अफ फाइनान्सियल एसेट्स एण्ड इन्फोर्समेन्ट अफ सेक्युरिटी इन्टरेस्ट एक्ट, २००२ जारी भई विधिवत रुपमा यसको थालनी भएको छ। नेपालमा आर्थिक वर्ष ०६४०६५ को मौद्रिक नीतिमा वित्तीय एवम् अन्य संस्थागत क्षेत्रमा रहेको बढ्दो कर्जा एवम् अन्य सम्पत्तिको पुनःसंरचना गरी त्यस्तो सम्पत्तिउपर उपयुक्त किसिमको धितोपत्र (प्रतिभूती) जारी गरेमा लगानी तथा पुँजीबजारको क्षेत्र विस्तार हुने गरी प्रतिभूतीकरण (सेक्युरिटाईजेसन) सम्बन्धी कार्य व्यवस्थापन, सञ्चालन एवम् नियमन गर्ने संयन्त्र सम्बन्धमा वित्तीय सम्पत्ति सुरक्षीकरण (प्रतिभूतीकरण) ऐन (फाइनान्सियल प्रोपर्टीएसेट सेक्युरिटाईजेसन एक्ट) को मस्यौदा तयार गरी नेपाल सरकारसमक्ष पेस गरिने उल्लेख गरिएको थियो। तर यो कुरो उठेर दोस्रो वर्षदेखि स्यालको सिङ हराए झैँ हरायो। नेपालको सन्दर्भमा पनि यो एउटा उपयोगी विधि हुनसक्ने हुँदाहुँदै पनि यससम्बन्धी कानुन निर्माण नहुँदा यसको उपयोग हुन सकेको छैन। यसका लागि सरकारले अविलम्ब सम्पत्ति प्रतिभूतीकरण कानुन निर्माण गरी लागू गर्नु आवश्यक छ।  दाहाल, कर्पोरेट र धितोपत्र कानुनका अध्येताअधिवक्ता हुन्।"
गृहमन्त्रीले बुझ्नुपर्ने गुह्य पक्ष,"प्रहरीको आवश्यकता र वृत्तिविकाससहित मनोबल बढाउने कुराचाहिँ कमै हुने गरेका छन्। पदवहाली गर्नेबित्तिकै उपप्रधानमन्त्री तथा गृहमन्त्री रवि लामिछानेले प्रहरी प्रधान कार्यालयको निरीक्षण भ्रमण गरेँ। प्रहरी अधिकारीहरूलाई नेताको चाकरी गरेको सुन्न नपरोस् भन्दै निर्देशन दिएको समाचार बाहिरियो। यसरी नै पहिलोपटक पदवहाली गर्दा पनि हुँदा पनि उनले प्रहरी प्रधान कार्यालय पुगेर नेताको ढोका धाउने प्रहरीलाई कारबाही गर्ने चेतावनी दिएका थिए। यसपटक उनले यो पनि भन्न भ्याए कि आफ्नो शक्ति राजनीतिक नेतृत्वलाई नसुम्पिनु। अनि सँगसँगै भने कि राजनीतिक हस्तक्षेपका कारण प्रहरी संगठन लथालिंग भएको छ, सरुवा बढुवाका लागि शक्तिकेन्द्र धाउनुपर्ने विद्यमान अवस्थाको अन्त्य गर्न चाहन्छु। उनले अघिल्लो पटकभन्दा यसपटक दिएको निर्देशनले विशेष माने राख्दछ। सुन काण्डका होउन वा बाँसबारी छालाजुत्ता सम्बद्ध जग्गा प्रकरणका होउन वा आफूमाथि खोया प्रहार हँुदा लगाएका गम्भीर आरोपहरू होऊन्। लामिछानेले सुनकाण्डका बारेमा, राजस्व अनुसन्धान विभागले राम्रो अनुसन्धान गरिरहेको बेला गृह मन्त्रालयले प्रहरीमार्फत ल्याएर मुद्दा कमजोर बनाएको सम्म भनेका थिए। अनि सुन तस्करका बारेमा आफूलाई भएको सूचना गृहमन्त्रीलाई दिँदा उल्टै मुद्दा कमजोर बनाएर आफ्नो मान्छे जोगाएदेखि आफूलाई खोया प्रहार गरेका बारेमा गृह प्रशासनको भूमिकालाई लिएर पनि प्रश्न चिह्न खडा गरेका थिए। २०५४ सालमा ३६ दिन आईजीपी भए, अच्यूतकृष्ण खरेल। ९ महिनापछि पुन आईजीपी भएका खरेलले पद बहाली भएको दिन सिनियर प्रहरी अधिकृतहरूलाई सम्बोधन गर्दै भनेका थिए, मैले नौ महिना सर्वसाधारणका रूपमा प्रहरीको व्यवहार हेरेँ। प्रहरीले आफ्नो व्यवहार नसच्याए, कारबाही गर्छु, एकपटक भाच्चिए, फेरि पनि भाच्चिन तयार छुँ। तर, म चुप बस्दिनँ। बडो गर्वका साथ थर्काउने भावमा बोलेका आईजीपी खरेलले दोस्रो कार्यकाल सम्झन लायकको बनाउन सकेनन्। आफ्नै आत्मकथामा पनि प्रहरीलाई राजनीतिक पार्टीहरूको सहयोगमा बेलाबखत प्रयोग गरेको कुरा नै उल्लेख गरेका छन्। उसबेलाका (अहिलेकै) सबैभन्दा दुई ठूला पार्टीलाई ५६ सालको चुनावी खर्च दिएको हाक्काहाक्की लेखेकै छन्। यसरी पहिलो ३६ दिन केही आशा जगाएका खरेल प्रहरीभित्र निराशा र आफैं पनि निराश हँुदै आईजीपीबाट बाहिरिएका थिए। त्यसैले खरेलको ३६ दिने कार्यकालमा आशा जगाए जस्तै गृहमन्त्री लामिछानेले पनि पहिलो कार्यकालमा केही आशा जगाए। तर, दोस्रो कार्यकालमा सजग र सतर्क हुनुपर्ने देखिन्छ। पदवहाल हुनेबित्तिकै गृह मन्त्रीले प्रहरी प्रधान कार्यालयमा निरीक्षण र प्रहरीहरूलाई निर्देशन दिने क्रममा जहिल्यै चेतावनी र धम्कीका भाषाहरू बोलेको पाइन्छ। प्रहरीको आवश्यकता र वृत्तिविकाससहित प्रहरीको मनोबल बढाउने कुराचाहिँ कमै हुने गरेका छन्। गृहमन्त्री लामिछानेले प्रहरीलाई कुनै नेताको चाकडी गरेको देख्न, सुन्न नपरोस्। भनेर निर्देशन दिएका छन्। गत वर्ष प्रहरीले नेताको ढोका धाएको देखेँ कारबाही गर्छु भनेका थिए। यसबाट वर्तमान गृहमन्त्री प्रहरीहरू नेताको ढोका धाउँछन् भन्ने कुराका ज्ञातव्य रहेछन् भन्ने कुराको पुुष्टि हुन्छ। तर, यो कुरा थाहा नहुन पनि सक्छ कि किन प्रहरीहरू नेताका ढोका धाउन बाध्य पारिन्छन् ? गृहमन्त्री लामिछानेको निर्देशनभित्र गौर गरेर हेर्ने हो भने केही अनुत्तरित प्रश्नहरू भेट्न सकिन्छ। प्रहरीको सरुवा र बढुवा नियमित प्रक्रियाहरू हुन्, तर के सबै प्रहरीले मेरो सरुवा र बढुवामा कहीँ नगए पनि सामयिक रूपमा हुनेछ भनेर ढुक्कले बस्न सक्ने अवस्था छ त ? आरोपित अभियुक्त र अपराधीको र कुन पार्टीको हो भनेर अनुहार हेर्ने व्यवस्थाको अन्त्य प्रहरीले मात्रै गर्न सक्छ कि यसमा राजनीतिक नेतृत्वको भूमिका हुन्छ ? हेर्नुपर्ने देखिन्छ। अहिलेको परिपाटीमा कुन प्रहरी अधिकारीले काण्ड नै काण्डका महासागरका ह्वेल माछाहरू समात्ने हिम्मत गर्न सक्छ ? ब्रिटिस प्रहरीका ह्याम्पसायर काँस्टेबुलारीका असिस्टेन्ट चिफ कन्स्टेबलसँग प्रसंगवश बेलायती गृहमन्त्री वा राजनीतिक नेतृत्वसँग प्रहरीको काम कारबाही अर्थात् सम्बन्धको बारेमा कुरा भयो। उनले एकछिन् त मेरो जिज्ञाशा नै नबुझे झैँ लागेको थियो। पछि उनले भनेका थिए, गृहमन्त्रीको काम नीति बनाएर प्रहरीलाई दिने हो, अन्य कुरामा उनले कुनै हस्तक्षेप नै गर्दैनन् वा गर्न सक्दैनन्। उनले त यतिसम्म पनि भन्न भ्याए कि धेरै प्रहरीलाई गृहमन्त्री को हुन् भनेर थाहा (वास्ता) समेत हुँदैन। सबै सिस्टमले गर्ने हुँदा कसैको पनि त्यतातिर ध्यान जाँदैन रे ! तर, हाम्रो प्रहरीमा गृहमन्त्री वा सत्ताको प्रभाव कस्तो रहन्छ ? यो लेखकले भोगेको दृष्टान्त उल्लेख गर्न चाहन्छ, २०५४ सालमा तत्कालीन वडा प्रहरी कार्यालय महाराजगन्जको प्रमुख थिएँ। त्यस क्षेत्रमा कडा सुरक्षा व्यवस्था गर्दै थियौं, एउटा घटनामा श्रेष्ठ थरका एकजना रेस्टुरेन्ट मालिक पक्राउ परे। उनलाई छाड्न दबाब आयो, तत्कालीन गृह राज्यमन्त्री विष्णुविक्रम थापाको। उसबेला प्रधानमन्त्री राप्रपाका सूर्यबहादुर थापा थिए। अनि गृहमन्त्री राप्रपा कै बुद्धिमान तामाङ र गृह राज्यमन्त्री पनि सोही पार्टीको। मैले पक्रेको रेस्टुरेन्ट मालिक पनि राप्रपाबाट नै सांसदको उम्मेदवार भएर पराजित भएका रहेछन्। मलाई माथिल्लो प्रहरी अधिकारीहरूले गृह राज्यमन्त्रीको आदेश फर्माउँदै तत्कालै छाड्न आदेश दिए। मैले आफ्नो अडान लिए र नछाडि छानबिन गर्नतर्फ लागे। डेढ घण्टा पछि उनै गृह राज्यमन्त्रीको फोन आयो, तिमीको भाषामा मलाई यस्तरी थर्कायो कि के तिमीले मात्रै काठमाडौंको सुरक्षाको ठेक्का लिएका छौं ? र मेरो मान्छेलाई पक्रियौं ? मैले केही बोल्न नै नपाई उनले फर्माए, तीन मिनेटभित्र जहाँबाट पक्रेको हो त्यही नछाडे ठीक हुने छैन। मैले हस वा हुन्न केही भन्नै नपाई उनले फोन काटिदिए। म किंकर्तव्यबिमुढ भएँ। तर, पनि उनलाई छाडिन्। तब तत्कालीन काठमाडौं प्रहरी प्रमुख एसपी दिलीप श्रेष्ठ (कर्माचार्य) (पछि सशस्त्र डीआईजी) को फोन आयो। उहाँले ए भाइ, तिमीले महांकाल (उसबेला गृह राज्यमन्त्री थापा त्यहाँ बस्थे) को मान्छेको मान्छे पक्रेको रहेछौं। उनलाई छाड्न माथिल्लो प्रहरी अधिकारीको आदेश पनि मानेनौ रे ! अनि गृह राज्यमन्त्रीको आदेश पनि मानेनौं रे ! मलाई त तिमीले गरेको कुरा चित्त बुझेकै छ तर यो त्रिशंखु संसद्को खेलमा यिनीहरूकै बोलवाला छ। बेकार कुहिना भएर पहाडसँग टक्कर लिएर जुम्ला हुम्ला जानेतिर नलाग, यतिन्जेल थुनिहाल्यौ भो अब छाडिदेऊ। हतपत नदब्ने एसपी श्रेष्ठको माया र सहानुभूति मिश्रित आदेशलाई मैले मानेर मैले ती नेतालाई २ घण्टा जति पछि छाडे। तर, छाड्ने बेलामा उनलाई भने कि तपाईंका मन्त्रीको आदेश त अघि नै छाड्ने थियो, तर मैले छाडिन्। मन्त्री भनेको अस्थायी हो हामी प्रहरीचाहिँ स्थायी यो पनि भन्न भ्याएँ तर मेरो मुखको स्वाद मात्रै थियो। उसबेलाको त्रिशंखु संसद् जस्तै अहिलेका गठबन्धन संसद्मा एकएक भोटको गन्ती हुने हुँदा नेताहरूको प्रभाव र दबाब प्रहरीमाथि रहिरहन्छ नै। तर, पनि तपाईंप्रति प्रहरीको आशा अरू गृहमन्त्रीभन्दा अलिक फरक छ। लामिछानेको पहिलो कार्यकालमा प्रहरी प्रधान कार्यालय गएर निर्देशन दिएपछि वरिष्ठ प्रहरीहरूसँग खाजा खाँदै अनौपचारिक कुराकानी हुँदा एकजना एआईजी (हाल अवकाश) ले मुखै फोरेर भनेका थिए रे ! हामी (प्रहरी) ले हजुरबाट चाहिँ आशा राखेका छौं। यदि बुझ्न चाहनुभयो भने तत्कालीन एआईजीको त्यो आशामा प्रहरीभित्रको बेथा लुकेको छ। प्रहरी ऐनमा यथोचित संशोधन गर्न सके संगठन मजबुत हुनेछ। यति हुनेबित्तिाकै कुनै पनि नयाँ गृहमन्त्रीले प्रहरी प्रधान कार्यालय निरीक्षण गर्दै प्रहरीलाई चेतावनी दिनुपर्ने दिनहरू आउने छैन। तसर्थ, गृहमन्त्री लामिछानेले प्रहरीलाई मात्रै निर्देशन दिएर वा चेतावनी दिएर केही हुने वाला छैन। पहिले प्रहरीलाई कानुनी रूपमा नै सबल, स्वतन्त्र र राजनीतिक हस्तक्षेप मुक्त बनाउनुहोस्। के प्रहरीका कुनै क्याडरले मेरो सरुवा र बढुवा वा वृत्तिविकास प्रक्रियागत ढंगले स्वत हुनेछ भनेर ढुक्क भएर बस्न सक्ने अवस्था छ त ? अहिले सुनकाण्ड, बाँसबारी जग्गा काण्डलगायतमा सीआईबीले प्रभावकारी अनुसन्धान नगरेको गुनासो छ। पुनः अनुसन्धान गर्ने कुरा आएको छ, यदि अनुसन्धान अपुरो छ भने गर्नु गराउनु राम्रो हो। तर, यसको पछाडि प्रहरीलाई स्वतन्त्र र निष्पक्ष छानबिन गर्न अवरोध पुर्याउने राजनीतिक शक्तिहरूलाई के हुन्छ नि ! जब बाँसबारी जग्गा प्रकरणमा सीआईबीले वर्षौंदेखि अरूले आँट गर्न नसकेको अभियुक्तहरू पक्राउ गर्यो। त्यसपछि प्रहरी तीन दिनभन्दा बढी हिरासतमा राखेर अनुसन्धानसमेत गर्न पाएन, त्यो पनि अस्पतालको बेडमा। धेरै बाधा अड्चन छ प्रहरीलाई। त्यसैले सीआईबीको अनुसन्धान प्रक्रिया वा नियतमा कुनै खोट भए त्यसमा खोजी गर्नु ठीक हुन्छ तर सीआईबीलाई नै निरिह बनाइदिने तत्वहरूका बारेमा पनि खोजी गरिनु आवश्यक छ। जबसम्म प्रहरीलाई स्वतन्त्र भएर अनुसन्धान गर्न सक्ने परिपाटी हुन्न अर्थात् राजनीतिक शक्तिहरू हावी भइरहन्छन् तबसम्म गृहमन्त्रीहरूले अघिल्लो मन्त्रीहरूलाई दोष लगाउँदै प्रहरीलाई यसरी नै चेतावनी र निर्देशन दिइरहनुपर्ने र प्रहरी निरिह भएर निर्देशन सुनिरहनुपर्ने हुन्छ। यसमा नवनियुक्त गृहमन्त्रीले कानुनी व्यवस्थामा नै परिवर्तन गर्नुपर्ने देखिन्छ। नीतिगत निर्णय भनेर जोगाइएका ललिता निवास काण्डका पूर्वमन्त्री, प्रधानमन्त्रीहरूमाथि पनि पुनः अनुसन्धान गराउन सक्नुहोस्। सो मुद्दामा निर्णय गर्ने मन्त्री र प्रधानमन्त्री जोगिने तर आदेश तामेल गर्ने कर्मचारीहरू मात्रै डामिएका छन्। आफ्नो शक्ति राजनीतिक नेतृत्वलाई नसुम्पिन प्रहरी अधिकृतलाई निर्देशन दिनु असाध्यै राम्रो हो। तर, एसपीसम्मको सरुवा आईजीपीले सीधै गर्न सक्ने नियम भए तापनि केही समय अगाडिका आईजीपीलाई लेखाको राजपत्र अनंकित सईको समेत सरुवा गर्नबाट गृह मन्त्रालय (मन्त्री र सचिव) ले रोकेको कुरा धेरै भएकै छैन भने अरू माथिल्लो दर्जाको त झन् के कुरा। प्रहरी अधिकृतलाई आफ्नो अधिकार राजनीतिक नेतृत्वलाई नबुझाउन दिएको निर्देशन सामयिक छ। प्रहरी अधिकृतहरूले अब त चेतेको हुनुपर्छ। सुडान घोटाला काण्डमा जेल पर्ने बेलामा प्रहरी अधिकृतहरू र ठेकेदार मात्रै परे तर निर्देशन दिने र कमिसन बढ्ने नेताहरू अझै पनि सत्ता खेलमा सक्रिय नै छन्। यसबारेमा यथार्थ कुरा तत्कालीन गृहमन्त्री कृष्ण सिटौला र तत्कालीन आईजीपी ओमविक्रम राणालाई थाहा होला। यीबाट बाहिर नआए अनाहकमा पारिएका धेरै प्रहरी अधिकृतहरू छन्,। उनीहरूबाट केही सत्य तथ्य आउन पनि सक्छ। उनीहरूले हिम्मत गरिदिए प्रहरीलाई कसरी थिलथिलो पारिएको थियो वा पारिन्छ भनेर बुझ्न सजिलो हुने थियो। नवनियुक्त गृहमन्त्री लामिछाने निर्णय गर्न सक्ने स्थानमा छन्। पार्टी सभापति पनि हुन्। अन्य गृहमन्त्रीहरू माथिको मुख ताक्नुपर्ने अवस्थाका देखिन्छन् अर्थात् उनीहरूभन्दा माथिका हाईकमाण्ड हुन्छन्, जसको इशारा बेगर उनीहरू केही गर्न नसक्ने अवस्थाका देखिए। एक दशकअघि प्रहरी नेतृत्वमा रहेका तत्कालीन आईजीपीले एक प्रसंगमा भनेका थिए कि जुत्ता लगाउनेलाई मात्रै थाहा हुन्छ, जुत्ताले कहा नेर दुखाउँछ। तसर्थ गृहमन्त्रीले प्रहरीको आवश्यकतालाई सम्बोधन गरेर प्रहरी ऐनमा यथोचित संशोधन गर्न सके संगठन मजबुत हुनेछ। यति हुनेबित्तिकै कुनै पनि नयाँ गृहमन्त्रीले प्रहरी प्रधान कार्यालय निरीक्षण गर्दै प्रहरीलाई चेतावनी दिनुपर्ने दिनहरू आउने छैन। श्रेष्ठ, नेपाल प्रहरीका पूर्वअधिकृत हाल ब्रिटिस प्रहरीका ह्याम्पसायर काँस्टेबुलरीका सल्लाहकार हुन् ।"
जीतपुरसिमरा क्रिकेट कप : उपाधिका लागि मकवानपुर र पर्सा भिड्ने,"सिमरा : जीतपुरसिमरा टिट्वेन्टी क्रिकेट कप प्रतियोगिताको उपाधिका लागि मकवानपुर क्रिकेट संघ र पर्सा क्रिकेट संघ भिड्ने भएका छन्। समूह बी को अन्तिम खेलमा शुक्रबार दोस्रो जीत निकाल्दै मकवानपुर फाइनलमा प्रवेश गरेको हो। मकवानपुरले अब उपाधिका लागि शनिबार पर्सासँग खेल्नेछ। पर्सा पनि दुई खेल जित्दै समूह ए को विजेताको रुपमा फाइनल प्रवेश गरिसकेको छ। पर्साले आयोजक जीतपुरसिमरा स्पोर्टस् क्लब ७७ रन र कलैया क्रिकेट क्लबलाई पाँच विकेटले पराजित गरेको थियो। यता समूह चरणको पहिलो खेलमा जनकपुरमाथि ३१ रनको जीत निकालेको मकवानपुरले दोस्रो जीत दर्ता गर्ने क्रममा खुकुरी क्रिकेट क्लब भैरहवालाई १५ रनले पराजित गरेको हो। टस हारेर व्याटिङको निम्तो पाएको मकवानपुरले निर्धारित २० ओभरमा ८ विकेट गुमाउँदै १४८ रन जोडेको थियो। मकवानपुरका लागि तक्षक सिम्खडाले विष्फोटक पालि खेल्दै ५४ रन बनाए। उनले २४ बलमा ६ छक्का र एक चौका प्रहार गरे। यसैगरी मकवानपुरका गौरव खड्काले २७, युविन बुढाथोकीले २१, बिशाल फुयालले १९ र सक्षम वस्ताकोटीले ११ रन बनाए। भैरहवाका रोशनलाल गुप्ताले चार ओभर बलिङ गर्दै ३१ रन खर्चिएर तीन विकेट लिए भने अजयकुमार चौहानले दुई र सन्तोष यादवले एक विकेट हात पारे। रनरेटका आधारमा फाइनलमा पुग्न मकवानपुरले दिएको १४९ रनको लक्ष्य १४५ ओभरमै भेट्टाउनुपर्ने बाध्यताका साथ मैदानमा उत्रिएको भैरहवाले १९३ ओभरमा सम्पूर्ण विकेट गुमाउँदै १३३ मात्र रन जोड्न सफल भयो। भैरहवाका रोशनलाल गुप्ताले २८, प्रज्वल थापाले २१, प्रकाश गिरी र अजय चौहानले समान १९ रन बनाए। मकवानपुरका सुवर्ण भट्टले तीन, पियुश शर्मा र विशाल फुयालले समान २२, समिर चौलागाई र अशिम श्रेष्ठले ११ विकेट हात पारे। भैरहवाले १४५ ओरभमा लक्ष्य प्राप्त गरेको भए रनरेटका आधारमा समूह विजेता बन्दै फाइनलमा प्रवेश गर्ने थियो भने १६ ओभरमा मकवानपुरलाई पराजित गरेको जनकपुर पेस फाउण्डेशन अन्तिम दुईमा प्रवेश गर्ने थियो। समूह बी को यसअघिका खेलमा मकवानपुरले जनकपुरलाई ३१ रन र जनकपुरले भैरहवालाई ४८ रनले पराजित गर्दै समान २२ अंक बटुलेका थिए। समूह बी को अन्तिम खेलबाट फाइनल पुग्ने टोलीको टुंगो लागेको हो। खेलको प्लेयर अफ दि म्याच मकवानपुरका तक्षक सिम्खडा घोषित भए। उनलाई जीतपुरसिमरा उपमहानगरपालिकाका नगर उपप्रमुख भोलाप्रसाद अधिकारीले पुरस्कृत गरेका थिए। अभियान नेपालको आयोजना र जीतपुरसिमरा उपमहानगरपालिकाको सहयोगमा आयोजित प्रतियोगिताको उपाधि भिडन्त शनिबार हुनेछ। प्रतियोगिताको विजेताले एक लाख र उपविजेताले ५० हजार नगद प्राप्त गर्नेछन्।"
अन्तरपालिकास्तरीय भलिबल प्रतियोगिताको उपाधि रामपुरलाई,"तानसेन : अन्तरपालिका स्तरीय चौथो अध्यक्षकप भलिबल प्रतियोगिताको उपाधि रामपुर नगरपालिकाले जितेको छ। पालिकाको खेलमैदान कटौजे पानीमा भएको फाइनल खेलमा रम्भा गाउँपालिकालाई ३२ सेटले पछि पार्दै रामपुर विजयी भएको हो। प्रथम भएको रामपुर नगरपालिकाले ७५ हजार, दोस्रो भएको रम्भा गाउँपालिकाले ४५ हजार र तेस्रो हुने पूर्वखोला गाउँपालिकाले ३० हजार नगद, ट्रफी र प्रमाणपत्र पुरस्कार पाएका छन्। प्रतियोगितामा सान्त्वना भएको रैनादेवी छहरा गाउँपालिकाले १५ हजार नगदसहित ट्रफी र प्रमाणपत्र पाएको रैनादेवी छहरा युवा तथा खेलकुद समितिका सदस्य सचिव जीवन रानाले बताए। प्रतियोगितामा खेल अवधिभर उत्कृष्ट स्पाइकर रम्भा गाउँपालिकाका यम आले, उत्कृष्ट सेटर रामपुर नगरपालिकाका अमृत गाहा, उत्कृष्ट डिफेन्डर रम्भा गाउँपालिकाका तुल्सा बाकाबल, उत्कृष्ट ब्लकर रामपुर नगरपालिकाका दिपेन्द्र आले, उत्कृष्ट खेलाडी रामपुर नगरपालिकाकै सन्दीप थापा र उत्कृष्ट कोचमा रम्भाका चिरन फाल भएका रैनादेवी छहरा खेलकुद विकास समितिका अध्यक्ष नारायण कार्कीले बताए। विजयी तथा उपविजयी खेलाडीलाई लुम्बिनी प्रदेशसभाका सभामुख तुलाराम घर्तीमगर, रैनादेवी छहरा गाउँपालिकाका अध्यक्ष रुक्मांगत भट्टराई, उपाध्यक्ष युवराज थापा, प्रमुख प्रशासकीय अधिकृत कृष्ण प्रसाद तिमिल्सेना, प्रवक्ता देवेन्द्र पुन लगायतले पुरस्कार वितरण गरेका थिए। पुरस्कार वितरण गर्दै लुम्बिनी प्रदेशसभाका सभामुख घर्ती मगरले पाल्पामा भलिबलको क्रेज बढ्दै गएको अवस्थामा रैनादेवी छहरा गाउँपालिकाले अन्तरपालिका स्तरीय प्रतियोगिता गरी खेलाडीहरूमा निखारता ल्याउने र भोलिका दिनमा खेलाडीहरूलाई क्षेत्रीय तथा राष्ट्रिय प्रतियोगितामा सहभागी हुन आत्मबल बढेको बताए। विगतका वर्षहरूमा गाउँपालिकाले आफ्नै पालिकाभित्र मात्र सीमित गरेको अध्यक्ष कप भलिबल प्रतियोगिता यस वर्षदेखि खेलाडीहरूलाई प्रतिस्पर्धाको भावना बढाउन, नयाँ नयाँ खेलाडीहरू उत्पादन गर्न अन्तरपालिका स्तरीय बनाएको गाउँपालिकाका अध्यक्ष रुक्मांगत भट्टराईले बताए। गाउँपालिकाले कटौजेपानीलाई पालिकास्तरीय रंगाशालाको विकास गर्दै आएको छ। प्रतियोगितामा पाल्पाका १० वटै पालिकाको सहभागिता रहेको थियो।"
विश्वकप फुटबल छनोट : नेपाल बहराइनसँग ५० ले पराजित,साउदी अरेबियामा : नेपाली राष्ट्रिय पुरुष फुटबल टोली फिफा विश्वकप छनोटमा खेलमा पराजित भएको छ। गएराति रफास्थित बहराइन नेसनल स्टडियममा भएको खेलमा बहराइनसँग ५० गोल अन्तरले नेपाल पराजित भएको हो। खेलको सुरुवातीदेखि नै बहराइनले नेपाललाई दबाबमा राख्दै खेलको दोस्रो मिनेटमा मेहदी अलहुमैदनले पहिलो गोल गरेका थिए। लगत्तै ८ मिनेटमा बहराइनका सयद नासेरले दोस्रो र अतिरिक्त समयको अन्तिम ४८ औं मिनेटमा अली मदनले १ गोल गरी पहिलो हाफमा नेपाललाई ३० गोलको अन्तरले पछाडि परेको थियो । खेलको दोस्रो हाफमा पनि बहराइनले नेपाललाई दबाबमा राख्दै ८७ औं मिनेटमा इब्राहिम अलखटाईले १ गोल र अतिरिक्त समयमा इस्माइल अब्दुलातिफले पेलान्टीद्वारा १ गोल प्रहार गरेको हो। यो खेलसँगै एसिया समूह एचमा तीन खेलबाट ९ अंक जोडेको युएई शीर्ष स्थानमा छ भने ६ अंक जोडेको बहराइन दोस्रो स्थानमा रहँदा ३ अंकका साथ यमन तेस्रो स्थानमा रहेको छ। अंकविहीन नेपाल भने पुछारमा रहेको छ। नेपालले यसअघि खेलेका २ खेलमा हार बेहोरेको थियो। पहिलो खेलमा युएईसँग ४० र यमनसँग २० गोल अन्तरले हारेको थियो।
अल्झन बल्झनमै हुलाकी राजमार्ग,"जनकपुरधाम : हुलाकी राजमार्ग, नाम नसुन्ने सायदै होलान। दलका चुनावी घोषणापत्र, सरकारपिच्छेका नीति तथा कार्यक्रम र दलका साझा संकल्प प्रस्ताव, जहाँत्यही हुलाकीको नाम लिइन्छ। त्यति मात्र होइन, प्रधानमन्त्री भारत भ्रमणमा जाँदा होस् कि, भारतका उच्च सरकारी अधिकारी नेपाल आउँदा होस्, हुलाकी राजमार्गको चर्चा भएकै हुन्छ। तर, यो राजमार्गको राजनीतिक रूपमा जति चर्चा हुन्छ, निर्माण भने उति नै सुस्त छ। १७ वर्ष पुग्दा पनि यसले पूर्णता पाउन सकेको छैन। तराईमधेसका देहात बस्तीकै जीवन पद्धतिमा परिवर्तन गर्ने उद्घोषसहित सुरु भएको परियोजना हो, हुलाकी मार्ग। राणाकालमा चिठीपत्र आदानप्रदानका निम्ति मेचीमहाकालीसम्म परिकल्पित हो, हुलाकी राजमार्ग। राणाकालीन शासक पद्म शमशेरले हुलाकीलाई चिठीपत्र यताउता गर्न बाटो बनाएका थिए, जुन हुलाकी मार्गले चिनियो। त्यो बाटोले राजमार्गका रूप लिएको हेर्ने तराईमधेसवासीको चाहना आजको होइन। महेन्द्र राजमार्ग चुरे छेऊबाट पूर्वपश्चिम लागेपछि हुलाकी राजमार्ग ओझेलमा पर्यो। यो मार्ग निर्माणसँगै तराईमधेसवासीको जीवनस्तरमै फेरबदल ल्याउने परिकल्पना गरिएको थियो। अझ दक्षिणी छिमेकी भारतले हुलाकी राजमार्गका निम्ति सहयोग गरेपछि छिट्टै मूर्त लिने ठानिएको थियो। तर, सोचे जस्तो भएन, सडक खन्ने काम। अनेकौं अल्झनमै वर्षांै बिते, अहिले पनि अवस्था सुल्झेको छैन। जसरी सडकको सपना बाँडियो, त्यसरी नै सडकचाहिँ बनेन। तराईमधेसका नागरिकले यसलाई सरकारको विभेदका रूपमा पनि लिन थालेका छन। हुलाकी राजमार्ग साँच्चिकै राज्यद्वारा हेपिएकै हो, ९ दिनसम्म हुलाकी सडक निर्माणका लागि अन्नजल त्यागेर आमरण अनशन बसेका रामकुमार शर्मा भन्छन्। राज्यकै हेपाइको सिकार हुलाकी राजमार्ग बनेको उनको तर्क छ। हुन पनि यो राजमार्ग निर्माणको परिकल्पना गरिएको ३३ वर्ष बितिसक्यो। प्रारम्भमा भारत स्वयं सडक निर्माणमा अग्रसर थियो, तर उसले सडक निर्माणमा गति दिन सकेन। नेपालले पछि आफ्नै स्रोतमा निर्माण गर्न निर्णय लियो, तर सरकारले पर्याप्त बजेट छुट्ट्याउन सकेन। हुलाकी मार्गभन्दा पछि सुरु भएका राजमार्गमा गाडी गुड्न थालिसके। तर, यो राजमार्गको अवस्था उस्तै छ। शर्मा भन्छन्, अन्यत्र भने दु्रत गतिमा राजमार्ग बनिसके। तर, हुलाकीलाई कहिले बजेट पुग्दैन त कहिले राजनीतिक झमेला पर्छ। खोइ, तराईमधेसको मेरुदण्ड यो राजमार्ग कहिले पूरा हुने हो भन्न सकिन्न। ०७३ भदौ २८ गतेदेखि असोज ५ गतेसम्म शर्माले हुलाकी राजमार्गअन्तर्गत महोत्तरीको जनकपुरजलेश्वरभिट्ठामोड सडक खण्डमा १९५ किलोमिटर सडक निर्माणको काम तत्काल सुरु गर्न माग गर्दै महोत्तरीको पिपरा चोकमा अनशन बसेका थिए। निकै जोडबल लगाएपछि उक्त क्षेत्रमा सडक निर्माण गर्न १ अर्ब रुपैयाँ बजेट विनियोजन गरियो। तर, सडक निर्माण भइसक्दा पनि गुणस्तर ख्याल नगरी बनाइएको स्थानीयहरूको आरोप छ। राजमार्ग बनिनसक्दै ठाउँठाउँमा भत्किन थालेको छ। राणाकालदेखि नै तराई मधेसको व्यापारिक लाइफलाइन मानिएको हुलाकी राजमार्ग सरकारी उदासीनता र उपेक्षाकै कारण वर्षौंदेखि निर्माणाधीन नै छ। यो राजमार्ग झापा केचनादेखि पश्चिमको कञ्चनपुर दोधारा चाँदनीसम्म १८५७४२ किलोमिटर लम्बाइ छ। बजेट विनियोजनमा कन्जुस्याइँ तराईमधेसका २१ जिल्ला हुँदै बन्ने यो सडकले यहाँका करिब ८० लाख जनता प्रत्यक्ष रूपमा लाभान्वित हुनेछन्। यो राजमार्गलाई विकास गर्न आव २०६६०६७ देखि नेपाल सरकारले छुट्टै आयोजना कार्यालय खडा पनि गरेको छ। आयोजना कार्यालयबाट अध्ययन, डिजाइन र निर्माणको काम गराउँदै आएको छ। हुलाकी राजमार्ग निर्देशनालयअन्तर्गतको सम्पूर्ण सडक सन्जालको कुल सडक लम्बाइ १८५७ किलोमिटरमध्ये पूर्वदेखि पश्चिमतर्फको लम्बाइ ९७५ किलोमिटर र उत्तरदेखि दक्षिण जोड्ने विभिन्न ३५ वटा सहायक सडकहरूको लम्बाइ ८८२ किलोमिटर छ। आयोजनाअन्तर्गत प्रारम्भिक अनुमानअनुसार २१९ वटा पुल रहेकामा पछि संख्या बढेर ३०० पुगेका छन्। आयोजनाका रूपमा सुरुवात भएको हुलाकी सडकअन्तर्गत ६० अर्व ७७ करोड रकम खर्च भइसके पनि प्रगति भने हालसम्म ६४ प्रतिशत मात्रै छ। आयोजनाको सुरुदेखि हालसम्म ११८८ किलोमिटर सडक मात्रै कालोपत्रे भएको छ भने १३४ पुल बनेका छन्। हाल ४०० किलोमिटर सडक र ४५ वटा पुल निर्माणाधीन अवस्थामै छन्। २११५ किलोमिटर सडक र ५० वटा पुलको ठेक्का व्यवस्थापन हुन बाँकी नै छ। चालु आव २०८००८१ मा जम्मा ३ अर्ब ४८ करोड ९० लाख बजेट विनियोजन भएकामा हालसम्म १ अर्व ५३ करोड १६ लाख खर्च भई ६६ प्रतिशत भौतिक प्रगति भएको छ। चालु आवको लक्ष्य १३७ किलोमिटर सडक कालोपत्रे तथा २५ वटा पुलनिर्माण गनुपर्नेमा हालसम्म १९५ किलोमिटर सडक कालोपत्रे तथा २ वटा पुल मात्रै बनेका छन्। आयोजनाका लागि यो वर्ष ३ अर्ब ४८ करोड ९० लाख बजेट विनियोजन भए पनि हालसम्म १ अर्ब ५३ करोड १६ लाख रकम मात्रै खर्च भएको छ। अन्य रकम विनियोजननै गरिएको छैन। हुलाकी राजमार्ग आयोजना निर्देशनालयका अनुसार चालू आवका लागि गाईघाटबनियानी सडक, जनकपुरयदुकुहा सडक र तामागढीसिम्रौनगढ सडकको लागि दुई अर्ब ४६ करोड ३४ लाख दुई हजार सात सय ४१ रुपैयाँ माग गरिएको छ। त्यसैगरी २१ वटा पुल डिजाइन र निर्माण प्रक्रियाबाट ठेक्का लगाउन दुई अर्ब ३९ करोड ७६ लाख रुपैयाँ, २१ वटा पुल आइटम रेट अर्थात् डीपीआरअनुसार निर्माण गर्न एक अर्ब ७५ करोड ९३ लाख ५० हजार रुपैयाँ, नदी नियन्त्रणका लागि ५० करोड र सडक सुरक्षा कार्यका लागि ५० करोड गरी जम्मा ७ अर्ब ६२ करोड, तीन लाख, ५२ हजार सात सय ४९ रुपैयाँ माग गरिएको छ। तर, अर्थ मन्त्रालयले कुनै ध्यान दिएको छैन। यस विषयमा अर्थ मन्त्रालयका प्रवक्ताहरूसँग बुझ्न खोज्दा जवाफ दिन मानेनन्। आव २०८३०८४ मा आयोजना सम्पन्न हुने प्रस्तावित अनुमान गरिए पनि हालको गति र कामको अवस्था हेर्दा त्यो समयमा काम नसकिने निश्चितजस्तै छ। चालु आवमा पर्याप्त बजेट बिनियोजन नभएकै कारणले सम्पूर्ण योजना कार्यालयहरूकै प्रगतिमा प्रतिकूल असर परिरहेको निर्देशनालयले जनाएको छ। बजेट अभावमा कार्यालय सञ्चालन गर्न समेत कठिनाइ हुन थालेको छ। गर्नुपर्ने कामहरू थुप्रै छन्। तर, गर्न सकिरहेका छैनौं। किनभने बजेट नै छैन, हुलाकी आयोजना जनकपुर कार्यालयका प्रमुख डिभिजनल इन्जिनियर कृष्णकुमार महतो भन्छन्, सडक र पुलहरूको ठेक्का लगाउनुपर्ने छ। प्रत्येक दिनजसो सेवाग्राहीहरूले आएर यहाँ बबाल गर्छन् तर, हामी केही जवाफ दिन सकिराखेका छैनौं। उनका अनुसार, अर्थ मन्त्रालयमा दबाब दिएर भए पनि बजेट निकासा भएको छैन। त्यसका लागि समन्वय गरिदिन पटकपटक यस क्षेत्रबाट प्रतिनिधित्व गर्ने सांसदहरूसँग आग्रह गरे पनि खासै उपलब्धि हुन नसकेको उनको भनाइ छ। विसं २०७१ सालमा भौतिक पूर्वाधार मन्त्रालयको जिम्मेवारी पाएका तराईमधेशका नेपाली कांग्रेसका प्रभावशाली नेता विमलेन्द्र निधि मन्त्री पदमा हुँदा उनले हुलाकी राजमार्गलाई गतिशील बनाउन निकै ठोस निर्णयहरू गरेका थिए। उनकै पालामा जनकपुरदेखि जटहीसम्म ६ लेनको सडक निर्माण गरिएको थियो भने बजेटको विनियोजन पनि सहज रूपमा भएको थियो । त्यसपछि मधेसलाई प्रतिनिधित्व गर्ने एमालेका नेता रघुबीर महासेठ २०७४ सालमा भौतिक पूर्वाधार तथा यातायात मन्त्रीका रूपमा रहँदा पनि हुलाकीको काममा गति आएको थियो। तर, तराई मधेसबाट प्रतिनिधित्व गर्ने नेताहरूबाहेक भौतिक पूर्वाधार मन्त्रालय सम्हाल्ने मन्त्रीहरूको प्राथमिकतामा हुलाकी राजमार्ग खासै नपर्ने गरेको कर्मचारीहरूले आरोप लगाउँछन्। चालु आवमा ४२ किलोमिटर सडक र ५० वटा पुलहरूको ठेक्का व्यवस्थापन गर्न स्रोत सुनिश्चितता तथा बहुवर्षीय ठेक्का सहमतिका लागि फाइल पेस गरिएकोमा हालसम्म स्रोत सुनिश्चितता तथा बहुवर्षीय ठेक्का सहमति प्राप्त हुन नसकेको निर्देशनालयले जनाएको छ। जसले गर्दा आयोजना अवधि लम्बिने सम्भावना बढेको छ। स्रोतबिनाका ठूला ठेक्काका हाल बेहाल स्रोतको सुनिश्चितता नगरी ठूला ठेक्काहरू लगाएर आयोजनाले काम सञ्चालन गर्दा एकातर्फ भुक्तानीको दायित्व बढेको छ भने अर्कोतर्फ कामहरू अलपत्र पर्न थालेको छ। निर्माण व्यवसायीले गरेको कामको समेत रकम समयमा फछ्र्योट हुन नसक्दा हुलाकी राजमार्ग निर्देशनालय, योजना कार्यालय नेपालगन्जमा चालु आवमा ९० करोड रकम बक्यौता बिल थन्किएका छन्। उक्त बिल फछ्र्योटका लागि निर्माण व्यवसायीहरूको तर्फबाट निकै दबाब रहेको र बजेट समयमा विनियोजन नहुने हो भने आयोजनाको काम थेग्न गाह्रो हुने हुलाकी राजमार्ग निर्देशनालय योजना कार्यालय नेपालगंजका योजना प्रमुख सिनियर डिभिजनल इन्जिनियर सुमन योगेश बताउँछन्। नेपालगंजगुलरिया सडकमा ४ लेन र २ लेन गरेर करिब २७ किलोमिटर सडक निर्माण कार्य निर्माण व्यवसायी शर्मा एण्ड कम्पनीमार्फत हुँदैछ, सम्झौता भएको एक वर्षभित्रै करिब ५० प्रतिशत काम गरेका छन्। सुमनका अनुसार, ठेकेदारले हालसम्म काम गरेको करिब ४० करोड रुपैयाँ बिल प्रमाणित भएर पनि भुक्तानी गर्न सकेको छैनौं। रकम भुक्तानी नपाएपछि कम्पनीले बजारमा समेत उधारो तिर्न सकेको छैन। यस्तोमा निर्माण कम्पनीलाई गम्भीर समस्या भएको छ। हामीले ठेकेदारहरूलाई सम्झाई बुझाई गरेर जेनतेन राखेका छौं। तर, समस्या जटिल छ, प्रमुख योगेश भन्छन्, यहाँ भुक्तानीको चरम अभाव भएर निर्माण व्यवसायीले काम गर्ने वा नगर्ने भन्ने पक्षमा अन्योल छ। यदि काम बीचमै छाडियो भने यो परियोजना सम्हाल्न सकिँदैन। राज्यलाई ठूलो घाटा हुनेछ। उनका अनुसार, धेरै ठाउँमा भत्काएर पीचको तयारी छ, तर, व्यवसायीहरूले समयमा रकम नपाउँदा सडक कालोपत्रे गर्न मानिरहेका छैनन्। यस्तोमा धुलो धुँवाको समस्या निकै बढी भएको छ र सर्वसाधारणहरूको आक्रोश र गुनासो निकै बढेको छ। नेपालगन्ज आयोजना कार्यालयबाटै निर्माणाधीन अवस्थामा रहेको सात सय मिटर लामो राप्ती नदी पुलको डिजाइन ड्रईग स्वीकृत भएर निर्माण व्यवसायीले काम गर्न थालेका छन्। करिब एक अर्बमाथिको ठेक्का स्वीकृत भएर काम थालिए पनि आयोजना कार्यालयले निर्माण व्यवसायीलाई एक रुपैयाँ पनि बजेट दिन नसकेको प्रमुख योगेशले जानकारी गराए। अवस्था यस्तो छ कि अर्बौको ठेक्का लगाएको मेरो कार्यालयमा अफिसको ब्यालेन्स २१ हजार चानचुन रुपैयाँ मात्रै छ, उनी भन्छन्, वार्षिक बजेट र थप बजेट सबै समाप्त भईसकेको छ। तर, पनि निर्माण व्यवसायीलाई तिर्नुपर्ने झण्डै ९० करोडभन्दा बढीको बिल प्रमाणित भएर थन्किएको छ। विभागलाई पटक पटक यस विषयमा पत्राचार गरिसकेको छु तर, बजेट आएको छैन। हुलाकी सडकको सीमा निर्धारण नहुँदा समस्या सडक पूर्वाधार जमिनको सतहमा निर्माण गरिने भएकाले निश्चित जग्गा आवश्यक पर्छ। त्यसका लागि जग्गा प्राप्ति र सीमा समेत निर्धारण गर्नुपर्छ। सडक सीमा नतोकी कार्यक्षेत्रमा काम गर्दा अधिकांश समय जग्गाधनी, निर्माण व्यवसायी र प्राविधिकहरूबीच एउटै विषयमा छलफल, विवाद र जनतामा नकारात्मक धारणा सिर्जना हुन गई सडकको अपनत्व प्रति ह्रास हुन्छ। सडक विभागद्वारा राजमार्गको सीमा २५ मिटर निर्धारण गरिएको छ। तर, हुलाकी सडकको अधिकार क्षेत्र कति हुने त्यसको समेत यकिन गरी हालसम्म राजपत्रमा सूचना प्रकाशित नगरिएको हुँदा सडकको निर्माण र स्तरोन्नतीमा समस्या भएको निर्देशनालयको ठम्याइ छ। हुलाकी आयोजना जनकपुर कार्यालयका प्रमुख डिभिजनल इन्जिनियर कृष्णकुमार महतो भन्छन्, भारतीय पक्षले त्योबेला निर्धारण गरेको स्टान्डर्ड तत्कालीन समयको लागि उपयुक्त थियो होला तर, हालका लागि ठीक छैन। २०६६०६७ मा भएको टेन्डरहरूमा थुप्रै सडक सिंगल लेनको सम्झौता भएको थियो जसको चौडाई ५ देखि ६ मिटरसम्मको मात्रै थियो तर, हालको समयमा ५ मिटरको सडक बनाउनुको कुनै अर्थ छैन्। तर, हालको समयका लागि के सही होला भन्ने विषयमा विभागमा पनि निकै बहसहरू भएका थिए। कम्तीमा डबल लेनको सडक निर्माण हुनुपर्ने मांगहरू उठेको थियो आन्तरीक विवादकै कारण निर्माण सुरु भएपछि करिब तीन वर्षसम्म कामनै बन्द भएको थियो, महतो थप्छन्, राष्ट्रिय गौरवको आयोजनामा सरकारले हुलाकीलाई लगे पनि मापदण्ड र प्रकृयाहरू पुरानै रहेका छन्। मापदण्डमा परिवर्तन गरि यसलाई प्राथमिकीकरणमा राख्नुपर्ने थियो तर, त्यो भएन् जसले गर्दा कामहरूमा अवरोध झेल्नु परेको छ। चितवन राष्ट्रिय निकुञ्जमा रेखांकन स्वीकृत नहुँदा काममा तगारो पर्सा, चितवन र नवलपरासी जिल्लामा पर्ने चितवन राष्ट्रिय निकुन्जको क्षेत्रभित्र (ठोरीमाडीत्रिवेणी) सडक खण्डको रेखांकन स्वीकृत नहुँदा सडक निर्माणको ठेक्का व्यवस्थापन हुन सकेको छैन। जसले गर्दा हुलाकी राजमार्गको पूर्वपश्चिम सम्पर्क अवरुद्ध भएको छ। राष्ट्रिय निकुन्ज क्षेत्र भित्र ठोरीमाडी सडकको ठोरीरिउखोलाबगई खण्डको रेखांकन स्वीकृतिको प्रकृया अगाडि बढाइएको छ। तर, मन्त्रिपरिषद्बाट स्वीकृत प्राप्त हुन नसकेको सडक विभागले जनाएको छ। हुलाकी राजमार्ग साँच्चिकै राज्यद्वारा हेपिएकै हो, अन्यत्र भने दु्रत गतिमा राजमार्ग बनिसके। तर, हुलाकीलाई कहिले बजेट पुग्दैन त कहिले राजनीतिक झमेला पर्छ। खोइ, तराईमधेसको मेरुदण्ड यो राजमार्ग कहिले पूरा हुने हो भन्न सकिन्न। रामकुमार शर्मा, सडक अभियन्ता बजेट अभावमा कार्यालय सञ्चालन गर्नसमेत कठिनाइ हुन थालेको छ। गर्नुपर्ने कामहरू थुप्रै छन्। तर, गर्न सकिरहेका छैनौं। किनभने बजेट नै छैन । कृष्णकुमार महतो, प्रमुख डिभिजनल इन्जिनियर, हुलाकी सडक आयोजना कार्यालय जनकपुर हुलाकीको प्रारम्भबिन्दु ०४७ सालमा तत्कालीन भारतीय प्रधानमन्त्री चन्द्रशेखर नेपाल भ्रमण आए, तब त्यहीबेला हुलाकी राजमार्ग निर्माण बनाउन सहयोग गर्ने प्रतिबद्धता व्यक्त गरे। भारतीय प्रतिबद्धताकै आधारमा तत्कालीन सरकारले यसको निर्माण गर्ने सक्रियता देखायो। तर, त्यतिबेला भारतमा सत्तारुढ दलमा हेरफेर भइरह्यो, चन्द्रशखेरको त्यो प्रतिबद्धता व्यवहारमा उतार्ने क्रममा ढिलाइ हुँदै गयो। भारतीय सहयोगको सैद्धान्तिक सहमति १५ वर्षपछि अर्थात् २०६१ सालमा मात्र प्राप्त भयो। मुलुकमा ०६२६३ को परिवर्तनपछि भारतीय पक्षले नेपाल सरकारबाट छनोट भएका १ हजार ४ सय ४० किलोमिटर सडकहरूको डिजाइन सुपरीवेक्षण र निर्माण तीन चरणमा गर्ने गरी हुलाकी राजमार्ग बनाउने सम्झौता गरेको थियो। त्यसबापत लाग्ने सम्पूर्ण खर्च भारत सरकारले बेहोर्ने र जग्गा अधिग्रहण, बिजुलीका पोल र रूखहरू हटाउने र हुलाकी राजमार्गमा पर्ने सम्पूर्ण पुलहरूको निर्माण नेपालले गर्ने प्रावधानसहितको योजना बनेको थियो। तर, भारतीय पक्षले खासै चासो दिएर काम नगरेपछि सम्झौता रद्द भयो। नेपाल सरकार आफंैले निर्माण थाल्यो। २०७० पुससम्म काम सक्नेगरी ३० महिनाको ठेक्का अवधि थियो। तर, परामर्शदाता र ठेकेदार दुवै भारतीय थिए। बिजुलीका पोल, रूख कटान र सडक क्षेत्र खुला गर्ने दायित्व नेपालको थियो। ढुंगागिट्टी नपाएको बहानामा २०७० सालमा भारतीय ठेकेदार छोडेर हिँडे। २०७२ फागुनमा तत्कालीन प्रधानमन्त्री केपी ओलीको दिल्ली भ्रमण हुँदा अर्काे सम्झौता भयो। उक्त सम्झौतामा सडक नेपाल आफैंले बनाउने, गुणस्तर अनुगमन भारतीय परामर्शदाताले गर्ने, ठेकेदार नेपाली र भारतीय दुवै हुने शर्त थियो। त्यसपछि पनि यसले गति लिन सकेन। नेपालले आफ्नै पहलमा निर्माण सुरु गरेको पनि १६ वर्ष बितिसक्यो। तर, पनि संघीय सरकारको उदासीनता, सरकारी संयन्त्रमा समन्वयसहकार्यको अभाव, राजनीतिक हस्तक्षेप, अदालती हस्तक्षेप, निश्चित मापदण्डको अभावमा आयोजना कछुवा चालमा परेको छ। तराईमधेसका जिल्ला सदरमुकाम, घना तथा देहात बस्तीलाई जोड्दै यो क्षेत्रको सन्तुलित विकास गर्ने उद्देश्यका साथ आयोजना सुरु गरिएको थियो। हुलाकी राजमार्गको प्रारम्भिक लागत अनुमान ४७ अरब २४ करोड भएपनि संशोधित लागत ६५ अर्ब २० करोड रुपैयाँ छ। तर, संशोधित बजेट पनि अपुग छ। चालु आर्थिक वर्ष ०८००८१ मा जम्मा ३ अर्ब ४८ करोड ९० लाख बजेट विनियोजन भएकोमा हालसम्म १ अर्व ५३ करोड १६ लाख खर्च भई ६६ प्रतिशत भौतिक प्रगति भएको छ। चालु आवमा विनियोजित बजेट अपुग रहेको र चालु ठेक्काहरूको स्वीकृत दायित्व नै करिब २८ अर्ब रहेको भौतिक पूर्वाधार तथा यातायात मन्त्रालय सडक विभागद्धारा स्वीकृत आव २०७९८० को वार्षिक प्रगति प्रतिवेदनमा उल्लेखित छ। अर्थ मन्त्रालयाद्वरा चालु आर्थिक वर्षको बजेट विनियोजनका लागि समन्वय भइरहेको र अबको निर्धारित समयमै आयोजनाको काम पूरा गर्ने गरी प्रयासहरू भइरहेको हुलाकी राजमार्ग निर्देशनालयका निर्देशक अजयकुमार मूल बताउँछन्। तर, उनको भनाइलाई पुष्टि गर्ने कुनै ठोस आधार भने छैन। एकातर्फ राजनीतिक र सामाजिक जालझेलको चपेटामा परेर निरन्तर ढिला हुँदै गएको हुलाकी राजमार्ग निर्माणको कार्य चालु आवमा अर्थ मन्त्रालयद्वारा पर्याप्त बजेट विनियोजन नहुँदा झन् बढी प्रभावित भएको हुलाकी राजमार्ग निर्देशनालयले जनाएको छ। बजेट समयमा विनियोजन नहुँदा सम्पूर्ण कार्यालयहरूको प्रगतिमै प्रतिकुल असर परेको छ। आर्थिक वर्ष २०६८६९ मै देशभरिका महत्वपूर्ण देखिएका १७ वटा आयोजनाहरूलाई राष्ट्रिय गौरवको आयोजनाको रूपमा वर्गीकरण गरियो। तराईमधेसमा निर्वाध आवागमन हुने र सामाजिक तथा आर्थिक गतिविधिमा बिस्तार हुने उद्देश्यले हुलाकी राजमार्गलाई राष्ट्रिय गौरवको आयोजनामा समावेश गरिएको थियो। राष्ट्रिय गौरवका आयोजनाहरूलाई साधन विनियोजनमा प्राथमिकता दिनुका साथै यिनीहरूको सघन रुपमा अनुगमन गर्नुपर्ने हुन्छ। तर, हुलाकी राजमार्ग सधैंदेखि उपेक्षाको सिकार बनेको छ।"
सम्पत्ति प्रतिभूतीकरणको अवधारणा,"प्रतिभूतीकरण वा धितोपत्र पुँजीबजारसँग सम्बन्धित शब्द हो। पुँजीबजार वा सेयर बजारमार्फत सम्पत्तिालाई प्रतिभूतीकरण गरी तरलीकृत गर्न सकिन्छ। प्रतिभूतिको समानार्थी शब्द धितोपत्र हो। नेपालको प्रचलित धितोपत्रसम्बन्धी ऐन, २०६३ को दफा २(च) मा धितोपत्र भन्नाले संगठित संस्थाले जारी गरेको सेयर, स्टक, बन्ड, डिवेञ्चर, डिवेञ्चर स्टक वा सामूहिक लगानी योजनासम्बन्धी प्रमाणपत्र वा नेपाल सरकारले जारी गरेको वा नेपाल सरकारको जमानतमा संगठित संस्थाले जारी गरेको ऋणपत्र, बचतपत्र वा बन्ड सम्झनुपर्छ र उक्त शब्दले धितोपत्र बजारमार्फत कारोबार हुन सक्ने वा हस्तान्तरण हुन सक्ने भनी बोर्डले तोकिदिएको अन्य धितोपत्र वा त्यस्तो धितोपत्र खरिद, बिक्री वा विनिमय गर्न सक्ने अधिकारपत्र समेतलाई जनाउँछ भनेको छ। धितोपत्र वा प्रतिभूतीकरण पुँजीबजारसँग सम्बन्धित शब्द हो। पुँजीबजार वा सेयर बजारमार्फत सम्पत्तिलाई प्रतिभूतीकरण गरी तरलीकृत गर्न सकिन्छ। प्रतिभूतीकरणको अर्थ कुनै पनि बैंक तथा वित्तीय संस्थाको सम्पत्ति भनेको ऋण हो। ऋणको बदलामा ऋणीबाट बैंकवित्तले साँवा र ब्याज प्राप्त गर्छन। यस्ता साँवा र ब्याज मासिकत्रैमासिक रूपमा क्रमशः प्राप्त गर्दै जान्छन्। यस्ता ऋण अल्पकालीन, मध्यकालीन र दीर्घकालीन प्रकृतिका हुन्छन्। दी र्घकालीन प्रकृतिका ऋण भुक्तान हुन् लामो समय लाग्छ बैंकवित्तले भविष्यमा क्रमशः प्राप्त गर्ने साँवा र ब्याज अर्थात् प्राप्त रकम (रिसिभेबल) लाई बजारमा बिक्रीयोग्य वित्तीय उपकरण बनाएर तत्काल नगद प्राप्त गर्न सक्ने विधि सम्पत्ति प्रतिभूतीकरण हो। सरल शब्दमा ठोसरूपमा रहेको सम्पत्तिलाई तरल सम्पत्तिमा परिणत गर्ने विधि हो। यस्ता सम्पत्तिलाई बिक्रीयोग्य उपकरणमा रुपान्तरण गर्ने कार्य विशिष्टीकृत संस्था (स्पेसल पर्पोज भेहिकलएसपीभी) ले गर्छन्। यस्ता संस्था बैंकवित्त आफैँले पनिस्थापना गर्न सक्छन् वा अन्य संस्था पनि हुन्छन्। प्रतिभूतीकरण प्रक्रिया प्रतिभूतीकरण प्रक्रियाका पाँच चरण हुन्छन्। पहिलो चरणमा जोखिम, लाभ र मौद्रिक मूल्यको आधारमा विभिन्न प्रकारका सम्पत्तिलाई पहिचान गरी त्यसलाई एकत्रित अर्थात् पुलिङ गरिन्छ। दोस्रो चरणमा एसपीभीले यस्ता सम्पत्तिलाई आफ्नो अधिनमा लिएर व्यवस्थापन अर्थात् बिक्रीयोग्य वित्तीय उपकरणमा रूपान्तरण गर्छन्। तेस्रो चरणमा यस्ता सम्पत्तिको जोखिम स्तरअनुसार न्यून, मध्यम र उच्च गरी तीन भागमा वर्गीकरण गरिन्छ। चौथो चरणमा क्रेडिट रेटिङ एजेन्सीबाट ग्रेडिङ, गरिन्छ। रेटिङ एजेन्सीले यस्ता सम्पत्तिलाई ए, एए एएएर सीसीसी गरी चार प्रकारले ग्रेडिङ (स्तरीकरण) गर्छ। यहाँ ए ग्रेड पाएको सम्पत्ति उत्तम र सबैभन्दा सुरक्षित हुन्छ भने सीसीसी सबैभन्दा जोखिमपूर्ण हुन्छ। पाँचौं चरणमा एसपीभीले यस्ता सम्पत्तिलाई वित्तीय उपकरण बनाएर लगानीकर्तालाई बिक्री गर्छ। मानौं कुनै १ अर्ब रुपैयाँ बराबरको सम्पत्तिलाई एसपीभीले ६० करोड न्यून, ३० करोड मध्यम र १० करोड रुपैयाँलाई उच्च जोखिम मूल्यांकन गरी वर्गीकरण गरेर लगानीकर्तालाई जारी गरेको रहेछ भने कुनै कारणवश १० करोड रुपैयाँ प्राप्त हुन सकेन भने न्यून र मध्यम जोखिम लिने लगानीकर्ताले केही पनि गुमाउँदैनन् तर, १० करोड रुपैयाँ बराबरको उच्च जोखिम लिएर लगानीकर्ताको लगानी गुम्छ। त्यस्तै, ४० करोड रुपैयाँ प्राप्त हुन सकेन भने ३० करोडको मध्यम र १० करोड रुपैयाँको उच्च जोखिम लिने गर्ने लगानीकर्ताले गुमाउँछन्। यसमा न्यून जोखिम लिनेले थोरै प्रतिफल (ब्याज) पाएका हुन्छन् भने मध्यम र उच्च जोखिम लिनेले बढी प्रतिफल (ब्याज) पाएका हुन्छन। प्रतिभूतीकरणका फाइदा सम्पत्ति प्रतिभूतीकरणको परिचयात्मक चर्चापश्चात् यसका फाइदा र बेफाइफाका पक्षमा पनि केही चर्चा गर्नु आवश्यक छ। यसको फाइदा यसमा संलग्न पक्षको आधारमा हेर्न सकिन्छ। यसमा उत्पत्तिकर्ताको रूपमा बैंकवित्त र लगानीकर्ता गरी मुख्यरुपमा दुई पक्ष हुन्छन्। यसबाहेक एसपीभी, मर्चेन्ट बैंक, रेटिङ एजेन्सी, प्रत्याभूतकर्ता रऋणधारक अन्य पक्ष हुन्। उत्पत्तिकर्ताका रूपमा रहेका बैंकवित्त र लगानीकर्ता यसका मुख्य लाभकर्ता हुन्। उत्पत्तिकर्ताका रूपमा रहेका बैंकलाई अधिकतम फाइदा हुन्छ। ऋणीले क्रमशः तिर्दै जाने साँवा र ब्याज रकम तुरुन्तै प्राप्त गर्छन्। ठोस सम्पत्ति जस्तै स्वरुपमा रहेको प्राप्य रकम (ऋणको साँवा तथा ब्याज) तरल सम्पत्तिमा रूपान्तरण हुन्छ। ऋण असुलीको समय अनिश्चित हुन्छ, दीर्घकालमा नाफा प्राप्त गर्ने कुरा शंकास्पद हुन्छ। तसर्थ, यस्ता हानिबाट बच्नका लागि प्रतिभूतीकरण एउटा उपयुक्त विकल्प हो। अवरुद्ध रहेको पुँजी (ऋण) लाई प्रतिभूतीकरण गर्दा तरलता व्यवस्थापन गर्न सहज हुन्छ। यसको फाइदा वा लाभ उत्पतिकर्तालाई मात्र हैन, लगानीकर्तालाई पनि हुन्छ । कुनै पनि वित्तीय उपकरणको फाइदा दुवै पक्षलाई कुनै न कुनै रूपमा हुनुपर्छ । यो करारको सर्वमान्य सिद्धान्त हो। यहाँ पनि उत्पत्तिकर्ता र लगानीकर्ता दुवैबीच अप्रत्यक्ष रुपमा करार भएको हुन्छ। हरेक वित्तीय उपकरण जारी हुँदा जारीकर्ता र लगानीकर्ताबीच यस्तो किसिमको अप्रत्यक्ष करार हुन्छ। बजारमा थुप्रै वित्तीय उपकरण जारी हुन्छन् ती सबैले समान रूपमा प्रतिफल र सुरक्षा दिन सक्दैनन् । जस्तै, सेयरमा हरेक वर्ष लाभांश प्राप्त हुन पनि सक्छ नहुन पनि सक्छ । तर, प्रतिभूतीकरण गरिएको वित्तीय उपकरणले अन्य वित्तीय उपकरणभन्दा बढी प्रतिफल र सुरक्षा दिन्छ। प्रतिभूतीकरणका चुनौती कुनै पनि सम्पत्ति प्रतिभूतीकरणका लागि उचित विश्लेषण र विशेषज्ञताको आवश्यक पर्छ। उचित विश्लेषण नभएको खण्डमा लगानीकर्ताका लागि जोखिम पनि हुन सक्छ। प्रतिभूतीकृत गरिएको बन्डमा समावेश गरिएका सम्पत्तिको बारेमा एसपीभीले पूर्ण जानकारी लगानीकर्तालाई खुलासा नगर्ने हुँदा त्यसमा के कस्ता सम्पत्ति समावेश छन् भन्ने कुरा थाहा हुन्न। प्रतिभूतीकरणको प्रक्रियामा धेरै प्रकारका सम्पत्ति समावेश हुने हुँदा यसमा विभिन्न सम्पत्तिको बुद्धिमानीपूर्वक मिश्रण गर्नुपर्ने हुन्छ। साधारण वा अग्राधिकार सेयर जारी गर्दाभन्दा यस्ता प्रतिभूतीकरण जारी गर्दा तुलनात्मक रुपमा बढी खर्च लाग्छ। प्रतिभूतीकरण गरिएको सम्पत्ति प्राप्य रकम (रिसिभेबल) भएको हुँदा यदि कुनै ऋणीले ऋणको भुक्तान गर्न नसकेमा त्यसको जोखिम लगानीकर्ताले बेहोर्नुपर्छ। उत्पत्तिकर्ताले प्राप्य रकम (रिसिभेबल) को रुपमा रहेका सम्पत्तिलाई प्रतिभूतीकरण गरी जारी गर्ने हुँदा यसको जोखिम र लाभ ऋणीमा निर्भर हुन्छ। ऋणी असल परेमा यसको लाभ उच्च र सुरक्षित हुन्छ तर, असल ऋणी पनि विभिन्न कारणले खराब बन्न सक्ने हुँदा उच्च जोखिम तत्व अन्तर्निहित रहेको हुन्छ । यद्यपि, सबै ऋणी वा ऋण खराब नहुने हुँदा यसले लगानीकर्ताको लागि उच्च सुरक्षा प्रतिफल दिन्छ। लगानी भन्नेबित्तिकै त्यसमा जोखिम तत्व अन्तर्निहित हुन्छ । यो शाश्वत कुरा हो। उच्च जोखिम लिन सक्नेले नै उच्च लाभ लिने हुन्। प्रतिभूतीकरण प्रक्रिया जटिल र बुझ्न गाह्रो भए पनि यसले बैंकवित्त र कम्पनीको लागि रकम प्राप्त गर्ने प्रभावकारी तरिका हो। यसले बैंक वा कम्पनीको लेखामा जोखिमको मात्रा घटाउन मद्दत गर्छ। बैंकवित्तको लागि सम्पत्ति प्रतिभूतीकरण भए जस्तै अन्य क्षेत्रका कम्पनीका लागि फ्याक्टरिङ भन्ने अर्को विधि हुन्छ। अन्य क्षेत्रका कम्पनीको लागि भए पनि यसमा बैंकवित्त समावेश हुन्छन्। कुनै उत्पादनकर्ताले ग्राहकलाई बिक्री गरेको उत्पादनको रकम पछि भुक्तानी गर्न वा उधारोमा दिएंको हुन्छ। कहिलेकाहीँ उत्पादनकर्तालाई तत्काल रकमको खाँचो पर्दा उत्पादनकर्ताले फ्याक्टरिङ विधि उपयोग गर्छन। यस्तो अवस्थामा उत्पादनकर्ताले आफ्नो प्राप्य रकम (रिसिभेबल) बैंकलाई बेच्छन्। बैंकले उत्पादनकर्तालाई तुरुन्तै नगद दिएर बैंकले पछि ग्राहकहरूबाट पैसा उठाउँछ। यो पनि एकप्रकारको प्रतिभूती जस्तै विधि हो। नेपालमा सम्पत्ति प्रतिभूतीकरणको सुरुवात सम्पत्ति प्रतिभूतीकरणको सुरुआत सन् १९७० को दशकमा भएको हो। अमेरिकामा गभर्नमेन्ट नेसनल मोर्टगेज एसोसिएसनले धितो बन्धकका रूपमा रहेका ऋणलाई एकत्रित गरि पुलिङ गरेर प्रतिभूति जारी गर्न सुरुआत गरेको थियो। समयसँगै क्रेडिट कार्ड रिसिभेबल, अटो लोन र शैक्षिक (विद्यार्थी) ऋण जस्ता अन्य प्रकारका सम्पत्ति समावेश गरि प्रतिभूतीकरणलाई विस्तार गरियो। भारतमा सम्पत्ति प्रतिभूतीकरणको प्रक्रिया ९० को दशकको प्रारम्भमा सुरु भयो। क्रेडिट रेटिङ इन्फर्मेसन सर्भिसेज अफ इन्डिया लिमिटेड (क्रिसिल) ले सन् १९९११९९२ मा पहिलोपटक रेटिङ गरेर प्रतिभूतीकरण कार्यको सुरुआत गरेको थियो। यतिबेला पूर्णरुपमा प्रतिभूतीकरण सुरु भएको थिएन र आंशिक प्रतिभूतीकरण गरिएको थियो। भारतमा सरफेसी भनिने सेक्युरिटाईजेसन एण्ड रिकन्स्ट्रक्सन अफ फाइनान्सियल एसेट्स एण्ड इन्फोर्समेन्ट अफ सेक्युरिटी इन्टरेस्ट एक्ट, २००२ जारी भई विधिवत रुपमा यसको थालनी भएको छ। नेपालमा आर्थिक वर्ष ०६४०६५ को मौद्रिक नीतिमा वित्तीय एवम् अन्य संस्थागत क्षेत्रमा रहेको बढ्दो कर्जा एवम् अन्य सम्पत्तिको पुनःसंरचना गरी त्यस्तो सम्पत्तिउपर उपयुक्त किसिमको धितोपत्र (प्रतिभूती) जारी गरेमा लगानी तथा पुँजीबजारको क्षेत्र विस्तार हुने गरी प्रतिभूतीकरण (सेक्युरिटाईजेसन) सम्बन्धी कार्य व्यवस्थापन, सञ्चालन एवम् नियमन गर्ने संयन्त्र सम्बन्धमा वित्तीय सम्पत्ति सुरक्षीकरण (प्रतिभूतीकरण) ऐन (फाइनान्सियल प्रोपर्टीएसेट सेक्युरिटाईजेसन एक्ट) को मस्यौदा तयार गरी नेपाल सरकारसमक्ष पेस गरिने उल्लेख गरिएको थियो। तर यो कुरो उठेर दोस्रो वर्षदेखि स्यालको सिङ हराए झैँ हरायो। नेपालको सन्दर्भमा पनि यो एउटा उपयोगी विधि हुनसक्ने हुँदाहुँदै पनि यससम्बन्धी कानुन निर्माण नहुँदा यसको उपयोग हुन सकेको छैन। यसका लागि सरकारले अविलम्ब सम्पत्ति प्रतिभूतीकरण कानुन निर्माण गरी लागू गर्नु आवश्यक छ।  दाहाल, कर्पोरेट र धितोपत्र कानुनका अध्येताअधिवक्ता हुन्।"
तोलामा एक हजार तीन सयले घट्यो सुन,काठमाडौं : बजारमा सुनको मूल्य आज घटेको छ। नेपाल सुनचाँदी व्यवसायी महासङ्घका अनुसार छापावाल सुन प्रतितोला एक हजार तीन सयले घटेको हो। बिहीबार छापावाल सुन प्रतितोला एक लाख २७ हजार आठ सयले कारोबार भएको थियो। आज एक लाख २६ हजार पाँच सय मूल्य कायम गरिएको छ। यस्तै तेजाबी सुन बिहीबार प्रतितोला एक लाख २७ हजार दुई सयमा कारोबार भएकोमा आज एक लाख २५ हजार नौ सय मूल्य कायम गरिएको हो। चाँदीको मूल्य पनि घटेको छ। बिहीबार प्रतितोला एक हजार पाँच सय ५५ मा कारोबार भएकोमा आज प्रतितोला एक हजार पाँच सय कायम गरिएको छ।
हुलाकीको प्रारम्भबिन्दु,"जनकपुरधाम : ०४७ सालमा तत्कालीन भारतीय प्रधानमन्त्री चन्द्रशेखर नेपाल भ्रमण आए, तब त्यहीबेला हुलाकी राजमार्ग निर्माण बनाउन सहयोग गर्ने प्रतिबद्धता व्यक्त गरे। भारतीय प्रतिबद्धताकै आधारमा तत्कालीन सरकारले यसको निर्माण गर्ने सक्रियता देखायो। तर, त्यतिबेला भारतमा सत्तारुढ दलमा हेरफेर भइरह्यो, चन्द्रशखेरको त्यो प्रतिबद्धता व्यवहारमा उतार्ने क्रममा ढिलाइ हुँदै गयो। भारतीय सहयोगको सैद्धान्तिक सहमति १५ वर्षपछि अर्थात् २०६१ सालमा मात्र प्राप्त भयो। मुलुकमा ०६२६३ को परिवर्तनपछि भारतीय पक्षले नेपाल सरकारबाट छनोट भएका १ हजार ४ सय ४० किलोमिटर सडकहरूको डिजाइन सुपरीवेक्षण र निर्माण तीन चरणमा गर्ने गरी हुलाकी राजमार्ग बनाउने सम्झौता गरेको थियो। त्यसवापत लाग्ने सम्पूर्ण खर्च भारत सरकारले बेहोर्ने र जग्गा अधिग्रहण, बिजुलीका पोल र रूखहरू हटाउने र हुलाकी राजमार्गमा पर्ने सम्पूर्ण पुलहरूको निर्माण नेपालले गर्ने प्रावधानसहितको योजना बनेको थियो। तर, भारतीय पक्षले खासै चासो दिएर काम नगरेपछि सम्झौता रद्द भयो। नेपाल सरकार आफंैले निर्माण थाल्यो। २०७० पुससम्म काम सक्नेगरी ३० महिनाको ठेक्का अवधि थियो। तर, परामर्शदाता र ठेकेदार दुवै भारतीय थिए। बिजुलीका पोल, रूख कटान र सडक क्षेत्र खुला गर्ने दायित्व नेपालको थियो। ढुंगागिट्टी नपाएको बहानामा २०७० सालमा भारतीय ठेकेदार छोडेर हिँडे। २०७२ फागुनमा तत्कालीन प्रधानमन्त्री केपी ओलीको दिल्ली भ्रमण हुँदा अर्काे सम्झौता भयो। उक्त सम्झौतामा सडक नेपाल आफैंले बनाउने, गुणस्तर अनुगमन भारतीय परामर्शदाताले गर्ने, ठेकेदार नेपाली र भारतीय दुवै हुने शर्त थियो। त्यसपछि पनि यसले गति लिन सकेन। नेपालले आफ्नै पहलमा निर्माण सुरु गरेको पनि १६ वर्ष बितिसक्यो। तर, पनि संघीय सरकारको उदासीनता, सरकारी संयन्त्रमा समन्वयसहकार्यको अभाव, राजनीतिक हस्तक्षेप, अदालती हस्तक्षेप, निश्चित मापदण्डको अभावमा आयोजना कछुवा चालमा परेको छ। तराईमधेसका जिल्ला सदरमुकाम, घना तथा देहात बस्तीलाई जोड्दै यो क्षेत्रको सन्तुलित विकास गर्ने उद्देश्यका साथ आयोजना सुरु गरिएको थियो। हुलाकी राजमार्गको प्रारम्भिक लागत अनुमान ४७ अरब २४ करोड भएपनि संशोधित लागत ६५ अर्ब २० करोड रुपैयाँ छ। तर, संशोधित बजेट पनि अपुग छ। चालु आर्थिक वर्ष ०८००८१ मा जम्मा ३ अर्ब ४८ करोड ९० लाख बजेट विनियोजन भएकोमा हालसम्म १ अर्व ५३ करोड १६ लाख खर्च भई ६६ प्रतिशत भौतिक प्रगति भएको छ। चालु आवमा विनियोजित बजेट अपुग रहेको र चालु ठेक्काहरूको स्वीकृत दायित्व नै करिब २८ अर्ब रहेको भौतिक पूर्वाधार तथा यातायात मन्त्रालय सडक विभागद्धारा स्वीकृत आव २०७९८० को वार्षिक प्रगति प्रतिवेदनमा उल्लेखित छ। अर्थ मन्त्रालयाद्वरा चालु आर्थिक वर्षको बजेट विनियोजनका लागि समन्वय भइरहेको र अबको निर्धारित समयमै आयोजनाको काम पूरा गर्ने गरी प्रयासहरू भइरहेको हुलाकी राजमार्ग निर्देशनालयका निर्देशक अजयकुमार मूल बताउँछन्। तर, उनको भनाइलाई पुष्टि गर्ने कुनै ठोस आधार भने छैन। एकातर्फ राजनीतिक र सामाजिक जालझेलको चपेटामा परेर निरन्तर ढिला हुँदै गएको हुलाकी राजमार्ग निर्माणको कार्य चालु आवमा अर्थ मन्त्रालयद्वारा पर्याप्त बजेट विनियोजन नहुँदा झन् बढी प्रभावित भएको हुलाकी राजमार्ग निर्देशनालयले जनाएको छ। बजेट समयमा विनियोजन नहुँदा सम्पूर्ण कार्यालयहरूको प्रगतिमै प्रतिकुल असर परेको छ। आर्थिक वर्ष २०६८६९ मै देशभरिका महत्वपूर्ण देखिएका १७ वटा आयोजनाहरूलाई राष्ट्रिय गौरवको आयोजनाको रूपमा वर्गीकरण गरियो। तराईमधेसमा निर्वाध आवागमन हुने र सामाजिक तथा आर्थिक गतिविधिमा बिस्तार हुने उद्देश्यले हुलाकी राजमार्गलाई राष्ट्रिय गौरवको आयोजनामा समावेश गरिएको थियो। राष्ट्रिय गौरवका आयोजनाहरूलाई साधन विनियोजनमा प्राथमिकता दिनुका साथै यिनीहरूको सघन रुपमा अनुगमन गर्नुपर्ने हुन्छ। तर, हुलाकी राजमार्ग सधैंदेखि उपेक्षाको सिकार बनेको छ।"
माथिल्लो अरुण र दूधकोशी आयोजनाबारे अर्थमन्त्री पुन र विश्व बैंकका तीन उपाध्यक्षबीच छलफल,"काठमाडौं : अर्थमन्त्री वर्षमान पुन र विश्व बैंकका तीन उपाध्यक्षबीच नेपालका ठूला पूर्वाधार आयोजनाका विषयमा छलफल भएको छ। उनीहरुबीच आगामी पाँच वर्षका लागि नेपाल र बैंकबीचको साझेदारी खाका निर्माण एवं माथिल्लो अरुण जलविद्युत आयोजना र दूधकोशी जलासययुक्त आयोजना अगाडि बढाउने विषयमा छलफल भएको हो। बैठकमा मन्त्री पुनले अन्तर्राष्ट्रिय विकास साझेदारका रुपमा नेपालको आर्थिक विकासमा पुर्याउँदै आएको योगदानका लागि विश्व बैंकलाई धन्यवाद दिए। यातायात, शहरी विकास, कृषि, वन, वातावरण, रोजगारीलगायत क्षेत्रमा विश्व बैंकको लगानीमा विकास आयोजना अघि बढेको जानकारी दिँदै उनले विभिन्न कारणले ती आयोजनाको प्रगति सन्तोषजनक नरहेको उल्लेख गरे। यद्यपि ती आयोजनाका कामलाई तीव्रता दिन आफू प्रतिबद्ध रहेको उनको भनाइ थियो। आईडा अन्तर्गत नेपालमा धेरै उल्लेख्य कार्यक्रम सम्पन्न भएको चर्चा गर्दै उनले नेपालले हरित उत्थानशील समावेशी विकासको मान्यता आत्मसात गरेको बताए। उनले पूर्वाधारका आयोजनाहरूमा हरित वित्तको अभिवृद्धिका लागि विश्व बैंकलाई आग्रह समेत गरे। विश्व बैंकका उपाध्यक्षसहितका पदाधिकारीले नेपालसँगको सहकार्य निकै उत्साहजनक रहेको बताउँदै माथिल्लो अरुण जलविद्युत आयोजनासहित पाइपलाइनमा रहेका आयोजनाहरूबारे धारणा राखे। आईडाका कार्यक्रम सञ्चालन गरिएका अन्य मुलुकको तुलनामा नेपालको ऋण जोखिम कम रहेको भन्दै उनीहरुले सहुलियतपूर्ण बाहेकका ऋण समेत उपभोग गर्न नेपाललाई आग्रह गरे। मन्त्री पुनले राजस्व परिचालनमा आएको शिथिलता लगायत कारण वित्तीय सीमितता रहन गई दिगो विकास लक्ष्य, पूर्वाधार, जलवायु अनुकूलन कार्यान्वयन लगायतमा स्रोतको ठूलो खाडल सिर्जना हुन गएकाले विश्व बैंकलगायत विकास साझेदारले नेपालसँगको सहकार्य र सहयोग बढाई आर्थिक पुनरुत्थानको नेपालको प्रयासमा सघाउनुपर्ने बताए। पुन र विश्व बैंकका उपाध्यक्षत्रय मार्टिन रेजर, आकिहिको निसिओ र ग्वान्झे चेन र बैठकमा एसियाली विकास बैंक (एडिबी) का नेपाल निर्देशक आर्नो कोश्वा तथा अन्तर्राष्ट्रिय वित्त निगम (आईएफसी) का प्रतिनिधिसमेत सहभागी थिए। बैठकमा नेपालबाट अर्थमन्त्री पुनका साथै सचिव (राजश्व) डा रामप्रसाद घिमिरे, सहसचिवद्वय उत्तरकुमार खत्री र रितेशकुमार शाक्य तथा डिसीबाट अर्थसचिव कृष्णहरि पुष्कर, सहसचिव श्रीकृष्ण नेपाल र नेपाल विद्युत प्राधिकरणका कार्यकारी निर्देशक कुलमान घिसिङ सहभागी थिए। अर्थमन्त्री पुन यसअघि ऊर्जा, जलश्रोत तथा सिंचाईमन्त्री भएका बेला गेम चेन्जरआयोजनाका रुपमा संखुवासभाको भोटखोला गाउँपालिकामा निर्माण हुने १ हजार ६१ मेगावाटको अर्धजलाशययुक्त माथिल्लो अरुण जलविद्युत आयोजना निर्माणको काम अघि बढेको थियो। हिउँद याममा समेत बढी विद्युत उत्पादन हुने आकर्षक आयोजनाका रुपमा माथिल्लो अरुण आयोजनालाई लिइएको छ। सर्वसाधारणलाई समेत सेयर दिने गरी विश्व बैंकको सहुलीयतपूर्ण ऋण तथा नागरिक लगानी कोष, विभिन्न स्वदेशी बैंक तथा सर्वसाधारणको मिश्रित लगानीमा नेपाल प्राधिकरणको सहायक कम्पनीमार्फत उक्त आयोजना निर्माण गर्ने निर्णय भएको छ। त्यसका लागि प्राधिकरणले अपर अरुण जलविद्युत लिमिटेड स्थापना गरेको छ। विस्तृत आयोजना प्रतिवेदन (डिपीआर) निर्माण भई परामर्शदाता समेत छनोट गरिसकिएको उक्त आयोजनाका लागि विश्व बैंकको नेतृत्वमा वित्तिय व्यवस्थापनको टुंगो आगामी असारभित्रै लगाउने तयारी छ। हिउँद दैनिक ६ घण्टा पूर्ण क्षमतामा सञ्चालन गर्ने गरी आयोजनाको डिजाइन तयार भएको छ। आयोजनाको अनुमानित लागत १ अर्ब ३८ करोड अमेरिकी डलर (हालको सटही दरअनुसार करिब १ खर्ब ६१ अर्ब रुपैयाँ) छ। जसमध्ये ७० प्रतिशत विदेशी र ३० प्रतिशत स्वदेशी लगानी रहने लगानी मोडल तयार गरिएको छ। उक्त आयोजनाबाट वार्षिक ४ अर्ब ५३ करोड युनिट ऊर्जा उत्पादन हुने छ। दूधकोशी नदीमा जलाशय निर्माण गरी खोटाङको रावाबेसी गाउँपालिका३ लामीडाँडा र ओखलढुङ्गाको चिशङ्खुगढी गाउँपालिका६ भदौरेस्थित रभुँवाघाटमा ६ सय ३५ मेगावाट जलविद्युत् उत्पादन गर्ने योजना छ। एसियाली विकास बैंकको नेतृत्वमा विश्व बैंक, नागरिक लगानी कोष र सर्वसाधारणको लगानीमा उक्त आयोजना निर्माण गर्न लागिएको हो।"
"मदिरामा राजस्व छली प्रकरण : उद्योग सिल, मालिक फरार","सिरहा : आन्तरिक राजस्व कार्यालय लहानले उद्योग सिल गरी अनुसन्धान थालेपछि सिरहाको शारदा डिस्टिलरी प्रालिका मालिकद्वय प्रमोद गोयन्का र नवीन गोयन्का फरार भएका छन्। मदिरा उद्योग सञ्चालक प्रमोद र नवीन बाबुछोरा हुन्। गोलबजार नगरपालिका९ मा रहेको शारदा डिस्टिलरीले आन्तरिक राजस्व विभागद्वारा जारी गरिएको अन्तःशुल्कको एउटा स्टिकरलाई दुईटुक्रा पारेर प्रयोग गरी राजस्व छली गरिरहेको घटना बाहिरिएपछि उद्योग र माडरस्थित आषिश जेनेरल स्टोरको गोदाम सिल गरेर अनुसन्धान भइरहेको छ। मदिरा उद्योग पूर्णरूपमा सिल गरेका छौं। अहिले उद्योगका व्यत्तिाहरूभित्र छिर्न पाउँदैनन्। निगरानीका लागि प्रहरी खटाइएको छ।  पुण्य रिजाल, प्रमुख, आन्तरिक राजस्व कार्यालय लहान अनुसन्धानका लागि राजस्व कार्यालयले उद्योगका सञ्चालकद्वय प्रमोद, नवीन र जेनेरल स्टोरका मालिक ललन यादवलाई बयानका लागि पत्र काटेर बोलाएका छन्। उनीहरूमध्ये ललन कार्यालयको सम्पर्कमा आएका छन्। प्रमोद र नवीन फरार भएका हुन्। स्रोतका अनुसार उनीहरू फरार भएर भारत गएका छन्। राजस्व छलीमा कारबाहीमा परिने भएपछि डरले उनीहरू भारत भागेको आशंका गरिएको छ। राजश्व कार्यालयका प्रमुख पुण्य रिजालका अनुसार उद्योग सञ्चालक गोयन्काले कार्यालयमा प्रतिनिधि पठाएर भारतमा रहेकाले होली पछि बयानका लागि उपस्थित हुने जानकारी दिएका छन्। यस विषयमा अनुसन्धान गर्न आन्तरिक राजस्व विभागका केन्द्रीय टोली पनि शुक्रबार सिरहा आउन लागेको रिजालले जानकारी दिए। मदिरा उद्योग पूर्णरूपमा सिल गरेका छौं। अहिले उद्योगका व्यक्तिहरूभित्र छिर्न पाउँदैनन्। निगरानीका लागि प्रहरी खटाइएको छ, रिजालले भने, अहिले स्टोरको गोदामबाट बरामद गरेको मदिरा बोतल चेकजाँचमै व्यस्त छौँ। यो सकेपछि उद्योगमा चेकजाँच गरिनेछ। चार दिनअघि डिस्टिलरीको मूलगेटबाट निस्किएको मदिरा लोड भएको ट्रकमा एउटा स्टिकरलाई दुई टुक्रा पारी दुइटा मदिरा बोतलमा लगाएको पाइएको हो। प्रतिस्टिकर छपाइ २५ पैसा र अन्तःशुल्कबापत उद्योगले प्रतिलिटर मदिरामा ५० रुपैयाँ तिर्नुपर्ने हुन्छ। सोही कारणले स्टिकर टुक्रा टुक्रा पारि बोतलमा प्रयोग गरेको भेटिएको छ। जसबाट सरकारको करोडौं रुपैयाँ राजस्व छली भएको छ। घटना बाहिरिएको चार दिन बित्दा पनि उद्योगलाई स्टिकर जारी गरेको तथ्यांक राजश्व कार्यालयले दिन सकेको छैन। राजश्व छलिमा कर्मचारीको मिलोमतो रहेको शंका बढेको छ। यो पनि पढ्नुहोस ठगीको नयाँ तरिका : अन्तःशुल्क स्टिकर टुक्र्याएर दोब्बर प्रयोग"

शीर्षक,विवरण
भूकम्पले सिकाएको पाठ,"२०७२ सालपछि सच्याउन बाँकी गल्ती अब सच्याउनुपर्छ। २०७२ वैशाख १२ गते महाभूकम्प गयो। तत्कालीन संघीय मामिला तथा स्थानीय विकास मन्त्रालयले त्यसको ६ दिनपछि अर्थात् वैशाख १८ गते उद्धार तथा राहतसम्बन्धी प्रारम्भिक विवरणबारे प्रेस विज्ञप्ति प्रकाशन गर्यो। जसमा मन्त्रालय र स्थानीय निकायहरूबाट भएका प्रतिकार्यका मुख्य प्रयास र अवस्था समेटिएका थिए। उही मन्त्रालयले लगत्तै जेठमा भूकम्प सुरक्षात्मक एकतले वातावरणमैत्री घर निर्माणका लागि सरल तथा संक्षिप्त निर्देशिका २०७२ जारी गर्यो। निर्देशिकाले भन्यो, आफ्नो जमिनमा मात्रै घर बनाऊ। बाटो छ कि छैन, यकिन गर। बाटो कम्तीमा ६ मिटर चौडाको हुनुपर्छ । भवन निर्माण निर्देशिका २०६१ अनुसार गर्नू। जमिनको स्लोप (भिरालोपन) ३० डिग्रीभन्दा बढी हुनै हुँदैन है भनेर पनि लेखियो। भूकम्प सधैं छ। हाम्रै वरिपरि छ। यो नियमित आकस्मिकता हो। हामी वा हाम्रै कुनै पुस्ताले भोग्ने वा त्यसको सामना गर्ने भन्ने मात्र हो। त्यसपछि सरकार (मन्त्रिपरिषद्, आर्थिक तथा पूर्वाधार समितिको मिति २०७२ ०६ १३ को निर्णयानुसार स्वीकृत)ले बस्ती विकास, सहरी योजना तथा भवन निर्माणसम्बन्धी आधारभूत मापदण्ड २०७२ लागू गर्यो। पुनः यस्तो महाविपत्तिले जनधनको क्षति नहोस् भनेर गर्नै पर्ने र गराउनै पर्ने कुरा विस्तृत रूपमा लेखिए। केके लेखिएका थिए ? मुख्यमुख्य विषय केही हेरौं। अब उप्रान्त नयाँ घर निर्माण गर्दा वा पुरानो भत्काई नयाँ बनाउँदा बाटोको न्यूनतम चौडाइ ६ मिटर कायम गरी नक्सापास गर्नु पर्नेछ। साबिकका पुराना बस्तीहरूका गल्ली तथा बाटाहरूमा समेत एम्बुलेन्स वा दमकल पुग्न सक्ने गरी कम्तीमा ६ मिटर हुने गरी बाटो विस्तार गरिनेछ। सीमा पर्खाल निर्माण गर्दा सम्बन्धित निकायले तोकिदिएको मापदण्डअनुसार हुने गरी पर्खालको उचाइ बढीमा ४ फिट अग्लो गारो र सोभन्दा माथि बढीमा ३ फिट जाली राख्ने गरी स्वीकृति लिएर मात्र गर्नुपर्नेछ। सहरी सौन्दर्यका लागि नगर परिषद्ले तोकिदिएको क्षेत्रमा सीमा पर्खाल लगाउन नपाउने व्यवस्था कायम गर्न सक्नेछ। खानी तथा भूगर्भ विभागको अग्रिम स्वीकृतिबेगर ३० डिग्रीभन्दा बढी भिरालो जमिनमा भवन निर्माण गर्न पाइने छैन। अनुमति तथा स्वीकृत नक्साविपरीत उपयोगिता परिवर्तन गर्न नहुने। आवासीय भवन २५० स्क्वायर मिटरसम्मका लागि ३० प्रतिशत, त्योभन्दा बढी भए ४० र सरकारी अर्धसरकारी भवनका हकमा ५० प्रतिशत खुला क्षेत्र रहनेगरी स्वीकृति दिइनेछ। भुइँ क्षेत्रफल अनुपात (फार) १७५ कायम गर्नुपर्ने। आवासीय व्यापारिक र सहर विस्तार क्षेत्रमा १० मिटर उचाइसम्मका भवनहरूमा न्यूनतम सेटब्याक (पछाडि सर्ने वा संधियारसम्मको दूरी) १५ मिटर, १०१७ मिटर उचाइका लागि न्यूनतम २ (तर संस्थागत भवन भए ३ मिटर) र १७ मिटरभन्दा बढी भएकामा न्यूनतम ६ मिटर राख्नुपर्ने। नदी किनाराबाट कम्तीमा ३० मिटर, खोला खोल्सा र नाला किनाराबाट १० मिटर छोडी भवन निर्माणको अनुमति दिइनेछ। छिमेकीको जग्गा वा सार्वजनिक जग्गातर्फ झ्यालढोका, भेन्टिलेटरलगायतका ओपेनिंग राख्न चाहेमा कम्तीमा १५ मिटर साइड मार्जिन अनिवार्य राख्नु पर्नेछ। घर कम्पाउन्डबाहिर वा सडकसम्म पुग्न निर्बाध रूपमा निकास (एक्जिट) हुनुपर्नेछ। अब गर्नै पर्ने काम : संघ, प्रदेश र स्थानीय तहले भूउपयोग नीति२०६९, नियमावली (पहिलो संशोधन) २०८० को पूर्ण कार्यान्वयन र स्थानीय विपद् जोखिम स्थान क्षेत्रको नक्सांकन गर्ने। २०७२ सालको भूकम्पपछि अध्ययन र सिफारिस गरिएका जोखिमयुक्त निजी घर, टोल र बस्तीहरू सार्ने। कुल ७५ लाख ५२ हजार ६६ घरकै अभियानका रूपमा जगदेखि छानोसम्म पुनर्परीक्षण गर्ने, गराउने। अब निजी घर पुनर्निर्माण गर्दा औसत परिवार आकारलाई ध्यान दिँदै घर वरिपरि कम्तीमा ३०४० प्रतिशत जमिन खुला छोडेर शौचालय, निजी खानेपानीको धारा, भान्सा, भण्डार, पूजाकोठासहितको घर निर्माण गर्न लगाउने, गरिदिने। २०७२ सालको भूकम्पमा पुनरावेदन गरेर थपिएका लाभग्राहीका संख्यासहित ८ लाख ३३ हजार ८ सय २१ निजी घर पूर्ण क्षतिग्रस्त थिए। ती घरहरूको पनि पुनर्परीक्षण गर्ने, गराउने। सरकारले प्रत्येक घर परिवारलाई एकएकवटा ठुल्ठूलो अल्मुनियम वा फलामे बलियो बाक्सा (ट्यांका)हरू उपलब्ध गराउनुपर्छ। ताकि त्यसभित्र घर, परिवारका सबै महŒवपूर्ण कागजात (घरको नक्सा, जग्गापुर्जा, नागरिकता, स्कुल कलेजका प्रमाणपत्र, राहदानी, राष्ट्रिय परिचयपत्र, अस्पतालका पुर्जा, लेनदेनका कागजात, बैंक वित्तीय संस्थाका चेक भौचर पासबुक, सुन चाँदीका गरगहना पुराना सिक्का धर्मग्रन्थ, सवारीसाधनका लाइसेन्स ब्लु बुक आदि) सुरक्षित राख्न सकुन्। सकेसम्म भुइँतलाभन्दा जति माथि घर बढाउँदै गइन्छ, भार कम गर्दै जान सिकाउनुपर्छ। छाना सकेसम्म हल्का होस्। अहिले जाजरकोट भूकम्पमा धेरै मानवीय क्षति हुनुमा यो पनि मुख्य कारण थियो। मुलुक भूकम्प, प्राकृतिक प्रकोप र जलवायु परिवर्तनको उच्च जोखिममा रहेकोले बनिसकेका र अब बन्ने व्यक्तिगत आवासलगायत सबै भवन संरचनाको बिमा गर्ने, गराउने। पहाडका गाउँबस्तीको ठ्याक्कै शिरमा पर्ने गरेर १० घनमिटरभन्दा ठूला क्षमताका पानी रिजर्भवायर ट्यांकीहरू निर्माण गर्न नदिने। त्यत्ति नै हेड मिल्ने गरी गाउँभन्दा ओल्टेकोल्टे पारेर बनाउन लगाउने। पोखराको फेवाताल माथिको गाउँमा केही वर्षअघि १४ घनमिटरको रिजर्भवायर ट्यांकी फुट्दा १४ घर बगाएको थियो। भूकम्पले हल्लाउँदा यस्ता ट्यांकी फुट्ने र पल्टिने सम्भावना अधिक हुने गर्छ। पहाडी सडक निर्माण गर्दा अधिक कटान, प्राकृतिक वहाबका खोल्साहरूको पथान्तरण र अवरोधलाई सूक्ष्म निगरानी गरी सडक दायाँबायाँका बस्तीहरूको सुरक्षालाई सुनिश्चितता दिने। अधिक मेसिन प्रयोग (जस्तै डोजरजन्य उत्खनन) मा रोक लगाउने। घरका बरण्डा, टप र रुफटफमा झुन्डिएका गमला, पानी ट्यांकी, टेलिफोन टावर, कौसीखेती र अन्य गह्रौं सामग्री हटाउन लगाउने। २०७२ सालको भूकम्पमा त्यही घर क्षतिग्रस्त भएको कारणले नयाँ घर निर्माणका लागि सरकारी अनुदान लिएका लाभग्राहीले जसोतसो नयाँ घर बनाए पनि धराप भनिएको संरचना भत्काएनन्। त्यस्ता घरको पनि यसै पटकबाट पुनर्सर्भेक्षण गरी अब बन्ने नयाँ घरहरूको तथ्यांक लिँदा क्षतिग्रस्त घर (लड्न बाँकी भए) अनिवार्य भत्काउन लगाउने। सामूहिक आवास बनाउँदा स्थानीय पीडितसँग व्यापक सरसल्लाहपश्चात् मात्र अन्तिम निष्कर्षमा पुग्ने। बसिरहेको पुरानो थातथलो छोडेर नयाँ ठाउँमा जान आफ्ना गोठ, करेसाबारी, कुलथान, दुःखले बनाएका पाखाबारी, खेत, डालेघास, कान्ले बगैंचा, पानी पँधेरा र पानीको स्वादजस्ता कारणले मान्दा रैनछन्। जस्तैः गोरखाको लाप्राकको गुप्सीपाखामा निर्मित नयाँ बस्ती। यसपटक जाजरकोट केन्द्रबिन्दु रहेको यो मध्यस्तरकै (६४ म्याग्निच्युड) भूकम्पले साबिक मध्यपश्चिमका १३ जिल्ला प्रभावित भए। त्यसबाट जाजरकोट र रुकुमपश्चिम पूर्णरूपमा क्षत्विक्षत भए। भूकम्प सधैं छ। हाम्रै वरिपरि छ। यो नियमित आकस्मिकता हो। हामी वा हाम्रै कुनै पुस्ताले भोग्ने वा त्यसको सामना गर्ने भन्ने मात्र हो। तसर्थ सुरक्षित जमिन र बलियो घर नै हामी सुरक्षित हुने एक मात्र उपाय हो। २०७२ सालपछि सच्याउन बाँकी गल्ती अब सच्याउनुपर्छ।"
विभेदमा त्रिवि कर्मचारी,"त्रिविका कुलपतिदेखि सम्पूर्ण पदाधिकारी तथा नेतृत्व विश्वविद्यालयको गुणस्तर खस्किनुमा कर्मचारीमाथि दोष थोपरेर पन्छिने गरेका प्रशस्त उदाहरण भेटिन्छन्। हाम्रो देशको शैक्षिक इतिहासमा त्रिभुवन विश्वविद्यालय (त्रिवि) उच्च शिक्षाको धरोहर संस्था हो। सर्वसाधारणको सहज पहुँच र गुणस्तरीय शिक्षा प्रदान गर्ने उद्देश्यसहित स्थापित त्रिविले उच्च शिक्षाको ७९ प्रतिशतभन्दा बढी भार अद्यपि वहन गरिरहेको छ। यसको संरचनाअन्तर्गत आफ्ना विभिन्न निकाय तथा संस्था छन्। विश्वविद्यालय सञ्चालन गर्न शिक्षक, कर्मचारी, विद्यार्थी सबैको आआफ्नो भूमिका रहन्छ। कुनै एकको अस्तित्वबिना अरू दुई अपांगसरह हुन्छन्। त्रिविअन्तर्गतका विभिन्न निकायबाट सुशासन कायम गर्दै प्रविधिमैत्री वातावरणमा सेवा प्रवाह गर्नु हरेक शिक्षक, कर्मचारीको असली कर्म हो। सेवाग्राही सबैलाई मुस्कानसहित छिटोछरितो सेवा पुर्याउन सक्नुपर्छ। राजनीतिक तटस्थता कायम गर्दै नीति, नियममा रही व्यवस्थापन गर्नुपर्छ। त्रिविको बलियो खम्बाका रूपमा रहेको कर्मचारी संयन्त्र एउटा जीवन्त संगठन हो। शैक्षिक उन्नयनका लागि दक्ष शिक्षक, सीप र ज्ञानले खारिएका कर्मचारीको खाँचो सदैव हुन्छ। विश्वविद्यालयका विभिन्न निकायबाट पछिल्लो समय सेवाप्रवाहमा ढिलाइ हुने गरेकोलगायत गुनासो सुनिन्छ। सानोतिनो काममा विभिन्न झन्झट बेहोर्नुपरेको पनि सुनिन्छ। फास्ट ट्र्याकबाट काम नगरिएको, समयमै परीक्षाको नतिजा नआएकोजस्ता गुनासा पनि सर्वसाधारणदेखि राष्ट्रियस्तरका पत्रपत्रिकाबाट सार्वजनिक भएकै छन्। प्रविधिको विकास, शैक्षिक चेतना र विश्वव्यापीकरणले गर्दा सेवाग्राहीको अपेक्षा वृद्धि हुनु स्वाभाविक छ। विश्वविद्यालयबाट प्रवाह गर्ने सेवालाई त्यसअनुरूप चुस्तदुरुस्त राख्न जरुरी देखिन्छ। तथापि त्रिविमा नयाँ नियुक्ति र बढुवाका लागि विज्ञापनलगायत सबै प्रक्रिया ठप्प छन्। सेवा आयोगको क्रियाकलापमा देखिएको अन्योलले त्रिविले प्रदान गर्ने गुणस्तरीय सेवाप्रति प्रश्न उठिरहेको छ। त्रिविका कर्मचारी दिनहुँजसो सेवानिवृत्त भइरहेका छन्। तत्कालीन समयमा कर्मचारी पदपूर्तिमा भारी संख्यामा कटौती हुँदा विद्यमान अवस्थामा कार्य चाप बढ्दै गएको छ। नयाँ कर्मचारी भर्ना नगरिँदा कतिपय विकास निर्माण तथा प्रशासनिक काममा अवरोध देखिएको छ। प्रधानमन्त्री नै कुलपति भएको संस्थामा देखिएको अन्योलका कारण त्रिविमा छनोट भएर आएका शिक्षक, कर्मचारीसमेत यहाँबाट बाहिरिने क्रम बढ्दो छ। यस्ता कुरालाई ध्यानमा राखी विश्वविद्यालयको आगामी नेतृत्व राजनीतिक भागबन्डाका आधारमा नभई दक्षता र क्षमताका आधारमा नियुक्त गर्न जरुरी छ। विश्वविद्यालयमा चुनौतीको चाङ छ। समयानुकूल सुविधायुक्त भौतिक संरचनाको निर्माण चुनौतीका रूपमा छ। दक्ष तालिम प्राप्त जनशक्तिको व्यवस्थापनमा समस्या छ। नयाँ कर्मचारी भर्ना र भइरहेको जनशक्तिलाई सेवाकालीन अभिमुखीकरण तालिम दिलाउन सक्नुपर्छ। यस्ता विविध विषयको व्यवस्थापन गर्दै विश्वविद्यालयलाई गुणस्तरीय सेवा प्रदान गर्ने अध्ययनअनुसन्धानको प्राज्ञिक थलो बनाउन कर्मचारीको पनि उत्तिकै भूमिका रहन्छ। तर, त्रिविका चिकित्साशास्त्र अध्ययन संस्थानलगायत संस्थामा विश्वविद्यालयबाट प्रदान गर्ने सेवासुविधामा शिक्षक र कर्मचारीबीच विभेद छ। त्रिविका कुलपतिदेखि सम्पूर्ण पदाधिकारी तथा नेतृत्व विश्वविद्यालयको गुणस्तर खस्किनुमा कर्मचारीमाथि दोष थोपरेर पन्छिने गरेका प्रशस्त उदाहरण भेटिन्छन्। कर्मचारीले खाईपाई आएको सेवासुविधा कटौती गर्ने त्रिविको नेतृत्व चुपचाप तमासा हेरिरहेको छ। हाल देशबाट उच्च शिक्षाका नाउँमा दिनहुँ सयौंको संख्यामा विद्यार्थी बिदेसिने क्रम जारी छ। यो क्रम नरोकिने हो भने विश्वविद्यालयका प्राविधिक शिक्षा पठनपाठन गराइने संस्थासमेत केही वर्षमै रित्तिँदै जाने निश्चित छ। विद्यार्थी संख्या घटेको बहानामा क्याम्पसहरू मर्ज गर्नेलगायत नयाँँ कार्यक्रम त्रिविले बर्सेनि ल्याइरहेको छ। राज्यले देशको उच्च शिक्षाको अवस्थालाई ध्यानमा राखी समग्र शिक्षा क्षेत्रमा लगानी बढाई त्रिविलाई विशेष बजेटको व्यवस्था गर्नुपर्छ। अन्यथा देशमा रहेका विश्वविद्यालयको अवस्था केही वर्षमै दयनीय बन्न बेर लाग्दैन। कर्मचारीलार्ई वैज्ञानिक मूल्यांकन विधि, सेवा प्रवेश तथा सेवाकालीन तालिम तथा अभिमुखीकरणको व्यवस्था समयसमयमा गराइनुपर्छ। अतिरिक्त समयमा काम गरेबापत प्रोत्साहन सुविधा संस्थाको आर्थिक क्षमताले भ्याएसम्म दिनुपर्छ। अन्य विश्वविद्यालयका असल अभ्यास, अध्ययन अवलोकन भ्रमण तथा निजामती क्षेत्रका कर्मचारीसरह सेवासुविधा प्रदान गर्ने वातावरण मिलाइनुपर्छ। अनुशासित, नैतिकवान् र दक्ष कर्मचारीबिना विश्वविद्यालयको समृद्धिको औचित्य रहँदैन। कर्मचारीको पेसागत उन्नयन तथा वृद्धि विकास भए मात्र त्रिविको गरिमा अभिवृद्धि गर्न सकिन्छ। त्रिवि एउटा बृहत् संस्था भएकाले देशभर छरिएर रहेका बिभिन्न निकाय तथा केन्द्रीय कार्यालयमा आबद्ध संस्थाहरूले गुणस्तरीय सेवा प्रवाह गरी गुनासाहरूको सम्बोधन समयमै गर्नु जरुरी देखिन्छ। त्रिविको कार्यसम्पादनलाई विश्वसनीय, पारदर्शी, चुस्त, दुरुस्त, मर्यादित बनाउन कर्मचारीको प्रतिष्ठा र मर्यादा अभिवृद्धि गर्न नेतृत्वले यथाशीघ्र पहल गर्नुपर्छ। उत्कृष्ट र क्षमतावान् व्यक्तिलाई विश्वविद्यालयमा टिकाउन र उत्पादित जनशक्ति बजारमा बिकाउन सक्ने वातावरण बनाउनु आजको आवश्यकता हो।"
नेपाल भारतसँग १० विकेटले पराजित,"काठमाडौं : संयुक्त अरब इमिरेट्स (युएई)मा जारी एसिसी यु१९ एसिया कपमा नेपाल भारतसँग १० विकेटले पराजित भएको छ। दुबईको आइसीसी एकेडेमी ओभल२ क्रिकेट मैदानमा आज भएको खेलमा भारतसँग पराजित भएसँगै नेपाल समूह चरणबाट बाहिरिएको छ। नेपाल समूह चरणको पहिलो खेलमा पाकिस्तानसँग सात विकेटले पराजित भएको थियो भने दोस्रो खेलमा अफगानिस्तानसँग ७३ रनले पराजित भएको थियो। आजको जितसँगै भारतले प्रतियोगितामा दोस्रो जित दर्ता गराएको छ। भारतले अफगानिस्तानलाई सात विकेटले हराएको थियो भने पाकिस्तानसँग भने आठ विकेटले पराजित भएको थियो। आजको खेलमा नेपालले भारतलाई जितका लागि ५३ रनको सामान्य लक्ष्य दिएको थियो। जवाफमा भारतले सात दशमलव एक ओभरमा कुनैपनि विकेट नगुमाई पूरा गर्यो। भारतका जितमा आर्सिन कुलकर्नीले सर्वाधिक ४३ रनको योगदान दिए। उनले ३० बल खेल्दै पाँच छक्का र एक चौका प्रहार गरे। उसका लागि आदर्श सिंहले १३ रन बनाए। त्यसअघि टस हारेर पहिला ब्याटिङ थालेको नेपाल २२ दशमलव एक ओभरमा सबै विकेट गुमाउँदै ५२ रनमा समेटिएको थियो। नेपालका लागि कुनै पनि ब्याट्सम्यानले दोहोरो अंकमा रन जोड्न सकेनन्। खराब ब्याटिङ गरेको नेपालका लागि हेमन्त धामीले सर्वाधिक आठ रन जोडे। त्यस्तै दीपक बोहोराले सात, दीपेश कँडेलले चार, आकाश चन्दले अविजित चार तथा सुवास भण्डारी दुई रन बनाए। नेपाललाई सस्तैमा समेट्नेक्रममा भारतका राज लिमबानी एक्लैले सात विकेट लिए। त्यस्तै आरध्य शुक्लाले दुई विकेट लिँदा अरसिन कुलकर्नीले एक विकेट लिए।"
एनएसएलमा झापाले बुटवललाई हरायो,काठमाडौं : नेपाल सुपर लिग (एनएसएल)मा झापा एफसी विजयी भएको छ। दशरथ रंगशालामा मंगलबार भएको खेलमा बुटवल लुम्बिनीलाई १० गोलले हराउँदै झापाले प्रतियोगितामा पहिलो जित दर्ता गरेको हो। झापाका लागि जोर्गे सान्चेजले निर्णायक गोल गरे। उनले ३९औं मिनेटमा गोल गरेका थिए। पहिलो खेल जितेको झापा ६ अंकसहित छैठौं स्थानमा उक्लिएको छ भने बुटवल ७ अंकसहित पाँचौं स्थानमा छ।
यू१९ एसिया कप : नेपालले आज भारतसँग प्रतिस्पर्धा गर्दै,काठमाडौं : एसिसी यू १९ एसिया कपमा नेपालले आज भारतसँग प्रतिस्पर्धा गर्दैछ। दुबईको आइसिसी एकेडेमी ओभल२ मैदानमा बिहान ११ : १५ बजेबाट खेल सुरु हुनेछ। यस अगाडि नेपाल पहिलो खेलमा पाकिस्तानसँग ७ विकेट र दोस्रो खेलमा अफगानिस्तानसँग ७३ रनले पराजित भएको थियो । भारतले एक खेलमा जित र अर्को खेलमा हार व्यहोरेको छ। नेपालले सेमिफाइनल पुग्न भारतलाई शानदार रुपमा हराउनुपर्ने र अर्को खेलमा पाकिस्तानले अफगानिस्तानलाई पराजित गरेमात्र सेमिफाइनलमा पुग्न सम्भव रहेको छ।
"हकप्रदमा दुई वर्षको रोक : कति उचित, कति अनुचित ?","नेपाल धितोपत्र बोर्डले कानुनमै व्यवस्था गरेर बैंकिङ र बिमाबाहेकका कम्पनीलाई आईपीओ (इनिसियल प्राइमरी अफरिङ) बाँडफाँड गरेको दुई वर्षसम्म हकप्रद जारी गर्न नपाउने गरी रोक लगाएको छ। अन्य कुनै क्षेत्रमा नलगाइएको रोक बैंकिङ र बिमाबाहेकका कम्पनीलाई किन लगाइयो भन्ने न्यायोचित जवाफ बोर्डसँग छैन। बोर्डले लगानीकर्ताको हित रक्षाका लागि भन्ने अमूर्त जवाफ दिनेबाहेक अरू कुनै तर्क, आधार र कारण छैन। लगानीकर्ताको हित रक्षा कुनै पनि वित्तीय उपकरण जारी गर्न रोक लगाएर हुन्छ कि त्यसलाई निर्वाध रूपमा परिचालन गर्न दिएर हुन्छ यसको बारेमा पनि बोर्डसँग कुनै उत्तर छैन। यसै विषयमा यस्तो रोक उचित छ कि छैन केही चर्चा गरिन्छ। वित्तीय उपकरण नेपाल स्टक एक्सचेन्ज लिमिटेड (नेप्से) को अनलाइन कारोबार प्रणाली टीएमस (ट्रेड म्यानेजमेन्ट सिस्टम) बाट (१) इक्यू (इक्विटी), (२) बीओ (बोन्ड), (३) एमएफ (म्युचुअल फन्ड), (४) एनसीडी (नन् कन्भर्टिएबल डिबेन्चर), (५) पीएस (प्रिफरेन्स सेयर), (६) पीसीडी (पार्सल्ली कन्भर्टिएबल डिबेन्चर), (७) एफसीडी (फुल्ली कन्भर्टिएबल डिबेन्चर) र (८) डब्लूएस (वारेन्टस) जस्ता उपकरण कारोबार गर्न सकिने व्यवस्था छ। यसबाहेक टीएमएसमा उल्लेख नभएको ओएफसीडी (अप्सनल्ली फुल्ली कन्भर्टिएबल डिबेन्चर) पनि एउटा अर्को वित्तीय उपकरण हो। टीएमएसमा उल्लेख भएको र नभएको समेत गरी ९ वटा वित्तीय उपकरणमध्ये नेपालको सेयर बजारमा इक्यू अर्थात् साधारण सेयर, एमएफ अर्थात् सामूहिक कोष र एनसीडी अर्थात् प्रचलित भाषामा डिबेन्चर प्रचलनमा छ। यसबाहेक केही समयअघिसम्म एभरेस्ट बैंक लिमिटेडको प्रिफरेन्स सेयर नेप्सेमा कारोबार भइरहेको थियो। हाल यो पूर्णरूपमा परिवर्तन भएर साधारण सेयर बनिसकेको छ। कृषि विकास बैंक लिमिटेडसँग प्रिफरेन्स सेयर भए पनि यो अपरिवर्तनीय र कारोबार नहुने अग्राधिकार सेयर हो। नेपालको सेयरबजारमा साधारण सेयर, सामूहिक लगानी कोषका इकाइ र ऋणपत्र (डिबेन्चर) बाहेक अन्य उपकरण ल्याउन प्रयास भएको छैन। रोक मात्र रोक नेपालमा विशिष्टीकृत नियामक र सरकारले कुनै पनि कुरालाई प्रभावकारी नियमन गर्नुको सट्टा सके निषेध नसके नियन्त्रण गर्ने परिपाटी छ। नेपालमा निषेध र नियन्त्रण गर्नु सरकारी प्रशासकको विशेष खुबी नै मान्नुपर्छ। यसमा नेपाल धितोपत्र बोर्ड अपवाद हुने कुरै भएन। बोर्ड सेयरबजारका वित्तीय उपकरणलाई व्यवस्थित बनाउनुको सट्टा प्रतिबन्ध लगाउन उद्दत छ। बोर्डले कानुनै बनाएर वित्तीय उपकरण जारी गर्न अवाञ्छित रोक लगाएको छ। वित्तीय उपकरणमा रोक लगाउने कार्यसँगसँगै सेयरबजारमा कारोबार गर्दा भने जति परिमाणमा किन्नसमेत रोक लगाएको छ। यसो गर्दा व्यक्तिलाई संविधानले प्रदत्त गरेको साम्पत्तिक हकमाथि अवाञ्छित रोक लगाएको मानिन्छ भन्ने पत्तै नपाएको झैं देखिन्छ। टीएमसमा उपलब्ध हुने खरिद वा बिक्री आदेश कार्यान्वयन गराउने एओएन (अल अर नोन) को सुरुमा एउटा खुट्टा भाँचियो। प्रविष्ट गरिएको खरिद वा बिक्री आदेशको अंक (कित्ता) सबै कार्यान्वयन (बेच्ने वा किन्ने) गराउने वा गराउँदै नगराउने (बेच्ने वा नबेच्ने) कार्य एओएन ले गर्छ। सुरुमा खरिदतर्फको एओएन लाई निष्क्रिय पारियो र त्यसपछि बिक्रीतर्फको निष्क्रिय पारियो। खरिद आदेशको अंक (कित्ता) धेरै देखाएर अरूको कित्ता हड्पन खोजेको भन्नेजस्ता तर्कहीन कुराको सुनुवाइ गर्दै यस्तो आदेश हाल्न नपाइने गरी एओएनलाई पूरै निष्क्रिय पारियो। यसले गर्दा आफूले चाहे जति परिमाणमा आदेश हाल्न नपाइने भएको छ। उचित कि अनुचित एओएन जस्तो साधारण कुरालाई निष्क्रिय पारेर खरिदकर्ताको साम्पत्तिक हक कुण्ठित गरेको बोर्डले कम्पनीलाई वित्तीय उपकरण जारी गर्नै नपाइने गरी निश्चित अवधिका लागि प्रतिबन्ध लगाएको छ। यसले कम्पनीको वित्तीय उपकरण जारी गर्न पाउने नैसर्गिक हक कुण्ठित भएको छ। कम्पनीले आवश्यकताअनुसार पुँजी वृद्धि गरेर आफ्नो व्यावसायिक उद्देश्य पूरा गर्न नपाउने भएका छन्। धितोपत्र निस्कासन तथा बाँडफाँड निर्देशिका, २०७४ ले हकप्रद जारी गर्न अवधि तोकेर रोक लगाएको छ। निर्देशिकाको दफा १३(१)(ख) मा बंैकिङ र बिमाबाहेकका कम्पनीले हकप्रद जारी गर्न आईपीओ निर्गमन गरेको कम्तीमा दुई वर्ष पूरा भएको हुनुपर्ने व्यवस्था गरेको छ। हकप्रदमा लगाइएको यस्तो निषेध पूर्वाधार विकास खासगरी जलविद्युत् आयोजना प्रवद्र्धक कम्पनीप्रति लक्षित छ। आईपीओ जारी गर्दा विवरणपत्रमा तीन वर्षको प्रक्षेपित विवरण राख्न लगाइन्छ तर, हकप्रद जारी गर्न दुई वर्षपछि पाइने कानुनी व्यवस्था गरिन्छ। बरु राख्नै परेको भए प्रक्षेपणअनुसार तीन वर्ष राखेको भए प्रक्षेपणलाई आधार मानिएको होला भनेर अलिकति भए पनि चित्त बुझाउने ठाउँ रहन्थ्यो। दुईवर्षे अवधि मनमा आयो लौ राखिदिउँ न त भन्ने जस्तो छ। यद्यपि तीन वर्षसम्म राख्नु पनि उचित हुन्न। विवरणपत्रमा तीन वर्षको प्रक्षेपण भए पनि यो अनुमान मात्र हो। अनुमान सधैं सही हुन्छ भन्ने छैन। जलविद्युत् विकास गर्दा कठिन भूगोलमा काम गर्नुपर्ने हुन्छ। सोचेभन्दा बढी लागत लाग्न पनि सक्छ। भन्नेबित्तिकै ऋण पाइन्न। यस्तो अवस्थामा आयोजना बीचैमा छाड्न पनि मिल्दैन। यसका लागि रकम जुटाउने बाटो भनेको सेयरधनी मात्र हुन्। लगानीमा अनिश्चितता हुन्छ, सुनिश्चितता हुन्न। थप लगानी गर्न नचाहने सेयरधनीका लागि बाहिरिन कुनै कठिनाइ पनि छैन। लगानी गर्नेले समय पर्खन पनि सक्नुपर्छ। एउटा आयोजना प्रवद्र्धन गर्दागर्दै अर्को अत्यन्तै राम्रो प्रतिफल दिने आयोजना विकासको प्रस्ताव आउँछ। आफैंले पनि अध्ययन गरिरहिएको पनि हुन सक्छ। एउटा आयोजना निर्माण गर्दागर्दै सोही कम्पनीले वा अर्को कम्पनीले अध्ययन गरेको आयोजनामा लगानी गरिहाल्नुपर्ने अवस्था नआउने भन्ने कुरै हुन्न। यस्तो अवस्थामा आईपीओ जारी गरेको दुई वर्ष पर्खाउनु अनुचित हो। आयोजना विकास गर्ने कम्पनीको लागि दुई वर्ष हैन, दुई महिना पनि ढिला हुन्छ। एउटा कम्पनीले दुईवटा आयोजना सँगसँगै निर्माण गर्न सक्दैन भन्ने हुन्न। कुनै पनि आयोजना निर्माण गर्न एक वर्ष हैन, एक महिना ढिला हुँदा पनि त्यसको लागत वृद्धि हुन्छ। वृद्धि भएको लागत कम्पनीका सेयरधनीलाई मात्र हैन, देशका लागि पनि अहितकारी हुन्छ। पूर्वाधार निर्माणका यन्त्र उपकरण विदेशबाट आयात गर्नुपर्ने हुँदा देशको मुद्रा बाहिरिन्छ। कसरी मुद्रा बचाउने भन्नेतर्फ लाग्नुपर्नेमा निर्माण गर्नै नदिएपछि कसरी देशको हित हुन्छ होला ? देश, समाज, कम्पनी र सेयरधनीको हितका लागि पुँजीबजारका कुनै पनि वित्तीय उपकरण जारी गर्न रोक लगाउन हुन्न। अझ जलविद्युत् विकास प्रवद्र्धक कम्पनीलाई बहुउद्देश्यीय लगानी कम्पनीमा रूपान्तरण गर्न प्रोत्साहन गरी अन्य पूर्वाधार क्षेत्रमा पनि लगानी गर्न प्रोत्साहित गर्नुपर्छ। जलविद्युत् आयोजना अनुमतिपत्र प्रणालीबाट निश्चित समयभित्र निर्माण, सञ्चालन र हस्तान्तरण (बूट) विधिबाट हुने हुँदा हस्तान्तरण गर्न नपर्ने अन्य लगानीका क्षेत्र जस्तैः कृषि, पर्यटन, बागबानीजस्ता क्षेत्रमा पनि जान प्रेरित गर्नुपर्नेमा पुँजी नै थप्न नपाउने गरी रोक लगाउनु सर्वथा अनुचित कार्य हो। हकप्रदसम्बन्धी कस्तो कानुन हकप्रद रोक लगाएको प्रसंग चर्चा गर्दैगर्दा कस्तो कानुन निर्माण गर्यो भने हकप्रद नियमनमा आउँछ भन्ने विषय पनि जोडिएर आउँछ। प्रथमतः हकप्रद एउटा वित्तीय उपकरण भएको हुँदा यसलाई कुनै पनि बहानामा कसैले पनि रोक लगाउन हुन्न। कुनै पनि वित्तीय उपकरण (आईपीओ वा हकप्रद वा अन्य ) जारी गर्न दिने वा नदिने भन्ने विषयमा विषयगत नियामक (नेपाल राष्ट्र बैंक, नेपाल बिमा प्राधिकरण र विद्युत् नियमन आयोग) को क्षेत्रमै पर्दैन। कम्पनीले सहमति, असहमति जे जे लिनु छ त्यो लिने ठाउँ साधारणसभाबाहेक अरू कुनै निकाय छैन। जुनसुकै क्षेत्रको हकप्रदलाई एकै कोटीमा राखेर बोर्डले अविलम्ब थप आवेदन, प्रतिबद्धता र प्रत्याभूति यी तीनवटा विषयलाई समेटेर हकप्रदसम्बन्धी विशिष्टीकृत कानुन निर्माण गर्नुपर्छ। हकवालाले थप कित्ता आवेदन गर्न पाउने नियम नेपालमा पहिले प्रचलनमा थियो तर, यो व्यवस्था हाल उपलब्ध छैन। धितोपत्र बोर्डको आर्थिक वर्ष २०७६७७ को वार्षिक नीतिमा थप कित्ता आवेदन गर्न दिने भन्ने उल्लेख गरे पनि अहिलेसम्म यो व्यवस्था लागू किन हुन सकेन बोर्डले जान्ने कुरा हो। यस्तो व्यवस्था बोर्डले लागू नगर्नुमा कतै बोर्ड नै कम्पनीको स्वार्थपूर्तिको गोटी बनेको हो कि भन्नेसम्मको संशय पैदा भएको छ। किनभने तीनवटा विषय लागू नहुँदा केही मात्रामा बाँकी रहने अवितरित सेयर लिलामीमा बिक्री गरेर कम्पनीले गैरव्यावसायिक लाभ लिन पाउने बाटो बोर्डले कम्पनीलाई दिएको हो कि भन्ने संशय पैदा हुनु अनुचित हैन। हकप्रदसम्बन्धी विशिष्टीकृत कानुनमा (१) हकवालालाई २५ प्रतिशतसम्म थप आवेदन गर्न दिने, (२) थप आवेदन गर्न दिँदा पनि नबिकेमा आधारभूत सेयरधनीले सक्ने र (३) यति गर्दा पनि नबिकेमा प्रत्याभूत गराउने व्यवस्था हुनुपर्छ। उल्लेखित तीनवटा विषयबाहेक भुटानले अपनाएको अवितरित हकप्रद जुन सेयरधनीको बाँकी रहन्छ लिलामी गरेर त्यसको खर्च कटाई बढी आएको रकम सेयरधनीलाई नै दिने व्यवस्था गरेको छ। नेपालमा धितोपत्र बोर्डले कम्पनीलाई उत्तरदायी बनाउन सकेको देखिन्न। नियामक हुने, नहुने सबै कम्पनीको नियामक नेपाल धितोपत्र बोर्ड हो। हकप्रद र आईपीओजस्ता वित्तीय उपकरणको कम्पनीले सदुपयोग मात्र गर्छन् भन्ने ठोकुवा गर्न सकिन्न, दुरुपयोग पनि हुन सक्छ। यसो भएकाले हकप्रद होस् वा कुनै पनि वित्तीय उपकरण जारी गर्दा पालना गर्नुपर्ने सर्त बन्देजमा भने कडाइ गर्नुपर्ने कुरामा कसैको पनि बिमति हुँदैन र छैन। तर, पनि धितोपत्र बोर्डले हकप्रदसम्बन्धी विशिष्टीकृत कानुन निर्माण गरेको छैन। भएको हकप्रदसम्बन्धी कानुन छरपष्ट छ। यसलाई एकीकृत गरी विशिष्टीकृत कानुन निर्माण गरे हकप्रदजस्ता जुनसुकै उपकरण आफैं नियमनमा आउँछ। (दाहाल, कर्पोरेट र धितोपत्र कानुनका अध्येताअधिवक्ता हुन्।)"
चितवनको इच्छाकामनामा सुन्तला महोत्सव हुने,"मुग्लिन : चितवनको इच्छाकामना सुन्तलाका उत्पादनका लागि उर्वरभूमि हो । यतिबेला इच्छाकामना गाउँपालिकाकाको तामिन, काउँले, माझगाउँ, सिरानगाउँ, तोक्दाङलगायत गाउँ सुन्तला पाकेर पहेँलपुर हुन थालेको छ । सुन्तला खेती गर्ने किसानलाई प्रोत्साहनका लागि गाउँपालिकाले विभिन्न कार्यक्रमसमेत सञ्चालन गर्दै आएको छ । आफ्नो क्षेत्र भित्रका अधिक सुन्तला उत्पादन गर्ने किसानलाई प्रोत्साहन गर्न यस पटक सुन्तला महोत्सव गर्न यही पुसको दोस्रो वा तेस्रो हप्तामा ३ देखि ५ दिनसम्मको महोत्सव गर्न लागिएको गाउँपालिका अध्यक्ष दानबहादुर गुरुङले बताए। महोत्सवका लागि किसानसँगै छलफल गरिरहेको उनले जानकारी दिए। अध्यक्ष गुरुङले भने, 'महोत्सवको तयारीका लागि किसानसँग छलफल गरिरहेका छौँ, महोत्सवले इच्छाकामनाको सुन्तलाको प्रचारप्रसार एवं बजार प्रवद्र्धन गर्न सहयोग पुग्छ ।' गाउँपालिकाको वडा नं ३ स्थित माझगाउँ, सिरानगाउँ, तोक्दाङ, ढाप, डुडेलगायत गाउँका करिब तीन सय बिघा भन्दाबढी जग्गामा सुन्तला खेती हुने गरेकाले महोत्सव गर्न लागिएको हो । महोत्सवमा पाहुनालाई आकर्षण गर्न बोटमै टिपेर सुन्तला खानपाउने, सुन्तला कसले धेरै खाने प्रतियोगिताका साथै बजारमा भन्दा सहुलियत मूल्यमा ताजा सुन्तलाको स्टल राखिनेजस्ता क्रियाकलाप गरिने उनले बताए। रासस"
सुन्तलाखेतीले फेरिदियो जीवनशैली,"चितवन : सुन्तला लटरम्म फलेर बोटले धान्न नसकेपछि काठको टेका लगाएर हाँगो जोगाएको छ। पाकेर पहेँलै भएको सुन्तलाबारीको बीचमा बस्ती बसेको छ। हरेक घरको छेवैमा सुन्तलाबारी छन्। इच्छाकामना गाउँपालिका३ माझगाउँ पुग्नेहरू लोभलाग्दा सुन्तलामा नजर डुलाउँछन्। रसिला सुन्तलाले मुखै मिठ्याउने मात्रै होइन, माझगाँउको दुःख बिर्साइदिएको छ, यो खेतीले। यही सुन्तलाले गाँउको जीवनशैली फेरिदिएको छ। ५६ वर्षीय इन्द्रबहादुर गुरुङले पुरानो दुःखबाट नयाँ जीवनमा फर्किंदाको अनुभव सुनाए। अहिलेको सुन्तला बारीमा उनीहरू पहिला कोदो मकै लगाउँथे। त्यसले ६ महिना पनि खान पुग्दैनथ्यो। त्यसपछि मजदुरी गर्न हिँड्थे। अहिले सुन्तला बिक्री गर्न थालेपछि ती दिनहरू फेरिएका छन्। सुन्तलाखेती थालेपछि त्यसले हाम्रो गरिबी हटेको छ, इन्द्रबहादुरले भने, कोदो मकैले ६ महिना पुग्थ्यो। त्यसपछि मजदुरी गर्न हिँड्नु पथ्र्यो। अहिले घरैमा बसेर आम्दानी पाउँदा धेरै सहज भएको छ। सुन्तला घरैबाट बिक्री हुन्छ भन्ने पनि थाहा थिएन माझगाँउका बासिन्दालाई। ३० वर्षअघि फलेका सुन्तला बोटबाटै झर्थे। खाएर बचेको बोटबाटै झरेर कुहिन्थे। पाहुना आउँदा कोसेली पठाउँथे मात्रै। सुन्तला बिक्री नहुँदा स्थानीयले ज्याला मजदुरी, कुल्ली काम गर्नुपथ्र्यो। अहिले त्यो समस्या छैन। उनीहरूकोे जीवन फेरिएको छ। व्यावसायिक सुन्तलाखेती गर्न थालेपछि गाउँको दुःख हटेको छ। सुन्तलाखेतीपछि चामलको भात खान दसंैतिहार पर्खिन नपर्ने भएको छ, सीताराम गुरुङले भने, सुन्तलाखेती गरेपछि विगतको दुःख बिर्साइदिएको छ। पहिलाकोे र अहिलेको अवस्थामा आकाश पातालको फरक भएको छ। माझगाउँमा २०५२ सालबाट व्यावसायिक खेती सुरु भएको हो। सुन्तलाखेतीसँगै तरकारी खेती पनि गरिएको छ। पहिला बजार नपाउने समस्याले इच्छाकामनाको माझगाउँमा सुन्तलाको व्यावसायिक खेती गरिएको थिएन। मोटर बाटो नहुँदा झनै समस्या थियो। अहिले माझगाउँमा सबैभन्दा कम भनेकै परिवारले वार्षिक ६ लाख रुपैयाँको सुन्तला बिक्री गर्छन्। खालीबारीमा सुन्तलाका बिरुवा रोप्ने क्रम बढेको छ। झरेर कुहिने सुन्तलाले बजार पाएको छ। सडक बनेपछि पृथ्वी राजमार्गको फिस्लिङबाट करिब आधा घण्टामा माझगाउँ पुगिन्छ। खड्गराम गुरुङले पनि बारीमा सुन्तला रोपेका छन्। पाँच सय बिरुवा रोपेका छन्। वार्षिक पाँच लाख बेच्छन्। इच्छाकामनाको सुन्तला मंसिरको अन्तिम साताबाट बिक्री सुरु हुन्छ। घरको आँगनबाटै सुन्तला बिक्री हुन्छ। किसानले सुन्तला प्रतिकिलो एक सय रुपैयाँसम्म बिक्री गर्छन्। इच्छाकामना गाउँपालिकामा तीन सय बिघाभन्दा बढी सुन्तलाखेती छ। वडा नम्बर तीनमा मात्रै सय बिघाभन्दा बढीमा सुन्तलाखेती छ। माझगाउँसहित सिरान गाउँ, सिस्नेरी, तल्लो डँुडे, माथिल्लो डुँडे, रुप्लाङ, तोक्दाङ, तल्लोढापमा करोडौंको सुन्तला बिक्री हुन्छ। किसानलाई सुन्तलाखेतीमा प्रोत्साहन दिन प्राविधिक सहयोग र अनुदानको सुविधा दिएका छौं, वडाध्यक्ष एवम् गाउँपालिकाका प्रवक्ता नरबहादुर नेपालले भने ।"
उद्योगी व्यवसायीद्वारा गभर्नरलाई ज्ञापनपत्र,"नेपालगन्ज : बाँके र बर्दियाका उद्योग वाणिज्य संघसम्बद्ध संघसंस्थाले बैंक तथा वित्तीय क्षेत्रलाई उद्योगी, व्यवसायीमैत्री बनाउनुपर्ने मागसहित नेपाल राष्ट्र बैंकका गभर्नरलाई १४ बुँदे ज्ञापनपत्र बुझाएका छन्। उद्योगी व्यवसायीका चार दर्जनभन्दा बढी संघसंस्थाले व्यवसाय तथा व्यवसायी उत्थान संघर्ष समिति गठन गरेर मागसहित सोमबार राष्ट्र बैंक प्रादेशिक कार्यालय नेपालगन्जमार्फत गभर्नरलाई ज्ञापनपत्र बुझाएका हुन्। समितिका संयोजक तथा नेपालगन्ज उद्योग वाणिज्य संघका अध्यक्ष टंकबहादुर धामी नेतृत्वको टोलीले राष्ट्र बैंक प्रादेशिक कार्यालय नेपालगन्जका निमित्त निर्देशक रामकुमार कार्कीमार्फत गभर्नरलाई बुझाइएको ज्ञापनपत्र अर्थमन्त्रीलाई पनि बोधार्थ पठाइएको छ। ज्ञापनपत्रमा एक अंकको बैंक ब्याजदर कायम गर्नुपर्ने, १५ महिने कोरोनाकालका बेला बैंकलाई तिरेको ब्याज फिर्ता गर्नुपर्ने, बैंक तथा वित्तीय संस्थाले सुरुको सम्झौताअनुसारको ब्याजदर कायम गर्नुपर्ने, १० करोड रुपैयाँभन्दा माथिको ऋण लगानी गर्दा सम्पत्ति शुद्धीकरणको कागजात अनिवार्य गर्नुपर्नेलगायतका रहेका छन्। त्यसैगरी संघर्ष समितिले जिल्ला प्रशासन कार्यालय बाँकेमार्फत प्रधानमन्त्रीलाई पनि १४बुँदे ज्ञापनपत्र बुझाइएको छ। बाँकेका प्रमुख जिल्ला अधिकारी श्रवणकुमार पोखरेलमार्फत प्रधानमन्त्री पुष्पकमल दाहाललाई बुझाइएको हो। समितिका संयोजक टंकबहादुर धामीले ज्ञापनपत्र बुझाउने क्रममा भने, पहिलो चरणमा हामीले ज्ञापनपत्रमार्फत हाम्रा मागहरू प्रस्तुत गरेका छौं। माग सम्बोधन नभए चरणबद्ध आन्दोलन गर्नेछौं।"
एनसेलको अति घाटा अतिरञ्जित,"सार्वजनिक स्तरमा व्यापक विरोध हुन थालेपछि सरकारले एनसेलको सेयर बिक्री अध्ययन तथा छानबिन समिति बनाएको छ। काठमाडौं : एनसेलको कौडीको भाउमा किनबेचलाई त्यसका सञ्चालकले अति धेरै घाटा भनेका छन्। तर, तथ्यहरूले भन्छन्, यो अतिरञ्जित हो। पछिल्लो आर्थिक वर्ष २०७९८० मा नेपालका दूरसञ्चार प्रदायक मुख्य दुवै कम्पनी नेपाल टेलिकम र एनसेलको उल्लेख्य वृद्धि भएको छ। डाटा प्रयोगको अवस्था पनि निकै माथि छ। उक्त अवधिमा एनटीसीले अघिल्लो वर्षको तुलनामा ११४०५ प्रतिशत र एनसेलले ३२२७ प्रतिशत ग्राहक वृद्धि गरेका थिए। डाटातर्फ टेलिकमको ५४०५ र एनसेलको २११११ प्रतिशत प्रयोग वृद्धि भएको थियो। तर, दुवै कम्पनीले आफूलाई घाटा देखाएका छन्। नेपाल दूरसञ्चार प्राधिकरणका अनुसार टेलिकमले ३६९ प्रतिशत आम्दानी घटेको देखाएको छ भने एनसेलले ३३८१ प्रतिशत। यही तोडमोड गरिएको तथ्यमा आधारित भएर एनसेलले सेयर खरिदबिक्री गरेको छ, जसमा गलत तथ्य तथ्यांक देखाएर राज्यका निकायलाई थाङ्नामा सुताउन चाहेको छ। त्यसको मुख्य कारण शक्तिको आड रहेको स्रोतले बताउँछ। टेलियासोनेराले तिर्नुपर्ने पुँजीगत लाभकर तिरेन। अन्तत : एनसेलले तिरेको देखाएर त्यसैलाई अति घाटा देखाइयो। कसरी हुन्छ यत्रो घाटा ? सतिशलाल आचार्यका नाममा रहेको स्पेक्ट्रलाइट यूके कम्पनीले एनसेलको ८० प्रतिशत सेयर खरिद गरेको देखिन्छ । यसको मूल्य ६ अर्ब ६५ करोड रुपैयाँ छ। जबकि ८० प्रतिशत सेयर होल्डर मलेसियन कम्पनी आजियाटाले टेलियासोनेरासँग किन्दा ६ वर्षअघि नै यसलाई १ खर्ब ४३ अर्ब तिरेको थियो। स्पेक्ट्रलाइट यूके २०२३ सेप्टेम्बर २६ मा एक डलरमा बेलायतमा दर्ता भएको देखिन्छ। यो सेयर किन्न कै लागि नयाँ कम्पनी दर्ता भएको स्पष्ट हुन्छ। एनसेलको २० प्रतिशत सेयर सुनिभेरा क्यापिटल भेन्चर प्रालिको नाममा छ। यसको सञ्चालक सतिसलाल आचार्यकी श्रीमती भावनासिंह श्रेष्ठ हुन्। उनी नेपाली नागरिक हुन्। विदेशी कम्पनीको सेयर २५ वर्षपछि स्वत : सरकारी स्वामित्व आउने भएपछि त्यसलाई छल्न आचार्य हुँदै श्रीमतीको नाम ल्याउने खेलमा यो सबै भएको सांसद डाअमरेशकुमार सिंहको ठहर छ। एनसेलको २५ वर्षे लाइसेन्स अवधि २०८५ भदौ १५ मा समाप्त हुँदैछ। त्यसपछि सो कम्पनी स्वत : सरकारको हुने अहिलेको ऐनमा उल्लेख छ। तर, नेपालीको नाम रहेको कम्पनी सरकारी स्वामित्वमा जाँदैन। यो व्यवस्थालाई ऐन संशोधन गरेर हटाउने प्रयात्न पनि नभएको होइन। तर, यो ऐन बन्न समय लाग्ने भएपछि खरिदबिक्रीको बाटो अख्तियार गरेको देखिन्छ। सार्वजनिक लेखा समितिका सदस्यसमेत रहेका डा सिंह यो प्रकरणमा ठूलो भ्रष्टाचार भएको बताउँछन्। कोप२८ बाट फर्किएपछि प्रधानमन्त्री दाहालले आफू नभएको बेला एनसेलको बिक्री भएको भन्दै अध्ययन समिति बनाएर अनुसन्धान गर्ने बताएका थिए। विदेशबाट फर्किनेक्रम अर्थमन्त्री डा प्रकाशशरण महतले समेत आफूले पनि पूर्वजानकारी नएको प्रतिक्रिया दिएका थिए। दूरसञ्चार ऐन २०५४ को दफा ३३ अनुसार ५० प्रतिशतभन्दा बढी विदेशी व्यक्ति वा संस्थाको लगानी भएको दूरसञ्चार सेवासम्बन्धी संरचना अवधि समाप्त भएपछि नेपाल सरकारको स्वामित्व हुने व्यवस्था छ। एनसेलले यसबीच वैदेशिक मुद्रा कारोबारको अनुमति मागेको छ। जबकि यससम्बन्धी मुद्दा सर्वोच्च अदालतमा विचाराधीन छ। त्यस्तो अवस्थामा निर्णय गर्न मिल्दैन। छानबिन समितिले काम थाल्यो सार्वजनिक स्तरमा व्यापक विरोध हुन थालेपछि सरकारले एनसेलको सेयर बिक्री अध्ययन तथा छानबिन समिति बनाएको छ। छानबिन समिति गत मंसिर २१ गते सरकारले पूर्वमहालेखा परीक्षक टंकमणि शर्मा दंगालको संयोजकत्वमा गठन गरेको थियो। समितिको सदस्यहरूमा सरकारका सचिव फणीन्द्र गौतम, अर्थ मन्त्रालयका सहसचिव रितेशकुमार शाक्य, सञ्चार तथा सूचना प्रविधि मन्त्रालयका सहसचिव बाबुराम भण्डारी र आइक्यानका अध्यक्ष सुजनकुमार काफ्ले छन्। समितिले काम थालिसकेको जनाएको छ। एनसेलको सेयर खरिदबिक्रीको सम्बन्धमा प्रचलित कानुनको परिपालनाको विषय, राजस्व र नेपालमा वैदेशिक लगानीमा पर्न सक्ने असर लगायतका विषय अध्ययन र छानबिनका लागि यो समिति बनेको हो। ३० दिनभित्र प्रतिवेदन पेस गर्ने कार्यदेश समितिलाई दिइएको छ। समितिका संयोजक शर्माले प्रेस विज्ञप्ति जारी गरी अध्ययन तथा छानबिनको क्रममा सम्बन्धित विषय क्षेत्रका नियामक निकाय, सरकारी अधिकारी, सम्बन्धित सेवा प्रदायक कम्पनीसँग छलफल गर्ने तथा सम्बन्धित विषय विज्ञ, विभिन्न सरोकारवाला संघ, संस्था र व्यक्तिहरूसँग समेत आवश्यकताअनुसार छलफल गरी रायसुझाव प्राप्त गर्ने जानकारी दिएका छन्। प्राधिकरणका अध्यक्ष पुरुषोत्तम खनालले पनि समितिले काम थालेको बताए। उनले एनसेलसँग आवश्यक कागजात मागिरहेको बताए। उनले सेवा प्रदायकसम्बन्धी कागजपत्र भने उपलब्ध नभएको बताए। एनसेलसँग काजपत्र मागिरहेका छौं, सेवा प्रदायकसम्बन्धी कागजपत्र उपलब्ध भएको छैन, ताकेता गरिरहेका छौं, उनले भने। प्राधिकरणका अध्यक्ष खनालले सरकारी निकायलाई कुनै जानकारी नदिई एनसेल बिक्री भएकाले यो गैरकानुनी हुने बताए। प्रिइन्फर्म नै छैन, उनीहरूले आन्तरिक रूपमा सबै काम गरिसकेपछि मात्रै बिक्री भएको कुरा बाहिर आयो। वेबसाइटमा राखेपछि मात्रै हामीले थाहा पाइयो, उनले भने। चुक्ता पुँजीको पाँच प्रतिशतभन्दा बढी सेयर खरिद वा बिक्री गर्नुअघि प्राधिकरणको स्वीकृति दिनुपर्ने दूरसञ्चार नियामावली २०५४ मा व्यवस्था छ। रिट हेर्न नभ्याउनेमा सांसद डा सिंहले एनसेलविरुद्ध सर्वोच्च अदालतमा दायर गरेको रिट लगातार हेर्न नभ्याइने मा परेको छ। शुक्रबार सांसद सिंहले रिट दायर गरेका थिए। यो रिट आइतबार न्यायाधीश कुमार रेग्मी र सोमबार विनोद शर्माको इजलासमा परेको थियो। दुवै दिन हेर्न नभ्याइनेमा परेपछि सांसद सिंहको रिटको पेसी मंगलबारलाई सरेको छ। सर्वत्र निन्दा यो प्रकरणले सदनदेखि सडकमा गर्माएको छ। संसदीय समितिहरू तातिएका छन्। विद्यार्थी संगठनहरू सडकमा आएका छन्। यो प्रकरणको सवत्र विरोध भइरहेको छ। सार्वजनिक लेखा समिति, अर्थ समितिले कडा निर्देशन दिएका छन्। यी निर्देशनलाई सरकार र एनसेल दुवैले नजरअन्दाज गरिरहेका छन्। स्वार्थ केन्द्रित ऐन संशोधनको खेल दूरसञ्चार ऐन २०५३ संशोधनका लागि स्वार्थ केन्द्रित खेल चलिरहेको छ। यो मस्यौदा तयार भइसकेको छ तर संसद्मा दर्ता हुन सकिरहेको छैन। सरकारी स्वामित्वको नेपाल टेलिकमलाई डुबाएर निजी क्षेत्रका अन्य दूरसञ्चार सेवा प्रदायक कम्पनीहरूलाई फाइदा हुने हिसाबले ऐन सम्बोधनको खेल भइरहेको छ। यो ऐन संशोधनको प्रयास तत्कालीन शेरबहादुर देउवा प्रधानमन्त्री भएको बेला सञ्चार तथा सूचना प्रविधिमन्त्री ज्ञानेन्द्रबहादुर कार्कीकै पालामा भएको थियो। तर, निर्वाचनको बेला ठूलो विवाद हुन्छ भनेर त्यो ऐनको संशोधन त्यो बेला ल्याइन्। अहिलेकी मन्त्री रेखा शर्मालाई पनि यो ऐन दर्ता गराउन दबाब परिरहेको छ। यसरी भयो नियम उल्लंघन १ ३० चैत २०७२ मा एनसेलमा ८० प्रतिशत सेयर रहेको स्विडिस कम्पनी टेलियासोनेराको होल्डिङ कम्पनी रिनोल्ड होल्डिङ मलेसियामा मुख्यालय रहेको आजियाटाले १ अर्ब ३६ करोड ५० लाखमा खरिद गरेको सार्वजनिक भएको थियो। यद्यपि खरिद गर्दाको सेयर पर्चेज एग्रिमेन्ट एन्ड ड्युलिजेन्स अडिटसम्बन्धी कागजाज नेपाल पक्षलाई बुझाउन अस्विकार गरेको थियो। २ तत्कालीन अवस्थामा १० करोड चुक्तापुँजी रहेको सेयरको मूल्य १ हजार ७ सय ६ अमेरिकी डलर लागतका दरले बिक्री गरेको देखाइएको थियो। यसरी खरिद गर्दाको लाभकर नेपालले पाउनुपर्ने दाबी नेपाली पक्षको रहे पनि नेपाल बाहिर भएको कारोबारको लाभकरमा नेपालको दाबी नरहने तर्क आजियाटाले गरेपश्चात् यस विषयले सर्वोच्च अदालत प्रवेश पायो र अदालतको आदेशबमोजिम नेपालले लाभ कर असुल गयो। यस विषयलाई लिएर आजियाटा अन्तर्रास्ट्रिय मध्यस्थता अदालत गयो र उक्त अदालतले समेत नेपालको पक्षमा फैसला गरेपछि लाभकरको विषय टुंगिएको थियो। ३ १३ असोज २०८० मा आजियाटाले नेपालबाट बाहिरिने निर्णय गयो। त्यसमा भने एनसेल आजियाटाको ८० प्रतिशत सेयर जम्मा ५ करोड अमेरिकी डलरमा बिक्री गरेको उल्लेख गरेको छ। ४ २९ नोभेम्बर २०२३ को त्रैमासिक वित्तीय विवरणमा आजियाटाले एनसेलको सेयर बिक्रीमा राखेको र सतिशलाल आचार्यको बेलायतमा दर्ता रहेको स्पेक्ट्रलाइट यूके नामक कम्पनीसँग सो सेयर खरिद गरेको विवरण देखाइएको छ। ५ सेयर खरिद बिक्रीको अनौपचारिक जानकारी पाएर २०८० मंसिर १५ मा नेपाल दूरसञ्चार प्राधिकरणले पत्राचार गरी दूरसञ्चार नियमावली, २०५४ को नियम १५(ट) बमोजिम चुक्ता पुँजीको ५ प्रतिशतभन्दा बढी सेयर खरिद बिक्री गर्नु अगाडि प्राधिकरणको स्वीकृति लिनुपर्ने व्यवस्था रहेको अवगत गराएको थियो। त्यसअनुरूप खरिद बिक्रीको नामसारी गर्नु पूर्वप्राधिकरणको स्वीकृति लिनुपर्ने भएकाले सो अनुरूप गर्न गराउन पत्राचार गरेको थियो। ६ यसको प्रतिक्रिया स्वरूप मिति २०८० मंसिर १९ मा सेयर धनी रिनोल्ड्स होल्डिङको शतप्रतिशत सेयर आजियाटा यूके र स्पेक्ट्रलाइट यूके लि बीच खरिदबिक्री सम्झौतासम्म भए गरेको कार्य दूरसञ्चार नियमावली र सेयर खरिदबिक्री विनियमावलीको प्रयोजनार्थ सेयर खरिद बिक्रीका लागि भएको द्विपक्षीय सम्झौतासमेतका कागजातहरू तदारुकताका साथ सम्बन्धित पक्षहरूबाट संकलनको क्रममा रहेको र उक्त कागजात प्राप्त हुना साथ उपरोक्त नियमबमोजिम प्राधिकरण समक्ष सेयर खरिद बिक्री स्वीकृतिका लागि निवेदन पेस गरिने जानकारी गराएको थियो। यसअनुरूप स्वीकृति प्राप्त गर्दा दूरसञ्चार ऐन २०५३ मा तपसिल बमोजिमको व्यवस्था छ : दफा २७ अनुमतिपत्रमा संशोधन : (१) अनुमतिपत्र प्राप्त व्यक्तिले आफूले प्राप्त गरेको अनुमतिपत्रमा उल्लिखित कुनै कुरा संशोधन गर्न आवश्यक देखेमा त्यसको कारणसमेत खुलाई प्राधिकरण समक्ष निवेदन दिनुपर्ने छ। (२) उपदफा (१) बमोजिमको निवेदनमा अनुमतिपत्रमा संशोधनका लागि दिइएको कारण मनासिव र उचित भएमा प्राधिकरणले त्यस्तो निवेदन प्राप्त भएको ३० दिनभित्र अनुमतिपत्रमा मूलभूत कुरामा फरक नपर्ने भए संशोधन गरी दिनुपर्ने छ र अनुमतिपत्रमा त्यसरी संशोधन गर्न उपयुक्त नदेखेमा कारणसहितको सूचना निवेदकलाई दिनुपर्ने छ। (३) उपदफा (१) बमोजिम अनुमतिपत्रमा संशोधन गर्न तोकिएबमोजिमको दस्तुर प्राधिकरणमा बुझाउनु पर्नेछ । (४) प्राधिकरणले कुनै अनुमतिपत्रमा उल्लिखित कुनै कुरा संशोधन गर्न आवश्यक देखेमा त्यसको कारण सहितको सूचना सम्बन्धित अनुमतिपत्र प्राप्त व्यक्तिलाई दिन सक्नेछ। (५) उपदफा (४) बमोजिम सूचना प्राप्त भएपछि अनुमतिपत्र प्राप्त व्यक्तिले आफ्नो अनुमतिपत्रमा त्यसरी संशोधन गर्न आवश्यक नदेखेमा त्यसको कारणसमेत खुलाई त्यस्तो सूचना प्राप्त भएको १५ दिनभित्र प्राधिकरण समक्ष निवेदन दिन सक्नेछ। (६) उपदफा (५) बमोजिमको निवेदन प्राप्त भएपछि वा सो म्याद समाप्त भएपछि प्राधिकरणले अनुमतिपत्रमा संशोधन गर्ने वा नगर्ने कुराको निर्णय गरी त्यसको सूचना अनुमतिपत्र प्राप्त व्यक्तिलाई दिनुपर्ने छ। अनुमतिपत्रको बिक्री वा हस्तान्तरण : (१) अनुमतिपत्र प्राप्त व्यक्तिले आफ्नो अनुमतिपत्र कसैलाई बिक्री गरी वा अन्य कुनै प्रकारले हक हस्तान्तरण गरी दिन चाहेमा त्यसको कारणसहित निजले र अनुमतिपत्र किन्ने वा हक हस्तान्तरण गरी लिन चाहने व्यक्तिले आपसमा निर्धारित तत्सम्बन्धी शर्त बन्देजसमेत उल्लेख गरी स्वीकृतिका लागि प्राधिकरण समक्ष संयुक्त निवेदन दिनुपर्ने छ। (२) उपदफा (१) बमोजिम कुनै निवेदन प्राप्त हुन आएमा प्राधिकरणले आवश्यक छानबिन गर्दा निवेदनमा उल्लिखित व्यक्तिलाई अनुमतिपत्र बिक्री गरी वा हक हस्तान्तरण गरी दिन उचित देखेमा प्राधिकरणले त्यस्तो निवेदन प्राप्त भएको तीस दिनभित्र अनुमतिपत्र बिक्री गरी वा हक हस्तान्तरण गरी दिन स्वीकृति दिनुपर्ने छ र त्यस्तो स्वीकृति दिन उचित नहुने देखेमा कारण सहितको सूचना निवेदकलाई दिनुपर्ने छ। (३) अनुमतिपत्रको बिक्री वा हक हस्तान्तरण गर्ने स्वीकृतिका लागि तोकिए बमोजिमको दस्तुर प्राधिकरणमा बुझाउनुपर्ने छ। यसअनुरूप स्वीकृति प्राप्त गर्दा दूरसञ्चार नियमावली २०५४ मा तपसिल बमोजिमको व्यवस्था रहेको छ : नियम १४ अनुमतिपत्रको बिक्री वा हस्तान्तरण : (१) ऐनको दफा २७ बमोजिम अनुमतिपत्र बिक्री वा अन्य तवरले हक हस्तान्तरण गरी लिन दिन चाहने व्यक्तिले आपसमा निर्धारित तत्सम्बन्धी शर्त बन्देजसमेत उल्लेख गरी स्वीकृतिका लागि अनुसूची ९ बमोजिमको ढाचामा प्राधिकरण समक्ष संयुक्त निवेदन दिनुपर्ने छ। (२) उपनियम (१) बमोजिम कुनै निवेदन पर्न आएमा प्राधिकरणले सो सम्बन्धमा आवश्यक जाँचबुझ गर्नेछ र त्यसरी जाँचबुझ गर्दा थप जानकारी वा विवरण लिन आवश्यक देखिएमा प्राधिकरणले त्यसरी निवेदन दिने व्यक्तिहरूसँग थप विवरण वा जानकारी माग गर्न सक्नेछ। (३) उपनियम (१) बमोजिम प्राप्त निवेदन र निवेदन साथ संलग्न कागजात तथा उपनियम (२) बमोजिम माग गरिएको थप जानकारी वा विवरण समेतबाट अनुमतिपत्र बिक्री वा अन्य तवरले हक हस्तान्तरण गरी दिन उचित देखेमा प्राधिकरणले निवेदकहरूसँग अनुमतिपत्र दस्तुरको पाँच प्रतिशतले हुने रकम लिई अनुमतिपत्र बिक्री वा अन्य तवरले हक हस्तान्तरण गर्न स्वीकृति दिनुपर्ने छ।"
प्री ओपन सेसनमा साढे ३ अंकले बढ्यो नेप्से,काठमाडौं : प्री ओपन सेसनमा नेप्से परिसूचक ३६१ अंकले बढेर १९५२१९ विन्दुमा कायम भएको छ। अघिल्लो कारोबार दिन सोमबार नेप्से १५४० अंकले घटेर १९४८५६ विन्दुमा बन्द भएको थियो। यसदिन प्री ओपन सेसनमा ५१ स्टकको २ हजार ८७ कित्ता सेयर १० लाख ३३ हजार ३७ रुपैयाँमा खरिदबिक्री भयो। जसमध्ये २७ स्टकको मूल्य बढ्यो भने १८ को घट्यो। बाँकी छ स्टकको मूल्य स्थिर रह्यो।
सुन्तलामा औंसाको प्रकोप,"बागलुङ : बागलुङका किसानले लगाएको सुन्तलामा औंसा किराको प्रकोप कारण उत्पादन घटेकोे छ । पाकेर टिप्ने बेला भएका सुन्तलामा औंसा किराले क्षति पुर्याएपछि किसान चिन्तित बनेका छन् । सुन्तलाको पकेट क्षेत्र मानिएको बागलुङ नगरपालिकाको सिगाना, काठेखोला गाउँपालिकाको बिहुँ र जैमिनी नगरपालिकाको सर्कुवामा औंसा किराको संक्रमण बढ्दै गएको छ । पाक्नै लागेका र बजार पठाउन तयारीका सुन्तला बोटमै औंसा किराको संक्रमणले कुहिएर झर्न थालेपछि बागलुङका कृषकहरू समस्यामा परेका हुन् । बजेट अभावमा औंसा किराको संक्रमणलाई न्यूनीकरण गर्न नसक्दा पछिल्लो समय सुन्तला उत्पादनमा कमी आएको बागलुङ नगरपालिका८ सिगानाका कृषक रामबहादुर खड्काले बताए । उनले यसपटक बिक्रीका लागि तयारी गरिरहँदा बगानमा मात्रै नौ प्लास्टिक सुन्तला औंसा किराको संक्रमणबाट झरेर संकलन गरकोे बताए । पछिल्लो समय बर्सेनि सुन्तला उत्पादनमा कमी आइरहेको कृषक खड्काले बताए । रोगले उत्पादन घट्दै गइरहेका बेला स्थानीय पालिकाले भने सुन्तला किसानलाई प्रदान गर्दै आएको अनुदान काटेको खड्काले बताए । बर्सेनि सुन्तलामा औंसा किराको संक्रमण बढ्दै गइरहेको छ, कृषक खड्काले भने, रोगको समस्या समाधान गर्नुपर्नेमा स्थानीय सरकारले कुनै चासो दिएको छैन । बागलुङ नगरपालिकाले सुन्तला किसानलाई प्रदान गर्दै आएको अनुदानसमेत काटेको छ । कृषि ज्ञान केन्द्र बागलुङका बागबानी विकास अधिकृत कुमार पुनले जिल्लामा धेरै सुन्तला उत्पादन हुने क्षेत्रमा औंसा किराले समस्या दिन थालेको बताए । उनले यस वर्षदेखि औंसा किरा नियन्त्रणका लागि कार्यालयले बजेट विनियोजित गरेको बताए । गत वर्ष बजेट अभावमा उपचार गर्न सम्भव भएन, अधिकृत पुनले भने, चालू आर्थिक वर्षमा नियन्त्रणका लागि ६ लाख रुपैयाँ बजेट विनियोजित गरेका छौं ।"
नेप्से परिसूचक घटे पनि कारोबारमा बहार,"काठमाडौं : चालू आर्थिक वर्षको मौद्रिक नीतिको पहिलो त्रैमासिक समीक्षामार्फत नीतिगत व्यवस्था सार्वजनिक भएपछिको पहिलो दिन सेयर बजारमा अप्रत्याशित उछाल आयो। तर सोमबार भने नेप्से सूचक घट्यो। नेप्से परिसूचक सोमबार १५४० अंकले घटेर १९८४५७ बिन्दुमा कायम भयो। यो ०७८ प्रतिशत हो। बिहान प्रिओपन सेसनमा २५ अंक बढीले बढेको सेयर बजार नियमित कारोबार बिहान ११ बजेपछि ओरालो लागेको थियो। साताको पहिलो सेयर कारोबार दिन आइतबार तीन पटक सकारात्मक सर्किट ब्रेक लागेर सेयर बजार बन्द भएको थियो। नेप्से परिसूचक घटे पनि सेयर कारोबारमा भने बहार आएको छ। उक्त दिन ४ अर्ब ८४ करोड २७ लाख ७४ हजार रुपैयाँको सेयर खरिदबिक्री भएको छ। यो कारोबार रकममा भने लगानीकर्ता उत्साहित भएकाले बढेको पुष्टि हुन्छ। यो कारोबारको प्रवृत्ति हेर्दा छोटो अवधिका लगानीकर्ताले नाफा बुक गर्नतर्फ लागेकाले नेप्से परिसूचक भने ओरालो लागेको सेयर विश्लेषक बताउँछन्। यद्यपि उक्त दिन ३ सय ३ धितोपत्रको १ करोड ४६ लाख ९८ हजार ५ सय १७ कित्ता सेयर किनबेच भएको छ। यस दिन ४ कम्पनीको सेयर सकारात्मक सर्किट लेभलमा कारोबार भयो। बोटलर्स नेपाल, सामुदायिक लघुवित्त वित्तीय, डोल्टी पावर र हाथवे इन्भेस्टमेन्टको सेयर मूल्य १० प्रतिशतले बढेको हो। यता समता घरेलु लघुवित्त वित्तीय संस्थाका लगानीकर्ताले सर्वाधिक गुमाएका छन्। उक्त संस्थाको सेयर ७१५ प्रतिशतले घट्यो। यसैगरी मन्दाकिनी हाइड्रोपावर, स्वावलम्बन लघुवित्त वित्तीय, एसियन हाइड्रोपावर र अपर स्याङ्गी हाइड्रोपावर गुमाउने शीर्ष पाँचभित्र परेका छन्। कारोबार रकमका आधारमा सोनपुर मिनरल्स शीर्ष स्थानमा रह्यो। सो कम्पनीको १५ करोड रुपैयाँ बढी मूल्यको सेयर कारोबार भयो। यसैगरी रिलायबल नेपाल लाइफ इन्स्योरेन्सको १६ करोड, सिटिजन लाइफ इन्स्योरेन्सको १४ करोड र शिवम् सिमेन्टको १३ करोड रुपैयाँ बढी मूल्यको सेयर कारोबार भयो। कारोबारमा आएका १३ उपसमूहमध्ये ८ को मूल्य घट्यो भने ५ वटाको मात्र बढ्यो। १ सय ५७ धितोपत्रको मूल्य घट्दा ८१ वटाको मात्र बढ्यो। बाँकी ३ धितोपत्रको मूल्य भने स्थिर रहेको छ।"
"नेप्से परिसूचक ३६८६ अंकले बढ्यो , ४ अर्ब ३० करोडको सेयर कारोबार","काठमाडौं : सेयर कारोबारको तेस्रो दिन मंगलबार नेप्से परिसूचक दोहोरो अंकले बढेको छ। अघिल्लो कारोबार दिन सोमबार १५४० अंकले घटेको बजार आज ३६८६ अंकले बढेर १९८५ ४४ विन्दुमा बन्द भएको हो। यो १८९ प्रतिशत हो। नेप्से दोहोरो अंकले बढेपनि कारोबार रकम भने सोमबारको तुलनामा घटेको छ। यसदिन २९७ कम्पनीको १ करोड २४ लाख ६३ हजार १६८ कित्ता सेयर ४ अर्ब ३० करोड ९० लाख १९ हजार १९६ रुपैयाँमा खरिद बिक्री भए। सोमबार ४ अर्ब ८४ करोड बढीको सेयर कारोबार भएको थियो। साताको पहिलो कारोबार दिन आइतबार तीन पटक सर्किट ब्रेक लागेर दिनभरको कारोबार नै बन्द भएको थियो। आज ८ वटा कम्पनीको मूल्यमा सकारात्मक सर्किट लागेको छ। बोटलर्स नेपाल,धवलागिरी लघुवित्त वित्तीय,नेपाल रिपब्लिक मिडिया,सोनपुर मिनरल्स,सानिमा लार्ज क्याप फण्ड,मनुषी लघुवित्त वित्तीयलगायत ८ कम्पनीको मूल्य सकारात्मक सर्किट लेभलमा कारोबार भयो। सीवाईसी नेपाल लघुवित्त वित्तीयका लगानीकर्ताले सर्वाधिक गुमाए। सो कम्पनीको सेयर मूल्य ५११ प्रतिशतले घट्यो। कारोबार रकमका आधारमा शिवम् सिमेन्ट शीर्षस्थानमा रह्यो। सो कम्पनीको १८ करोड बढीको सेयर कारोबार भयो। यसैगरी सोनपुरले १५ करोड,रिलायबल नेपाल लाइफ इन्स्योरेन्सले १४ करोड,माउन्टेन इनर्जी नेपालले ११ करोड र सोल्टी होटलले ११ करोड बढी मूल्यको सेयर कारोबार गरे। कारोबारमा आएका १३ वटै उपसमूहका सूचक हरियाली देखिएका छन्। होटल एन्ड टुरिजम उपसमूहको सूचक सर्वाधिक ४३३ प्रतिशतले बढ्यो। आज २१४ स्क्रिप्टको मूल्य बढ्दा २४ वटाको घट्यो भने ४ को स्थिर रह्यो।"

शीर्षक,विवरण
बालकुमारी काण्ड : कोरिया रोजगारी गुम्ने संशय,"दक्षिण कोरियाले अन्य केही मुलुकमा यस्ता समस्या आउँदा कोटा नै खारेज या केही वर्ष परीक्षा नै नलिएका उदाहरण छन्। कोरियाली भाषा परीक्षा आवेदनका विषयमा यही पुस १३ गते ललितपुर बालकुमारीमा प्रदर्शन हुँदा दुई युवा मारिए। ती युवासँगैै उनीहरूको कोरिया सपना ढल्यो। उक्त घटनालाई लिएर गृह मन्त्रालयले छानबिन समिति बनाएको छ। यद्यपि, उक्त घटनाले नेपाली युवाको मनोविज्ञान, सत्ताको बर्दीको रवाफ र जवाफदेहिता एकसाथ छताछुल्ल पारेको छ। तर, यहाँ सबैभन्दा पहिला यसको पृष्ठभूमितर्फ जाऔं। नेपाल र दक्षिण कोरियाबीच सन् २००७ मा ईपीएस सम्झौता भयो। नेपालले त्यही सम्झौताअनुरूप नेपाली कामदार दक्षिण कोरिया पठाउँदै आएको छ। ईपीएसअन्तर्गत ६० हजारभन्दा बढी युवा कोरियामा कार्यरत रहेको नेपाली राजदूतावास सोलको आँकडा छ। कम खर्चमा गएर धेरै आम्दानी गर्न सकिने भएकाले कोरिया नेपाली युवाको आकर्षक श्रम गन्तव्य बनेको हो। तर, त्यहाँ जानुअघि पूरा गर्नुपर्ने प्रक्रिया निकै लामो र कठिन पनि छ। कोरियाले ईपीएस लागू गरेका १६ मुलुकमध्ये नेपाललाई आफ्नो आवश्यकताअनुसार कोटा निर्धारण गर्ने गर्छ। जुन कोटा कोरिया जान इच्छुक नेपाली युवाको तुलनामा धेरै न्यून हुन्छ। फलस्वरूप परीक्षा निकै प्रतिस्पर्धात्मक हुन्छ। फेरि अर्को मनन्योग्य कुरा के हो भने परीक्षा उत्तीर्ण गर्दैमा कोरिया जान भने ग्यारेन्टी हुँदैन भनेर सुरुमै भनिएको हुन्छ। परीक्षा उत्तीर्ण भएर अन्य सबै प्रक्रिया पूरा गरे पनि धेरै युवा कोरिया जान पाएका छैनन्। सत्तामा रहेका दल र सुरक्षा निकायहरू संवेदनशील भएर बल प्रयोगभन्दा वार्ताका माध्यमबाट समस्याको हल खोज्न हरदम तयार हुनुपर्छ। लोकतान्त्रिक व्यवस्थामा बन्दुकबाट समस्या समाधान हुने कुरा कल्पनासमेत गर्नु हुँदैन। कोरियाले यसअघि कृषि र उत्पादनमूलक क्षेत्रका लागि परीक्षा लिने गरेकामा यसपटक भने सिप बिल्डिङ (पानीजहाज निर्माण क्षेत्रको सीप) परीक्षा पनि लियो। यससँगै बालकुमारी घटना जोडिन्छ। ईपीएस कार्यालय नेपालले सुरुमै सिप बिल्डिङ परीक्षा दिनेले यसै वर्ष हुने अर्को ईपीएस परीक्षामा सामेल हुन नपाउने सूचना निकालेको थियो। तर, सिप बिल्डिङमा अनुत्तीर्ण भएका युवाले ईपीएस कार्यालय घेराउ गरे। ज्ञापनपत्र बुझाए। ईपीएस कार्यालयले फेरि परीक्षा दिन नमिल्ने बताएपछि केही युवा अदालत गए। अदालतले नेपाली नागरिकले रोजगारको मौलिक हकको हवाला दिँदै निवेदन दिएका १८ जनाले परीक्षा दिन पाउनुपर्ने आदेश दियो। तर, दुई देशबीचको सम्झौता र यसको गहिराइमा पुग्ने काम भएन। कि यो दुई देशबीचको (जीटूजी) सम्झौता भएकाले थप बुझेर निर्णय गर्नुपथ्र्यो। कि त १८ जना मात्र होइन सबैले परीक्षा दिन पाउने व्यवस्था त्यति बेलै मिलाउनुपर्ने थियो। किनकि, ती १८ जना त प्रतिनिधि पात्रका रूपमा अदालत गएका थिए। जब अदालतले उनीहरूले मात्र परीक्षा दिन पाउने आदेश दियो तब अन्य युवा आक्रोशित बने। जुन अस्वाभाविक पनि थिएन। जसको जड बालकुमारी घटना हो। अदालतले अर्को रिट निवेदनमा बालकुमारी घटना भएकै दिन सबैले परीक्षा दिन पाउने गरी आदेश दिएको छ। अदालतको आदेशसँगै जुन प्रक्रियामा गइएको छ त्यसलाई अब के कोरियाले मान्ला ? के यस घटनासँगै कतै नेपालले ईपीएस कोटा त गुमाउने होइन ? अहिले यस्ता प्रश्न धेरैले गर्न थालेका छन्। तर, १८ जनालाई परीक्षा दिन सहमति जनाएको कोरियाले अन्यलाई पनि परीक्षा दिन सक्ने ईपीएस कार्यालय स्रोतको भनाइ छ। यद्यपि, ईपीएस भाषा परीक्षाको विषयमै अदालतमा मुद्दा पर्ने र सडक आन्दोलन हुने परिस्थितिमा कोरियाले नेपाललाई बिस्तारै कोटा घटाउने या बन्द नै गर्न सक्ने पनि कतिपयको चिन्ता छ। दक्षिण कोरियाले अन्य केही मुलुकमा यस्ता समस्या आउँदा कोटा नै खारेज या केही वर्ष परीक्षा नै नलिएका उदाहरण छन्। अर्कोतर्फ बिचौलियाहरू (म्यानपावर कम्पनीसमेत) ईपीएसअन्तर्गत नेपाली कामदार कोरिया गएकोमा खुसी छैनन्। उनीहरू यो प्रणालीलाई बदनाम गराएर निजी क्षेत्रमा ल्याउन चाहन्छन्। यसमा उनीहरूले मोटो रकम असुल्न सकिने बुझेकाले कतै न कतै युवालाई उक्साहटमा पारेर यस्ता अप्रिय घटना गराउन चलखेल गरिरहेको ईपीएस कार्यालय स्रोतको दाबी छ। नेपाली युवा सन् २००७ अघि म्यानपावर कम्पनीमार्फत कोरिया जान ४ देखि १० लाखसम्म मुनड्रप म्यानपावरलाई पैसा बुझाउन बाध्य थिए। अहिले पनि मौसमी कामदारको नाममा प्रतिव्यक्ति १० देखि १५ लाखसम्म पैसा उठाएर ठगी गरेको समाचार सञ्चारमाध्यममा आइरहेका छन्। नेपालमा रोजगारको न्यून सम्भावना र बढ्दो बेरोजगारी समस्याले युवाहरू राज्य वा सरकारविरुद्ध खनिने गरेका छन्। सत्ताका लागि राजनीतिक दलहरूको छिनाझप्टीका कारण पनि युवाहरू निराश देखिन्छन्। शुक्रबारको बालकुमारी घटनामा मन्त्रीको गाडी जलाउनु यस्तै सत्ताविरोधी मनेविज्ञानको पछिल्लो कडी हो। समस्या आन्दोलन नै गर्नुपर्ने, हिंस्रक रूप नै देखाउनुपर्ने परिपाटीबाट समाधान निस्किँदैन। यस्तै सत्ताबाहिर रहेका दलहरू यस्तै घटनालाई मलजल गरेर सत्तामा फर्कने स्वार्थले कुनै पनि समस्याको समाधन हुँदैन। युवाहरू सचेत रहँदै शान्तिपूर्ण रूपले आफ्नो माग राख्न सधैं उत्प्रेरित हुन आवश्यक छ। सत्तामा रहेका दल र सुरक्षा निकायहरू संवेदनशील भएर बल प्रयोगभन्दा वार्ताका माध्यमबाट समस्याको हल खोज्न हरदम तयार हुनुपर्छ। लोकतान्त्रिक व्यवस्थामा बन्दुकबाट समस्या समाधान हुने कुरा कल्पनासमेत गर्नु हुँदैन।"
पुँजी बजारबारे सार्वजनिक लेखा समितिको निर्देशन,"काठमाडौं : प्रतिनिधिसभाअन्तर्गतको सार्वजनिक लेखा समितिले समग्र पुँजी बजारको विषयमा आधारित भएर गरेको छलफलपछि सरकारदेखि नियामक निकायलाई समेत निर्देशन दिएको छ। समितिले गत बिहीबार नेपाल धितोपत्र बोर्ड, नेपाल बिमा प्राधिकरणसहित नेपाल सरकार अर्थ मन्त्रालयका अधिकारीहरूबीच घनिभुत छलफल गरेको थियो। उक्त छलफलपछि समितिले नेपाल सरकार, नेपाल धितोपत्र बोर्ड र बिमा प्राधिकरणलाई सुधार गनुपर्ने पक्ष औंल्याउँदै सुझाव दिएको छ। यतिमात्रै होइन समितिले कुनै विषय ३० दिनभित्र सक्नलाई निर्देशनसमेत दिएको छ। समितिको १९औं बैठकले सरोकारवाला निकायहरूलाई निर्देशन दिएको हो। समितिले सार्वजनिक गरेको छलफलपछिको निष्कर्ष प्रतिवेदनमा नेपाल धितोपत्र बोर्डमार्फत भएका कानुनी व्यवस्थामाथि प्रश्न उठाएको छ। बोर्डमा भएको व्यवस्थाअनुसार कम्पनीहरूको सेयर निष्कासन सम्बन्धमा धितोपत्रसम्बन्धी ऐन २०६३ तथा निम्नलिखित नियमावलीहरू र उक्त ऐन कार्यान्वयनका लागि जारी भएका अन्य नियम, विनियम, निर्देशिकाहरू तथा बोर्डबाट जारी भएका निर्देशनहरू र सेयर निष्कासन गर्ने सम्बन्धित संस्थाकम्पनीको प्रत्यक्ष नियमनकारी संस्थाबाट प्रदान गरिने सहमतिस्वीकृतिपूर्वस्वीकृतिलाई आधार लिने गरेको देखिएता पनि धितोपत्रसम्बन्धी ऐन, २०६३ मा प्रत्यायोजन गरिएको अधिकारअन्तर्गत बनेका देहायका नियमावलीहरू, नेपाल धितोपत्र बोर्डसम्बन्धी नियमावली, २०६४, धितोपत्र बजार सञ्चालन नियमावली, २०६४, धितोपत्र व्यवसायी (धितोपत्र दलाल तथा धितोपत्र व्यापारी) नियमावली, २०६४, धितोपत्र व्यवसायी (मर्चेन्ट बैंकर) नियमावली, २०६४, सामूहिक लगानी कोष नियमावली, २०६७, धितोपत्रको केन्द्रीय निक्षेप सेवा नियमावली, २०६७, क्रेडिट रेटिङ नियमावली, २०६८, धितोपत्र दर्ता तथा निष्कासन नियमावली, २०७३, वस्तु विनिमय बजारसम्बन्धी नियमावली, २०७४, धितोपत्र सूचीकरण तथा कारोबार नियमावली, २०७५, विशिष्टीकृत लगानी कोष नियमावली, २०७५ आदि नेपाल राजपत्रमा प्रकाशित नभएकोमा समितिले आपत्ति जनाएको छ। यस्तै, नेपाल धितोपत्र बोर्ड नियमावली तथा कार्यविधि किन, कहिले र कसरी परिवर्तन भएको हो भन्ने जानकारी कम्पनी रजिस्ट्रारको कार्यालयलाई समेत नभएको (कम्पनी रजिस्ट्रारको कार्यालयको पसं ०८०८१, चनं ९०८ मिति २०८०।०७।२२ को पत्रानुसारमा समितिले प्रश्न गरेको छ। यस्तो अवस्थामा अन्य सर्वसाधारण लगानीकर्तालाई उल्लिखित कानुनहरूमा भएका परिमार्जनहरू थाहा छ भन्न सक्ने अवस्था पनि देखिएन। समग्र सेयर कारोबारलाई व्यवस्थापन गर्ने यस्ता कानुनहरू सर्वसाधारणको लागि वैधानिक तवरमा जानकारी नदिइनुले पारदर्शितामाथि आशंका गर्ने ठाउँ रहन्छ। समितिको टिप्पणी छ। यससँगै, समितिले लगानीकर्ताको हकहित संरक्षण, स्वच्छ र पारदर्शी बजार निर्माण एवम् प्रणालीगत जोखिम कम गर्ने उद्देश्य रहेको धितोपत्र बोर्ड निश्चित स्वार्थ समूहको प्रभाव र दबाबबाट प्रभावित हुन नसक्ने अवस्था सुनिश्चित हुनु पर्दछ। सो सम्बन्धमा अर्थ मन्त्रालय पनि सचेत रहन ध्यानाकर्षण गराएको छ। लेखा समितिको ९ बुँदे निर्देशन नेपालको पुँँजीबजार तथा वस्तु विनिमय बजारलाई समयानुकूल विस्तृतीकरण गर्न, पारदर्शी बनाउनलगायतका कार्यका लागि तत्कालप्रत्यायोजित व्यवस्थापनअनुसार बनाइएका उल्लिखित नियमावलीलाई यथाशीघ्र नेपाल राजपत्रमा प्रकाशित गर्न, गराउन, नियमावलीका प्रावधानहरू परिमार्जन, संशोधन गर्नुपर्दा विस्तृत अध्ययन तथा सरोकारवाला सबैसँग छलफल गरेर मात्र निष्कर्षमा पुग्न, सर्वसाधारण लगानीकर्ताले महसुस गर्न सक्ने गरी निश्चित स्वार्थ समूहको प्रभाव र दबाबबाट प्रभावित हुन नसक्ने अवस्था सुनिश्चित गर्न, गराउन र नेपालको पुँजीबजार तथा वस्तु विनिमय बजारलाई समयानुकूल विस्तृतीकरण गर्न, पारदर्शी बनाउन र धितोपत्रसम्बन्धी कानुनलाई अन्तर्राष्ट्रिय अभ्यास अनुकूल गर्न समसामयिक रूपमा सुधार गर्न र धितोपत्र बोर्डको संरचनागत सुधार गर्नुपर्ने देखिएकोले सरोकारवाला पक्षहरूसँग विस्तृत छलफल गरी सोसम्बन्धी विधेयक संघीय संसद्मा दर्ता गर्न, गराउन, त्यसैगरी सेयर बजारसम्बन्धी विद्यमान कानुनका छिद्रहरूमार्फत लाभ लिने कार्यलाई पहिचान गरी तत्काल नियन्त्रण गर्न आवश्यक देखिन्छ। यस्ता अत्यावश्यक कानुनहरू प्राथमिकतामा राखी सोसम्बन्धी विधेयक संघीय संसद्मा दर्ता गर्न, गराउन समितिको यो बैठक नेपाल सरकार, अर्थ मन्त्रालय र नेपाल धितोपत्र बोर्डलाई निर्देश गर्दछ। अधिकांश कम्पनीहरूले पछिल्लो समय प्रिमियम मूल्यमा प्राथमिक सेयर (आईपीओ) जारी गर्ने प्रक्रियालाई प्राथमिकता देखिन्छ। जसको असर दोस्रो बजारमा परेको पनि देखिन्छ। प्रिमियममा प्राथमिक सेयर जारी गर्न दिँदा तजबिजी अधिकार प्रयोग भएको देखिन्छ भने पछिल्लो समयमा बजारमा लगानीकर्ताको प्रतिस्पर्धाबाट मूल्य निर्धारण गरिने बुक बिल्डिङ प्रक्रिया अन्तर्राष्ट्रिय अभ्यासको रूपमा रहेको देखिन्छ। अहिले धितोपत्र बोर्डले नियम संशोधन गरी कम्पनीको पुनः मूल्यांकन गरी मूल्य बढाएर प्राथमिक सेयर (आईपीओ) जारी गर्ने प्रयोजनका लागि नेटवर्थमा गणना गर्न पाउने बनाएपछि लिक्विडेसनमा जान लागेको कम्पनीले पनि आफूखुसी मूल्यांकन (भ्यालुएसन) बढाएर प्राथमिक सेयर जारी गर्न थालेको पनि देखिन्छ। तसर्थ समितिको यो बैठक लगानीकर्ताको प्रतिस्पर्धाबाट मूल्य निर्धारण गरिने बुक विल्डिङ (बुक विल्डङ) प्रक्रिया अवलम्बन गर्न र पूनःमूल्यांकन (रिभ्यालुएसन) नगरी रियल नेटवर्थ ९० भन्दा बढी भएका कम्पनीलाई मात्रै आईपीओ जारी गर्न दिने गरी अन्यथा घाटामा गएका कम्पनीले पुनः मूल्यांकन गरी मूल्य बढाएर सेयर बिक्री गर्ने र सर्वसाधारण लगानीकर्ता अत्यधिक जोखिममा पर्न सक्ने भएकाले त्यस्तो अवस्था आउन नदिने गरी कार्य सम्पादन गर्न नेपाल धितोपत्र बोर्डलाई निर्देशन गर्दछ। बिमा ऐन, २०७९ को दफा ४५ को उपदफा (५) मा प्रचलित कानुनमा जुनसुकै कुरा लेखिएको भएता पनि बिमकले सर्वसाधारणबाट सेयर खरिदका लागि दरखास्त आह्वान गर्दा सेयर अंकित मूल्यको शतप्रतिशत रकम माग गर्नु पर्नेछ भन्ने व्यवस्था रहेको र बिमा कम्पनीहरूले कम्पनी स्थापना गर्दा नै ३० प्रतिशत सेयर सर्वसाधारणका लागि संरक्षित गरेको कारण अंकित मूल्यभन्दा बढीमा (प्रिमियम मूल्यमा सेयर जारी गर्न अनुमति वा स्वीकृत दिन मिल्ने देखिँदैन। बिमा कम्पनीहरूलाई प्रिमियममा सेयर बिक्री गर्न नेपाल बिमा प्राधिकरणले स्वीकृति दिनु बिमा ऐनको विपरीत र सर्वसाधारण लगानीकर्ताको हितविपरीत देखिएकोले सो कार्यलाई तत्काल सच्याउन समितिको यो बैठक नेपाल बिमा प्राधिकरणलाई निर्देश गर्दछ। कम्पनी रजिस्ट्रारको कार्यालयले कम्पनी दर्ता गर्ने र सोको अभिलेख राखे मात्र कार्य गर्ने भएकाले बैंकहरूको हकमा नेपाल राष्ट्र बैंक, जलविद्युत् कम्पनीहरूको हकमा नेपाल विद्युत् नियमन आयोग र बिमा कम्पनीहरूको हकमा नेपाल बिमा प्राधिकरण भए जस्तै अन्य कम्पनीहरूको नियमन गर्न कम्पनी रजिस्ट्रारको कार्यालयलाई दिने वा अन्य कुनै निकाय गठन गरी कार्यसम्पादन गर्नुपर्ने देखिएकोले र सोको लागि कानुन आवश्यक पर्ने भएकोले सोसम्बन्धी विधेयक संघीय संसद्मा शीघ्र दर्ता गराउनसमेत समितिको यो बैठक नेपाल सरकारलाई निर्देश गर्दछ। जलविद्युत्लगायतका आयोजना स्थापना गर्दा लगानी गर्ने आधारभूत लगानीकर्ताका लागि तीन वर्षको लकइन् अवधि राखिएता पनि त्यस्ता आयोजना निर्माण सम्पन्न नदिँदै आधारभूत लगानीकर्ता लकइन् अवधि सकिनासाथ सेयर बिक्री गरी आयोजना निर्माण नै प्रभावित हुनुका साथै प्रतिफलसमेत दिन नसकेको देखिएकाले स्थापना गर्दा लिइएको ऋण चुक्ता नहुन्जेल आधारभूत लगानीकर्ताको कम्तीमा २५ प्रतिशत सेयर कायम रहने गरी व्यवस्थापन गर्न समितिको यो बैठक नेपाल धितोपत्र बोर्डलाई निर्देश गर्दछ। धितोपत्र बजारको दायरा विस्तार गर्न धितोपत्रका अन्य औजारहरू (ऋण, बन्ड तथा हरित बन्डलगायत) समेतको कारोबार र धितोपत्र बजारमा गैरआवासीय नेपालीले समेत लगानी गर्न पाउने गरी कानुनी व्यवस्थापन गर्न गराउन समितिको यो बैठक अर्थ मन्त्रालय, नेपाल धितोपत्र बोर्डलाई निर्देश गर्दछ। ठूला कम्पनीहरू वा पाँच अर्ब रुपैयाँभन्दा बढी पुँजी भएका कम्पनीहरूलाई पब्लिक कम्पनीमा रूपान्तरण गर्नुपर्ने भन्ने नेपाल सरकारको नीतिगत निर्णय कार्यान्वयन नभएको देखिएकोले उक्त निर्णय एक वर्षभित्र अनिवार्य कार्यान्वयनमा लैजान समितिको यो बैठक अर्थ मन्त्रालय, कम्पनी रजिस्ट्रारको कार्यालय तथा नेपाल धितोपत्र बोर्डलाई निर्देश गर्दछ। यसअघि पनि विभिन्न नियमावलीमा अस्थिर रूपमा परिमार्जन गर्दै नियतवश प्रिमियम मूल्यमा सेयर खरिद बिक्री गर्ने गरिएकोले विगत तीन वर्षभित्र प्रिमियम मूल्यमा सेयर जारी गर्ने विभिन्न कम्पनीहरूले जारी गरेका प्रिमियम सेयरहरू कति औचित्यपूर्ण थिए, गैरकानुनी थियो कि थिएन भन्ने विषयमा छानबिन गरी निष्कर्षमा पुग्न र छानबिनको क्रममा दोषी देखिएमा सम्बन्धित पदाधिकारीलाई कानुनबमोजिम कारबाहीको प्रक्रियामा लैजान र ३० दिनभित्र सोसम्बन्धी कार्य प्रगति विवरण समितिलाई उपलब्ध गराउन समितिको यो बैठक अख्तियार दुरुपयोग अनुसन्धान आयोगलाई निर्देश गर्दछ। बिमा साक्षरता न्यून रहेको सन्दर्भमा जीवन बिमा गर्ने सर्वसाधारणहरूले बिमाको प्रिमियम नियमित रूपमा तिर्न नसकी बिमा छोडेको अवस्थामा समर्पण मूल्य पनि प्राप्त गर्न नसकिरहेको र यस्तो संख्या अत्यधिक रहेको देखिन्छ। सरेन्डर बिमाबापतको रकमबाट राज्यले पनि लाभ प्राप्त नगरिरहेकोले र बीमितको हकहित पनि संरक्षण हुन नसकेकोले नियमित हुन नसकी पहिलो तीन वर्षभित्रै सरेन्डर भएका बिमितहरूको हितलाई मध्यनजर गर्दै न्यून सञ्चालन शुल्क (२५ प्रतिशतमा नबढ्ने गरी) लिई बाँकी रकम सम्बन्धित बिमितहरूलाई समर्पण मूल्यको रूपमा तीन महिनाभित्र सम्बन्धित बिमितको खातामा जम्मा गरी समितिलाई जानकारी गर्नगराउन समितिको यो बैठक नेपाल बिमा प्राधिकरणलाई निर्देश गर्दछ।"
नेप्से पुनर्संरचना कत्तिको जरुरी ?,"काठमाडौं : नेपाल स्टक एक्सचेन्ज (नेप्से)ले लामो समयदेखि नेप्सेको पुनर्संरचना गर्न माग गर्दै आए पनि पूरा हुन सकेको थिएन। यद्यपि सोही विषयलाई फेरि पुस पहिलो साता नेप्सेले अर्थ मन्त्रालयमा नेप्से पुनर्संरचना मस्यौदा पेस गरेको छ। नेप्सेको सञ्चालक समितिको मंसिर २८ गते बसेको बैठकले नयाँ मस्यौदा स्वीकृत गरेसँगै अर्थ मन्त्रालयमा पठाएको हो। अब यसलाई अर्थ मन्त्रालयले कत्तिको प्राथमिकतामा राख्छ भन्नेमा प्रश्न उठेको छ। यतिबेला अर्थ मन्त्रालयमा मस्यौदामाथि छलफल भइरहेको प्रवक्ता धनिराम शर्माले जानकारी दिए। उनका अनुसार वित्तीय क्षेत्र व्यवस्थापन तथा निगम समन्वय महाशाखामा मस्यौदा आएको थियो। अब उच्च स्तरमा छलफल गरेर मात्रै टुंगो लाग्ने उनको भनाइ छ। छलफलमा रहेको तर टुंगो नभई सकेकोले विस्तृत जानकारी दिन नसक्ने उनले बताए। अहिले पनि नेप्सेमा सरकारको पूरै सेयर होइन, ५८ प्रतिशतमात्रै हो। अब सरकार त्यसैमा बस्नेकी सेयर झिक्ने भनेर अर्थ मन्त्रालयमा त्यसको अध्ययन भइरहेको छ। तर यही गर्ने भनेर टुंगो लागेको छैन। मस्यौदामाथि छलफलको अन्तिम निर्णय भएपछि विस्तृतमा थाहा हुन्छ, प्रवक्ता शर्माले अन्नपूर्णसँग भने। नेपाल स्टक एक्सचेन्ज (नेप्से)ले पटकपटक नेप्सेको पुनर्संरचना हुनुपर्छ भनेर माग गर्दै मस्यौदा अर्थ मन्त्रालयमा पठाउँदै आए पनि अहिलेसम्म सुनुवाइ भएको थिएन। तर अहिले फेरि पुसको पहिलो साता पठाएको नेप्से पुनर्संरचनाको मस्यौदामाथि सरकारले चासो दिन्छ कि भन्ने अपेक्षा राखिएको छ। यसअघि २०६४०६५ सालदेखि नै नेप्से पुनर्संरचना हुनुपर्छ भनेर चर्चा हँुदै आएको थियो। पछिल्लो पटक गत वैशाखमा पनि नेप्सेको सञ्चालक समितिले पुनर्संरचनाको एउटा खाका पठाएको थियो। उक्त खाकामाथि त्यतिबेला अर्थ मन्त्रालयले अझै विस्तृतमा पठाउन भनेको थियो। यसपछि नेप्सेले विज्ञहरूबाट थप अध्ययन गराएको थियो। विज्ञ समूहले प्रतिवेदन नेप्सेलाई बुझाएको थियो। उक्त प्रतिवेदन नेप्सेले केही सञ्चालक समितिमा छलफल भयो र अर्थ मन्त्रालयमा पनि पठाएको हो। उक्त प्रतिवेदनको आधारमा सञ्चालक समितिले तत्काल गर्नुपर्ने कार्य भनेर विशेष पाँच बुँदा निकालेको हो। जसअनुसार पेस गरिएको नेप्से पुनर्संरचनाको मस्यौदामा नेप्सेको हाल भएको एक अर्बको चुक्ता पुँजीको आकार बढाएर तीन अर्ब रुपैयाँ पुर्याउने उल्लेख गरेको छ। पुँजी वृद्धिका लागि सर्वसाधारणको सेयर जारी गर्ने, स्वदेशी तथा विदेशी संस्थागत लगानीकर्ताका लागि सेयर छुट्ट्याउने प्रस्तावित मस्यौदामा समेटिएको छ। मस्यौदामा पुँजीबारे विकल्पहरू दिँदै गर्दा हाल भएको सेयर स्वामित्व भने यथावत् नै रहने भन्ने छ। यसै सन्दर्भमा नेप्सेका प्रवक्ता मुराहरि पराजुली लामो समयदेखि पुनर्संरचनाको कुरा चलाउँदै आएको बताउँछन्। उनी भन्छन्, पहिला नै हुन्छ भनेर धेरै आशावादी पनि भइएको थियो। तर भएन। रामशरण महत मन्त्री हुँदासमेत भएन। यद्यपि हामीले प्रयास गरेका छौं। मस्यौदा पारित हुने अपेक्षा राखेका छौं। पुनर्संरचनाको मस्यौदामा मुख्य पाँच बुँदालाई केन्द्रित गरेर समेटिएको छ। मस्यौदाबारे जानकारी दिँदै नेप्सेका प्रवक्ता मुराहरि पराजुलीले भने, विद्यमान सेयरधनीहरूको सबै लगानी यथावत् रहनेछ। नेपाल सरकारको, राष्ट्रिय वाणिज्य बैंकको, कर्मचारी सञ्चय कोष, नेपाल राष्ट्र बैंक, प्रभु बैंक, सन्राइज लक्ष्मी बैंकको हाल जति छ सोहीबमोजिम रहन्छ। जबकि अहिलेसम्म नेप्सेको चुक्ता पुँजी एक अर्ब रुपैयाँ छ। त्यसमध्ये अहिले सरकारको करिब ५८ करोड रुपैयाँ अर्थात् ५८ प्रतिशत लगानी छ। यदि प्रस्तावित मस्यौदा जस्ताको तस्तै पारित हुने हो भने अहिले भएको सरकारको उक्त लगानी यथावत् रहने छ। सरकारबाहेक हाल नेप्सेमा राष्ट्रिय वाणिज्य बैंकको करिब ११ करोड २० लाख अर्थात् ११२ प्रतिशत, कर्मचारी सञ्चय कोषको १० करोड रुपैयाँ अर्थात् १० प्रतिशत छ। यसअघि नेप्सेमा ३४ करोड सेयर स्वामित्व भएको नेपाल राष्ट्र बैंकले सेयर बिक्री गरेपछि घटेर साढे ९ करोड अर्थात् ९५ प्रतिशत लगानी छ। यसबाहेक प्रभु र सन्राइज लक्ष्मीको ५५ करोड रुपैयाँ अर्थात् कुल सेयर पुँजीको ५५ प्रतिशत लगानी छ। यसबाहेक अन्य बाँकी ६० लाख हाराहारी अर्थात् ०६ प्रतिशत लगानी सेयर ब्रोकर र मर्चेन्ट बैंकहरूको छ। अब यदि प्रस्तावित मस्यौदाले पुँजी बढाएर तीन अर्ब रुपैयाँ पुर्याउन स्विकृत दिने हो भने हाल भएका लगानीकर्ताको सेयरधनीको सेयर कम देखिनेछ। किनभने प्रस्तावित प्रतिवेदन मस्यौदाअनुसार चुक्ता पुँजी पुर्याउन सर्वसाधारण लगानीकर्ता, स्वदेशी तथा विदेशी संस्थागत लगानीकर्तालाई थप दुई अर्ब रुपैयाँ लगानी गर्न बाटो खुल्छ। यसो भएको खण्डमा साबिकको लगानीलाई आधार मान्दा कुल ३ अर्बको चुक्ता पुँजीमा नेपाल सरकारको १९५५ प्रतिशत, राष्ट्रिय वाणिज्य बैंकको ३७४, कर्मचारी सञ्चय कोष ३३३, नेपाल राष्ट्र बैंक ३१७, प्रभु बैंक १६७, लक्ष्मी सन्राइज बैंकको १६७ र अन्य संस्थापकको ०२ प्रतिशत लगानी रहने नेप्सेले जनाएको छ। यसअनुसार चुक्ता पुँजी बढाएर हालेका सेयरधनीको स्वामित्व ३३३३ प्रतिशत हाराहारीमा रहने देखिन्छ। यससँगै, स्वदेशी तथा विदेशी संस्थागत लगानीकर्तालाई ३६६७ प्रतिशत सेयर दिनुपर्ने प्रस्ताव नयाँ मस्यौदामा उल्लेख छ। साथै, स्वदेशी तथा विदेशी संस्थागत लगानीकर्तालाई प्रस्ताव गरिएको ३६६७ प्रतिशत सेयरमध्ये विदेशी स्टक एक्सचेन्जलाई बढीमा १५ प्रतिशत र एउटा संस्थागत लगानीकर्ता तथा समूहलाई बढीमा ५ प्रतिशत सेयर दिनुपर्ने पुरानै मस्यौदालाई राखिएको नेप्सेले जनाएको छ। साथै पुनर्संरचना हुने भएमा सर्वसाधारणलाई ३० प्रतिशत गरिनेछ। यही ३० प्रतिशतबाट केही प्रतिशत कर्मचारीलाई पनि व्यवस्था हुने भनिएको छ। मस्यौदाको दोस्रो बुँदामा उल्लेख भएअनुसार यसो भएपछि सोही आधारमा नेप्सेको सञ्चालक समिति बन्छ। जसले जति लगानी गरेका छन् सोहीअनुसार समिति बन्ने हो। तेस्रो बुँदामा यी सबै काम गर्नका लागि नेप्सेको प्रबन्धपत्र विनियमावली संशोधन गर्नु जरुरी भएकाले संशोधनका लागि सरकारले तत्काल स्विकृत दिने भन्नेबारे मस्यौदाले केन्द्रित गरेको छ। धितोपत्र बजार सञ्चालन नियमावलीमा पनि नेप्सेको विनियमावली अर्थात् प्रबन्धपत्र संशोधन गर्न नेपाल सरकारको पूर्वस्वीकृति चाहिन्छ भन्ने व्यवस्था छ। यसकारण नेप्सेको मस्यौदाले सरकारबाट उक्त कुरा संशोधन गर्नका लागि माग गरेको प्रवक्ता पराजुलीले बताए। यसैगरी मस्यौदाको चौथो बँुदाले भोलिका दिनमा विदेशी संस्थागत स्टक एक्सचेन्जहरू रणनीतिक साझेदारको रूपमा पुँजी, प्रविधि र कुशल व्यवस्थापकीय क्षमताजस्ता विशेषता भएको कुनै त्यस्तो स्टक एक्सचेन्ज आयो भने नेपाल सरकारको स्वीकृतिमा भएका सेयर होल्डर (एक्जिस्टिङ) बाट १५ प्रतिशत सेयर दिने उल्लेख गरिएको छ। पाँचौं बुँदामा यसरी सेयर वितरण गर्दा सम्भावित स्वदेशी संस्थागत लगानीकर्ताहरू जस्तैः वाणिज्य बैंकहरू, विकास बैंकहरू, बिमा कम्पनीहरू र सरकारी स्वामित्वका अन्य संस्थानलाई पाँच प्रतिशतभन्दा बढी नहुने गरी सेयर प्रिमियममा बिक्री गर्ने मस्यौदामा समेटिएको छ। यता सेयर विश्लेषकहरू पहिलादेखि उठाउँदै आएको नेप्से पुनर्संरचनाको समयसापेक्ष बनाएर संशोधन गर्न जरुरी भएको औंल्याउँछन्। यसैक्रममा सेयर जानकार देव गुरागाईंं यसमा धेरै सरकारको मात्रै बढी स्वामित्व भएकाले यसलाई अलि निजी क्षेत्रको पनि स्वामित्व दिन पनि पुनर्संरचना गर्नु उपयुक्त भएको बताउँछन्। उनका अनुसार मस्यौदाले अन्तर्राष्ट्रिय साझेदारी भित्र्याउनुपर्छ भनेर जोड दिएको सकारात्मक पक्ष हो। गुरागाईं भन्छन्, यसले गर्दा अन्तर्राष्ट्रिय प्रविधि पनि भित्रिन्छ। बाहिरको प्रविधि नेपाल भित्रिँदा फाइदा पुग्छ। साथै उनीहरूबाट ज्ञान आदानप्रदान पनि हुन्छ। यसकारण नेप्सेको पुनर्संरचना गर्नैपर्छ। अहिले अर्थमा पुगेको उक्त मस्यौदामाथि धेरै चरणमा छलफल भइरहेको समेत सुनिएको उनले बताए। अहिलेको नेप्सेका अध्यक्षले बढी चासो दिइएको भन्ने सुनिएको छ। चुक्ता पुँजी एक अर्बबाट तीन अर्ब रुपैयाँ बनाउने भन्ने ठीक छ। पुँजी संरचना पनि परिवर्तन हुनुपर्छ। यसले थप निजी क्षेत्रको पनि प्रवेश हुन्छ। उनले थपे। अर्का सेयर विश्लेषक कृष्ण गिरी पनि नेप्सेको पुनर्संरचना गर्नु उपयुक्त भएको बताउँछन्। यसो भएको खण्डमा यो एक्सचेन्जले समेत टेक्नोलोजी इन्नोभेसन गर्नेदेखि मार्केट अपरेसनको कार्यलाई थप सुदृढीकरण गरेर अगाडि बढाउन सक्षम हुने उनको तर्क छ। पुनर्संरचनाको क्रममा रणनीतिक साझेदारलाई भित्र्याउन सकेमा यसले वित्तीय साधनको डिजाइन, विकास र सञ्चालन गर्ने कार्यमा क्षमता अभिवृद्धि गराउँछ। यसबाहेक सरकारले प्रिमियममा नयाँ सेयर होल्डरको प्रवेश गराउँदा सरकारले राजस्वसमेत पाउने भएकाले यो जरुरी भएको विश्लेषक गिरीको ठहर छ। यसबाहेक पुनर्संरचना भएको खण्डमा निश्चित प्रतिशत आईपीओमार्फत सर्वसाधारणमा निष्कासन गराउँदा यसले सार्वजनिक उद्यमको रूपमा अधिक जवाफदेही भएर कर्पोरेट सुशाशन पालना गर्दै पारदर्शी रूपमा आफ्नो कार्य सञ्चालन गर्दछ, सेयर विश्लेषक गिरीले अन्नपूर्णसँग भने। तर मुख्य कुरा पुनर्संरचना गर्दा भित्र्याउने सेयर होल्डरहरू कर्पोरेट सुशासन पालना गर्ने संस्थाहरू हुनुपर्ने र नियामक निकायहरूको समेत निश्चित प्रतिशत सहभागिता हुनुपर्ने सेयर विश्लेषक गिरी सुझाव दिन्छन्।"
अंग्रेजी नयाँ वर्षको पहिलो कारोबार दिन नेप्से सामान्य अंकले घट्यो,"काठमाडौं : अंग्रेजी वर्षलाई सेयर बजारले घटेर स्वागत गरेको छ। आइतबार सार्वजनिक बिदा रहेर सोमबार खुलेको बजारमा नेप्से परिसूचक ८७५ अंकले घटेको हो। यसदिन नेप्से ०४२ प्रतिशतले घटेर २०६०१५ अंकमा कायम भयो। यस्तै सेन्सिटिभ इन्डेक्स ०३७अंकले घटेर ३८५०७ अंकमा कायम भएको छ। कारोबार सुरु भएको केही समय बढे पनि नेप्से अन्ततः रातो बन्यो। सो क्रममा १ सय ५९ कम्पनीको सेयर मूल्य घट्दा ७७ वटाको भने बढेका छन्। यसैगरी १० कम्पनीको भाउ यथावत रहे। बढ्नेमा सीईबीडी हाइड्रो र चिख्र्वा हाइड्रोको सेयर अगाडि रहे। ती कम्पनीका लगानीकर्ताले सर्वाधिक १० प्रतिशत कमाउँदा नेपाल वेयरहाउजिङ, हाथवे र मुक्तिनाथ कृषि कम्पनीको मूल्य पनि करिब १० प्रतिशतले घटेको छ। यता मोलुङ हाइड्रोका लगानीकर्ताले सर्वाधिक गुमाए। बढी भाउ घट्नेको सूचीमा मनकामना इन्जिनिरिङ, मैलुङ खोला जवि, तारागाउँ रिजेन्सी र अपर हेवाखोलाको भाउ सर्वाधिक घट्नेको सूचीमा शीर्ष ५मा रहे। नेप्से घटेको दिन दिनभर १ लाख २ हजार ९ सय ५ कारोबारमार्फत् ३ सय ६ स्क्रिप्टका १ करोड १८ लाख ९२ हजार ५ सय ५९ इकाइ सेयर ४ अर्ब ४८ करोड ३९ लाख ८२ हजार ४ सय ६१ रुपैयाँमा किनबेच भए। कारोबार रकम गत बिहीबारको तुलनामा १५ करोड रुपैयाँ बढी हो। दिनभर सबैभन्दा बढी कारोबार शिवम् सिमेन्टको भएको छ। कम्पनीको २० करोड १४ लाखको सेयर किनबेच हुँदा कारोबार रकमका आधारमा सोनापुर मिनिरल्स एन्ड आयल, हावथे, सानिमा जीआईसी इन्स्योरेन्स र रिलायबल नेपाल लाइफ शीर्ष ५ मा रहे। दिनभर सोनापुरको पनि २० करोड रुपैयाँ र हाथवेको १७ करोभन्दा बढीको सेयर किनबेच भए। समूहगत उपसूचकतर्फ ५ वटा समूह हरियो रहे। तीमध्ये सबैभन्दा बढी सुधार लगानी र उत्पादनमुलक समूहमा आएको छ भने उच्च गिरावट जलविद्युत् समूहमा देखिएको छ।"

शीर्षक,विवरण
डिजिटल अपराधबाट कसरी जोगिने ?,"डिजिटल अपराध निरन्तर विस्तार र विकसित हुँदै आएको छ। डिजिटल प्रविधि पछिल्लो समयमा अपराधीकै औजार बन्दै आएको छ। यसैको माध्यमबाट विश्वमा नयाँ प्रकृतिका आपराधिक घटना देखा पर्दै आएका छन्। यसको प्रभाव नेपाललगायत विकासोन्मुख मुलुकमा पनि परिरहेको छ। आपराधिक गिरोहले डिजिटल प्रविधिद्वारा हुने अपराधलाई परिस्कृत र परिमार्जित गर्दै ल्याएका छन्। जुन सबैको निम्ति चुनौतीको विषय हो। पछिल्लो तथ्यांकलाई नै हेर्ने हो भने चालू आर्थिक वर्षमा हाम्रो देशमा अनलाइन कारोबार सम्बद्ध अपराध २ सय ७६ प्रतिशतले बढेको देखिन्छ। यो वृद्धिदर अत्यन्त उच्च र चिन्ताजनक हो। डिजिटल अपराधको अकल्पनीय वृद्धिले राज्यका नीति निर्माता, कानुन प्रवर्तकमात्र होइन प्रयोग र उपभोगकर्ता सबै नागरिक नै यो अपराध नियन्त्रणको लागि एकजुट बन्नुपर्ने संकेत गर्दछ। फेसबुक, ह्वाट्सएप, ट्विटर, इन्स्टाग्राम, स्न्यापच्याट, टिकटक, भाइबरजस्ता सामाजिक सञ्जालहरूको माध्यमबाट अपराधजन्य कार्य गर्ने क्रम बढेको छ। छद्म नाम प्रयोग गर्ने, अर्कै व्यक्तिको नाम र फोटोको समेत दुरुपयोग भइरहेको छ। यसले दूरगामी समस्या निम्त्याउन सक्छ। यस अपराधको नवीन परिवर्तित कार्यशैलीलाई पहिचान गर्न र नियन्त्रण गर्न कठिन पर्छ। नेपालमा देखिएको डिजिटल अपराधको पछिल्लो चुनौती अनलाइन कारोबारसम्बन्धी अपराध हो। यसमा आपराधिक गतिविधिहरूको दायरा समावेश हुन्छ। जस्तो, फिसिङ घोटाला, पहिचान चोरी, क्रेडिटकार्ड धोकाधडी र अन्य प्रकारका वित्तीय धोकाधडी यसमध्ये प्रमुख हुन्।पीडितले आफ्नो बचत, क्रेडिट, मूल्यांकन मात्र होइन सम्पूर्ण जीविकोपार्जनकै स्रोत क्षणभरमा गुमाउन सक्छ। डिजिटल अपराधको प्रभावलाई नियन्त्रण गर्ने उद्देश्यले नेपालमा गरिएको कानुनी व्यवस्था प्रभावकारी छ। डिजिटल अपराधका जोखिमबारेमा सर्वप्रथम जनचेतना अभियान सञ्चालन गर्नुपर्छ। धेरै मानिसहरू अझै पनि अनलाइन लेनदेनको खतराबारेमा अनभिज्ञ छन्। यसैको परिणाम फिसिङ घोाटाला वा अनलाइन जालसाझीका आपराधिक घटनाबाट पीडित भइरहेका छन्। यसको साथै माध्यमिक तहकै विद्यालयको पाठ्यक्रममा अनलाइन सुरक्षाको निम्ति अपनाउनुपर्ने कार्यविधि समावेश गरी विद्यार्थीलाई प्रशिक्षण दिनुपर्छ। यो अपराधलाई पूर्ण रूपमा नियन्त्रण गर्न दण्ड सजायको व्यवस्था अझै कडा बनाउनुपर्छ। यसैगरी डिजिटल अपराधको परिस्कृत प्रकृतिलाई प्रतिविम्बित गर्न र यसबारे अनुसन्धान र अभियोजन गर्न स्रोतसाधनको व्यवस्था हरेक जिल्लास्तरसम्म पुयाउनु पर्छ। यबारेमा कानुन नै निर्माण गर्नुपर्छ। यस अपराधलाई सहज बनाउन प्रयोग गर्न सकिने क्रिप्टोकरेन्सीजस्ता आधुनिक प्रविधिको प्रयोगलाई व्यवस्थित गर्न नयाँ अलगै कानुनको व्यवस्था हुनुपर्छ। पारस्परिक समन्वयको अभावमा यो अपराधलाई नियन्त्रण गर्न सकिँदैन। यसको निम्ति कानुन प्रवर्तक एजेन्सीहरूबीच सुमधुर सम्बन्ध हुनुपर्छ। डिजिटल अपराध प्रायः गरी अन्तर्राष्ट्रिय नै हुन्छ। डिजिटल अपराधमा संलग्न अपराधीको खोज अनुसन्धान र अभियोजनको लागि स्वदेशी मात्र होइन अन्तरदेशीय कानुन प्रवर्तक एजेन्सीहरूबीचको सहकार्यको आवश्यकता पर्छ। डिजिटल अपराधको लक्षित समूहभित्र पर्ने मुख्य निकाय भनेकै वित्तीय कारोबार गर्ने संघसंस्था नै हुन्। सरकारी अर्धसरकारी, गैरसरकारीमात्र होइन आर्थिक कारोबार गर्ने जुनसुकै निकाय पनि डिजिटल अपराधीको टार्गेट बन्न सक्छन्। यसैले यो अपराध रोक्न राज्यमात्र होइन सम्बन्धित संघसंस्था र निकायहरू आफैं पनि सचेत रहनुपर्छ। यसको निम्ति बलियो सुरक्षा उपाय सबैले अपनाउनुपर्छ। यो अपराध नियन्त्रण गर्न अपनाउनुपर्ने सुरक्षात्मक उपायमा मुख्यतः कारक प्रमाणीकरण लागू गर्ने, संवेदनशील डाटा इनकृष्ट गर्ने र नियमित सुरक्षा अडिटहरू सञ्चालन गर्ने नै हो। यसतर्फ ध्यान पुयाएमा यो अपराधबाट केही हदसम्म बच्न सकिन्छ। यसको निम्ति राज्यले विशेष भूमिका निभाउनु जरुरी छ। यसको अतिरिक्त डिजिटल अपराधबाट बच्न हरेक व्यक्तिले सुरक्षा सावधानी अपनाउनुपर्छ। ठूलो परिमाणको कारोबार गर्ने निकाय र संघसंस्था मात्र होइन। सामान्य व्यक्तिदेखि व्यापार व्यवसायी एवं उद्योगपति सबैले नै डिजिटल अपराधीसँग होसियार रहनुपर्छ। सामान्य नागरिकले वित्तीय संस्थामा संकलन गरेको रकम नै गायब भएको अनेकौं दृष्टान्तहरू छन्। यो क्रम दिनप्रतिदिन बढिरहेको छ। यसर्थ असम्बन्धित एवं शंकास्पद व्यक्तिले विभिन्न बहानामा आर्थिक कारोबारका बारेमा जानकारी मागेमा कसैले पनि दिनु हुँदैन। सावधानी नै अपराधको रोकथाम हो भन्ने कुरा सबैले महसुस गर्नुपर्छ। यसर्थ सबैले गोप्य पासवर्ड प्रयोग गर्ने, आवश्यक देखिए समयसमयमा पासवर्ड परिवर्तन गर्ने। संवेदनशील विषयवस्तुमा अनलाइन साझेदारी नगर्ने तथा लिंकहरूमा क्लिक गर्दा वा अज्ञात स्रोतहरूबाट संलग्नहरू डाउलोड गर्दा सावधान रहने गर्नुपर्छ।"
के हो कल्याणकारी लोकतन्त्र ?,"कल्याणकारी लोकतन्त्रको बाटो अंगीकार गर्दा नेपाललाई फाइदा हुने देखिन्छ । समृद्धि तथा दिगो विकासका दृष्टिले नमुना मुलुकहरूमा उत्तरी युरोपका नर्डिक मुलुकहरू अग्रपंक्तिमा आउँछन्। ती मुलुकहरूको समृद्धिको पृष्ठभूमि खोतल्दा राजनैतिक आधार कल्याणकारी लोकतन्त्र भेट्टिन्छ। विश्व वैभव हासिल गर्न नमुना बनेका नर्डिक मुलुकहरूले अभ्यास गरेको कल्याणकारी लोकतन्त्रबारे चर्चा गरौं। आफ्नै मुलुकतिर फर्केर हेरौं। हामी नेपालीले राणा शासनदेखि बहुदलीय प्रजातन्त्र, गणतन्त्र, लोकतन्त्र सबै हेयौं, भोग्यौं। जुनसुकै सरकार आए पनि हाम्रो समस्या जहाँको त्यहीं रह्यो। मूल प्रवाहमा रहेका राजनैतिक दलहरूको नारा र आदर्श अनि अर्काेतिर नमिल्दा, अव्यावहारिक र अपरिपक्व राजनैतिक अभ्यासले गर्दा विरक्त हुनु परेको छ। मूलधारका होस् वा वैकल्पिक राजनैतिक शक्ति होऊन सबै दलहरूमा समेत कुन बाटो समातेर अगाडि बढ्ने द्विविधा छ। द्रुत गतिमा समृद्धिको बाटो समातेका मुलुकहरूले पुँजीवाद अथवा समाजवादको ध्रुवीय सैद्धान्तिक किनारा छाडेर मध्यममार्गमार्फत अर्थ व्यवस्थामा गति लिएको देखिन्छ। परिस्थितिअनुसार राज्यले भूमिका निर्वाह गर्नुपर्ने जरुरी देख्छ कल्याणकारी लोकतन्त्रले। बेन्जामिन देजराएलीको सिभिलः दुई राज्य सन् १८४५ मा उपन्यास प्रयोग गरेका शब्दावली सोसियल वेलफेयर ले आर्कबिसप विलियम टेम्पलको क्रिस्टियानिटी एन्ड सोसियल अर्डरमार्फत कल्याणकारी राज्य पदावली प्रचारमा आयो र लोकप्रिय बन्यो। समयको विकासक्रमसँगै नागरिक र सामाजिक वर्ग (सिटिजनसिप एन्ड सोसियल क्लास, १९४९) मा टीएच मार्सलले प्रयोग गरेको शब्दावली वेलफेयर स्टेट तथा उनले व्याख्या गरेका कृतिले प्रजातन्त्र, समाज कल्याण र पुँजीवादको मिश्रित स्वरूप कल्याणकारी राज्य हो भनेर कल्याणकारी राज्य र कल्याणकारी अर्थतन्त्रको सीमांकन भयो। आर्थिक वितरणमा समानता र सामाजिक भलाइ अथवा कल्याणलाई राज्यको दायित्वभित्र समेटे। आआफ्नो देशको परिस्थिति, प्राज्ञिक अभ्यास र राजनैतिक रणनीतिसँगै पश्चिमा प्राज्ञिक साहित्य (एकेडेमिक लिटिरेचर) मा कल्याणकारी राज्यको सिद्धान्तको प्रयोग भएको पाइन्छ। आजको युगमा हरेक राज्यले प्रत्यक्ष एवं परोक्षरूपमा कल्याणकारी राज्यका विशेषताहरूको अभ्यास गरेका छन्। वास्तवमा कल्याणकारी राज्यको अवधारणा राज्यको उत्पत्तिसँगै प्रादुर्भाव भएको पाइन्छ। राज्यको उत्पत्तिका सिद्धान्तहरू (दैवी, पैतृक, मातृ, बाहु, सामाजिक सम्झौता तथा माक्र्स)लाई अध्ययन गर्दा हरेकले एउटा राज्यको प्रमुख आधार जनसंख्या तथा राज्यभित्र शान्ति सुरक्षा तथा बासिन्दाहरूको पालनपोषण साथै जीवनस्तरको निर्धारण राज्यको सामथ्र्यले गर्ने कुरामा एक मत पाइन्छ। प्राचीन पूर्वीय दर्शन मनुस्मृतिका अनुसार भगवान्ले पृथ्वीमा शासन गर्न मनुलाई नियुक्ति गर्दा धर्म रक्षार्थ अर्थात् प्रजालाई सामाजिक नियम पालना गराउनु, समाजमा न्याय स्थापना गर्नु र समाजका निम्छरा वर्गको पालनपोषण राजाले गर्नुपर्ने हुन्थ्यो। धर्म र राजनीति एकअर्काका पूरक थिए भने कमजोर वर्गलाई राज्यले नै रक्षा गरेको हुन्थ्यो। आधुनिक कालमा सामान्यतया पश्चिमा मुलुकहरूले १९८० को दशकपछि कल्याणकारी राज्य र कल्याणकारी अर्थव्यवस्था शब्दावलीलाई संस्थागत गरेको पाइन्छ। असल शासन पद्धति स्थापनार्थ प्रथम जर्मन चान्सलर ओत्तो भोन बिस्मार्कले १८७० बाट सामाजिक सुधार कन्जरभेटिभ रिफर्म कल्याणकारी राज्यको अभ्यास गरेका थिए। कामदार पेन्सन, स्वास्थ्य बिमा, दुर्घटना बिमा र कमजोर वर्गका जनतालाई राज्यले सामाजिक सुरक्षा प्रदान गर्ने प्रबन्ध मिलाए। स्विट्जरल्यान्डमा १८७७ मा स्विस फ्याक्ट्री एक्ट लागू गरी स्विस उद्योग श्रमिकको अधिकारको सुनिश्चितता गरेर वेलफेयर स्टेटको अवधारणा कार्यान्वयनमा आएको थियो। अस्ट्रो हंगेरियन शासक इडवार्ड भोन ताफ्फेले स्विस र जर्मन मोडेललाई १८८५ मा परिस्कृत गरेर राज्यको कल्याणकारी भूमिकालाई उद्योग श्रमिक र सिमान्तकृत सर्वसाधारणको भलाइका निम्ति राज्यको कल्याणकारी उपस्थितिलाई दह्रोसँग उभ्याएका थिए। स्विडेनले १९३८ स्विडिस वेलफेयर स्टेटअन्तर्गत सामाजिक सुरक्षा पद्धति र सामाजिक बिमा लागू गरेर कल्याणकारी राज्यको रूपमा देशलाई समुन्नतिको मूलबाटोमा हिँडायो। त्यसपश्चात् १९३० को दशकको महामन्दीपछि सबैजसो युरोपियन तथा बाल्टिक मुलुकहरू, न्युजिल्यान्ड, उरुग्वे, बेलायतलगायत कैयौं मुलुकहरूले प्रत्यक्ष एवं परोक्षरूपमा अनि पूर्ण एवं आंशिक रूपमा कल्याणकारी राज्यको भूमिकामा उभ्याउन सफल भए। यो एक प्रकारको पूर्ण स्वच्छन्द रूपमा बजार संयन्त्रलाई पृष्ठपोषण गर्ने पुँजीवाद अथवा पूर्णरूपमा राज्य नियन्त्रित कम्युनिज्मजस्ता चरमपन्थीको पृष्ठपोषण गर्ने नभई मध्यममार्गी धारबाट हिँड्ने एक प्रकारको मिश्रित अर्थ व्यवस्थामा विश्वास गर्दछ। जस्ले समतामूलक प्रतिफल सर्वसाधारण समक्ष पुयाउन र समृद्धिको तीव्र बेग लिन मार्ग प्रशस्त गरिदिन्छ। कल्याणकारी राज्यले कल्याणकारी अर्थतन्त्र अवलम्बन गरेर समाज कल्याणको निमित्त आफ्नो दह्रो उपस्थिति देखाउने प्रयत्न गर्दछ। सरकारले अंगीकार गरेको सार्वजनिक नीतिका कारण स्रोत तथा साधन र उत्पादन बजारका उपलब्धिहरूको वितरणले सामाजिक कल्याणमा कस्तो प्रभाव पार्दछ भन्ने अर्थशास्त्रको एउटा हाँगोलाई कल्याणकारी अर्थशास्त्र भनिन्छ। यस्ले आर्थिक प्रभावकारिता (इकोनोमिक इफिसियन्सी), साधन तथा स्रोतको उपलब्धता, आर्थिक वितरण (धनी र गरिबबीचको अन्तर) तथा आम सर्वसाधारणको समग्र कल्याणमा प्रत्यक्ष रूपमा कस्तो प्रभाव पार्दछ भन्ने कुरा सिकाउँछ। सैद्धान्तिक रूपमा कल्याणकारी राज्य भन्नु नै प्रजातन्त्र, पुँजीवाद र समाज कल्याणको संयोजन हो। कल्याणकारी राज्यले कल्याणकारी अर्थशास्त्रका निर्देशनहरूलाई व्यवहारमा उतार्ने प्रयत्न गर्दछ। केही प्राज्ञिक अभ्यासकर्ता तथा लेखकहरूले खरो रूपमा कल्याणकारी राज्यको आलोचना गरेको पनि पाइन्छ। कल्याणकारी राज्यहरूका जे जे कमजोरीहरू देखिए ती ती तŒवहरूलाई समेटेर प्रमाणको रूपमा प्रस्तुत गरेको देखिन्छ। विरोधको लागि विरोध गरेको देखिन्छ त्यो केवल उनीहरूको आफूलाई प्राज्ञिक अपांगको प्रमाणीकरणभन्दा अरू केही होइन। किनकि राजनीतिशास्त्र, अर्थशास्त्र, समाजशास्त्र तथा यस्ता सामाजिक विज्ञान (सफ्टसाइन्स )का कुनै पनि विषयवस्तुहरू तथा सिद्धान्तहरू विवादरहित हुँदैनन्। तर विश्वका अधिकांश मुलुकहरूले राज्यको कल्याणकारी कर्मद्वारा आफ्ना नागरिकलाई प्रदान गरेका खुसीहरूले ती आलोचनाहरूलाई मिथ्या साबित गर्छन्। हरेक सिद्धान्तहरूका निश्चित समय, काल, परिस्थिति, समसामयिक घटनाक्रममा जुनजुन सिद्धान्तको महŒव हुन्छ ती ती सिद्धान्त सोही परिस्थितिमा प्रतिपादन र अभ्यास भएका हुन्छन्। प्रयोगपछि समय, काल तथा वस्तुस्थिति परिवर्तन हुँदै जाँदा ती सिद्धान्तहरू कम महŒव र परिमार्जित हुँदै नयाँ नयाँ सिद्धान्त एवं टर्मिनोलोजी प्रतिपादन र प्रयोग हुन्छन्। आधुनिक समाजमा हरेक राज्यहरूले आफ्नो देशको आवश्यकताबमोजिम कल्याणकारी राज्यका विशेषताहरू पनि जस्ताको तस्तै या सुधारिएको संस्करणमा अनुसरण र प्रयोग गर्नुपर्छ। आधुनिक रूपमा विश्वव्यापी तुलनामा नर्डिक कल्याणकारी अभ्यासले राज्यका हरेक नागरिकलाई समान अधिकारको आदर्श स्थापित गरेको छ। सामाजिक कल्याणमा कुल गार्हस्थ्य उत्पादनको कति प्रतिशत राज्यले लगानी गर्न सक्छ र ? सिमान्त तथा न्यूनवर्गीय राहत, सामाजिक बिमा, परस्पर सामाजिक लाभ, आर्थिक, सामाजिक तथा राजनैतिक अधिकार, बिरामी, बेरोजगार, बालबालिका महिला, ज्येष्ठ नागरिक, संकटग्रस्त तथा भैपरिआउने आपत्विपत अनि समस्या राहत, खाद्य सुरक्षा, सुत्केरी राहत, औषधिमा छुट तथा मिनाहा, निःशुल्क शिक्षा, खाद्य, स्वास्थ्यजस्ता कल्याणकारी कार्यक्रमहरूले देशको समृद्धिको मापन गरिरहेको हुन्छ। आम नागरिकको जीवन रक्षा, आर्थिक सुरक्षा, सिमान्तकृतको जीविका, अवसरको सिर्जना, जीवनस्तर सुदृढीकरण अभिवृद्धिको सुनिश्चितता, नागरिक स्वतन्त्रता, श्रमशक्तिको अधिकतम सहभागिता लैंगिक समानता, समाज लचकता र बजारको गतिशील सुनिश्चितता कल्याणकारी राज्यले गरेको छ। आफ्नै पुस्तामा फड्को मारेका विश्वका कयौं मुलुक र राज नेताहरू छन्। जस्तै दक्षिण अफ्रिका (नेल्सन मन्डेला), फिनल्यान्ड (म्यानेरहेमिन), कोरिया (पार्क चुंग ही), सिंगापुर (लि क्वांग), मलेसिया (डा महाथीर मोहम्मद), संयुक्त अरब इमिरेटस (शेख जायेद बिन सुल्तान) चीन (माओत्सेतुङ), काजखस्तान (नुरसुल्तान नाजर्वायेभ) आदि आदि थुप्रैथुप्रै नेतृत्वहरूले प्रमाणित गरिसकेका छन्। आफ्नै जीवनकालमा समृद्धि सम्भव छ। नेपाली उद्यमीहरू आधुनिक विश्व आर्थिक प्रतिस्पर्धामा दौडन सक्ने अवस्थामा छैनौं। एकातिर हाम्रो निर्वाहमुखी अर्थतन्त्रलाई कम्तीमा भौतिक पूर्वाधार पुयाउन र साधन तथा स्रोतमा पहुँच नपुग्नेहरूको बीचमा स्रोत पुयाउन राज्यले हात नफिँजाइ अर्थतन्त्रले गति लिने अवस्था छैन। पूर्ण रूपमा राज्यको नियन्त्रणबाट अबको अर्थतन्त्रलाई चलाउनु उचित पनि हुँदैन। निजी क्षेत्रलाई सम्भव भएसम्म सशक्त गर्न सरकारको हात खुकुलो गर्नुपर्छ। राज्यले आर्थिक एवं सामाजिक रूपमा पछाडि परेको क्षेत्रमा र निजी क्षेत्रले लगानी गर्न नसक्ने र नचाहने ठाउँमा लगानी गर्नुपर्छ। निजी क्षेत्रलाई सशक्त बनाउन विशेष भूमिका निर्वाह गर्नुपर्छ। नेपालजस्तो विकासशील मुलुकहरूमा परिस्थितिअनुसार राज्यको हात कसिलो र खुकुलो बनाई अर्थ व्यवस्थालाई निश्चित गति दिनु आवश्यकता पर्छ। यस सन्दर्भमा उदीयमान राजनैतिक शक्तिले कल्याणकारी लोकतन्त्रको बाटो अंगीकार गर्दा नेपाललाई हानिभन्दा फाइदा नै बढी हुने देखिन्छ। काफ्ले, तुर्कु युनिभर्सिटी फिनल्यान्डका विद्यावारिधि शोधकर्ता हुन्।"
गौरिकाले एसियाड नखेल्ने,"काठमाडौं : नेपाली पौडीवाज गौरिका सिंहले १९औं एसियाली खेलकुद (एसियाड) नखेल्ने भएकी छन्। १३औं दक्षिण एसियाली खेलकुदमा चार स्वर्ण विजेता गौरिकाले घरायशी कारणले एसियाली खेलकुदमा सहभागिता नजनाउने नेपाल पौडी संघका महासचिव जगतमान श्रेष्ठले जानकारी दिए। १९औं एसियाली खेलकुदमा गौरिका सहभागी हुने छैनन्। घरायशी कारण उनी एसियाली खेलकुदमा सहभागी नहुने भएकी हुन्, महासचिव श्रेष्ठले भने। उनी अध्ययनरत कलेजले बिदा नदिएका कारण एसियाली खेलकुदमा सहभागी हुन नपाउने जनाइएको छ। १९औं एसियाली खेलकुदमा गौरिकाले ५० र एक सय मिटर फ्रिस्टयालमा प्रतिस्पर्धा गर्ने तय भएको थियो। उनको स्थानमा अब अनुसिया तन्डुकारले प्रतिस्पर्धा गर्ने भएकी छन्। नेपाल ओलम्पिक कमिटी स्रोतका अनुसार गौरिकाको स्थानमा अनुसियाको नाम इन्ट्री गरिएको छ। अनुसियाले गौरिकाले नै खेल्ने तय भएको ५० र एक सय मिटर फ्रिस्टयालमा प्रतिस्पर्धा गर्ने छिन्। गौरिका अहिले जापानको फुकुओकामा जारी २०औं संस्करणको वल्र्ड एक्वाटिक च्याम्पियनसिपमा सहभागी भएकी छन्। सन् २०२४ को पेरिस ओलम्पिकको छनोट प्रतियोगितासमेत मानिएको वल्र्ड एक्वाटिक च्याम्पियनसिपमा गौरिकाले ५० मिटर र एक सय मिटर ब्याकस्ट्रोकमा राष्ट्रिय कीर्तिमान पनि बनाएकी छन्। एक सय मिटर ब्याकस्ट्रोकमा नयाँ राष्ट्रिय कीर्तिमान बनाएकी गौरिकाले बुधबार आफ्नो पुरानो समयमा सुधार गर्दै नयाँ राष्ट्रिय कीर्तिमान बनाएकी हुन्। बुधबार सम्पन्न ५० मिटर ब्याकस्ट्रोकमा गौरिकाले सन् २०१६ मा गुवाहाटीमा आयोजना भएको १२औं दक्षिण एसियाली खेलकुद (साग)मा राखेको ३१८७ सेकेन्डको समयमा सुधार गर्दै ३१४४ सेकेन्डको नयाँ राष्ट्रिय कीर्तिमान बनाएकी हुन्। बुधबार नै भएको पुरुष एक सय मिटर फ्रिस्टायलमा एलेक्जेन्डर शाहले पनि नयाँ राष्ट्रिय कीर्तिमान बनाएका छन्। एलेक्सले आफ्नै नाममा रहेको ५२९६ सेकेन्डको समयलाई सुधार गर्दै ५२९४ को नयाँ कीर्तिमान बनाएका हुन्। उनले ११औं एनएसए कप च्याम्पियनसिपमा ५२९६ सेकेन्डको कीर्तिमान बनाएका थिए। यसअघि मंगलबार डुवाना लामाले दुई सय मिटर फ्रिस्टायलमा आफ्नो ब्यक्तिगत समयमा सुधार गर्दै दुई मिनेट १२४६ सेकेन्डको समय निकालेकी थिइन्। यसअघि डुवानाको ब्यक्तिगत समय दुई मिनेट १५०१ सेकेन्ड थियो। वल्र्ड एक्वाटिक च्याम्पियनसिपमा नेपालले दुई खेल खेल्न बाँकी छ। बिहीबार डुवाना लामाले एक सय मिटर फ्रिस्टायल र शुक्रबार एलेक्सले ५० मिटर फ्रिस्टायलमा प्रतिस्पर्धा गर्ने छन्।"
चिनियाँ खेलकुद क्षेत्र भ्रष्टाचारको चपेटामा,"साउथ चाइना मर्निङ पोष्टले हालै सार्वजनिक गरेको एक विवरणअनुसार लोकप्रिय खेल फुटबल राजनीतिक नेतृत्वको प्रोत्साहनका कारण उच्च स्थानमा रहेकामा पछिल्लो समय सतहमा आएका विविध विवाद र भ्रष्टाचारका विषयले साख जोगाउन हम्मेहम्मे परेको छ । बेइजिङ : चीनको गौरव र गरिमालाई खेलकुदका माध्यमबाट उच्च राख्दै आएको यो क्षेत्र भ्रष्टाचारको चपेटामा परेसँगै विवादमा तानिएको छ । विश्व खेलकुद मञ्चमा अग्रपङ्क्तिमा रहेको चीन पछिल्ला केही वर्षयता भ्रष्टाचारका काण्डले ओजविहीन बनेको छ । साउथ चाइना मर्निङ पोष्टले हालै सार्वजनिक गरेको एक विवरणअनुसार लोकप्रिय खेल फुटबल राजनीतिक नेतृत्वको प्रोत्साहनका कारण उच्च स्थानमा रहेकामा पछिल्लो समय सतहमा आएका विविध विवाद र भ्रष्टाचारका विषयले साख जोगाउन हम्मेहम्मे परेको छ । चिनियाँ फुटबल सङ्घका दुईजना अधिकारीलाई भ्रष्टाचारको मुद्दामा अनुशासन समिति र खेलकुद नियामक निकायले कारबाही प्रक्रिया अघि बढाएपछि लोकप्रिय खेल फुटबलसँग सम्बन्धित समस्या सतहमा सार्वजनिक भएका हुन् । खेलकुद नियामक निकायले पनि अनुसन्धानलाई तीव्र गतिमा अघि बढाएको छ । विशेषगरी पुरुष फुटबल प्रतियोगितामा भ्रष्टाचार भएको उक्त निकायको ठहर छ । यद्यपि महिला फुटबलको नतिजा सन्तोषजनक र निर्विवाद रहेको छ । फुटबलको सबैभन्दा ठूलो प्रशिक्षण प्रतिष्ठानका उच्च अधिकारी पनि भ्रष्टाचारमा मुछिएका छन् भने उनीहरुलाई प्रशिक्षणको जिम्मेवारीबाट हटाइएको छ । चिनियाँ फुटबल महासङ्घले ग्वान्जाउको फुटबल सङ्घलाई उसका प्रशिक्षार्थीहरूको खराब प्रदर्शनका कारण निलम्बन गरिएको छभने आगामी वर्ष हुने अन्तर्राष्ट्रिय प्रतियोगितामा वैकल्पिक व्यवस्था गर्नुपर्ने सृजना भएको छ । महासङ्घले आगामी एक वर्षभित्रमा सङ्घको संस्थागत संरचना तयार गर्न सम्बन्धित पदाधिककारीलाई निर्देशन दिएको छ । म्याच फिक्सिङलगायत फुटबलसँग सम्बन्धित भ्रष्टाचारका काण्डले चीनको गौरव घटाएको पूर्वराष्ट्रिय प्रशिक्षक ली तेइले बताएका छन् । चीनको भ्रष्टाचार विरोधी निकायले राजनीतिक भ्रष्टाचार विरोधी अभियानलाई निरन्तरता दिने प्रतिबद्धता व्यक्त गरेको छ । ग्वान्जाउ फुटबल सङ्घका अध्यक्षसहित छ जनालाई म्याच फिक्सिङको अभियोगमा निलम्बन गरिएको छ । फुटबल खेलमा निरन्तर बढीरहेका भ्रष्टाचार नियन्त्रण गर्न चीनले समयमै प्रभावकारी उपाय नअपनाए अन्तरराष्ट्रिय जगत्मा कमाएको प्रतिष्ठा धुमिल हुने खेल क्षेत्रका विज्ञले बताएका छन् । गत शीतकालीन ओलम्पिकका बेला स्केटिङमा भएको अनियमिताका बारेमा दक्षिण कोरियाली खेलाडीले गरेको उजुरीलाई पनि पाठका रुपमा लिनुपर्ने उनीहरूको कथन छ । यसैबीच, चिनियाँ कम्युनिष्ट पार्टीको २४ सदस्यीय पोलिटब्युरो स्थायी समिति तथा देशको सर्वोच्च नीतिनिर्माता निकायले भ्रष्टाचारका साथै कुनै किसिमका अनियमितता हुन नदिने प्रतिबद्धता व्यक्त गरेको पार्टीको मुखपत्र पिपुल्स डेलीले जनाएको छ । राष्ट्रपति सी चीनफिङले सुशासन कायम गर्न दिनुभएको निर्देशनको पालना भएनभएको नियमितरूपमा अनुगमन गरिनेछ । रासस"
"सुनको भाउ बढ्यो, तोलाको कति पुग्यो?","त्यस्तै तेजावी सुन हिजो प्रतितोला १ लाख १२ हजार १५० मा कारोबार भएको थियो भने आज बढेर १ लाख १२ हजार ९५० मा कारोबार भइरहेको छ। काठमाडौं : नेपाली बजारमा आज सुन चाँदीको मूल्य बढेको छ। अघिल्लो कारोबार दिन(बुधबार) को तुलनामा आज सुनको मूल्य प्रतितोला ८ सय बढेको हो। बुधबार छापावल सुन प्रतितोला १ लाख १२ हजार ७ सयमा कारोबार भएको थियो। उक्त मूल्य बढेर आज १ लाख १३ हजार ५ सय भएको छ। त्यस्तै तेजावी सुन हिजो प्रतितोला १ लाख १२ हजार १५० मा कारोबार भएको थियो भने आज बढेर १ लाख १२ हजार ९५० मा कारोबार भइरहेको छ। आज चाँदीको मूल्य प्रतितोला २५ रुपैयाँले बढेको छ। चाँदी आज प्रतितोला १,४९० मा कारोबार भइरहेको छ। हिजो १,४६५ मा कारोबार भएको थियो।"
तीन जिल्लाका ४७ फर्मका बैंक खाता रोक्का,"तनहुँ : आन्तरिक राजस्व कार्यालय दमौलीले आयकर, मूल्य अभिवृद्वि कर र अन्तशुल्कतर्फको कर नबुझाएका व्यवसायी फर्मको बैंक खाता रोक्का गरेको छ। गोरखा, लमजुङ र तनहुँमा सञ्चालित ४७ व्यवसायी फर्मको खाता रोक्का गरेको हो। कार्यालयले गत वैशाख ५ गते पहिलो पटक सूचना प्रकाशित गरी पन्ध्र दिनभित्र बक्यौता रकम दाखिला गर्न अनुरोध गरिसकेको कार्यालयका निमित्त प्रमुख लोकेन्द्र राईले जानकारी दिए। व्यवसायीको आम्दानीको स्रोत खोजी गरी बक्यौता रकम दाखिला गराउने अभियानमा कार्यालय लागेको बताए। उक्त कार्यबाट पनि बक्यौता रकम दाखिला गराउन नसके निजको चलअचल सम्पत्ति रोक्का गर्न सकिने प्रावधान रहेको जानकारी दिँदै राईले सोही अनुरुप बैंक दाता रोक्का गरिएको बताए। उनका अनुसार तनहुँमा २८, लमजुङमा तेह्र र गोरखामा छ व्यवसायी फर्मको रकम बक्यौता रहेको छ। दश अर्ब बढी राजस्व संकलन आर्थिक वर्ष २०७९८० मा रू दश अर्ब ८० करोड राजश्व संकलन गरेको आन्तरिक राजस्व कार्यालय दमौलीले जनाएको छ। रू ११ अर्ब ७० करोड राजस्व संकलन गर्ने लक्ष्य राखे पनि लक्ष्य अनुरुप राजस्व संकलन नभएको कार्यालयका कर अधिकृत एवं सूचना अधिकारी टीकाराम पौडेलले जानकारी दिए। आर्थिक वर्ष २०७८७९ मा रू नौ अर्ब राजस्व संकलन गर्ने लक्ष्य राखिएकोमा लक्ष्य भन्दा बढी राजस्व संकलन गर्न सफल भएको उनले बताए। उनका अनुसार उक्त वर्ष रू नौ अर्ब २४ करोड राजस्व संकलन भएको थियो। ७२ हजार बढी करदाता तनहुँमा ७२ हजार चार सय ४७ करदाता रहेका छन्। गत वर्षको तुलनामा करिब १० प्रतिशतका दरले करदाता वृद्वि भएको सूचना अधिकारी पौडेलले जानकारी दिए। पछिल्ला समय नागरिकमा पान नम्बर लिएरमात्रै कारोबार गर्नुपर्छ भन्ने सचेतनाको वृद्वि हुँदै गएकाले करदाताको सङ्ख्या बढेको कार्यालयले जनाएको छ।"
प्री ओपन सेसन : नेप्से परिसूचक करिब १ अंकले घट्यो,काठमाडौं : प्री ओपन सेसनमा नेप्से परिसूचक करिब १ अंकले घटेको छ। नेप्से परिसूचक ०७१ अंकले घटेर २१५५४८ विन्दुमा पुगेको हो। यो समयमा १८ कम्पनीको १ हजार ३७५ कित्ता सेयर ९ लाख ९८ हजार ३१९ रुपैयाँमा खरिदबिक्री भए। कारोबारमा आएका १८ कम्पनीमध्ये ९ को मूल्य बढ्यो भने ७ को घट्यो। बाँकी १ कम्पनीको मूल्य भने यो समयमा स्थिर रह्यो।
"दोहोरो अंकले घटेर बन्द भयो सेयर बजार, २ अर्ब ४२ करोडको कारोबार",काठमाडौं : सेयर कारोबार साताको अन्तिम दिन बिहीबार नेप्से परिसूचक दोहोरो अंकले घटेको छ। नेप्से परिसूचक २९७१ विन्दुले घटेर २१२६७१ विन्दुमा अडिएको हो। बुधबार नेप्से परिसूचक ८११ अंकले घटेको थियो। सो दिन २ अर्ब ४३ करोड मूल्यको सेयर खरिदबिक्री भएको थियो। आज कारोबार रकम बुधबारको तुलनामा घटेको छ। यसदिन २७१ कम्पनीको ६२ लाख ७१ हजार ७७७ कित्ता सेयर २ अर्ब ४२ करोड ५७ लाख ८० हजार५६४ रुपैयाँमा खरिदबिक्री भयो। आज कुनै पनि कम्पनीको सेयर सकारात्मक सर्किट लेभलमा कारोबार भएन। कारोबार रकमका आधारमा शिवम् सिमेन्ट अग्रस्थानमा रह्यो। सो कम्पनीको १० करोड मूल्य बढिको सेयर कारोबार भयो। हिमालयन लाइफ इन्स्योरेन्सको ८ करोड मूल्य बढिको कारोबार भयो। कारोबारमा आएका १३ वटै उपसमूहको सूचक नकारात्मक देखिएका छन्।
मकवानपुरमा ६ अर्ब ६० करोड राजस्व संकलन,"हेटौंडा : आन्तरिक राजश्व कार्यालय मकवानपुरले आर्थिक वर्ष २०७९०८० को अवधिमा ६ अर्ब ६० करोड ८८ लाख २२ हजार रुपैयाँ राजश्व संकलन गरेको छ । कार्यालयले अन्तरशुल्क तर्फ ३ अर्ब ६६ करोड २७ लाख ७९ हजार, मूल्य अभिवृद्धि करतर्फ १ अर्ब ९ करोड ५ लाख १९ हजार र आयकरतर्फ १ अर्ब १० करोड ६५ लाख ४७ हजार रुपैयाँ राजश्व असुली गरेको हो । त्यस्तै थप राजस्वतर्फ स्वास्थ्य सेवा करबापत् ६६ करोड ४० लाख ७५ हजार रुपैयाँ सकलन भएको छ । ब्याजकरतर्फ भने ६ करोड ३५ हजार रुपैयाँ संकलन भएको आन्तरिक राजश्व कार्यालयले जनाएको छ । घरबाहलतर्फको स्रोतमा २ करोड ५१ लाख ६१ हजार रुपैयाँ र शिक्षाकरतर्फ ७ हजार रुपैयाँ राजश्व संकलन भएको छ । आर्थिक वर्ष २०७८०७९ मा भन्दा २०७९०८० मा वार्षिक लक्ष्यभन्दा करिब ४० करोड १४ लाख ४७ हजार रुपैयाँ बढी राजश्व संकलन गरिएको आन्तरिक राजस्व कार्यालयका कर अधिकृत अवधेश कुमार यादवले जानकारी दिए ।"
"वन कार्यालय परिसर : काठ थुप्रिएको थुप्रियै, हुँदैन बिक्री","पोखरा : डिभिजन र सबडिभिजन कार्यालय कास्की परिसरमा कुहिएका र कुहिने अवस्थाका काठहरू थुप्रिएका छन्। यी काठहरू विभिन्न मुद्दामा समाएका र परियोजनाहरूका कारण कटान भएका हुन्। पोखरा अन्तर्राष्ट्रिय विमानस्थलमा जहाज उडान र अवतरणका लागि सहज बनाउन लेखनाथको रिट्ठेपानी डाँडामा काटिएका त्यस क्षेत्रका साललगायतका रुखका काठ पनि लिलाम बिक्री हुन नसकेर थन्किएका छन्। रूपाताल संरक्षण एकीकृत विकास परियोजनाअन्तर्गत काटिएका रुखका काठको अवस्था पनि उस्तै छ। यस्ता काठ किन्न टेन्डरका लागि नेपाल सरकारमा सूचीकृत भएका समिलले भाग लिन पाउँछन्। सूचीकृत गर्नुपर्ने समय सीमा ६ महिनाभित्र तोकिएको छ। यस्ता काठ मुख्य खपत फर्निचर उद्योगहरूमा हुने भए पनि उनीहरू टेन्डरमा भाग लिन नपाउने कानुनी प्रावधान छ। टेन्डर नपर्नुको कारण यो पनि रहेको डिभिजन वन कार्यालयका कर्मचारी बताउँछन्। डिभिजन वन कार्यालयले लिलामी गर्ने काठभन्दा बाहिरको काठ सस्तो पाइनुले पनि टेन्डर नपर्नुको कारण भएको काठ व्यवसायीले बताउँछन्। सरकारले चिलाउने, कटुसको काठको दुई सय रुपैयाँँ क्युफिट तोकेको छ। कटान खर्च २ सय ८० हाराहारी प्रतिक्युफिट पर्न जाने बताइन्छ। यसरी हेर्दा ४ सय ८० रुपैयाँँ क्युफिट मूल्य लिलामी काठको पर्न जान्छ। यो मूल्यभन्दा कममा बाहिरको काठ पाइने भएकाले लिलामको काठ लिन व्यवसायीले चासो नदिने गरेको व्यवसायी बताउँछन्। डिभिजन वन कास्कीले चिलाउने, कटुसका काठ तीन पटकसम्म लिलाम गर्न सूचना सार्वजनिक गर्दा पनि कोही सहभागी नभएको जनाएको छ। सरकारी रेट महँगो पर्न जाँदा टेन्डरमा सहभागी हुन कोही नआएको डिभिजन वन कास्कीका प्रमुख केदार बरालले बताए। पछिल्लो समयमा वन नियमावली, २०७९ ले काठको मापन सूत्र परिवर्तन गरेको छ। यसले पनि लिलाम गर्ने काठको भाउ बजारको भन्दा केही महँगो हुन गएको उनले सुनाए। पहिले क्वाटरगर्थ फर्मुलाअनुसार गोलिया काठ मापन हुन्थ्यो। अहिले ह्युवरस फर्मुला लागू भएकोले यसले २१ प्रतिशत काठको भ्यालु बढेको पनि उनले बताए। यसैले टेन्डर मूल्य २५ देखि २८ प्रतिशतसम्म बढेको हो। यसैले पनि टेन्डर कम परेको हो। टुनीलगायतका केही जातका काठमा भने टेन्डर परेको बताइएको छ। रिट्ठेपानी डाँडा कटान गर्दा काटिएका सालका १९ सय २४ क्युफिट काठ पनि अहिलेसम्म बिक्री हुन नसकेको डिभिजन वन कास्कीले जनाएको छ। रूपाताल संरक्षण एकीकृत विकास परियोजनाको बाँध निर्माण स्थलमा रहेका लट नं २ का ५ सय ४१ क्युफिट काठ डिभिजन वन कास्कीले एक पटक सूचना गर्दा टेन्डर नपरेको बताइएको छ। डिभिजन वन कास्की बगर र पोखरा सबडिभिजन वन कार्यालय कुँडहरको कम्पाउन्डमा रहेका अदालतबाट आदेश नभएर लिलाम हुन बाँकी काठ दाउराहरूमा सालको काठ ४ सय क्युफिट र अन्य ३४ क्युफिट काठ रहेको छ। यसैगरी तीन पटक टेन्डर गर्दा पनि टेन्डर नपरेका काठ ४ हजार ६ सय ८२ क्युफिट रहेको छ। अर्को लटको एक पटक सूचना गर्दा टेन्डर नपरेको काठ ७ सय ९४ क्युफिट रहेको डिभिजन वन कास्कीले जनाएको छ। पोखराको मालेपाटनका विकास एन्ड विशाल फर्निचर उद्योगका सञ्चालक होमबहादुर थापाले वन कार्यालयले दुई चार पैसा भाउ मिलाएर नदिने बरु कुहिर्याएर फाल्ने गरेकाले टेन्डरका लागि नजाने गरेको सुनाए। बजारभन्दा केही कम मूल्यमा पाइने हो भने व्यवसायी गइहाल्छन् उनले सुझाए। सरकारी मूल्यभन्दा कममा बाहिर नै पाइने भएपछि सरकारी अड्डा किन धाउनु काठ व्यवसायी सुनाउँछन्। अदालतमा मुद्दा दायर भएका तर फैसला हुन बाँकी हुँदा, डिभिजन वनले बेलैमा लिलाम आदेश नपाउँदा काठहरू कुहिने अवस्थामा रहेका डिभिजन वन कास्कीले जनाएको छ। अहिले डिभिजन वन कास्की परिसरमा आठ वर्ष अघिदेखिका काठ छन्। ती काठहरू कतिपय कुहिएर माटो नै भइसकेका छन्।"
"लघुवित्त पीडितसँग वार्ता गर्न अर्थ मन्त्रालयले बनायो समिति, गुनासो डेस्कको पनि स्थापना","काठमाडौं : अर्थ मन्त्रालयले लघुवित्त पिडितसँग छलफल गरी समाधानका लागि पहल गर्न वार्ता टोली गठन गरेको छ। आन्दोनलरत लघु वित्तीय संस्था विरुद्धको संघर्ष समितिसँग वार्ता गर्न मन्त्रालयले वित्तीय क्षेत्र व्यवस्थापन तथा संस्थान समन्वय महाशाखा प्रमुख भुपाल बरालको संयोजकत्वमा वार्ता समिति गठन गरेको हो। वार्ता टोलीमा गृह मन्त्रालय, कानून, न्याय तथा संसदीय मामिला मन्त्रालय र नेपाल राष्ट्र बैंकका प्रतिनिधि छन्। संघर्ष समितिको नाममा केही व्यक्तिहरुले संघर्षका कार्यक्रम घोषणा गरेको सन्दर्भमा आन्दोलनरत पक्षले उठाएका लघुवित्त वित्तिय संस्था सम्वन्धी मागका विषयमा छलफल एवं सम्वाद गरी समाधानका लागि पहल गर्न बिहीबार अर्थ मन्त्रालयले वार्ता टोली बनाएको मन्त्रालयका प्रवक्ता धनीराम शर्माले जानकारी दिए। लघुवित्तका ऋणीहरुको गुनासो सुनुवाईका लागि नेपाल राष्ट्र बैंकले अलग्गै डेस्क स्थापना गरी गुनासो सम्बोधन गर्दै आएको छ। जहाँ ब्याजदर लगायतका विषयमा कुनै गुनासो भए गर्न सकिन्छ । लघुवित्तले बढी ब्याज भएको भन्दै पिडितहरु माघदेखि आन्दोलनमा छन्।"
चोभार बन्दरगाह पाँच वर्षका लागि निजी क्षेत्रलाई दिने सरकारको तयारी,"काठमाडौं : सरकारले चोभार सुक्खा बन्दरगाह सञ्चालनको जिम्मा निजी क्षेत्रलाई दिने भएको छ। बन्दरगाह सञ्चालनको जिम्मा पाएको इन्टरमोडल यातायात विकास समितिले पाँच वर्षका लागि बन्दरगाह सञ्चालनको जिम्मा लगाउन लागेको हो। त्यसका लागि समितिले सोमबार ४५ दिनको समय राखेर अन्तर्राष्ट्रिय बोलपत्र आह्वान गरेको छ। सोमबार सार्वजनिक गरिएको बोलपत्रको अन्तिम मिति २०८० को भदौ २२ गतेसम्म रहेको छ। पोर्ट मेनेजमेन्ट, कन्टेनर फ्रेट स्टेशन मेनेजमेन्ट, फ्रेन्ट टर्मिनल मेनेजमेन्ट, वयरहाउस, ट्रान्सपोटेसन, क्लियरिङ एण्ड फरवार्डिङ र फ्रेन्ट फरवार्डिङमा कम्तीमा पाँच वर्षको अनुभव भएका कम्पनीले उक्त बोलपत्रमा भाग लिने पाउने समितिले जनाएको छ। तीन वर्षको औसत वित्तीय करोबार कम्तीमा रु ६० लाख बराबरको हुनुपर्ने पनि प्रावधानसमेत राखिएको छ। समितिका कार्यकारी निर्देशन आशिष गजुरेलले कानुनअनुसार नै बन्दरगाह सञ्चालनको जिम्मा निजी क्षेत्रलाई दिने तयारी गरिएको जानकारी दिए। निजी क्षेत्रले सञ्चालन गर्दा बन्दरगाहले नाफा आर्जन गर्ने अपेक्षासहित जिम्मा दिन लागिएको उनको भनाइ छ। हाम्रो यसअघिको अनुभवले नै सरकारलेभन्दा निजी क्षेत्रले सञ्चालन गर्दा नाफा भएका छन्, यसअघिका अनुभवअनुसार चोभार पनि निजी क्षेत्रलाई दिन लागेका हौँ, उनले भने। सुक्खा बन्दरगाह र एकीकृत जाँच चौकी सञ्चालक कम्पनी छनोटका लागि समितिको छुट्टै टर्मिनल पट्टा बहालमा दिनेसम्बन्धी नियमावली, २०७० र नियमावलीअनुसार सञ्चालक कम्पनीको छनोट प्रस्तावदाताको प्रस्तावित प्राविधिक तथा आर्थिक प्रस्तावको संयुक्त मूल्याङ्कन विधिबाट गर्ने गरिएको छ। छनोट हुने कम्पनीको विज्ञता प्रयोग गरी चोभार सुक्खा बन्दरगाह सञ्चालन तथा व्यवस्थापन भएपछि पूर्ण क्षमतामा सञ्चालनमा आउने र व्यापार सहजीकरण चुस्त, छिटो छरितो र किफायती हुने विश्वास समितिले लिएको गजुरेलको भनाइ छ। उनका अनुसार हाल सञ्चालन रहेका छवटै बन्दरगाह निजी क्षेत्रले सञ्चालन गर्दै आएका छन्। गत आर्थिक वर्ष २०७९८० मा मात्रै समितिले निजी क्षेत्रले बन्दरगाह सञ्चालन गरेर दिएको रकमबाट रु एक अर्ब २० करोड बराबरको आम्दानी गरेको छ। दुई सय २० रोपनीमा फैलिएको चोभार बन्दरगाह विश्व बैंकको रु एक अर्ब पाँच सय ६७ करोड ऋण सहयोगमा निर्माण गरिएको थियो। विसं २०७५ देखि निर्माण थालिएको उक्त बन्दरगाह विसं २०७९ चैत २२ मा उद्घाटन भएको थियो।"
किलोकै ७० पुग्यो २ रुपैयाँमा नबिकेको गोलभेंडा,"काठमाडौं : २ रुपैयाँ प्रतिकिलो पनि नबिकेपछि कालीमाटी तरकारी बजार र मूल सडकमा किसान र व्यापारीले गोलभेडा फ्याँकेको १ महिना बित्दै छ। त्यतिबेला कालीमाटी तरकारी बजारमा थोक गोलभेडाको मूल्य न्यूनतम ६ रुपैयाँ र अधिकतम १० रुपैयाँ थियो। बजारमा अत्यधिक मात्रामा मूल्य ६ रुपैयाँ तोके पनि किसानबाट २ रुपैयाँमा किन्ने थोक बिक्रेता पाइएको थिएन। सोही गोलभेंडाको भाउ एक महिनाको अन्तरमा ९ गुणाले बढिसकेको छ। त्यतिबेला ५ हजार क्रेट अर्थात १२ टन गोलभेडा बाटोमा फालिएको थियो। कालीमाटी घटनाको अघिल्लो सातामात्रै काभ्रेका किसानले पनि खोलामै बगाइदिएका थिए। त्यतिबेला २ रुपैयाँमा पनि नबिक्ने गोलभेडाको थोक मूल्य अहिले ७० रुपैयाँदेखि ११० रुपैयाँसम्म पर्न थालेको छ। कालीमाटी फलफूल तथा तरकारी बजार विकास समितिको साउन १० गतेको तथ्यांकअनुसार ठूलो नेपाली गोलभेंडा प्रतिकिलो अधिकतम १ सय १० रुपैयाँ छ। गत असार पहिलो साता औसत ३३ रुपैयाँ थियो। यस्तै, टनेलको सानो गोलभेडा प्रतिकिलो औसत ८ रुपैयाँ थियो अहिले बढेर औसत ६३४० रुपैयाँ छ। यो तरकारी बजारको थोक मूल्य हो। खुद्रा पसलमा अझै महँगो छ। कालीमाटी फलफूल तथा तरकारी बजार विकास समितिका सूचना अधिकारी विनय श्रेष्ठ अघिल्लो महिना गोलभेंडाको आपूर्ति उच्च रहेकाले मूल्य नपाएको र अहिले आपूर्ति घटेकाले मूल्य बढेको बताउँछन्। त्यो बेला सबैको टनेलबाट एकैचोटी बजारमा आए, त्यतिबेला आपूर्ति अनुसार माग भएन, श्रेष्ठले भने। उनका अनुसार भारतमा गोलभेंडा झनै महँगो छ। स्थानीय उत्पादनले माग धान्न नसक्दा गोलभेंडाको मूल्य अत्यधिक बढेको हो। अहिले काठमाडौं उपत्यका र आसपासका जिल्लाबाट मात्रै गोलभेंडा आएका छन्। समितिको तथ्यांकअनुसार असार सुरु भएपछि सानो गोलभेंडा बढी भित्रिएको थियो तर अहिले आधाले घटेको छ। गत असार २ गते कालीमाटीमा ९५ हजार ५५० केजी गोलभेंडा भित्रिएको थियो तर साउन ९ गते साढे ५८ हजार मात्रै भित्रिएको छ। नेपाली बजारमा राज्यको नियन्त्रण छैन। अधिकांश वस्तुको मूल्य हल्लाको भरमा पनि बढ्छ। बजार अनुगमन र नियमन गर्ने सरकारी संयन्त्र कमजोर भएकाले उपभोक्ताले महँगीको भार खेप्नु परेको छ। माधव तिमल्सिना अध्यक्ष, उपभोक्ता अधिकार अनुसन्धान मञ्च गोलभेंडाले मूल्य नपाएपछि किसानहरू निराश भएर कतिपयले बोटै उखेलेर फाले। अहिले मागअनुसार उत्पादन हुन सकेन। नवराज बस्नेत  अध्यक्ष, राष्ट्रिय कृषक समूह महासंघ नेपाल उतिबेला भाउ नपाउँदा किसानव्यवसायीहरूले आक्रोशित भएर तरकारी फाले। अहिले तरकारीको मूल्य आकासिँदा उपभोक्ता मारमा छन्। बजारमा गोलभेंडासँगै खुर्सानी, काउली, बोडी, सिमि, तितेकरेला, लौका, परवर, घिरौंला, फर्सी, भिन्डी, साग, फलफूललगायतको मूल्य अचाक्ली बढ्दा भान्सा दिनप्रतिदिन महँगिएको छ। बजारमा गोलभेडासँगै हरियो खुर्सानी पनि महँगो भएको छ। पसलेले अरु तरकारी किन्दा थोरै खुर्सानी वा धनियाँ सित्तैमा राखिदिन्थे। तर, अहिले परिस्थिति उल्टो छ। किनभने डेढ महिनाकै अन्तरमा खुर्सानीको मूल्य किलोमै १५५८७ प्रतिशतले बढेको छ। नेपाल उद्योग वाणिज्य महासंघका महानिर्देशक गोकर्णराज अवस्थी सामाजिक सञ्जालमा व्यंग्य गर्दै लेख्छन्, पहिलेपहिले अरु तरकारी किन्दा खुर्सानी र धनियाँ सित्तैमा पाइन्थ्यो। अहिले खुर्सानी प्रतिकिलो २५० रुपैयाँ पुगेछ। आधा पाउ किनेर ल्याएँ। उनका अनुसार अरु तरकारी र खानेकुरा पनि त्यत्ति नै महँगा छन्। एक महिनाको अन्तरमा अकबरे हरियो खुर्सानी प्रतिकेजी १९० रुपैयाँ अर्थात ८४ प्रतिशतले बढेर ३ सय ५० रुपैयाँ पुगेको छ। यस्तै बुलेट खुर्सानी प्रतिकेजी १७६ प्रतिशतले बढेर १ सय ५७ रुपैयाँ पुगेको छ। काउली, भान्टा, बोडी, सिमि, भटमासको कोसा, करेला, लौका, परवल, घिरौंला, फर्सी, भिण्डी र सागको भाउ पनि बढेको छ। अहिले धेरै झरी परेकाले तरकारीको उत्पादन घटेको र मूल्य अधिक भएको समितिका सूचना अधिकारी श्रेष्ठ बताउँछन्। विगतमा पनि वर्षामा अधिकांश वस्तुको मूल्य बढ्ने गरेको थियो। यसअघि कालीमाटीमा दैनिक ८ सय टन तरकारी आउने गथ्र्यो। तर, अहिले त्यो दैनिक ६ सय टनमा झरेको श्रेष्ठले बताए। राष्ट्रिय कृषक समूह महासंघ नेपालका अध्यक्ष नवराज बस्नेत गोलभेंडा बढी उत्पादन भएर मूल्य नपाएपछि किसानहरू निरास भएर कतिपयले बोटै उखालेर फालेको बताउँछन्। जसकारण अहिले उत्पादनमा कमी आउँदा मूल्यमा चाप परेको उनको भनाइ छ। उनी भन्छन्, अहिले यहाँको उत्पादन कम छ। बाहिरबाट तरकारी आउँदा पनि मूल्य बढेको छ। यता उपभोक्ता अधिकार अनुसन्धान मञ्चका अध्यक्ष माधव तिमल्सिना नेपाली बजारमा राज्यको नियन्त्रण नभएको बताउँछन्। अधिकांश वस्तुको मूल्य माग र आपूर्तिको भन्दा पनि हल्लाको आधारमा बढ्ने गरेको उनको तर्क छ। बजार अनुगमन र नियमन गर्ने सरकारी संयन्त्र कमजोर भएकाले उपभोक्ताले महँगीको भार खेप्नुपर्छ। सरकारको प्राथमिकतामा उपभोक्ताको हित संरक्षण परेको छैन, तिमल्सिनाले अन्नपूर्ण पोस्ट्सँग भने, बजार नियमन, अनुगमन गर्न संघीय, प्रदेश, स्थानीय तहबीच समन्वयकारी भूमिका भएन। यो पनि पढ्नुहोस उचित मूल्य नपाएको भन्दै कालीमाटी बजारमा टमाटर फालेर विरोध (फोटोफिचर) टमाटरको भाउ आकासिएपछि भारत सरकार आफैंले प्रतिकिलो १२८ रुपैयाँमा बेच्दै"

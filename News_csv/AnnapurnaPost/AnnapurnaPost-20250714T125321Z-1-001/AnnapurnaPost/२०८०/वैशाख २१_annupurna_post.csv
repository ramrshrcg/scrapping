शीर्षक,विवरण
आर्थिक स्थायित्वको चुनौती,"केन्द्रीय बैंकबाट हरेक महिना प्रकाशित हुने आर्थिक परिसूचकहरू सरसर्ती हेर्दा अर्थतन्त्र सामान्य अवस्थाको भन्दा पनि सबल देखिन्छ। मुद्रास्फीति र ब्याजदर घट्दो क्रममा छ, निक्षेप बढ्ने क्रममा रहेको देखिन्छ। विप्रेषण आप्रवाह पनि सन्तोषजनक रही विदेशी मुद्रा सञ्चिति बढ्दो र सुविधाजनक अवस्थामा छ। ठूला बैंकहरू एकआपसमा गाभिएर पुँजीगत र व्यवस्थापकीय रूपमा सबल बन्दै गएका छन्। केन्द्रीय बैंकले लिएको केही नियन्त्रणात्मक नीतिगत व्यवस्थासमेतका कारण अनुत्पादनशील क्षेत्रमा गइरहेको कर्जामा संकुचनको अवस्था देखिएको छ। यसरी हेर्दा बृहत् आर्थिक परिसूचक प्रतिबिम्बित गर्ने अंकहरू आफैंमा अत्यासलाग्दो देखिँदैन। नागरिकको दैनिकी तुलनात्मक रूपमा अत्यासलाग्दो अवस्थातिर प्रवेश गरिरहेको छ। सरकारले बजेटमार्फत प्रक्षेपण गरे अनुरूपको राजस्व संकलन हुन सकिरहेको छैन। सरकारको नियमित स्रोतबाट साधारण खर्चसम्म धान्न नसक्ने अवस्थामा मुलुक पुगेको छ। सरकारले तलब खुवाउन नसक्ने, सामाजिक सुरक्षाबापतको रकममा रोक लगाउन सक्ने लगायतका हल्लाहरूले सर्वसाधारणमा नकारात्मक मनोविज्ञान हाबी भएको देखिन्छ। जसका कारण आर्थिक गतिशीलतामा सुस्तता बढ्नुका साथै हरेक पक्षको मनोबल खस्कन पुगेको छ। यस्तो अवस्था पनि आम्दानी र खर्चको सही आकलन गरी सुशासन र मितव्ययितातर्फ कुनै पनि पक्ष गम्भीर भएको देखिँदैन। सरकारसँग कामको सम्झौतापश्चात् गरिएका ठेक्कापट्टाको रकम समयमा प्राप्त गर्न नसकी मजदुर, निर्माण सामग्री आपूर्तिकर्तालगायतको व्यापारचक्रमा प्रतिकूल असर परेको छ। त्यसको अन्तर्निहित असरका कारण बैंकबाट कर्जा लिएर सावाँब्याज तिर्ने पक्षलाई समेत प्रभाव पारेको देखिन्छ। सेयरबजार पनि लामो समयदेखि घट्दो र स्थिर गतिमा रहेको छ। घरजग्गाको कारोबारमा आएको मन्दीले आर्थिक गतिशीलतालाई शिथिल बनाएको छ। देशमा प्रतिस्पर्धा गर्ने र संघर्ष गरेर सफल हुने आत्मबल क्षय भई विदेश जाने युवाहरूको जमात एकातिर बढ्दो छ। अर्काेतिर पनि भीड छ। जसले आफू विदेश डुलेर सबै भोगेर अब राजकीय सत्ता पाए देश सुधार्छु भन्ने मान्यतामा सबैलाई दौडाइरहेको देखिन्छ। उनीहरू विद्यमान ऐन कानुन र प्रचलित मान्यता, विधि र पद्धतिको पालनाभन्दा पनि अरूको कमजोरीको बखान हल्ला र भीडबाट आफूलाई स्थापित गर्न सकिने होडमा लागेको देखिन्छ। विस्तारै गतिहीन हुँदै गएको अर्थतन्त्र तथा समग्र आर्थिक विकासका बारेमा विभिन्न आयामहरूबाट बहस हुने गर्दछ। सैद्धान्तिक एवम् अन्यत्र स्थापित मोडेलहरूको बारेमा सधैं चर्चा परिचर्चा हुने गर्छन्। तर हालसम्म प्रयोगमा आएका कुनै पनि विधि र मोडलले अर्थतन्त्रलाई गति र स्थायित्व भने दिन सकेको देखिँदैन। त्यसैले एकपटक मुलुकको अस्थिर र बिग्रेको राजनैतिक व्यवस्थालाई थाँती राखेर बहस गर्नुपर्ने देखिएको छ। राजनीति माउ नीति भएकोले त्यसले सबै पक्षलाई सही दिशामा डोर्याउने अपेक्षा अस्वाभाविक हैन तर त्यसबाहेक मुलुकमा रहेका सबै पक्षले इमान्दारसाथ आफ्नो भूमिका निर्वाह गरेका छौं त ? आफंैलाई प्रश्न गर्नुपर्ने अवस्था आएको छ। विस २००७ सालको क्रान्तिपछि प्राप्त प्रजातन्त्रकै उपलब्धि वरिपरि देशको राजनैतिक घुमिरहेको र त्यसले मुलुक र जनताको समग्र आर्थिक अवस्थामा आमूल परिवर्तन ल्याउन नसकेको तथ्य जगजाहेर नै छ। नागरिकले अपेक्षा गरे अनुरूप राजनैतिक दल र नेतृत्वले मुलुकको हितको लागि उल्लेख्य काम गर्न नसकेको तथ्य जग जाहेर नै छ। तर तीतोे सत्य यो पनि हो कि हरेक संविधानमा भएको व्यवस्थाले मुलुकका लागि नेता छान्ने मूल जिम्मेवारी नागरिकलाई नै दिएको थियो। हामीले खराब, देशद्राही, भ्रष्ट जे जे नाम दिए पनि उनै व्यक्तिहरूलाई धेरै पटक जिताइयो। उपलब्धि र निजको योगदानको मल्यांकन नगरी पटकपटक सत्तामा पुर्याइयो। कहिले एउटै व्यक्तिलाई देवत्वकरण गरियो, कहिले उसैलाई दानवको रूपमा चित्रण गरियो। कुनै ठोस परिणाम बिना नै मानिसलाई देवतामा रूपान्तरण गर्ने र अल्पसमयमै ढुंगा हान्ने चरणमा पुग्यौं। अझै पछिल्लो समयमा दलहरूले गरेका नकारात्मक कामको प्रचारप्रसार गरेर सीधै राजनीतिमा होमिँदै जनतामा रहेको विरोध र निराशको मत संकलन गरेर सत्तामा पुग्दैमा मुलुकको विकास र अर्थतन्त्रको सबलीकरणमा उल्लेख्य परिणाम दिन सक्ने अवस्था देखिँदैन। नेपालमा बाह्र वर्ष जनयुद्धसमेतको बलमा संविधानसभाको प्रक्रियाबाट बनेको संविधानअनुसार नै तीन तहको वर्गीकरण र जिम्मेवारी बाँडफाँट भएको हो। संविधानमा भएको व्यवस्थाविपरीत संघीयताको विरोध गर्दै प्रदेश र स्थानीय संरचना अस्वीकार गरी कति वर्षभित्र देशमा आमूल परिवर्तन गर्ला ? यो पाटोबाट पनि सोच्नुपर्ने अवस्था छ। एउटा नागरिकको करिब ५० वर्षको सक्रिय जीवनमा कति अन्योलता र प्रयोगमा खर्च गर्ने भन्ने प्रश्न गम्भीर रूपमा खड्किएको छ। मुलुकको दिगो आर्थिक विकासका लागि राजनैतिक परिवर्तनका साथै सामाजिक मूल्य मान्यतामा समेत आमूल परिवर्तन ल्याउनु जरुरी छ। राजनैतिक विचलनको कारण देखाएर हाम्रो समाज नकारात्मक मनोदशातर्फ गइरहेको देखिन्छ। परिवार, समाज, कार्यालय वा हरेक क्षेत्रमा एकले अर्कालाई विश्वास गर्ने वातावरण छैन। परिवारमा दाजुभाइ मिलेर बस्ने संस्कार अन्त्य भइसकेको छ। हरेकलाई आफ्नो मात्र ऐश आराम र सुविधाको चिन्ता छ। ऋण काढेरै भए पनि अलगै आलिसान बंगला, गाडी वा विलासितामा भुल्ने लत लागेको छ। अरुको देखासिकीमा जीवनशैली परिवर्तन गर्दै बचतभन्दा बढी उपभोग गर्ने प्रवृत्ति हाबी भएको छ। स्वदेशी उत्पादनलाई बेवास्ता गरी आयातित वस्तुमा नै रमाउने, गाउँमा रहेका खेतबारी बाँझो राखेर बेसाएको खानुमा गर्व गर्ने बानी परेको छ। परिवारका सदस्य विदेशमा रहेर जोहो गरेको सम्पत्ति बचत र लगानीभन्दा विलासिता र मोजमस्तीमा नै खर्च हुने देखिएको छ। स्वदेशमा उपलब्ध रोजगारीको कुनै पनि विकल्पमा कोसिस नगरी मुलुकलाई सराप्दै घरखेत बन्धक राखेर बिदेसिने, विदेशमा भोकै मर्न परे पनि, जति नै तल्लो स्तरको काम गर्न पनि तयार हुने तर स्वदेशमा हैसियतअनुसारको काम नगर्ने संस्कार विकसित भइरहेको छ। बूढा बाबुआमाको बुढ्यौलीको व्यवस्थापनसमेत बेवास्ता गरी हप्तौंसम्म शव कुराएर दाहसंस्कार गर्ने कुरालाई समेत सामान्य रूपमा हेर्न थालिएको छ। घरबाट सिकेर आउनुपर्ने सामान्य नैतिक ज्ञान, देश र परिवारप्रतिको माया र कर्तव्यजस्ता विषयलाई महŒव नदिइकन अंग्रेजी बोल्ने शिक्षामा केन्द्रित गर्ने, घुस खान हुन्न, देश र जनताको सेवा गर्न पर्छ भन्ने कुराको ज्ञान नदिइकन एकै पटक सबै अपेक्षा गर्ने परिपाटीको जिम्मेवार राजनैतिक मात्र हुन सक्दैन। अतः मुलुकको राजनीति भन्नु नै समाजको प्रतिबिम्ब हो। असल समाजको नेतृत्वमात्र खराब हुँदैन। हरेक नागरिकले आफ्ना सन्तानलाई परिवर्तनको वाहक बनाउन सामथ्र्य राख्ने शिक्षा दिनुपर्छ। आफ्नो सन्तान किसान नबनोस्, शिक्षक नबनोस्, इमान्दार पुलिस अफिसर, सक्षम खेलाडी, कलाकार, देशभक्त नेता नबनोस्, बनोस् त निकै पैसा कमाउने मान्छे बनोस् भनेर दिमागमा राखेर सन्तान हुर्काउने अनि देश परिवर्तन भएन भनेर धिक्कार्दै आफ्नो आयु समाप्त गर्ने परिपाटीमा सुधार ल्याउन सके राजनीति स्वतः सही दिशामा आउन सक्छ। कसैको कमजोरीलाई देखाएर वा भीडको राजनीतिबाट नेतृत्वमा पुग्नुभन्दा विद्यमान कानुनी व्यवस्थाकै अधीनमा रही समाजमा केही सुधारको एजेन्डासहित सकारात्मक परिवर्तनको पक्षमा देखिने किसिमको परिणाम प्रस्तुत गर्नुपर्छ। त्यसपछि मात्र राजनीतिमा प्रवेश गर्न सके यस क्षेत्रको गरिमा बढ्ने देखिन्छ।"
रञ्जितालाई मन्त्री बनाएर हाम्रो मुद्दा कतै ओझेलमा त परेन?,"धानले भकारी भरिन्छ। पानीले गागरी भरिन्छ। कुराले भरिने मनै त हो। भकारी भरिएपछि धान थन्काउन या त अर्को नयाँ भकारी बन्नुपर्छ, या त त्यतिकै पोखाउनुपर्छ। यस्तै गाग्री भरिए पानी छछल्किएर जान्छ। तर कुराले भरिने त मन हो। मन भरिए कुरा कता पोखिन्छ होला? जेलमा हरेक चिज साँघुरो छ। सुत्ने ठाउँ साँघुरो छ। खाने ठाउँ साँघुरो छ। खाएर फाल्ने ठाउँ साँघुरो छ। बाहिरका मान्छेहरूलाई थाहा हुन्छ कि हुन्न, सुन्दा सुन्दा कुरा अटाउने मन पनि साँघुरो भइसकेको हुन्छ हाम्रो। आजभोलि जेलमा यही कुरा महसुस गर्न थालेको छु म। भर्खरै जेल पर्दा भेटघाटका लागि आएका भेटालुहरू त्यति बोल्दैनथे। यस्तै हो रेशम बाबु, यो जुनीको नभए पनि अर्को जुनीको कर्मले पिरोलेको होला। नआतिनुहोला दैवले जरुर न्याय देलान्। तिनको कुरा सुनेर घुटुक्क निल्थें म। तीन वर्षको प्रवास भोगेर आए पनि भर्खरै प्राप्त अपार जनमतले म पूर्ण थिएँ। त्यसैले भेटालुले देखाएको करुणा मलाई त्यति मन पर्दैनथ्यो। साँच्चै भन्ने हो भने ममा एक क्रान्तिकारीको दम्भ थियो। म कल्पिन्थें चुकचुकाउने त विचारा दिनदुखीलाई पो हो। मैले के विगार गरेको छु र त्यस्तो, दयाको पात्र कहलिने? त्यस्ता भेटालुलाई विदा गरेर म भित्र छिर्थें र उनीहरू गएको जेलको बुईंगलबाट चियाइरहन्थे। सिंहदरवारमा सपथ खाएपछि भेटघाटमा आउने आफन्ति, इष्टमित्र, साथीभाइको संख्या बाक्लिन थाल्यो। तिनको उपस्थिति बाक्लिएकोमा मैले लिएको माननीयको सपथ र लेखेको पुस्तक 'टीकापुर घटनाको चिरफार'कै प्रभाव होजस्तो लाग्छ मलाई। जेल बसाइको क्रममा दुई वर्षजति कोरोनाको कारणले भेटघाट बन्द गरायो कारागार प्रशासनले। त्यो २ वर्ष मेरा लागि जीवनकै महत्वपूर्ण भो। त्यो २ वर्षमा ११ वटा पुस्तक लेखें मैले। जेलको रुटिन पनि अस्याध्यै अनुशासित। राति २ बजे उठ्यो। विहान जेलमा कैदीको कल्याङमल्याङ नहुन्जेलसम्म लेख्यो। ९ बजे भात खायो। २ बजेसम्म सुत्यो। ३ बजेदेखि ५ बजेसम्मम लेखेको कुरा सम्पादन गर्यो। ६ बजे भात खायो, घुप्लुक्कै खुत्यो। शून्यतामा वितेको त्यो दुई वर्षले मलाई सबकुछ सिकायो। काठमाडौंमै रहेका श्रीमती र बच्चासँगको विछोड़। घरमा बज्यै बितेको वियोग। साथीभाइ इष्टमित्रसँगको भौतिक विछोड। कसैसँग साक्षात नभएपछि तिनीहरूसँग विताएका पलमात्रै झल्झल्ली याद आउने। तिनै भावनामा चुर्लुम्म डुब्यो। लेख्यो। खायो। सुत्यो। सलल नदी बगेजस्तैको जीन्दगी। राजनीतिक उतारचढावका कारण जेल परियो। राजनीतिक उछालकुदले मेरो आँखा खोलिदियो। देशका नेतालाई मन लाग्दा सपथ खुवाउने, मन लाग्दा निर्वाचन आयोग लाने। मन लाग्दा जेलमा ल्याएर थुनिदिने। मैले मन बाँधेर निर्णय गरेँ के म नेताहरूको मन लाग्दो बस्तु हुँ र?' चल चौधरी चल। अब आफैं चलमलाउने पार्टी खोल। निर्वाचन आयोगको कानुन पनि कस्तो, म अन्य दलको सदस्य भई सनाखत गर्नहुने। तर पार्टी खोल्न नमिल्ने रे! जति दमन गरे पनि उपाय हजार! श्रीमतीको नाममा दल दर्ता गरेँ 'नागरिक उन्मुक्ति पार्टी।' २०७८ फागुन ३ गते दल दर्ता भो। वैशाख ३० गते स्थानीय चुनाव छ। जेलमा १२ जनाबाहेक कसैले टिकटै माग्न आएनन्। रञ्जिताले टीकापुरमै भेट्याजतिलाई टिकट बाँडिदिइन्। हाम्रो लागि त नतिजा सोचेकै आयो तर अरुका लागि अप्रत्यासित भो। २ नगर, २ गाउँ गरी ४ पालिका र ९९ प्रतिनीधिले बाजी मारे। असार साउन खेतीपातीमै गयो। दसैंको टीका जेलमै लगाएर रञ्जितालाई विदा गरें, मंसिर ४ को चुनावका लागि। १२ प्रदेश र ४ संघीय गरी १६ सांसद प्राप्त भो नाउपालाई। केही हजारको मतले मात्रै राष्ट्रिय पार्टी हुनबाट वञ्चित भो नाउपा। केही समय प्रदेश र संघीय सरकार निर्माणको झमेला सर्वविदितै छ। अन्ततः कार्यकर्ताको अतिरिक्त दबाब र जनआकांक्षालाई शिरोपर गर्दै पार्टी सरकारमा गयो। रञ्जिता भूमि, व्यवस्था, सहकारी तथा गरिबी निवारण मन्त्री बनिन्। आजभोली भेटघाटमा कार्यकर्ता कम अन्य बढी आउँछन्। कसैले जागिर माग्याछन्। कसैको मान्छे कहाँ सरुवा गर्नु छ। कसैको काम गरिदिनै पर्यो रे। कोहीकोहीले त यो मन्त्रीले काम गरेन भने फाल्दिने होसम्म सुन्नुपरेको छ। रञ्जितालाई मन्त्री बनाएर हाम्रो मुद्दा कतै ओझेलमा त परेन? निकै पिरोलिन्छु म। 'अरु नसके पनि भूमिहीन कमैयालाई त जग्गा बाँडेरै छोडिन्छ' जेलको एकान्तमा दाह्रा किट्छु म। त्यसो त हिजोअस्ती नखुलेको धेरैको आँखा खुलेको पाउँछु म। आदिवासी जनजातिलगायत नाउपामा जोडिनेको संख्या हजारौंमा छ। सबैलाई हातेमालो गर्दै 'अभियान २०८४'को कार्यपत्र कोर्दैछ् म। 'अभियान २०८४'ले देशकै ठूलो पार्टी बनाउने धोको छ मेरो। आजसम्म असफल भएको छैन। पुरा नहुने सपना देखेको छैन। आँटेको कुरा जितेरै लिएको हुँ। हिम्मतका साथ रवाफिलो जवाफ छ मेरो मिसन २०८४। हात्तिले धेरै खान्छ मुसोले थोरै। ठूलो पार्टी धेरै कार्यकर्ता। हाटबजार मान्छे हजार। फागुमा रंगीविरंगी। कार्यकर्ताका कुरा थरीथरी। थरिथरिका मान्छे थरिथरिका स्वभाव सबैलाई एउटै डालोमा बोक्न भरियालाई कम्ति सकस हुन्न। र, पनि नाम्लो कसेपछि नबोकी सुख? चल चौधरी, सबको सुन। सबको गुन। सयथरी कुरा लगाएर कान भर्नेको पनि सुन। तर लक्ष्य एउटै राखअभिमान २०८४ हालः डिल्लीबजार, कारागार"
दलहरू सच्चिने कि सक्किने?,"राजनीति दीर्घकालीन हुनुपर्ने हो तथापि नेपालको राजनीति अल्पकालीन बनिदियो। तत्कालै उपभोग गरिहाल्ने संस्कृति झांगिदै गएको छ। जनता गई भाडमें सोच राख्ने देशको ठूला पार्टीका नेतृत्वप्रति साँच्चै अहिले नागरिकमा चरम असन्तुष्टि छ। विशेषतः नयाँ पिढीमा यस्तो राजनीतिक असन्तुष्टि बढिदिँदा नयाँ दलहरूप्रतिको आकर्षण देखियो। नागरिकलाई सधैं दास सम्झने प्रवृत्तिका कारण यस्तो राजनीतिक नतिजा आएको हो भन्दा फरक पर्दैन। नेतृत्वले आफूलाई सर्वेसर्वा ठान्ने, भुईं मान्छेका कुरा नसुन्ने, पदमा पुगेपछि जनजीवीकाका समस्याप्रति बेवास्ता गर्ने प्रवृत्तिका कारण नयाँ दल आफूलाई स्थापित गर्ने लाइनमा छन्। यसलाई परिवर्तनको नयाँ शीराका रूपमा लिंदा फरक पर्दैन। राजनीतिक, आर्थिक, सामाजिकलगायतका विषयमा नेपाल अन्य राष्ट्रका तुलनामा पछाडि धकेलिंदैछ। ठूला राजनीतिक दलहरू र नेतृत्व गरिरहेकाहरू नागरिकका न्यूनतम आवश्यकताका विषयमा जानकार छैनन् त भन्न मिल्दैन तर बेवास्ता गरिरहेको भने प्रष्ट छ। प्रत्येक वर्ष लाखौं विद्यार्थीहरु गुणस्तरीय शिक्षा प्राप्तिका लागि थातथलोका जग्गा बिक्री र बन्धकी राखेर विदेश गइरहेका छन्। गुणस्तरीय शिक्षाका लागि कस्ता पहल गर्ने? यसतर्फ ध्यान जान सकेको छैन। योग्य र सक्षम व्यक्तिको अभावमा देश कमजोर हुने पक्का छ। देशका सक्षम युवाहरू आफ्नो रोजीरोटीका लागि विदेशी भूमिमा जानुपर्ने बाध्यता छ। कसरी आफ्ना नागरिकलाई देशमैं रोजगारीको सिर्जना गरेर आत्मनिर्भर बनाउन सकिन्छ? के राजनीतिक दलले निश्चित खाका बनाएका छन्? दैनिक उपभोग्य भान्छा, लुगालत्तादेखि सबैको मूल्य आकाशिएको छ। सामान्य आम्दानी हुनेहरूलाई बाँच्नै धौधौ भइरहेको अवस्थामा देशका राजनीतिक दलहरू भने सरकार बनाउने र गिराउने खेलमै मस्त देखिन्छन्। नागरिकहरू भोकभोकै भएको उनीहरूलाई मतलब छैन। गतवर्ष साउनदेखि पुषसम्मको आँकडा हेर्ने हो भने सोही समयमा १३ प्रतिशतभन्दा धेरै कम राजस्व उठेको देखिन्छ। अहिले सबै क्षेत्रमा आर्थिक संकट परेको यस्तो बेलामा कसरी देशको आर्थिक अवस्थामा सुधार ल्याउन सकिन्छ? राजनीतिक दलहरूले चिन्ता गरेको थाहा छ? नागरिक के चाहन्छन्? यसका विषयमा दलहरू र दलको नेतृत्व गरिरहेकाहरूले कति बुझेका छन्? नागरिक व्यक्तिगत फाइदा हेर्दैनन्। उनीहरूको चाहना भनेको क्षमता अनुसारको काम, भयरहित वातावरण, भ्रष्ट्राचार शून्य समाज हो। अनि अर्को महत्वपूर्ण विषय भनेको नागरिक उत्तरदायित्वको सरकार हो। यत्ति विषयमा संबेदनशील भइदिने हो भने आर्थिक सम्बृद्धि र सुशासन कायम गर्न अप्ठेरो हुँदैन। नेपालमा सबैभन्दा विकृत क्षेत्र राजनीति भएकाले नागरिकको रोजाई विस्तारै वैकल्पिक राजनीतिक शक्तितर्फ झुकाव राख्दै गएको स्थिति छ। नागरिकप्रति गैरजिम्मेवार बन्दै आसेपासे केन्द्रित राजनीति गर्दै जाने हो भने इतिहास बोकेका पार्टी भनेर नागरिकले अस्तित्व जोगाइदिने छैनन्। ती इतिहासमा मात्रै सीमित हुनेछन्। आफूले नागरिकबाट पाएको मतको सम्मान नगर्ने र देशलाई भड्खालोमा हाल्ने काम गर्दै जाने हो भने नागरिकले साँच्चै हैसियत देखाइदिनेछन्। स्वतन्त्र मेयर बालेन र हर्क, स्वतन्त्र पार्टीका रविहरूको उदयले पुरातन मानसिकतालाई गतिलो झापड दिएको छ। अब इतिहास होइन कि भविष्य लेख्ने बेला आएको छ। देश र नागरिकका लागि ठूला दलहरूप्रति गुम्दै गएको विश्वास नागरिकप्रति भरोसा दिलाएरै प्राप्त हुने हो। राजनीतिक दलभित्रको सबैभन्दा ठूलो समस्या भनेको नेतृत्व नै हो। नेतृत्व सबैलाई समेटेर जाने प्रवृत्तिको हुनुपर्छ। चुनावमा जुन परिणाम आएको छ, त्यो भनेको दलहरूप्रतिको आक्रोसको परिणाम हो न कि नयाँ दलप्रतिको विश्वास। दलभित्र सुशासन, नैतिकता, पारदर्शिता, कार्यसम्पादन मूल्यांकन सही, सक्षम र क्षमतावानलाई अवसरजस्ता विषयमा संवेदनशील हुन ढिला भइसकेको छ। नागरिकको विश्वास नै दलहरूको सबैभन्दा ठूलो ताकत हो। नेताहरूको आचरणमा ब्यापक सुधारको आवश्यकता छ। दास मनोवृत्तिलाई स्वीकार गर्न नागरिक तयार छैनन्। दलहरू अब पनि नसच्चिने हो भने सक्किने पक्का हो।"
सुर्तीजन्य पदार्थमा कर वृद्धि,"नेपालमा करिब ३२ प्रतिशत व्यक्ति कुनै न कुनै सुर्तीजन्य पदार्थको प्रयोग गर्छन्। सुर्तीजन्य पदार्थको प्रयोग घटाउनका लागि बनाइएको संयन्त्रमध्ये सबैभन्दा प्रभावकारी र लागतप्रभावी संयन्त्रमा कर प्रणालीलाई लिइन्छ। तर नेपालमा भने यसको सही सदुपयोग हुन सकिरहेको छैन। विगत दुई वर्षमा २५ प्रतिशत र २० प्रतिशत अन्तःशुल्क वृद्धि गरी सकारात्मक कदम चालिएको थियो। जुन पर्याप्त छैन। २० प्रतिशत अन्तःशुल्क वृद्धिले सबैभन्दा बढी बिक्री हुने वर्गको चुरोटको कुल कर वृद्धिमा लगभग ३ प्रतिशत जति मात्र योगदान गर्दछ। यस वृद्धिले मूल्यमा थोरै मात्र वृद्धि गर्ने हुँदा खपतमा यसको प्रभाव थोरै मात्र देखिन्छ। यस वृद्धिपश्चात् नेपालमा सुर्तीजन्य पदार्थको खुद्रा मूल्यमा लाग्ने करदर विश्व स्वास्थ्य संगठनको कम्तीमा पनि ७५ प्रतिशत सिफारिसभन्दा निकै कम र यस क्षेत्रकै सबैभन्दा न्यून ४१ प्रतिशत मात्र छ। नेपालपछिको न्यून कर दरको मुलुकमा भारत पर्दछ। जसको करदर ५३ प्रतिशत छ। यदि नेपालले पनि भारतको स्तरमा कर दर लगाउने हो भने आन्तरिक राजस्वमा २७ अर्ब बराबरको वृद्धि देख्न सक्छ। जबकि गत आर्थिक वर्षमा सुर्तीजन्य पदार्थबाट संकलित अन्तःशुल्क करिब २६ अर्ब जति मात्र छ। सुर्तीजन्य पदार्थको सेवनका कारण नेपालमा बर्सेनि ३७ हजार ५ सय २९ जनाले ज्यान गुमाउने गरेका छन्। नेपालमा मृत्युको दोस्रो ठूलो जोखिम कारक तŒवमा सुर्तीजन्य पदार्थ पर्दछ। सुर्तीजन्य पदार्थबाट हुने मृत्युको अनुपात हेर्दा नेपाल दक्षिण एसियाली मुलुकहरूमध्ये एक नम्बरमै पर्दछ भने ग्लोबल तथ्यांकको दाँजोमा पनि अग्रस्थानमै पर्दछ। सुर्तीजन्य पदार्थको नकारात्मक प्रभाव स्वास्थ्यमा मात्र सीमित छैन यसले देशको अर्थतन्त्रमा पनि उत्तिकै प्रभाव पारिरहेको छ। सुर्तीजन्य पदार्थका कारण लाग्ने रोगहरूको उपचारार्थ मात्र राज्यले करिब ४० अर्बको आर्थिक क्षति बेहोरिरहेको छ। सुर्तीजन्य पदार्थबाट संकलित राजस्वले अर्थतन्त्रमा सुर्तीजन्य पदार्थको प्रयोगबाट हुने स्वास्थ्य खर्चको ६५ प्रतिशतमात्र समेट्ने अनुमान छ। कर बढाउँदा मूल्यमा वृद्धि हुनाले सुर्तीजन्य पदार्थ कम कफायती हुन्छ अर्थात् क्रयशक्ति सामथ्र्यतामा कमी आउँछ। जसले प्रयोगमा कमी ल्याउँछ। कर वृद्धिले मुख्यतया युवा वर्गहरू र न्यून आय भएका समूहहरूलाई प्रभावित पार्दछ। नेपालमा सुर्तीजन्य पदार्थको उपभोग गर्नेहरूमध्ये धेरैजसो निम्न आय भएका मानिसहरू छन्। युवा पुस्ता माझ यसको प्रकोप बढ्दै गएको छ। यस्तो अवस्थामा सुर्तीजन्य पदार्थमा करवृद्धि गर्नु नेपालको लागि झनै प्रभावकारी नीति देखिन्छ। हाम्रोजस्तो न्यून तथा मध्यम आय भएका मुलुकहरूमा १० प्रतिशतले मूल्यमा वृद्धि गर्दा ४ प्रतिशतदेखि ८ प्रतिशतसम्म खपतमा कमी आउँछ भन्ने छ। एकातिर यसले उपभोगमा कमी ल्याई ठूलो स्वास्थ्य सेवा खर्च र आर्थिक नोक्सानलाई कम गर्छ। अर्कोतिर छोटो र मध्यम अवधिसम्म देशको लागि थप राजस्व संकलन गर्दछ। उदाहरणको लागि चुरोटमा ४० प्रतिशत अन्तःशुल्क वृद्धि गर्दा सबैभन्दा बढी बिक्री हुने चुरोटमा मूल्यमा ११ प्रतिशतले वृद्धि हुन्छ। यसले २ देखि ६ प्रतिशतसम्म खपतमा कमी ल्याउँछ। यस वृद्धिले जनस्वास्थ्यमा फाइदा पुर्याउनुका साथसाथै सरकारको लागि थप ८ दशमलव ७ देखि १० दशमलव ७ अर्बसम्म राजस्व संकलन हुन्छ। जसले चालू आर्थिक वर्षको बजेट घाटाको २ प्रतिशत समेट्छ। नेपालमा सुर्तीजन्य पदार्थमा तीन प्रकारका कर लाग्छन्, अन्तःशुल्क स्वास्थ्य जोखिमकर र मूल्य अभिवृद्धि कर। अन्तःशुल्क चुरोटको लम्बाइको आधारमा प्रतिहजार खिल्लीमा लगाइन्छ। फिल्टर नगरिएका देखि ८५ मिमिभन्दा माथिका गरी पाँच स्तरका चुरोटमा तल्लो स्तरमा कम अन्तःशुल्क र माथिल्लो स्तरकोमा ज्यादा अन्तःशुल्क लगाइन्छ। सबैभन्दा कम फिल्टर नगरिएकोमा ७१० प्रतिहजार खिल्ली लगाइन्छ भने सबैभन्दा बढी फिल्टर गरिएको ८५ मिमिभन्दा माथिकोमा ३,९६५ प्रतिहजार खिल्ली लगाइन्छ। स्वास्थ्य जोखिम कर सबै स्तरका चुरोटको खिल्लीमा समान लगाइन्छ। यो २०१८ सालमा शून्य दशमलव २५ पैसा प्रतिखिल्लीबाट लगाउन सुरु गरिएको थियो। हाल शून्य दशमलव ६ पैसा प्रतिखिल्ली लाग्ने गरेको छ। र मूल्य अभिवृद्धि कर अन्य वस्तुहरूमा जस्तै समान १३ प्रतिशत लगाउने गरिएको छ। अध्ययनले प्रमाणित गरिसकेको छ, नेपालमा अवैध रूपमा चुरोट भित्रिँदैन। त्यसमाथि पनि नेपालमा भन्दा भारतको चुरोटमा लाग्ने कर साथै मूल्य धेरै बढी छ। यसरी भारतबाट नेपालमा अवैध व्यापार हुन्छ भन्नुमा कुनै तर्क नै देखिँदैन। धुवाँरहित सुर्तीजन्य पदार्थहरू जस्तै गुट्खा, खैनी, पानपराग आदिजस्ता वस्तुहरू भने अवैध रूपमा भारतबाट नेपाल भित्रिएको देखिन्छ। त्यसलाई भने निगरानी गर्नुपर्ने र करको दायरामा ल्याउनु पर्ने जरुरी छ। तर चुरोट र अन्य धुवाँरहित सुर्तीजन्य पदार्थलाई उही वर्गमा राखेर कर वृद्धिले अवैध व्यापार बढ्छ भन्नु गलत हुन्छ। सुरुमा त हाल लागू भइरहेका अन्तःशुल्क र स्वास्थ्य जोखिम करको दरमा पर्याप्त मात्रामा वृद्धि गरिनु पर्छ। मुद्रास्फीति र आर्थिक वृद्धिभन्दा माथि रहेर कर वृद्धि गरेको खण्डमा एकातिर यसले मानिसको क्रयशक्ति सामथ्र्यतामा कमी ल्याउँछ। खपत घट्छ। अर्कोतिर यसले राज्यको लागि थप राजस्व संकलन गर्दछ। यसरी यो जनस्वास्थ्य र राजस्व दुवै हिसाबले प्रभावकारी नीति मानिन्छ। अझै प्रभावकारी ढंगबाट खपतमा कमी ल्याउनको लागि लागि चुरोटमा लाग्ने भिन्नाभिन्नै अन्तःशुल्क प्रणालीबाट क्रमशः समानुपातिक कर प्रणालीमा जानुपर्छ। खपत घटाउनको लागि समानुपातिक कर प्रणालीलाई विश्वव्यापी रूपमा गोल्ड स्ट्यान्डर्ड मानिन्छ। जसका लागि अर्थ मन्त्रालयले चुरोटको पाँच स्तरलाई विस्तारै घटाउँदै क्रमशः समानुपातिक अन्तःशुल्क लगाउनु पर्छ। जसले राज्यको प्रशासनिक खर्च कम गर्ने मात्र होइन, उपभोक्ताहरू सस्तो चुरोटमा प्रतिस्थापन हुन पाउँदैनन्। चुरोट कम्पनीहरूलाई पनि सस्तो ब्रान्ड धेरै उत्पादन गर्ने अवसर मिल्दैन। अर्को भिन्नाभिन्नै मूू्ल्य अभिवृद्धि करमा राज्यले काम गर्नुपर्छ। जहाँ हालको समान १३ प्रतिशत करलाई वस्तुगत फरक गर्न सकिन्छ। अत्यावश्यक वस्तुहरूमा थोरै र चुरोटजस्ता हानिकारक तथा विलासिताका वस्तुहरूमा धेरै लगाउन सकिन्छ। जसले न्यून तथा मध्यमवर्गलाई राहत त मिल्छ नै, सुर्तीजन्य पदार्थको सन्दर्भमा भने करको दायरा बढ्छ। खुद्रा मूल्यको प्रतिशतमा करवृद्धि भएको देखिन्छ। जसले जनस्वास्थ्य र राजस्व दुवैमा फाइदा पुग्दछ। अतः सुर्तीजन्य पदार्थजस्तो हानिकारक वस्तुहरूमा कर वृद्धि गर्ने र कर नीति सुधार गरी थप राजस्व संकलन गर्ने राम्रो अवसर छ। अर्थ मन्त्रालयले आर्थिक वर्ष २०८००८१ को बजेटमा करवृद्धि समयको सही सदुपयोग गर्न जरुरी छ। लामिछाने, अनुसन्धानकर्ता हुन्।"
हिमालयन एक्स्ट्रिम ट्रायथलनका लागि २२ देशका खेलाडी पोखरामा,"पोखरा : पोखरामा शनिबार दोस्रो संस्करणको हिमालयन एक्स्ट्रिम ट्रायथलन हुँदै छ। ट्रायथलनमा सहभागी हुन २२ देशका ३६ खेलाडी पोखरामा आइपुगेका छन्। हिमालयन एक्स्ट्राई नेपालको आयोजना तथा नेपाल ट्रायथलन संघको प्राविधिक सहयोगमा हुन लागेको प्रतियोगिताको तयारी पूरा भएको आयोजकले जनाएको छ। प्रतियोगितामा सहभागी हुन २२ देशका ३६ खेलाडी र उनीहरूको क्रु मेम्बरसहित ६५ जना पोखरा आइपुगेको हिमालयन एक्स्ट्राई नेपालका रेस डाइरेक्टर रिक्की योन्जनले बताए। प्रतियोगितामा बेलायत, अमेरिका, अस्ट्रेलिया, नेदरल्याण्ड, ग्रिस, रसिया, चेक रिपब्लिक, इस्टोनिया, बंगलादेश, भारत लगायतका मुलुकहरूका ५ महिलासहित ३१ जना पुरुष गरी कुल ३६ खेलाडीको सहभागिता रहेको योन्जनले जानकारी दिए। गत वर्ष चेक रिपब्लिकका पिटर भाव्रोशोक तेश्रो स्थान प्राप्त गरेका थिए। प्रतियोगिता शनिबार फेवातालमा पौडीबाट सुरु हुनेछ। बिहान साढे ३ बजे सहभागीहरू ३८ किमी पौडीको प्रतिस्पर्धा गर्नेछन्। त्यस लगतै १७५ किमि साइकल दौड सुरु हुनेछ। पोखरा लेकसाईडबाट सुरु हुने साइकल दौड सराङकोटपर्वतको कुस्माबागलुङ कालिका हुँदै पुनः फर्किएर कास्कीको काँडेमा पुगेर सम्पन्न हुनेछ। त्यस लगतै ४३ किमी लामो दौड सुरु हुनेछ। उक्त दौड काँडे हुँदै ४ हजार मिटरमा रहेको मर्दी हिमाल भ्यू पोइन्टलाई छुँदै माछापुच्छ्रे गाउँ पालिकाको ल्वाङमा पुगेर सम्पन्न हुने रेस डाइरेक्टर योन्जनले बताए। प्रतियोगिता पुरा गर्न करिब १८ देखि २२ घन्टा लाग्न सक्ने आयोजकले अनुमान गरेको छ। प्रतियोगिता सम्पन्न गर्न करिब १ करोड खर्च लाग्ने आयोजकले बताएका छन्। राष्ट्रिय खेलकुद परिषद, नेपाल ओलम्पिक कमिटी, प्रदेश खेलकुद परिषद गण्डकी, पोखरा महानगर पालिका, सिभिक क्लिनिकलगायतले प्रतियोगिता सञ्चालन गर्न सहयोग गरेको बताइएको छ। खेल पर्यटनको शहरका रूपमा पोखरालाई चिनाउन प्रतियोगिता महत्वपूर्ण हुने आयोजकको विश्वास छ।"
क्रिकेटमा सुनौलो युग,"नेपाली क्रिकेटमा गोल्डेन इराको सुरुवात भएको छ। कुनै समय अन्डरडगको अवस्थामा पुगेका हामीले जसरी कमब्याक गर्यौं, त्यो आफैंमा महत्त्वपूर्ण छ। अहिलेका खेलाडीले उत्कृष्ट प्रदर्शन गर्दै आएका छन्। सबै खेलाडीले म्याच विनरको भूमिका निर्वाह गरिरहेका छन्। नेपाली क्रिकेट टोलीको रियुनिट प्रोसेस पनि बढ्ने क्रममा छ। हामीले छाडेकोभन्दा अहिले राम्रो भएको छ। ज्ञानेन्द्र मल्ल, सोमपाल कामी, करण केसी, दीपेन्द्रसिंह ऐरी, सन्दीप लामिछानेलगायतका ४५ जना बाहेक अरू खेलाडी नयाँ छन्। अर्थात् करिब ७५ प्रतिशत खेलाडीले खेलेको तीन वर्ष पनि भएको छैन। त्यसमाथि अधिकांश खेलाडी २५ वर्षमुनिका छन्। यस्तै एक्सपोजर पाउने हो भने हाम्रा खेलाडीले अहिलेजस्तै उत्कृष्ट नतिजा ल्याउन सक्छन्। आईसीसी विश्वकप लिग टुअन्तर्गत नामिबियामा भएको शृंखलामा पराजय बेहोरेपछि नेपाली क्रिकेटमा निराशा छाएको थियो। एक किसिमले भन्ने हो भने नेपाली क्रिकेटको भविष्य नै अन्योलतातर्फ उन्मुख भएको थियो। कोभिडका कारण पनि खेलाडीको प्रदर्शनमा असर परेको थियो। लामो समय घरभित्रै बस्नुपर्दा खेलाडीलाई भविष्यको चिन्ताले सताएको थियो। त्यही कारण हाम्रो प्रदर्शन सोचेजस्तो हुन सकेको थिएन। नेपालको एकदिवसीय मान्यता पनि खोसिने अवस्थामा पुगेको थियो। आईसीसी विश्वकप लिग टुको २४ खेल खेलिसक्दा नेपालले आठ खेलमा मात्रै जित हात पारेको थियो। नेपाल छैटौं स्थानबाट माथि उक्लन सकेको थिएन। यस्तो अवस्थामा नेपालले शीर्ष पाँचमा रहेर एकदिवसीय मान्यता जोगाउला भन्नेमा सबैलाई शंका थियो। शीर्ष तीनमा रहँदै विश्वकप छनोटमा चयन होला भनेर कसैले सोचेकै थिएनौं। त्यस्तो कठिन अवस्थामा मोन्टी देसाईले मुख्य प्रशिक्षकको जिम्मेवारी सम्हाल्नु भएको थियो। उहाँ आएपछि हाम्रा खेलाडीले जुन स्पिरिट देखाए, त्यो सरहानीय मात्रै होइन, प्रसंशनीय पनि छ। मोन्टी आएपछि हामीले अपेक्षा नै नगरेको सफलता पाउन सफल भयौं। एकदिवसीय मान्यता जोगाउन बाँकी रहेका १२ खेलमध्ये ९ खेल जित्नैपर्ने थियो भने शीर्ष तीनमा रहन ११ खेल जित्नुपर्ने अवस्था थियो। प्रशिक्षक देसाईले खेलाडीमा उत्साहको जादु नै भरिदिनुभयो। हामीले अन्तिम १२ मध्ये ११ खेल जित्दै एकदिवसीय मान्यता मात्रै जोगाएनौं, विश्वकप क्वालिफायरमा पनि छनोट हुन सफल भयौं। खेलाडीलाई एकजुट बनाउन प्रशिक्षक देसाईले महत्वपूर्ण भूमिका निर्वाह गर्नुभयो। उहाँको ह्यापी ड्रेसिङ रुमको अवधारणाले नेपाली क्रिकेटले लगातार सफलता चुम्दै आएको छ। उहाँको आँट, भरोसा र विश्वासलाई खेलाडीले पनि कुशलतापूर्वक निभाएका छन्। कुन खेलाडीलाई कुन स्थानमा खेलाउने भन्ने कुरा प्रशिक्षक देसाईले राम्रोसँग बुझ्नु भएको छ। अर्थात् राइट म्यान राइड प्लेस भन्ने कुरा उहाँलाई थाहा छ। मंगलबार यूएईविरुद्धको फाइनलमा पनि गुलशन झालाई तेस्रो नम्बरमा ब्याटिङमा पठाउनु भएको थियो। १९ रनमा दुई विकेट गुमाइसकेको अवस्थामा अरू खेलाडीलाई पठाएको भए नेपाल झनै दबाबमा पथ्र्यो। तर, गुलशनलाई पठाएर उहाँले त्यो दबाब हटाउनु मात्रै भएन, जितको आधार पनि खडा गर्नुभएको थियो। देसाईको निर्णयलाई गुलशनले पनि सही सावित गरे। उनले अविजित ६७ रन बनाउँदै नेपाललाई एसीसी प्रिमियर कपको उपाधि मात्रै दिलाएनन्, एसिया कपमा पनि छनोट गराउन सफल भए। एसिया कपमा हामीले भारत र पाकिस्तानजस्ता क्रिकेटका पावर हाउससँग खेल्ने अवसर पाएका छौं। त्यसले नेपाली क्रिकेटको उपलब्धि मात्रै नभएर खेलाडीमा आत्मविश्वास जगाउने काम पनि गर्छ। नेपालले २१ वर्षपछि एसिया कप खेल्ने अवसर पाएको छ। यसअघि सन् २००२ मा एसिया कपमा छनोट भए पनि भारत र पाकिस्तानबीचको आन्तरिक विवादका कारण खेल्न पाएनौं। २१ वर्षपछि हामीले त्यो अवसर पाएका छौं। भारत र पाकिस्तानजस्ता पावर हाउससँग उत्कृष्ट प्रदर्शन गर्न सक्यौं भने एउटा स्वर्णिम इतिहास बनाउने छौं। (शक्ति गौचन नेपाली राष्ट्रिय टोलीका पूर्वसदस्य हुन्।)"
"पाँचौं स्थानमा उक्लियो मछिन्द्र, एपीएफ र एनआरटीले अंक बाँडे","काठमाडौं : मछिन्द्र फुटबल क्लबले सहिद स्मारक ए डिभिजन लिग अन्तर्गत १४औं चरणको अन्तिम खेलमा संकटा क्लबलाई ३१ गोलको नतिजामा पराजित गरेको छ। संकटालाई हराएसँगै साविक विजेता मछिन्द्र तालिकाको पाँचौं स्थानमा उक्लिएको छ। त्रिपुरेस्वरस्थित दशरथ रंगशालामा सम्पन्न खेलमा मछिन्द्रलाई जित दिलाउन देवेन्द्र तामाङ, ओलावाले आफिज र विमल घर्ती मगरले गोल गरे । संकटाका जुनियर केङ्गेले एक गोल फर्काएका थिए। खेल सुरु भएको चौथो मिनेटमा देवेन्द्रले गोल गर्दै मछिन्द्रलाई अग्रता दिलाएका थिए। पुजन उपरकोटिको प्रहार संकटाका गोलकिपर टिकेन्द्र थापाले बचाउन नसकेको बलमा ६ यार्डबक्समा अनमार्क रहेका देवेन्द्रले सुन्दर गोल गरे। पहिलो हाफमा १० गोलको अग्रता बनाएको मछिद्र दोस्रो हाफमा पनि संकटामाथि हाबि भयो। ओलावाले अफिजले ६९औं मिनेटमा मछिन्द्रको अग्रता दोब्बर पारे। जुनियरले ७८औं मिनेटमा गोल गर्दै संकटाले खेलमा फर्किने संकेत गरेको थियो। तर, ८९औं मिनेटमा बिमल घर्ति मगरले गोल गर्दै मछिन्द्रको जित ३१ ले सुनिश्चित गरे। जितसँगै मछिन्द्र २१अंक जोडेर तालिकाको पाँचौं स्थानमा उक्लिएको छ । पराजित संकटा १६अंकसहित ११औं स्थानमा छ। यस्तै, च्यासल रंगशालामा भएको खेलमा एपीएफ क्लब र न्यूरोड टिम९एनआरटी०ले ११ गोलको बराबरी खेल्दै अंक बाँडेका छन्। पहिलो हाफ गोलरहित बराबरी खेलेको एनआरटीले ५८औं मिनेटमा लालनुनजामाको गोलमा अग्रता लिएको थियो। खेलको निर्धारित समयसम्म पनि १० गोलको अग्रता बनाएको एनआरटी इन्जुरी समयमा सम्हानि सकेन। एपीएफका एडामा डोम्बियाले इन्जुरी समयमा गोल फर्काउँदा एनआरटी अंक बाड्न बाध्य भयो। बाराबरीसँगै एपीएफ १४ खेलमा १९ अंक जोडेर तालिकाको ७औं स्थानमा छ। एनआरटी १७अंकसहित नवौं स्थानमा छ। लिगमा १४औं चरणको समाप्तिमा जावलाखेल २४अंकसहित शिर्ष स्थानमा छ । दोस्रो स्थानको चर्च ब्वाइज यूनाइटेडको पनि समान २४अंक छ। थ्री स्टार क्लब २३अंकसहित तेस्रो स्थानमा छ।"
खेलाडीको सेवा सुविधा प्राथमिकतामा : खेलकुदमन्त्री,काठमाडौं : नवनियुक्त युवा तथा खेलकुदमन्त्री डिगबहादुर लिम्बूले खेलकुद क्षेत्रमा भएको अभावलाई पूरा गर्न अध्ययन अघि बढाउने बताएका छन्। बिहीबार राष्ट्रपतिसमक्ष शथ ग्रहण गरेपछि मन्त्रालयमा आएर पदबहाली गर्दै मन्त्री लिम्बूले सबै पक्षसँग खेल क्षेत्रको अभाव र समस्याका बारेमा छलफल र अध्ययन गरि यसलाई समाधान गर्दै देशको नाम आउने गरि काम गर्ने बताए । मन्त्री लिम्बूले सबैको सल्लाह र सुझावका आधारमा काम गर्ने प्रयास हुने धारणा राखे। मन्त्रालयबाट आवश्यक कानुन बनाएर यस क्षेत्रलाई पूर्ण बनाउनका लागि ध्यान केन्द्रीत गर्ने उनको भनाइ छ । उनले खेल क्षेत्रको साधन स्रोत र खेलाडीको सेवा सुविधालाई सम्मानजनक अवस्थामा पुराएर यस क्षेत्रलाई अघि बढाउन प्रयास गर्ने बताए।
सिन्धुलीमा रंगशाला निर्माण,"सिन्धुली : सिन्धुलीमा झण्डै दुई हजार दर्शक क्षमताको रंगशाला निर्माण गरिएको छ। कमलामाई नगरपालिका५ कालीमाटीमा रंगशाला निर्माण भएको हो। बागमती प्रदेश सरकारको ७ करोड ४६ लाख ५४ हजार रुपैयाँको लागतमा रंगशाला निर्माण गरिएको नगरपालिकाले जानकारी दियो। नगरका प्रमुख उपेन्द्र कुमार पोखरेलका अनुसार प्रदेशको सामाजिक विकास मन्त्रालय अन्तर्गतको सार्वजनिक निर्माण कार्यान्वयन इकाइबाट रंगशाला निर्माण गरिएको हो। रंगशालामा एक सय मिटर प्याराफिटमा सात वटा कोठा, चेन्जिङ रुम र सुविधा युक्त शौचालय निर्माण कार्य सम्पन्न भएको छ। टेण्डर अनुसार मैदानको गेग्रान हटाएर झार उमार्ने, घेराबार, गेट निर्माण लगायतका अधुरा काम यसै आर्थिक वर्षभित्र सक्ने गरी काम भइरहेको छ, उनले भने। धुलिखेल निर्माण सेवा रंगशाला निर्माण गरेको हो। उक्त निर्माण कम्पनीले तोकिएको समयमा नै निर्माण सम्पन्न गरेको हो। यसअघि एक हजार पाँच सय दर्शक क्षमताको दूधौली रंगशाला अधुरै छ। ६ करोड ९४ लाख ९२ हजार ४ सय ७४ रुपैयाँ लागतमा दूधौली नगरपालिका ९ मा निर्माण थालिएको उक्त रंगशाला दुई वर्षदेखि अलपत्र छ।"
श्रम इजाजत लिँदैनन् विदेशी कामदार,"नेपाल ट्रेड युनियन महासंघ (जिफन्ट)ले गरेको श्रम अडिट प्रतिवेदन २०७९ जारी गर्दै भारतीयलगायत विदेशीलाई काममा लगाउने प्रतिष्ठानको संख्या १९१६ प्रतिशत रहेको उल्लेख गरेको छ। ती मध्ये ८० प्रतिशतले इजाजत लिएका छैनन्। यो २०७५ को तुलनामा १६ प्रतिशतले बढी हो। काठमाडौं : एकातिर स्वदेशमा काम नपाएर वैदेशिक रोजगारीमा जाने क्रम बढिरहेको छ। अर्कोतिर विदेशका नागरिक धमाधम बिनाइजाजत काम गरिरहेका छन्। श्रम तथा व्यवसायजन्य सुरक्षा विभागका अनुसार २ हजार २ सय विदेशीले श्रमस्वीकृति लिई काम गरिरहेका छन्। स्वीकृति नलिई काम गर्ने व्यक्तिहरू धेरै छन्। भारतीय श्रमिकमात्रै ८ लाख रहेको निजी क्षेत्रका अगुवाहरू बताउँछन्। नेपाल ट्रेड युनियन महासंघ (जिफन्ट)ले गरेको श्रम अडिट प्रतिवेदन २०७९ जारी गर्दै भारतीयलगायत विदेशीलाई काममा लगाउने प्रतिष्ठानको संख्या १९१६ प्रतिशत रहेको उल्लेख गरेको छ। ती मध्ये ८० प्रतिशतले इजाजत लिएका छैनन्। यो २०७५ को तुलनामा १६ प्रतिशतले बढी हो। प्रतिवेदनअनुसार ओभरटाइममा श्रमिकलाई काममा लगाउने प्रतिष्ठान ४६४० प्रतिशत छन्। यो २०७५ सालमा ५६३२ प्रतिशत थियो। त्यस अवधिको भन्दा १३ प्रतिशतले कम भएको प्रतिवेदनमा उल्लेख छ। यसले कोभिड १९ पश्चात् उद्योग प्रतिष्ठानको काम पुरानै अवस्थामा फर्किन थालेको संकेत देखाएको हो। तर, कार्य समयको बीचमा विश्रामका लागि समय दिनुपर्ने प्रतिष्ठानको संख्या बढेको भन्दै चिन्ता थपिएको अध्यक्ष विनोद श्रेष्ठले बताए। कुल रोजगारीमा रहेकामध्ये ५७१८ प्रतिशतमात्रै नियमित रोजगारीमा छन्। अन्य श्रमिक कार्यगत, समयगत, आंशिक, समय तथा अन्य रोजगारीमा रहेको प्रतिवेदनले देखाएको छ। अध्यक्ष श्रेष्ठले नियमित रोजगारीमा श्रमिक लगाउने प्रवृत्ति क्रमशः घट्दै गएको छ। कुल श्रमिकमध्ये ६९९३ प्रतिशतले मात्र रोजगार सम्झौता गरेका छन्। यो संख्या २०७५ को तुलनामा १४ प्रतिशतले बढी हो। श्रमिक आपूर्तिकर्तामार्फत काम गर्ने श्रमिक संख्या ७३० प्रतिशत छन्। यो वर्ष तालिम र प्रशिक्षार्थी श्रमिकको संख्या २० प्रतिशतले बढेको छ। अध्यक्ष श्रेष्ठ भन्छन्, यो श्रम शोषणको नयाँ स्वरूप हो, यस्तो गर्न पाउँदैन, कामको ज्याला दिनुपर्छ। विगतको तुलनामा अझै १५३० प्रतिशत श्रमिकले न्यूनतम पारिश्रमिक पाएका छैनन्। श्रम ऐन, २०७४ ले न्यूनतम १५ हजार रुपैयाँ पारिश्रमिक निर्धारण गरेको छ। चाडपर्व खर्च दिने प्रतिष्ठान संख्या बढे पनि अझै ९२१ प्रतिशतले दिएका छैनन्। श्रम कानुन कार्यान्वयनको विद्यमान अवस्था अध्ययन गरिएको प्रतिवेदनले वार्षिक पारिश्रमिक वृद्धि (ग्रेड वृद्धि) घटेको छ। ग्रेड वृद्धि नगर्ने यस्ता प्रतिष्ठान २०७५ को तुलनामा १७ प्रतिशत थिए। यस वर्ष वृद्धि नगर्ने २८६७ प्रतिशत पुगेको छ। अडिट गरिएका प्रतिष्ठानमध्ये ६५ प्रतिशत सामाजिक सुरक्षा कोषमा पञ्जीकरण भएका छन्। तर, ५६ प्रतिशतले मात्रै योगदान सुरु गरेका छन्। पारिश्रमिक वृद्धि नगर्ने प्रतिष्ठान बढेका छन्। कोषमा योगदान गर्ने बाहेकका प्रतिष्ठानमध्ये ६१०४ प्रतिशतले मात्र सञ्चयकोष र ५१९६ प्रतिशतले उपदान दिएका छन्। ४४७५ प्रतिशत औषधि उपचार बिमाको व्यवस्था गरेका छन्। ४०४५ प्रतिशतले दुर्घटना बिमा गरेका छन्। चार वर्षअघिको तुलनामा साप्ताहिक बिदा, सार्वजनिक बिदा दिने प्रतिष्ठानको संख्यामा कमी आएको छ। घर बिदा, प्रसूति बिदा, प्रसूति स्याहार बिदा दिने प्रतिष्ठानको संख्यामा केही वृद्धि भएको देखिएको छ। आधारभूत कुरा नपाई श्रमिक अझै शोषणको सिकार भइरहेको अध्यक्ष श्रेष्ठ बताउँछन्। सरकारले श्रम निरीक्षण तथा कानुन कार्यान्वयन गर्नेतर्फ गम्भीर नदेखिएको अध्ययनका क्रममा भेटिएको छ। श्रम प्रशासनको भूमिका अझै कमजोर र अर्थहीन बन्न पुगेको जनाइएको छ।"
"नेप्सेका १३ वटै उपसमूहमा हरियाली,सेयर बजार १२७३ अंकले बढ्यो","काठमाडौं : कारोबार साताको अन्तिम दिन आज सेयर बजार दोहोरो अंकले बढेको छ। नेप्से परिसूचक १२७३ अंकले बढेर १८६९७३ विन्दुमा पुगेको छ। सेन्सेटिभ इण्डेक्स २०७ अंकले बढेको छ। आज २७६ कम्पनीको सेयर २५ लाख ३३ हजार ७१४ कित्ता सेयर ७३ करोड २६ लाख ८९ हजार ८११ रुपैयाँमा खरिदबिक्री भयो। आज दुईवटा कम्पनीको मूल्य ९ प्रतिशत र दुई कम्पनीको ८ प्रतिशत बढिले बढ्यो। एनआईबीएल ग्रोथ फन्डको सेयर मूल्य ९८६ प्रतिशत र लक्ष्मी लघुवित्ती वित्तीय संस्थाको ९१६ प्रतिशतले बढ्यो। यस्तै, सयपत्री हाइड्रोपावरको ८३७ प्रतिशत र आत्मनिर्भर लघुवित्त वित्तीयको ८२० प्रतिशतले मूल्य बढेको हो। कारोबार रकमका आधारमा नविल बैंक शीर्षस्थानमा रह्यो। सो बैंकको प्रमोटर सेयर ४ करोड बढि मूल्यमा खरिदबिक्री भयो। शिवम् सिमेन्टको २ करोड र नविल बैंकको १ करोड बढिको सेयर कारोबार भयो। कारोबारमा आएका १३ वटै उपसमूहको सूचकमा हरियाली छाएको छ। फाइनान्स,हाइड्रो पावर,नन लाइफ इन्स्योरेन्सको सेयर मूल्य १ प्रतिशत बढिले बढ्यो।"
थप १३ कम्पनीले पायो सेयर ब्रोकर लाइसेन्सका लागि आशयपत्र,"काठमाडौं : नेपाल धितोपत्र बोर्डले थप १३ नयाँ ब्रोकर कम्पनीलाई आशयपत्र (एओआई) दिएको छ। वैशाख २० गते बसेको बोर्डको बैठकले थप १३ कम्पनीलाई आशयपत्र दिने निर्णय गरेको हो। आशयपत्र पाउनेमा दुई वित्तीय र ११ वटा व्यक्तिगत संस्था रहेका छन्। यसअघि बोर्डले पहिलो चरणमा १६ वटा कम्पनीलाई आशय पत्र दिएको थियो। योसँगै आशय पत्र पाउने कम्पनीको संख्या २९ पुगेको छ। आशय पत्र पाउनेले ६ महिनाभित्र पूर्वाधार तयार गरी बोर्डलाई जानकारी गराउनुपर्नेछ। मापदण्ड पूरा गरेका म्पनीहरूले मात्रै ब्रोकर लाइसेन्स पाउनेछन्। नयाँ ब्रोकर सञ्चालनका लागि बोर्डमा आवेदन दिएका कम्पनीको अध्ययन भइरहेको बोर्डले जनाएको छ। बोर्डले धितोपत्र दलाल तथा धितोपत्र व्यापारीको अनुमति पत्रका लागि गत असोज २ गते सूचना जारी गर्दै ३० दिनभित्र आवेदन माग गरेको थियो। बोर्डले धितोपत्र व्यवसायी, धितोपत्र दलाल तथा धितोपत्र व्यापारी नियमावलीलाई पाँचौ पटक संशोधन गरी थप नयाँ ब्रोकर कम्पनीका लागि दर्खास्त आह्वा गरेको थियो। संशोधन नियमावलीअनुसार बोर्डले ब्रोकर कम्पनीहरूलाई चुक्ता पुँजीअनुसार तीन तहमा विभाजन गरेको छ। जसमध्ये सीमित कार्य गर्ने ब्रोकर कम्पनीको चुक्ता पुँजी २० करोड रुपैयाँ, पूर्ण कार्यलाई ६० करोड र स्टक डिलरलाई डेढ अर्ब रुपैयाँ तोकेको छ।"
पायकपायकमा सुक्खा बन्दरगाह,"आयातनिर्यात हुने सामानको सम्पूर्ण जेकजाँच, क्वारेन्टिन र भन्सार क्लियरेन्स गरी देशभित्र ल्याउन वा बाहिर पठाउने ठाउँलाई बन्दरगाह भनिन्छ। सामुद्रिक सीमा भएका देशमा सामुद्रिक बन्दरगाह हुन्छन्। समुद्रको पहुँच नभएको देशमा भने सुक्खा बन्दरगाह हुन्छन्। नेपालमा पनि वीरगन्जमा दुईवटा, विराटनगर, चोभार भैरहवा, काँकडभिट्टा र सिन्धुपाल्चोकको तातोपानीमा सुक्खाबन्दरगाह सञ्चालनमा छन्। नेपालगन्ज र रसुवामा निर्माणाधीन छन् भने कञ्चनपुरको दोधाराचाँदनीमा बन्ने सुक्खा बन्दरगाहको डीपीआर तयार भइसकेको छ। अन्तरदेशीय सीमा नाकामार्फत हुने नियन्त्रित वस्तु व्यापार र मानव आवागमनको व्यवस्थापन र सुविधाका लागि आवश्यक विभिन्न भौतिक संरचनाहरूमध्ये एकीकृत भन्सार जाँचचौकी (आईसीपी) एक हो। यस्ता जाँचचौकीमा निर्माणको समयमा उपलब्ध अत्याधुनिक प्रविधि र सुविधाहरू जडान गरिएका हुन्छन्। आईसीपीमा भन्सार, क्वारेन्टाइन, पार्किङ, भण्डार, बैंक, सटही केन्द्र, गाडी तौलने मेसिनजस्ता प्रत्यक्ष व्यापारिकदेखि स्वास्थ्य, हुलाक, आराम गृह, सुरक्षा बन्दोबस्तीलगायतका अन्य अप्रत्यक्ष तर अत्यावश्यकीय पूर्वाधार र सुविधा हुन्छन्। त्यसका साथै अध्यागमनका लागि थप पूर्वाधार र सुविधा पनि यसका अभिन्न अंग रहन्छन्। वैदेशिक व्यापारलाई सहज बनाउन आईसीपीहरू सीमा जोडिएका दुवै देशका भूभागमा समान स्तरका बनाइन्छन्। तर देशहरू अनुसार फरक पनि हुन सक्छन्। हाल वीरगन्ज र विराटनगरमा एकीकृत जाँचचौकी सञ्चालनमा छन् भने नेपालगन्जमा निर्माणाधीन अवस्थामा छ भने भैरहवाको काम सुरु हुन सकेको छैन। नेपालमा एकीकृत जाँचचौकी र सुक्खा बन्दरगाहको निर्माण, सञ्चालन तथा नियमन नेपाल इन्टरमोडल यातायात विकास समितिले गर्दै आएको छ। समिति व्यापार पूर्वाधारको नियामक निकाय पनि हो। समितिले आईसीपी र सुक्खा बन्दरगाह (आईसीडी) को उचित व्यवस्थापन गर्दै वैदेशिक व्यापारमा सहयोग गर्छ। वैदेशिक व्यापारका लागि पहिलो पूर्वसर्त एकीकृत जाँचचौकी र सुक्खा बन्दरगाह हुन्। एकीकृत जाँचचौकीबाट मालसामानको आयात निर्यात, कन्टेनरबाट उचित तवरले मालसामान निकाल्ने र राख्ने, गोदाम व्यवस्थापन, कन्टेनर तथा मालसामानको अस्थायी भण्डारण, भन्सार जाँचपास, रेल तथा सडक मार्गको माध्यमबाट बन्दरगाहसम्मको निर्वाध आवातजावत, बैंक, क्वारेन्टाइन, ल्याबलगायतको सुविधा तथा कम्प्युटरकृत कारोबार हुन्छ। नेपालमा एकीकृत जाँचचौकी भारतको सहयोगमा निर्माण भएको छ। नेपाल र भारतबीच हुने मालसामानको आयातनिर्यातलाई सहज बनाउन भारत सरकारले सीमामा दुवैतिर एकै प्रकारको भौतिक संरचना निर्माण गरिदिएको छ। भन्सार क्षेत्रमा विभिन्न पूर्वाधार निर्माणका लागि नेपालले द्विपक्षीय वा बहुपक्षीय सहायता लिएको छ। भारतसँग सीमा जोडिएका प्रमुख भन्सार क्षेत्रमा एकीकृत जाँच भन्सार चौकी (आईसीपी) निर्माणमा भारतीय सहयोग छ। ती आईसीपी निर्माणको काममा पूर्णतः भारतीय पक्षकै संलग्नता छ। नेपालमा आईसीपी निर्माणको अवधारणा सन् २००४ मा विकास भएको हो। सन् २००५ मा त्यस्ता चारवटा आईसीपी निर्माणका लागि नेपालभारतबीच सम्झौता भएर सन् २०१० देखि निर्माण सुरु भएको हो। सम्झौताअनुसार चार वटा आईसीपी निर्माणमा भारतीय सहयोगस्वरूप ६ अर्ब ९६ करोड ६१ लाख भारतीय रुपैयाँ परिचालन हुनेछ। एकै स्थानबाट भन्सार, अध्यागमन, क्वारेन्टिन, बैंकवित्तीय संस्था, बिमा कम्पनी, सीमा सुरक्षाजस्ता संस्थाहरू ल्याएर मानवीय तथा मालसामानको अन्तरदेशीय आवतजावतलाई झन्झटरहित बनाउन आईसीपी निर्माण गरिएको हो। नेपालको आधाभन्दा बढी अन्तर्राष्ट्रिय आयात निर्यात कारोबार आईसीपीबाटै हुने गरेको छ। इन्टरमोडलअन्तर्गत हाल पाँच सुक्खा बन्दरगाह र दुई एकीकृत जाँचचौकी सञ्चालनमा छन्। तीमध्ये चोभारबाहेक सबै सुक्खा बन्दरगाह र एकीकृत जाँचचौकी सञ्चालनको जिम्मा निजी क्षेत्रलाई दिइएको छ। सुक्खा बन्दरगाह र एकीकृत जाँचचौकी व्यवस्थापनको जिम्मा पाएका सबै कम्पनीमा भारतीय कम्पनीको पकड छ। रेलको सुविधा भएको वीरगन्जस्थित सुक्खा बन्दरगाह प्रिस्टिन भ्याली ड्राइपोर्टले व्यवस्थापन गरिरहेको छ। सो कम्पनीमा भारतीय कम्पनी प्रिस्टिन लजिस्टिक्स एन्ड एन्फ्राप्रोजेक्टस् र भ्याली ग्रुपअन्तगर्तको विन्ध्यवासिनी लजिस्टिक्सको संयुक्त लगानी छ। काँकडभिट्टाको सुक्खा बन्दरगाह र विराटनगरस्थित एकीकृत जाँचचौकी ट्रान्सनेपाल फ्रेट सर्भिसेजले व्यवस्थापन गरिरहेको छ। कम्पनीमा राठी ग्रुप र भारतीय कम्पनी अल कार्गो लजिस्टक्सको संयुक्त लगानी छ। यस्तै, तातोपानीको सुक्खा बन्दरगाह ट्रान्स नेपाल र सिल्क ट्रान्सपोर्टको ज्वाइन्ट भेन्चर कम्पनी ट्रान्ससिल्क टर्मिनलले व्यवस्थापन गरिरहेको छ। भैरहवाको सुक्खा बन्दरगाह सञ्चालनको जिम्मा अन्नपूर्ण टर्मिनल्सलाई दिइएको छ। अन्नपूर्णमा विन्ध्यवासिनी, टीआरएससँगै अर्को एक भारतीय कम्पनीको लगानी छ। कैलाशा टर्मिनल्सले अप्रिल १ तारिखदेखि वीरगन्ज एकीकृत जाँचचौकी सञ्चालन थालेको छ। कैलाशा भैरहवामा सुक्खा बन्दरगाह चलाइरहेको ग्रुपको कम्पनी हो। एक वर्षअघि निर्माण सम्पन्न भएको चोभारस्थित सुक्खा बन्दरगाहको व्यवस्थापन भने इन्टरमोडलले नै गरिरहेको छ। चोभारमा मालवाहक ट्रकको फ्लो कम हुँदा यसलाई व्यवस्थापन गर्ने जिम्मा निजी क्षेत्रले लिन मानिरहेका छैनन्। ३ ठाउँमा एकीकृत जाँचचौकी बन्दै, ६ वटा अध्ययनका क्रममा नेपाल इन्टरमोडल यातायात विकास समितिअन्तर्गत थप तीन स्थानमा एकीकृत जाँचचौकी निर्माणका क्रममा छन्। समितिका अनुसार नेपालगन्जस्थित एकीकृत जाँचचौकीको ८० प्रतिशत निर्माणकार्य सम्पन्न भएको छ। यस्तै, रसुवास्थित टिमुरे एकीकृत जाँचचौकीका काम ३५ प्रतिशत सकिएको छ। कञ्चनपुरको चाँदनी दोधारामा बन्ने एकीकृत जाँचचौकीको विस्तृत परियोजना प्रतिवेदन तयार भइसकेको छ। कोरालामा बन्ने एकीकृत जाँचचौकी विस्तृत परियोजना प्रतिवदेन निर्माणको क्रममा छ। यस्तै, किमाथांका, ओलाङचुङगोला, यारी, जलेश्वर र टीकापुरमा पनि एकीकृत जाँचचौकी निर्माणको अध्ययन भइरहेको छ।"
"सुनको मूल्य हालसम्मकै उच्च, तोलाको पुग्यो १ लाख ११ हजार ८ सय",काठमाडौं : सुनको भाउ हालसम्मकै उच्च पुगेको छ। नेपाल सुनचाँदी व्यवसायी महासंघका अनुसार आज १२ सय रुपैयाँले बढेर प्रतितोला सुनको मूल्य १ लाख ११ हजार ८ सय पुगेको हो। तेजाबी सुन १ लाख ११ हजार २५० कायम भएको छ। अघिल्लो कारोबार दिन बुधबार सुन १८ सय रुपैयाँले बढेर १ लाख १० हजार ६०० मा कारोबार भएको थियो। सुनको मूल्य बढेसँगै चाँदी पनि बढेको छ। आज प्रतितोला चाँदी १४ सय ४५ रुपैयाँमा कारोबार भइरहेको महासंघले जनाएको छ। बुधबार प्रतितोला चाँदी १४ सय २५ रुपैयाँमा कारोबार भएको थियो।
नवनियुक्त मन्त्रीले लिए शपथ,"काठमाडौं : नवनियुक्त मन्त्रीहरूले शपथ ग्रहण गरेका छन्। राष्ट्रपति कार्यालय शीतल निवासमा बिहीबार आयोजित एक समारोहका बीच राष्ट्रपति रामचन्द्र पौडेलले नवनियुक्त मन्त्रीहरूलाई पद तथा गोपनीयताको शपथ ग्रहण गराएका हुन्। कानुन न्याय तथा संसदीय मामिला मन्त्रीमा धनराज गुरूङ,स्वास्थ्य तथा जनसंख्या मन्त्रीमा मोहनबहादुर बस्नेत र युवा तथा खेलकुद मन्त्रीमा डिगबहादुर लिम्बू नियुक्त भएका छन्। प्रधानमन्त्री पुष्पकमल दाहाल 'प्रचण्ड'को सिफारिसमा राष्ट्रपति पौडेलले बुधबार तीनैजनालाई मन्त्री नियुक्त गरेका हुन्। नवनियुक्त तीनैजना मन्त्री नेपाली कांग्रेसबाट निर्वाचित सांसद हुन्।"
ग्राउन्ड ह्यान्डलिङमा विवाद,"निगमले भने स्पष्टीकरणसम्बन्धी चिठी आइनपुगेको बताएको छ। सो सम्बन्धमा आधिकारिक चिठी प्राप्तपछि निगम सञ्चालक समितिको बैठक बसी पर्यटन मन्त्रालयको निर्देशन लिएर अघि बढ्ने निगम प्रवक्ता रमेश पौडेलले बताए। काठमाडौं : नियामक निकाय नेपाल नागरिक उड्डयन प्राधिकरण र नेपाल वायुसेवा निगमबीच विवाद भएको छ। जहाज उडान र अवतरणको क्रममा लिइने ग्राउन्ड ह्यान्डलिङ शुल्क (भूमस्थ प्रबन्ध सेवा) घटाउने बारेमा दुई सरकारी निकायबीच विवाद चर्केको हो। नियामक निकायले लिएको निर्णय नमानेको प्राधिकरणको भनाइ छ भने निर्णय कार्यान्वयन गर्दा घाटा हुने निगमको अभिव्यक्ति छ। प्राधिकरणले संशोधन गरेको विमानस्थल सेवा शुल्क नियमावली २०७८ लाई कार्यान्वयन नगरेको भन्दै निगम अध्यक्षलाई स्पष्टीकरण सोधेको छ। नेपाली ध्वजाबाहक निगम अध्यक्ष युवराज अधिकारीलाई ७२ घण्टे स्पष्टीकरण सोधेको सहायक प्रवक्ता ज्ञानेन्द्र भुलले जानकारी दिए। प्राधिकरणले बुधबारबाट तीन दिनभित्र आफैं उपस्थित भई स्पष्टीकरण दिन अधिकारीलाई निर्देशन दिएको हो। निगमले त्रिभुवन अन्तर्राष्ट्रिय विमानस्थल र गौतमबुद्ध अन्तर्राष्ट्रिय विमानस्थलमा अन्य अन्तर्राष्ट्रिय उडान गर्ने स्वदेशी तथा विदेशी वायुसेवा कम्पनीलाई ग्राउन्ड ह्यान्डलिङ सेवा उपलब्ध गराउँदै आएको छ। प्राधिकरणले गत वर्ष नियमावली संशोधन गर्दै भूमस्थ प्रबन्ध सेवाबापत संकलन गर्न पाउने संशोधित सेवा शुल्क लागू गर्न पत्राचार गरेकोे थियो। प्राधिकरणले गत असोज ८ गते पहिलोपटक र गत चैत्र १७ गते दुई पटक गरी निगमलाई संशोधित सेवा शुल्क लागू गर्न निर्देशन दिएको थियो। तर, निगमले संशोधित सेवा शुल्क र प्राधिकरणको निर्देशक पालना नगरेको भन्दै निगम अध्यक्ष युवराज अधिकारीको नाममा स्पष्टीकरण सोधेको हो। प्राधिकरणले मन्त्रिपरिषद्बाट स्वीकृत भएको नियमावलीको नीतिगत व्यवस्था हालसम्म कार्यान्वयन नगुर्नको कारण निगमसँग सोधेको छ। यस्तै, संशोधित ग्राउन्ड ह्यान्डलिङ शुल्क र सो शुल्कमा ५० प्रतिशत छुट दिई नयाँ सञ्चालनमा आएका अन्तर्राष्ट्रिय विमानस्थलमा उडान गर्ने वायुसेवालाई आकर्षित गर्न गरिएको प्रयास कार्यान्वयन नहुँदा वायुसेवा कम्पनी र विमानस्थलले व्यहोरेको क्षतिको जिम्मेवारी कसले लिने भनेर निगम कार्यकारीलाई प्रश्न सोधेको छ। प्राधिकरणले गरेको नीतिगत निर्णय कार्यान्वयनमा निगमले गरेको ढिलासुस्ती तथा अवज्ञाको मुख्य जिम्मेवार व्यक्तिलाई निगमका कार्यकारी अध्यक्षबाट किन नहटाउने भनेको छ। विमानस्थलमा ग्राउन्ड ह्यान्डलिङ सेवा भन्नाले यात्री, ब्यागेज, कार्गो चेक इन् गर्ने, तिनलाई विमानसम्म पुर्याउने तथा विमानबाट ल्याउने, तिनको सुरक्षा प्रक्रिया गर्ने, विमान सफा गर्ने आदि सेवा हो। यी सेवा सम्बन्धित एयरलाइन्स आफैंले अथवा अरू सेवाप्रदायक मार्फत गर्ने, गराउने विश्वव्यापी अभ्यास रहेको छ। प्राधिकरणले सुरुमा २०२२ सेप्टेम्बरबाट लागू गर्न भनिएको थियो। तर निगमले अन्य वायुसेवा कम्पनीसँग सोध्नुपर्छ भनेपछि ४५ दिनको समय थपिएको थियो। धेरै पटकभन्दा पनि निगमले आलटाल गरेको प्राधिकरणको भनाइ छ। निगमले भने स्पष्टीकरणसम्बन्धी चिठी आइनपुगेको बताएको छ। सो सम्बन्धमा आधिकारिक चिठी प्राप्तपछि निगम सञ्चालक समितिको बैठक बसी पर्यटन मन्त्रालयको निर्देशन लिएर अघि बढ्ने निगम प्रवक्ता रमेश पौडेलले बताए। अन्तर्राष्ट्रिय वायुसेवा कम्पनीले अन्य मुलुकको भन्दा बढी ग्राउन्ड ह्यान्डलिङ सेवा शुल्क लिएको गुनासो गरेपछि निगमले यसको शुल्कमा संशोधन गरेको थियो। साथै ग्राउन्ड ह्यान्डलिङ कति लिने सम्बन्धमा पनि प्राधिकरणलाई जानकारी गराई स्वीकृत लिन भनेको थियो। प्राधिकरणले संशोधन गरेपछि पुराना विमानको हकमा शुल्क करिब ७ देखि १५ प्रतिशतसम्म र नयाँ विमानस्थलमा ५० प्रतिशतसम्म ग्राउन्ड ह्यान्डलिङ सेवा घटाउन भनेको थियो। तर, प्राधिकरणको निर्देशनअनुसार कार्यान्वयन गर्दा देशलाई नै घाटा हुने निगमको भनाइ छ। विदेशी कम्पनीलाई फाइदा पुर्याउन यसो गरिँदै छ। यो सीधै प्राधिकरणको बलमिच्याइँ हो, निगम स्रोतले भन्यो। ग्राउन्ड ह्यान्डलिङ सेवा शुल्क नियमावली २०७० अनुसार नै निगमले शुल्क उठाउँदै आएको बताइन्छ। १० वर्षअघिको सेवा शुल्क अहिले आएर घटाउँदा निगमलाई घाटा हुने बताइन्छ। निगमको घाटा भनेको सरकारको घाटा भएको स्रोत बताउँछ। गौतमबुद्ध अन्तर्राष्ट्रिय विमानस्थलको सम्बन्धमा ग्राउन्ड ह्यान्डलिङमा ५० प्रतिशत छुट भनिएको छ। गत जेठ १४ बाट नै यो नियम लागू हुनुपर्ने हो। तर निगमले भने नियमित नै शुल्क उठाउँदै आएको गौतमबुद्ध विमानस्थल प्रमुख हंशराज पाण्डे बताउँछन्।"
प्रदेशमा बेरुजुको चाङ,"सबै प्रदेश प्रमुखहरूलाई महालेखाले बुझाएको ६०औं वार्षिक प्रतिवेदनले गत वर्ष मात्रै ७ प्रदेशमा ८ अर्ब ४६ करोड ३२ लाख बेरुजु थपिएको देखाउँछ। संघीयता कार्यान्वयन सँगै प्रदेश सरकार अस्तित्वमा आएको पाँच वर्ष भयो। तीन तहको सरकार बनेपछि विकास र पारदर्शितासहित सुशासन कायम हुने अपेक्षा नागरिकले गरेका थिए। तर, तीन सरकारमध्ये प्रदेश सरकारमा बर्सेनि बेरुजुको चाङ थपिँदा बेतिथि बढ्दो छ। केही समयअघि सार्वजनिक महालेखा परीक्षकको प्रतिवेदनले प्रदेशमा बेरुजु बढ्दो क्रममा रहेको प्रष्ट देखाउँछ। गत आर्थिक वर्षमा मात्रै ७ प्रदेशको बेरुजु ८ अर्ब ४६ करोड ३२ लाख थपिएको छ। प्रदेश गत रूपमा तुलना गर्दा सबैभन्दा धेरै बेरुजु कर्णाली प्रदेशमा छ। यहाँ ४४३ प्रतिशत बेरुजु छ। कर्णालीमा ३८ अर्ब १४ करोड ६२ लाखको लेखापरीक्षण भएकोमा १ अर्ब ६८ करोड ९३ लाख बेरुजु आएको हो। गण्डकीमा सबैभन्दा कम १२४ प्रतिशत अर्थात् ३९ अर्ब ९० करोड ९२ लाखको लेखापरीक्षण भएकोमा ४९ करोड ३५ लाख मात्रै बेरुजु देखिएको छ। कोसीमा १ अर्ब १६ करोड ३३ लाख कोसी प्रदेश सरकारको बेरुजु रकम ४ वर्ष ९६ करोड पुगेको छ। प्रदेश संरचना गठन भएको पाँच वर्षमा बेरुजु रकम ४ अर्ब ९६ करोड ३३ लाख ९४ हजार पुगेको हो। महालेखापरीक्षकको ६०औं प्रतिवेदनअनुसार गत वर्ष मात्रै १ अर्ब ६४ करोड ६३ लाख बेरुजु छ। पेस्की बाहेकको बेरुजु रकम भने १ अर्ब ५२ करोड ६६ लाख छ। महालेखाले प्रदेशगत रूपमा बुझाएको प्रतिवेदनअनुसार यसअघि २०७५ को पहिलो प्रतिवेदनले प्रदेशको बेरुजु २ करोड २२ लाख २६ हजार देखाएको थियो। २०७७ मा सार्वजनिक दोस्रो प्रतिवेदनले ७६ करोड ९५ लाख २९ हजार बेरुजु देखाएको थियो। तेस्रो प्रतिवेदनले १ अर्ब १७ करोड ५४ लाख ४९ हजार रुपैयाँ बेरुजु देखाएको थियो। चौथो प्रतिवेदनले १ अर्ब ४८ करोड १८ लाख २० हजार रुपैयाँ बेरुजु देखाएको थियो। पछिल्लो पाँच वर्षको जम्मा बेरुजु रकम ४ अर्ब ९६ करोड ३३ लाख ९४ हजार देखिएको महालेखाको प्रतिवेदनमा छ। प्रदेश सरकारले एक वर्षमा सवारी साधनका लागि इन्धन र मर्मतमा मात्रै २० करोड ६३ लाखभन्दा बढी रकम खर्च गरेको प्रतिवेदनले देखाएको छ। पछिल्लो पाँच वर्षमा प्रदेश सरकारले सवारी खरिदमा १ अर्ब २७ करोड ५४ लाख खर्च गरेको थियो। प्रदेश सरकारले बजेट स्रोत कम भएका कारण आर्थिक वर्ष २०७८७९ मा सवारी खरिद नगर्ने नीति लिएको थियो। तर, सोही वर्ष २१ करोड ७५ लाख २१ हजारको सवारी खरिद गरेको महालेखाको प्रतिवेदनमा उल्लेख छ। सो वर्ष प्रदेश सरकारले इन्धन खरिद र मर्मत शीर्षकमा मात्रै २० करोड ६३ लाख १८ हजार रुपैयाँ खर्च गरेको हो। सवारी खरिदसम्बन्धी मापदण्ड स्वीकृत भए पनि तोकिएको सीमाभन्दा बढी मूल्यमा सवारी साधन खरिद गरेको र इन्धन तथा मर्मत खर्च पनि बढ्दो क्रममा रहेको प्रतिवेदनले देखाएको छ। आर्थिक वर्ष २०७८७९ मा प्रदेश सरकारले इन्धन खरिदमा मात्रै १० करोड ६६ लाख ७२ हजार रुपैयाँ खर्च गरेको थियो। यो खर्चमध्ये १ करोड ३७ लाखको इन्धन पदाधिकारी र ९ करोड २८ लाखको इन्धर्न कार्यालय प्रयोजनामा खर्च भएको थियो। अघिल्लो वर्ष २०७७७८ मा ८ करोड २२ लाख ४२ लाख खर्च भएको थियो। एक वर्षमा कार्यालय प्रयोजन र पदाधिकारीको नाममा २ करोड ४४ लाख ३० हजार रुपैयाँको इन्धर्न खर्च बढेको प्रतिवेदनमा छ। महालेखाको प्रतिवेदनले प्रदेशको घर भाडा खर्च बढ्दो क्रममा रहेको उल्लेख गरेको छ। २०७७७८ मा प्रदेश सरकारले घर भाडाबापत मात्रै ५ करोड ७४ लाख २ हजार खर्च गरेको थियो। कार्यालय, आवास र स्टोर प्रयोजनाका लागि भन्दै आर्थिक वर्ष २०७८७९ मा प्रदेश सरकरारले ६ करोड १ लाख ३ हजार रुपैयाँ खर्च गरेको छ। प्रदेश सरकारले घरभाडामा गरिरहेको खर्च नियन्त्रण गर्न सुझाव दिएको छ। प्रदेश संरचनामा मुलुक गएपछि साविकको जिल्ला स्तरमा रहेका विषयगत कार्यालयहरू स्थानीय तह मातहत छन्। प्रदेशले सोही प्रकृतिको कार्य गर्नका लागि कार्यालयहरू स्थापना गरेका कारण घर भाडा खर्च बढेको प्रतिवेदनले औंल्याएको छ। मधेसमा १ अर्ब १६ करोड ३३ लाख मधेस प्रदेश सरकारको मन्त्रालय र मातहतको १ सय ४८ निकायको ४३ अर्ब १० करोड ७४ लाखको लेखापरीक्षण हुँदा १ अर्ब १६ करोड ३३ लाख बेरुजु आएको छ। गत आर्थिक वर्ष २०७८७९ को बेरुजु रकम १ अर्ब १६ करोड ३३ लाख ९ हजार थपिएसँगै यहाँको पछिल्लो पाँच वर्षमा बेरुजु रकम ६ अर्ब ७६ करोड २२ लाख २७ हजार पुगेको छ। पछिल्लो आर्थिक वर्षको बेरुजुमध्ये असुल गर्नुपर्ने बेरुजु ८ करोड ३३ लाख ६७ हजार, नियमित गर्नुपर्ने ५३ करोड ३४ लाख ७४ हजार र पेस्की बाँकी १८ करोड ९९ लाख ६४ हजार रहेको छ। अन्य संस्था एवं समितितर्फ ३५ करोड ६५ लाख ४ हजार बेरुजु देखिएको छ। यसमध्ये असुल गर्नुपर्ने १ करोड १९ लाख ६५ हजार नियमित गर्नुपर्ने, ३४ करोड १२ लाख ६१ हजार र ३२ लाख ७८ हजार रुपैयाँको पेस्की फछ्र्याेट नभएको महालेखापरीक्षकको ठहर छ। बागमतीमा १ अर्ब ५ करोड ३१ लाख गत आर्थिक वर्ष २०७८७९ मा बागमती प्रदेश सरकारको १ अर्ब ५ करोड ३१ लाख ४ हजार रुपैयाँ रकम बेरुजु कायम भएको छ। महालेखा परीक्षकको कार्यालयले ७६ अर्ब ९० करोड ४७ लाख २२ हजार रुपैयाँको लेखापरीक्षण सम्पन्न गर्दा उक्त रकम बेरुजु कायम भएको विवरण सार्वजनिक गरेको हो। महालेखा परीक्षकको कार्यालयले प्रदेशको प्रदेशसभा सचिवालय, मुख्यमन्त्री तथा मन्त्रिपरिषद्को कार्यालय र मातहतको निकाय, प्रदेश लोकसेवा आयोग, मुख्य न्यायाधिवक्ताको कार्यालय, प्रदेश नीति तथा योजना आयोगसहित २ सय २१ निकायको खर्च विवरण लेखापरीक्षण गरेको थियो। कुल लेखापरीक्षण अंकको तुलनामा बेरुजु १३७ प्र्रतिशत रहेको छ। अघिल्लो आर्थिक वर्ष २०७७७८ मा लेखापरीक्षण अंकको १६० प्रतिशत रकम बेरुजु कायम भएको थियो। गत आर्थिक वर्षमा देखिएको बेरुजुमध्ये ६ करोड ९३ लाख १३ हजार रुपैयाँ असुल गर्नुपर्ने, ४४ करोड ८७ लाख ३८ हजार प्रमाण कागजात पेस गर्नुपर्ने, १८ करोड ६८ लाख ८८ हजार नियमित गर्नुपर्ने र ३४ करोड ८१ लख ६५ हजार पेस्की बाँकी रहेको महालेखा परीक्षकको कार्यालयको प्रतिवेदनमा उल्लेख छ। महालेखा परीक्षकको कार्यालयले प्रदेश सरकारअन्तर्गतको २ सय ११ वटा कार्यालयको ७५ अर्ब ४० करोड ७९ लाख ६८ हजार र अन्य १० वटा संस्था समितिको १ अर्ब ४९ करोड ६७ लाख ५४ हजार रुपैयाँको लेखापरीक्षण गरेको थियो। उक्त अवधिमा प्रदेश सरकारले कुल विनियोजित बजेटको ६५८३ प्रतिशत बजेट खर्च गरेको थियो। गत आर्थिक वर्षमा सबैभन्दा धेरै भौतिक पूर्वाधार विकास मन्त्रालयको ३५६ प्रतिशत अर्थात् ३६ करोड १६ लाख ८२ हजार रकम बेरुजु कायम भएको छ। खानेपानी ऊर्जा तथा सिँचाइ मन्त्रालयको ३४९ प्रतिशत अर्थात् २१ करोड १ लाख ५४ हजार बेरुजु रकम कायम भएको छ। प्रदेश सरकार स्थापना भएको छ वर्षको अवधिमा सबैभन्दा धेरै आर्थिक वर्ष २०७५७६ मा कुल लेखापरीक्षण अंकको २५० प्रतिशत रकम बेरुजु भएको महालेखापरीक्षकको कार्यालयले सार्वजनिक गरेको प्रतिवेदनमा उल्लेख छ। गण्डकीमा थपियो ४९ करोड ३४ लाख बेरुजु गण्डकी प्रदेशमा आर्थिक वर्ष २०७८७९ मा ४९ करोड ३५ लाख ५७ हजार बेरुजु थप भएको छ। महालेखापरीक्षणको कार्यालयले सार्वजनिक गरेको प्रतिवेदनअनुसार प्रदेश सरकार मातहतका १ सय ८७ सरकारी निकायको ३७ अर्ब ४ करोड ५१ लाख ५ हजार र समिति तथा अन्य १४ बटा संस्थाको २ अर्ब ८६ करोड ४१ लाख ८१ हजार गरी कुल ३९ अर्ब ९० करोड ९२ लाख ८६ हजारको लेपापरीक्षण गरेकोमा सो बेरुजु थप भएको हो। कुल लेखापरीक्षण अंकको तुलनामा बेरुजु १२४ प्रतिशत रहेको छ। गत वर्ष लेखापरीक्षण अंकको १२७ प्रतिशत बेरुजु कायम भएको थियो। म्याद ननाघेको पेस्कीलाई लगती बेरुजु कायम नगरिएको उल्लेख छ। यो वर्ष कानुनको पालना, जवाफदेहिता वहन, लेखापालना र आर्थिक कारोबारको स्थिति, सार्वजनिक सम्पत्ति र स्रोत साधानको उपयोग, सार्वजनिक निर्माण र सेवा प्रवाहजस्ता विषयलाई लेखापरीक्षणमा समावेश गरिएको थियो। समावेश गरिएका विषयहरूको परीक्षणबाट मध्यकालीन खर्च संरचनाअनुसार बजेट विनियोजन हुन नसकेको, प्रदेशको बजेटको संघीय अनुदानको अंश उच्च रहेको महालेखापरीक्षणको कार्यालयले जनाएको छ। विनियोजित बजेटको तुलनामा न्यून खर्च हुने गरेको, सार्वजनिक सम्पत्तिको संरक्षण र अभिलेख अद्यावधिक हुन नसकेको लगायतका विषय लेखापरीक्षण प्रतिवेदनमा उल्लेख छ। थपिएको बेरुजुमध्ये असुल गर्नुपर्ने ७ करोड ८ लाख, नियमित गर्नुपर्ने ३३ करोड ४८ लाख र पेस्की ८ करोड ७९ लाख रहेको छ। बेरुजुमध्ये सबैभन्दा धेरैे भौतिक पूर्वाधार, सहरी विकास तथा यातायात व्यवस्था मन्त्रालयको मात्र ५६०५ प्रतिशत रहेको छ। दोस्रोमा रहेको ऊर्जा जलस्रोत तथा खानेपानी मन्त्रालयको १४५४ प्रतिशत र तेस्रोमा रहेको शिक्षा संस्कृति विज्ञान प्रविधि तथा सामाजिक विकास मन्त्रालयको ४ करोड ७९ लाख रहेको छ। प्रदेश सरकार स्थापनाको पाँच वर्षमा बेरुजु २ अर्ब १४ करोड ४४ लाख पुगेको छ। लुम्बिनीमा पाँच वर्षमा बेरुजु ३ अर्ब नाघ्यो लुम्बिनी प्रदेशको बेरुजु ३ अर्ब नाघेको छ। प्रदेश संरचना बनेको पाँच वर्षमै बेरुजु ३ अर्ब ५ करोड ८१ लाख पुगेको छ। बेरुजु भ्रष्टाचार नै नभए पनि प्रक्रियागत त्रुटि हो। यद्यपि लुम्बिनीमा कानुनविपरीत रकम बुझेर असुल नै गर्नुपर्ने बेरुजु पौने ७ करोड छ। महालेखापरीक्षकको कार्यालयले हालै सार्वजनिक गरेको प्रतिवेदनमा बेरुजु डेढ अर्ब बढेको छ। महालेखापरीक्षक कार्यालयका उपमहापरीक्षक वामदेव शर्मा अधिकारीका अनुसार आर्थिक वर्ष २०७८७९ को प्रतिवेदनअनुसार १ अर्ब ४९ करोड ८० लाख ८५ हजार बेरुजु थपिएको हो। योसँगै लुम्बिनी प्रदेशको बेरुजु ३ अर्ब ५ करोड ८१ लाख पुगेको छ। गत आर्थिक वर्षमा १ अर्ब ७० करोड ७६ लाख ४० हजार बेरुजु देखिएकोमा १४ करोड ६६ लाख ५० हजार सम्परीक्षण भई १ अर्ब ५६ करोड ९० हजार फछ्र्योट हुन बाँकी रहेको थियो। महालेखापरीक्षकको कार्यालयले केही दिनअघि प्रदेश प्रमुखलाई प्रारम्भिक प्रतिवेदन बुझाएको थियोे। महालेखाले बुझाएको प्रारम्भिक प्रतिवेदनअनुसार आर्थिक वर्ष २०७८७९ मा विभिन्न सरकारी कार्यालयमा १ अर्ब २४ करोड ४८ लाख ५३ हजार बेरुजु देखिएको छ। सोमध्ये ६ करोड ६८ लाख ८९ हजार असुल हुनुपर्ने देखिएको छ भने ७ करोड ४१ लाख २१ हजार अनियमित देखिएको छ। यसैगरी ३१ करोड ५५ लाख २४ हजार रकमको कागजात पूरा भएको छैन। यसैगरी १२ करोड १२ लाख ३० हजार रकम कर्मचारी तथा अन्य शीर्षकमा पेस्की देखिएको छ। यसैगरी सोही आर्थिक वर्षमा समिति तथा अन्य संस्थाहरूमा २५ करोड ३२ लाख ३२ हजार बेरुजु रकम देखिएको छ। महालेखापरीक्षक कार्यालयका उपमहालेखापरीक्षक अधिकारीले बेरुजु रकम सबै भ्रष्टाचार नै भएको नबुझ्न आग्रह गरे। बेरुजु सबै भ्रष्टाचार नै होइन, त्यसरी बुझ्नु हँुदैन, उनले भने। काम भएर पनि खर्च नगरिएको, खर्चअनुसारको बिल भरपाई पेस नभएको, शीर्षक नमिलेको लगायतका कारण पनि बेरुजु देखिने गरेको छ। प्रदेशमा मन्त्रालयको संख्या घटबढ हुँदा पनि बेरुजुको दर बढेको उपमहालेखा परीक्षक अधिकारीको भनाइ छ। कर्णालीमा बेरुजु ४ अर्ब बढी कर्णाली प्रदेशको बेरुजु रकम बढेर ४ अर्ब नाघेको छ। महालेखा परीक्षकको प्रतिवेदनअनुसार प्रदेशका सरकारी निकाय र अन्य संघसंस्था तथा समितितर्फ आर्थिक वर्ष ०७७७८ को २ अर्ब ६५ करोड १ लाख र ०७८७९ को बेरुजु १ अर्ब ६८ करोड ९३ लाख गरी जम्मा ४ अर्ब ३३ करोड ९४ लाख पुगेको हो। गत वर्षसम्म २ अर्ब ७९ करोड ३० हजार बेरुजु थियो। जसमध्ये १४ करोड ६७ लाख बेरुजु सम्परीक्षण भइसकेको छ। प्रदेश सरकारले नियमविपरीत बजेट खर्च गर्ने र समयमै पेस्की फछ्र्योट नगर्दा बेरुजु रकम बढ्दै गइरहेको प्रतिवेदनमा उल्लेख छ। महालेखाले सार्वजनिक प्रतिवेदनअनुसार यो वर्ष पेस्की नलिएरै बेरुजु रकम १ अर्ब ४४ करोड १८ लाख पुगेको छ। यो वर्ष प्रदेश सरकार मातहातका कर्णालीका १ सय ७३ वटा कार्यालयको ३८ अर्ब १४ करोड ६२ लाख रकम लेखापरीक्षण गरिएको थियो। जुन बजेटको ४४३ प्रतिशत बेरुजु आएको छ। ८ वटा मन्त्रालय रहेको कर्णालीमा भौतिक पूर्वाधार तथा सहरी विकास मन्त्रालयमा सबैभन्दा बढी बेरुजु देखिएको छ। यो मन्त्रालयमा आर्थिक वर्ष ०७८७८ मा ७१ करोड ९९ लाख ९५ हजार बेरुजु रकम देखिएको छ। प्रदेश सरकारको जलस्रोत तथा ऊर्जा विकास मन्त्रालयको ३६ करोड ५९ लाख ५१ हजार बेरुजु रकम देखिएको छ। मन्त्रालयसहित १६ वटा कार्यालयहरूमा ११ वटा कार्यालयमा बेरुजु देखिएको छ। मन्त्रालय र मातहतका गरी ४१ कार्यालय रहेको सामाजिक विकास मन्त्रालयका २३ वटा कार्यालयको बेरुजु रकम १५ करोड ७६ लाख ३३ हजार, मुख्यमन्त्री तथा मन्त्रिपरिषद्को कार्यालयको ८ लाख ५३ हजार, आन्तरिक मामिला तथा कानुन मन्त्रालयको १ करोड २३ लाख १० हजार बेरुजु देखिएको छ। यस्तै उद्योग, पर्यटन, वन तथा वातावरण मन्त्रालयको २ करोड ५८ लाख ३२ हजार बेरुजु देखिएको छ। भूमि व्यवस्था, कृषि तथा सहकारी मन्त्रालयमा ६ करोड ४१ लाख १२ हजार बेरुजु देखिएको छ। यस्तै प्रदेशका १२ वटा कार्यालयले ३५ लाख ५० हजार रकम असुली गर्नुपर्ने उल्लेख छ। यस्तै कर्णाली सरकारले विधि र ऐनविपरीत बजेट रकमान्तरदेखि करोडौं मूल्यका सवारी साधन खरिद गरेको खुलेको छ। आर्थिक वर्ष ०७८७९ मा १ अर्ब ८१ करोड ५ लाख रकमान्तर गरेको छ। वर्षको अन्तिम समयमा रकमान्तर गरेर बजेट खर्च गर्ने कार्य अन्त्य हुनुपर्ने महालेखाको प्रतिवेदनले औंल्याएको छ। सुदूरमा बढ्दो बेरुजु महालेखापरीक्षकको कार्यालयको पटकपटकको सुझावका बाबजुद पनि सुदूरपश्चिम प्रदेशमा बेरुजु घटेको छैन। प्रदेश सरकारका मन्त्रालय र मातहतका अड्डा तथा स्थानीय तहहरूमा बेरुजुको अवस्था चिन्ताजनक छ। हालै महालेखापरीक्षकको कार्यालयले सार्वजनिक गरेको सुदूरपश्चिम प्रदेश सरकारको लेखापरीक्षणको पाँचौं प्रतिवेदनमा ७७ करोड २४ लाख बेरुजु देखाएको छ। प्रदेशका मन्त्रालयहरूमा सबैभन्दा बढी सामाजिक विकास मन्त्रालयको मात्रै ३८ करोड २९ लाख रकम बेरुजु आएको छ। त्यसपछि भौतिक पूर्वाधार विकास मन्त्रालयको २७ करोड ४९ लाख, भूमि व्यवस्था कृषि तथा सहकारी मन्त्रालयको ६ करोड १३ लाख रकम बेरुजु आएको छ। प्रदेशका अरू मन्त्रालयहरूमा आन्तरिक मामिला तथा कानुन मन्त्रालयको २ करोड ५९ लाख, उद्योग पर्यटन वन तथा वातावरण मन्त्रालयको २ करोड ४९ लाख, मुख्यमन्त्री तथा मन्त्रिपरिषद्को कार्यालयको १८ लाख २५ हजार र प्रदेशसभा सचिवालयको ५ लाख ८१ हजार रकम बेरुजु आएको महालेखाले सार्वजनिक गरेको पाँचौं प्रतिवेदनमा उल्लेख छ। प्रदेश सरकारको यसअघिको मात्रै १ अर्ब १४ करोड रकम बेरुजु देखिएको छ। महालेखा परीक्षकको ६० औं प्रतिवेदनमा सुदूरपश्चिम प्रदेश सरकारको १ अर्ब १४ करोड बेरुजु फछ्र्योट हुन बाँकी छ। यसपालिको ७७ करोड त्यसमा जोडिएको छ। यस वर्षको पनि जोड्दा प्रदेश सरकारको मात्रै १ अर्ब ९१ करोड रकम बेरुजु देखिएको छ। प्रदेश सरकारको भन्दा बेरुजुको भयावह अवस्था स्थानीय तहहरूको छ। सुदूरपश्चिममा ९ जिल्लामा ८८ वटा स्थानीय तह छन्। महालेखाको ६० औं प्रतिवेदनले ८८ वटा पालिकामा मात्रै एक वर्षमा ४ अर्ब २१ करोड रकम बेरुजु आएको जनाएको छ। किशोर बुढाथोकीविराटनगर मनिका झाजनकपुरधाम कृष्णसारु मगरहेटौंडा कृष्णमणि बरालपोखरा लक्ष्मण पोखरेलबुटवल बिष्णप्रसाद न्यौपानेवीरेन्द्रनगर शिवराज भट्टधनगढी"

शीर्षक,विवरण
विद्यावारिधि कि जीवनवारिधि ?,"भोलि देश हाँक्नेहरूलाई विद्यावारिधिसम्म जाने बाटो त तय गरिदियौं तर जीवनवारिधिको थैली रित्तो छोड्यौं कि ? सन्दर्भ १ : एकदिन विद्यार्थीलाई प्रश्न सोधें, तिमी बसेको स्थानीय तहको नाम के हो ? त्यसको प्रमुख वा उपप्रमुख को हुनुहुन्छ ? थाहा छैन। कलेजमा प्राध्यापन गर्थें। पुनः अर्को प्रश्न गरें कहिल्यै वडा कार्यालय गएका छौ ? उत्तर आयो केही काम नै पर्दैन। किन जानु र सर ? अन्तिममा सम्झाएँ विद्यार्थीलाई यस्ता सामान्य विषयको जानकारी हुनुपर्छ। अलि ख्याल गर्नुपर्छ। जीवनमा उपयोगी हुने व्यावहारिक विषयहरू पो हुन् त यी। किन ध्यान नदिएको ? यस्ता कुरामा अपडेट भइरहनु पर्छ है भन्दै उत्प्रेरित गर्दै थिएँ। प्रतिउत्तर दिँदै विद्यार्थीले भन्छन् हे ! सर, धेरै ल्याङल्याङ नगर्नु न हौ। के चाहिने के नचाहिने म नि जान्दछु। एउटा कक्षामा भएको सबालजवाफको दायरा सानो होला तर पनि झस्किएँ। सोचें। सम्झिएँ। शून्य भएँ। हुन त डा नवराज केसीको बुझाइमा शून्यको पनि मूल्य हुन्छ रे। यदि नहुँदो हो त शून्य हुँदो नै किन हो ? शून्य भनेको एकमा पुग्नु अगाडिको तयारी हो नि। हामीले त्यो तयारी गरेनौं कि ? विद्यार्थीलाई विद्यावारिधिसम्म जाने बाटो त तय गरिदियौं तर जीवनवारिधिको थैली रित्तो छोड्यौं कि ? अंक त सिकायौं होला, अक्कल अड्किएको फुकाइदिएनछौं। किताब दियौं तर जिन्दगीका पेचिला पाठ समावेश नै गरेनछौं। के चाहिने ? के नचाहिने ? बुझाउन सकेनछौं। धेरै सोच्न पुगें। भूमिका दिएनछौं। अह्राएको मात्र गर्न सिकाएछौं। ठोक्किएर, पोखिएर, सक्किएर, लडेर, छुट्टिएर फेरि जोडिनु जीवनको अर्थ हो भन्ने ज्ञानमा कमी भएछ सायद। यसमा दोष कसको भन्नु ? तपाईं दोषी। म दोषी। यो समाज दोषी। अनि शिक्षा प्रणाली पनि दोषी। शिक्षण शैली दोषी। अभिभावक दोषी। राज्य दोषी। हामी सबै दोषी। बालबालिकालाई पढ्नुपर्छ त भन्यौं तर किन पढ्ने ? जीवन जोडेर जवाफ दिएनौं सायद। उत्तर अनुत्तरित नै रह्यो सायद। हुन पनि हो। शिक्षक भन्छन् पढ। अभिभावक पनि भन्छन् पढ। आफूभन्दा ठूलोले भन्छन् पढ। आखिर किन पढ्ने ? जागिर खान। विदेश जान। धेरै पैसा कमाउन। महँगा महँगा गाडी वा बंगला किन्न। बुवाआमाको सपना पूरा गर्न। खुसी बन्न। इमान्दार बन्न। समाजको हित हुने कार्य गर्न। आफ्नो माटोलाई माया गर्न। सामाजिक प्राणी बन्न। केका लागि पढ्ने हो ? बालमस्तिष्कमा अनेक प्रश्न ओइरिनु स्वाभाविक हो। सन्दर्भ २ : तराईमा बस्ने आफन्त दाजुको घर गएको थिएँ। भतिजी स्नातक तहमा अध्ययन गर्दै रैछिन्। उनीसँग कुराकानी भयो। भनें नानी, राम्रो पढ है। केही गर्नुपर्छ। आ ! काकु यहाँ पढेर के हुन्छ र ? म त कोरियन भाषाको किताब पढ्दैछु। भाषा सिकेर कोरिया जाने हो। थपिन्, पहिले पहाडमा सँगै स्कुल पढेको साथी यता गएर थुप्रो पैसा कमाइसकेछ नि ? म नि जाने हो। फुरुक्क परिन् भतिजी। सायद उनलाई नेपालमा के छ र ? यहाँ बसेर केही हुँदैन। केही गर्न पनि सकिँदैन। स्वदेशमा रोजगारीको अवसर नै छैनजस्ता निराशाजनक सोच पलाएको हुनुपर्छ। जुन परिवार र समाजबाट नक्कल गरेको हुनुपर्छ। हो पनि, आशा जगाउनेभन्दा देशबारे नकारात्मक विषयकै चर्चा बढी हुने गरेको जताततै देखिन्छ। सुनिन्छ। भेटिन्छ। उनले खराब छ भन्ने मान्छेमात्र भेटिन् सायद। यो नेताले गरेन। त्यो पार्टीले गरेन। भनेको मात्र देखेको सुनेको हुँदा उनले पनि देशप्रतिको माया र सम्भावना देखिनन्। अरूको नक्कल गरिन्। र, त्यही अभिव्यक्ति दिइन्। यसै प्रसंगमा डा नवराज केसीको शून्यको मूल्य पुस्तकको पृष्ठ १९ मा उल्लेखित विषय मनन् गरौं मान्छे सामाजिक प्राणी हो। तर ऊ सामाजिक प्राणीभन्दा बढी नक्कले प्राणी हो। मानिसले सबैभन्दा धेरै कुरा नक्कल गरेर सिक्छ। ती बहिनीको पनि नक्कली शैली नै हो। यसको एउटा रोचक अध्ययन छ, एकपटक एक वैज्ञानिकले एउटा मानिसको बच्चालाई चिम्पान्जीको आमासँग हुर्किन छाडेछन्। अनि त्यो चिम्पान्जीको बच्चोलाई मानिसको आमासँग। पाँच वर्षपछि मान्छेको बच्चा र चिम्पान्जीको बच्चोमा के नयाँ कुरा देखियो होला त ? उत्तर बहुत रोचक छ। फुच्चे चिम्पान्जी मानव आमासँग हुर्केको थियो। उसले मानिसको १० प्रतिशतमात्र गुण सिकेछ। उसको व्यवहार १० प्रतिशत मानव र ९० प्रतिशत चिम्पान्जीकै थियो। के गर्ने त भविष्यका कर्णधारका लागि ? साहस दिऊँ। संघर्षका कथा सुनाऔं। अभावको अर्थ बुझाऔं। शिक्षामात्र होइन, दीक्षा प्राप्तिमा जोड दिऔं। पैसा र पद क्षणिक हुन् भन्ने बताऔं। जीवन र जगत् बुझाऔं। जीवन कहिल्यै सरल रेखामा चल्दैन भन्ने सिकाऔं। चिम्पान्जी आमासँग हुर्केको फुच्चे मान्छेको व्यवहारको विकास भने धेरै नै थियो। त्यो फुच्चे मानिसको गुण ९० प्रतिशत चिम्पान्जीको थियो। उसैगरी बोल्थ्यो, खान्थ्यो, बर्बराउथ्यो, सुत्थ्यो र सायद चिम्पान्जीकै सपना नि देख्थ्यो। मानवीय स्वभाव त मात्र १० प्रतिशतमात्र विकास भएको थियो उसमा। मान्छे अरू जीवभन्दा प्राकृतिक रूपमा बहुत फरक छ। ऊ सामाजिक प्राणीमात्र होइन, नक्कले प्राणी पनि हो। हामी अरूको देखासिकी गर्छौ। वास्तविकता बिर्सिएका छौं। आफ्नो माटोप्रति माया गर्ने पाठ हाम्रो समाजले दिन सकेको छैन। आलोकाँचो केटाकेटीमा यसरी जबर्जस्त रूपमा धन ठूलो भन्ने बनाइयो। पढेर के हुन्छ र ? विदेश नगई केही हुँदैन भन्ने भ्रम छरपष्ट पारियो। सन्दर्भ ३ : एकादेशमा एउटा गाउँमा एउटा किसान रहेछ। ऊसँग एउटा घोडा रहेछ। त्यो घोडा एकदिन हराउँछ। त्यसपछि गाउँलेहरू त्यो किसानको घरमा आएछन् र भनेछन्, अहो ! कस्तो नराम्रो खबर। तपाईंको क्षति भएछ। बर्बाद भएछ। तपार्इं कस्तो अभागी नि ? जवाफमा किसानले खै हेरौं भनेछ। हराएको घोडा फर्किएछ तीन जंगली घोडासहित। फेरि गाउँले आएर भनेछन् आहा ! कस्तो सुखद खबर। कति राम्रो फलिफाप। तपाईंको कत्रो उपलब्धि ? तपाईं कति भाग्यमानी ? किसानले खै हेरौं भनेर जवाफ दिएछ। केहीपछि त्यो किसानको छोराले जंगली घोडा लिएर जंगलमा जाँदा घोडाबाट लडेर खुट्टा भाँचिएछ। गाउँले आएछन्। पुरानै कुरा दोहोयाउँदै तपाईं कस्तो अभागी भनेछन्। किसानले भनेछन् खै हेरौं। केही समयपछि छिमेकी देशले उक्त देशलाई आक्रमण गरेछ। ठूलै युद्ध भएछ। त्यहाँको राजाले सबै युवालाई सैनिकमा भर्ती हुन आदेश दिएछन्। देशैभरिका र त्यो गाउँका सबै युवा भर्ती हुन गएछन् तर त्यो किसानको छोरोको खुट्टा भाँचिएको हुनाले सैनिकहरूले उसलाई लगेनछन्। फेरि गाउँले आएर आहा ! क्या राम्रो खबर। तपाईंको छोरो त तपार्इंसँगै रहेछ। तपाईं कति भाग्यमानी। कस्तो सुखद खबर भनेछन्। किसानले पुरानै उत्तर दिएछन्। यसको तात्पर्य भविष्य कसैले देखेको हुँदैन। अहिले सोचेजस्तो भएन। भनेको जस्तो भएन भनेर जिन्दगी नै बिग्रियो भनेर चिन्ता नलिऔं। आज राम्रो गरौं भोलि आफैं राम्रो हुनेछ। तसर्थ विद्यार्थी भाइबहिनी हो, परीक्षामा फेल भइन्छ तर जीवनमा फेल हुनु भएन। चिनियाँ व्यवसायी ज्याक माले भनेका छन्, तिमीले कक्षामा टप गर्नु पर्दैन, औसत विद्यार्थी भए पुग्छ। औसत विद्यार्थीसँग मात्र सीप विकासका लागि पर्याप्त समय हुन्छ। टपरहरूले धेरै कुरा गुमाएका हुन्छन्। त्यसो भए अब हामीले के गर्ने भविष्यका कर्णधारका लागि? विमर्श गरौं। एक, बालबालिकालाई साहस दिनुहोस्। दुई, संघर्षका कथा सुनाउनोस्। तीन, आफ्ना सपना पूरा गर्न लगाऔं। तिनका सपनामा ध्यान दिऔं। चार, अभावको अर्थ बुझाइदिऔं। पाँच, अंक होइन, बुद्धि प्राप्तिमा जोड दिऔं। छ, पैसा र पद क्षणिक हुन्। त्यो कुरा बुझाइदिऔं। सात, उसलाई पुल्पुल्याएर टाउकोमा नचडाऔं। आठ, जीवन र जगत् बुझाइदिऔं। नौ, जीवन कहिल्यै सरल रेखामा चल्दैन भन्ने कुरा सिकाऔं। दस, धेरै महŒवाकांक्षी नबनाऔं। नक्कले संस्कृति अवलम्बन नगरौं। अरू घोडा चढे भनेर आफू धुरी नचढ्नुहोस्। आफ्नो माटोलाई माया गर्न सिकाउनुहोस्। उसका कुरा सुन्नुहोस्। घरमा अभिभावकले जिम्मेवारी पूरा गरौं। विद्यालयमा शिक्षकले पाठमात्र सिकाउने होइन। उसको खराब प्रवृत्तिलाई खराबै हो भनी सुधारका लागि कार्य गरौं। आत्मबोध गराऔं। किन पढ्ने ? केका लागि पढ्ने ? सोको समीक्षा गरौं गराऔं।"
बालेनले पदीय मर्यादा ख्याल गरून्,"काठमाडौं महानगरपालिकाका प्रमुख बालेन्द्र साह (बालेन) सार्वजनिक पदमा छन्। जनप्रतिनिधि साहलाई सार्वजनिक पदले अधिकार मात्र होइन विशेष जिम्मेवारी पनि दिएको छ। त्यो जिम्मेवारीलाई गम्भीरताकासाथ निभाउनुपर्छ। शालिनता प्रस्तुत हुनुपर्छ। जनप्रतिनिधिको बोली, व्यवहार र आचरण लोकतान्त्रिक समाजको मर्यादाभित्र रहनुपर्छ। मेयर साहले शनिबार राति सामाजिक सञ्जालमा जुन स्टाटस लेखे, त्यो आपत्तिजनक र अशिष्ट छ। कल्पना बाहिरको छ। उनले महानगरको कुनै पनि गाडी सरकारबाट रोकियो भने सिंहदरबारमा आगो लगाइदिन्छु। याद राख चोर सरकार भन्ने आपत्तिजनक स्टाटस लेखेका छन्। यो स्टाटस मेयर साहकै हो त ? कतै फेक त होइन ? भन्ने लाग्यो। सुरुमा विश्वासै लागेन। किनभने भाषा उत्तेजक मात्र होइन गैरकानुनी र अनैतिक छ। आफू कानुनभन्दा माथि छु भन्ने मनोविज्ञान मेयर साहमा छ भने अब मुक्त हुनुपर्छ। भदौ १६ गतेको स्टाटस विवादित बनेपछि न्यारेटिभ (कथन) सिर्जना गरियो। मेयर साहकी पत्नी सविना काफ्ले प्रशव व्यथा लागेर अस्पताल जाँदै गरेको झुटो कथन रहेछ। अस्पतालको एनआईसीयूमा रहेको शिशुलाई स्तनपान गराएर घर फर्कंदै गरेको पुष्टि भएको छ। सवारी चेकजाँच गर्ने क्रममा कोटेश्वरमा आवश्यक सोधपुछ गरेर ट्राफिक प्रहरीले आफ्नो कर्तव्य र भूमिका निभाएका छन्। जोसुकैको गाडीलाई ट्राफिक प्रहरीले पनि रोकेर सोध्ने अधिकार छ। शनिबार बिदाको दिन गुडेको सरकारी गाडीलाई ट्राफिकले रोकेर सोध्न किन नपाउने ? मेयर मात्र होइन मन्त्रीको गाडीलाई पनि रोक्नुपर्छ। विकसित मुलुकमा कतिपय मन्त्री ट्राफिकको चेकजाँचमा कारबाहीमा परेका उदाहरण छन्। मेरो श्रीमती चढेको गाडी कसले रोक्न सक्छ ? भन्ने अहंकार मेयर साहमा पलायो। यो नयाँ सामन्तवाद हो। मेयरले आफ्नो शक्तिको दुरुपयोगलाई किन नहेर्ने ? प्रहरीले इमान्दारीपूर्वक कर्तव्य निभाएकोमा मेयर साहले धन्यवाद दिनुपथ्र्यो। यदि सोधपुछ गरेर प्रहरीले गल्ती गयो भन्ने तर्क गर्ने हो भने मेयर साहले महागल्ती गरेका छन्। किनभने मेयर सिंहदरबार नै जलाउने अराजक अभिव्यक्ति दिएका छन्। अहिले जनता निराश छन्। यही नैराश्यतालाई मेयर शाहले उपयोग गर्न खोजेको देखियो। जनताको निराशा वा आक्रोशलाई उपयोग गरेर राजनीतिक बल प्राप्त हुँदैन। जनआक्रोशलाई उपयोग गरेर पपुलिस्ट हुन खोज्नु लोकतन्त्रमा खतरनाक मानिन्छ। जनताको नकारात्मक मनोविज्ञानलाई उपयोग गर्न खोज्नु लोकतन्त्रका लागि शुभ होइन। मेयर साहले जनमतलाई गलत रूपमा व्याख्या गर्नुहुँदैन। जनताको निराशा र आक्रोशमा आफ्नो रोटी सेक्ने काम गर्नुहुँदैन। मेयर साहका पनि समर्थकहरू होलान्। सामाजिक सञ्जालमा समर्थन गर्ने समूह पनि होला। तर, उनको अराजक अभिव्यक्तिलाई वैधानिकता दिनुहुँदैन। सरकारले नोटिसमा लिनुपर्छ। यस खालका अराजक अभिव्यक्ति भविष्यमा दोहोरियो भने मेयर साहको राजनीतिक पुँजी र विश्वसनीयता समाप्त हुन्छ। (वरिष्ठ अधिवक्ता त्रिपाठी संवैधानिक कानुन व्यवसायी मञ्चका अध्यक्ष हुन्।)"
भारतविरुद्ध खेल्ने यी हुन् नेपाली खेलाडीहरू,"काठमाडौं : भारतविरुद्ध खेल्ने नेपाली टोलीतर्फ 'प्लेइङ ११' सार्वजनिक भएको छ। रोहित पौडेलको कप्तानीमा नेपाली खेलाडीहरू मैदानमा उत्रिने भएका छन्। मुख्य प्रशिक्षक मोन्टी देसाईले नेपाली टोलीमा सामान्य परिवर्तन गरेका छन्। यसअघि पाकिस्तानविरुद्ध बेन्चमा रहेका भीम सार्की भारतविरुद्ध खेल्ने भएका हुन्। पाकिस्तानविरुद्ध खेलेका आरिफ शेखलाई प्रशिक्षक देसाईले बेन्चमा राख्ने निर्णय गरेका छन्। त्यस्तै टोलीमा आशिफ शेख, भीम सार्की, कुशल भुर्तेल, कुशल मल्ल, दीपेन्द्र सिंह ऐरी, सन्दीप लामिछाने, करण केसी, गुल्शन झा, ललित राजबंशी र सोमपाल कामी रहेका छन्। श्रीलंकाको क्यान्डीमा हुने खेलमा नेपाल टस हारेर ब्याटिङको निम्तो पाएको छ।"
एक दिवसीयमा कुशल भुर्तेलले कटाए हजार रन,काठमाडौं : नेपाली ब्याटर कुशल भुर्तेलले एक दिवसीय अन्तर्राष्ट्रिय क्रिकेट प्रतियोगितामा एक हजार रन पूरा गरेका छन्। एसिया कप क्रिकेट प्रतियोगिताअन्तर्गत आज भइरहेको भारतविरुद्धको खेलमा उनले एक दिवसीय खेलमा एक हजार रन पूरा गरेका हुन्। एक दिवसीय क्रिकेटमा भुर्तेल एक हजार रन बनाउने तेस्रो नेपाली खेलाडी बनेका छन्। भुर्तेलले ४६औं खेलमा एक हजार रन पूरा गरेका हुन्। भारतविरुद्ध कुशलले ३८ रन बनाएर आउट भएका छन्। २५ बल खेलेका उनले ३ चौका र दुई छक्का प्रहार गरेका थिए।
"नेपालको तेस्रो विकेट क्षति, कप्तान रोहित पौडेल आउट",काठमाडौं : एसिया कपमा भारतविरुद्ध खेलिरहेको नेपालको तेस्रो विकेट क्षति भएको छ। कप्तान रोहित पौडेल ५ रन बनाएर आउट भएका छन्। ८ बल खेलेका उनलाई भारतीय कप्तान रोहित शर्माले क्याचबाट आउट गराएका हुन्। यसअघि भीम सार्की ७ रन बनाएर आउट भएका थिए भने कुशल भुर्तेल ३८ रन बनाएर आउट भएका थिए। नेपालले २० ओभरको समाप्तिमा ९३ रन बनाएर खेलिरहेको छ। आशिफ शेख ३९ रन बनाएर खेलिरहेका छन्।
नेपालले भारतलाई दियो २३१ रनको लक्ष्य,"काठमाडौं : एसिया कपमा नेपालले भारतलाई २३१ रनको लक्ष्य प्रस्तुत गरेको छ। श्रीलंकाको क्यान्डीमा भएको खेलमा नेपाल १० बल अगावै अलआउट हुँदै २३० रन बनायो। सम्मानजनक योगफल तयार पार्न आशिफ शेखले अर्धसतक प्रहार गरे। ९७ बल खेलेका उनले ८ चौकासहित ५८ रन बनाए। त्यस्तै सोमपाल कामीले ४८ रन बनाए। ५६ बल खेलेका उनले दुई छक्का र एक चौका प्रहार गरे। ओपनर ब्याट्सम्यान कुशल भुर्तेलले ३८ रन बनाएर पेभेलियन फर्किँदा दीपेन्द्र सिंह ऐरीले २९ र गुल्शन झाले २३ रन बनाएर आउट भए। त्यसबाहेक अन्य खेलाडीले दोहोरो अंकको रन बनाउन सकेनन्। भीम सार्की ७, रोहित पौडेल ५, कुशल मल्ल २ रन बनाउँदा, सन्दीप लामिछाने ९ र करण केसी २ रनमा अविजित रहे। ललिता राजबंशी भने शून्य रनमै आउट भए। त्यस्तै भारतका मोहम्मद सिराज र रविन्द्र जडेजाले तीनतीन विकेट लिए भने मोहम्मद सामी, हार्दिक पाण्डे र श्रदुल ठाकुरले एकएक विकेट लिए।"
"नेपाल भारतसँग पराजित, एसिया कपको समूह चरणबाटै बाहिरियो","काठमाडौं : एसिया कपमा नेपाल भारतसँग दस विकेटले पराजित भएको छ। वर्षाले खेल प्रभावित भएपछि डीएलएसबाट २३ ओभरमा १४५ रनको नयाँ लक्ष्य पाएको भारतले बिना विकेट क्षति १७ बल अगावै पूरा गरेको छ। भारतका लागि रोहित शर्माले ७४ र शुभम गिलले ६७ रन बनाए। यससँगै नेपाल एसिया कपको समूह चरणबाटै बाहिरिएको छ। यसअघि नेपाल पहिलो खेलमा पाकिस्तानसँग २३८ रनले पराजित भएको थियो। यसअघि नेपालले भारतलाई २३१ रनको लक्ष्य प्रस्तुत गरेको थियो। श्रीलंकाको क्यान्डीमा टस हारेर ब्याटिङको निम्तो पाएको नेपालले १० बल अगावै अलआउट हुँदै २३० रन बनाएको थियो। सम्मानजनक योगफल तयार पार्न आशिफ शेखले अर्धसतक प्रहार गरेका थिए। ९७ बल खेलेका उनले ८ चौकासहित ५८ रन बनाए। त्यस्तै सोमपाल कामीले ४८ रन बनाए। ५६ बल खेलेका उनले दुई छक्का र एक चौका प्रहार गरेका थिए। ओपनर ब्याट्सम्यान कुशल भुर्तेलले ३८ रन बनाएर पेभेलियन फर्किँदा दीपेन्द्र सिंह ऐरीले २९ र गुल्शन झाले २३ रन बनाएर आउट भए। त्यसबाहेक अन्य खेलाडीले दोहोरो अंकको रन बनाउन सकेनन्। भीम सार्की ७, रोहित पौडेल ५, कुशल मल्ल २ रन बनाउँदा, सन्दीप लामिछाने ९ र करण केसी २ रनमा अविजित रहे। ललिता राजबंशी भने शून्य रनमै आउट भए। त्यस्तै भारतका मोहम्मद सिराज र रविन्द्र जडेजाले तीनतीन विकेट लिए भने मोहम्मद सामी, हार्दिक पाण्डे र श्रदुल ठाकुरले एकएक विकेट लिए।"
भारतविरुद्धको खेलमा श्रीलंका पुगेका नेपाली समर्थकहरू (फोटो फिचर),"काठमाडौं : एसिया कपअन्तर्गत नेपाल र भारतबीचको खेल हेर्न नेपाली समर्थकहरू श्रीलंका पुगेका छन्। क्यान्डीस्थित रंगशालामा नेपाल र भारतबीचको खेलमा नेपाली समर्कथहरू उल्लेख्यरूपमा देखिएका छन्। नेपालबाट राष्ट्रिय स्वतन्त्र पार्टीका सभापति रवि लामिछाने, काठमाडौं महानगरपालिकाका प्रमुख बालेन्द्र शाह, अभिनेत्री वर्षा सिवाकोटीलगायतले मैदानमा नेपाली खेलाडीलाई समर्थन गरिरहेका छन्।"
"नेपालको सय रन पूरा, कुशल मल्ल आउट","काठमाडौं : एसिया कपमा भारतविरुद्ध नेपालले एक सय रन पूरा गरेको छ। आशिफ शेखको ४४ रनको मद्धतले नेपालले सय रन पूरा गरेको हो। नेपालले २१३ ओभरमा सय रन पूरा गरेको हो। यसैबीच कुशल मल्ल २ रन बनाएर आउट भएका छन्। यससँगै नेपालको चौथो विकेट पतन भएको छ। ५ बल खेलेका उनलाई रविन्द्र जडेजाले क्याच आउट गराएका हुन्। यसअघि कुलश भुर्तेलले ३८, भीम सार्कीले ७ र रोहित पौडेलले ४ रन बनाएका थिए। नेपालले २२ ओभरको समाप्तिमा ४ विकेटको क्षतिमा १०२ रन बनाएर खेलिरहेको छ।"
"नेपालको दोस्रो विकेट क्षति, भीम सार्की आउट",काठमाडौं : एसिया कपमा भारतविरुद्ध खेलिरहेको नेपालको दोस्रो विकेट क्षति भएको छ। भीम सार्की ७ रन बनाएर आउट भएका छन्। १७ बल खेलेका उनलाई भारतका रविन्द्र जडेजाले आउट गरेका हुन्। यसअघि कुशल भुर्तेल ३८ रन बनाएर आउट भएका थिए। नेपालले १६ ओभरको समाप्तिमा ७७ रन बनाएर खेलिरहेको छ। आशिफ शेख २८ रन बनाएर खेलिरहेका छन्।
"नेपाललाई पहिलो झट्का, कुशल भुर्तेल ३८ रन बनाएर आउट",काठमाडौं : नेपाललाई पहिलो झट्का लागेको छ। कुशल भुर्तेल ३८ रन बनाएर आउट भएका छन्। २५ बल खेलेका उनले ३ चौका र दुई छक्का प्रहार गरेका थिए। यसैबीच नेपालले पावर प्लेमा भारतविरुद्ध ६५ रन बनाएको छ। १० ओभरको समाप्तिमा नेपालले एक विकेट गुमाएर ६५ रन बनाएको हो। नेपालको राम्रो सुरुवातमा ओपनर ब्याट्सम्यानद्वय कुशल भुर्तेल ३८ रन बनाएर पेभेलियन फर्किँदा आशिफ शेखले २३ रन बनाएर खेलिरहेका छन्। फले २१ रन बनाएका छन्।
भारतविरुद्ध नेपालको दुई सय रन पूरा,"काठमाडौं : एसिया कपमा नेपालले भारतविरुद्ध दुई सय रन पूरा गरेको छ। ४३३ ओभरमा नेपालले दुई सय रन कटाएको हो। दीपेन्द्र सिंह ऐरी र सोमपाल कामीले ५० रनको साझेदारी गरेपछि नेपालले दुई रन बनाउन सकेको हो। यद्यपि दीपेन्द्र २९ रन बनाएर आउट भएका छन्। सोमपाल २७ रन र सन्दीप लामिछाने ३ रन बनाएर क्रिजमा खेलिरहेका छन्। यसअघि गुल्शन झा २३, आशिफ शेख ५८ रन, कुशल भुर्तेल ३८ रन, भीम सार्की ७ रन, रोहित पौडेल ५ रन र कुशल मल्ल २ रनमा आउट भएका थिए।"
भारतविरुद्ध आशिफ शेखको अर्धसतक प्रहार,काठमाडौं : एसिया कपमा आशिफ शेखले भारतविरुद्ध अर्धसतक प्रहार गरेका छन्। उनले ८८ बलमा ७ चौकासहित अर्धसतक प्रहार गरेका हुन्। नेपालले २७२ ओभरको समाप्तिमा ४ विके गुमाएर ११३ रन बनाएर खेलिरहेको छ।
"नेपालको सातौं विकेट क्षति, दीपेन्द्र सिंह ऐरी आउट","काठमाडौं : नेपालको सातौं विकेट क्षति भएको छ। दीपेन्द्र सिंह ऐरी २९ रनमा आउट भएका छन्। २५ बल खेलेका उनले तीन चौका प्रहार गरेका थिए। यसअघि गुल्शन झा २३, आशिफ शेख ५८ रन, कुशल भुर्तेल ३८ रन, भीम सार्की ७ रन, रोहित पौडेल ५ रन र कुशल मल्ल २ रनमा आउट भएका थिए।"
नेपालले १७८ रन बनाउँदा भारतविरुद्धको खेल वर्षाले अवरुद्ध,"काठमाडौं : एसिया कपअन्तर्गत नेपाल र भारतबीचको खेल वर्षाले अवरुद्ध भएको छ। ३७५ ओभरको खेल चलिरहँदा वर्षा भएपछि खेल अवरुद्ध भएको हो। नेपालले ३७५ ओभरको समाप्तिमा ६ विकेटको क्षतिमा १७८ रन बनाएको छ। नेपालका लागि दीपेन्द्र सिंह ऐरी २७ र सोमपाल कामी ११ रनमा अविजित छन्। यसअघि गुल्शन झा २३, आशिफ शेख ५८ रन, कुशल भुर्तेल ३८ रन, भीम सार्की ७ रन, रोहित पौडेल ५ रन र कुशल मल्ल २ रनमा आउट भएका थिए।"
आशिफ शेख ५८ रनमा आउट,"काठमाडौं : आशिफ शेख ५८ रन बनाएर आउट भएका छन्। ९७ बल खेलेका उनले ८ चौका प्रहार गर्दै पेभेलियन फर्किएका थिए। यससँगै नेपालको पाँचौ विकेट क्षति भएको छ। यसअघि कुशल भुर्तेल ३८ रन, भीम सार्की ७ रन, रोहित पौडेल ५ रन र कुशल मल्ल २ रनमा आउट भएका थिए। नेपाल ३० ओभरको समाप्तिमा १३४ रन बनाएर खेलिरहेको छ।"
"भारतले पायो नयाँ लक्ष्य, २३ ओभरमा १४५ रन बनाउनुपर्ने",काठमाडौं : वर्षाले प्रभावित भएपछि नेपाल र भारतबीचको खेलका लागि नयाँ लक्ष्य निर्धारण गरिएको छ। भारतले २३ ओभरमा १४५ रनको नयाँ लक्ष्य प्राप्त गरेको छ। तीन ओभरको समाप्तिमा भारतले बिना विकेट क्षति १९ रन बनाएको छ। यसअघि नेपालले भारतलाई २३१ रनको लक्ष्य प्रस्तुत गरेको थियो।
"नेपालको नवौं विकेट क्षति, सोमपाल र सन्दीप आउट","काठमाडौं : एसिया कपमा भारतविरुद्ध नेपालको नवौं विकेट क्षति भएको छ। सोमपाल कामी ४८ रनमा आउट भएका छन् भने सन्दीप लामिछाने ९ रनमा आउट भएका हुन्। ५६ बल खेलेका उनले दुई छक्का र एक चौका प्रहार गरेका थिए भने सन्दीपले १७ बलमा ९ रन बनाएका थिए। यसअघि दीपेन्द्र सिंह ऐरी २९ रन, गुल्शन झा २३, आशिफ शेख ५८ रन, कुशल भुर्तेल ३८ रन, भीम सार्की ७ रन, रोहित पौडेल ५ रन र कुशल मल्ल २ रनमा आउट भएका थिए।"
"नेपालको छैटौं विकेट क्षति, गुल्शन झा आउट","काठमाडौं : एसिया कपमा भारतविरुद्ध नेपालको छैटौं विकेट क्षति भएको छ। गुल्शन झा २३ रन बनाएर आउट भएका छन्। ३५ बल खेलेका उनले ३ चौका प्रहार गरेका थिए। यसअघि आशिफ शेख ५८ रन, कुशल भुर्तेल ३८ रन, भीम सार्की ७ रन, रोहित पौडेल ५ रन र कुशल मल्ल २ रनमा आउट भएका थिए। नेपाल ३१५ ओभरको समाप्तिमा १४४ रन बनाएर खेलिरहेको छ।"
नेपाली राष्ट्रिय फुटबल टोलीको बिदाई,काठमाडौं : म्यानमारमा हुने मैत्रीपूर्ण खेलका लागि नेपाली राष्ट्रिय फुटबल टोलीको बिदाई गरिएको छ । सोमबार ललितपुरमा अखिल नेपाल फुटबल संघ (एन्फा) ले एक कार्यक्रम गर्दै नेपाली टोलिको बिदाई गरेको हो। फिफा विश्वकप २०२६ र एएफसी एशियन कप २०२७ छनोटको प्रारम्भिक चरणको तयारीस्वरूप नेपालले म्यानमारसँग दुई मैत्रीपूर्ण खेल खेल्न लागेको हो । यस खेलका लागी नेपाली टोलीका मुख्य प्रशिक्षक भिन्सेन्जव अल्बर्टो एनिसले आइतबार २३ सदस्यीय टोलीको घोषणा गरिसकेका छन् । बिदाई कार्यक्रममा मुख्य प्रशिक्षक भिन्सेन्जवले प्रतियोगीताका लागि नेपाल टोलीका सवै खेलाडी फिट रहेकाले राम्रो नतिजा आउने विश्वास व्यक्त गरे । आगामी दिनमा हुने ठूला छनौट प्रतियोगीताका लागि मैत्रीपूर्ण खेल महत्वपूर्ण हुने उनको भनाइ छ । त्यस्तै डिफेन्डर अनन्त तामाङले म्यानमारसंग खेल्नका लागि नयाँ खेलाडीहरु पनि तयार भएको र राम्रो खेल प्रदर्शन गर्ने बताए । मैत्रीपूर्ण खेल म्यानमारको रंगुनमा सेप्टेम्बर ८ र ११ मा हुने छ । एन्फाका अनुसार यी दुई मैत्रीपूर्ण खेल फिफा विन्डोअन्तर्गत हुन लागिएको हो ।
एसिया कप क्रिकेट : नेपाल र भारत दुवै दबाबमा,"काठमाडौं : एसिया कप क्रिकेटअन्तर्गत समूह चरणको अन्तिम खेलमा नेपालले सोमबार भारतको सामना गर्दैछ। श्रीलंकाको पाल्लेकेलमा हुने उक्त खेलमा सफलता हात पार्दै नेपाल र भारत सुपर फोरमा स्थान बनाउने दाउमा छन्। नेपाल र भारत सम्मिलित समूह ए बाट आयोजक पाकिस्तान भने यसअघि नै सुपर फोरमा पुगिसकेको छ। हरेक समूहको शीर्ष दुई टोलीले एसिया कपको सुपर फोरमा पुग्ने प्रावधान छ। सोमबारको खेल नेपाल र भारतका लागि निकै महत्वपूर्ण मानिएको छ। घरेलु टोली पाकिस्तानसँग पहिलो खेलमा पराजय बेहोरेको नेपाल भारतविरुद्ध जित निकाल्दै अघिल्लो चरणमा पुग्ने अभियानमा छ। वर्षाका कारण पहिलो खेलमा पाकिस्तानसँग अंक बाँडेको आठ पटकको विजेता भारतलाई पनि सोमबारको खेल जित्नैपर्ने दबाब छ। त्यसैले दुवै टोलीका लागि यो खेल गर या मरको स्थिति छ। नेपाल र भारतको सिनियर टोली पहिलो पटक आमनेसामने हुन लागेका हुन्। अन्तर्राष्ट्रिय क्रिकेट खेल्न थालेको करिब तीन दशकपछि नेपालको सिनियर टोलीले पहिलो पटक भारतसँग खेल्ने अवसर पाएको हो। त्यसैले छिमेकी राष्ट्र भारतसँगको खेललाई यादगार बनाउने अभियानमा नेपाल छ। तर, सोमबार हुने नेपाल र भारतबीचको खेल वर्षाले बिथोल्न सक्ने मौसमविद्ले जनाएका छन्। मौसम विभागका अनुसार केन्डीस्थित पाल्लेकेल अन्तर्राष्ट्रिय क्रिकेट रंगशालामा सोमबार ६० प्रतिशत वर्षाको सम्भावना रहेको छ। वर्षाका कारण खेल रद्द भएमा भारत सुपर फोरमा चरणमा पुग्नेछ। पाकिस्तान समूह विजेता बन्दा दुई अंकसहित भारत दोस्रो र एक अंकसहित नेपाल तेस्रो स्थानमा रहने छन्। एसिया कपको सर्वाधिक सफल टोली भारतलाई पराजित गर्न नेपालले निकै मेहनत गर्नुपर्ने आवश्यकता छ। बलिङ, फिल्डिङ र ब्याटिङमा सुधार गर्न सकेमा मात्रै नेपालले भारतलाई दबाबमा राख्दै जित निकाल्न सक्छ। पाकिस्तानविरुद्धको खेलमा उत्कृष्ट सुरुवात गर्दै पाकिस्तानलाई दबाबमा राखे पनि फिल्डिङको कमजोरीका कारण पाकिस्तानले तीन सय ४२ रनको विशाल योगफल खडा गरेको थियो। जवाफी ब्याटिङ गरेको नेपालले घरेलु टोली पाकिस्तानलाई दुई सय ३८ रनले नतिजा सुम्पिएको हो। सुुरुवातदेखि नै कमजोर ब्याटिङ गरेको नेपालले २३४ ओभरमा एक सय चार रन मात्रै बनाउन सकेको थियो। त्यसैले भारतविरुद्ध बलिङ, फिल्डिङ र ब्याटिङमा ध्यान दिनुपर्ने नेपाली टोलीका कप्तान रोहित पौडेलले बताएका छन्। आइतबार भएको प्रिम्याच कन्फरेन्समा बोल्दै कप्तान रोहितले पाकिस्तानसँगको खेलमा भएका गल्तीलाई सच्चाएमा भारतलाई दबाबमा राख्न सकिने बताए। हामीले पाकिस्तानसँग गरेका गल्तीलाई सच्चाउनु पर्छ। भारतसँग रोहित शर्मा, शुभमन गिल, विराट कोहली, श्रेयस ऐ्यर, इसन किशनजस्ता ब्याटर र हार्दिक पान्ड्या र रवीन्द्र जडेजाजस्ता उत्कृष्ट अलराउन्डर छन्। हामीले उनीहरूलाई रोक्न सक्नुपर्छ, रोहित भन्छन्, यसैगरी जसप्रीत बुमराह, मोहमद सिराजजस्ता तीव्र गतिका बलरको सामना गर्न सक्यौं भने जित असम्भव छैन। यो पनि पढ्नुहोस एसिया कप क्रिकेट : नेपाली टोली घोषणा एसिया कपमा नेपालको डेब्यु, धारिलो बलिङ सामु अग्नि परीक्षा"
नेपालभारतको खेल हेर्न २ बजेपश्चात जनकपुरका विद्यालयमा बिदा,जनकपुरधाम : जनकपुरधाम उप महानगरपालिकाले नेपाल र भारत बीचको खेललाई मध्यनजर गरि सबै शैक्षिक संस्थाहरूमा आधा दिन बिदा गने निर्णय गरेको हो। एसिया कपलाई मध्यनजर गरी सोमबार दिउँसोदेखि शैक्षिक संस्थामा बिदा दिने निर्णय गरेको छ। एसियाकप अन्तर्गत सोमबार भइरहेको नेपाली टिमको हौसला बढाउन र विद्यार्थीहरूमा खेलप्रति उर्जावान भावना जागृत गर्न दिउँसो २ बजेपछि कुनै पनि कक्षा सञ्चालन नगरी बिदाको निर्णय गरेको हो । सामुदायिक तथा संस्थागत विद्यालयहरूमा बिदा दिने निर्णय भएको शिक्षा शाखाका प्रमुख मेहीलाल यादवले अन्नपूर्णलाई जानकारी दिए। सूचनामा नेपालभारतसङ एसिया कपको दोश्रो खेल ३ बजेदेखि खेलिने भएकाले हाम्रो गौरवशाली टिमको हौसला बढाउन र विद्यार्थीहरूमा खेलप्रति उर्जावान भावना जागृत गराउनका निम्ति आज दिउँसो २ बजेपछि कुनै पनि कक्षा सञ्चालन नगरी बिदा गर्न अनुरोध गरिएको छ । यो पनि पढ्नुहोस नेपाल र भारतबीचको खेल हेर्न वीरगन्जका विद्यालयमा बिदा
आइसीसी महिला टि२० विश्वकप छनोट : कतारलाई हराउँदै नेपाल सेमिफाइनलमा,"काठमाडौँ : आइसीसी महिला टि २० विश्वकप एसिया क्षेत्र छनोटमा नेपालले कतारलाई पराजित गदै प्रतियोगिताको सेमिफाइनलमा पुगेको छ । मलेसियाको बांगीमा आज भएको खेलमा नेपालले कतारलाई ९ विकेटले पराजित गर्दै सेमिफाइनल यात्रा तय गरेको हो । प्रतियोगितामा नेपालको यो लगातार चौथो जित हो । यसअघि नेपालले घरेलु टोली मलेसियालाई पाँच रन, बहराइनलाई १० विकेट र भुटानलाई तीन विकेटले पराजित गरेको थियो । समूह ए बाट नेपालले एक खेलअगावै सेमिफाइनलमा आफ्नो स्थान पक्का गरेको हो । जितको लागि ७५ रनको सामान्य विजयी लक्ष्य पछाएको नेपालले १० दशमलव ३ ओभरमा १ विकेट गुमाउँदै पूरा गर्यो । नेपालको जितमा काजल श्रेष्ठले सर्वाधिक ३२ रनको योगदान दिइन । उनले २८ बलमा ४ चौकासहित ३२ रन जोडेकी हुन् । त्यस्तै इन्दु बर्मा १२ बलमा ३ चौकासहित २० रनमा अविजित रहिन् । सीता रानामगर २३ बलमा १७ रनमा अविजित रहिन । त्यसअघि टस हारेर पहिला ब्याटिङको निम्तो पाएको कतारले निर्धारित २० ओभरमा ७ विकेट गुमाउँदै ७४ रनको योगफल बनाएको थियो । कतारकी साची धडवालले ४४ बलमा १ चौकासहित सर्वाधिक २१ रनको योगदान दिइन् । त्यस्तै एलिना खानले १५, एन्जिली मारेले अविजित १४ तथा कप्तान आयशाले १० रन बनाइन् । नेपालका लागि इन्दु बर्माले तीन विकेट लिइन भने पूजा महतो र कविता जोशीले समान एक विकेट लिए । नेपालले समूह चरणको अन्तिम खेल बुधबार युएईसँग खेल्नेछ ।"
नेपालले भारतविरुद्ध ब्याटिङ गर्ने,काठमाडौं : एसिया कपको दोस्रो खेलमा नेपालले भारतविरुद्ध पहिले ब्याटिङ गर्ने भएको छ। क्यान्डीमा टस जितेर भारतले नेपाललाई ब्याटिङको निम्तो दिएको हो। मौसम प्रतिकूलतालाई मध्यनजर गर्दै आफूहरूले बलिङ रोजेको भारतीय कप्तान रोहित शर्माले जानकारी दिए। नेपाली राष्ट्रिय टोलीका कप्तान रोहित पौडेलले आफूहरू ब्याटिङका लागि तयार रहेको बताए। उनले भारतसँग खेल्नु नेपालीहरूको ठूलो सपना रहेको भन्दै प्रतिस्पर्धात्मक खेल खेल्ने बताए। यसअघि पाकिस्तानमा भएको पहिलो खेलमा नेपाल पाकिस्तानसँग २४३ रनले पारजित भएको थियो।
अपर तामाकोशीको हकप्रद सेयर खुल्यो,काठमाडौं : अपर तामाकोशी हाइड्रोपावर कम्पनीले आजदेखि हकप्रद सेयर खुला गरेको छ। कम्पनीले १:१ अनुपातमा १० करोड ५९ लाख कित्ता हकप्रद सेयर बिक्रीमा ल्याएको हो। कम्पनी सञ्चालक समितिको निर्णयबमोजिम हकप्रद सेयर निष्कासनका लागि यही साउन २६ गते बुक क्लोज गरेको थियो। यस अनुसार साउन २५ गतेसम्म नेप्सेमा कारोबार भइ कायम सेयरधनीहरूले सो हकप्रद सेयरका लागि आवेदन दिन सक्नेछन्। कम्पनीको हकप्रद सेयरमा असोज ७ गतेसम्म आवेदन दिन सकिनेछ। तसर्थ साउन २५ गतेसम्म कायम सेयरधनीहरूले मात्रै कम्पनीको सेयर खरिद गर्न पाउनेछन्। कम्पनीको हकप्रद सेयरमा असोज ७ गतेसम्म आवेदन दिन सकिनेछ। हाल सो कम्पनीको चुक्तापुँजी १० अर्ब ५९ करोड रुपैयाँ रहेको छ। अब कम्पनीले १०० अंकित दरका कूल १० करोड ५९ लाख कित्ता हकप्रद सेयर बिक्रीपछि कम्पनीको चुक्तापुँजी २१ अर्ब १८ करोड रुपैयाँ पुग्नेछ। हकप्रद निष्काशनका लागि गराएको रेटिङ्गमा केयर रेटिङ्ग नेपालले कम्पनीलाई केयरएनपी इस्यूअर रेटिङ्ग डबल बी प्रदान गरेको छ। यसले समयमा वित्तीय दायित्व बहन गर्ने क्षमतामा मध्यम जोखिम रहेको संकेत गर्दछ। अपर तामाकोशीको हकप्रदको निष्कासन तथा बिक्री प्रबन्धकमा नागरिक लगानी कोष र सनराइज क्यापिटल छन्।
"सामान्य अंकले बढ्यो सेयर बजार ,कारोबार रकम १ अर्बमा झर्यो","काठमाडौं : सेयर साताको दोस्रो कारोबार दिन सोमबार नेप्से परिसूचक सामान्य अंकले बढेको छ। नेप्से परिसूचक ७०४ अंकले बढेर १९६७८३ विन्दुमा पुगेको छ। सेन्सेटिभ इण्डेक्स १०९ अंकले बढेर ३७७७१ विन्दुमा अडिएको छ। २७० कम्पनीको ३४ लाख ३२ हजार २६७ कित्ता सेयर १ अर्ब ९ करोड ९१ लाख ३९ हजार ६९७१६ रुपैयाँमा खरिदबिक्री भयो। आज ३२ हजार ५३३ पटक सेयर कारोबार भयो। आइतबार नेप्से परिसूचक २९८१ अंकले घटेर १९६०७८ विन्दुमा पुगेको थियो। सो दिन २७६ कम्पनीको ४० लाख ५३ हजार ३६८ कित्ता सेयर १ अर्ब १८ करोड ६६ लाख १८ हजार ४१० रुपैयाँमा खरिदबिक्री भएको थियो। आज तीनवटा कम्पनीको सेयर मूल्य सकारात्मक सर्किट लेभलमा कारोबार भयो। थ्री स्टार हाइड्रोपावरको १० प्रतिशतल,दोल्ती पावर कम्पनीको ९९९ र ग्रीन भेन्चर्सको ९९५ प्रतिशतले सेयर मूल्य बढेको हो। कारोबार रकमका आधारमा आईएमई लाइफ इन्स्योरेन्स शीर्ष स्थानमा रह्यो। कारोबारमा आएका १३ वटा उपसमूहमध्ये १२ को मूल्य बढ्यो भने एकको मात्रै घट्यो। फाइनान्स इन्डेक्सबाहेक अन्य उपसमूहको सूचक बढेको हो।"
पोखरा पर्यटनको ट्रान्जिट बन्नुपर्छः अर्थमन्त्री महत,"पोखरा : अर्थमन्त्री डा प्रकाशशरण महतले पोखरा पर्यटनको ट्रान्जिट बन्नुपर्ने बताएका छन्। पोखरा पर्यटन परिषद्को २३ औं वार्षिक साधारणसभालाई सम्बोधन गर्दै मन्त्री डा महतले पोखरालाई ट्रान्जिट प्वाइन्टका रुपमा विकसित गर्नुपर्ने बताएका हुन्। मुस्ताङ, लमजुङ, चितवन, लुम्बिनी जानका लागि पोखरा केन्द्रविन्दु हुनसक्ने उनको भनाइ थियो। अन्तर्राष्ट्रिय हवाई अड्डामा सरकारले धेरै ठूलो लगानी गरेको जानकारी दिँदै मन्त्री डा महतले भने, पर्यटन प्रवर्द्धनका लागि देश लगानी गरेको हो। अहिले लगानी उठाउन सकिएको छैन। पर्यटन क्षेत्रलाई अझै धेरै सुधार गर्नुपर्ने छ, हामी धेरैजसो माग र निर्णय भावनामा बगेर गर्छौं।' समस्या भए तापनि निराशाको कुरा गरेर बस्न नहुने मन्त्री डा महतको भनाइ थियो। 'सबैले सकरात्मक सोच राख्ने हो भने अर्थतन्त्र पनि सकरात्मक बाटोतर्फ उन्मुख हुन्छ, उनले भने, पोखरा पर्यटन व्यवसायको हब हो, यसलाई कसैले बिगार्न सक्दैन। यसको भविष्य दिगो छ। थोरै समस्या आयो भन्दै हामीले निराशाको कुरा गर्ने हो भने यसले राम्रो गर्दैन। पुँजीगत खर्च प्रभावकारी ढंगबाट कार्यान्वयन गरिनेछ। ठेक्का समयमा लगाइने। ठूलठूला आयोजनाबाहेक सरकारले तीन वर्षे योजना समयमै सम्पन्न गर्ने हिसाबले ठेक्कामा लगाउँछ। यसबाट पुँजी प्रभाव हुने मन्त्री डा महतले बताए। भनेजस्तो पर्यटकको आगमन भएको छैन, बाटोको समस्या, छ। एयरपोर्टमा अन्तर्राष्ट्रिय उडान हुन सकेको छैन। पृथ्वी राजमार्ग समयमै स्तरोन्नति भइसक्नुपर्ने थियो मन्त्री डा महतले भने, यसलाई सरकारले गम्भीरताका साथ लिएको छ। बाटो राम्रो हुने वित्तिकै आन्तरिक पर्यटनमा वृद्धि हुनेछ।"
१ लाख १३ हजार पुग्यो सुनको मूल्य,काठमाडौं : नेपाली बजारमा सुनको मूल्य ४ रुपैयाँले बढेको छ। नेपाल सुन चाँदी व्यवसायी महासंघका अनुसार सोमबार ४ सय रुपैयाँले बढेर सुन प्रतितोला १ लाख १३ हजार रुपैयाँमा कारोबार भइरहेको छ। तेजाबी सुन प्रतितोला १ लाख १२ हजार ४५० रुपैयाँ पुगेको छ। आइतबार पनि सुनको मू्ल्य बढेको थियो। सो दिन सुन तोलामा १०० रुपैयाँले बढेर प्रतितोला १ लाख १२ हजार ६०० रुपैयाँमा खरिदबिक्री भएको थियो। आज सुनको मूल्य बढेसँगै चाँदी पनि बढेको छ। चाँदी तोलामा ५ रुपैयाँले बढेर १ हजार ४६५ रुपैयाँमा किनबेच हुँदैछ।

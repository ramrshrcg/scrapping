शीर्षक,विवरण
समन्वयबाट सम्भव छ डेंगु नियन्त्रण,"डेंगु लामखुट्टेको टोकाइबाट सर्ने एक संक्रामक रोग हो। डेंगु भाइरसद्वारा संक्रमित एडिस एजिप्टाई जातको पोथी लामखुट्टेले यो रोग सार्छ। गत वर्ष पनि साउनभदौमा डेंगुका बिरामी बढेका थिए। हामी यही कारणले पनि यस वर्ष रोग नियन्त्रण र रोकथाममा बढी चिन्तित छौं। अबका दुई महिना निकै डरमर्दो समय भएकाले यसमा सबै निकाय सचेत हुनु आवश्यक छ। महामारीकै रूप भने लिइसकेको छैन। यस वर्ष १४ सयजति डेंगुका केस पत्ता लागेका छन्। डेंगुको मुख्य लक्षण नै ज्वरो हो। त्यसैले ज्वरो आउनासाथ घरमा नबसी अस्पताल जानुपर्छ। लक्षणका आधारमा यसको परीक्षण गरिन्छ। यस रोगमा उपचार केही छैन। घरमै बसेर आराम गर्नु मुख्य उपचार हो। बिरामीमध्ये करिब एक प्रतिशतमा अलि जटिल प्रकृतिको संक्रमण हुन सक्छ। यस्तो हुँदा बिरामीलाई अस्पतालमै उपचार गर्नुपर्ने हुन्छ। त्यस्ता बिरामीको उपचारमा विशेष ध्यान दिन सबै ठाउँमा निर्देशन पुगिसकेको छ। मुख्य समस्या भनेको लक्षण नदेखिएसम्म बिरामी अस्पताल आउँदैनन्। तर, लक्षण नहुने बिरामी पनि धेरै हुन्छन्। यही कारणले गर्दा गत वर्ष ५४ हजार केस रेकर्ड गरिएको थियो। गत वर्षको जस्तो अवस्था नआओस् भनेर सतर्कता अपनाउनुपर्ने हुन्छ। हामी त्यही काममा जुटेका छौं। डेंगु नियन्त्रण र रोकथामका सम्बन्धमा राज्यले केन्द्रीय तहबाट गर्ने काम एउटा होला। प्रदेशबाट एउटा अनि स्थानीय तहबाट गर्ने काम अर्को होला। सबैले मिलेर कोभिडमा गरेजसरी एकजुट भएर काम गर्दा यसको नियन्त्रण सम्भव छ। यसरी काम गर्न सक्यौं भने डेंगुले महामारीको रूप लिँदैन कि भन्नेमा आशावादी हुन सकिन्छ। काठमाडौं उपत्यकाका जनप्रतिनिधि र स्वास्थ्यकर्मी मिलेर छलफल गरेका छौं। त्यसमा स्थानीय तह र हामीले गर्ने कामलाई तदारुकताका साथ बढाउने निर्णय भएको छ। स्थानीय तहले प्रत्येक शुक्रबार कम्तीमा १० मिनेटदेखि आधा घण्टाको समय सरसफाइमा लगाउने सहमति भएको छ। परीक्षण किट सम्बन्धित ठाउँमा पठाइसकिएको छ। स्थानीय तहसँग समन्वय गरेर अगाडि बढ्दा डेंगु नियन्त्रण प्रभावकारी हुने देखिएको छ। यसै कारणले गर्दा गत वर्ष पनि हामी स्थानीय तहसँगै मिलेर डेंगु नियन्त्रणमा लागेका थियौं। यस वर्ष पनि डेंगु नियन्त्रणमा लाग्न आग्रह गरेका छौं। स्वास्थ्य मन्त्रालयमार्फत गर्नुपर्ने काम र पठाउनुपर्ने सूचना सन्देश हामीले सबै ठाउँमा पठाइसकेका छौं। राज्यको नीतिगत व्यवस्थामा कमीकमजोरी छैन। महामारीका बेला जहिले पनि केन्द्रीय सरकार नै अगाडि बढ्ने हो। केन्द्रीय सरकारले यस विषयमा बनाएका नीति नियमहरू राम्रै छन्। तर, पर्याप्त छैनन् वा परिवर्तन आवश्यक छ भन्ने लागे सबै बसेर छलफल गर्न सक्छौं। सबै मिलेर यसको नियन्त्रणमा लाग्नुपर्छ। (पोखरेल, स्वास्थ्य मन्त्रालयका सचिव हुन्।)"
कानुन जनताका लागि बनून्,"कार्यपालिका व्यवस्थापिकाप्रति र व्यवस्थापिका जनताप्रति उत्तरदायी हुनपर्छ। नेपालमा निर्माण गरिएका कानुनहरू समाजको हितमा बनेका छन् कि छैनन् ? नेपालको आर्थिक, सामाजिक, सांस्कृतिक परिवेशहरूको अध्ययन नगरी कसैको प्रभावमा निर्माण त भइरहेका त छैनन् ? जनप्रतिनिधिको निकायले कानुन बनाउने कुरामै संसदीय सर्वाेच्चता कायम गर्न नसकेमा हामीले अनुसरण गर्दै आएको प्रजातन्त्र भनिएको व्यवस्था नै धराशायी त हुँदैन ? कार्यपालिका झनै निरकुंश हुन सक्ने जोखिम त रहँदैन ? त्यसैले अब कानुन निर्माण गर्ने क्रममा कानुन कसका लागि भनेर सोच्नुपर्ने आवश्यकता महसुस हुन थालेको छ। यदि कानुन जनताका लागि हो भने कानुन कस्तो चाहिन्छ भन्ने कुराको आवश्यकताको विश्लेषण गर्नुपर्छ नै। उल्लेखित कानुनको आर्थिक, सामाजिक, सांस्कृतिकलगायत पक्षहरूको अध्ययन पनि आवश्यक छ नै। यसरी सम्भाव्यता अध्ययन तथा सरोकारवालाहरूसँग परामर्श तथा छलफल गर्ने कानुनको बारेमा जनतालाई सुसूचित गर्नेजस्ता कार्यहरू गर्नु आवश्यक हुन्छ। नेपालको संविधानको धारा २ ले नेपालको सार्वभौमसत्ता जनतामा निहित रहने कुरा उल्लेख गरेको छ। त्यसैले कानुन जनताका लागि जनताले नै बनाउनुपर्ने विषय हाम्रो संविधानले आत्मसात् गरेको स्पष्ट देखिएको छ। त्यसैले जनप्रतिनिधिको संस्था व्यवस्थापिकाले जनताका लागि कानुन बनाउनुपर्ने कुरामा पूर्णरूपमा नेतृत्व लिनुपर्ने संवैधानिक अनिवार्यता हो। अर्कोतर्फ कानुनको व्याख्या गर्ने काम विशुद्ध रूपमा न्यायपालिकाकै भए पनि सो कार्यमा समेत कार्यपालिकाको प्रत्यक्ष प्रभाव परिरहेको देखिन्छ। अप्रत्यक्ष रूपमा कार्यपालिकाको शक्तिमा हुनेहरूले समेत न्यायपालिकालाई कालो छायामा राखेका प्रशस्त दृष्टान्त छन्। न्यायपालिकामा न्यायाधीश नियुक्तिलगायतका विषय तथा न्यायालयमा विचाराधीन मुद्दामा प्रभाव पार्ने विषयमा कार्यपालिकाको तथा राजनीतिक दलहरूको हस्तक्षेप हुने गरेको सत्य घामजत्तिकै छर्लंग छ। प्रजातन्त्र संस्थागत गर्न पनि न्यायपालिकालाई स्वतन्त्र बनाई जनआस्था बढाउन राजनीतिक संस्कारमै परिवर्तन ल्याउनुपर्ने भएको छ। न्यायपालिकामाथि कार्यपालिकाको हस्तक्षेप हटाउन राजनीतिक तथा कानुनी अधिकारसम्पन्न जनप्रतिनिधिको संस्था व्यवस्थापिकालाई स्वायत्त तथा सम्प्रभु बनाउन व्यापक बहस पनि आजको आवश्यकता हो। जनताको प्रतिनिधित्व गर्ने एकमात्र संस्था व्यवस्थापिका नै हो। त्यसैले व्यवस्थापिकाले हरसमय जनतालाई केन्द्रमा राखेर काम गर्नुपर्ने हुन्छ। प्रजातन्त्रको मूल मर्म नै त्यही हो। समाजको खास प्रतिनिधि भएकाले व्यवस्थापिकाले कानुन बनाउँदा जनतालाई केन्द्रमा राखेर समाजका समस्या निकास दिन सक्ने कानुन बनाउनुपर्छ। कार्यपालिकाको गठन व्यवस्थापिकाबाट हुने भए पनि सरकार गठनपश्चात् यसले आफ्नो स्वायत्ततालाई अक्षुष्ण राख्न सक्नुपर्छ। व्यवस्थापिका कार्यपालिकाको छाया बन्नु हुँदैन। सिद्धान्ततः कार्यपालिका व्यवस्थापिकाप्रति र व्यवस्थापिका जनताप्रति उत्तरदायी हुनपर्छ। व्यवस्थापिकाले आफूलाई अर्कै तराजुमा राखेर जनताका लागि कानुन बनाउने कार्यको अगुवाइ गरी शक्ति पृथकीकरणको सिद्धान्तलाई संस्थागत गराउन नेतृत्वदायी भूमिका निर्वाह गर्नुपर्छ। व्यवस्थापिका कार्यपालिकाको छायामा रहेकाले कानुन बनाउने सम्पूर्ण काम कार्यपालिकाको प्रभावमा हुँदै आएको छ। त्यसैले नेपालमा कानुन जनता वा समाजका लागि बनेका छैनन्। नेपालमा व्यवस्थापिकाले कानुन बनाउने भनिए पनि कानुन बनाउने तथा कस्तो कानुन बनाउनुपर्छ भन्ने कुराको जिम्मेवारी लिने कार्य कार्यपालिकाले नै गर्दै आएको छ। व्यवस्थापिका कार्यपालिकाको छायामा रहेकाले कानुन बनाउने सम्पूर्ण काम कार्यपालिकाको प्रभावमा हुँदै आएको छ। त्यसैले नेपालमा कानुन जनता वा समाजका लागि बनेका छैनन्, कार्यपालिकाका लागि बनेका छन्। नेपालको सार्वभौमसत्ता जनतामा निहित हुने संवैधानिक व्यवस्थाविपरीत राजनीतिक दलसम्बन्धी ऐन, २०७३ को दफा २८ मा जनताको प्रतिनिधिलाई राजनीतिक दलले ह्विप जारी गर्ने व्यवस्था कसरी राखियो ? के जनताभन्दा ठूला राजनीतिक दलहरू हुन् ? जनताको प्रतिनिधित्व गर्ने जनप्रतिनिधि नै स्वायत्त हुन नसक्ने कानुन पारित गर्ने व्यवस्थापिकाले आफ्नै खुट्टामा बञ्चरो हान्नुको कारण के हो ? जनप्रतिनिधिले जनताभन्दा बाहेक अन्य संस्थाको ह्विप पालना गर्नुपर्ने केका लागि हो ? यी प्रश्नको उत्तर सामूहिकतामा खोज्नु जरुरी छ। प्रतिनिधिसभा सदस्यको निर्वाचनमा सोही निर्वाचन क्षेत्रका समितिलाई टिकट वितरण गर्ने अनुमति दिँदा पो प्रजातन्त्रको असल अभ्यास हुन सक्थ्यो। तर प्रतिनिधिसभा सदस्य निर्वाचन ऐन, २०७४ को दफा १९ मा उम्मेद्ववारको मनोनयनको औपचारिक पत्र प्रदान गर्ने अधिकार राजनीतिक दलको केन्द्रीय कार्यकारिणी समिति वा सो सरहको समितिको पदाधिकारीलाई दिने गरी कानुनी व्यवस्था रहेको छ। प्रश्न उठ्छ, यस्तो अप्रजातान्त्रिक व्यवस्था गर्ने व्यवस्थापिकाले प्रजातन्त्र कसरी संस्थागत गर्न सक्छ ? व्यवस्थापिकाको सदस्यको काम चुपचाप बस्ने हो भने त्यसप्रतिको राज्यको लगानी केका लागि हो ? यही उदाहरणबाट स्पष्ट हुन्छ कानुन व्यवस्थापिकाले पारित गरेपछिमात्र लागू हुने त हो तर त्यो व्यवस्था देखावटी जस्तोमात्र देखिएको छ। जनसरोकारको मुलुकी देवानी संहिता तथा मुलुकी अपराध संहिताको आवश्यकताको पहिचानदेखि यसलाई बनाउने कुराको सम्पूर्ण कामको जिम्मेवारी न्यायाधीशहरूले गरी त्यसमा लाहाछाप लगाउने काम मात्र व्यवस्थापिकाले गरेको हो। त्यसैले पनि जनसरोकारको देवानी र फौजदारी कानुनले नै जनतालाई पूर्ण न्याय पर्छ भनी अनुमान लगाउन सकिँदैन। मुलुकी ऐन २०५८ सालमा संशोधन हुनुभन्दा अघि बिहावारीको उमेर संरक्षकको मञ्जुरी भए १६ वर्ष र नभएमा १८ वर्ष व्यवस्था गरिएको थियो भने संशोधन भएपश्चात् बिहावारीको वैधानिक उमेर संरक्षकको मञ्जुरी भएमा १८ वर्ष मञ्जुरी नभएमा २० वर्ष राखियो। त्यो व्यवस्थामा २०७२ सालमा संशोधन भयो।त्यसपश्चात् हाल कायम कानुनले २० वर्ष नपुगी गरिने सबै प्रकारको विवाहलाई अपराध भनेको छ। अहिले पनि पश्चिमी पहाडमा १४ र १५ वर्षका युवतीको सामाजिक रूपमा विवाह हुने गरेको प्रशस्त उदाहरण छन्। एकातिर विवाह भइसक्यो छोराछोरी जन्मिसके तर विवाह दर्ता हुन नसकेर समस्या छ। १५ वर्षमा बिहे गर्न खोज्नेहरूलाई २० वर्षसम्म कसरी पर्खन लगाउनु ? समाज परिवर्तनशील हुन्छ। समाजको परिवर्तनअनुसार कानुनलाई पनि परिवर्तन गर्नुपर्छ भन्ने कानुनको सिद्धान्त नै हो। तर कल्याणकारी राष्ट्रको अवधारणामा प्रजातान्त्रिक व्यवस्था अपनाएको मुलुकमा कानुन बनाएर समाज परिवर्तन गर्नुपर्छ भन्ने कहाँको सिद्धान्त हो ? जानकारीको लागि अमेरिका, क्यानडालगायत युरोपका विभिन्न मुलुकमा अहिले पनि अभिभावकको मञ्जुरीले १६ वर्षमा विवाह गर्ने योग्यता पुग्ने कानुनी व्यवस्था छ। व्यवस्थापिकाले आफू जनप्रतिनिधि भएको कुरालाई बेवास्ता गरी अन्य विदेशी तथा विभिन्न निकायको प्रभावमा परेका कारण समाजको व्यवस्थालाई नै चुनौती दिने धेरै कानुन हामीले पालना गर्नु परिरहेको छ। कानुन व्यवसायीले घरपरिवार, छरछिमेक तथा समाजभित्रका विभिन्न देवानी तथा फौजदारी प्रकृतिका घटनासँग साक्षात्कार भइरहनुपर्ने हुँदा जनताको राजनीतिक प्रतिनिधिको रूपमा रहेका सांसदले कानुन व्यवसायीसँग कानुन बनाउने कुरामा प्रत्यक्ष संवाद तथा नियमित परामर्श हुनु र भइरहनु अपरिहार्य छ। जुरिस प्रुडेन्सका ज्ञाता अधिवक्त सामु खड्काअनुसार त कानुन बनाउँदा कानुन व्यवसायीमात्र होइन अर्थशास्त्र, समाजशास्त्र, राजनीतिशास्त्र तथा संस्कृतिविद्हरूको राय लिनुपर्छ। उनका अनुसार नेपालको कानुन बन्न तथा बनाउन कुनै पनि सिद्धान्तको पालना गरिएको छैन। कानुन बनाउँदा सामाजिक, आर्थिक, सांस्कृतिक, राजनीतिक विषयहरूलाई छुटाउनै मिल्दैन। ती सबै कुरालाई ध्यानमा राख्दै हामीले पुरातन सभ्यताको जगमा बसेर कानुन बनाउनुपर्छ। कानुन बनाउने जिम्मा पाएको सार्वभौम संसद्लाई कार्यपालिकाले बिजनेस दिनुपर्ने किन हो ? व्यापक बहस गर्नुपर्ने बेला भइसकेको छ।"
हाइपर ठगीलाई कारबाही कहिले ?,"हाइपर फन्ड क्रिप्टो करेन्सीजस्तै अनलाइन बिजनेस हो तर क्रिफ्टो होइन यो। कुनै पनि क्रिप्टो करेन्सीको सूचीमा छैन र थिएन। परिवर्तनीय (कन्भर्टिकल) बन्ड बिक्री गरेर व्यक्तिलाई सदस्य बनाउने गरिन्छ। एप डाउनलोड गरेर एकाउन्ट बनाएर न्यूनतम शुल्क हाल्न लगाइन्थ्यो। हाइपर फन्डले धेरै सर्वसाधारणको बिल्लीबाठ बनाएको छ। छिट्टै धनी हुने गुलियो आश्वासन दिएर सर्वसाधारण लुटिएका छन्। अहिले यो बन्द भइसकेको छ तर कसैको पनि पैसा फिर्ता गरिएको छैन। हाइपर फन्डका साहुहरूको धम्कीका कारण कसैले पनि उजुरी दिने आँट गरेका छैनन्। हाइपरको ठगीधन्दा चलाउनेहरू खुलेआम हिँडिरहेकै छन्। कुनै समय हर्बो, युनिटीलगायत नेटवर्किङल व्यवसायबाट धेरैजना ठगिए। धेरैको घरबास नै उठ्यो। लाखौं सर्वसाधारण ठगीमा परे। अनिमात्र सरकारले ती सञ्चालकलाई कारबाही गरेको थियो। हाइपर फन्डलाई हाइपर भर्सका रूपमा रूपान्तरण गरी सर्वसाधारणलाई भ्रम छर्ने काम गरियो। कुरै नबुझी सर्वसाधारणले लहलहैमा हाइपर भर्समा लगानी गरे। फन्डमा भएको अन्धाधुन्ध लगानीले आर्थिक संकट निम्तिएको आशंका गर्न सकिन्छ। के हो हाइपर फन्ड ? किन बन्द भयो ? हाइपर भर्स अनलाइन नेटवर्किङ बिजेनस हो। यसले वस्तु तथा सेवाको बिक्री नगरे पनि तेब्बर कमाइ हुने आश्वासन देखाएर सर्वसाधारणलाई पैसा हाल्न लगाइन्छ। अहिले बन्द भए पनि यसका सञ्चालकहरू पुनः कुनै न कुनै माध्यमबाट चलाउन चलखेल गरिरहेका छन्। हाइपर फन्ड क्रिप्टो करेन्सीजस्तै अनलाइन बिजनेस हो तर क्रिफ्टो होइन यो। कुनै पनि क्रिप्टो करेन्सीको सूचीमा छैन र थिएन। परिवर्तनीय (कन्भर्टिकल) बन्ड बिक्री गरेर व्यक्तिलाई सदस्य बनाउने गरिन्छ। एप डाउनलोड गरेर एकाउन्ट बनाएर न्यूनतम शुल्क हाल्न लगाइन्थ्यो। नेपाल राष्ट्र बैंकले हाइपर फन्डको धेरै विरोध गर्दै आयो। गैरकानुनी कारोबार भन्दै सर्वसाधारणलाई सूचित गराइरह्यो। तैपनि सञ्चालकहरूको गुलियो आश्वासनका कारण सर्वसाधारणले लगानी गर्न छोडेनन्। हाइपर फन्ड गैरकानुनी बिजनेस हो। नेपालसहित कुनै पनि देशले यसलाई अनुमति दिएन। तैपनि यसमा लाखौंको अर्बौं रकम फसेको अनुमान गर्न सकिन्छ। नेपालका कुनाकाप्चादेखि विश्वका धेरैजसो देशमा हाइपर फन्डको चर्चा चुलिएको थियो। पछिल्लो समयमा नेपाल दूरसञ्चार प्राधिकरणले यसको साइट नचल्ने बनाएपछि सर्वसाधारणको थप रकम ठगिनबाट जोगिए। किन हुँदैन ठगलाई कारबाही ? युरोपमा नेपाली हाइपर फन्डको टिम लिडरका रूपमा एनआरएनमा सक्रिय एक नेपाली व्यवसायी, पोर्चुगलमा रहेका अर्का नेपाली व्यवसायी र अन्य पनि हुन्। उनीहरू अहिले पनि छाती फुलाएर हिँडिरहेका छन्। उनीहरू त अझ देशका ठूला नेताहरूसँग मञ्चमा आसनग्रहण गर्दै शिर ठाडो पारेरै हिँडिरहेछन्। कालो धनलाई सेतो बनाउने खेलमा उनी अहिले दुबईमा रियल स्टेटस कम्पनी खोलेर बसेका छन्। यो एउटा देखाउने दाँतमात्र हो। उनको काम भनेको हाइपरबाट ठगेको पैसा सेतो बनाउनुमात्र हो। तर उनीहरूबाट ठगिएका हजारौं साँझबिहान हातमुख जोड्न नसकेर छटपटाइरहेका छन्। नेपालका मात्र होइन, विदेशका नेपाली पनि ठागिएका छन्। युरोप, दक्षिण कोरिया, इजरायलदेखि खाडी मुलुकसम्मका नेपाली यस्तो नेटवर्किङ बिजनेसमा जोडिएका छन्। नाइकेहरू बेलायत, दुबई, पोर्चुगल बेल्जियममा छन्। युरोपबाट मात्रै नेपालीको अर्बाैं रकम हाइपर फन्डमा गएको छ। त्यसैले मुलुकमा जति रेमिट्यान्स आउनुपथ्र्यो, त्यति आउन सकेको छैन। पूर्वअर्थमन्त्री जनार्दन शर्माले कार्यकालमा नेपालीले दुबईमा अपार्टमेन्ट खरिद गरेको कुरा चर्चामा ल्याए। त्यो नेपालीले नै किनेका हुन्, जसले हाइपरमा ठगी गरेर किनेका थिए। पछिल्लो समय सहरमा मात्र होइन, गाउँगाउँमा हाइपर फन्ड पुगिसकेको थियो। अझ बेलायतका ललितले त नेपालमा आफन्त तथा छिमेकीको नाममा नेपालमै पैसा हाल्न लगाउँथे। त्यो बराबर बेलायतबाट आफूले हाइपरमा लगानी गरिदिन्थे। देशमा जाने रेमिट्यान्स यतै रोकिने गर्दथ्यो। यसरी देशमा आर्थिक मन्दी आउनुमा हाइपर फन्ड पनि मुख्य कारण हुन सक्छ। सर्वसाधारणले आकर्षक ब्याजको लोभमा हाइपर फन्डमा लगानी आशंका गर्न सकिन्छ। एक लाख लगानी गरेर वर्ष दिन नपुग्दै दुई लाख कमाउन सकिने आश्वासन पाएकाले कतिपयले बैंकबाट विभिन्न शीर्षकमा कर्जा लिएर यस्तै नेटवर्किङ बिजनेसमा लगानी गरेको पाइएको छ। अहिले खराब कर्जा बढिरहेको छ। सरकारले हाइपर नामबाट पैसा लिएर र क्रिप्टोकरेन्सीका नाममा कारोबार गर्ने जोकोहीलाई पनि छोड्न हँुदैन। यतिबेला हाइपर बन्द भएको छ, तर हाइपरको नाइकेहरू उजुरी गरे तिमीहरू नै फस्छौ भनेर पीडितलाई उल्टै त्रास थोपर्दै छन्। जति सर्वसाधारण ठगिएका छन्, ऊनीहरू मनोवैज्ञानिक त्रासमा छन्। अहिले सञ्चालकहरूको धम्कीका कारण कतिपय पीिडतले उजुरी गर्न सकेका छैनन्। सरकारले कडा एक्सन लिएर ठगलाई कारबाही गरी पीडितलाई न्याय दिलाउनुपर्छ। साथै एनआरएनको आडमा ठूला नेताको हिमचिम बढाइँदैछ। यसरी नेपालको कालो धन दुबई लगेर सेतो बनाउने सबैलाई कारबाही गर्नुपर्छ। हर्बो र युनिटी काण्डमा जस्तै हाइपर फन्डको काण्डमा पनि सरकार निर्मम बन्नैपर्छ। नत्र फेरि यस्ता काण्ड नयाँ स्वरूपमा आउने छन्। देशको अर्थतन्त्र धराशायी हुन नदिन सरकार बेलैमा सजग बनोस्।"
प्रधानमन्त्री कप भलिबल : आर्मीका खेलाडीले कुटे दर्शक,"आर्मी र गण्डकी प्रदेशबीचको खेलको तेस्रो सेटको अन्तिम समयमा आर्मीका खेलाडीले अनुशासन मात्रै होइन, संयमता पनि गुमाएका थिए। काठमाडौं : खेलाडी अनुशासित हुन्छन् भनिन्छ। तर, सोमबार साँझ त्रिपुरेश्वरस्थित राष्ट्रिय खेलकुद परिषद्को कभर्डहलमा विभागीय टोली त्रिभुवन आर्मी क्लबका खेलाडीले देखाएको रबैयाले यो भनाइलाई नै गिज्याइरहेको थियो। आर्मी र गण्डकी प्रदेशबीचको खेलको तेस्रो सेटको अन्तिम समयमा आर्मीका खेलाडीले अनुशासन मात्रै होइन, संयमता पनि गुमाएका थिए। आर्मी २३२४ ले पछि परेको अवस्थामा गण्डकीका खेलाडीले प्रहार गरेको सट आउट भएको भन्दै रेफ्रीले आर्मीलाई अंक दिएका थिए। आर्मीका खेलाडीलाई बलले लागेर बाहिरिएको भन्दै गण्डकीका खेलाडीले रेफ्रीको निर्णयको विरोध गरेका थिए। त्यही समय एक दर्शकले कोर्टमा पानीको बोतल फालेपछि आर्मीको सिंगो खेलाडी समर्थक पिट्न दर्शकदीर्घामै पुगेका थिए। आर्मीका हरिहजुर थापा, धनबहादुर भट्ट, राजेन्द्र विष्ट, मानबहादुर श्रेष्ठ, दुर्गा महतोलगायतका खेलाडी निकै उत्तेजित बनेका थिए। केही समय अघि मात्रै राष्ट्रिय टोलीको कप्तानको जिम्मेवारी सम्हालेका हरिहजुर थापाले नै दर्शक कुट्न उक्साएका थिए। त्यसपछि केहीले खेलाडी बस्ने कुर्सीले दर्शकलाई हानेका थिए भने धनबहादुर भट्ट दर्शक कुट्न प्यारापिटमै पुगेका थिए। उनले दर्शकलाई मुक्कासमेत हानेका थिए। आर्मीका खेलाडीले तान्डव देखाइरहँदा आयोजक भलिबल संघका कोही पनि पदाधिकारी त्यहाँ देखिएनन्। निकै लामो प्रयासपछि नेपाल प्रहरीले परिस्थितिलाई नियन्त्रणमा लिएको थियो। आइतबार साँझ नै संघको आकस्मिक बैठकले सुरक्षा व्यवस्थालाई थप चुस्त दुरुस्त बनाउनुका साथै छानविन समिति गठन गरिएको नेपाल भलिबल संघका महासचिव रोशन श्रेष्ठले जानकारी दिए। प्रधानमन्त्रीको नाम जोडिएको प्रतियोगितामा नहुनु पर्ने घटना भयो। त्यसैले सुरक्षा व्यवस्थालाई थप चुस्त दुरुस्त बनाउने र घटनाको सत्यतथ्य छानविन गरी प्रतिवेदन बुझाउन पाँच सदस्यीय समिति गठन गरिएको छ, महासचिव श्रेष्ठले भने। महासचिव श्रेष्ठको संयोजकत्वमा गठित छानविन समितिमा सुनकेशरी माली, श्याम श्रेष्ठ, अन्जु श्रेष्ठ र जुनु पुन सदस्य छन्। समितिलाई असार ३० गतेभित्र प्रतिवेदन बुझाउन समयसीमा तोकिएको छ। महासचिव श्रेष्ठले गण्डकी प्रदेश र कुटाइ खाएका दर्शकले पनि कारवाहीका लागि निवेदन दिएको बताए। पुलिसको जित विभागीय टोली नेपाल पुलिस क्लबले सातौं प्रधानमन्त्री कप राष्ट्रिय क्लब लिग भलिबलमा लगातार तेस्रो जित निकालेको छ। त्रिपुरेश्वरस्थित राष्ट्रिय खेलकुद परिषद्को कभर्डहलमा सोमबार भएको महिलातर्फको खेलमा पुलिसले अर्को विभागीय टोलीले त्रिभुवन आर्मी क्लबलाई ३० को सोझो सेटमा पराजित गर्यो। एकतर्फी खेलमा पुलिसले २५१८, २५१२, २५१८ को जित निकाल्यो। लगातार तेस्रो जितसँगै पुलिसले नौ अंक जोडेको छ। पुलिसले यसअघि गण्डकी प्रदेश र एभरेष्ट भलिबल क्लबलाई पराजित गरेको थियो। नेपाल भलिबल संघको आयोजनामा जारी लिगको अर्को खेलमा एपीएफले गण्डकी प्रदेशलाई २५१२, २५१८, २५८ को सोझो सेटमा पराजित गर्यो। एपीएफको दोस्रो जित हो। यसअघि एपीएफले अर्को विभागीय टोली आर्मीलाई ३२ को सेटमा पराजित गरेको थियो। एपीएफले दुई खेलमा पाँच अंक जोडेको छ। आर्मीले एपीएफसँग एक अंक खोसेको थियो। महिलातर्फकै अर्को खेलमा न्यु डायमन्ड क्लबले एभरेष्ट भलिबल क्लबलाई ३० को सोझो सेटमा पराजित गर्यो। एकतर्फी खेलमा न्यु डायमन्डले २५१७, २५१२, २५१२ को जित निकाल्यो। लगातार दोस्रो जित निकालेको न्यु डायमन्डले ६ अंक जोडेको छ। यसअघि न्यु डायमन्डले गण्डकीलाई पराजित गरेको थियो। यसैगरी पुरुषतर्फको खेलमा हेल्प नेपाल क्लबले दोस्रो जित निकालेको छ। हेल्प नेपालले दँवाली मिलन क्लबलाई ३० को सोझो सेटमा पराजित गर्यो। पहिलो सेट २५१७ ले जितेको हेल्प नेपालले दोस्रो सेट २५२२ र तेस्रो सेट २५२१ ले आफ्नो पक्षमा पार्यो। हेल्प नेपालले यसअघि सैलुङ बाघढुंगालाई पराजित गरेको थियो। पुरुषतर्फकै अर्को खेलमा आर्मीले गण्डकी प्रदेशलाई ३० ले हरायोे। संघर्षपूर्ण खेलमा आर्मीले तीन भारतीय खेलाडी सम्मिलित गण्डकीलाई २५१९, २६२४, ३३३१ ले पराजित गर्यो। लगातार तेस्रो जित निकालेको आर्मीले ९ अंक जोडेको छ। यसअघि आर्मीले दँवाली मिलन क्लब र सैलुङ बाघढुंगालाई पराजित गरेको थियो।"
कर्णालीमा आगामी आर्थिक वर्षको बजेट बहुमतले पारित,वीरेन्द्रनगर : कर्णाली प्रदेश सरकारको आगामी आर्थिक वर्षको बजेट प्रदेश सभाबाट बहुमतले पारित भएको छ। मंगलबार प्रदेशसभाको २५ औँ बैठकमा आर्थिक मामिला तथा योजनामन्त्री बेदराज सिंहले पेश गरेको बजेट बहुमतले पारित भएको हो। अर्थमन्त्री सिंहले १ असार आगामी नीति तथा कार्यक्रम कार्यान्वयनका लागि ३३ अर्ब ३७ करोड ९७ लाख रुपैयाँ बराबरको बजेट पेश गरेका थिए। जसमा चालुतर्फ नौ अर्ब २० लाख २४ हजार तथा पुँजीगततर्फ १९ अर्ब ५७ करोड ७२ लाख ४३ हजार रहेको छ।
सरकारले तोक्यो धानको समर्थन मूल्य,काठमाडौं : सरकारले धानको समर्थन मूल्य तोकेको छ। मंगलबार बसेको मन्त्रिपरिषद् बैठकले कृषि मन्त्रालयको प्रस्तावमा धानको समर्थन मूल्य तोक्ने निर्णय गरेको हो। जसअनुसार मोटा धानको प्रतिक्वीन्टर ३ हजार १ सय ९८ रुपैयाँ र मध्यम धानको प्रतिक्वीन्टर ३ हजार ३ सय ६२ रुपैयाँ समर्थन मूल्य तोकिएको प्रवक्ता रेखा शर्माले जानकारी दिइन्।
"बजेट खर्चले राख्दै रेकर्ड, आम्दानी ४ खर्ब कम","काठमाडौं : आर्थिक वर्ष सकिन लाग्दा बजेट खर्चले नयाँ रेकर्ड राख्ने देखिएको छ । खर्च धान्न धौधौ परेका बेला एक साता बाँकी रहँदासम्म हालसम्मकै बढी खर्च भइसकेको छ भने खर्चको वृद्धिदर इतिहासकै उच्च हुने भएको हो । असार अन्तिम साता वर्षकै सबैभन्दा बढी भुक्तानी दिइने अवधि हो । विगतको तथ्यांकले पनि कुल खर्चको १५ प्रतिशतसम्म असार अन्तिम सातामा खर्च हुने देखाउँछ । यस आधारमा खर्चको आँकडाले रेकर्ड राख्ने पक्का देखिएको हो । असार २४ गतेसम्मको तथ्यांकअनुसार चालू आवका लागि विनियोजन गरिएको १७ खर्ब ९३ अर्ब ८३ करोड रुपैयाँमध्ये १३ खर्ब ७४ अर्ब ७५ करोड रुपैयाँ खर्च भइसकेको छ । जुन अघिल्लो आवको कुल खर्चभन्दा ४९५ प्रतिशत बढी हो । अघिल्लो वर्षभर १३ खर्ब ९ अर्ब ८७ करोड रुपैयाँमा बजेट खर्च भएको थियो । खर्चको वृद्धिदरको आँकडाले विगतका रेकर्डलाई जित्ने भएको हो । पछिल्लो अवधिको खर्च वृद्धिदरको रेकर्ड आव २०७७७८ मा कायम भएको थियो । सो आव अघिल्लो आवभन्दा ९६७ प्रतिशत बढी खर्च भएको थियो । चालू आवमा हासिल भइसकेको ५९५ प्रतिशत वृद्धिदरमा बाँकी अवधिमा हुने अनुमानित खर्च जोड्दा दुई वर्षअघिको रेकर्ड तोडिने देखिन्छ । पछिल्लो पाँच वर्षमा असारको अन्तिम साता औसत १ खर्ब १० अर्ब रुपैयाँ खर्च भएको छ । चालू आवको अन्तिम सातामा पनि सोही औसतअनुसार खर्च भए वर्षभरको कुल खर्च १४ खर्ब ८४ अर्ब नाघ्नेछ । जुन अघिल्लो आवको भन्दा १३३५ प्रतिशत बढी हो । आर्थिक कार्यविधि तथा वित्तीय उत्तरदायित्व नियमावलीले असार मसान्तमा हुने भुक्तानी रोके पनि यसपालि पनि सरकारी खाता बन्द भएको छैन । यसर्थमा वर्षान्तमा हुने भुक्तानीको दुरवस्था अझै हेर्न बाँकी छ । अर्थमन्त्री डा प्रकाशशरण महतले आगामी आर्थिक वर्षदेखि असारमा रकमान्तर नगर्ने व्यवस्था बजेट भाषणमा गरेका छन् । सोही आधारमा आगामी आवदेखि सुधारको अपेक्षा गरिए पनि यसपालि पनि पुरानै रोग दोहोरिनेछ । हालसम्म लक्ष्यको ७६ प्रतिशत खर्च महालेखा नियन्त्रक कार्यालयका अनुसार असार २४ सम्म वार्षिक लक्ष्यको ७६ प्रतिशतमात्र खर्च भएको छ । जसमध्ये चालूतर्फ सर्वाधिक ८४६७ प्रतिशत खर्च हुँदा वित्तीय व्यवस्थातर्फ ७०७५ प्रतिशत र पुँजीगततर्फ सबैभन्दा कम ५५२२ प्रतिशतमात्र खर्च भएको छ । सरकारले चालूतर्फ ११ खर्ब ८३ अर्ब रुपैयाँ विनियोजन गरेकोमा हालसम्म १० अर्ब १ अर्ब, पुँजीगततर्फ ३ खर्ब ८० अर्ब विनियोजन गरेकामा २ खर्ब १० अर्ब र वित्तीय व्यवस्थातर्फ २ खर्ब ३० अर्ब विनियोजन गरेकामा १ खर्ब ६२ अर्ब खर्च भएको छ । खर्चभन्दा ४ खर्ब कम आम्दानी राजस्व संकलन दर सुस्ताउनुको असर सरकारको आम्दानीमा देखिएको छ । सरकारले वर्षभर १४ खर्ब ५८ अर्ब रुपैयाँ आम्दानी गर्ने भनेकामा हालसम्म ९ खर्ब ३५ अर्ब रुपैयाँमात्र कमाएको छ । जसमध्ये ८ खर्ब ९२ अर्ब रुपैयाँ राजस्व आम्दानी गरेको छ । आम्दानीभन्दा खर्च ४ खर्ब ३९ अर्ब रुपैयाँ बढी हो ।"
वन समूह जडिबुटी खेतीमा,"बेनी : म्याग्दीको धवलागिरी गाउँपालिका१ गुर्जामा सामुदायिक वन समूहले जडिबुटी खेती शुरु गरेका छन् । पिउथिवा सामुदायिक वन उपभोक्ता समूहले गुर्जा नाइलीवाङको करिब १० रोपनी जमिनमा अतिस र सेदकचिनी (खिरौलां) जातको जडिबुटी खेती गेका हुन् । समूहका अध्यक्ष तुलसी छन्त्यालले डिभिजन वन कार्यालय म्याग्दीको सहयोगमा एक लाख ३५ हजार अतिस र खिरौलाका बिरुवा रोपेको जानकारी दिइन् । समूहमा आबद्ध २५ जनाले सामुहिक रुपमा श्रमदान गरेर बाँझो जमिन खनजोत गरेर बिरुवा रोपेका हुन् । जडिबुटीको संरक्षणका लागि स्थानीय प्रविधिको प्रयोग गरेर ढुंगाको १०५ मिटर लामो पर्खाल निर्माण भएको छ । डिभिजन वन कार्यालय म्याग्दीका सहायक वन अधिकृत नरबहादुर क्षेत्रीले चालु आर्थिक वर्ष २०७९८० मा जडिबुटी खेतीका लागि रु चार लाख असी हजार सहयोग गरेको जानकारी दिए । उपभोक्ताले कुल लागतको दश प्रतिशत लागत साझेदारी गरेका छन्, उनले भने प्राकृतिक रुपमा रहेका जडिबुटी संरक्षण तथा व्यवस्थापन कार्यक्रम मार्फत सहयोग गरिएको हो । यसअघि परीक्षणका लागि गरिएको जडिबुटी खेती सफल भएपछि व्यवसायिक खेति विस्तार भएको हो । धवलागिरी गाउँपालिका१ गुर्जाका वडा अध्यक्ष झकबहादुर छन्त्यालले बाँझिएको खेतीयोग्य जमिनको सदुपयोग, संरक्षण र स्थानीयबासीको आयआर्जन सुधारका लागि जडिबुटी खेती विस्तार गरिएको बताए । यसअघि गरिएको खेती सफल भयो । यहाँको भूगोल र हावापानी जडिबुटी खेतीका लागि अनुकुल छ, उनले भने बाँझिएको खेतीयोग्य जमिनको संरक्षण र सदुपयोग पनि भएको छ । विस २०७७ मा ७ हजार बिसजरा जातको जडिबुटीका बिरुवा रोपेका थिए । विसं २०७८ मा हिमाली कृषि सहकारी संस्थामा आवद्ध कृषकहरुले दुई रोपनी जग्गामा अतिसका बिरुवा रोपेका थिए । बजारमा अतिस, खिरौला र बिसजराको माग उच्च छ । समुन्द्रि सतहदेखि तीन हजार २०० देखि तीन हजार ७०० मिटरको भूगोलमा हुने अतिस कफ, पित्त थैली, ज्वरो, वान्ता हुने, पखला लाग्ने, चिसो लागेको समस्या समाधानका लागि प्रयोग हुन्छ । यसले अपच हुने, शरीरको विभिन्न भागको दुखाई, उत्तेजना नहुने, जुका जस्ता समस्या समाधानको लागि पनि महत्वपूर्ण उपचार पद्दतिको रुपमा अतिस प्रयोग हुन्छ ।"
"बाह्य क्षेत्र सुधार, सङ्लिएको छैन अर्थतन्त्र","नेपाल राष्ट्र बैंकले सार्वजनिक गरेको आर्थिक वर्ष २०७९८० को ११ महिनाको तथ्यांकअनुसार शोधनान्तर स्थिति २ खर्ब २८ अर्ब ९८ करोडले बचतमा छ। काठमाडौं : नीतिगत कडाइले पछिल्लो समय बाह्य क्षेत्र सुधार देखिए पनि अझै अर्थतन्त्र स्वस्थ हुन सकेको छैन। केही समय आयातमा सीमित वस्तु नियन्त्रण हुँदा अहिले आएर विदेशी मुद्रा बाहिरिने क्रम घटेको छ। फलस्वरूप शोधनान्तर बचत बढ्दै गयो भने विदेशी मुद्रा सञ्चिति पनि सुधार छ। नेपाल राष्ट्र बैंकले सार्वजनिक गरेको आर्थिक वर्ष २०७९८० को ११ महिनाको तथ्यांकअनुसार शोधनान्तर स्थिति २ खर्ब २८ अर्ब ९८ करोडले बचतमा छ। जबकि गत आवको सोही अवधिमा २ खर्ब ६९ अर्ब ८१ करोड रुपैयाँले घाटामा थियो। देशबाट बाहिरिने विदेशी मुद्राभन्दा भित्रिने बढी हुँदा शोधनान्तर बचतमा हुन्छ। यो मुलुकको अर्थतन्त्रका लागि सकारात्मक हो। शोधनान्तर सुधार हुनुको कारण नेपालबाट पैसा बाहिरी नै पाएको छैन। रेमिट्यान्स बढेकै बढ्यै छ। पैसा बाहिर नगएपछि विदेशी विनिमय सञ्चितिमा पनि सुधार देखिएको छ। यसअघि शोधनान्तर घाटा चुलिँदा सरकारले विलासिताका वस्तु आयातमा लगाएको प्रतिबन्ध र राष्ट्र बैंकले केही वस्तुको आयातमा राखेको अनिवार्य नगद मार्जिनले नियन्त्रणमा आएको छ। यद्यपि आयात पुसदेखि फुकुवा भइसकेको छ भने नगद मार्जिन माघदेखि हटिसकेको छ। यसकै कारण ठूलो आकारमा विदेशी मुद्रा बाहिरिने माध्यम कुल वस्तु आयात १६ प्रतिशतले कमी आई १४ खर्ब ८० अर्ब ९८ करोड रुपैयाँ कायम भएको छ। जबकि गत आवको सोही अवधिमा यस्तो आयात २७५ प्रतिशतले बढ्दा अधिक विदेशी मुद्रा बाहिरिएको थियो। यसैक्रममा पूर्वगभर्नर डा चिरञ्जीवी नेपाल बाह्य क्षेत्रको सुधार आयात घटेकाले सम्भव भएको बताउँछन्। अर्थतन्त्र प्रभावित हुन लागेपछि जबर्जस्ती आयात नियन्त्रण गरेकाले बाह्य क्षेत्रमा दबाब नपरेकाले सुधारिएको मात्रै देखिएको तर यो दीर्घकालसम्म नरहने भएकाले स्थिति अझै नसङ्लिएको उनको तर्क छ। बाहिरबाट सामान ल्याउन नदिएपछि, ब्याजदर बढाएपछि यस्तो सुधार देखिएको हो। यसले गर्दा गाह्रो छ। स्थिति अझै सङ्लिएको छैन, डा नेपालले अन्नपूर्णसँग भने, अब ब्याजदर अलिअलि कम हँुदै जान्छ। अर्थतन्त्रको आत्मबल बढाउन जरुरी छ। व्यापारी, व्यवसायीको आत्मबल बढ्न आवश्यक देखिन्छ। आउने मौद्रिक नीतिले पनि सहजता देखाइदिनु पयो। जसले ब्याजदर घट्ने स्थिति आउनु पयो। बैंकमा पैसा थुपिँ्रदा पनि किन ब्याजदर घटेको छैन भन्ने प्रश्न आउँछ। राष्ट्र बैंकका आर्थिक अनुसन्धान विभागका कार्यकारी निर्देशक डा प्रकाशकुमार श्रेष्ठ अर्थतन्त्र सुधारोन्मुख भएको बताउँछन्। तर थप सुधार गर्न उत्पादन बढाउनतर्फ लाग्नु पर्नेमा सबैले चासो दिनुपर्ने उनले सुझाव दिए। यसैले आन्तरिक उत्पादन नबढ्ने हो भने फेरि अर्थतन्त्रमा अप्ठ्यारो स्थिति दोहोरिने प्रति उनले संकेत गरे। विप्रेषण ११ खर्ब १२ अर्ब भित्रियो चालू आवको जेठसम्ममा विप्रेषण आप्रवाह २२७ प्रतिशतले वृद्धि भई ११ खर्ब १२ अर्ब ५२ करोड रुपैयाँ भित्रिएको छ। गत वर्षको सोही अवधिमा थोरै अर्थात् ४१ प्रतिशतले मात्र बढेको थियो। परिणामस्वरूप जेठसम्ममा कुल विदेशी विनिमय सञ्चिति २१८ प्रतिशतले वृद्धि भई १४ खर्ब ८० अर्ब ८७ करोड रुपैयाँ पुगेको छ। अमेरिकी डलरमा १८५ प्रतिशतले वृद्धि भई ११ अर्ब ३० करोड रुपैयाँ कायम भएको छ। यसले ९६ महिनाको वस्तु तथा सेवा आयात धान्न पर्याप्त छ। जबकि नेपाल राष्ट्र बैंकले ७ महिनासम्मको वस्तु तथा आयात धान्ने विदेशी मुद्रा सञ्चिति पर्याप्तताको सीमा राखेको छ। विकासोन्मुख मुलुकहरूमा ६ महिनासम्मको अवधिलाई पुग्ने मुद्रा हुनुपर्छ। यी सबै हिसाबले भने मुलुक सही मार्गमा छ। तर एकातिर विदेशी मुद्रा अधिक भएसँगै बैंकिङ प्रणालीमा अधिक लगानीयोग्य पुँजी (तरलता) छ। अहिले पैसा थुपिँ्रदा पनि ऋणको माग छैन। यसले भने अर्थतन्त्रमा समस्या देखिन सक्ने विज्ञहरू बताउँछन्। पूर्वगभर्नर डा नेपाल भन्छन्, अर्थतन्त्र पूर्ण रूपमा चलायमान हुन अझै सकेको छैन। यसपटक निजी क्षेत्रमा कर्जा विस्तार हुन सकेको छैन। कर्जा विस्तार नभएसम्म अर्थतन्त्र चलायमान हुन सक्दैन। बैंकमा पैसा थुप्रिएको मात्रै छ। तर कसैले पनि लगेको स्थिति छैन। यता राष्ट्र बैंकका निर्देशक डा श्रेष्ठ भने आयातमा नियन्त्रणले बाह्य क्षेत्र सुधार हुँदा त्यसको प्रभाव बैंकिङ क्षेत्रमा तरलता सुधार हुँदै गएर राम्रै परेको बताउँछन्। केन्द्रीय बैंकको तथ्यांकअनुसार जेठसम्ममा बैंक तथा वित्तीय संस्थाबाट निजी क्षेत्रमा प्रवाहित कर्जा १ खर्ब ५७ अर्ब ३६ करोड (३४ प्रतिशत) ले बढेको छ। जबकि गत वर्षको सोही अवधिमा यस्तो कर्जा ५ खर्ब ५२ अर्ब ७१ करोड (१३५ प्रतिशत) ले बढेको थियो। सो अवधिमा बैंक तथा वित्तीय संस्थाको निक्षेप संकलन ८८ प्रतिशतले बढेको छ घिउ तथा तेलको मूल्यमा नियन्त्रण मूल्यवृद्धिमा केही नियन्त्रणको संकेत देखिएको छ। पछिल्लो ११ महिनामा घिउ तथा तेलको मूल्य घटेको छ। तर खाद्य तथा पेयपदार्थ, रेस्टुरेन्ट तथा होटल, खाद्य तथा खाद्यजन्य पदार्थ, दुग्ध पदार्थ तथा अण्डाको मूल्य भने अकासिएको छ। य द्यपि समग्रमा वार्षिक विन्दुगत उपभोक्ता मुद्रास्फीति ६८३ प्रतिशत रहेको छ। जबकि गत वर्ष यस्तो मुद्रास्फीति ८५६ प्रतिशत थियो। खाद्य तथा पेयपदार्थ समूहको मुद्रास्फीति ५६६ प्रतिशत र गैरखाद्य तथा सेवा समूहको मुद्रास्फीति ७७६ प्रतिशत रहेको छ।"
बैंक तथा वित्तीय संस्थामा अस्वस्थ प्रतिस्पर्धा बढेको छ : अर्थमन्त्री डा महत,"काठमाडौं : अर्थमन्त्री डा प्रकाशशरण महतले बैंक तथा वित्तीय संस्थामा अस्वस्थ प्रतिस्पर्धा बढेको बताएका छन्। नेपाल वित्तीय संस्था कर्मचारी संघले काठमाडौंमा आज आयोजना गरेको नेपालको वित्तीय क्षेत्रको चुनौती, समाधानका उपाय तथा भावी कार्यदिशा विषयक सामाजिक संवाद कार्यक्रममा अर्थमन्त्री डा महतले बैंक तथा वित्तीय संस्थाले निक्षेपकर्ताप्रति जिम्मेवार भएर स्वस्थ प्रतिस्पर्धा गर्न आवश्यक रहेको बताए। उनले बैंक तथा वित्तीय संस्था ब्याजदर बढाउने विषयमा भने मिलेमतो गर्ने गरेको समेत बताए। 'ब्याजदर बढाउने घटाउने विषयमा मिलेमतो र एकाधिकार जस्तो भयो', उनले भने, 'एउटै व्यक्ति व्यवसायी र बैंकर हुँदा कर्जा क्षेत्रमा पनि समस्या छ। यस्तो हुँदा कर्जा सुविधा बढी लिने गरेको वास्तविकता हामीले देखेकै छौँ।' उनले बैंक वित्तीय संस्थाले परियोजना धितो राखेर कर्जा नदिने तर घरजग्गा धितो राखेर मूल्यांकनभन्दा बढी कर्जा प्रवाह गर्ने गरेको पनि अर्थमन्त्री महतको भनाइ छ। त्यस्तै उत्पादनशील क्षेत्रमा भन्दा उपभोगका क्षेत्रमा बढी ऋण लगानी हुने गरेकामा नेपाल राष्ट्र बैंकले आगामी आर्थिक वर्षको मौद्रिक नीतिमार्फत यसलाई सम्बोधन गर्नुपर्ने बताए। आगामी आर्थिक वर्षको मौद्रिक नीतिले समग्र अर्थतन्त्रमा स्थिरता र आर्थिक वृद्धितर्फ उन्मुख गराउने गरी आउनुपर्ने अर्थमन्त्री डा महतको भनाइ छ। 'सरकारले लिएको लक्षित आर्थिक वृद्धिदर हासिल गर्ने तर्फ उन्मुख गराउने मौद्रिक नीति आवश्यक छ', उनले भने। बैंक तथा वित्तीय संस्थाले सूचना प्रविधिको प्रयोग बढाएर पारदर्शिता कायम गर्न सक्नुपर्ने र निक्षेपकर्ताको निक्षेप सुरक्षित रहने विश्वास दिलाउन सक्नुपर्ने महतको भनाइ छ। सरकारी बैंकको वित्तीय स्वास्थ्य अवस्था खस्किएकामा अहिले सुधार हुँदै गएको उनले उल्लेख गरे। अहिले लघुवित्त क्षेत्रमा समस्या देखिएकामा राष्ट्र बैंकले नियामकीय भूमिका बढाउनुपर्ने तथा सहकारीको नियमनका लागि आगामी आर्थिक वर्षको बजेटले छुट्टै नियामक स्थापना गर्ने प्रावधान राखेको उनले उल्लेख गरे। मुलुकको समग्र अर्थतन्त्र केही समय अघिसम्म समस्यामा रहेकामा बिस्तारै त्यो सहज हुँदै गएको अर्थमन्त्री महतको दाबी छ।"
"सेयर बजार फेरि ओरालोतिर,कारोबार रकम २ अर्बमा झर्यो","काठमाडौं : सेयर बजार ओरालो लाग्ने क्रम आज पनि जारी रह्यो। यसदिन नेप्से परिसूचक ४७३ अंकले घटेर २०७२२४ विन्दुमा पुगेको छ। अघिल्लो कारोबार दिन सोमबार नेप्से परिसूचक ०८० अंकले घटेर २०७६९६ विन्दुमा बन्द भएको थियो। सो दिन ३ अर्ब ७९ करोड ७९ लाख मूल्य बराबरको सेयर खरिदबिक्री भएको थियो। नेप्से ओरालो लागेसँगै कारोबार रकम पनि सोमबारको तुलनामा घटेको छ। आज २ अर्ब ८५ करोड ९४ लाख ९० हजार ४९० मूल्यको सेयर कारोबार भयो। साताको पहिलो कारोबार दिन आइतबार ३ अर्ब ४२ करोड मूल्य बराबरको सेयर कारोबार भएको थियो। आज २८३ कम्पनीको ७९ लाख ८८ हजार ९८६ कित्ता सेयर खरिदबिक्री भयो। तीन कम्पनीको मूल्य सकारात्मक सर्किट लेभलमा कारोबार भयो। हिमालयन पावर पार्टनर , एनआईबीएल समृद्धि फन्ड २ र रावा इनर्जी डेभलपमेन्टको सेयर मूल्य १० प्रतिशतले बढेको हो। लिबर्टी इनर्जी कम्पनीको मूल्य ९६४ प्रतिशतले उकालो लाग्यो। कारोबार रकमका आधारमा हिमालयन लाइफ इन्स्योरेन्स शीर्षस्थानमा रह्यो। सो कम्पनीको १२ करोड मूल्य बढिको सेयर कारोबार भयो। कारोबारमा आएका १३ उपसमूहमध्ये ९को मूल्य घट्यो भने ४ को मात्रै बढ्यो। डेभलपमेन्ट,फाइनान्स,मनु एन्ड प्रो र म्युचुअल फण्डको सेयर मूल्य बढ्दा बाँकी उपसमूहको सूचक नकारात्मक देखिएको हो।"

शीर्षक,विवरण
प्रशासन गिज्याइरहेको प्रकरण,"लोकतन्त्रपछि माइतीघर हरेक दिन पीडितको आगमन हुन्छ । न्याय पाउनेहरू छन्, खाली हात फर्केका पनि छन् । यतिबेला आरती साहका परिवार काठमाडौंको माइतीघरमा दुई महिनादेखि धर्नामा छन्। तर, राज्यको घैंटोमा घाम लागेको छैन। उल्टै प्रहरी बर्बर यातना दिँदैछन्। यतिसम्म कि प्रहरीले सीमासमेत नाघिदिन्छ। राज्य र यहाँको न्याय प्रणालीलाई समेत चुनौती दिइरहेछन्। राज्य, प्रहरी र न्यायालय यदि पीडितको पक्षमा हुन सक्दैन, सधैं र संगठित रूपमै पीडक र अपराधको पक्षमा उभिन्छन् भने उनीहरूको औचित्य कसरी पुष्टि हुन्छ ? प्रहरीसँग विभिन्न किसिमका तालिम हुन्छन्। यसमा राज्यको अर्बौं ढुकुटी सकिन्छ। कोसँग कस्तो व्यवहार गर्ने र कसको पक्षमा कसरी उभिने उनीहरूसँग राम्रो ज्ञान हुन्छ। तर, प्रहरी संगठनले आजसम्म त्यो भूमिका निर्वाह गर्न सकेको देखिँदैन। त्यही भएर बेलाबेलामा उनीहरू आलोचना र विवादमा पर्ने गर्छन्। उनीहरूभित्र मौलाएको निहित स्वार्थले मुलुकमा अपराध र दण्डहीनता बढ्दो छ। यतिसम्म कि प्रहरी प्रशासनबाट समेत नागरिक असुरक्षित ठान्छन्। राजनीतिक प्रभावमा परेर कतिपय घटनामा पीडितको पक्षमा उभिन सक्दैन। पीडकले जे भन्छन्, त्यही गर्नुपर्ने विवशता हुन्छ। यसले पीडित झन् पीडित, पीडक झन् उग्र हुने स्थितिको सामना गर्नुपर्ने हुन्छ। हो, आरती साह घटना प्रकरणले यही कुराको पुष्टि गरेको छ। साहको परिवारले न्याय माग्न प्रहरीमा पुग्दा त्यहाँ भएको दुव्र्यवहारबाट उनीहरू आजित छन्। यहीबाट घटना विस्तार भएको देखिन्छ। साहको घटनालाई सूक्ष्म तरिकाले अध्ययन गर्ने हो भने विषय मिश्रित छन्। केही दाइजो, केही घरझगडा र केही प्रशासनिक कमजोरी देखिन्छन्। तर, प्रहरीले यसलाई सही र न्यायिक तरिकाले कमान्ड गर्न सकेको देखिँदैन। शंकास्पद तरिकाले पीडित पक्षलाई नै थप पीडा दिनेगरी गतिविधि प्रदर्शन भएको देखिन्छ। प्रहरी संगठनमा मौलाएको यो अधिकांश समस्या हो। यसले पीडित परिवारले सही न्याय पाउनेमा आशंका बढाएको छ। उनीहरू न्यायकै लागि गाउँबाट जनकपुर पुगेका थिए। तर, जनकपुरमा पनि न्याय नपाउने, प्रहरी अधिकारीबाटै कुटपिट र दुव्र्यवहारको सामनाले उनीहरू आजित र आक्रोशित छन्। त्यसपछि उनीहरू सपरिवार जनकपुरबाट काठमाडौं आए। यतिबेला माइतीघर मण्डला उनीहरूका लागि न्याय पाउने स्थल बनेको छ। जताततै आरती साह प्रकरणले जनमानसमा प्रभाव छरिरहेको छ। केही मधेसी दल र नेताले नुनचुक छरे पनि अधिकांश राजनीतिक दल, नेता र अधिकारकर्मीले साथ सहयोग दिइरहेछन्। आम जनमानसको सहभागिता दिनानुदिन बढ्दै गएको छ। उनीहरूको स्पष्ट चित्कार दुनियाँले ब्युझिरहेका छन्। सरकार भने अचेत छन्। प्रहरी संगठन भनेको जनतासँग सीधा सरोकार राख्ने संगठन हो। यो कुनै विशुद्ध सैनिक संगठनमात्र होइन। हरेक विषयको फौजी समाधान खोज्नु नै प्रहरी संगठनको ठूलो त्रुटि हो। उनीहरू आफ्नो तालिमभन्दा माथि उठेर, देश र जनताको सेवा गर्नुभन्दा आफ्नो अहम् प्रदर्शन गरिरहेका हुन्छन्। जसले समस्या जन्माइरहछन्। आफ्नो निहित स्वार्थका लागि आफ्नो पद र प्रतिष्ठालाई समेत हातमा लिएर कानुनलाई झुटो प्रयोग गरिरहेका हुन्छन्। उनीहरू यसमा रत्तिभर इमानदार छैनन्। गलत प्रयोग, प्रभाव र आदेशमा प्रहरी प्रशासन बाँचिरहेका छन्। यसको अनुभव हरेक नागरिकसँग छ। अरू देशको फौजी संगठनको तुलनामा देशको फौजी संगठन र यहाँको तहगत संरचना धेरै ठूलो छ। यसलाई घटाउन जरुरी छ। केही न्यायिक विषयको जिम्मेवारी पनि उनीहरूको हातमा बाँडिएको छ। यसलाई पनि न्यूनीकरण गर्न जरुरी छ। यसले जनतालाई ठूलो मर्का दिएको छ। फौजी संगठनभित्रै देश र जनताको सेवा गर्नमा आपसी ठूलो अन्तरविरोध छन्। एकले अर्काको अस्तित्व स्वीकार्दैन। अनावश्यक रूपमा जनभार बढाएको छ। नेपाली सेनाबाहेक अन्य प्रहरीलाई स्थानीय सरकारको मातहतमा राखेर जनताको काममा लगाउन जरुरी छ। यसले मात्र जनता, सरकार र प्रहरीबीचको सुमधुर सम्बन्धलाई कायम गर्न सकिन्छ। शान्तिसुरक्षाको प्रत्याभूति गराउन सकिन्छ। किनभने विशाल र तहगत फौजी संगठनकै कारण घटना क्रममा न्यूनीकरण देखिँदैन। एकअर्काको मुख ताकेर बस्छन्। जसले गर्दा दिनानुदिन घटनाहरूको बढोत्तरी हुन्छन्। पीडित लुटिने र अपराध पुरस्कृत हुने क्रमले मुलुक दिनानुदिन कमजोर भइरहेछन्। दण्डहीनताले फौजी र प्रशासनिक संगठनलाई नै लज्जित बनाइरहेका छन्। साहको परिवारसँग प्रहरीले गरिरहेको दुव्र्यवहार दुःखद् छ। महिला प्रहरी हुँदाहुँदै पुरुष प्रहरीको प्रयोगले केही भद्दा तस्बिर यतिबेला सामाजिक सञ्जालमा भाइरल भइरहेका छन्। प्रहरी संगठन यस्तो विषयमा संवेदनशील हुन जरुरी छ। साहको घटना र उनीहरूको परिवारसँग प्रहरीले गरे, व्यवहारलाई जति आलोचना गरे पनि कमै हुन्छ। उनीहरूको चेतअनुसार सही बाटोमा ल्याएर निदान गर्नुभन्दा थप दुःख दिने काम भएको छ। यसले प्रहरीप्रति जनतामा नकारात्मक प्रभाव परेको छ। प्रहरीले पीडित परिवारसँग राम्रोसँग परामर्श गर्नुपथ्र्याे। तर, यहाँ बल र छलकपट प्रयोग भएको देखिन्छ। यसमा प्रहरी संगठन आलोचित हुनैपर्छ। दोषीलाई कारबाहीको दायरामा उभ्याउनै पर्छ। प्रहरी प्रशासन कसका लागि हुन्, कसलाई सेवा गर्नुपर्छ जनतामा त्यो प्रभाव छनर् जरुरी छ। असारको समयमा आफ्नो सारा खेतीपाती र घरधन्दा त्यागेर पीडित परिवार आरतीको न्याय र उसको आत्माको चिरशान्तिका लागि दुई महिनादेखि माइतीघर मण्डलामा धर्नामा छन्। सबैभन्दा दुःखद् दृश्यको सामना गरिरहेकी छन्, उनकी १८ वर्षीय बहिनी। जो आफ्नो पढाइलाई समेत प्रभावित गरेर आफ्नो र आफ्नो दिदीको न्यायका लागि निर्भीकताका लडिरहेकी छन्। एकपछि अर्को प्रहरी दमनको सामना गरिरहेकी छन्। उनीमाथि भएको प्रहरी अधिकारीको दमन र दुव्र्यवहारविरुद्ध न्यायको खोजीमा छन्। उनी भन्छिन्, घर यत्तिकै खाली हात फर्किने छैन। सरकारले न्याय नदिए, दोषीलाई कारबाही नगरे हामी सपरिवार जीवन माया मार्नेछौं। किनभने न्यायबिना हाम्रो जीवनको औचित्य छैन। निरन्तर धर्ना, आन्दोलन र दमनले उनलाई एउटा सशक्त महिला लिडरको रूपमा जन्माइरहेका छन्। समय र परिस्थितिले कहाँ पुयाउँछन् हेर्न भने बाँकी छ। आरतीको न्यायका लागि मात्र होइन अन्याय, अत्याचार, दमन, शोषण र उत्पीडनमा परेका जति पनि व्यक्ति, परिवार र समाज छन्, उनीहरू सबैका लागि यतिबेला लोकतन्त्रको न्यायालय सावित भएको छ माइतीघर। लोकतन्त्रपछि यहाँ हरेक दिन कुनै न कुनै पीडितहरूको आगमन भइरहेकै हुन्छन्। अहिलेसम्म हजारौं पीडितले केही न केही न्याय लिएर घर फर्केको इतिहास छ। केहीले भने खाली हात पनि फर्केका छन्। केही यही भूमिमा न्यायको भिख माग्दै प्राण त्याग पनि गरेका छन्। तर, वास्तविक न्यायालय र प्रहरी प्रशासन भने दमनकारी शक्तिको रूपमा फेरिएका छन्। त्यसैले आरती साह घटनाले राज्यलाई गिज्याइरहेको छ। विद्रोही, जनमत पार्टीका युवा नेता हुन्।"
परिवर्तनका इतिहास राजेश्वर,"परिवर्तनको हरेक आन्दोलनमा पटकपटक जेलनेल परेका स्वतन्त्र सेनानी तथा प्रजातान्त्रिक आन्दोलनका योद्धा हुन्, राजेश्वर नेपाली। नेपाली, मैथिली तथा हिन्दी भाषा साहित्य र पत्रकारितामा ६ दशकभन्दा बढी समयदेखि अनवरत रूपमा क्रियाशील र जीवनको उत्तराद्र्धमा समेत क्रियाशील अग्रज पत्रकारका रूपमा उनी परिचित छन्। जीवनको उत्तरार्धमा जेलनेल जीवनको क्रममा सेना र प्रहरीको यातनाको चोटले शरीर हिँडडुल र उठबसमा कष्टकर भएपछि उनी थालिएका थिए। खासमा उनी क्यान्सर रोगले पीडित थिए। पत्रकारिताको इन्साइक्लोपिडिया उपनामले चिनिन्थे। राजनीतिक, पत्रकारिता तथा साहित्यिक क्षेत्रमा अपूरणीय क्षति भएको छ। खासमा नेपाली पत्रकारिता जगत् र इतिहासको पानामा नेपालीको अभाव सधैं खड्किरहनेछ। समाचार लेखेकै कारण २०३६, २०३९ र २०४२ सालमा उनलाई तत्कालीन व्यवस्थाले नेपालीलाई जेल हालेको थियो। २०३६ र २०३९ सालमा क्रमशः डेढ महिना जेल बसेका उनी २०४२ सालमा भने एक वर्ष जेलनेल बसेका थिए। पत्रकारिता, साहित्य, संस्कृति र भाषाको क्षेत्रमा विशेष योगदान पुर्याउँदै आएका साधक नेपालीले प्रजातान्त्रिक आन्दोलनमा महŒवपूर्ण योगदान पुर्याएबापत प्रजातान्त्रिक सेनानीको रूपमा २०६५ मा अभिनन्दन गरिएको थियो। पारिवार नै राजनीतिक पृष्ठभूमिका भएका कारण राजनीतिबाट प्रभावित उनलाई २०१७ सालमा राजा महेन्द्रले कु गरेपछि विघटन भएको संसद्का सदस्य सरोजप्रसाद कोइरालाले प्रजातन्त्र पुनस्र्थापनाका लागि हतियार बन्द आन्दोलनमा सहभागी बन्न खुबै जोड गरे। तर आफू गान्धीवादी दर्शनबाट प्रभावित भएको भन्दै हतियार उठाएर होइन, कलम चलाएर आन्दोलनमा सहभागी बन्छु भनेर जवाफ दिए अनि उनी सक्रिय पत्रकारितामा लागेका थिए। नेपाली, मैथिली र हिन्दी साहित्यमा कलम चलाउँदै आएका नेपालीले लेखनमा प्रजातन्त्र, मानवता, शान्ति र राष्ट्रप्रेम प्राथमिकतामा राख्थे। उनले समाजका लागि परिवर्तनकारी सोच, सामाजिक रूपान्तरणको लागि निरन्तर कलम चलाउँदै आएका उनी सरल स्वभावका आदर्शमुखी थिए। उनी गान्धी विचारबाट प्रभावित भएर पोसाक पनि गान्धीकै जस्तो खादी र सुती लगाउँथे। पत्रकारिताको माध्यमबाट समाज बदल्न हिँडेका थिए राजेश्वर नेपाली तर उनी सञ्चार, साहित्य र राजनीति जगत्मा रमाए। पत्रकारिता क्षेत्रको मूर्धन्य व्यक्तित्व बनेर बिलाउन सफल भए। मैथिली साहित्यमा एमए गरेका थिए नेपालीले। जेठो छोरा रवीन्द्रले प्रकाशन सुरु गरेको विश्व जागरण दैनिक अहिले पनि राजेश्वर नेपालीको संरक्षणमा प्रकाशन भइरहेको छ। सरल स्वभावका नेपालीले भारतको मजफ्फरपुरमा महात्मा गान्धीलाई भेटे। त्यसपछि उनलाई गान्धीको प्रभाव पर्यो। उनी आदर्शमुखी स्वभावका भए। तत्कालीन भारतको स्वतन्त्रता आन्दोलनमा लागेका नेपाली तत्कालीन राणा विरोधी आन्दोलनमा पनि सक्रिय रहे। उनले आफ्नो गाउँमा क्लब, स्कुल, पुस्तकालयसमेत खोले। उनले नेपालमा प्रथम हिन्दी साहित्य सम्मेलनको समेत आयोजना गरेका थिए। १९९२ सालमा उनको बुवालगायत २२ जनाले राणाशासन विरुद्ध लड्ने प्रतिज्ञा गरे जनकपुरमा। यही विषयमा उनले समाचार लेखे पटनामा छापिने नेपाली पत्रिका नेपाल सन्देशमा। उनको समाचारले देशभर खैलाबैला मच्चायो। अनि नेपालीले कांग्रेसले गर्ने राणा विरोधी गतिविधिबारे निरन्तर समाचार लेख्न थाले। उनले लेखेको अर्को समाचारले पनि देशमा हंगामा मच्चायो। त्यो समाचार थियो राजा महेन्द्रले २०१७ सालमा कु गरेपछि कांग्रेसले सुरु गरेको सत्याग्रह। दुर्गाप्रसाद खबारे सम्पादक रहेको नेपाल सन्देशमा छापिएको उनको समाचारले कांग्रेसले सुरु गरेको सत्याग्रह भारतमा समेत चर्चाको विषय बन्यो। उनी त्यसबेला शोषित पीडितको पक्षमा कलम चलाएर कांग्रेसको क्रान्तिबारे सबैलाई जानकारी गराउँथे। एक किसिमले त्यतिबेला उनले राजनीतिक परिवर्तनको आन्दोलनलाई मिसनको रूपमा पत्रकारितामार्फत गरेका थिए। भारतको बिहार राज्यअन्तर्गत पटनाबाट छापिने नेपाल सन्देशबाट पत्रकारिता थालेका उनले काठमाडांैबाट प्रकाशन हुने दैनिक नेपालमा समेत काम थाले। त्यतिबेला दैनिक नेपाल चर्चित पत्रिका थियो। केही समय दैनिक नेपालमा कामपछि उनले नेपाली हिन्दी भाषामा प्रकाशन हुने नेपाल टाइम्समा जनकपुरबाट समाचार लेख्न थाले। २०२० सालमा भने उनी राष्ट्रिय समाचार समितिको धनुषा सवांददाता बने। २०४० सालमा उनले आफ्नै नाममा साप्ताहिक पत्रिका दर्ता गरे। आफू निकटका नेता र शुभचिन्तकहरूको राय सल्लाहमा पत्रिकाको नाम जुराए लोकमत। पत्रिकाको १८ अंक निस्किएपछि पञ्चायत सरकारले पत्रिका दर्ता खारेज गर्यो। यसविरुद्ध सर्वोच्च अदालतमा उनले मद्दा हाले। सर्वोच्चले मुद्दा जिताइदियो। २०४३ सालबाट पुनः लोकमत प्रकाशन सुरु भयो। जुन पत्रिका अहिलेसम्म जनकपुरबाट निरन्तर प्रकाशन भइरहेको छ। उनी नेपाली पत्रकारिता विकृत बन्दै गएकोमा सधैं चिन्तित थिए।"
नेपालविरुद्ध बाबर आजमको सतक,काठमाडौं : पाकिस्तानका बाबर आजमले नेपालविरुद्ध सतक प्रहार गरेका छन्। पाकिस्तानको मुल्तानी क्रिकेट रंगशालामा भइरहेको खेलमा उनले १०९ बलमा सतक प्रहार गरेका हुन्। यो उनको १९औं सतक हो। उनले १० चौकासहित सतक प्रहार गरेका हुन्। ४१२ ओभरको समाप्तिमा पाकिस्तानले ४ विकेट गुमाएर २२६ रन बनाएर खेलिरहेको छ।
करण केसीले लिए पाकिस्तानको पहिलो विकेट,काठमाडौं : एसिया कपमा पाकिस्तानविरुद्ध खेलिरहेको नेपाललाई पहिलो सफलता मिलेको छ। करण केसीले नेपाललाई पहिलो विकेट दिलाएका हुन्। पाकिस्तानका ओपनर ब्याट्सम्यान फखर जमान १४ रन बनाएर पेभेलियन फर्किएका छन्।
पाकिस्तानसँग नेपाल २३८ रनले पराजित,"काठमाडौं : एसिया कपको उद्घाटन खेलमा नेपाल आयोजक पाकिस्तानसँग २३८ रनले पराजित भएको छ। पाकिस्तानले दिएको ३४३ रनको विशाल लक्ष्य पछ्याएको नेपालले १०४ रन बनाएर अलआउट भयो। पाकिस्तानी बलरसामु निरीह बनेको नेपाली खेलाडीहरूले २३४ ओभरमात्र खेल्न सक्यो। नेपालका लागि सोमपाल कामीले सर्वाधिक २८ रन बनाए। आरिफ शेख २६ र गुल्सन झा १३ रनमा आउट हुँदा अन्य खेलाडीले दोहोरो अंकको रन बनाउन सकेनन्। कप्तान रोहित पौडेल, सन्दीप लामिछाने र ललित राजबंशी शून्यमै पेभेलियन फर्किएका थिए। नेपाली खेलाडीलाई निरीह बनाउन सादव खानले ४ विकेट लिए। त्यस्ते साहिन शाह अफ्रिदी र हरिस राउफले दुईदुई विकेट लिए भने नसिम शाह र महोम्मद नावाजले एकएक विकेट लिए। त्यसअघि बाबर आजम र इफ्तिखर अहमदले सतक बढीको पारी खेलेपछि पाकिस्तानले नेपाललाई विशाल रनको लक्ष्य प्रस्तुत गरेको थियो। निर्धारित ५० ओभरको खेलमा पाकिस्तानले ६ विकेट गुमाएर ३४२ रनको विशाल रन खडा गरेको थियो। पाकिस्तानका लागि बाबरले व्यक्तिगत १९औं सतक बनाउँदै १५१ रनमा आउट हुँदा इफ्तिखरले नेपालविरुद्ध १०९ रन बनाउँदै एक दिवसीयमा पहिलो सतक प्रहार गर्दै अविजित रहे। उनीहरूले २१४ रनको साझेदारी खेलेका थिए। त्यसअघि आघा सलमान ५ रन, मोहम्मद रिजवान ४४ रन इमान उल हक ५ रन र फखर जमान १४ रनमा आउट भएका थिए। सुरुवाती चरणमा राम्रो प्रदर्शन गरेका नेपाली खेलाडीहरू ४० ओभरपछि बाबर र इफ्तिखरको ब्याटिङसामु निरीह बनेका थिए। नेपालका लागि सोमपाल कामीले दुई र करण केसी र सन्दीप लामिछानेले एकएक विकेट लिएका थिए।"
"नेपालको पाँचौं विकेट पतन, सोमपाल पनि आउट",काठमाडौं : नेपालको पाँचौ विकेट पतन भएको छ। सोमपाल कामी २८ रन बनाएर आउट भएका छन्। चार चौका प्रहार गरेका उनलाई हरिस राउफले आउट गरेका हुन्। यसअघि आरिफ शेखलाई पनि उनैले बोल्ड गरेका थिए। आरिफ २६ रन बनाउँदै पेभेलियन फर्किएका थिए। यसअघि आसिफ शेख ५ रन बनाएर आउट भएका थिए। नसिम शाहले आसिफलाई आउट गरेका थिए। त्यस्तै पहिलो ओभरमै नेपालले दुई विकेट गुमाएको थियो। पाँचौं बलमा कुशल भुर्तेल ८ रन बनाएर आउट भए भने छैटौं बलमा कप्तान रोहित पौडेल शून्य रनमै आउट भए। दुवैलाई साहिन शाह अफ्रिदीले पेभेलियन फर्काएका हुन्।
मिनी रंगशाला निर्माणमा चरम लापरवाही,"सिन्धुपाल्चोक : बागमती प्रदेश सरकारको गौरवको योजनाअन्तर्गत रहेको सिन्धुपाल्चोक सदरमुकाम चौतारामा निर्माणाधीन मिनी रंगशाला निर्माण कम्पनीको चरम लापरवाहीका कारण अलपत्र अवस्थामा पुगेको छ। तीन वर्षभित्र पूरा हुने गरी बागमती प्रदेशको सामाजिक विकास मन्त्रालयअन्तर्गत काभ्रेपलाञ्चोकको भैसेंपाटीस्थित सार्वजनिक निर्माण कार्यान्वयन इकाई र सुनकोशीगिरी जेभीबीच २०७७ असार २३ मा ठेक्का सम्झौता भएको थियो। सम्झौता समय सकिएर म्याद थप्दासमेत निर्माणको कामले पूर्णता पाउन सकेको छैन। सम्झौता अनुसार २०७९ पुस २३ मा निर्माण सम्पन्न गर्नुपर्ने थियो। तोकिएको समयमा निर्माण पूरा नभएपछि सार्वजनिक निर्माण कार्यान्वयन इकाईले पहिलो पटक २०८० असार मसान्तसम्मका लागि ६ महिनाको म्याद थपेको थियो। तर, ठेकेदार कम्पनीले ३६ महिनामा ३६ प्रतिशत मात्रै निर्माण सकेको छ। कम्पनीले २० करोड ९२ लाख २६ हजार ९ सय २ रुपैयाँमा ठेक्का लिएको थियो। प्रदेश सरकारबाट रंगशाला निर्माणका लागि ३० करोड ९१ लाख ५७ हजार ५ सय ७० रुपैयाँ विनियोजन गरे पनि ठेकेदार कम्पनीले न्युनतम मूल्यमा ठेक्का सम्झौता गरेको थियो। कम्पनीले ३२५४ प्रतिशत घटी मूल्यमा सम्झौता गरेको सार्वजनिक निर्माण कार्यान्वयन इकाईले जनाएको छ। बागमती प्रदेशका भौतिक पूर्वाधारमन्त्री युवराज दुलाल सामाजिक विकासमन्त्री हुँदा रंगशाला निर्माण योजना सम्झौता भएको थियो। ठेकेदारले समयमा काम पूरा गर्न नसकेपछि प्रदेश सरकारले ६ महिनाभित्र निर्माण सम्पन्न गरिसक्न निर्देशन दिएको थियो। ठेकेदार कम्पनीले काम सुरु नगरे ठेक्का रद्द गर्ने र नयाँ ठेक्का लगाउने प्रदेश सरकारको तयारी छ। पहिले त म्याद थपेर यही निर्माण व्यवसायीमार्फत काम सम्पन्न गराउनेतर्फ लाग्छौं, बागमती प्रदेश सरकारका भौतिक पूर्वाधारमन्त्री युवराज दुलालले भने, निर्माण कम्पनीले अब पनि आलटाल गर्ने र निर्माण सुरु नगर्ने हो भने ठेक्का तोडेर अर्को ठेक्का लगाउनुको विकल्प रहँदैन। थप गरिएको समयमा पनि मिनी रंगशालाले पूर्ण आकार लिनेमा सरोकारवालाहरू नै विश्वस्त छैनन्। हामीले पटक पटक ताकेता गर्दा पनि निर्माण कम्पनीले काम सुरु गरेको छैन, सार्वजनिक निर्माण कार्यान्वयन इकाई भैसेंपाटीका प्रमुख चन्द्रप्रसाद लुईंटेल भन्छन्, प्रदेश सरकारको निर्देशन बमोजिम हामीले ठेकेदार कम्पनीलाई ६ महिनाभित्र काम सक्न ताकेता गरेका छौं। ६ महिनाभित्र ठेकेदारले कामको प्रगतिलाई द्रुत रुपमा बढाएन भने सार्वजनिक खरिद नियमावली अनुसार ठेक्का तोडिन्छ र कम्पनीलाई कालो सूचीमा राखेर कारवाही प्रक्रिया अगाडि बढ्छ। अहिले निर्माण भएको रंगशाला पनि मापदण्ड अनुसार छैन। रंगशालाको डिजाइन अहिलेसम्म पाँच पटकसम्म फेरिएको छ। रंगशालाको ५ वटा प्यारापिटमध्ये दुई वटाको काम सुरु नै भएको छैन। यस्तै पानी ट्याङ्की, टिकट काउन्टरलगायतको संरचना बनाउन सुरु नै भएको छैन। बेलाबेलामा नक्सा र डिजाइन परिवर्तन गर्ने, सम्पन्न भएको कामको भुक्तानी समयमा नदिने र निर्माण सामग्रीको मूल्यबृद्धि भएकाले कम्पनी समस्यामा परेको फिल्डमा रहेका कम्पनीका प्रतिनिधि शिव घलेले बताए। ठेकेदार कम्पनीले सम्झौता रकममध्ये ७ करोड ३९ लाख ७५ हजार ३ सय २० रुपैयाँ भुक्तानी लिइसकेको सार्वजनिक निर्माण कार्यान्वयन इकाईले जनाएको छ। कार्यान्वयन इकाईका अनुसार मिनी रंगशालाको फुटबल मैदान अखिल नेपाल फुटबल संघको मापदण्ड बमोजिम सय मिटर लम्बाइ र ६५ मिटर चौडाइको हुनेछ। रंगशालामा ६ हजार दर्शक क्षमताको प्यारापिट बन्नेछ भने पाँच सय सवारी साधन अट्ने पार्किङ स्थल, ड्रेसिङ रुमलगायत संरचना बनाइनेछ। निर्माण भइरहँदा रंगशालाको संरचना कमजोर देखिएको छ। रंगशालाको पर्खाल चर्किसकेको छ। रंगशालाको ढलान चुहिएर पानीको धारो बग्छ, रंगशालाभित्र तेक्वान्दो खेलाउँदै आएका हिराहरि डोजाङका प्रमुख रमेश गुरुङ भन्छन्, एकदमै कमसल सामग्री प्रयोग भएको छ। अहिले नै भित्ताहरू चर्कन थालेको छ।"
पाकिस्तानविरुद्ध खेल्ने यी हुन् नेपाली खेलाडीहरू,"काठमाडौं : एसिया कपको पहिलो खेलमा पाकिस्तानविरुद्ध खेल्न नेपालले प्लेइङ११ सार्वजनिक गरेको छ। रोहित पौडेलको कप्तानीमा नेपाली टोली मैदानमा उत्रिँदैछ। नेपाली टोलीमा कप्तान पौडेल, आसिफ शेख, आरिफ शेख, कुशल भुर्तेल, कुशल मल्ल, दिपेन्द्रसिंह ऐरी, सन्दीप लामिछाने, करण केसी, गुल्सन झा, ललित राजवंशी र सोमपाल कामी छन्। पाकिस्तानले टस जितेर नेपालविरुद्ध ब्याटिङ गर्दैछ।"
"एसिया कपमा नेपालको डेब्यु, धारिलो बलिङ सामु अग्नि परीक्षा","काठमाडौं : पाकिस्तानको मुल्तानमा नेपालले बुधबार एसिया कप क्रिकेटमा डेब्यु गर्दैछ। मुल्तान क्रिकेट रंगशालामा घरेलु टोली पाकिस्तानसँग खेल्दै नेपालले एसिया कपमा डेब्यु गर्न लागेको हो। आफ्नो डेब्यु खेललाई यादगार बनाउने अभियानमा नेपाल छ। तर, त्यसका लागि पाकिस्तानको धारिलो बलिङ आक्रमणसँगै विस्फोटक ब्याटिङ लाइनलाई निस्तेज पार्नु जरुरी छ। पाकिस्तानको तीव्र गतिको बलिङ आक्रामण विश्वकै उत्कृष्ट मानिन्छ। साहिन साह अफ्रिदी, हरिस रौफ र नसिम साह पाकिस्तानका उत्कृष्ट बलर मानिन्छन्। उनीहरूको बलिङको सामना गर्न विश्वका चर्चित ब्याटरलाई पनि हम्मेहम्मे पर्ने गर्छ। घरेलु टोली पाकिस्तानको मुख्य हतियार तीब्र गतिको बलिङलाई निस्तेज पार्न नेपालले कस्तो रणनीति बनाउँछ भन्ने उत्सुकता सबैमा छ। तीव्र गतिको बलिङ सामु नेपाली ब्याटिङको प्रदर्शन औसत मानिन्छ। तीव्र गतिको बलिङमा हाम्रा खेलाडीले रन बनाउन संघर्ष गर्दै आएका छन्। यस्तो अवस्थामा मुख्य प्रशिक्षक मोन्टी देसाइले कस्तो रणनीति बनाउँछन्, त्यो हेर्न बाँकी छ। नेपालका कप्तान रोहित पौडेल पाकिस्तानको बलिङ आक्रामण निस्तेज पार्न तीब्र गतिसँगै सर्ट बलमा विशेष तयारी गरेको बताउँछन्। तीव्र गतिको बलिङका लागि प्रशिक्षक देसाइले विशेष योजना बनाउनु भएको छ। हामीले तीव्र गतिको बलिङका लागि विशेष तयारी गरेका छौं, रोहित भन्छन्, पाकिस्तानविरुद्ध हाम्रा खेलाडीले उत्कृष्ट प्रदर्शन गर्नेमा आशावादी छौं। पछिल्लो समय पाकिस्तान एकदिवसीय वरीयतामा शीर्ष स्थानमा छ। बलिङसँगै ब्याटिङमा पनि उत्कृष्ट मानिन्छ। कप्तान बाबर आजम, मोहमद रिजवान र फाखर जमान पाकिस्तानका उत्कृष्ट ब्याटर हुन्। कप्तान बाबर आजमलाई त पछिल्लो समयमा विश्व क्रिकेटकै उत्कृष्ट खेलाडी मानिन्छ। विश्वकै उत्कृष्ट टोली पाकिस्तानविरुद्ध नेपालले नियमित खेलाडीलाई मैदान उतार्ने निश्चित छ। नेपालले नियमित ओपनर आसिफ शेख र कुशल भुर्तेलबाट उत्कृष्ट सुरुवातको अपेक्षा राखेको छ। यससँगै मध्यमक्रमका भीम सार्की, कप्तान रोहित पौडेल, आरिफ शेख, दीपेन्द्रसिंह ऐरी, कुशल मल्ल र आक्रामक अलराउन्डर गुलसन झाबाट पनि उत्कृष्ट प्रदर्शनको आशा गरिएको छ। बलिङमा तीब्र गतिका करण केसी, गुलसन झा, सोमपाल कामीसँगै सन्दीप लामिछानेको स्पिनले पाकिस्तानलाई दबाबमा राख्ने आशा गरिएको छ। एकदिवसीय विश्वकप अघि एसियाका टोलीलाई तयारीका लागि एसियाली क्रिकेट काउन्सिल (एसीसी) एसिया कप आयोजना गर्दै आएको छ। सन् १९८४ बाट सुरु भएको एसिया कपमा अन्तर्राष्ट्रिय क्रिकेट काउन्सिल (आईसीसी) को पाँच पूर्ण सदस्य र छनोटबाट आएको एक टोलीले प्रतिस्पर्धा गर्दै आएका छन्। सहभागी ६ टोलीलाई दुई समूहमा विभाजन गरिएको छ। समूह एमा भारत, पाकिस्तान र नेपाल छन्। यस्तै समूह बीमा बंगलादेश, श्रीलंका र अफगानिस्तान छन्। हरेक समूहको शीर्ष दुई टोलीले सुपर चारमा स्थान बनाउने छ। सुपर चारबाट शीर्ष दुई टोलीले फाइनल खेल्नेछन्। एसिया कपको सर्वाधिक सफल टोली भारत हो। १६ संस्करणमध्ये भारतले आठ पटक उपाधि जितेको छ। यस्तै श्रीलंकाले ६ र पाकिस्तानले दुई पटक एसिया कपको उपाधि चुमेको छ। गत मेमा घरेलु भूमिमा भएको एसीसी प्रिमियर कप क्रिकेटको उपाधि जित्दै नेपाल एसिया कपमा छनोट भएको हो। कीर्तिपुरस्थित त्रिवि मैदानमा भएको फाइनलमा संयुक्त अरब इमिरेट्स (यूएई) लाई सात विकेटले पराजित गर्दै नेपालले एसिया कपको टिकट काटेको हो। नेपालले २१ वर्षपछि एसिया कप खेल्न लागेको हो। नेपाल यसअघि सन् २००२ मा एसिया कपमा छनोट भएको थियो। सिंगापुरमा भएको एसीसी ट्रफीको फाइनलमा स्थान बनाउँदै नेपाल एसिया कपमा छनोट भएको थियो। त्यतिबेला एसीसी ट्रफीको फाइनल पुग्ने दुई टोली एसिया कपमा छनोट हुन्थे। उक्त फाइनलमा नेपाल यूएईसँग ६ विकेटले पराजित भएको थियो। नेपालले एसिया कपमा स्थान बनाए पनि प्रतियोगिता नभएपछि खेल्न पाएन। भारत र पाकिस्तानबीचको आन्तरिक विवादका कारण सन् २००२ को एसिया कप नै रद्द भएको थियो। जसका कारण नेपाल र यूएईले निरास हुनुपरेको थियो। त्यसपछि भने नेपालले एसिया कपमा स्थान बनाउन सकेको थिएन।"
"नेपालको तेस्रो विकेट पतन, आसिफ पनि आउट",काठमाडौं : नेपालको तेस्रो विकेट पतन भएको छ। आसिफ शेख ५ रन बनाएर आउट भएका हुन्। नसिम शाहले आसिफलाई आउट गरेका हुन्। यसअघि पहिलो ओभरमै नेपालले दुई विकेट गुमाएको थियो। पाँचौं बलमा कुशल भुर्तेल ८ रन बनाएर आउट भए भने छैटौं बलमा कप्तान रोहित पौडेल शून्य रनमै आउट भए। दुवैलाई साहिन शाह अफ्रिदीले पेभेलियन फर्काएका हुन्।
"नेपाललाई पाकिस्तानले दियो विशाल रनको लक्ष्य, जितका लागि ३४३ रन बनाउनुपर्ने","काठमाडौं : बाबर आजम र इफ्तिखर अहमदले सतक बढीको पारी खेलेपछि पाकिस्तानले नेपाललाई विशाल रनको लक्ष्य दिएको छ। निर्धारित ५० ओभरको खेलमा पाकिस्तानले ६ विकेट गुमाएर ३४२ रनको विशाल रन खडा गरेको हो। पाकिस्तानका लागि बाबरले व्यक्तिगत १९औं सतक बनाउँदै १५१ रनमा आउट हुँदा इफ्तिखरले नेपालविरुद्ध १०९ रन बनाउँदै एक दिवसीयमा पहिलो सतक प्रहार गर्दै अविजित रहे। उनीहरूले २१४ रनको साझेदारी खेलेका थिए। त्यसअघि आघा सलमान ५ रन, मोहम्मद रिजवान ४४ रन इमान उल हक ५ रन र फखर जमान १४ रनमा आउट भएका थिए। सुरुवाती चरणमा राम्रो प्रदर्शन गरेका नेपाली खेलाडीहरू ४० ओभरपछि बाबर र इफ्तिखरसामु निरीह बनेका थिए। नेपालका लागि सोमपाल कामीले दुई र करण केसी र सन्दीप लामिछानेले एकएक विकेट लिएका थिए।"
"नेपाललाई चौथो सफलता, सन्दीपले लिए विकेट",काठमाडौं : एसिया कपको पहिलो खेलमा नेपालालई चौथो सफलता मिलेको छ। पाकिस्तानका आघा सलमान ५ रनमा आउट भएका छन्। उनलाई सन्दीप लामिछानेले आउट गरेका हुन्। सन्दीपको बलमा सलमानलाई कुशल भुर्तेलले क्याच आउट गरेका थिए। त्यसअघि मोहम्मद रिजवान ४४ रनमा आउट भएका थिए। उनलाई दिपेन्द्र सिंह ऐरीले रनआउट गरेका थिए। त्यसअघि ओपनरद्वय फखर जमान १४ रनमा आउट भएका थिए भने इमान उल हक ५ रनमा आउट भएका थिए। उनीहरूलाई करण केसी र सोमपाल कामीले आउट गरेका थिए।
"नेपाललाई तेस्रो सफलता, दिपेन्द्रले रिजवानलाई गरे रनआउट",काठमाडौं : नेपालालई तेस्रो सफलता मिलेको छ। पाकिस्तानका मोहम्मद रिजवान ४४ रनमा आउट भएका छन्। उनलाई दिपेन्द्र सिंह ऐरीले रनआउट गरेका हुन्। ५० बल खेलेका उनले ६ चौकासहित ४४ रन बनाएका थिए। उनले बाबर आजमसँग उत्कृष्ट साझेदारी गरेका थिए। बाबर ४३ रनमा अविजित हुँदै खेलिरहेका छन्। एसिया कपमा नेपालविरुद्ध खेलिरहेको पाकिस्तानले सय रन पूरा गरेको छ। क्रिजमा रहेका बाबर आजम र मोहम्मद रिजवानले ७५ रनको उत्कृष्ट साझेदारी गरेसँगै पाकिस्तानको सय रन पूरा भएको हो।
एसिया कप : टस जितेर नेपालविरुद्ध ब्याटिङ गर्दै पाकिस्तान,"काठमाडौं : एसिया कपको उद्घाटन खेलमा नेपालविरुद्ध पाकिस्तानले ब्याटिङ गर्ने भएको छ। मुल्तान क्रिकेट रंगशालामा पाकिस्तानले टस जितेर ब्याटिङ रोजेको हो। नेपालले पहिलोपटक एसिया कपमा सहभागी हुँदैछ। नेपालले एसिया कपको पहिलो खेल नै एक दिवसीयतर्फ पहिलो नम्बरमा रहेका पाकिस्तानसँग खेल्न लागेको हो। मंगलबार मुल्तानमा भएको पत्रकार सम्मेलनमा नेपालका कप्तान रोहित पौडेलले पाकिस्तानविरुद्धको खेल प्रतिस्पर्धात्मक बनाउने बताएका थिए। उनले नेपालाका खेलाडीहरू पनि सक्षम रहेको भन्दै खेल प्रतिस्पर्धात्मक बनाउन कुनै कसर बाँकी नराख्ने बताए। 'पाकिस्तानसँग हामीभन्दा धेरै अनुभवी भए पनि हाम्रा खेलाडी पनि सक्षम छन्। हामी योजनाअनुरुप खेल्छौं। खेललाई प्रतिस्पर्धात्मक बनाउँछौं,' उनले भनेका थिए।"
"पहिलो ओभरमै नेपालको दुई विकेट पतन, रोहित र कुशल आउट",काठमाडौं : नेपालले पहिलो ओभरमै दुई विकेट गुमाएको छ। पाँचौं बलमा कुशल भुर्तेल ८ रन बनाएर आउट भए भने कप्तान रोहित पौडेल शून्य रनमै आउट भए। दुवैलाई साहिन शाह अफ्रिदीले पेभेलियन फर्काएका हुन्। एसिया कपको पहिलो खेलमा पाकिस्तानले नेपाललाई ३४३ रनको लक्ष्य दिएको छ।
"नेपाललाई दोस्रो सफलता, रोहित पौडेलले इमानलाई गरे रनआउट",काठमाडौं : एसिया कपमा पाकिस्तानविरुद्ध खेलिरहेको नेपाललाई दोस्रो सफलता मिलेको छ। छैटौं ओभरको पहिलो बलमै पाकिस्तानका इमान उल हकलाई नेपालका कप्तान रोहित पौडेलले रनआउट गरेका छन्। यसअघि करण केसीले पहिलो विकेट लिँदै नेपाललाई सफलता दिलाएका थिए। पाकिस्तानका ओपनर ब्याट्सम्यान फखर जमान १४ रन बनाएर पेभेलियन फर्किँदा इमान ५ रन बनाएर आउट भए।
"नेपालको चौथो विकेट पतन, आरिफ भए आउट",काठमाडौं : नेपालको चौथो विकेट पतन भएको छ। आरिफ शेख २६ रन बनाउँदै हरिस राउफको बलमा बोल्ड भए। उनले ५ चौका प्रहार गरेका थिए। यसअघि आसिफ शेख ५ रन बनाएर आउट भएका थिए। नसिम शाहले आसिफलाई आउट गरेका थिए। त्यस्तै पहिलो ओभरमै नेपालले दुई विकेट गुमाएको थियो। पाँचौं बलमा कुशल भुर्तेल ८ रन बनाएर आउट भए भने छैटौं बलमा कप्तान रोहित पौडेल शून्य रनमै आउट भए। दुवैलाई साहिन शाह अफ्रिदीले पेभेलियन फर्काएका हुन्।
विराटनगरमा एसिया कप प्रत्यक्ष प्रसारण गरिने,"सुन्दरहरैँचा : कोशी प्रदेश क्रिकेट सङ्घ तथा मोरङ जिल्ला क्रिकेट सङ्घले संयुक्तरूपमा एसिया कप क्रिकेट खेल विराटनगरमा निःशुल्क देखाउने भएपछि खेलप्रेमीको आकर्षण बढेको छ । पहिलो पटक नेपालको एसिया कपअन्तर्गतको खेलहरू सेन्टर मलको छेउ नगर प्रहरी अगाडिको खाली जग्गामा प्रत्यक्ष प्रसारण गरिने तयारी भएको वल्र्डलिङ्क विराटनगर शाखाप्रमुख सुरज दाहालले जानकारी दिए । उनले नेपालले आज घरेलु टोलीले पाकिस्तानसित पहिलो भेटअन्तर्गत् खेल्ने जानकारी दिए । सोह्रौँ संस्करणको एसिया कपको उद्घाटन खेल पाकिस्तानको मुल्तान क्रिकेट रङ्गशालामा दिउँसो ३:१५ बजे हुनेछ । एसिया कप पाकिस्तान र श्रीलङ्काले सञ्चालन गर्दैछन् । गत वैशाखमा सम्पन्न एसिसी प्रिमियर कपमा च्याम्पियन बनेपछि नेपाल एसिया कपका लागि छनोट भएको थियो । उक्त प्रतियोगिताको फाइनल खेलमा नेपालले संयुक्त अरब इमिरेट्स (युएई) लाई सात विकेटले पराजित गरेको थियो । एसिया कपमा १३ खेलमध्ये चार खेल पाकिस्तानमा हुनेछन् । बाँकी नौ खेल श्रीलङ्कामा हुनेछन् । प्रतियोगितामा छ राष्ट्रको सहभागिता रहने उल्लेख गरिएको छ । दुई समूहमा विभाजन गरिएको उक्त प्रतियोगिताको समूह ए नेपाल, भारत र पाकिस्तान तथा समूह बी मा बङ्गलादेश, श्रीलङ्का र अफगानिस्तान छन् । नेपालले पाकिस्तान विरूद्धको खेलपछि समूह चरणको दोस्रो खेल भारतसँग यही भदौ १८ गते श्रीलङ्कामा खेल्ने उल्लेख गरिएको छ । नेपाली क्रिकेट टोली एकदिवसीय वरियतामा चर्चामा रहेको पाकिस्तानसँग खेल्न लागेको हुँदा विश्वभरका खेलप्रेमीहरूले उक्त खेल महत्वका साथ हेरेका छन् । नेपाली टोलीमा कप्तान रोहितकुमार पौडेल, आशिफ शेख, कुशल भुर्तेल, सन्दीप लामिछाने, ललितनारायण राजवंशी, भीम सार्की, कुशल मल्ल, दीपेन्द्रसिंह ऐरी, करण केसी, गुल्सन झा, आरिफ शेख, सोमपाल कामी, अर्जुन साउद, प्रतिश जिसी, किशोर महतो, सन्दीप जोरा र श्याम ढकाल रहेका छन् ।  रासस"
बैंकर्सलाई सुनचाँदी व्यवसायीको २१ बुँदे माग,"काठमाडौं : सुनचाँदी व्यवसायीहरूले विभिन्न समस्याहरूलाई समेटेर नेपाल बैंकर्स संघ समक्ष २१ बुँदे मागपत्र प्रस्तुत गरेका छन्। नेपाल सुनचाँदी व्यवसायी महासंघ, नेपाल रत्न तथा आभुषण महासंघ र नेपाल हस्तकला महासंघको तर्फबाट संयुक्त कार्यदलले मंगलबार काठमाडौंस्थित संघको कार्यालयमा सो माग प्रस्तुत गरेका हुन्। नेपाल सुनचाँदी व्यवसायी महासंघका अध्यक्ष माणिकरत्न शाक्यको संयोजकत्वमा गएको सो कार्यदलले संघका अध्यक्ष सुनील केसी, नेपाल बैंकका प्रमूख कार्यकराी अधिकृत कृष्ण बहादुर अधिकारी र कार्यकारी निर्देशक अनिल शर्मा भेटगरी आफ्ना माग प्रस्तुत गरेको छ। सो क्रममा महासंघका अध्यक्ष शाक्यले व्यवसायीले भोग्नुपरेका विभिन्न सदस्य र तीनको समाधानका लागि बैंकर्स संघले चाल्नुपर्ने भूमिका लगायतका विषयमा जानकारी गराए। त्यस क्रममा व्यवसायीका तर्फबाट प्रस्तुत गरिएका २१ बुँदे मागहरूमा सुनको खरिदमा प्राप्त हुने मार्जिन, सुन वितरण, दैनिक आउने सुनलाई आधार बनाई वार्षिक रूपमा वितरण गर्ने व्यवस्था, १५ दिनभित्र सुन उठाइसक्नुपर्ने विद्यमान व्यवस्थामा परिमार्जन गरी सो मितिपछि पनि सिफारिसका आधारमा मात्रै सुन वितरण गर्नुपर्ने, प्रदेशमा विद्यमान नाकाहरूबाट सुन उपलब्ध गराउने व्यवस्था हुनुपर्ने, कारोबारमा हुने झन्झटिलो प्रक्रिया हटाइनुपर्ने लगायतका माग राखिएको थियो। महासंघका उपाध्यक्ष एवं संयुक्त कार्यदलका संयोजक विपिन रामुदामुका अनुसार व्यवसायीहरूका तर्फबाट राखिएको मागलाई बैंकर्स संघले सकारात्मक रूपमा लिएको छ। उनका अनुसार संघले ती मागलाई यथाशीघ्र पूरा गर्न पहल गर्ने प्रतिवद्धता समेत जनाएको छ। भेटका महासंघका संस्थापक अध्यक्ष एवं विशिष्ट सदस्य मणिरत्न शाक्य तथा रत्न तथा आभुषण महासंका प्रथम उपाध्यक्ष रामप्रसाद लकान्द्री र तृतीय उपाध्यक्ष द्धारिक शंकर लगायतको उपस्थिति रहेको थियो।"
बैंकको निक्षेप संकलन संकुचन,"काठमाडौं : चालू आर्थिक वर्षको ४० दिनको अन्तरमा बैंकिङ प्रणालीमा निक्षेप संकलन घटेको छ। बजारमा माग नहुँदा कर्जा प्रवाह पनि उत्साहजनक रूपमा बढ्न सकेको छैन। नेपाल बैंकर्स संघको तथ्यांकअनुसार आर्थिक वर्ष २०८००८१ साउनदेखि भदौ ८ गतेसम्ममा १ खर्ब २७ अर्ब रुपैयाँबराबरले निक्षेप संकलनमा संकुचन आएको छ। साउन १ गतेसम्ममा सञ्चालनमा रहेका २० वाणिज्य बैंकको निक्षेप ५० खर्ब ८६ अर्ब रुपैयाँ थियो तर यसपछिको ४० दिनको अन्तरमा भदौ ८ गतेसम्ममा २४९ प्रतिशतले घटेर कुल ४९ खर्ब ५९ अर्ब रुपैयाँमा सीमित रहेको संघका कार्यकारी निर्देशक अनिल शर्माले जानकारी दिए। यस्तै, गत साउन १ गते कुल कर्जा ४३ खर्ब १८ अर्ब रुपैयाँबराबर प्रवाह भएकोमा भदौ ८ सम्ममा ५ अर्बले घटेर ४३ खर्ब १४ अर्ब रुपैयाँमा सीमित छ। यसैबीच कर्जा प्रवाह ०१२ प्रतिशतले संकुचन भएको छ। यसरी कुल निक्षेप र कर्जा प्रवाह घट्ने क्रममा रहेकाले बैंकहरू सजग हुनुपर्ने संघका अध्यक्ष सुनील केसी स्वीकार गर्छन्। यस्तै वास्तवमा बैंकसँग भएको तरलता (लिक्विडिटी)लाई सीआरआर (अनिवार्य नगद मौज्दात)को अवधारणाबाट मात्र हेर्ने हो भने अन्तिम साता ऋणात्मक अवस्थामा थियो। तर यता कर्जा निक्षेप अनुपात (सीडी रेसियो)बाट हेर्दा लगानीयोग्य पुँजी (लोनेवल फन्ड) छ। बैंकसँग वास्तवमा लिक्विडिटी एसेस्ट भने नभएर पछिल्लो समयमात्रै करीब ८१० अर्ब रुपैयाँबराबरको बैंकिङ प्रणालीले सापटी लिएको अवस्था छ। अझै हालसम्म बैंकले डिबेन्चरलाई निक्षेपमै गणना गर्न पाइरहेका छन्। तर आगामी पुसदेखि डिबेन्चरलाई निक्षेपमा नराखी पुँजीमा राख्नुपर्ने नेपाल राष्ट्र बैंकले निर्देशन दिइसकेको छ। यसलाई पुसमा कार्यान्वयन गर्दा निक्षेपबाट पुँजीमा एक खर्ब रुपैयाँबराबर जाने भएकाले अहिले तरलता यथेष्ट छ भनेर भन्ने आधार नदेखिएको अध्यक्ष केसीले औंल्याए। यसअघि नेपाल सरकारले स्थानीय तहको पैसा बैंकमा निक्षेपको रूपमा राखिरहेका थिए। यसबाट करिब ९० अर्ब रुपैयाँ बराबरको निक्षेपले बैंकिङ प्रणालीलाई राहत दिएको थियो। तर, सरकारले यसलाई एक्कासी रोकेर केन्द्रीय बैंकमा राख्दा वाणिज्य बैंकलाई फेरि निक्षेपमा समस्या परेको उनको गुनासो छ। बैंकसँग लगानीयोग्य पुँजी भइरहँदा पनि कर्जा प्रवाह गरिरहन नसक्नुको कारण बजारमा माग सिर्जना हुन नसकेको उनको भनाइ छ। कर्जा माग कम हुनुको कारण वैदेशिक रोजगारी र अध्ययनबाट बाहिरिनेको संख्या अधिक भएकोले हुन सक्ने उनको बुझाइ छ। अहिले कर्जाको माग बढ्न नसक्दा समग्र बैंकिङ प्रणालीमा चाप परेको छ। साथै कर्जाको माग कम हुँदा निष्क्रिय कर्जा (एनपीएल) पनि बढ्न गएको उनले बताए। राष्ट्र बैंकले सोमबारमात्रै चालू पुँजी कर्जासम्बन्धी मार्गदर्शन संशोधन गरेर लागू गरेकाले यसले सहज वातावरण सिर्जना गर्ने उनले बताए। केसीका अनुसार उत्पादनमूलक उद्योगलाई राहत हुने गरी सुविधा प्रदान गरेकोले यसले बजार चलायमान बनाउन सहयोग पुग्ने भएकाले संशोधन सकारात्मक छ। नेपालको ब्याजदर वृद्धि कम न्यूनतम ब्याजदर विश्वका अन्य मुलुकमा बढिरहँदा नेपालको भने घटेको अध्यक्ष केसीले बताए। गत वर्षको पुसतिर कर्जाको औसत ब्याजदर १३०३ प्रतिशत पुगेकोमा अहिले (असार)मा घटेर औसत १२३ प्रतिशत ब्याजदरमा सीमित भएको छ। यो अझै पनि घटेर कोभिड अगाडिकै अवस्थामा गइरहेको उनको भनाइ छ। यस्तै बैंकहरूको आधार दर पिकमा औसत १०९३ प्रतिशत पुगेको थियो। अहिले आएर आधार दर पनि केही घटेर १००३ प्रतिशत छ। यसर्थ नेपाल अन्य मुलुकको ब्याजदर वृद्धिको तुलनामा उपयुक्त भएको संघले औंलाएको छ।"
संशोधित चालु पुँजी कर्जा मार्गदर्शन अझै पर्याप्त भएन : परिसंघ,"काठमाडौं : उत्पादमुलक उद्योगलाई चालु पुँजी कर्जासम्बन्धी हालको परिमार्जनले धेरै कुरा दिएको भाष्य प्रवाह भएको भए पनि यो अर्थतन्त्रलाई चलायमान बनाउन पर्याप्त नरहेको नेपाल उद्योग परिसंघले जनाएको छ। परिसंघले बुधबार प्रेस विज्ञप्ति जारी गर्दै यस्तो बताएको हो। यद्यपि उत्पादनमुलक उद्योग परिभाषित गर्दै नेपाल राष्ट्र बैंकले चालू पुँजी कर्जासम्बन्धी मार्गदर्शनमा गरेको संशोधनलाई परिसंघले सकारात्मक रूपमा लिएको छ। परिसंघकाअनुसार दिएको सुझावहरू साना तथा मझौला उद्योगहरूका हकमा सम्बोधन भए पनि ठूला उत्पादनमुलक उद्योगहरूलाई भने यस संशोधनले समेटेको छैन। उद्योग व्यवसाय सञ्चालन प्रकृतिका आधारमा चालू पुँजी कर्जासम्बन्धी फरक फरक व्यवस्था गरिनुपर्ने सुझाव अनुरूप विश्लेषणका आधारमा परिवर्तिय चालू पुँजी कर्जाको सीमा वार्षिक कारोबारको २५ बाट ४० प्रतिशतसम्म दिनेगरी गरिएको व्यवस्थाले ठूला उद्योग व्यवसायलाई केही राहत दिने परिसंघको विश्वास छ। भेरियन्स विश्लेषणलाई आधार बनाएर सीमा निर्धारण गरी लिइएको कर्जाको नवीकरण तथा पुनरावलोकनका लागि मुनासिब कारणसहित समय माग गरेको अवस्थामा थप अवधि उपलब्ध गराउने गरी गरिएको संशोधन पनि सकारात्मक छ, विज्ञप्तिमा उल्लेख छ। तर मार्गदर्शनमा भएको भेरियन्सको टोलरेन्स पनि हालको २० प्रतिशत पर्याप्त नभएकाले यसलाई ४० प्रतिशत बनाउनुपर्ने परिसंघको सुझावलाई हालको संशोधनले सम्बोधन नगरेको गुनासो छ। आर्थिक वर्षको कुनै एक समय कम्तीमा लगातार ७ दिन सम्पूर्ण चालू पुँजी कर्जा खाता शून्य बक्यौता गर्नुपर्ने प्रावधान व्यवहारिक नभएकाले पूर्ण रूपमा खारेज गरिनुपर्ने परिसंघको माग आंशिक रूपमा मात्र सम्बोधन भएको छ। परिसंघका अनुसार सम्पूर्ण चालु पुँजी कर्जा खाताको सट्टा क्रेडिट कर्जा खातामा मात्र लगातार ७ दिन १० प्रतिशतभन्दा कम बक्यौता कायम भएको हुनुपर्ने गरी भएको संशोधनले पूर्ण रूपमा समस्या समाधान गर्दैन। व्यवसायको विस्तारसँगै स्थिर चालू पुँजीको संरचना र आवश्यकता पनि परिवर्तन हुने हुँदा समयसापेक्ष यसको आवश्यकता पुनर्मूल्यांकन गर्न सक्ने व्यवस्था गरिनुपर्ने परिसंघको सुझाव छ। यस्तै, मार्गदर्शन लागू हुनुअघि नै लिइएको निर्धारित सीमाभन्दा बढीको चालू पुँजी कर्जाको हकमा दिइएको बक्यौता कायमको समयावधि २०८२ असार मसान्तसम्म दिइएकोमा हाल बजार मागमा आएको संकुचन तथा अर्थतन्त्रका अन्य प्रतिकूलतालाई दृष्टिगत गर्दै थप एक वर्षको सहुलियत दिइनुपर्ने परिसंघको आग्रह छ। साथै, चुनौतीपूर्ण अवस्थामा रहेको वर्तमान अर्थतन्त्रमा सुधार ल्याउन तुलनात्मक रूपमा खुकुलो र अनुकूल नीति लिनुपर्नेमा एकीकृत निर्देशनमार्फत निष्कृय कर्जा र सामूहिक कर्जा सूक्ष्म निगरानीका सम्बन्धमा लगाएको अंकुश असान्दर्भिक छ। व्यावसायिक प्रतिष्ठानहरू असहजता र बजार मागमा चरम संकुचन रहेको बेला आर्थिक विस्तारमा प्रमुख भूमिका रहने ठूला उद्योग व्यवसायलाई थप समस्या पर्ने गरी आएको परिसंघको बुझाइ छ। निर्देशनमा निष्कृयमा वर्गीकृत कर्जा स्तरोन्नतिका लागि आवश्यक सम्पूर्ण बक्यौता रकमको किस्ता तथा ब्याज लगातार ६ महिनासम्म तिरेपछि मात्र असल वर्गमा स्तरोन्नती हुने भनिएको छ। यस्तै, संस्थाले एक भन्दा बढी शीर्षकमा लिएको कर्जामा कुनै एक शीर्षकको कर्जा मात्र पनि निष्क्रिय वर्गमा वर्गीकरण भएमा उक्त ऋणीले लिएका अन्य सम्पूर्ण असल कर्जा समेतलाई सूक्ष्म निगरानीमा वर्गीकरण गर्नुपर्ने प्रावधानले निजी क्षेत्रलाई निरूत्साहित बनाउने व्यवसायीको भनाइ छ। साथै, कुनै समूह भित्रको कुनै एक ऋणीले लिएको कर्जा निष्कृय वर्गमा वर्गीकरण भएमा समुहमा रहेका अन्य ऋणीहरूको उक्त ऋणीसँगको व्यावसायिक अन्तसम्बन्धबाट पर्ने असरको विश्लेषण गरी उक्त ऋणीबाट प्रत्यक्ष प्रभावित प्रभावित हुने समुहका अन्य ऋणीहरूलाई समेत सोही निष्कृय वर्गमा वर्गीकरण गर्नुपर्ने व्यवस्थाले निजीक्षेत्रलाई गम्भीर असहजताको स्थिति सिर्जना गर्छ, परिसंघले भन्यो। ठूला उद्योग व्यवसायसमूहलाई लक्षित गरी ल्याइएका यी नयाँ व्यवस्थाले बजारको मनोबल थप कमजोर हुने र समग्र अर्थतन्त्र विस्तारमा प्रतिकूल असर पार्ने परिसंघको ठहर छ।"
सुनको मूल्य प्रतितोला ८ सयले बढ्यो,नेपाल सुनचाँदी व्यवसायी महासङ्घले सार्वजनिक गरेको विवरणानुसार आज तेजाबी सुनको मूल्य प्रतितोला एक लाख ११ हजार नौ सय ५० कायम भएको छ। यसको मूल्य अघिल्लो दिन प्रतितोला एक लाख ११ हजार एक सय ५० थियो। काठमाडौं : सुनचाँदी बजारमा आज छापावाल सुनको मूल्य प्रतितोला एक लाख १२ हजार पाँच सय निर्धारण गरिएको छ। अघिल्लो दिन प्रतितोला एक लाख ११ हजार सात सयमा कारोबार भएका सुनको मूल्य प्रतितोला आठ सयले बढेको हो। नेपाल सुनचाँदी व्यवसायी महासङ्घले सार्वजनिक गरेको विवरणानुसार आज तेजाबी सुनको मूल्य प्रतितोला एक लाख ११ हजार नौ सय ५० कायम भएको छ। यसको मूल्य अघिल्लो दिन प्रतितोला एक लाख ११ हजार एक सय ५० थियो। त्यस्तै आज चाँदीको मूल्य अघिल्लो कारोबार मूल्यका तुलनामा प्रतितोला २० ले बढेर एक हजार चार सय ८५ तोकिएको महासङ्घले जनाएको छ। महासङ्घले अन्तरर्राष्ट्रिय बजारमा हुने सुन तथा चाँदीको कारोबार मूल्यका तुलनामा यहाँ दैनिक कारोबार मूल्य तोक्दै आएको छ।
"पर्यटन दशक, न बजेट न तयारी","काठमाडौं : सरकारले बजेटबाटै घोषणा गरेको पर्यटन दशक सन् २०२३०३२ तयारीको चरणमा छ। सरकारमा भने पर्यटन दशकलाई अघि बढाउने उत्साह देखिँदैन। सन् २०२३ लाई पूर्वतयारीको वर्ष भनेको सरकारले सात महिनाको अवधिमा मन्त्रिपरिषद्बाट पर्यटन दशक मनाउने सैद्धान्तिक सहमति मात्रै लिएको छ। त्यसबाहेक आन्तरिक तयारीमा नै जुटिरहेको मन्त्रालयले जानकारी दिएको छ। नेपालको पर्यटनलाई ब्रान्डिङ र रिब्रान्डिङ गर्ने काम भइरहेको बताइन्छ। कार्ययोजना बनाउने काम भइरहेको बताइए पनि अहिलेसम्म १० वर्षमा केके गर्ने स्पष्ट खाका देखिँदैन। पर्यटन दशकलाई अघि बढाउनका लागि अहिलेसम्म नेपाल पर्यटन बोर्डको बजेट नै पास भएको छैन। बजेटको तयारी भइरहेको बोर्डका प्रवक्ता मणिराज लामिछाने बताउँछन्। बोर्डले तयार पारिरहेको बजेटमा पर्यटन दशकलाई समावेश गरे पनि ठ्याक्कै कसरी अघि बढ्ने बारेमा जानकारी नभएको लामिछाने सुनाउँछन्। सरोकारवाला निकाय नै दशकलाई कसरी अघि बढाउने सम्बन्धमा अनभिज्ञ रहिरहँदा सरकारले गम्भीर रूपमा नलिएको विज्ञ एवं निजी क्षेत्रको भनाइ छ। सरकारले अध्ययन गरेर प्राथमिकताका आधारमा योजना बनाएर पर्यटन दशकलाई अघि बढाउनुपर्ने पर्यटन व्यवसायी बसन्तराज मिश्र बताउँछन्। यसलाई अघि बढाउने क्रममा अन्तरनिकाय समन्वयको समस्या देखिएको मिश्रको भनाइ छ। सरोकारवाला निकाय नै दशकलाई अघि बढाउने सम्बन्धमा अनविज्ञ प्राथमिकताका आधारमा योजना बनाएर पर्यटन दशकलाई अघि बढाउनुपर्ने पर्यटन व्यवसायीको सुझाव भ्रमण वर्ष २०२० का राष्ट्रिय संयोजक रहेका उद्योगी सुरज वैद्य पर्यटन दशक घोषणा गर्नु राम्रो भए पनि सोचेर अघि बढाउन जरुरी रहेको सुनाउँछन्। यस महत्त्वाकांक्षी योजनालाई घोषणामा मात्र सीमित राख्नुभन्दा सातै प्रदेशमा पर्यटन पूर्वाधारमा लगानी बढाउन आवश्यक रहेको वैद्यको भनाइ छ। पहिला सरकारले पूर्वाधार तयार गर्नपर्यो। त्रिभुवन विमानस्थल साँघुरो भइसक्यो। पोखरा र भैरहवा विमानस्थल चलाउने योजना चाहिने उद्योगी वैद्यको सुझाव छ। कोभिड१९ महामारीबाट प्रभावित पर्यटन क्षेत्रको पुनरुत्थान गर्न पर्यटन प्रवद्र्धनलाई प्राथमिकतामा राखेर तत्कालीन पर्यटनमन्त्री जीवनराम श्रेष्ठले पर्यटन दशक घोषणा गरे। पर्यटन दशकलाई अघि बढाउन पर्यटनविद् प्रचण्डमान श्रेष्ठको संयोजकत्वमा पाँच सदस्यीय विज्ञहरू सम्मिलित कार्यदल गठन गरेको थियो। कार्यदलले रणनीतिक कार्ययोजनाको रूपरेखा तयार गरी २०७९ पुस ७ गते आफ्नो प्रतिवेदन बुझायो। पुस १० गते नै सरकार परिवर्तन भएर तत्कालीन पर्यटनमन्त्री श्रेष्ठ बाहिरिए भने पर्यटनमन्त्री सुदन किराती नियुक्त भए। मन्त्री किरातीले पनि यसलाई अघि बढाउँदै बजेटमा नै समावेश गराए। विज्ञ सम्मिलित कार्ययोजनाको खाकाले देशैभरी बहुपक्षीय पूर्वाधारको विकास गर्ने, पर्यटन क्षेत्रको पुनर्रुत्थान गर्दै सन् २०२४ सम्ममा पर्यटन आगमनलाई सन् २०१९ को पूर्ववत् अवस्थामा पुर्याउने, तत्पश्चात् पर्यटन आगमन प्रतिवर्ष १५ प्रतिशतले वृद्धि गरी सन् २०३२ सम्ममा संख्या ३५ लाख पुर्याउने र आगामी १० वर्षभित्र पर्यटन क्षेत्रमा थप १० लाख नयाँ रोजगारी सिर्जना गर्ने लक्ष्य लिइएको छ। यसका साथै प्रतिपर्यटक प्रतिदिन खर्च ४८ डलरबाट १ सय २५ पुर्याउनुका साथै देशको कुल गार्हस्थ्य उत्पादनमा पर्यटनको योगदानलाई १० प्रतिशतसम्म पुर्याउने लक्ष्य छ। यी लक्ष्य प्राप्त गर्न संस्थागत सुदृढीकरण, पूर्वाधार स्तरोन्नति, लगानी प्रवद्र्धन, पर्यटन सेवा सुदृढीकरण तथा विस्तार गर्ने भनिएको छ। पर्यटन प्रवद्र्धन तथा जनसम्पर्क विस्तार, पर्यटन क्षमता विकास, आन्तरिक पर्यटन प्रवद्र्धन, पर्यटन उपज विकास तथा विस्तार एवं विविधीकरण, कोभिडपछिको पर्यटन पुुनर्रुत्थान तथा पुनर्जागरण गर्दै देशैभरि पर्यटन प्रवद्र्धनका लागि प्रादेशिक तथा राष्ट्रिय स्तरका अभियान सञ्चालन गरिने भनिएको छ। १० वर्षमा एक वर्ष तयारीको वर्ष, ७ वर्ष प्रादेशिक वर्ष र २ वर्ष नेपाल भ्रमण वर्ष अभियान सञ्चालन गर्ने भनिएको उक्त विज्ञ समूहका सदस्य एवं पर्यटनविद् योगेन्द्र शाक्य बताउँछन्। यो सरकारले पर्यटन दशकलाई अघि बढाउने निर्णय गरे पनि खाका तयार पार्ने उक्त विज्ञ टोलीसँग अहिलेसम्म कुनै संवाद नगरेको शाक्यको भनाइ छ। सरकारले तयारी वर्षमा नै कुन वर्षमा के गर्ने र पर्यटन दशकको नौ वर्षका लागि छुट्टाछुट्टै राष्ट्रिय संयोजक तोकेर कार्ययोजना तयार गर्नुपर्ने शाक्यले बताए।"
एमसिसी नेपाल कम्प्याक्ट कार्यक्रम कार्यान्वयनमा,"काठमाडौं : नेपाल सरकार तथा मिलेनियम च्यालेञ्ज कर्पोरेशन (एमसिसी)को संयुक्त लगानीको एमसिसी नेपाल कम्प्याक्ट कार्यक्रम कार्यान्वयन चरणमा प्रवेश भएको घोषणा भएको छ। राससले जनाएअनुसार मिलेनियन च्यालेन्ज नेपाल अकाउन्ट विकास समिति (एमसिएनेपाल) अन्तर्गत कार्यान्वयन हुने परियोजनाको पूर्वतयारीका काममा पर्याप्त प्रगति भएको सहमतिपछि उक्त घोषणा गरिएको हो। अर्थमन्त्री डा प्रकाशशरण महत र एमसिसीका कम्प्याक्ट सञ्चालनसम्बन्धी उपाध्यक्ष क्यामेरोन अल्फोर्डले आज अर्थ मन्त्रालयमा आयोजित विशेष समारोहमा एमसिसी नेपाल कम्प्याक्ट कार्यान्वयन चरणमा प्रवेश (इन्ट्री इन्ट्री फोर्सइआईएफ) सम्बन्धी पत्र आदानप्रदान गरे। एआईएफसम्बन्धी पत्र आदानप्रदान कार्यक्रममा अर्थमन्त्री डा महतले एमसिएनेपाल अन्तरगत कार्यान्वयन हुने विद्युत् प्रसारण लाइन र सडक आयोजनाले समग्र पूर्वाधार क्षेत्रका लागि महत्वपूर्ण भूमिका खेल्ने बताए। उनले भने, 'आजबाट हामीले एमसिसी कार्यान्वयन सुरुआत गरेका छौं। यो कोशेढुंगासम्ममा आइपुग्न धेरै उतावचढाव भोग्नु परेको थियो।' अर्थमन्त्री डा महतले भने, 'नेपालले पूर्वाधारका क्षेत्रमा धेरै काम गर्न बाँकी रहेको छ। एमसिए नेपाल अन्तर्गतका सडक आयोजनाले नागरिकलाई उत्पादनमा जोड्न र उद्यम व्यवसायका लागि सहजता दिनेछ। अर्कोतर्फ नेपालमा जलविद्युत्को ठूलो सम्भावना रहेकाले प्रसारणलाइनले नेपालभित्रको प्रसारण प्रणाली सहज बनाउने मात्र नभइ भारतसँगको अन्तरदेशीय विद्युत व्यापारका लागि पनि महत्वपूर्ण रहेको छ।' अर्थ सचिव एवं एमसिएनेपाल सञ्चालक समिति अध्यक्ष अर्जुनप्रसाद पोखरेलले नेपालको विद्युत् व्यापारमा लागि प्रसारण आयोजना महत्वपूर्ण रहेको बताए। जग्गा अधिग्रहणको काममा शीघ्रता दिएर चाँडै सक्ने र परियोजना कार्यान्वयनका क्रममा अनुगमनको काम प्रभावकारी ढंगले गर्ने प्रतिबद्धता उनले जनाए। एमसिएनेपालका प्रमुख कार्यकारी अधिकृत (सिईओ) खड्गबहादुर विष्टले जग्गा अधिग्रहण र मुआब्जाको काम आगामी डिसेम्बर सम्ममा सकिसक्ने तयारी रहेको बताए। प्रसारण लाइनको ठेक्का प्रक्रिया सुरु भइसकेको उनको भनाइ छ। नेपालका लागि अमेरिकी राजदूत डीन थम्पसनले दुई देशबीच ७५ वर्षदेखिको मैत्रीपूर्ण सम्बन्धबारे स्मरण गर्दै एमसिसी नेपाल कम्प्याक्टले दीर्घकालका लागि नेपालको समृद्धिलाई उकास्ने विश्वास व्यक्त गरे। एमसिसीका कम्प्याक्ट सञ्चालनसम्बन्धी उपाध्यक्ष क्यामेरोन अल्फोर्डले एमसिसी अन्तर्गतका परियोजना कार्यान्वयनका क्रममा इआईएफ एक महत्वपूर्ण कोशेढुंगा रहेको बताए।"

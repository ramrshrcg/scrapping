शीर्षक,विवरण
कानुनी राज्यमा छुवाछूत !,"२०६३ जेठ २१ गते नेपाल जातीय भेदभाव तथा छुवाछूतमुक्त राष्ट्र घोषणा गरिएको सुन्दर दिन थियो। हरेक वर्ष त्यही दिनलाई जातीय भेदभाव तथा छुवाछूत उन्मूलन राष्ट्रिय दिवसका रूपमा मनाइन्छ। तर, नेपाली समाजमा सयौं वर्षदेखि जरा गाडेर बाँचिरहेको छुवाछूत र विभेदको चाहिँ उन्मूलन हुनै सकेको छैन। अहिले देशले संघीय गणतान्त्रिक विशेषता झल्किने पहिचान बोकेको छ। जनताका सन्तति देशको प्रमुख बन्ने अवसर राजनीतिक परिवर्तनकै कारण प्राप्त पनि भयो। बिडम्वना भन्नुपर्छ, प्रजातान्त्रिक आन्दोलनभन्दा अगाडि सुरु भएको दलित आन्दोलनका मुख्य उद्देश्य जातपात छुवाछूत उन्मूलनको प्रयास अझै अन्त्य भइसकेको छैन। २००३ सालतिर सुरु भएको दलित आन्दोलनको मुख्य उद्देश्य जातपात छुवाछूतविरुद्ध नै थियो। सात दशकको अवधिसम्म छुवाछूत विरुद्धको मुख्य उद्देश्य पूरा गर्न सकिएको छैन। जसकारण नेपालीमा दलित समुदायले जातकै आधारमा हत्या, हिंसा, यातना, अपमान र तिरस्कार झेलिरहेका छन्। छुवाछूतका आगोमा दलितहरू जलिरहन बाध्य छन्। दलित समुदायमाथि आर्थिक, राजनीतिक, शैक्षिक तथा सामाजिक सांस्कृतिक अपमानका बमगोलाले हानिरहेका छन्। छुवाछूतजन्य बमगोलाकै कारण कतिपय दलितले ज्यान गुमाए, कति घाइते तथा अपांगता बने। कति त मानसिक असर भोगिरहेका छन्। तर पनि नेपाल कानुनी राज्य नै हो। नेपालको संविधानमा जातीय भेदभाव तथा छुवाछूत विरुद्धको हकको समेत व्यवस्था छ। संविधानको धारा २४ मा जातीय भेदभाव तथा छुवाछूत विरुद्धको हकको व्यवस्था गरे पनि भेदभाव र छुवाछूतका घटनामा कमी छैन। छुवाछूत गर्ने तौरतरिका बदलिएका छन् तर हटिसकेको भने छैन। भयंकर खतरनाक जातीय दुर्घटनाले समाजमा छुवाछूत झनै बल्झिएको छ। जातकै कारण ज्यान गुमाउने घटनाले संवैधानिक तथा कानुनी राज्यमाथि नै प्रश्नचिन्ह तेर्सिएको छ। तर कोही गम्भीर देखिँदैन। संघीय गणतान्त्रिक नेपालमा समेत दलितलाई जातकै आधारमा हत्या गर्नु यो व्यवस्थामाथि नै षडयन्त्र र जालझेलपूर्ण व्यवहार त होइन ? नेपाली लिच्छवीकालीन समाजमा जातीय भेदभाव तथा छुवाछूतको मन्द विष फैलिसकेको थियो। जयस्थिति मल्लले मनुस्मृतिमार्फत जातपातको बीजारोपण गरी अछुतहरूलाई समाजको पीँधमा पुर्याउने जालझेल रचियो। गोरखाका राजाराम शाह, पृथ्वीनारायण शाह र जंगबहादुर राणाले अछुतहरूमाथि अत्याचारको जालझेल गरे। राजारामका पालामा जातअनुसार दण्डसजाय लागू गरियो। चारवर्ण छत्तीसै जातमा चल्नुपर्ने नियम बनाए। नचले जातअनुसार सजाय गर्ने उर्दी जारी गरी छुवाछूत प्रथालाई प्रश्रय दिए। न्याय नपाए गोरखा जानू भने पनि अछुतहरूलाई गोरखा राज्यले सधैं अपमान र तिरस्कार गरिरह्यो। पृथ्वीनारायणको पालामा जात उकास्ने र खसाल्ने गरी जातीय भेदभाव तथा छूवाछूतका घटनालाई प्रोत्साहन दिएको पाइन्छ। उनको पालामा मकवानपुरका सेनवंशीय राजपरिवारका बालबालिकालाई सार्कीलाई सुम्पेर जातिच्यूत गरियो। तर, अहिले कानुन निर्माण गरी जातव्यवस्थामा आधारित छुवाछूतजन्य दुव्र्यवहार हटाउन सरकारले कोसिस त गर्यो। तर पनि अन्त्य हुनै सकेको छैन। राणाप्रधानमन्त्री जंगबहादुर राणाको पालामा छुवाछूतलाई कानुनी रूपमा वैधानिकता दियो। जातअनुसार पेशा गर्नुपर्ने बाध्यता गरियो। खानपानमा समेत जातअनुसार व्यवहार भयो। जंगबहादुरले १९१० जारी गरेको मुलुकी ऐनले जातव्यवस्थालाई संस्थागत गर्यो। अहिले जातव्यवस्थामा आधारित राणाकालीन ऐनकानुन छैन। तर, जातिवादी मूल्यमान्यता, सोच, विचार तथा परम्परा कायमै छ। कानुनी रूपमा जातीय भेदभाव तथा छुवाछूत गर्न पाइँदैन, तर दलित समुदायमाथि हिंसा किन रोकिएको छैन ? जातीय भेदभाव तथा छुवाछूत (कसुर सजाय) ऐन २०६८ जारी भए पनि दलितहरूको अकाल मृत्युको कारण जात बनेको छ। जातीय छुवाछूतलाई सामाजिक कलंक भनिरहे पनि २०६८ मा कालीकोटका मनवीरे सुनारको चुल्होको निहँुमा हत्या भयो। छोराको अन्तरजातीय विवाहकै कारण दैलेखका सेते दमाईको हत्या गरियो। विभेदविरुद्ध आवाज उठाउँदा चितवनका भीमबहादुर विश्वकर्माको हत्या भयो। बलात्कारपछि हत्या गरिएकी बझाङकी सम्झना कामी र रूपन्देहीकी अंगिरा पासीले जातकै कारण ज्यान गुमाएका घटनालाई कसरी लिनू ? अन्तरजातीय विवाहकै कारण अजित मिजार र नवराज विकसमेत थुप्रैले ज्यान गुमाए। कानुन जे भए पनि दलितहरूले ज्यान गुमाउने क्रम रोकिएको छैन। धारा, कुवा, चुल्हो, मन्दिर छोएकै निँहुमा दलितमाथि कुटपिट गर्ने, हत्या गर्ने काम भइरहेकै छन्। मानव समाजकै कलंक यस्ता काम कतिञ्जेल ? मुख्य प्रश्न हो दलित समुदायले जातप्रथाका आधारमा अझै कति उत्पीडन सहने हो ? २०७५ मा जातीय छुवाछूत तथा भेदभाव (कसुर सजाय) ऐन २०६८ को संशोधनमा अदालतबाट दोषी ठहर भएको अवस्थामा तीन महिनादेखि तीन वर्षसम्म कैद र ५० हजार रुपैयाँदेखि दुई लाखसम्म जरिवानाको व्यवस्था छ। तर, राजनीतिक तथा प्रशासनिक पहुँचमा छुवाछूत घटनाका प्रमाण नष्ट गर्ने र अपराधीलाई उन्मुक्ति दिलाउने प्रयास भइरहेकै छन्। जातव्यवस्थाका कारण ज्यानै गुमाउनुपर्ने कस्तो खालको लोकतन्त्र हो यो ? आज होइन, २०४७ सालमै मुलुकी ऐनले समेत जातपातको आधारमा हुने कुनै पनि भेदभाव नगरिने भन्यो। जातीय भेदभाव तथा छुवाछूत अन्त्यका लागि कानुन कार्यान्वयन गर्ने पक्षको फितलोपनका कारण व्यावहारिक रूपमा खासै फेरबदल हुन सकेन। त्यसअघि २०६२६३ सालको जनआन्दोलनपछि बनेको नेपालको अन्तरिम विधान २०६३ ले पनि जातीय भेदभाव तथा छुवाछूत गर्न नपाइने व्यवस्था गरेकै हो। कानुनी रूपमा यस्ता घटना अपराध ठानियो तर विचार परिवर्तन हुन सकेन, सकेको छैन। दलित समुदायले आर्थिक रूपमा विपन्नताको समस्या झेलिरहेका छन्। दलितलाई आर्थिक प्रलोभन, रोजगारीका अवसरहरू प्राप्तिमा जात नै मुख्य समस्या बनेको छ। विडम्बनाको विषय के भने संविधानविद् र राजनीतिक दलका नेताहरूले भाषणमा जातव्यवस्था अन्त्य भएको दाबी गरिरहेकै छन्। नेपाली समाजमा रुढीबादी चिन्तनका कारण विभेद तथा छुवाछूतका निहुँमा दलित तथा समाजको पीँधमा रहेका नागरिकले सम्मानपूर्वक बाँच्न पाइरहेका छैनन्। आजको युगमा समेत मानवलाई मानवले भेदभाव गर्ने कार्यको विश्वभर नै विरोध भइरहेकै छ। जातीय भेदभाव तथा छुवाछूत उन्मूलन राष्ट्रिय दिवसको अवसरमा दलित समुदायलाई सम्मानपूर्वक बाँच्ने वातावरण सिर्जना होस्। सबैलाई शुभकामना !"
सांसदलाई बजेट : उल्टो बाटो,"प्रदेश, पालिका, वडासम्मले आफ्नै योजना बनाउने युगमा सांसद विकास कोष किन चाहियो ? अहिलेको अवस्थामा पालिका र प्रदेशको क्षमता बढाउनुपर्छ। संविधानको व्यवस्थाअनुसार स्थानीय क्षेत्रको विकास गर्न प्रदेश र स्थानीय तह गठन भएका छन्। त्यसका लागि प्रदेश र स्थानीय तहले आफ्नै बजेट बनाउने र कार्यान्वयन गर्ने गर्छन्। संघ र संघीय सांसदको काम स्थानीय र प्रदेश सरकारको क्षमता अभिवृद्धि गर्नु, ऐनकानुनमा परिमार्जन गर्ने हो। तल्ला तहको समस्या पहिचान गरी उनीहरूको कार्यसम्पादनमा सहजीकरण गर्ने जिम्मेवारी संघको हो। संघीय सांसदले ऐन, कानुन, नियममाथि सार्थक बहस गर्दै आवश्यकताअनुसार परिमार्जन गर्न आफ्नो स्थानबाट पहल गर्नुपर्ने हो। तर, प्रतिनिधिसभा सदस्यहरू (प्रत्यक्ष निर्वाचित) संसदीय क्षेत्र पूर्वाधार विकास कार्यक्रमका लागि हुरुक्कै हुनुले वडाध्यक्षबराबर आएको वा प्रतिस्पर्धा गरेको देखिन्छ। कहिले सांसद विकास कोष त कहिले स्थानीय पूर्वाधार विकास विशेष कार्यक्रमको नाममा बजेट विनियोजन हुने गरेको छ। उहाँहरूलाई त्यो बजेट आफ्नै खटनमा किन चाहियो बुझ्नै गाह्रो छ। जबकि उहाँहरू कतिपय अवस्थामा सदनमा हाजिर नै हुनुहुँदैन। कतिपय विधेयकमा छलफल गर्न कोरम नै पुग्दैन। सांसद आफैंले खर्च गर्नु भनेको उल्टो बाटो अपनाउनु हो। आयोजना व्यवस्थापनमा पालिकासँग प्रतिस्पर्धा गर्नुपरेको छ। नयाँ संविधान आउनुअघि केन्द्रीकृत शासन प्रणाली थियो। योजनाहरू केन्द्रबाट जान्थे। कुनै निर्वाचन क्षेत्र छुट्न पनि सक्थ्यो। विकासबाट टाढा हुन पनि सक्थ्यो। विगतमा विद्यालयको छाना छाउने, पानीको कुलो पक्की गर्ने, पुल मर्मत गर्नेजस्ता ससाना काममा सांसद विकास कोषको रकम खर्च हुन्थ्यो। अधिकांश सांसदले लगेको पैसाको उपलब्धि देखिएको थिएन। सांसद विकास कोषले उहाँहरूको उत्पादकत्व घटाएको छ। केही राम्रो गर्नुभएको पनि सुनिन्छ। तर, औंलामा गन्न मिल्ने सांसदले राम्रो गरेको भन्दैमा सांसद विकास कोष राम्रो भयो भन्न मिल्दैन। प्रदेश, पालिका, वडासम्मले आफ्नै योजना बनाउने युगमा सांसद विकास कोष किन चाहियो ? अहिलेको अवस्थामा पालिका र प्रदेशको क्षमता बढाउनुपर्छ। संघीय सांसदहरू कुन ऐनको कुन दफा संशोधन हुनुपर्ने हो ? सुझाव लिन जानुपर्छ, विकास कार्यक्रम बोकेर होइन। स्थानीय र आफ्नो मतदातालाई आफूले बनाएको नीति नियममा प्रतिक्रिया माग्नुपर्नेमा आयोजना बोकेर जानु आफ्नै अबमूल्यन गर्नु हो। संघीय सांसदहरूको ध्यान चौबीसै घन्टा नीति निर्माण गर्ने आफ्नो प्राथमिक दायित्वमा जाओस्। यसो हुँदा उहाँहरूको मर्यादा रहन्थ्यो र मुलुकलाई पनि हित हुन्थ्यो। ( आचार्य अर्थविद् हुन्।)"
"नीति एउटा, बजेट अर्कै","सरकारले ल्याएको नीति तथा कार्यक्रमसँगै बजेटको तालमेल देखिँदैन। कहीँ नभएको जात्रा हाँडीगाउँमा भनेझैं पुँजीगत बजेट कटौती गरी सरकारले महत्वाकांक्षी समृद्धिको सपना बुनेको छ। अर्थतन्त्रमा चौतर्फी रातो बत्ती बलेका बेला संकट समाधान हुने गरी बजेट आउनुपर्नेमा नयाँ बोत्तलमा पुरानो रक्सीझै उही पुरानै ढाँचालाई निरन्तरता दिएको छ। सरकारले गत वर्षको विनियोजित बजेटभन्दा कम र संशोधितभन्दा बढी हुने गरी साढे ४ खर्बको घाटा बजेट ल्याएको छ। सरकारले घाटा बजेट ल्याउनु उसको बाध्यता होला। राजस्वले चालु खर्चलाई समेत धान्न नसकिरहेको अवस्थामा पँुजीगत (विकास) खर्च गर्न घाटा बजेट ल्याउनु नितान्त बाध्यात्मक परिस्थितिको उपज हो। राजस्वले चालु खर्चलाई समेत धान्न किन धौधौ परिरहेको छ ? यो विचारणीय प्रश्न हो। कतै सरकारको गलत नीतिले यस्तो भएको त होइन ? के बढ्दो भ्रष्टाचारका कारण यस्तो अवस्था सिर्जना भएको हो ? आफ्नै जगमा आर्थिक नीति नल्याएको परिणाम त होइन ? यी सबै प्रश्नको उत्तर खोज्नु अपरिहार्य छ। आगामी आर्थिक वर्ष २०८०८१ को कुल बजेट १७ खर्ब ५१ अर्ब ३१ करोड रुपैयाँको छ। उक्त बजेटमध्ये साधारण खर्चका लागि ११ खर्ब ४१ अर्ब ७८ रुपैयाँ छुट्याएको छ। सरकारको आम्दानी राजस्व १२ खर्ब ४८ अर्ब ६२ करोड छुट्याएको छ। सतप्रतिशत राजस्व उठेमा मात्र सरकारको आम्दानीबाट साधारण खर्च पूर्ति गर्ने अवस्था आउँछ। बजेट इतिहासलाई फर्केर हेर्दा लक्ष्य अनुसारको कहिल्यै पनि राजस्व उठेको छैन। पुँजीगत खर्च शीर्षकमा ३ खर्ब २ अर्ब ७ करोड छुट्याइएको छ। पुँजीगत खर्चको आपूर्ति घाटा बजेटबाट पूर्ति हुने देखिन्छ। पुँजीगत खर्चको अवस्था क्रमशः ओरालोलाग्दो छ। जुन मुलुकमा पुँजीगत खर्चको तीन गुणाभन्दा बढी साधारण खर्च (नियमित खर्च) हुन्छ भने त्यहाँ समृद्धिविकासको परिकल्पना कसरी गर्ने ? आमजनताले आर्थिक वर्ष २०८०८१ को बजेटमा आर्थिक संकट, रोजगार संकट र व्यावसायिक संकटबाट पार पाउने अपेक्षा गरेता पनि घुमिफिरी रुम्जाटार भनेझैं उही निरन्तरतामा रुमल्लिएको बजेट आएको छ। बजेट स्वाधिन अर्थतन्त्रमा आधारितभन्दा पनि दलाल पुँजीवादमा आधारित छ। बजेटको आकार र स्रोत दुवै महत्वाकांक्षी छ। यो आकारको बजेट कार्यान्वयन गर्ने क्षमता गठबन्धन सरकारसँग छैन। चालु आर्थिक वर्षको बजेट पनि खर्च गर्ने क्षमता कमजोर भएर संशोधन भई बजेटको आकार घटाएको छ। आगामी दिनमा यो नदोहोरिएला भन्न सकिन्न। यो वर्ष राजस्व असुलीको अवस्था हेर्दा आगामी वर्षमा झन् भयावह स्थिति आउने देखिन्छ। बजेटको आकार र स्रोत दुवै महत्वाकांक्षी छ। यो आकारको बजेट कार्यान्वयन गर्ने क्षमता गठबन्धन सरकारसँग छैन। राजस्व असुली हेर्दा झनै भयावह स्थिति आउने देखिन्छ। चार खर्ब ९० अर्ब ६९ करोड न्यून भएको घाटा बजेट ल्याइएको छ। विश्व आर्थिक संकटबाट आक्रान्त भएको अवस्थामा झन्डैझन्डै वैदेशिक अनुदान, वैदेशिक ऋण र आन्तरिक ऋणबाट आपूर्ति हुन सक्दैन। यो सबै कुराको सूक्ष्म अध्ययन गर्दा बजेट एकदमै अवास्तविक छ। आमजनताले जे आशंका गरेका थिए, त्यो सरकारले ल्याएको छ। सरकारले जनस्तरबाट आलोचित सांसद विकास कोष ब्युँताएको छ। बजेटमा प्रत्येक निर्वाचन क्षेत्रका लागि पाँच करोड रुपैयाँ विनियोजन गर्नेगरी संसदीय क्षेत्र पूर्वाधार विकास कार्यक्रम ल्याएको छ। यो कार्यक्रमको सदुपयोगभन्दा दुरुपयोग भएकाले तत्कालीन अर्थमन्त्री विष्णु पौडेलले ०७८७९ को बजेटमार्फत खारेज गरेका थिए। देशमा आर्थिक संकट भएको बेला सांसद विकास कोष आउनु हुँदैनथ्यो। एक सय ६५ निर्वाचन क्षेत्रलाई आठ अर्ब २५ करोड रुपैयाँ छुट्याइएको छ। यो रकमले आशातीत प्रतिफल दिँदैन। कार्यकर्तालाई पाल्न र आफ्ना मतदातालाई खुसी बनाउन केन्द्रित हुन्छ यो कोष। अहिले एकाधबाहेक सबै सांसद तै चुप मै चुपको अवस्थामा छन्, यो कोषका बारेमा। सांसदहरूको प्रमुख काम नीति निर्माण गर्ने हो। पैसा बोकेर आफ्नो निर्वाचन क्षेत्रमा कुद्ने होइन। सांसद निर्माण कम्पनीका ठेकेदार जस्तो बन्नु हुँदैनथ्यो। आगामी आर्थिक वर्षको बजेट एकदमै चलाखीपूर्ण तरिकाबाट आएको छ। योजना र कार्यक्रमको फेहरिस्त हेर्दा सबै मन्त्रालयलाई खुसी बनाउन साना योजनादेखि ठूलासम्म चालुदेखि नयाँ कार्यक्रमहरू समेट्ने कोसिस देखिन्छ। बजेटलाई विभिन्न नाराले रंग्याइएको छ। महत्वपूर्ण नाराहरूमा उत्पादन साथमा अनुदान हातमा, आत्मनिर्भर अर्थतन्त्रको आधारः स्वदेशमै उत्पादन र रोजगार, रैथानेमा गर्व गरौं, खेतवारीमा प्राविधिक सेवा, उत्पादनमा टेवा, पोषणयुक्त घाँसेबालीको विकास गरौं, पशुजन्य उत्पादन बढाऔं छन्। यस्तै, उत्पादन र रोजगार : समृद्धिको आधार, श्रमको सम्मान राष्ट्रको अभियान, अवको जीवन स्वदेशमा नै, नेपाल घुमौं, नेपाल चिनौं, कोखदेखि शोकसम्म सामाजिक सुरक्षा, सिँचाइमा लगानी, खेतबारीमा पानी, गुणस्तरीय स्वास्थ्य उपचार ः जनताको अधिकार छन्। यी नारा केवल नाराको रुपमा मात्र आएका हुन्। नाराहरूमा रहेको अन्तरनिहित तŒव कही कतै पूरा हुने अलिकति पनि सम्भावना देखिँदैन। हिजोका बजेटहरूमा पनि अनेकन योभन्दा राम्रा नारा आएकै हुन्। सरकारले ल्याएको नीति तथा कार्यक्रमसँगै बजेटको तालमेल देखिँदैन। नीति एउटा छ, बजेट अर्कै छ। सरकारले युवासँग सरकार हुने छैन बेरोजगार भन्ने नीति ल्याएको छ। तर, सरकारले आन्तरिक रोजगारीको सिर्जना तथा व्यवस्थापनभन्दा वैदेशिक रोजगारीको सिर्जना तथा व्यवस्थापनमा जोड दिएको छ। आगामी आर्थिक वर्षका लागि आन्तरिक रोजगारी केकति जोड्नेभन्दा पनि वैदेशिक रोजगारीलाई प्रोत्साहन गर्ने उद्देश्य अनुरूपमा श्रम गन्तव्य मुलुकहरूको खोजी गरिने बजेटमा उल्लेख छ। कैयौं देशहरू आफ्नो वस्तु तथा सेवाहरू निर्यात गरेर सम्पन्न भएका छन्। हाम्रा शासकहरू भने युवा निर्यात गरेर प्राप्त रेमिट्यान्सबाट देश चलाउने कुचेष्ठा गरिरहेका छन्। यो कुरा अब युवाले बुझ्न ढिला गर्नु हँुदैन। बजेटका उद्देश्य र प्राथमिकता आवरणमा राम्राजस्ता देखिए पनि सफल कार्यान्वयनमा प्रशस्तै शंका देखिएको छ। हिजोका सरकारले पनि बजेटका उद्देश्य र प्राथमिकता राम्रा राखेका थिए। तर, ती सफल कार्यान्वयन हुन नसक्दा अविकास, गरिबी, बेरोजगारी, अस्थिरता संकट बेहोर्नु परेको थियो। अबको यो सरकारले यस्ता कुरामा ध्यान दिन जरुरी छ। तर, आमजनताले सरकारले यो कुरामा ध्यान दिने विषयमा पटक्कै विश्वास गरेका छैनन्। बजेटको सफल कार्यान्वयन गर्न सरकार, सरकार मातहतका निकाय तथा सम्पूर्ण कर्मचारी इमान्दारीका साथ लाग्नुपर्छ। त्यतिमात्र होइन, विकास निर्माणमा लाग्ने कम्पनी, ठेकेदार र त्यससँग सम्बन्धित व्यक्तिहरूसमेत मेहनती र इमान्दार हुन जरुरी छ। सँगै जनताको खवरदारी पनि महत्वपूर्ण हुन्छ। समग्रमा बजेटको मूल्यांकन गर्दा नयाँ बोत्तलमा पुरानै रक्सीझैं जस्तो देखिएको छ। अर्थात् बजेट कर्मकान्डी पाराको नै देखिन्छ।  खरेल अर्थराजनीतिक विश्लेषक हुन्।"
म्यानचेस्टर सिटीले जित्यो एफए कपको उपाधि,ज्याक ग्रिलिसले सिटीको १८ यार्ड बक्समा ह्यान्ड गरेपछि युनाइटेडले पेनाल्टी पाएको थियो। ब्रुनो फर्नान्डेजले सोही पेनाल्टीमार्फत ३३औं मिनेटमा युनाइटेडका लागि बराबरी गोल फर्काएका थिए। लन्डन : इल्काई गुन्डोगनको दुई गोलप्रेरित म्यानचेस्टर सिटीले एफए कपको फाइनलमा म्यानचेस्टर युनाइटेडलाई २१ को नतिजामा पराजित गर्दै उपाधि उचालेको छ। वेम्ब्ली स्टेडियममा भएको खेलको पहिलो मिनेटमै गुन्डोगनले गोल गर्दै सिटीलाई अग्रता दिलाएका थिए। ज्याक ग्रिलिसले सिटीको १८ यार्ड बक्समा ह्यान्ड गरेपछि युनाइटेडले पेनाल्टी पाएको थियो। ब्रुनो फर्नान्डेजले सोही पेनाल्टीमार्फत ३३औं मिनेटमा युनाइटेडका लागि बराबरी गोल फर्काएका थिए। दोस्रो हाफमा पुनः गुन्डोगनले गोल गर्दै सिटीलाई अग्रता दिलाए। गुन्डोगनले ५१औं मिनेटमा पेनाल्टी एरिया बाहिरबाट गोल गर्दै स्कोरलाइन २१ मा पुर्याएका थिए। सोही अग्रताको बचाउ गर्दै सिटीले जारी सिजनको दोस्रो उपाधि जित्यो। यसअघि नै इङ्लिस प्रिमियर लिगको च्याम्पियन बनिसकेको सिटी च्याम्पियन्स लिगको पनि फाइनलमा पुगेको छ। इन्टर मिलानसँग जुन ११ मा हुने त्यो फाइनलमा उपाधि जिते सिटीले ट्रेबल जित्ने छ।
हिमालयन शेर्पा र एनआरटीको बराबरी,"काठमाडौं : सहिद स्मारक ए डिभिजन लिगमा आइतबार न्युरोड टिम (एनआरटी) र हिमालयन शेर्पा क्लबले ११ गोलको बराबरी खेलेका छन्। दशरथ रंगशालामा भएको खेलको पलिहो हाफ गोलरहित बराबरीमा सकिएको थियो। दिवस उराउले ५२औं मिनेटमा गोल गर्दै शेर्पालाई ०१ गोलको अग्रता दिलाएका थिए। तर, त्यसको तीन मिनेट नबित्दै दीपेश आले मगरले एनआरटीका लागि बराबरी गोल फर्काए। बराबरीसँगै २४ खेलबाट ३१ अंक जोडेको हिमालयन शेर्पा क्लब लिग तालिकाको सातौं स्थानमा छ। समान खेलबाट ३० अंक जोडेको एनआरटी नवौं स्थानमा छ। आजै च्यासल रंगशालामा भएको खेलमा नेपाल पुलिस क्लबले मछिन्द्र फुटबल क्लबलाई २१ गोलको नतिजामा पराजित गरेको थियो। यस्तै, एन्फा कम्प्लेक्समा भएको खेलमा संकटा क्लबले एफसी खुमलटारलाई ०३ को नतिजामा पराजित गर्यो।"
चर्च ब्वाइजको उपाधि होड बलियो,काठमाडौं : चर्च ब्वाइज युनाइटेड क्लबले सहिद स्मारक ए डिभिजन लिगको उपाधि होड बलियो बनाएको छ। त्रिपुरेश्वरस्थित दशरथ रंगशालामा शनिबार भएको खेलमा जावलाखेल युथ क्लबलाई ३० गोलले हराउँदै नवप्रवेशी चर्च ब्वाइजले उपाधि होड बलियो बनाएको हो। चर्च ब्वाइजलाई प्रभावशाली जित दिलाउन आशिष चौधरीले दुई र अञ्जन विष्टले एक गोल गरे। पहिलो हाफको इन्जुरी समयमा अञ्जनले गोल गर्दै चर्च ब्वाइजलाई सुरुवाती अग्रता दिलाएका थिए। जावलाखेलका डिफेन्डर राहुल राहुलले रञ्जितसिंह पान्द्रेलाई फल गरेपछि चर्च ब्वाइजले पेनाल्टी पाएको थियो। जसलाई अञ्जनले सदुपयोग गरेका थिए। ८८औं मिनेटमा आशिषले गोल गर्दै चर्च ब्वाइजको अग्रता दोब्बर बनाए। त्यसपछि इन्जुरी समयमा आशिषले व्यक्तिगत दोस्रो गोल गर्दै चर्च ब्वाइजलाई ३० को जित दिलाए । जारी लिगमा चर्च ब्वाइजको १२औं जित हो। शीर्ष स्थानको चर्च ब्वाइजले २४ खेलमा ४४ अंक जोडेको छ। चर्च ब्वाइज दोस्रो स्थानको मच्छिन्द्रसँग पाँच अंकको दूरी बनाएको छ। एक खेल कम खेलेको मच्छिन्द्रको ३९ अंक छ। २६ खेलमा ३७ अंक जोडेको जावलाखेल तेस्रो स्थानमा छ। यसैगरी अर्को खेलमा सातदोबाटो युथ क्लबले विभागीय टोली त्रिभुवन आर्मी क्लबलाई २१ गोलले पराजित गरेको छ। च्यासल मैदानमा शनिबार भएको खेलमा सातदोबाटोलाई जित दिलाउन शिव सुवेदी र दिपेन्कराज सिंह ठकुरीले एकएक गोल गरे। आर्मीका नवयुग श्रेष्ठले एक गोल फर्काएका थिए। खेलको दोस्रो मिनेटमै शिव सुवेदीले गोल गर्दै सातदोबाटोलाई सुरुवाती अग्रता दिलाएका थिए। २९औं मिनेटमा नवयुगले गोल गर्दै आर्मीलाई खेलमा फर्काए। त्यसपछि ६३औं मिनेटमा दिपेन्कले पेनाल्टीमा गोल गर्दै सातदोबाटोलाई २१ को जित दिलाए। प्रतियोगितामा सातदोबाटोले नवौं जित निकालेको हो। २४ खेलमा ३२ अंक जोडेको सातदोबाटो पाँचौं स्थानमा छ। २४ खेलमा ३० अंक जोडेको आर्मी सातौं स्थानमा छ। शनिबार नै भएको अर्को खेलमा थ्रीस्टार र विभागीय टोली एपीएफले बराबरी खेल्दै अंक बाँडेका छन्। त्रिपुरेश्वरस्थित दशरथ रंगशालामा भएको खेलमा थ्रीस्टार र एपीएफले ११ गोलको बराबरी खेलेका हुन्। थ्रीस्टारका सुनिल तामाङ र एपीएफका मणिकुमार लामाले गोल गरेका थिए। खेलमा सुरुवाती अग्रता भने एपीएफले लिएको थियो। २३औं मिनेटमा मणिकुमारले गोल गर्दै एपीएफलाई अग्रता दिलाएका थिए। ८६औं मिनेटमा सुनिलले गोल गर्दै थ्रीस्टारलाई हारबाट जोगाएका थिए।
नेपालले जित्यो मलेसियाविरुद्धको शृंखला,"क्वालालम्पुर: निर्णायक बनेको पाँचौं ट्वान्टी २० मा तीन विकेटको जित निकालेसँगै नेपालले मलेसियाविरुद्ध पाँच खेलको महिला अन्तर्राष्ट्रिय शृंखला ३२ ले आफ्नो पक्षमा पारेको छ। क्वालालम्पुरमा आइतबार टस हारेर ब्याटिङ थालेको घरेलु टिमले पाँच विकेट गुमाएर एक सय ९ रनको योगफल तयार गरेको थियो। जवाफी ब्याटिङमा उत्रिएको नेपालले १९२ ओभरमा सात विकेट गुमाएर लक्ष्य पूरा गर्यो। नेपालका लागि सीता राना मगरले सर्वाधि ३४ रन जोडिन्। यस्तै, रुबिना क्षेत्रीले २३ तथा ज्योति पाण्डेले ११ रनको योगदान गरे। मलेसियाका लागि अनिना हासिमले दुई तथा महिरा स्माली, विनिफ्रेड दुराइसिङ्घम, ऐस्या फिर्दाज र नुर सामदले एकएक विकेट लिए। पहिलो इनिङमा मलेसियाकी वान जुलिया रोस्दीले सर्वाधिक ४७, दुराइसिङ्घमले २४ र स्मालीले २० रन जोडिन्। बलिङतर्फ नेपालका लागि कविता जोशीले दुई तथा इश्वरी विष्टले एक विकेट लिइन्। यो खेलसँगै नेपालले पाँच खेलको शृंखला आफ्नो पक्षमा पारेको छ। पहिलो र चौथो खेलमा पराजित नेपालले बाँकी तीन खेल जितेको थियो।"
"पुलिससँग हार्यो मछिन्द्र, चर्च ब्वाइजलाई फाइदा",काठमाडौं : मोसेस टुमको दुई गोलप्रेरित नेपाल पुलिस क्लबले सहिद स्मारक ए डिभिजन लिगमा आइतबार साविक विजेता मछिन्द्र फुटबल क्लबलाई २१ गोलको नतिजामा पराजित गरेको छ। च्यासल रंगशालामा भएको खेलमा २१ ले हारेसँगै मछिन्द्र उपाधि होडमा पाँच अंकले पछि परेको छ। जारी लिगमा अब दुई खेल बाँकी रहँदा चर्च ब्वाइज युनाइटेडको २४ खेलबाट ४४ अंक छ। समान खेलबाट मछिन्द्रको ३९ अंक छ। ओलावाले आफिजले २७औं मिनेटमा गोल गर्दै मछिन्द्रलाई अग्रता दिलाएका थिए। पहिलो हाफमा १० ले पछि परेको पुलिसले अन्तिमको १५ मिनेटमा दुई गोल गर्दै उत्कृष्ट पुनरागमन गर्यो। टुमले ७५औं मिनेटमा गोल गर्दै पुलिसलाई बराबरीमा ल्याएका थिए। निर्धारित ९० मिनेटको खेल सकिन ९ मिनेट बाँकी रहँदा पुनः टुमले गोल गर्दै विभागीय टिमलाई अग्रता दिलाएका थिए। जितसँगै पुलिस २४ खेलबाट ३७ अंक जोडेर लिग तालिकाको चौथो स्थानमा छ।
"ए डिभिजन क्लबहरूले कालो पट्टी नबाँध्ने, खेलाडीको कर प्रचलित कानुनअनुसार","काठमाडौं : सहिद स्मारक ए डिभिजन लिगका क्लबहरू र अखिल नेपाल फुटबल संघ (एन्फा)का महासविचबीच आइतबार छलफल भएको छ। फ्रेन्ड्स क्लबको भवनमा भएको छलफलपछि क्लबहरूले एन्फाको विरोधमा कालोपट्टी बाँधेर मैदानमा उत्रिने निर्णय तत्कालका लागि स्थगित गरेका छन्। पटक पटक ताकेता गर्दा पनि अखिल नेपाल फुटबल संघ (एन्फा)ले क्लबहरूको भेलाले पुरानो तयारी खर्च दोस्रो किस्ता, म्याच मनी र प्लेयर अफ दी म्याचको रकम उपलब्ध नगराएकाले जेठ १९ गतेदेखि विरोध गर्ने पनि निर्णय गरेका थिए। विरोध स्वरुप सबै क्लबका खेलाडी, पदाधिकारीले कालो पट्टी बाँधेर खेललाई निरन्तरता दिने निर्णय भएको थियो। तर, एन्फाले प्रेस विज्ञप्ति जारी गर्दै त्यसो नगर्न क्लबहरूलाई सचेत गराएको थियो। आजको छलफलबाट कालोपट्टी बाँधेर विरोध गर्ने निर्णय हाललाई स्थगित गरेको संकटा क्लबका अध्यक्ष इन्द्रमान तुलाधरले बताए। यस्तै, ए डिभिजन लिग खेलिरहेका खेलाडीहरूमा लागू हुने कर पनि प्रचलित कानुनअनुसार कट्टा गर्ने निर्णय भएको तुलाधरले जानकारी दिए।"
बजेटले लगानी प्रोत्साहन हुनेमा शंका,"काठमाडौं : नेपाल उद्योग परिसंघले आगामी आर्थिक वर्षको बजेटले आर्थिक सुधारको प्रयास गरे पनि यसले लगानी प्रोत्साहन र माग वृद्धि गर्नेमा शंका व्यक्त गरेको छ। बजेटमाथि प्रतिक्रिया दिँदै परिसंघले मन्दीमा रहेको अर्थतन्त्रलाई प्रस्तुत बजेटले निकास दिनेमा आशंका व्यक्त गरेको हो। बजेटले आन्तरिक उत्पादनलाई प्रोत्साहन गर्न तयारी वस्तु र कच्चा पदार्थको भन्सार दर कम्तिमा दुई तहको फरक हुनुपर्ने परिसंघको सुझाव तथा कम्तिमा एक तहको फरक हुनुपर्ने सरकारको आफ्नै नीति समेत सम्बोधन नगरेको परिसंघको धारणा छ। बजेट र आर्थिक ऐनले अंगिकार गरेको नीतिका कारण सरकारको राजस्व वृद्धि हुने देखिएपनि लगानीकर्ता तथा व्यवसायीको मनोवल भने नबढ्ने परिसंघको ठहर छ। परिसंघका अध्यक्ष विष्णुकुमार अग्रवाल बजेटको ध्यान बढी राजस्व कसरी संकलन गर्न सकिन्छ भन्ने रहेको तर लगानी तथा व्यावसायिक वातावरण निर्माणमा कमै ध्यान गएको बताउँछन्। सरकारले व्यवसायको परिणाम बढाएर बढी राजस्व उठाउन सकिन्छ भन्ने पनि बुझ्नुपर्छ किनकी लगानी बढ्यो भने अर्थतन्त्र चलायमान हुन्छ र राजस्व पनि आफैं उठ्छ, अग्रवालले भने। यद्यपि लगानी परिचालन गर्न केही सुधारका प्रयास र अध्ययनको उद्घोष भएको भन्दै ती उद्घोष र प्रयास चाँडोभन्दा चाँडो कार्यान्वयन हुनुपर्ने जोड अग्रवालले दिए। परिसंघका अनुसार बजेटले आन्तरिक उत्पादनको प्रबद्र्धन हुने तथा स्वदेशी उद्योगहरूको प्रबद्र्धन गर्न महत्वपूर्ण योगदान गर्नेछ। आयातित मालवस्तु प्याकेजिङमा आयातकर्ता र बजार वितरकको लेबल लगाएर मात्र बजारमा पठाउन पाउने व्यवस्थाको परिसंघले स्वागत गरेको छ। विदेशी लगानीबाट आर्जित आयलाई पुनः लगानी गर्दा स्वीकृति लिनु नपर्ने व्यवस्था, विदेशी लगानीकर्ताहरूका लागि विदेशी विनिमय जोखिम न्यूनीकरण गर्न हेजिङ गर्ने संस्था तोकी हेजिङ सेवा उपलब्ध गराउने घोषणाले विदेशी लगानी आकर्षित गर्ने परिसंघको अनुमान छ। त्यस्तै वैदेशिक लगानीको न्यूनतम सीमा पुनरावलोकन गरी क्षेत्रगत रूपमा सीमा तोक्ने, सूचना प्रविधि उद्योगमा वैदेशिक लगानीको सीमा हटाउने घोषणा सकारात्मक रहेको परिसंघको भनाई छ। सरकारले व्यवसायको परिणाम बढाएर बढी राजस्व उठाउन सकिन्छ भन्ने पनि बुझ्नुपर्छ किनकी लगानी बढ्यो भने अर्थतन्त्र चलायमान हुन्छ र राजस्व पनि आफैं उठ्छ। विष्णुकुमार अग्रवाल, अध्यक्ष, नेपाल उद्योग परिसंघ परिसंघले भेन्चर क्यापिटल र प्राइभेट ईक्विटी फन्डलाई स्टार्टअप व्यवसायमा लगानी गर्न प्रोत्साहित गर्ने, ठूला तथा जलाशययुक्त जलविद्युत् आयोजना, प्रसारण लाइनलगायतका पूर्वाधारमा लगानी गर्न स्थानीय मुद्रामा आधारित हरित वण्ड, ऊर्जा वण्ड जस्ता नवीन वित्तीय उपकरण मार्फत लगानीयोग्य पुँजी जुटाउने, निजी क्षेत्रलाई समेत विद्युत व्यापारमा संलग्न गर्न कानुन बनाउने घोषणा भएका छन्, यि विषयहरूको प्रभावकारी कार्यान्वयनका लागि आग्रह गरेको छ। बजेटले केही नयाँ सुधारको संकेत गरेता पनि कर नीतिमा देखिएको अस्थिरताले लगानी बिग्रन सक्नेमा चिन्ता व्यक्त गरेको छ। लगानी अभिवृद्धिका लागि नीतिगत स्थिरता अपरिहार्य हुने भन्दै परिसंघले भनेको छ, तर सरकारले प्रत्येक वर्ष भन्सार, अन्तशुल्कलगायतका करका दरहरू परिवर्तन गर्दा लगानीको वातावरण अनिश्चित हुँदै गएको प्रति सबैलाई सचेत हुन परिसंघ आग्रह गर्दछ। बेलाबला करको दर फेर्दा लगानीको वातावरण बिग्रन सक्ने परिसंघको ठहर छ। उदाहरणका लागि वनस्पती घ्यु तेलको कच्चा पदार्थको आयातमा सहुलियतमा १ प्रतिशत भन्सार लाग्दै आएकोमा हाल १० प्रतिशत भन्सार बनाइएको छ। नेपालबाट निर्यात हुने प्रमुख वस्तुमा भारतले यसको कच्चा पदार्थमा कर घटाएको छ, यसले नेपालको निर्यतमा प्रतिकूल असर परेको छ भने नेपाल सरकारले यस वस्तुमा कर बढाउँदा अव भारतबाट यि वस्तु नेपालमा आयात हुने अवस्था सिर्जना भएको छ। साथै कच्चा पदार्थ र तयारी वस्तुमा लाग्ने भन्सार दर फरक नहुँदा २५ अर्बभन्दा बढी लगानी रहेका करिब तीन दर्जन दाल उद्योगहरू समेत धरासायी बन्न सक्नेतर्फ परिसंघले सरकारको ध्यानाकर्षण गराएको छ। परिसंघको अनुसार आर्थिक ऐनमार्फत् कर दायित्व फरफारक गरी कर चुक्ताको प्रमाणपत्र समेत लिइसकेको अवस्थामा पनि हाल आएर नयाँ कर दायित्व सिर्जना हुने व्यवस्था आर्थिक ऐनमार्फत गरिएको छ। आर्थिक विधेयकको बुँदा नम्बर २९ मा गरिएको धितोपत्र, जग्गा तथा घरजग्गाको व्यवसायिक कारोबार गर्ने प्राकृतिक व्यक्तिलाई छुटसम्बन्धी विशेष व्यवस्था अस्पष्ट रहेको भन्दै परिसंघले यसले लगानीकर्तालाई थप अन्यौल बनाउनुका साथै लगानीलाई समेत निरुत्साहित गर्न सक्ने ठहर गरेको छ।"
"सेयर बजारमा हरियाली,नेप्से परिसूचक ५३ अंकले बढ्यो","काठमाडौं : कारोबार साताको पहिलो दिन आइतबार सेयर बजारमा हरियाली छाएको छ। आज नेप्से परिसूचक ५३०३ अंकले बढेर १९१९३७ विन्दुमा पुगेको छ। सेन्सेटिभ इण्डेक्स ९४९ अंकले बढेर ३६५१० विन्दुमा अडिएको छ। सरकारले आगामी आर्थिक वर्षको बजेटमा नयाँ कर व्यवस्था गरेको भन्दै सेयर लगानीकर्ताहरू आन्दोलित भएका थिए। तर, अर्थमन्त्रालयले हाल कायम रहेको ५ प्रतिशत र ७५ प्रतिशत पुँजीगत लाभकर नै अन्तिम कर हुने बताएपछि नियमित उरालो लागेको नेप्से परिसूचक उकालो लागेको लगानीकर्ताहरू बताउँछन्। आज बिहान लगानीकर्ताहरूले बजेटमा नयाँ कर व्यवस्थाबारे अर्थमन्त्रालयमा छलफल गरेका थिए। यसदिन २७० कम्पनीको ४५ लाख ५७ हजार १६९ कित्ता सेयर १ अर्ब ६५ करोड ६३ लाख ४० हजार ३९१ रुपैयाँमा खरिदबिक्री भयो। आज आइजीआई प्रडेन्सियल इन्स्योरेन्सको सेयर १० प्रतिशतले बढ्यो। यस्तै सामुदायिक लघुवित्त वित्तीयको ९८७,ग्लोबल आइएमई ब्यालेन्स फन्डको ९८० र सोल्टी होटेलको ९६२ प्रतिशतले बढ्यो। कारोबार रकमका आधारमा शिवम् सिमेन्ट शीर्षस्थानमा रह्यो। सो कम्पनीले १५ करोड बढि मूल्यको सेयर कारोबार गर्यो। यस्तै सोल्टी होटलको ८ करोड चिली हाइड्रोपावरको ६ करोड बढिको सेयर कारोबार भयो। कारोबारमा आएका १३ वटै उपसमूहको सूचक सकारात्मक देखिएका छन्। होटल् एण्ड टुरिम उपसमूहको सूचक सर्वाधिक ७३७ प्रतिशतले बढ्यो। नन लाइफ इन्स्योरेन्सको ४५४ प्रतिशतले बढ दा डेभलपमेन्ट,फाइनान्स,हाइड्रोपावर,लाइफ इन्स्योरेन्स,मनु एन्ड प्रो र ट्रेडिङ उपसमूहको सूचक ३ प्रतिशत बढिले बढ्यो। आज २१७ कम्पनीको मूल्य बढ्दा ३ को मात्रै घट्यो।"
सांसद विकास कोष : त्यहाँदेखि यहाँसम्म,"खतिवडापछि अर्थमा आएका विष्णु पौडेलले प्रतिनिधिसभा विघटन भएको बेलामा सांसद विकास कोष खारेज गरिदिएका थिए। काठमाडौं : २०५१ सालमा मनमोहन अधिकारी प्रधानमन्त्री हुँदा सांसद विकास कोषको अवधारणा सुरु भएको थियो। प्रतिनिधिसभा सदस्यको भावना तथा आफ्नो क्षेत्र विकास निर्माणमा रहेका जिम्मवारीलाई मनन गर्द ६ महिनाका लागि प्रत्येक सांसदले आफ्नो निर्वाचन क्षेत्रमा साढे २ लाख रुपैयाँको विकास निर्माण गर्ने अवधारण सारिएको थियो। त्यसबेला २ सय ५ निर्वाचन क्षेत्रका लागि ५ करोड १२ लाख ५० हजार रुपैयाँ विनियोजन गरिएको थियो। सांसद विकास कोषले निरन्तरता पाउँदै गयो। २०५२५३ असारमा अर्थमन्त्री भरतमोहन अधिकारीले बजेटमार्फत राष्ट्रियसभाका सदस्यले पनि आफूले चाहेको क्षेत्रमा साढे २ लाखका दरले खर्च गर्न बजेट छुट्याए। सोही वर्ष असोजमा अर्थमन्त्री रामशरण महतले प्रतिनिधिसभा सदस्यका लागि ४ लाख बनाइदिए, राष्ट्रिय सभासदस्यले साढे २ लाख मात्रको विकास गर्न पाउने विषय यथावत रह्यो। आव २०५३५४ देखि महतले दुवै सदनका सांसदले आफ्नो निर्वाचन क्षेत्रमा विकास गर्न ४लाखको दरले खर्च गर्न पाउने व्यवस्था गरे। त्यसपछि अर्थमन्त्री बनेको रवीन्द्रनाथ शर्माले सांसद विकास कोषलाई निरन्तरता दिए। आव २०५५५६ मा आएर अर्थमन्त्री बनेका महतले सांसद विकास कोष खारेज गरिदिए जुन १ वर्ष पनि टिकेन। आचार्य पुनः अर्थमन्त्री बने र कोष ब्युँताए। आव २०५७५८ मा आचार्यले कोषको रकम दोब्बर बनाए र आगामी आवसम्मका लागि निरन्तरता दिए। २०५९ मा प्रतिनिधिसभा विघटन भएपछि कोष खारेज भयो। राजाको प्रतिगमन सच्चिएको भन्दै एमाले सरकारमा गएका बेला अर्थमन्त्री बनेका भरतमोहन अधिकारीले प्रतिसांसद १०१० लाख रुपैयाँ विनियोजन गरे। तर, यो व्यवस्था कार्यान्वयन भएन। २०६१ माघ १९ गते राजाले कु गरेपछि अर्थमन्त्री मधुकरशमशेर राणाले त्यसपछिको आवमा पनि कोषको व्यवस्था गरेनन्। प्रतिनिधिसभा पुनस्र्थापना भएपछि अर्थमन्त्री महतले कोषलाई पुनः ब्युँताए। यसरी विनियोजन हुने, खारेज हुने र ब्युँताउने क्रम आव २०६४६५ सम्म चलिरह्यो। गणतन्त्र नेपालको पहिलो बजेट भाषण गर्दै बाबुराम भट्टराईले सांसद विकास कोषको व्यवस्था गरेनन्। बाबुरामपछि अर्थमन्त्री बनेका सुरेन्द्र पाण्डेले आव २०६६६७ को बजेट भाषणमार्फत संसद विकास कोष ब्युँताएका थिए। ६ सय १ संविधानसभा सदस्यले प्रतिसदस्य १०१० लाख रुपैयाँ आफूले चाहेको निर्वाचन क्षेत्रमा खर्च गर्न पाउने व्यवस्था गरियो। पाण्डेले कोषलाई त्यसपछिको आवसम्म निरन्तरता दिए पनि आव २०६८६९ मा अर्थमन्त्री भरतमोहन अधिकारीले खारेज गरे जुन त्यसपछि अर्थमन्त्री बनेका शंकरप्रसाद कोइरालाले आफ्नो २ आर्थिक वर्षको बजेटमा पनि समावेश गरेनन्। आव २०७१७२ देखि सांसद विकास कोषले नयाँ रूप लियो। अर्थमन्त्री डा रामशरण महतले प्रत्येक निर्वाचन क्षेत्र विकासका लागि दिइँदै आएको १० लाख रुपैयाँ बढेर १ करोड १५ लाख पुग्यो। जसमध्ये २ सय ४० निर्वाचन क्षेत्रका लागि १ करोड रुपैयाँका दरले निर्वाचन क्षेत्र पूर्वाधार विशेष कार्यक्रम भनेर बजेट विनियोजन गरिएको थियो। यस्तै सबै व्यवस्थापिका सांसदे १५१५ लाख रुपैयाँ खर्च गर्न पाउने व्यवस्था गरियो। आव २०७२७३ मा अर्थमन्त्री महतले प्रत्यक्षतर्फ निर्वाचित प्रतिसांसद १ करोड ७० लाख र समानुपातिक तथा मनोनितका लागि २०२० लाख छुट्याए। २०७३७४ मा अर्थमन्त्री बनेका विष्णु पौडेलले यो रकमलाई दोब्बर बनाए। निर्वाचन क्षेत्र पूर्वाधार विशेष कार्यक्रमका लागि प्रतिनिर्वाचन क्षेत्र ३३ करोड रुपैयाँ विनियोजन भयो। यसबाहेक सबै सांसदका लागि ५०५० लाख रुपैयाँ छुट्याइयो। यतिबेलासम्म सांसद विकास कोष बदनाम भइसकेको थियो। आव २०७४७५ मा अर्थमन्त्री कृष्णबहादुर महराले सांसद विकास कोषको व्यवस्था यथावत राखे। संविधान कार्यान्वयनसँगै भएको पहिलो प्रतिनिधिसभा निर्वाचनपछि बनेको केपी शर्मा ओली सरकारमा अर्थमन्त्री बनेका डा युवराज खतिवडाले निर्वाचन क्षेत्र पूर्वाधार विशेष कार्यक्रम ल्याउँदै प्रतिनिर्वाचन क्षेत्र ४ करोड रुपैयाँका दरले बजेट विनियोजन गरे। खतिवडाले समानुपातिक सांसदले पाउँदै आएको सुविधा कटौती गरेका थिए। आव २०७६७७ मा खतिवडाले यो रकमलाई ६६ करोड बनाए। कार्यक्रमको बाँकी काम सक्न भन्दै खतिवडाले आव २०७७७८ मा ४४ करोड रुपैयाँ छुट्याए। खतिवडापछि अर्थमा आएका विष्णु पौडेलले प्रतिनिधिसभा विघटन भएको बेलामा सांसद विकास कोष खारेज गरिदिए। संसद् पुनस्र्थापनापछि बनेको सरकारमा अर्थमन्त्री बनेका जनार्दन शर्माले पनि कोष खारेजीलाई निरन्तरता दिएका थिए। कोष खारेजीले आव २०७९८० मा पनि निरन्तरता पायो। अहिले अर्थमन्त्री डा प्रकाशशरण महतले कार्यक्रम ब्युँताउँदै प्रत्येक संघीय निर्वाचन क्षेत्रका लागि ५५ करोड रुपैयाँ विनियोजन गरेका छन्।"
सांसदलाई बजेटमा संघको सिको,"संविधान जारी भएर प्रदेशसभा तथा प्रदेश सरकार गठन भएपछि प्रदेशले प्रदेश संसद् विकास कोषको व्यवस्था गरेका छन् र यो कोषको नाम र दर प्रदेशक अनुसार फरक छ। संघीय सांसदका नाममा संसदीय विकास कोषको अभ्यास भइरहँदा प्रदेश सरकारले पनि संघको सिको गरेका छन्। संविधान जारी भएर प्रदेशसभा तथा प्रदेश सरकार गठन भएपछि प्रदेशले प्रदेश संसद् विकास कोषको व्यवस्था गरेका छन् र यो कोषको नाम र दर प्रदेशक अनुसार फरक छ। कोसीमा आलोचना, सुन्ने कसले ? कोशी प्रदेशमा प्रदेश सांसदका लागि बर्सेनि बजेट विनियोजन हुने गरेको छ। चौतर्फी आलोचना भइरहँदा पनि सांसदले खर्च गर्न पाउने गरी निर्वाचन क्षेत्र विकास कार्यक्रमअन्तर्गत संसद् विकास कोषमार्फत बजेट छुट्याउने क्रम रोकिएको छैन। संसद् सुरु भएको पहिलो वर्ष समानुपातिक सांसदले बजेट पाएका थिएनन्। प्रतिप्रत्यक्ष सांसदले २ करोड रुपैयाँ खर्च गर्न पाउने गरी १ अर्ब १२ करोड रुपैयाँ विनियोजन गरिएको थियो। त्यसपछिका हरेक वर्ष प्रत्यक्षसँगै समानुपातिक सांसदका लागि पनि बजेट विनियोजन गरिएको छ। आर्थिक वर्ष २०७६०७७ मा प्रतिसांसद प्रत्यक्षकतर्फ ३ करोडका दरले बजेट छुट्याउँदा समानुपातिक सांसदले ५० लाख पाए। आर्थिक वर्ष २०७७०७८ मा सांसद विकास कोषका लागि २ अर्ब ५ करोड छुट्याइयो। प्रतिसांसद प्रत्यक्षतर्फ ३ करोड र समानुपातिकतर्फ १ करोडका दरले बजेट विनियोजन गरियो। तर, उक्त आर्थिक वर्षको बजेट भने कार्यान्वयन हुन सकेन। कोरोना महामारीको प्रभावसँगै विश्व आर्थिक मन्दी सुरु भइरहँदा पनि सांसदका लागि बजेट विनियोजन गर्ने क्रम रोकिएन। आर्थिक वर्ष २०७८०७९ मा सांसदका लागि ७४ करोड ५० लाख रुपैयाँ छुट्याइयो। प्रतिसांसद प्रत्यक्षतर्फ १ करोड र समानुपातिकतर्फ ५० लाखका दरले बजेट विनियोजन गरियो। चालु आर्थिक वर्षका लागि पनि ९० करोड रुपैयाँ विनियोजन गरिएको छ। जसअनुसार प्रत्यक्ष र समानुमातिक सांसदले ११ करोड खर्च गर्न पाउनेछन्। मधेसमा कोषकै अनियमितता मधेस प्रदेशमा प्रदेशसभा सदस्य निर्वाचन क्षेत्र विकास कार्यक्रमअन्तर्गत व्यापक भ्रष्टाचार र अनियमितता हुँदै आएको गुनासो छ। मधेस प्रदेश सरकारले प्रत्यक्षतर्फका सांसदहरूलाई जनही ३ करोड र समानुपातिकतर्फका सांसदलाई जनही १ करोड रुपैयाँ निर्वाचन क्षेत्र विकासका लागि विनियोजन गरेको छ। आलोचना हुँदा पनि कोसीमा बर्सेनि सांसदलाई बजेट मधेसमा सांसदलाई दिएको बजेटमा भ्रष्टाचारै भ्रष्टाचार बागमतीमा कार्यकर्ता रिझाउन खर्च बढ्दा बजेट खारेज गण्डकीमा सांसदलाई बजेट दिन जबरजस्ती कणाली र सुदूरपश्चिममा फजुल खर्च निर्वाचन क्षेत्रका लागि विनियोजित रकमको योजना छनौटलगायतका कामहरू गर्ने गराउने अधिकार पनि सांसदहरूलाईनै दिइएको हुँदा यस बजेटबाट व्यापक दुरुपयोग हँुदै आएको छ। यो रकम तालिम, गोष्ठी र अन्तरक्रियामा खर्च हुने गरेको छ। जानकारले यो बजेटबाट कार्यकर्ता पोस्ने गरेको आरोप लगाउने गरेका छन्। बागमतीमा खारेज बागमती प्रदेशले चालु आर्थिक वर्षमा सांसद विकास कोष खारेज गरेको छ। तत्कालीन आर्थिक मामिला तथा योजनामन्त्री तथा वर्तमान मुख्यमन्त्री शालिकराम जम्कट्टेलले उक्त रकम कटौती गरेका हुन्। अघिल्लो आर्थिक वर्षसम्म निर्वाचन क्षेत्र पूर्वाधार साझेदारी कार्यक्रमको नाममा प्रत्यक्षतर्फका सांसदले ३ र समानुपातिक सांसदले १ करोड रकम बराबरको योजना छनौट तथा सञ्चालन गर्ने सुविधा पाउँदै आएका थिए। सांसद विकास कोष कटौती भएपछि आव २०७८७९ को विनियोजन बराबर २ अर्ब ४२ करोड रुपैयाँ बजेट सम्बन्धित मन्त्रालय खर्च हुनेछ। आर्थिक वर्ष २०७७७८ र २०७६७७ मा प्रदेश पूर्वाधार विकास कार्यक्रम शीर्षकमा समान १ अर्ब ९८ करोड विनियोजन भएको थियो। चालु आर्थिक वर्षमा पनि सांसद विकास कोषमा रकम राख्न प्रदेशसभा सदस्यहरूले पहल गरिरहेका छन्। कतिपय स्थानमा कामै नगरी सकाइएको, कार्यकर्ता रिझाउन खर्च गरिएको पाइएको गुनासोपछि प्रदेश सरकारले यो कार्यक्रम चालु आर्थिक वर्षमा हटाएको हो। गण्डकीमा जबरजस्ती बजेटमा सांसद विकास कोष सामेल नगरेकाले गण्डकी प्रदेशका अर्थमन्त्री रामजी बरालले ल्याएको बजेटमाथि छलफल तुरुन्ता तुरुन्तै रोकियो। पूर्वाधार विकास कार्यक्रम भनेर त्यसअघिका बजेटमा प्रतिसांसद २ करोड रुपैयाँ विनियोजन हुँदै आएको थियो। सांसद हुँदै कोषको विपक्षी बराल मन्त्री भएपछि समेट्ने कुरै भएन। मुख्यमन्त्री कृष्णचन्द्र नेपाली पोखरेलसमेत आफूहरूलाई छक्क्याएर अर्थमन्त्री बरालले सांसदको बजेट काटेको भन्दै मुर्मुरिए। संसदै बस्न सकेको थिएन। बरालले अर्थ विविधबाट सांसदलाई बजेट दिने सम्झौता गरेपछि बजेट पारित भएको थियो। गण्डकीका संस्थापक मुख्यमन्त्री पृथ्वीसुब्बा गुरुङसमेत सांसदलाई विकासे बजेट दिने पक्षमा नरहेकाले आव २०७५७६ को बजेटमा सांसदलाई विकास बजेट राखेका थिएनन्। आफ्नै दल र प्रतिपक्षको दबाबका बीच उनी आफ्नो अड्डीबाट पछि हटेका थिए। ३६ वटा प्रदेश निर्वाचन क्षेत्रका लागि भनेर ७२ करोड रुपैयाँ विनियोजन गरेका थिए। पूर्वअर्थमन्त्री बराल संघीयता आइसकेकाले वडाहरूले पनि विकास गर्न सक्ने भएको र सांसदको ध्यान कानुन बनाउनतर्फ हुनुपर्ने बताउँछन्। सांसदलाई दिएको बजेट दुरुपयोग हुने गरेको उनको तर्क छ। १० लाख राखिदिन्छु, तर ३ लाखचाहिँ फिर्ता दिनुपर्छ, अर्काे ठाउँमा दिनुपर्नेछ, ३ लाखको छुट्टै कार्यक्रम बनाउन नमिलेर हो है भन्ने गरेको पनि सुनियो, बरालले भने। गण्डकी प्रदेशमा २०७६७७ देखि निरन्तर सांसदहरूलाई बजेट भनेर प्रत्येक वर्ष ७२ करोड रुपैयाँ विनियोजन हुँदै आएको छ। वडाध्यक्षजति पनि हैसियत छैन भनेपछि लुम्बिनी प्रदेशमा आर्थिक वर्ष ०७८०७९ को बजेट भाषणमा उच्चारण नगरी सांसदहरूलाई २ करोड रकम तजविजका योजनामा खर्च गर्ने गरी बजेटमा विनियोजन गरिएको थियो। सांसदहरूले वडाध्यक्ष जतिको हैसियत पनि भएको भन्दै बारम्बार प्रदेशसभाकै बैठकमा प्रश्न उठाएपछि सबै दलको सहमतिमा बजेटमा रकम विनियोजन गरियो। तर, बजेट भाषणमा भने उल्लेख गरिएन। निर्वाचन क्षेत्र विकास कार्यक्रमअन्तर्गत १ अर्ब ४० करोड ५० लाख रुपैयाँ विनियोजन गरिएको थियो। त्यस्तै जनतासँग जनप्रतिनिधि शीर्षकमा थप ४३ करोड ५० लाख बजेट विनियोजन भयो। त्यसलगत्तै बनेको कुलप्रसाद केसी नेतृत्वको सरकारले यो बजेटलाई कायमै राख्यो। बजेटमार्फत् प्रत्यक्ष निर्वाचित सांसदले २ करोड र समानुपातिक सांसदले ५० लाखका योजना कार्यान्वयन गरे। कर्णालीमा ३ अर्ब २८ करोड विनियोजन कर्णाली प्रदेशमा हालसम्म सांसद विकास कोषमार्फत ३ अर्ब २८ करोड बजेट खर्च भएको छ। प्रदेश सरकारले गत तीन आर्थिक बर्षदेखी सांसद विकास कोषको नाममा बजेट विनियोजन गर्दै खर्च गर्दै आएको हो। चालु आर्थिक वर्षमा प्रदेश सरकारले प्रत्यक्ष सांसदलाई प्रतिसांसद चार करोड र समानुपातिक सांसदलाई एक करोडका दरले बजेट विनियोजन गरेको छ। गत आर्थिक वर्ष २०७८०७९ मा प्रदेश सभामा रहेका प्रत्यक्ष सांसदहरूलाई मात्र सांसद विकास कोषका नाममा चार करोडका दरले ९६ करोड बजेट विनियोजन भएको थियो। आर्थिक वर्ष २०७७०७८ मा प्रत्यक्ष सांसदलाई मात्र लक्षित गरी प्रतिसांसद ५ करोडका दरले १ अर्ब २० करोड विनियोजन गरिएको थियो। सुदूरपश्चिमले सिध्यायो ३ अर्ब २० करोड सुदूरपश्चिम प्रदेश सरकारले स्थानीय पूर्वाधार विकास कोष (अथवा सांसद विकास कोष) मा ३ अर्ब २० करोड रकम खर्च गरेको छ। सरकार बनेको पहिलो वर्ष आव २०७५७६ र दोस्रो आर्थिक वर्ष २०७६७७ मा मा ३२ जना प्रदेश सांसदलाई २२ करोड रकमका दरले एक अर्ब २८ करोड रकम दिइएको थियो। सांसदले तजबिजका आधारमा कार्यक्रम बनाएकाले अधिकांश बजेट कार्यकर्ता मिलाएर उपभोक्ता समिति गठन गरेर सकिएको छ। आव २०७७७८ र आव २०७८७९ मा स्थानीय पूर्वाधार विकास कोषको (सांसद विकास कोष) रकम ३ करोड पुर्याइयो। दुई आवमा कुल १ अर्ब ८८ करोड रुपैयाँ खर्च भएको छ।  किशोर बुढाथोकीविराटनगर, मनिका झाजनकपुर, कृष्ण सारु मगरहेटौडा, केशवशरण लामिछानेपोखरा, लक्ष्मण पोखरेल बुटवल, बिस्नप्रसाद न्यौपानेसुर्खेत, शिवराज भट्टधनगढी"
"सुनको मूल्य एकै दिन १७ सयले घट्यो, कतिमा हुँदैछ कारोवार?",आज सुनचाँदी बजारमा छापावाल सुनको मूल्य प्रतितोला १ लाख ११ हजार ६०० कायम भएको छ। त्यस्तै तेजावी सुनको मूल्य प्रतितोला १ लाख ११ हजार ५० कायम भएको छ। काठमाडौं : आज सुनको मूल्यमा अघिल्लो कारोबारको तुलनामा गिरावट आएको छ। सुनचाँदी व्यवसायी महासंघका अनुसार आज सुन प्रतितोला १७६ सय रुपैयाँले घटेको हो। आज सुनचाँदी बजारमा छापावाल सुनको मूल्य प्रतितोला १ लाख ११ हजार ६०० कायम भएको छ। त्यस्तै तेजावी सुनको मूल्य प्रतितोला १ लाख ११ हजार ५० कायम भएको छ। त्यस्तै आज चाँदीको मूल्य प्रतितोला १ हजार ४१५ कायम भएको छ। शुक्रबार छावावाल सुन प्रतितोला १ लाख १३ हजार ३०० रुपैयाँमा कारोबार भएको थियो। तेजाबी सुन १ लाख १२ हजार ७५० कायममा कारोबार भएको थियो भने चाँदी प्रतितोला १४३५ रुपैयाँमा कारोबार भएको थियो।
सांसदले नीति बनाउने कि विकास गर्ने ?,"सांसद विकास कोषको रकमबाट निर्वाचन क्षेत्रमा बनेका गतिला विकास कार्यक्रम नगन्य संख्यामा छन्। कोषको प्रभावकारितामाथि महालेखापरीक्षकको कार्यालयले नै प्रश्न उठाउने गरेको छ। आफ्नो वार्षिक प्रतिवेदनमार्फत महालेखाले कोषलाई बढी अनियमितता हुने कोषमध्ये एक भनेको छ। काठमाडौं : प्रतिनिधिसभा सदस्यले ऐन नियम बनाउने कि विकासको बजेट बोकेर हिँड्ने ? पछिल्लो समय यो प्रश्नको घेरामा सांसदहरू छन्। आर्थिक वर्ष २०५१५२ को बजेटपछि व्यवस्थापिका संसद्मा प्रतिनिधित्व गर्ने जनप्रतिनिधिका लागि आफूलाई चुनेर पठाउने निर्वाचन क्षेत्रमा आफ्नो तजबिजले खर्च गर्न पाउने गरी रकम विनियोजन हुँदै आएको थियो। बीचमा खारेज पनि भयो। तर, यसपटकको बजेटमा भने यसले पुनर्जीवन पाएको छ। संघीयता कार्यान्वयन सँगै तीन तहको सरकार बनेर विकास निर्माणको मुख्य जिम्मा स्थानीय तहको काँधमा आउँदा पनि सांसदलाई बजेट वितरण गर्दा यसको आलोचना भएको छ। विज्ञ भन्छन्, यस्तो कार्यले त सांसद्को भूमिका वडाध्यक्षको जस्तो भएन र ? संसद्लाई आफ्नो तजविजमा खर्च गर्न दिन सांसद विकास कोषको नाम फेरिँदै आएको छ। कहिले स्थानीय पूर्वाधार विकास कार्यक्रम भनियो त कहिले निर्वाचन क्षेत्र विशेष पूर्वाधार कार्यक्रम भनियो। अहिले संसदीय क्षेत्र पूर्वाधार विकास कार्यक्रम भनेर बजट छुट्टिने गरेको छ। आर्थिक वर्ष २०८०८१ को बजेट प्रस्तुत गर्दै अर्थमन्त्री डा प्रकाशशरण महतले २ वर्षअघि खारेज भएको कार्यक्रमलाई पुनर्जीवन दिए। आगामी आर्थिक वर्षका लागि प्रत्यक्ष निर्वाचित सांसद्ले आफ्नो निर्वाचन क्षेत्रमा आफूले पहिचान गरेको परियोजनामा कुल ५ करोड रुपैयाँ खर्च गर्न पाउने छन्। यो कार्यक्रमका लागि महतले ८ अर्ब २५ करोड रुपैयाँ छुट्याएका छन्। आव २०५१५२ देखि हालसम्म सांसद विकास कोषको नाममा करिब ६० अर्ब रुपैयाँ विनियोजन भएको छ। तर, यत्रो रकमको प्रभावकारितामाथि सधैं प्रश्न उठ्ने गरेको छ। सांसद विकास कोषको रकमबाट निर्वाचन क्षेत्रमा बनेका गतिला विकास कार्यक्रम नगन्य संख्यामा छन्। कोषको प्रभावकारितामाथि महालेखापरीक्षकको कार्यालयले नै प्रश्न उठाउने गरेको छ। आफ्नो वार्षिक प्रतिवेदनमार्फत महालेखाले कोषलाई बढी अनियमितता हुने कोषमध्ये एक भनेको छ। कोषको पैसाबाट योग शिविर सञ्चालन गर्ने, लत्ताकपडा किन्ने जस्ता काम हुने गरेको महालेखाको ठहर छ। स्वतन्त्र रूपमा अध्ययन गर्ने अन्य संघसंस्थाको अध्ययनमा पनि यो कार्यक्रम कार्यकर्ता रिझाउने र मतदातालाई प्रभावमा पार्ने ढंगले खर्च हुने गरेको देखिएको छ। विदेशी संघसंस्थाले गरेको अध्ययनमा राजनीतिक स्वार्थका आधारमा योजना तर्जुमा हुँदा मत खरिदबिक्रीको सम्भावना बढ्ने उल्लेख छ। जानकारहरूले समेत विकासका नाममा विनियोजित रकममाथि सांसदको नियन्त्रण हुँदा कार्यकर्ता पोस्नेजस्ता काम हुने तर्क गर्ने गरेका छन्। पछिल्लो समय काठमाडौं महानगरपालिकका मेयर बालेन्द्र साहले फेसबुकमा एउटा स्ट्याटस लेखेपछि युवापुस्तासम्म कोषको चर्चा छ। सांसद विकास कोष पाउनुभए सी बल्ल सांसदहरू वडाध्यक्षको लेबलमा आउनुभयो, उनले फेसबुकमा लेखेका छन्, वडाध्यक्षकै काम गर्न मन भए किन सांसद बन्नुहुन्छ माननीयज्यूहरू ? सामाजिक सञ्जालमा बालेनलाई मन पराउनेहरूले उनको यो भनाइलाई समर्थन दिँदै अनेक टिप्पणी गरेका छन्। यसो त देश संघीयतामा गइसकेको अवस्थामा तल्ला तहलाई रकम हस्तान्तरण गरेर विकास गरिनुपर्नेमा सांसद आफैं विकास निर्माणमा जोडिनाले तल्ला तहको कार्यक्षेत्र मिचिने जस्ता गुनासो आउने गरेका छन्। प्रदेश र स्थानीय तह बनाए पनि केन्द्रीकरणको मानसिकता अझै त्याग्न नसकेको तर्क उनीहरूको छ। सांसदहरूले देशलाई चाहिने कानुन निर्माण गर्नुपर्ने हो। राजनीतिक स्वार्थका लागि ससानो आयोजनामा याल चुहाउनु हुँदैन, किनकी जनताले सांसदलाई भोट राज्यकोष बाँड्का लागि दिएका होइनन्। विगतको यस्तै समीक्षा र जनदबाब तथा महालेखापरीक्षकको टिप्पणीका कारण खारेज भएको सांसद विकास कोषलाई ब्युँताउँदा राज्यलाई अनावश्यक बोझ थपिएको छ। नीति निर्मातालाई विकासको भूमिका दिनुपर्छ भन्ने मान्यतासाथ ल्याइएको भए पनि नीतिनिर्माताको पहिलो प्राथमिकता नीति बनाउने कामलाई थाती छाडेर विकास भनेर दौडनुले देश विकासमै धक्का पुग्ने जानकार तर्क गर्छन्। अर्थविद् केशव आचार्य सांसद विकास कोष ब्युँताउने काम आफूलाई ठीक नलागेको बताउँछन्। देश संघीयतामा गइसकेको र दुई चरणको निर्वाचन सम्पन्न भइसकेको परिस्थितिमा केन्द्रीय शासन प्रणालीको अभ्यास गरिनु ठीक नभएको उनको तर्क छ। संविधानले स्थानीय विकास गर्ने जिम्मेवारी स्थानीय र प्रदेश सरकारलाई दिएको छ। संघीय सरकारले तल्ला तहलाई विभिन्न अनुदानका नाममा खर्बौं रुपैयाँ हस्तान्तरण गरिरहेको छ, आचार्यले भने, संघीय सांसदको काम त तल्ला तहको क्षमता अभिवृद्धि गर्न आवश्यक नीति निर्माण गर्ने पो हो। अर्थविद् डा डिल्लीराज खनाल संसद् विकास कोष संघीयताको सिद्धान्त, मर्म र उपादेयताविपरीत रहेको बताउँछन्। सरकारले यसबारे पुनर्विचार गरेर खारेज नै गर्नुपर्ने उनको तर्क छ। हिजो केन्द्रीकृत सामान्ति प्रणाली थियो। तल्ला तहमा स्रोत पुग्न समस्या थियो। सांसदले आफ्नो ठाउँमा पैसा ल्याउलान् भन्ने आशा सर्वसाधारणमा थियो, खनालले भने, हिजोको दिनमा कोषको आवश्यकता आंशिक रूपमा थियो भन्ने आधार छन् किनभने जनप्रतिनिधिले विकासको काम गर्छन् जनतालाई हेर्छन् भन्ने आशा जनताले गर्दथे। गणतन्त्र र संघीयता आइसकेको बेला सांसद भनेका खुद्रा मसिना काम गर्ने व्यक्ति हुन् भन्ने भाष्य निर्माण गर्न खोजिनु दुःखद् रहेको उनको तर्क छ। अहिलेको परिवर्तित व्यवस्थामा विकासको जिम्मा तल्ला तहले लिने हो, सांसदको काम नीति बनाएर विकासलाई सहजीकरण गर्ने, जनतालाई विकास प्रक्रियामा समाहित गराउने हो, डा खनालले भने। अर्थशास्त्री तथा त्रिविका सहप्राध्यापक डा रघुवीर विष्ट संसद् विकास कोष जस्तो लोकविरोधि बजेट कार्यक्रम जतिसक्दो चाँडो खारेज गर्नुपर्ने सुझाव दिन्छन्। संसद् विकास कोष बेमौसमी बाजा हो। देश मन्दी र संकुचनका माझ रहेका बेला सांसदलाई पैसा बाँड्नु उपयुक्त होइन, विष्टले भने, खर्च गर्ने स्रोत पनि साँघुरिँदै गएका बेला नेताका नाममा साढे ८ अर्ब विनियोजन गरिनु आश्चर्यजनक विषय हो। उनका अनुसार संघीय सरकारले यस्तो कार्यक्रम ब्युँताउँदा प्रदेशले पनि यसको सिको गर्छन् र स्थानीय तहमा पनि राज्यकोषको दोहन गर्ने मानसिकता विकास हुन सक्छ। दर्जनौं विधेयक संसद्मा अड्किनुले उनीहरू आफ्नो प्राथमिक दायित्वबाट चुकेको प्रमाणित हुन्छ, उनले थपे, विकासको नाममा पैसा छुट्याइदिँदा संस्थागत रूपमा उनीहरूलाई भ्रष्ट बनाउने क्रमलाई मलजल गर्नु हो। यो पनि पढ्नुहोस सांसदलाई बजेटमा संघको सिको राप्रपाका उपाध्यक्ष रवीन्द्र मिश्रका अनुसार सांसद विकास कोषका नाममा विनियोजन भएको सवा ८ अर्ब रुपैयाँबाट ५० शय्याको १६ वटा अन्तर्राष्ट्रिय स्तरको अस्पताल निर्माण हुन सक्छन्, कम्तीमा ३० वटा बूढानीलकण्ठ शैलीका भव्य विद्यालयहरू निर्माण हुन सक्छन्। तर, कोषबाट नीतिगत भ्रष्टाचारको फाइदा लिने सांसदहरूले आफ्नो निर्वाचन क्षेत्रमा अर्कोपटक आफूलाई जित्न सजिलो हुने गरी रकम परिचालनको व्यवस्था मिलाउने अनुमान उनको छ। उनले भने, आफूलाई फाइदा हुने भएपछि केही अपवाद सांसदबाहेक सबैजना चुप बस्नेछन्, नेपालमा भ्रष्टाचार मौलाएको त्यसै त होइन। सिन्धुली१ बाट निर्वाचित प्रतिनिधिसभा सदस्य श्यामकुमार घिमिरे जनप्रतिनिधिले निर्वाचित हुनुअघि जनताका साना ठूला सबै समस्या सम्बोधन गर्ने प्रतिबद्धता व्यक्त गरेको र जनताको सोही अपेक्षा सम्बोधन गर्न कोषको आवश्यकता रहेको औंल्याएका छन्। नेपाललगायत अतिकम विकसित मुलुकमा जनप्रतिनिधि विधायकमात्र बनेर बस्न सम्भव छैन किनभने जनतामा अझै पनि विकासको अपेक्षा छ, घिमिरेले भने, विधायकहरू नीतिनिर्मातामात्र बन्न सम्भव नै छैन। अर्थमन्त्री महतको प्रतिरक्षा अर्थमन्त्री डा प्रकाशशरण महत सांसद विकास कोषमार्फत सांसदहरूलाई व्यक्तिगत रूपमा पैसा दिएको भन्ने आरोप गलत रहेको बताउँछन्। बजेटपछि आयोजित कार्यक्रममा अर्थमन्त्री महतले भने, व्यक्तिगत रूपमा सांसदहरूलाई पैसा बाँडेको जस्ता विश्लेषण गर्न नमिल्ने बताए। उनले यो कार्यक्रमा सांसद विकास कोष नभएर संसदीय क्षेत्र विकास कार्यक्रम रहेको दाबी गरे। पहिलेको जस्तै पैसा सिधै सांसदले पाउने, आफूखुसी खर्च गर्ने होइन, महतले भने, यस्ता आयोजना सोझै ठेक्का लाग्छन्। ठेक्का प्रक्रियाबाट जान्छ। सम्बन्धित मन्त्रालयले ठेक्का लगाउँछ। सांसदले लगाउने होइन वा उपभोक्ता समितिमार्फत खर्च गर्ने पनि होइन। सांसदको भूमिका सिफरिस गर्नेमात्र हो। देशमा १ सय ६५ निर्वाचन क्षेत्र रहेको र बजेट विनियोजनमा कार्यक्रमले सबै निर्वाचन क्षेत्रलाई समेटन नसक्दै भन्दै महतले भने, कतिपय निर्वाचन क्षेत्र छुटिरहेका हुन्छन्। १ सय ६५ ठाउँमै केही न केही काम होस् भन्ने लक्ष्यका साथ संसदीय क्षेत्र विकास कार्यक्रम राखिएको हो। कार्यक्रमका लागि विनियोजन भएको ५ करोडबाट विकास हुने आयोजना कम्तीमा पनि १ करोड रुपैयाँको हुनुपर्ने बताउँदै महतले भने, यसर्थमा कार्यक्रममको संख्या ५ भन्दा बढी हुँदैन। सांसदको काम नीति बनाएर जनतालाई विकास प्रक्रियामा समाहित गराउने हो। उनीहरू खुद्रा मसिना काम गर्ने व्यक्ति हुन् भन्ने भाष्य निर्माण गर्न खोजिनु दुःखद् हो। डा डिल्लीराज खनाल, अर्थविद् संसद् विकास कोष बेमौसमी बाजा हो। देश मन्दी र संकुचनका माझ रहेका बेला सांसदलाई पैसा बाँड्नु उपयुक्त होइन। डा रघुवीर विष्ट, अर्थशास्त्री सांसद विकास कोष : त्यहाँदेखि यहाँसम्म २०५१ सालमा मनमोहन अधिकारी प्रधानमन्त्री हुँदा सांसद विकास कोषको अवधारणा सुरु भएको थियो। प्रतिनिधिसभा सदस्यको भावना तथा आफ्नो क्षेत्र विकास निर्माणमा रहेका जिम्मवारीलाई मनन गर्द ६ महिनाका लागि प्रत्येक सांसदले आफ्नो निर्वाचन क्षेत्रमा साढे २ लाख रुपैयाँको विकास निर्माण गर्ने अवधारण सारिएको थियो। त्यसबेला २ सय ५ निर्वाचन क्षेत्रका लागि ५ करोड १२ लाख ५० हजार रुपैयाँ विनियोजन गरिएको थियो। सांसद विकास कोषले निरन्तरता पाउँदै गयो। २०५२५३ असारमा अर्थमन्त्री भरतमोहन अधिकारीले बजेटमार्फत राष्ट्रियसभाका सदस्यले पनि आफूले चाहेको क्षेत्रमा साढे २ लाखका दरले खर्च गर्न बजेट छुट्याए। सोही वर्ष असोजमा अर्थमन्त्री रामशरण महतले प्रतनिधिसभा सदस्यका लागि ४ लाख बनाइदिए, राष्ट्रिय सभासदस्यले साढे २ लाख मात्रको विकास गर्न पाउने विषय यथावत रह्यो। आव २०५३५४ देखि महतले दुवै सदनका सांसदले आफ्नो निर्वाचन क्षेत्रमा विकास गर्न ४लाखको दरले खर्च गर्न पाउने व्यवस्था गरे। त्यसपछि अर्थमन्त्री बनेको रवीन्द्रनाथ शर्माले सांसद विकास कोषलाई निरन्तरता दिए। आव २०५५५६ मा आएर अर्थमन्त्री बनेका महतले सांसद विकास कोष खारेज गरिदिए जुन १ वर्ष पनि टिकेन। आचार्य पुनः अर्थमन्त्री बने र कोष ब्युँताए। आव २०५७५८ मा आचार्यले कोषको रकम दोब्बर बनाए र आगामी आवसम्मका लागि निरन्तरता दिए। २०५९ मा प्रतिनिधिसभा विघटन भएपछि कोष खारेज भयो। राजाको प्रतिगमन सच्चिएको भन्दै एमाले सरकारमा गएका बेला अर्थमन्त्री बनेका भरतमोहन अधिकारीले प्रतिसांसद १०१० लाख रुपैयाँ विनियोजन गरे। तर, यो व्यवस्था कार्यान्वयन भएन। २०६१ माघ १९ गते राजाले कु गरेपछि अर्थमन्त्री मधुकरशमशेर राणाले त्यसपछिको आवमा पनि कोषको व्यवस्था गरेनन्। प्रतिनिधिसभा पुनस्र्थापना भएपछि अर्थमन्त्री महतले कोषलाई पुनः ब्युँताए। यसरी विनियोजन हुने, खारेज हुने र ब्युँताउने क्रम आव २०६४६५ सम्म चलिरह्यो। गणतन्त्र नेपालको पहिलो बजेट भाषण गर्दै बाबुराम भट्टराईले सांसद विकास कोषको व्यवस्था गरेनन्। बाबुरामपछि अर्थमन्त्री बनेका सुरेन्द्र पाण्डेले आव २०६६६७ को बजेट भाषणमार्फत संसद विकास कोष ब्युँताएका थिए। ६ सय १ संविधानसभा सदस्यले प्रतिसदस्य १०१० लाख रुपैयाँ आफूले चाहेको निर्वाचन क्षेत्रमा खर्च गर्न पाउने व्यवस्था गरियो। पाण्डेले कोषलाई त्यसपछिको आवसम्म निरन्तरता दिए पनि आव २०६८६९ मा अर्थमन्त्री भरतमोहन अधिकारीले खारेज गरे जुन त्यसपछि अर्थमन्त्री बनेका शंकरप्रसाद कोइरालाले आफ्नो २ आर्थिक वर्षको बजेटमा पनि समावेश गरेनन्। आव २०७१७२ देखि सांसद विकास कोषले नयाँ रूप लियो। अर्थमन्त्री डा रामशरण महतले प्रत्येक निर्वाचन क्षेत्र विकासका लागि दिइँदै आएको १० लाख रुपैयाँ बढेर १ करोड १५ लाख पुग्यो। जसमध्ये २ सय ४० निर्वाचन क्षेत्रका लागि १ करोड रुपैयाँका दरले निर्वाचन क्षेत्र पूर्वाधार विशेष कार्यक्रम भनेर बजेट विनियोजन गरिएको थियो। यस्तै सबै व्यवस्थापिका सांसदे १५१५ लाख रुपैयाँ खर्च गर्न पाउने व्यवस्था गरियो। आव २०७२७३ मा अर्थमन्त्री महतले प्रत्यक्षतर्फ निर्वाचित प्रतिसांसद १ करोड ७० लाख र समानुपातिक तथा मनोनितका लागि २०२० लाख छुट्याए। २०७३७४ मा अर्थमन्त्री बनेका विष्णु पौडेलले यो रकमलाई दोब्बर बनाए। निर्वाचन क्षेत्र पूर्वाधार विशेष कार्यक्रमका लागि प्रतिनिर्वाचन क्षेत्र ३३ करोड रुपैयाँ विनियोजन भयो। यसबाहेक सबै सांसदका लागि ५०५० लाख रुपैयाँ छुट्याइयो। यतिबेलासम्म सांसद विकास कोष बदनाम भइसकेको थियो। आव २०७४७५ मा अर्थमन्त्री कृष्णबहादुर महराले सांसद विकास कोषको व्यवस्था यथावत राखे। संविधान कार्यान्वयनसँगै भएको पहिलो प्रतिनिधिसभा निर्वाचनपछि बनेको केपी शर्मा ओली सरकारमा अर्थमन्त्री बनेका डा युवराज खतिवडाले निर्वाचन क्षेत्र पूर्वाधार विशेष कार्यक्रम ल्याउँदै प्रतिनिर्वाचन क्षेत्र ४ करोड रुपैयाँका दरले बजेट विनियोजन गरे। खतिवडाले समानुपातिक सांसदले पाउँदै आएको सुविधा कटौती गरेका थिए। आव २०७६७७ मा खतिवडाले यो रकमलाई ६६ करोड बनाए। कार्यक्रमको बाँकी काम सक्न भन्दै खतिवडाले आव २०७७७८ मा ४४ करोड रुपैयाँ छुट्याए। खतिवडापछि अर्थमा आएको विष्णु पौडेलले प्रतिनिधिसभा विघटन भएको बेलामा सांसद विकास कोष खारेज गरिदिए। संसद् पुनस्र्थापनापछि बनेको सरकारमा अर्थमन्त्री बनेका जनार्दन शर्माले पनि कोष खारेजीलाई निरन्तरता दिएका थिए। कोष खारेजीले आव २०७९८० मा पनि निरन्तरता पायो। अहिले अर्थमन्त्री डा प्रकाशशरण महतले कार्यक्रम ब्युँताउँदै प्रत्येक संघीय निर्वाचन क्षेत्रका लागि ५५ करोड रुपैयाँ विनियोजन गरेका छन्।"
लामाबगरको सुरुङमार्गमा गाडी चल्न सुरु,"बिगु गाउँपालिका वडा नम्बर १ लामाबगरमा रहेको माथिल्लो तामाकोशी जलविद्युत् आयोजनाको बाँध क्षेत्रको दायाँतर्फको भीरमा बाहिरी सतहबाट सडक निकाल्न कठिन भएपछि निजी क्षेत्रले निर्माण गरेको सुरुङ मार्गबाट ट्याक्टर र बोलेरो जस्ता सवारीसाधन चल्न थालेको लामाबगरका स्थानीयले बताएका छन्। दोलखा : निजी क्षेत्रले निर्माण गरेको दोलखाको लामाबगर सुरुङ मार्गमा सवारीसाधन चल्न थालेका छन्। सुरुङ हुँदै मालवाहक सवारीसाधन चल्न थालेका हुन्। बिगु गाउँपालिका वडा नम्बर १ लामाबगरमा रहेको माथिल्लो तामाकोशी जलविद्युत् आयोजनाको बाँध क्षेत्रको दायाँतर्फको भीरमा बाहिरी सतहबाट सडक निकाल्न कठिन भएपछि निजी क्षेत्रले निर्माण गरेको सुरुङ मार्गबाट ट्याक्टर र बोलेरो जस्ता सवारीसाधन चल्न थालेको लामाबगरका स्थानीयले बताएका छन्। सी आकारमा निर्माण गरेको सुरुङमार्गको लम्बाइ एक हजार एक सय मिटर रहेको छ। सुरुङमार्गको उचाइ छ मिटर र गोलाइ सात मिटर रहेको छ। यसअघि लामाबगरसम्म पुग्ने सडक भुकम्पले क्षति भएपछि काब्रेभिरमा माथिल्लो तामाकोसी जलविद्युत् आयोजनाले ३४० मिटर सुरुङमार्ग निर्माण गरी सञ्चालन भइरहेको थियो। नासा हाइड्रोपावर कम्पनीले बनाउन प्रस्ताव गरेको लप्ची खोला जलविद्युत् आयोजनाले यो सुरुङमार्ग निर्माण गरेको हो। नासाले लप्ची खोलामा १ सय ६० मेगावाट क्षमताको आयोजना निर्माणको तयारी गरेको छ। अहिले सुरुङमार्गको मुखबाट पाँच सय मिटर टाढासम्म यातायात सञ्चालन हुन सक्ने अवस्था बनेको छ। माथिल्लो भेगका अत्यन्तै कठिन भीर सानो देउराली, अँधेरी खोला र हुरहुरे नजिक सडकको ट्र्याक खोल्ने काम जारी रहेको एमभी दुगड अन्तर्गतको सुमो कन्स्ट्रक्सनका अधिकृत हेमराज तामाङले जानकारी दिए। सरकारले अध्ययन गरेर आर्थिक लाभ नहुुने भन्दै फाइल नै थन्क्याएर राखेको लामाबगर सुरुङमार्ग निजी क्षेत्रले निर्माण गरेको छ। ३ महिनाअघि खुलेको सुुरुङमार्गमा अहिले गाडी ओहोरदोहोर गर्न थालेका छन्। लामाबगरबाट २० किलोमिटर उत्तरमा रहेको आयोजना निर्माणको हेडवक्र्स रहेको छ। हेडवक्र्ससम्म पुग्न पहुँचमार्गको रूपमा यही सुरुङमार्ग आवश्यक भएकाले स्वदेशी जनशक्ति र सीपबाटै सुरुङमार्ग निर्माण गरेको हो। लामाबगरको सुरुमै कठिनभीर भएकाले हेलिकप्टरमार्फत स्काभेटर र तेल लुम्नाङ र थाम्चेम्बुमा पुर्याएर हेडवक्र्स र आयोजनास्थलमा १२ किलोमिटर सडक ट्रयाक खोलिएको छ। लुम्नाङ र लप्ची हिमालपारीको गाउँ हो। लामाबगरसँग सडकले नजोडिए तापनि हिमालपारीको गाउँ १२ किलोमिटर सडकमा हेलिमार्फत नै लगेको ट्र्याक्टर र २ वटा मोटरसाइकल चल्छन्। लप्ची जाने पर्यटक र स्थानीयले बेलाबेलामा यही ट्र्याक्टरको सेवा लिएरै भए पनि हिमालपारीको गाउँमा गाडी चढ्ने रहर पूरा गरेका छन्। लप्ची तिब्बत सिमाना नजिकको अन्तिम गाउँ पनि हो। लामाबगर आउनै कठिन भीरको बाटो भएर २ दिन हिँड्नुपर्ने बाध्यता रहेको लप्चीबासीले आफ्नै पालामा यस्तो कठिनभीरमा सडक बन्ला भन्ने आश गरेका थिएनन्। तर, अहिले भीरमा सडक निर्माणको काम भइरहेको र गाउँमा पनि ट्र्याक्टर पुुगेपछि उनीहरूलाई अब लप्चीसम्म पनि सडक पुुग्ला भन्ने आश रहेको स्थानीय कोन्जोक शेर्पाले बताए। आयोजनाले सडक निर्माण गरेपछि स्थानीयले पनि सहज महसुश गरेका छन्।"

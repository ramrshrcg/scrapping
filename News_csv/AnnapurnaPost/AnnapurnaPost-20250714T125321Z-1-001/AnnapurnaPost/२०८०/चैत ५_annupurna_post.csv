शीर्षक,विवरण
अस्थिर राजनीति कहिलेसम्म ?,"दलहरू जनतासँगको सम्बन्ध सुधार्नुको सट्टा सरकार फेरबदलमा व्यस्त र सत्तामा लिप्त छन्। राज्यको नीति, व्यवस्थालाई ठीक गरी जनताका लागि अन्य देशसँगको कूटनीतिक सम्बन्धलाई ठीक राख्ने व्यवहारगत व्यवस्था हो, राजनीति। जनताको चाहना र जनअपेक्षालाई राजनीतिक दलले उपेक्षा गर्न थालेपछि राजनीति सदाका लागि समाप्त हुन्छ। जनताको संघर्षको प्रतिफल दिन नसक्ने राजनीति सफल हुन सक्दैन। नेपाली जनताको टाउको माथि टेकेर धेरै पटक राजनीतिक दलले व्यक्तिलाई स्थापित गरेको छ। व्यक्ति स्थापित गर्ने सिलसिला अहिले पनि नरोकिएको कारण देशमा चाहे जति विकास हुन सकेको छैन। जनताको निराशाको र व्यवस्थामाथि प्रश्न उठ्नुको मुख्य कारण यिनै हुन्। जनताको संघर्ष भइरहेको कारण जनता र राजनीतिक दलको सम्बन्ध बिग्रँदै गएको छ। दलहरू जनतासँगको सम्बन्ध सुधार्नुको सट्टा सरकार फेरबदलमा व्यस्त र सत्तामा लिप्त छन्। जनतालाई बेवास्ता गर्ने राजनीतिक दलको कुनै औचित्य हुँदैन भन्नेतर्फ कुनै पनि दल र नेता सचेत छैनन्। विश्वका हरेक मुलुकले राजनीतिक स्थिरताबाट नै समृद्धि हासिल गरेका छन्। विकासमा फड्को मार्न सफल छन्। विकसित मुलुकहरूले राजनीतिक स्थिरता रहने गरी राजनीतिक प्रणाली विकास गरेका छन्। मुलुक ठूलो होस् या सानो, कमजोर होस् या शक्तिशाली, भूपरिवेष्ठित होस् या समुन्द्रले छोएको, हरेक मुलुकको विकास र समृद्धिका लागि राजनीतिक स्थिरता अनिवार्य सर्त हो। जनताले पनि बलियो सरकार र राजनीतिक स्थिरताको पक्षमा मतदान गर्न जरुरी हुन्छ। संसदीय प्रणाली भएका देशहरूमा पनि त्रिशंकु संसद् रहन नदिने जनताको चाहना रहेको देखिन्छ। नेपाली जनताले लामो समय राजनीतिक अस्थिरता र सशस्त्र द्वन्द्व झेलेका छन्। लोकतन्त्रमा पनि सरकारहरू अस्थिर नै भएमा मुलुकमा विकास सम्भव नहुने र जनताले उस्तै समस्या झेल्नुपर्ने कुरा हामीले राम्ररी बुझेका छौं। तर पनि दल र नेताहरू बुझ पचाउँदै आएका छन्। नेपाली राजनीतिक दलको विशेषता नै सरकार ढाल्नु र साना दलसँग सौदाबाजी गरी नयाँ सरकार गठन गर्नु बन्न पुगेको छ। नयाँ सरकार गठन भएकै दिनबाट अर्को सरकार गठन गर्ने प्रयासको सुरुआत हुन्छ। २०७९ पुस १० गते एमालेको समर्थनमा पुष्पकमल दाहाल प्रधानमन्त्री बने। उनले २६ पुसमा संसद्बाट विश्वासको मत लिँदा संसद्मा उपस्थित २ सय ७० सांसदमध्ये २ सय ६८ ले प्रधानमन्त्रीलाई विश्वासको मत दिए। प्रतिनिधिसभा प्रतिपक्षविहीन बन्न पुगेको थियो। नेपालको इतिहासमा यस्तो संयोग यसअघि कहिल्यै थिएन। तर राष्ट्रपतिको निर्वाचनपछि एमाले सरकारबाट बाहिरियो भने कांग्रेस सरकारमा सामेल भयो। अहिले फेरि नयाँ गठबन्धन बनेको छ। कांग्रेस सत्ताबाट बाहिरिँदा एमाले सत्तामा प्रवेश गरेको छ। राष्ट्रको आन्तरिक राजनीति सरकार ढाल्नु र अर्को सरकार गठन गर्नुमा मात्रै सीमित हुँदा मुलुकका जल्दाबल्दा समस्या छायाँमा छन्। नेताहरूको ध्येय सत्तामा पुग्ने र राज्य शक्तिको प्रयोगमै छन् भने उनीहरूको अर्जुनदृष्टि आफ्नै अवस्था सुधार्नुमा छ। सत्ता प्राप्त गर्ने अस्वस्थ प्रतिस्पर्धामा राजनीतिक दल र नेताहरूले समय खर्चिने गरेका छन् भने संविधानको उपादेयता स्थापित हुनेगरी प्रभावकारी कार्यान्वयनमा लैजाने विषय प्राथमिकतामा पर्न सकेका छैनन्। देश र जनताको अवस्था सुधार गर्नेबारे सोच्ने फुर्सद नै नेपाली राजनीतिक दल र नेताहरूलाई छैन। नेपालको राजनीतिले लामो समयदेखि अस्थिरता झेल्दै आएको छ। नेपालमा अत्यन्त छिटोछिटो सरकार विघटन र गठन हुने गर्छ। मुलुक प्रजातन्त्रदेखि लोकतन्त्र हुँदै गणतन्त्रसम्म आइपुगेको छ तर मुलुकलाई राजनीतिक अस्थिरताले छोडेको छैन। नेपाली जनताको चाहना र देशको आवश्यकता राजनीतिक स्थिरता रहेको छ तर दल र नेताहरूको सत्तालिप्साले मुलुकमा राजनीतिक अस्थिरता निम्त्याइरहेको छ। जनताको समृद्धि र दिगो विकासको चाहना अधुरै रहँदै आएको छ। नेपाली जनताको अनेकौं चाहनामध्येको एक चाहना हो, स्थिर सरकार। दलहरूले जनताको यही चाहना पूरा गर्ने वाचा २०७४ र २०७९ को चुनावमा गरेका थिए। तर चुनावपछि दलहरूको गतिविधिमा खासै फरक देखिएन। अंकगणितको खेल र सत्ता तथा शक्तिको भागबन्डा उस्तै छ भने दलहरूको गैरजिम्मेवार कामकारबाही र व्यवहार पनि उस्तै छ। राजनीतिक स्थिरता र स्थिर सरकारको जनताको चाहना अझै कति टाढा रहेको छ भन्ने कुनै संकेत देखिँदैन। २००७ सालको क्रान्तिपछि देशमा केही हदसम्म स्थिरता कायम हुने र देशले विकासमा फड्को मार्ने आस गरियो। तर राजनीतिक स्थिरता कायम हुन सकेन। बीपी कोइरालाको नेतृत्वमा बनेको दुई तिहाइको पहिलो जनविर्वाचित सरकार १६ महिनाको सानो अवधिमै राजा महेन्द्रद्वारा विघटन गरियो। त्यसपछिको लामो संघर्षबाट २०४६ सालमा बहुदलीय व्यवस्था प्राप्त भयो। मुलुक नयाँ युगमा प्रवेश गर्यो तर पनि मुलुकमा स्थिरता कायम हुन सकेन। त्यसपछिका ३३ वर्षमा झन्डैझन्डै त्यतिवटै सरकार बनेको देखिन्छ। सरदर एक वा दुई वर्षमा एउटा सरकार बनिरहेको छ। ६ महिनाका लागि भए पनि प्रधानमन्त्री र मन्त्री बन्ने प्रवृत्ति नेताहरूमा छ। दलहरूभित्रको आन्तरिक विवाद, दरबारको चलखेल र प्रमुख प्रतिपक्षको सरकारलाई अप्ठ्यारो पार्ने रणनीतिका कारण प्रजातन्त्रको अवधिमा बनेका कुनै सरकारले आफ्नो अवधि पूरा गर्न सकेनन्। २०५२ सालमा सशस्त्र माओवादी द्वन्द्व सुरु भयो। मुलुक हिंसात्मक द्वन्द्वमा फस्यो। सरकार र तत्कालीन माओवादीबीच विस्तृत शान्तिसम्झौता भएपछि दशक लामो युद्ध शान्तिमा रूपान्तरण भयो। राजतन्त्रको अन्त्य भई मुलुकमा लोकतन्त्रको स्थापना भयो। मुलुकले नयाँ संविधान पाएको छ तर जनताको अपेक्षाअनुसार राजनीतिक स्थिरता, दिगो शान्ति र विकासको काम अझै हुन सकेको छैन। राजनीतिक दलबीच मतभेद गहिरिँदै जाँदा संविधानको पूर्ण कार्यान्वयन हुन सकिरहेको छैन। युवा रोजगारीका लागि विदेश जाने क्रम रोकिएको छैन भने सरकारले देशमा रोजगारका अवसर सिर्जना गर्न सकेका छैनन्। दलबीच गठबन्धन फेरबदलको खेल चलिरहँदा देशले विकासको गति लिन सकेको छैन। नयाँ संविधान जारी भएपछि गठन भएको पहिलो संसद्ले एमाले अध्यक्ष केपी ओलीको नेतृत्वमा झन्डै दुई तिहाइ बहुमतको सरकार बनायो तर सरकारले कार्यकाल पूरा गर्न सकेन। तत्कालीन नेकपाभित्रको आन्तरिक द्वन्द्वका कारण उनले दुई पटक प्रतिनिधिसभा विघटनको असफल प्रयास गरे। सरकार फेरबदल भइरहे। २०७९ मा सम्पन्न निर्वाचनले गठन गरेको वर्तमान संसद्मा पनि सुरुदेखि नै सत्ता गठबन्धन फेरबदलको खेल चल्दै आएको छ। गणतन्त्रमा पनि जनताको निराशा बढ्दो छ। अझ खतरनाक कुरा, अराजकता बढ्दो छ। तर पनि, दलहरू गम्भीर देखिएका छैनन्। गणतन्त्रमा सर्वोच्च अदालतले प्रतिनिधिसभाको विघटनलाई दुईदुई पटकसम्म रोक्नु पर्यो। त्यतिमात्रै होइन, परमादेशबाटै सरकार परिवर्तन भयो। मुलुकमा तीन तहका सरकार छन् तर संघ र प्रदेशका सरकार स्थिर छैनन्। मुलुक नयाँ युग अर्थात् समाजवाद उन्मुख भएको घोषणा गरिएको छ। मुलुकमा स्थायित्व हुन्छ, विकास र निर्माणका माध्यमबाट देशले काँचुली फेर्छ भन्ने दलहरूको घोषणा छ। राज्यको सबै निकायमा समानुपातिक समावेशिताको सिद्धान्त लागू गरिएको छ। तर, नेताहरूले आफू अनुकूल संविधान र कानुनको व्याख्या गर्ने र पुरानो विसंगतियुक्त तथा विकृत संसदीय प्रवृत्ति एवं राजनीतिक संस्कार दोहोर्याइरहेका छन्। गणतन्त्रमा पनि जनताको निराशा बढ्दो छ। अझ खतरनाक कुरा, अराजकता बढ्दो छ। तर पनि, दलहरू गम्भीर देखिएका छैनन्।"
राज्यले दिएको सुविधाबाट छात्रालाई बञ्चित गरिनुहुँदैन,"नेपाल सरकारले देशभरका सामुदायिक विद्यालयका छात्रालाई आर्थिक वर्ष २०७६०७७ देखि निःशुल्क सेनेटरी प्याड दिँदै आएको छ। महिनावारीको बेला छात्राले विद्यालयमा समस्या भोग्न र पढ्दापढ्दै बीचमै विद्यालय छाड्न नपरोस् भन्ने उद्देश्यले दिँदै आएको सेनेटरी प्याडले देशभरका लाखौं छात्रा प्रत्यक्ष रूपमा लाभान्वित भएका छन्। बजेटमा देशभरका स्थानीय तहमार्फत वितरण हुने सेनेटरी प्याड रुपन्देहीको बुटवल उपमहानगरपालिकाभित्रका छात्राले दुई वर्षदेखि पाउन सकेका छैनन्। चालु आर्थिक वर्ष २०८०८१ का लागि निःशुल्क सेनेटरी प्याड खरिद गर्न उमहानगरपालिकामा ९६ लाख रुपैयाँ बजेट आए पनि असक्षम नेतृत्वका कारण बुटवल क्षेत्रका ३५ विद्यालयका हजारौं छात्रा बञ्चित भएका छन्। बुटवल उपमहानगरपालिकाले राज्यले दिएको निःशुल्क सेवाबाट छात्रालाई बञ्चित गराएर अन्याय गरेको छ। अघिल्लो आर्थिक वर्षमा पनि उपमहानगरपालिकाले सेनेटरी प्याड खरिद नगरेर ९१ लाख रुपैयाँ बजेट फ्रिज गरेको थियो। चालु आर्थिक वर्षको सात महिना बितिसक्दा पनि खरिद गर्ने सुरसार नहुनु दुःखद हो। प्याड खरिद गर्दा गुणस्तरीय हुँदैन भनेर जनप्रतिनिधि र कर्मचारी त्रसित भएर खरिद नगरेको हामीले सुनेका छौं। तर, नेपाल सरकार, शिक्षा, विज्ञान तथा प्रविधि मन्त्रालयले सेनेटरी प्याड (वितरण तथा व्यवस्थापन कार्यविधि, २०७६) जारी गरेको छ। उक्त कार्यविधिमा कस्तो खालको सेनेटरी प्याड स्थानीय तहले खरिद गरेर विद्यालयलाई दिने भन्ने प्रष्ट लेखेको छ। कार्यविधिमा स्पष्ट स्पेसिफिकेसन हुँदाहुँदै पनि खरिद नगर्नु छात्राप्रति गरिएको गम्भीर खेलवाड हो। यहाँका छिमेकी स्थानीय तह सबैले प्याड खरिद गरेर आफ्ना विद्यालयलाई दिएका छन्। यो समस्या ती स्थानीय तहमा छैन। तर, यहाँ मात्र किन यस्तो छ ? (ज्ञवाली, कालिका मानव ज्ञान मावि बुटवलका व्यवस्थापन समितिका अध्यक्ष हुन्।)"
रमतेल डाँडा वन प्रकरण : वन मास्ने २४ विरुद्ध विशेष अदालतमा मुद्दा,"काठमाडौं : महोत्तरीको बर्दिबास नगरपालिका१ स्थित रमतेल डाँडा सामुदायिक वन मास्ने २४ जनाविरुद्ध अख्तियार दुरुपयोग अनुसन्धान आयोगले विशेष अदालतमा मुद्दा दायर गरेको छ। डिभिजन वन कार्यालय जलेश्वर महोत्तरीका तत्कालीन डिभिजनल वन अधिकृत हेमन्तप्रसाद साह, वडा अध्यक्ष चूडामणि पोखरेल, वन उपभोक्ता समितिका पदाधिकारी, नापी, मालपोत, वनका कर्मचारीहरूसमेत गरी २४ जनाविरुद्ध सार्वजनिक सम्पत्ति हानिनोक्सानी गरेको आरोपमा भ्रष्टाचार मुद्दा दायर गरेको हो। व्यक्तिको जग्गाको लालपुर्जा देखाएर २०७७ मंसिरमा सबै प्रक्रिया मिलाएर सार्वजनिक वनको जग्गामा लगाएको रूख कटान गरी जग्गा हड्पन खोजिएको थियो। स्थानीय बासिन्दाले आन्दोलन गर्दै अख्तियारमा उजुरी दिएका थिए। व्यक्तिका जग्गा खोलामा पर्छ। यसबारे अन्नपूर्णले खोजी समाचार प्रकाशन गरेको थियो। अख्तियारका प्रवक्ता नरहरी घिमिरेका अनुसार रमतेल डाँडा सामुदायिक वनको जग्गा अतिक्रमण र वन कटानमा ११ लाख ९६ हजार ६ सय ९५ रुपैयाँ बराबरको सरकारी सम्पत्ति हानिनोक्सानी गरेको पुष्टि हुन आएकाले उक्त कार्यमा संलग्न व्यक्तिविरुद्ध विशेष अदालत काठमाडौंमा आरोपपत्र दायर गरिएको छ। डिभिजन वन कार्यालय जलेश्वर महोत्तरीका तत्कालीन डिभिजन वन अधिकृत हेमन्तप्रसाद साह, तत्कालीन सहायक वनअधिकृत बेचन ठाकुरविरुद्ध मुद्दा दायर भएको हो। उनीहरूमाथि ११ लाख ९६ हजार ६९५ मूल्य बराबरको बिगो असुल गर्न माग दाबी गरेको छ। त्यसैगरी सव डिभिजन वन कार्यालय बर्दिबासमा तत्कालीन सहायक वन अधिकृत लक्ष्मणप्रसाद यादव, फरेस्टर सन्तोषकुमार साह, वनरक्षकहरू राजकिशोर झा, अजयकुमार यादव, रोकेशकुमार यादव, नारायण ढुंगेल र दिलिप महतोले सार्वजनिक सम्पत्ति हानिनोक्सानी गरेको अख्तियारले ठहर गरेको छ। नापी कार्यालय बर्दिवास महोत्तरीका तत्कालीन अमिन राम दरश राउत, मालपोत कार्यालय बर्दिबास महोत्तरीका तत्कालीन नायव सुब्बा ओम प्रकाश खड्का, बर्दिबास नगरपालिका१ का तत्कालीन वडाअध्यक्ष चूडामणि पोखरेल र तत्कालीन वडा सदस्य शान्तादेवी श्रेष्ठविरुद्ध ११ लाख ९६ हजार ६ सय ९५ रुपैयाँको बिगो माग गरिएको अख्तियारले जनाएको छ। त्यसैगरी रमतेल डाँडा सामुदायिक वन उपभोक्ता समितिका तत्कालीन अध्यक्ष शेरबहादुर राउत, उपाध्यक्ष उमादेवी बुढाथोकी, कोषाध्यक्ष प्रेमबहादुर थापा, सचिव धनकुमारी मगर भनिने धन कुमारी, सदस्यहरू उर्मिला थापा मगर र पूर्णबहादुर सुस्लिङमाथि पनि ११ लाख ९६ हजार ९ सय ९५ रुपैयाँ बिगो असुल गर्न भनेको छ। बर्दिबास नगरपालिका१ बस्ने जग्गाधनीद्वय लिलामणि आचार्य र कृष्णप्रसाद गौतमलाई मुख्य कसुरदारलाई हुने सरह नै सजाय हुन मागदाबी गरिएको अख्तियारले जनाएको छ। रम्तेल डाँडा सामुदायिक वनका उपभोक्ता एमबहादुर थापा मगर र नन्दमाया खनाल भनिने नन्दमाया क्षेत्री कसुरदारलाई हुने सजायको आधा सजाय माग गरिएको छ। सिन्धुली, सुनकोशी गाउँपालिका४ का रूख कटान गर्ने ठेकेदार सन्दीप नेपालीलाई मतियार ठहर गर्दै मुख्य कसुरदारलाई हुने सरह सजायको माग गरिएको अख्तियारले जनाएको छ।"
"बढ्दो दुर्घटना, मौन प्रशासन","हरेक दिनजसो सडक दुर्घटनाका खबरले मनमा चिसो पस्न थालेको छ। तराईमा बाक्लो कुहिरो लाग्दा त बाटो नै देखिँदैन। ग्रामीण सडकहरूमा कतै परालको थुप्रोहरू राखिएका छन् त कतै यस्तो बेला सडकमै गाईबस्तु हुन्छन् अनि ओढ्ने ओढेर बसेका वृद्ध तथा बच्चाहरू आगो तापिरहेका। सहरी सडकमा विद्यार्थीयुवाहरूको मोटरसाइकलको हुइँक्याई र अव्यवस्थित ईरिक्सा (सिटी सफारी) त छँदैछ। यस्तोमा दुर्घटनाको सम्भावना त बढ्ने नै हो। यो वर्षको मंसिरसम्म मात्र देशभर साना ठूला गरेर करिब १० हजार ७ सय ४५ दुर्घटना भएका छन्। जसमा ९ सय १६ जनाले ज्यान गुमाएका छन्। २ हजार ७ सय ९१ जना गम्भीर र ११ हजार ९१ जना सामान्य घाइते भएका छन्। नेपाल प्रहरीले दिएको सो तथ्यांकअनुसार दैनिक ५४ वटा दुर्घटना र त्यसमा ६ जनाको मृत्यु हुन्छ। विश्व स्वास्थ्य संगठन (डब्लूएचओ) को एक प्रतिवेदनले नेपालमा हुने अकाल मृत्युको पहिलो कारण नै सवारी दुर्घटना भएको औंल्याएको छ। अपांगता हुनुको पहिलो कारण पनि सवारी दुर्घटना नै भएको प्रतिवेदनको ठहर छ। पछिल्लो चरणमा जेठो छोराले विदेशमा काम गरेर पैसा कमाउने अनि सोही पैसाले कान्छो छोरालाई मोटरसाइकल किनिदिने चलन थपिएको छ। त्यस्तै, एसईई सकिएपछि कलेज पढ्न थालेका विद्यार्थीको पनि स्कुल बस भन्दा पनि बाइक रोज्ने फेसन छ। कलेज जीवन, बिदाको घुमफिर र रमाइलो, दुर्घटनाका कारण बन्दै गरेको देखेका छौं। छिटो पुग्न सकिने, अप्ठ्यारो बाटोमा पनि सजिलो, सस्तो र ट्राफिक जाममा पनि सजिले निस्कने सबैभन्दा प्रचलित साधन बनेको छ, मोटरसाइकल। तर मोटरसाइकलकै कारण ज्यान गुमाउँदै छन् राष्ट्रका कर्णधारहरू अनि रित्तिँदै छन् आमाहरूको कोख। सडक दुर्घटना किन बढ्दो छ यसबारे आमजनता र नेतृत्वले बहस नगरे पनि खोज अनुसन्धान नभएको चाहि होइन। ट्राफिक व्यवस्थापन महाशाखाले दुर्घटना हुने कारणहरूको प्रतिवेदन पनि सार्वजनिक गर्ने र सम्बन्धित पक्षहरूलाई ध्यानाकर्षण गराउने गरेका देखिन्छन्। नेपालमा मुख्यतः चालकको लापरबाही, सवारीको अति तीव्र गति, मादक पदार्थ सेवन, सवारीको यान्त्रिक गडबडी, ओभरटेक, ओभरलोडजस्ता कारणहरू मात्र रहेका छैनन्। पछिल्लो समयमा सडकमा दुर्घटनाको डरमा कमी आउँदै गएको पनि देखिन्छ। त्यसैले चालकको मात्र होइन, पैदलयात्रुको पनि लापरबाही बढ्दै गएको देखिन्छन्। सडकमा सवारीसाधनहरूको चाप थपिँदै गएको छ। त्यसैले सडकहरू साधुरिएका छन्, जताततै ट्राफिक जाम हुने गरेका छन्। यस अवस्थामा दुईपांग्रेका चालकहरूले जताबाट भए पनि छिराउने, अनि चारपांग्रेका चालकहरूले सहजै नछोड्ने तथा हुइँक्याउने गर्ने गरेका नदेख्ने कमै होला। यसबाहेक घरबाट ढिला निस्किने अनि बाटोमा हतार गर्ने, ट्राफिक प्रहरीलाई देखाउन मात्र सडक अनुशासन कायम गर्ने हाम्रो संस्कारले पनि सडक दुर्घटना बढाइरहेका हुन्छन्। सडक दुर्घटनामा वास्तविक दोषी खोज्नेभन्दा पनि ठूला साधनलाई नै दोष देखाउने चलन छ। हाम्रो कानुन पीडित पक्षमैत्री छ। जसले गर्दा विशेषतः मोटरसाइकल चालकहरूले सडकका सर्वमान्य सिद्धान्तविपरीत ओभरटेक तथा लेनक्रस गर्ने, दूरी कायम नगर्ने जस्ता लापर्बाही गर्ने गरेका देखिन्छन्। सडक दुर्घटनाबारे सरकार अनभिज्ञ पक्कै छैन। सडक सुरक्षाका लागि यातायात व्यवस्था विभाग तथा नेपाल प्रहरीको अगुवाइमा विभिन्न यातायात व्यवसायी, चालक तथा यात्रुलाई सचेतना गराउने, ट्राफिक नियमहरू अवगत गराउने, सडक अनुगमन तथा सडक नियमको अनुगमन, नियन्त्रण तथा कारबाही गर्ने गरेका छन्। नेपालले संयुक्त राष्ट्रसंघको विश्वव्यापी डिकेड अफ एक्सन फर रोड सेफ्टी २०११२०२० लाई आत्मसात् गर्दै नेपाल रोड सेफ्टी एक्सन प्लान २०१३२०२० तर्जुमा गरेर राष्ट्रिय सडक सुरक्षा रणनीति लिएको थियो। यस रणनीतिअन्तर्गत सडक सुरक्षा व्यवस्थापन, सुरक्षित सडक तथा आवागमन, सुरक्षित सवारी, सुरक्षित सडक प्रयोगकर्ता र दुर्घटनापछिको सेवासमेत गरेर महŒवपूर्ण पाँच खम्बा थिए। यिनै रणनीति अवलम्बन गरेर सन् २०२० सम्ममा सडक दुर्घटनाबाट मृत्यु र गम्भीर घाइतेको संख्या ३५ देखि ५० प्रतिशतसम्म घटाउने लक्ष्य नेपालको थियो। जुन सम्भव भएनभन्दा फरक नपर्ला। त्यसैले तिनै पाँच खम्बालाई परिमार्जित गरेर फेरि भौतिक पूर्वाधार तथा यातायात मन्त्रालयले नेपाल रोड सेफ्टी एक्सन प्लान २०२०२०३० तयार गरेको छ। यसले दुर्घटना न्यूनीकरण गर्ने तथा दुर्घटनामा घाइते भएकाहरूलाई तुरुन्त उपचार गर्नेसम्मको स्पष्ट र वैज्ञानिक उपाय भएकाले पक्कै प्रभावकारी हुने आशा पलाएको छ। तर जति नै योजना तथा रणनीति बनाए पनि सवारीसाधनहरूको संख्या र सडकको क्षमतासँग मेल खान नसक्नु, दोषीलाई कारबाही नगरेर पीडितलाई मात्र क्षतिपूर्ति दिने, समयानुसार कानुनमा संशोधन नगर्नु र ट्राफिक प्रहरी सवारी व्यवस्थापनमा भन्दा राजस्व उठाउन बढी केन्द्रित हुनुले दुर्घटनामा कमी आउँछ भन्न सकिँदैन। अनावश्यक रूपमा यात्रा गर्ने, तीव्र गतिमा साधनहरू कुदाउने, समयमा सवारीसाधनको मर्मत नगर्नु, सडक अनुशासन कायम नगर्ने, गाडी चलाउँदा पनि मोबाइल प्रयोग गर्ने, सडक अतिक्रमण गरेर व्यापार गर्नेजस्ता व्यवहार सामान्य देखिए पनि सडक दुर्घनाका कारण बनिरहेका हुन्छन्। पैदलयात्री, साइकल, विद्युतीय रिक्सा तथा दुईपांग्रे सवारीका लागि छुट्टै सडक लेन बनाउने, सवारी दुर्घटनाको निष्पक्ष एवं वैज्ञानिक तवरबाट अनुसन्धान गरी दोषी देखिएका पक्षलाई कारबाही गर्नेजस्ता कार्यलाई तीव्रता दिनुको विकल्प छैन। चालकहरूले मोबाइल चलाउने, तीव्र गतिमा हुइँक्याउने, तथा जथाभावी ओभरटेक गर्ने कामलाई निस्तेज गराउनु आवश्यक छ। साथै हरेक दुर्घटनामा पीडित र पीडकमात्र होइन, दोषीको र दोष के भन्नेमा विश्लेषण हुनु जरुरी छ। कम उमेरका चालकहरूमा धैर्य कम हुने, आपत्कालीन निर्णय लिन नसक्ने तथा चाँडै बहकिने भएकाले यिनीहरूबाट दुर्घटना बढी हुने देखिन्छ। चालक अनुमतिपत्र प्रदान गर्दा उमेर, शिक्षालाई पनि महŒव दिनुपर्छ। त्यसैले मोटरसाइकल र स्कुटरको लाइसेन्स लिन हालको उमेर संशोधन गरी १७१८ वर्ष पूरा वा १११२ कक्षा उत्तीर्ण बनाउनु उपयुक्त हुन्छ। यसले दुर्घटनामा बढी जोखिम भएको र बढ्दो संख्यामा रहेको मोटरसाइकल र स्कुटरको आयात तथा चाप घट्नुका साथै स्कुलका विद्यार्थीलाई सार्वजनिक सवारीसाधनमा आकर्षित गर्न सकिन्छ। सन्तानलाई सवारीसाधन खरिद गरिदिनुभन्दा पनि आवश्यकतालाई ध्यानमा राखेर मात्र सवारी खरिद गर्नु उपयुक्त हुन्छ। कलेजहरूले पनि विद्यार्थीलाई विशेषगरी मोटरसाइकलमा कलेज आउन निस्तेज गर्नुपर्ने हुन्छ। अनावश्यक रूपमा दुईपांग्रे साधन हुइँक्याउने विद्यार्थी र बेरोजगार युवा वर्गलाई सचेतनासँगै निस्तेज गर्ने कार्यक्रम अगाडि बढाउनुपर्ने पनि उत्ति नै आवश्यक छ। सडकको लेनअनुसार तीव्र गतिका साथै कम गतिसमेत तोकिनु पर्छ। एउटै लेनमा तीव्र गतिको गाडी र कम गतिका ईरिक्सा तथा रिक्सासाइकल हुँदा एकातिर जाम बढ्ने र अर्कातिर दुर्घटनाको सम्भावना बढ्ने भएकाले यसमा पनि तत्कालै विचार गरिनु आवश्यक छ। दुर्घटना सहरी सडकमा मात्र भएका छैनन्। ग्रामीण सडकहरूमा रहेको अतिक्रमणलाई स्थानीय तहले नियमित अनुगमन गर्दै व्यवस्थित गर्नु आवश्यक छ। सडक व्यवस्थापनका लागि सरकारको कानुनी व्यवस्थापन जति जरुरी छ, उति नै जरुरी छ सामाजिक सचेतनाको अभियान। विद्यालयदेखि नै सडक सुरक्षा र सतर्कताका अभियान नगरिए, कानुनले मात्र व्यवस्थित हुन्छ भन्नेमा विश्वास गर्न सकिन्न।"
गुल्मीमा प्रथम खुला राष्ट्रिय ब्याडमिन्टन प्रतियोगिता हुने,"गुल्मी : गुल्मीमा जिल्ला ब्याडमिन्टन संघले प्रथम खुला राष्ट्रिय ब्याडमिन्टन प्रतियोगिता आयोजन गर्ने भएको छ। आगामी चैत ९ देखि ११ गतेसम्म जिल्लाको सदरमुकाम तम्घासमा प्रतियोगिता हुने भएको हो। जिल्लामा ब्याडमिन्टन खेलको चौतर्फी विकास, पर्यटकीय क्षेत्रको प्रवर्द्धन तथा आर्थिक विकासमा टेवा पुर्याउने लक्ष्यसहित ब्याडमिन्टन प्रतियोगिताको आयोजना गरिएको संघका अध्यक्ष नवराज श्रेष्ठले जानकारी दिए। संघले सोमबार पत्रकार सम्मेलन मार्फत ब्याडमिन्टन प्रतियोगिताको सबै तयारी पूरा भएको जनाएको छ। प्रतियोगितामा खुला पुरुष डबल, ३५ प्लस भेन्ट्रान्स, ४५ प्लस भेन्ट्रान्स, ५५ प्लस भेन्ट्रान्स, खुला पुरुष सिंगल, खुला महिला डबल र खुला पुरुष ग्रेड बी गरी सात विधाका खेल हुने आयोजकले जनाएको छ। खुला पुरुष डबल ब्याडमिन्टन प्रतियोगिता विजेताले पुरस्कार स्वरूप ६० हजार, प्रथम उपविजेताले ४० हजार र दोस्रो उपविजेताले नगद २० हजार रुपैयाँसहित मेडल, ट्रफी र प्रमाणपत्रर पाउने छन्। जसको दर्ता शुल्क तीन हजार राखिएको छ। त्यस्तै ३५ प्लस भेन्ट्रान्समा विजेताले ४० हजार, प्रथम उपविजेताले २५ हजार र दोस्रो उपविजेतालाई पुरस्कार १५ हजार रुपैयाँसहित मेडल, ट्रफी र प्रमाणपत्र राखिएको छ। जसको दर्ता शुल्क दुई हजार पाँच सय रहेको छ। ४५ प्लस भेन्ट्रान्समा विजेता पुरस्कार ४० हजार, प्रथम उपविजेता पुरस्कार २५ हजार र दोस्रो उपविजेता पुरस्कार १५ हजार रुपैयाँसहित मेडल, ट्रफी र प्रमाणपत्र रहेको छ। जसको दर्ता शुल्क दुई हजार पाँच सय रहेको छ। ५५ प्लस भेन्ट्रान्समा विजेताले ३५ हजार, प्रथम उपविजेताले २० हजार र दोस्रो उपविजेताले पुरस्कार स्वरूप १५ हजार रुपैयाँसहित मेडल, ट्रफी र प्रमाणपत्र पाउने छन्। जसको दर्ता शुल्क दुई हजार राखिएको आयोजकले जनाएको छ। खुला पुरुष सिंगल ब्याडमिन्टन प्रतियोगितामा विजेताले ३५ हजार, प्रथम उपविजेताले २५ हजार र दोस्रो उपविजेताले पुरस्कार स्वरूप १५ हजार रुपैयाँ,मेडल, ट्रफी र प्रमाणपत्र पाउने छन्। दर्ता शुल्क दुई हजार पाँच सय राखिएको छ। जिल्ला ब्याडमिन्टन संघ गुल्मीका सचिव सुरेश श्रेष्ठका अनुसार खुला महिला डबल ब्याडमिन्टन प्रतियोगितामा विजेता पुरस्कार ३५ हजार, मेडल, ट्रफी र प्रमाणपत्र राखिएको छ। त्यस्तै प्रथम उपविजेताले २० हजार र दोस्रो उपविजेताले १५ हजार रुपैयाँ, मेडल, ट्रफी र प्रमाणपत्र पाउने छन्। जसको दर्ता शुल्क दुई हजार राखिएको छ। खुला पुरुष ग्रेड बी ब्याडमिन्टन प्रतियोगिता अन्तर्गत विजेताले ३५ हजार, मेडल, ट्रफी र प्रमाणपत्र पाउने छन्। त्यस्तै प्रथम उपविजेताले २० हजार र दोस्रो उपविजेताले १५ हजार रुपैयाँसहित मेडल, ट्रफी र प्रमाणपत्र पाउने आयोजकले जनाएको छ। जसको दर्ता शुल्क दुई हजार पाँच सय तोकिएको छ। ब्याडमिन्टन प्रतियोगिता अन्तर्गत खुला पुरुष डबल र खुला पुरुष सिंगलमा टप २० भन्दा तलका खेलाडी मात्र सहभागी हुन पाउनेछन्। उक्त प्रतियोगितामा पाँच सय भन्दा बढी खेलाडीहरूको सहभागिता रहने आयोजकले जनाएको छ। प्रथम खुला राष्ट्रिय ब्याडमिन्टन प्रतियोगिताले रेसुंगा नगरपालिकाले सञ्चालन गरेको जाउँ हिँड रेसुंगा अभियानमा पर्यटकलाई जोड्न थप टेवा पुग्ने अपेक्षा लिइएको छ।"
छनोट चरण पार गरेर पेरिस पारालिम्पिकमा पलेसा,काठमाडौं : नेपाली पारा तेक्वान्दो खेलाडी पलेसा गोवर्द्धन यसै वर्ष फ्रान्समा हुने पेरिस पारालिम्पिकमा छनोट भएकी छन्। चीनको ताइयाङमा आइतबार भएको एसियाली छनोट प्रतियोगिताअन्तर्गत के४४ विधाको महिला ५७ केजीमुनिको तौल समूहमा पलेसाले स्वर्ण पदक जित्दै पेरिस पारालिम्पिकमा स्थान सुरक्षित गरेकी हुन्। एसियाली छनोटमा प्रत्येक स्पर्धामा पहिलो हुने खेलाडी मात्रै पेरिस पारालिम्पिकमा छनोट हुने प्रावधानअनुसार पलेसाले पेरिसको टिकट काटेकी हुन्। पलेसा पारालिम्पिकमा छनोट हुने पहिलो नेपाली पारा खेलाडी पनि बनेकी छन्। यसअघि तेक्वान्दोकै दुई खेलाडीले छनोट चरण पार गरेर ओलम्पिकमा प्रतिस्पर्धा गरेका थिए। संगीना वैद्य सन् २००४ को एथेन्स र दीपक विष्ट सन् २००८ को बेइजिङ ओलम्पिकमा छनोट चरण पार गरेर सहभागी भएका थिए। पलेसाले फाइनलमा इरानकी लेइला मिर्जाइलाई ५४ ले पराजित गर्दै स्वर्ण पदक पक्का गरेकी हुन्। यसअघि सेमिफाइनलमा उनले उज्वेकिस्तानकी करिमा मेलिकुजिएभालाई १८२ ले हराउँदै फाइनल यात्रा तय गरेकी थिइन्। पलेसाको स्पर्धामा चार खेलाडीले प्रतिस्पर्धा गरेका थिए। पलेसा एसियाली पारा खेलकुदमा पदक जित्ने पहिलो र एक्लो नेपाली खेलाडी पनि हुन्। उनले चीनको हाङझावमा भएको चौथो एसियाली पारा खेलकुदमा ऐतिहासिक कांस्य पदक जितेकी थिइन्। टोकियो पारालिम्पिक २०२० मा पनि पलेसाले दुई बाउट जितेर इतिहास रचेकी थिइन्। उनले अमेरिका र सर्बियाका खेलाडीलाई पराजित गरेकी थिइन्। नेपालमा छनोट प्रतियोगिता खेलेपछि पलेसा चीनको सांघाई गएकी थिइन्। सांघाईबाटै उनी एसियाली छनोट खेल्न ताइयान पुगेकी थिइन्। पलेशा सांघाईको तोङजी विश्वविद्यालयमा आर्किटेक्चर इन्जिनियरिङ अध्ययन गरिरहेकी छन्। एसियाली छनोटमा नेपालका दुई पुरुष खेलाडीले पनि प्रतिस्पर्धा गरेका थिए। पुरुष ६३ केजीमुनि भरतसिंह महता र ५८ केजीमुनि अमिर ब्लोन पदकविहीन बने। एक बाउट जितेका भरतले इन्डोनेसियाका खेलाडीलाई पराजित गरेका थिए। प्रशिक्षकमा अन्तर्राष्ट्रिय लेभलटु कविराज नेगी लामा छन्। स्वयंकसेवक प्रशिक्षक लामाले पलेसालाई १३ वर्षको उमेरदेखि प्रशिक्षण गराउँदै आएका छन्। दक्षिण कोरियामा आयोजना भएको तेस्रो एसियन पारा तेक्वान्दो च्याम्पियनसिपदेखि नै लामाले पलेसाको प्रशिक्षकको भूमिका निर्वाह गर्दै आएका छन्।
जितपुरसिमरा क्रिकेट कपः कलैयाको सान्त्वना जित,"सिमराः जितपुरसिमरा टिट्वेन्टी क्रिकेट कप प्रतियोगिता अन्तर्गत सोमबार कलैया क्रिकेट क्लबले आयोजकमाथि फराकिलो जित हात पारेको छ। समूह ए को अन्तिम खेलमा कलैयाले जितपुरसिमरा स्पोर्टस् क्लबलाई ९ विकेटले पराजित गरेको हो। सेज क्रिकेट मैदानमा टस जितेर पहिले ब्याटिङ रोजेको आयोजकले निर्धारित २० ओभरमा ८ विकेट गुमाउँदै ८५ रन जोडेको थियो। आयोजकका लागि पुजन श्रेष्ठले २६, अजय पटेलले १२ रन बनाउँदा अन्य ब्याटरले दोहोरो संख्यामा रन बनाउन सकेनन्। आयोजकलाई सस्तोमा समेटने क्रममा कलैयाका शंकर पौडेल र अरनिको यादवले समान दुईदुई विकेट लिए भने अनिलकुमार साह, कुमार थापा र मनु हवारीले एकएक विकेट लिए। ८६ रनको लक्ष्य लिएर मैदानमा उत्रिएको कलैयाले ७३ ओभरमै जित निकाल्यो। कलैयाको जितमा निरज यादवले बिष्फोटक ब्याटिङ गर्दै ५० रन बनाए। यादवले २२ बलमा पाँच चौका र चार छक्का प्रहार गरे। यसैगरी कलैयाका ओपनर साहिल पटेलले १६ र कप्तान त्रितराज दासले १० रन बनाए। आयोजकका लागि प्रभात लामाले एक विकेट लिए। टिमलाई सानदार जित दिलाएका निरज प्लेयर अफ दि म्याच घोषित भए। उनलाई जनता माध्यमिक विद्यालयका सहप्रध्यानाध्यापक बरुण गौतमले पुरस्कार वितरण गरेका थिए। आयोजकविरुद्ध सानदार जित हात पारे पनि कलैया प्रतियोगिताबाट बाहिरिसकेको छ। समूह ए बाट लगातार दुई खेल जित्दै चार अंकका साथ पर्सा क्रिकेट संघ फाइनलमा पुग्दा कलैया र आयोजक उपाधि होडबाट बाहिरिएका हुन्। कलैयाले आफ्नो पहिलो खेलमा आइतबार पर्सा क्रिकेट संघसँग पाँच विकेटको हार व्यहोरेको थियो। पहिलो खेलमा हार व्यहोरेको कलैयाले दोस्रो खेलमा आयोजकविरुद्ध सान्त्वना जित हात पार्दै दुई अंक बटुलेको हो। यता लगातार दुई खेलमा पराजित हुँदै आयोजक अंकविहीन बनेको छ। आयोजकले आफ्नो पहिलो खेलमा पर्सा क्रिकेट संघसँग ७७ रनले पराजित भएको थियो। प्रतियोगिता अन्तर्गत मंगलबारदेखि समूह बी का खेल हुनेछन्। समूह बी को पहिलो खेलमा मकवानपुर क्रिकेट संघ र जनकपुर पिस फाउण्डेशन भिड्दैछन्। यस समूहको तेस्रो टोलीका रुपमा खुकुरी क्रिकेट क्लब भैरहवा रहेको छ। समूह बी को शीर्ष टोलीले पर्सा क्रिकेट संघसँग उपाधिका लागि प्रतिस्पर्धा गर्नेछ। प्रतियोगिताको फाइनल खेल चैत १० गते हुनेछ। अभियान नेपालको आयोजना र जितपुरसिमरा उपमहानगरपालिकाको मुख्य सहयोगमा जारी प्रतियोगिताको विजेताले एक लाख र उपविजेताले ५० हजार नगद प्राप्त गर्नेछन्।"
निष्क्रिय कर्जाले कमाउन चुनौती,"काठमाडौं : बैंकहरूको नाफा झट्ट सुन्दा टन्नै कमाएका छन् भन्ने लाग्छ। तर पछिल्लो समय बैंकहरूको पुँजीको लागतको अनुपातमा नाफामा फड्को मार्न नसकेको बैंकर्सहरू गुनासो गर्छन्। अझ कोभिडपछि समग्र अर्थतन्त्र नै प्रवाहित हुन थालेपछि बैंकहरूको प्रवाहित कर्जाको साँवा तथा ब्याज उठाउनै हम्मेहम्मे परिरहेको छ। यसले गर्दा जोखिमबापत छुट्ट्याएको प्रोभिजन अर्थात् कर्जा नोक्सानीको रकमको आकार बढ्दै गएको छ। नेपाल राष्ट्र बैंकले सार्वजनिक गरेको चालु आवको माघसम्मको तथ्यांकमा वाणिज्य बैंकहरूको नाफा राम्रै छ तर बैंकहरूले त्रैमासिक रूपमा उक्त नाफाबाट कर्जा नोक्सानी (जोखिमबापतको प्रोभिजन) छुट्ट्याउनु पर्ने भएकाले यस्तो नाफा संकुचन हुने गरेको छ। यसैले अब माघ, फागुन र चैत्र महिनामा भएको नाफा उक्त अवधिमा डुबेको कर्जाबापत छुट्ट्याउनु पर्छ। यसो गर्दा अन्ततः त्रैमासिक वित्तीय विवरणमा नाफा अपेक्षाभन्दा धेरै कम भइरहेको नेपाल बैंकर्स संघका उपाध्यक्ष सन्तोष कोइराला बताउँछन्। यसको प्रत्यक्ष असर बैंकको नाफा र लगानीकर्ताले पाउने लाभांशमा परेको छ। यद्यपि सञ्चालनमा रहेका २० वाणिज्य बैंकहरूले पछिल्लो एक महिनाकै अन्तरमा थप ६ अर्ब ७५ करोड रुपैयाँ नाफा गरेको केन्द्रीय बैंकको तथ्यांकमा उल्लेख छ। जसमा वाणिज्य बैंकहरूले चालु आवको ७ महिनासम्ममा ३५ अर्ब ४९ करोड रुपैयाँ नाफा देखिन्छ। जबकि उक्त बैंकहरूले गत पुससम्ममा २८ अर्ब ७६ करोड रुपैयाँ हाराहारीमा मात्रै नाफा गरेका थिए। तर उक्त नाफाको आकारभन्दा बढी प्रोभिजनमा छुट्ट्याउनु पर्दा समग्रमा नाफा संकुचन भएको थियो। कर्जा डुब्दा पुससम्ममा सबैै वाणिज्य बैंकबाट भएको नाफाबाट जोखिमबापत ४६ अर्ब ५० करोड रुपैयाँ प्रोभिजन छुट्ट्याउनु परेको थियो। तर ती खराब कर्जा जब उठ्छ बैंकहरूले उक्त बराबरको रकम नाफामा राख्न पाउनेछन्। त्यतिबेला मात्रै बैंकको नाफा बल्ल सुधार भएको स्थिति बन्नेछ। तर अहिलेको प्रवृत्ति हेर्दा डुबेका ऋण छिट्टै उठ्ने स्थिति नरहेको बैंकर्सहरू बताउँछन्। यसैक्रममा नबिल बैंकका नायब प्रमुख कार्यकारी अधिकृत (डीसीईओ) मनोजकुमार ज्ञवाली बैंकहरूले जहिल्यै पनि त्रैमासिकको अन्त्यमा प्रोभिजन छुट्ट्याउनु पर्दा नाफा खासै नभएको बताउँछन्। उनका अनुसार यसो हुँदा यसबीचका महिनाहरूको शंकास्पद, भाखा नाघेका सबै निष्क्रिय ऋणहरू देखिने भएकाले यसबापतको रकम नाफाबाट काट्नु पर्छ। डीसीईओ ज्ञवाली भन्छन्, यसबीचका महिनामा भने यस्तो सबै आम्दानीमा देखिँदा कुल नाफा बढी देखिएको हो। प्रवृत्ति हेर्दा छिटै निष्क्रिय कर्जा उठिहाल्ने लक्षण नदेखिएको उनको भनाइ छ। अब अर्थतन्त्र ठीकठाक गतिमा गयो भने अझै सुधार हुने स्थिति छ। तर सबैतिर बर्बाद हुँदै जानु भएन। व्यवसायी, बैंकर्सहरूलाई धरपकड गर्नेजस्ता प्रवृत्ति छ। पहिला मर्ज गर्न भन्ने पछि ५६ वर्षको लाभांश बाँडेपछि मर्जरप्राप्ति र एफपीओको लाभकरबापत सरकारले राजस्व उठाउनेलगायतले निराशा पनि जगाएको छ।, उनले अन्नपूर्णसँग भने। प्रायः नाफा पोर्टफोलियोमा सबैभन्दा बढी गर्ने अग्रपंक्तिमा नबिल बैंक नै देखिन्छ। गत पुस र माघ मसान्तसम्ममा पनि यो बैंक नै अघि छ। उक्त बैंकले चालू आवको ६ महिनासम्ममा ३ अर्ब २० करोड ३० लाख रुपैयाँ खुद नाफा गर्न सफल भएको थियो। अपरिस्किृत तथ्यांकअनुसार माघसम्ममा ३ अर्ब ९८ करोड रुपैयाँ हाराहारीमा रहेको छ। यसपछि दोस्रोमा र तेस्रोमा रहेको राष्ट्रिय वाणिज्य बैंकको नाफा २ अर्ब ६८ करोड र ग्लोबल आईएमईको २ अर्ब ६८ रुपैयाँ छ। यसपछि क्रमशः प्राइमको २ अर्ब ५४ करोड, नेपाल इन्भेस्टमेन्ट मेगाको २ अर्ब ३८ करोड र एनआईसी एसिया बैंकको २ अर्ब १४ करोडको नाफा देखिन्छ। यसबाहेकका ९ बैंकको नाफा २ अर्बभन्दा कम छ। २ अर्बभन्दा कम १ अर्बभन्दा माथि नाफा गर्नेमा क्रमशः एभरेस्ट, स्ट्यान्डर्ड चार्र्टर्ड, हिमालयन, एनएमबी, कृषि विकास बैंक, सिद्धार्थ, लक्ष्मी सनराइज, सानिमा र कुमारी बैंक रहेका छन्। यसभन्दा बाहेकका बैंक अर्बभन्दा कमको क्लबमा परेका छन्। जस्मा क्रमशः सिटिजन्स, माछापुच्छे, नेपाल बैंक, प्रभु र नेपाल एसबीआई बैंक रहेको छ। सबैभन्दा कम नेपाल एसबीआईले ८५ करोड २४ लाख हाराहारी मात्रै नाफा गरेको देखिन्छ। तर यी वाणिज्य बैंकको नाफा आगामी चैत्र मसान्तको तथ्यांकमा कर्जा नोक्सानी व्यवस्थामा छुट्ट्याउँदा धेरै नै घट्ने भएकाले अहिले नै यत्ति नाफा कमाए भन्न मिल्दैन। नाफा राम्रो कमाउन बैंकको प्रवाहित कर्जा समयमा उठ्नै पर्छ। निष्क्रिय ऋण उठ्ने संकेत छैन बैंकहरूले समयमै एनपीएल घटाउनुपर्ने चुनौती छ। समग्रमा मुलुकमा आर्थिक मन्दीले गर्दा बैंकहरूको कर्जा असुलीमा समस्या आएसँगै खराब कर्जाको आकार बढेको बैंकरहरूको भनाइ छ। अझै ऋण उठ्न समस्या नै भएको बताउँदै नेपाल बैंंकर्स संघका उपाध्यक्ष तथा माछापुच्छे बैंकका प्रमुख कार्यकारी अधिकृत (सीईओ) सन्तोष कोइराला यस अवस्थाबारे सरकारका नेतृत्वहरू प्रधानमन्त्री, अर्थमन्त्री, गभर्नरले ऋण तिर्नुपर्छ भन्नेबारे पहल गरेकाले आशा पलाएको बताउँछन्। यस हिसाबले आस गरेका छौं तर अहिलेसम्म खासै ऋण उठ्ने उल्लेखनीय प्रगति भएको छैन। यसो हुँदा बैंकहरूले आफ्नो तरिकाले कर्जा साँवा, ब्याज, किस्ता उठाउने प्रयास गर्छन्। तर रिकभरी भने सोचेअनुसारको तहसम्म हुन सकेको छैन, उनले थप्दै अन्नपूर्णसँग भने, हुन त अझ तेस्रो त्रैमास सकिन २५२६ दिन बाँकी छ। प्रायः अन्तिममा बढी उठ्ने हो तर अहिले नै भने ऋण उठ्ने कुनै संकेत छैन। समग्रमा २० वाणिज्य बैंकहरूको निष्क्रिय कर्जा (एनपीएल) चालु आर्थिक वर्षको दोस्रो त्रैमासमा औसतमा बढेर ३२७ प्रतिशत पुगेको छ। जबकि गत वर्षको सोही अवधिमा समग्रमा वाणिज्य बैंकको एनपीएल औसत २२९ प्रतिशतमात्रै थियो। बैंकहरूको एनपीएल वार्षिक ०९८ प्रतिशत बिन्दुले बढेको छ। यस अवधिमा सबै बैंकको कुल कर्जामा निष्क्रिय कर्जा (नन् परफर्मिङ लोन) नियन्त्रणमा आउन सकेको छैन। अधिकांश बैंकको बढेको छ। बैंकको कुल कर्जाको ५ प्रतिशत माथि कर्जा खराब हुन थाले समस्याग्रस्त घोषणा गर्ने नीतिगत व्यवस्था छ। यसको जोखिममा ४ प्रतिशतभन्दा माथि एनपीएल भएका बैंकहरू देखिन्छन्। अझै ऋण उठ्न समस्या नै छ। सरकारका नेतृत्वहरू प्रधानमन्त्री, अर्थमन्त्री, गभर्नरले ऋण तिर्नुपर्छ भन्नेबारे पहल गरेकोले आशा पलाएको छ। यद्यपि बैंकहरूले आफ्नो तरिकाले कर्जा साँवा, ब्याज, किस्ता उठाउने प्रयास गर्छन्। तर रिकभरी भने सोचेअनुसारको तहसम्म हुन सकेको छैन। सन्तोष कोइराला, उपाध्यक्ष, नेपाल बैंकर्स संघ तथा सीईओ माछापुच्छ्रे बैंक बैंकहरूले जहिल्यै पनि त्रैमासिकको अन्त्यमा प्रोभिजन छुट्ट्याउनु पर्दा नाफा खासै हुँदैन। त्रैमासबीचका महिनाहरूको शंकास्पद, भाखा नाघेका सबै निष्क्रिय ऋणहरू देखिने भएकाले यसबापतको रकम नाफाबाट काट्नुपर्छ। यसबीचका महिनामा सबै आम्दानीमा देखिँदा कुल नाफा बढी देखिएको हो।  मनोजकुमार ज्ञवाली, डीसीईओ, नबिल बैंक"
"नेप्से परिसूचक सामान्य अंकले बढ्यो, कारोबार दुई अर्बमा झर्यो","काठमाडौं : साताको दोस्रो कारोबार दिन सोमबार नेप्से परिसूचक सामान्य अंकले बढेर बन्द भएको छ। नेप्से परिसूचक ३२७ अंकले बढेर २०७३५३ विन्दुमा कायम भएको हो। अघिल्लो कारोबार दिन आइतबार नेप्से १०६२ अंकले घट्दा ३ अर्ब ३८ करोड मूल्य बराबरको सेयर कारोबार भएको थियो। नेप्से सामान्य अंकले बढेपनि कारोबार रकम भने आइतबारको तुलनामा घटेको छ। यसदिन ३०३ कम्पनीको ७४ लाख ५९ हजार ४२४ कित्ता सेयर २ अर्ब ८८ करोड ५७ लाख ३७ हजार ८१८ रुपैयाँ खरिदबिक्री भए। नेप्से सामान्य अंकले बढेपनि पाँच कम्पनीको मूल्य सकारात्मक सर्किट लेभलमा कारोबार भयो। गोर्खाज फाइनान्स ,सप्तकोशी डेभलपमेन्ट,पिपुल्स पावर,धवलागिरी लघुवित्त वित्तीय संस्था र पिपुल्स हाइड्रोपावरको सेयर १० प्रतिशतले बढेको हो। कारोबार रकमका आधारमा गुराँस फाइनान्स अग्रस्थानमा रह्यो। सो कम्पनीको २३ करोड १४ लाम मूल्य बराबरको सेयर खरिदबिक्री भयो। शिवम सिमेन्टको २० करोडको सेयर कारोबार हुँदा सोनापुरले १३ करोड,अपर तामाकोशीले ११ करोड र घोराही सिमेन्टले ७ करोड मूल्य बराबरको सेयर कारोबार गरे। यसदिन चार उपसमूहको सूचक बढ्दा बाँकी ९ वटा उपसमूहको सूचक नकारात्मक देखिए। कारोबारमा आएका १४८ कम्पनीको मूल्य बढ्दा ८६ वटाको घट्यो भने बाँकी ९ वटाको मूल्य भने स्थिर रह्यो।"
पोखरा अब पर्यटन राजधानी,"पोखरा :हाम्रो समयले, हाम्रो पुस्ताका युवाहरूले भोगेको एउटा अब्बल क्रान्तिका नायक हुनुहुन्छ, प्रधानमन्त्री पुष्पकमल दाहाल (प्रचण्ड)को प्रशंसामा गायक प्रकाश सपूतले बोले, उहाँले गरेको परिवर्तनप्रति मलाई धन्यवाद पनि दिन मन थियो। प्रधानमन्त्री र आफ्नो एउटा राम्रो फोटो पनि नभएको भन्दै गायक सपूतले अवसर छोप्न खोजे। प्रधानमन्त्री दाहालका अघि जीवनमै पहिलोपटक प्रस्तुति दिन पाएकोमा खुसी पनि साटे। अनि अलिअली हिच्किचाउँदै र लजाउँदै भने, प्रोटोकलले मिल्छ भने एकपटक नाच्नलाई आग्रह गरेँ। जनतासँगै नाच्दा सम्झनाबिर्सना रहने भन्दै प्रकाशले उद्घोष गर्नासाथ प्रधानमन्त्री दाहाल आसनबाट उठेर सपूतले गाइरहेको मञ्चमा झरे। अनि प्रकाशले गाउन थाले, गलबन्दी च्यातियो, तिम्ले तानेर, प्रधानमन्त्री दाहाल हात हल्लाइहल्लाई छमछमी नाचे। आइतबार पोखरालाई पर्यटन राजधानी घोषणा गर्न आइपुगेका थिए, प्रधानमन्त्री दाहाल। त्यही छेकोको गीतसंगीतको माहोल बनाउन डाकिएका थिए। गायक प्रकाश सपूतले खुसीको मौकामा जनतासँगै नाच्ने भनेर प्रधानमन्त्रीलाई नचाइछाडे। साथमा मुख्यमन्त्री सुरेन्द्र पाण्डे, पूर्वमुख्यमन्त्री खगराज अधिकारी र मेयर धनराज आचार्यले पनि तालमा ताल मिलाए। गण्डकी प्रदेश सरकार र पोखरा महानगरपालिकाले पोखरालाई पर्यटन राजधानी घोषणा पहल गरेका हुन्। प्रधानमन्त्री दाहालले आइतबार पर्यटन राजधानीको स्तम्भ अनावरण गरेका थिए। पोखराको प्राकृतिक सुन्दरतामाथि खण्ड काब्य प्राकृतिक पोखरा लेखेर मदन पुरस्कार जितेका कवि मुकुन्दशरण उपाध्यायलाई प्रधानमन्त्री दाहालले सम्मान गरे। यस्तै माछापुच्छे फेवातालमा पौडी खेल्दो रैछ, पोखरा त पोखरा नै रैछगीतका गायक तथा सर्जक प्रेमप्रकाश मल्ललाई मरणोपरान्त सम्मान गरिएको थियो। पोखराको पर्यटकीय सम्भावना उजागरमा योगदान गरेका भूगोलविद् हर्क गुरुङलाई पनि सम्मान गरिएको थियो। पर्यटकहरूले नेपाली गीत भन्नासाथ सम्झने रेशम फिरिरी, रेशम फिरिरी सर्जक बुद्धि परियारका पुत्र धर्मेन्द्र सेवानले गाएर पर्यटन र संगीतलाई जोडे। सरुभक्तले लेखेको हङकङपोखरा, निर्माेही आफ्नो को छ र गाउँदै विवेक श्रेष्ठले गाउनुअघि नै प्रमोद खरेलले शीतल गिरीको गीत म बिना कसैकसैलाई मुस्किल छ पोखरामा गाउन भ्याइसकेका थिए। सांगीतिक माहोलसहित आइतबार पोखरालाई पर्यटन राजधानी घोषणा गरिएको हो। प्रधानमन्त्री दाहालले भने, प्राकृतिक, सांस्कृतिक र साहसिक पर्यटनको अदिप्तीय संगम पोखरालाई नेपालको पर्यटकीय राजधानी घोषणा गर्दछु। उनले पोखरा पर्यटन राजधानी भइसकेपछि आवश्यक पूर्वाधारका लागि संघ सरकारले उचित पहल गर्ने आश्वास पनि दिए। पोखराको विकास निर्माणमा विद्यमान तथा सम्भावित समस्या समाधानका लागि समेत यथोचित पहल तथा समन्वय गरिनेछ, प्रधानमन्त्री दाहालले भने। प्रधानमन्त्री दाहालले पोखरा अन्तर्राष्ट्रिय विमानस्थलबाट नियमित अन्तर्राष्ट्रिय उडान हुने आश्वास पनि बाँडे। विमानस्थलले ऋणमा डुबायो भन्ने अफवाहका पछि नलाग्न उनले आग्रह गरे। विमानस्थलको ऋणलाई अनुदानमा बदल्न प्रयास भइरहेको पनि उनले सुनाए। सबै ऋण अनुदानमा बदल्नेबारे मेरो ध्यान छ, उनले भने। मुख्यमन्त्री पाण्डेले प्रदेश सरकार र स्थानीय तह मिलेर पर्यटन राजधानी कार्यान्वयन गर्ने बताए। उनकै सरकारका नीति तथा योजना आयोग उपाध्यक्ष डा कृष्णचन्द्र देवकोटा संयोजकत्वको समितिले अध्ययन गरी पोखरालाई पर्यटन राजधानी घोषणाको सिफारिस गरेको थियो। पोखराका मेयर धनराज आचार्यले पर्यटन राजधानी पोखराको मुख्य पर्यटकीय केन्द्र लेकसाइडलाई आइतबारबाटै २४ घण्टा खुला गरिएको जानकारी दिए। लेकसाइडभन्दा बाहेक मुख्य बजार क्षेत्रमा पनि खाजा पसलहरू राति अबेरसम्म खुला राख्न दिने जानकारी गराए। पोखरा २४सैं घण्टा खुला राख्नुपर्ने माग उठ्दै आए पनि प्रहरी प्रशासनले सुरक्षाको कारण देखाउँदै मध्यरातमै रेस्टुरेन्टहरू बन्द गराउँदै आएको छ। मेयर आचार्यले राजधानी घोषणाले अन्तर्राष्ट्रिय ब्रान्डिङ गरी पोखरामा धेरै पर्यटक ल्याउन सकिने उनले विश्वास व्यक्त गरे। यो पनि पढ्नुहोस पोखरालाई पर्यटकीय राजधानी घोषणासँगै खेलकुदको पूर्वाधार विकासमा ध्यान दिनुपर्छ पोखरा पर्यटकीय राजधानी घोषणा पर्यटकीय राजधानी पोखराको विकासका लागि सरकारले आवश्यक सहयोग गर्छ : प्रधानमन्त्री"

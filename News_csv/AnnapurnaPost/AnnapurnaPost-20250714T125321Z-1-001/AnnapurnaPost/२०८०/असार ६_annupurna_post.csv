शीर्षक,विवरण
जनमनमा योग,"सामान्य भाषामा योगको अर्थ जोड भन्ने बुझिन्छ। आत्माको परमात्मासँग हुने जोडलाई नै योग भनिन्छ। योगलाई राम्ररी अध्ययन र साधना गर्ने हो भने हरेक मानिसले खोजेको कुरा यसबाट पाउन सकिन्छ। त्यसैले योगलाई विज्ञान, चिकित्सा पद्धति, जीवन जिउने कला भनी बताइन्छ। योग विधाका प्रवर्तकका रूपमा भगवान् शिवलाई लिइन्छ। शिवले पार्वतीलाई योगका सम्बन्धमा बताएको शास्त्रीय प्रमाण पाइन्छन्। भगवान् कृष्णले श्रीमद्भागवत गीताको १८ अध्यायमा १८ प्रकारका योगको चर्चा गरेको छ। हाम्रा प्राचीन ग्रन्थहरू ऋग्वेद, वेद, उपनिषद्, रामायण, महाभारत, गीता आदिमा पनि योगका विषयमा केही न केही चर्चा गरिएको छ। यसलाई व्यवस्थित र लिपिबद्ध तरिकाले लेख्ने काम भने ऋषि पतञ्जलीले गरेका थिए। योगलाई महर्षि व्यासले समाधिको संज्ञा दिएका थिए भने श्रीमद्भागवत् गीतामा योग कर्मसु कौशलम् अर्थात् योगले काममा कुशलता ल्याउने छ भनिएको छ। प्रसिद्ध विद्वान् महर्षि पतञ्जलीले योगलाई योगश्चित्तवृत्तिनिरोध अर्थात् योगले चित्त शुद्ध गर्ने काम गर्छ भन्ने जनाएका छन्। योगको सुरुआतको इतिहास लामो भए तापनि यसको प्रचारप्रसार भने त्यति हुन नसकेको देखिन्छ। योगी, सन्यासी आदिको आश्रम, गुफा, मन्दिरलगायत ठाउँमा मात्र योग गरेको इतिहास छ। तर करिब ३०३५ वर्ष अघिदेखि समाजका विभिन्न क्षेत्रमा योगबारे विभिन्न चर्चा हुन थालेको पाइन्छ। सन् १९९५ देखि स्वामी रामदेव र आचार्य श्री बालकृष्णले हरिद्वारबाट योगलाई मानिसको स्वास्थ्यसँग जोडेर अगाडि बढाए। त्यसपछि क्रमशः मानिसका विभिन्न रोग निको वा कम हुन थाले। यसले योगप्रति मानिसको आकर्षण द्रुत गतिमा बढ्दै गयो। यसरी विभिन्न योगगुरु पनि चर्चामा आउन थाले। अहिले संसारभर नै योग गर्न चाहने मानिस अत्यधिक भेटिन्छन्। सन् २०१४, डिसेम्बर ११ तारिखमा संयुक्त राष्ट्रसंघको ६९औं महासभामा योग दिवसको प्रस्ताव राखेपछि जुन २१ लाई विश्व योग दिवसको रूपमा मनाउने निर्णय गरियो। यस वर्षको विश्व नारा बसुधैव कुटुम्बकमका लागि योग अर्थात् संसार एक परिवार हो भन्ने जनाउँछ। यस नारामार्फत योगको नियमित अभ्यासमा कुनै पनि भेदभाव नगरी प्रत्येक व्यक्तिको स्वस्थ अस्तित्वलाई जोड दिइएको छ। नेपालमा भने असार ६ गते मानवताका लागि योग (योग फर हुम्यानिटी) भन्ने नाराका साथ यो दिवस मनाइँदैछ। यसरी नेपाल, भारतमात्र नभई विश्वभर नै योगको महŒव दिनप्रतिदिन बढ्दो छ। मानिस भौतिक सुख सुविधाको नाममा स्वास्थ्यलाई ख्याल गर्न भुल्दैछ। दिनहँुको तनाव, चिन्ता, डर आदिमा रुमल्लिएको छ। जसका कारण मानिस युवा अवस्थामै विभिन्न शारीरिक एवं मानसिक समस्याबाट पीडित बन्ने गरेका छन्। ती समस्या समाधानका लागि अस्पताल, क्लिनिक आदि ठाउँमा जाँदा पनि पूर्णरूपमा समाधान हुन सकेका छैनन्। योगले त्यस्ता समस्यालाई कम गरेको र कतिपय अवस्थामा निर्मूल पनि पारेकाले हिजोआज विश्वभर नै योगप्रति मानिसको विश्वास बढेको छ। विभिन्न देशमा योगबाट भएका फाइदा सामाजिक सञ्जालमार्फत व्यापक प्रचारप्रसारमा आएको पाइन्छ। आधुनिक औषधि विज्ञानले पनि निको पार्न नसकेका रोगहरूलाई योगले ठीक पारेका धेरै प्रमाण छन्। हिजोआज कुनै पनि क्षेत्रबाट समस्या समाधान नभए योग गरे हुन्छ भन्ने आमधारणा र विश्वास बढेको छ। आधुनिक चिकित्सा क्षेत्रमा लागेकाहरूले पनि नियमित योग गर्ने सल्लाह दिन थालेको पाइन्छ। चिकित्सक स्वयं योग गर्नुका साथै बिरामीलाई यसको नियमित अभ्यास गर्न सुझाउने गर्छन्। त्यसैले योगलाई विज्ञान पनि भन्ने गरिन्छ। योगमार्फत् शारीरिक रोगहरूबाट मानिसले मुक्ति पाएका छन् भने मानसिक समस्याहरूबाट पनि धेरै हदसम्म फाइदा पुगेको छ। त्यसैले नेपाल र केही दक्षिण एसियाली देशमा योगलाई निःशुल्क रूपमा वा कम शुल्कमा सिक्ने सिकाउने व्यवस्था गरिएको छ। युरोप, अमेरिका, चीन, जापानलगायत देशमा भने धेरै महँगो शुल्क तिरेर मात्र योग सिक्न पाइन्छ। स्वस्थ जीवनका लागि योग अनिवार्य भइसकेको छ। त्यसैले निजी क्षेत्रमात्र नभई सरकारी क्षेत्र पनि यसमा जोडिन थालेको पाइन्छ। औपचारिक शिक्षामा पनि योगबारे साना कक्षादेखि स्नातकोत्तर तहसम्म पढ्ने व्यवस्था मिलाइएको छ। योगलाई खेलको रूपमा पनि विकास गर्ने क्रममा योगसम्बन्धी खेलका संस्थाहरू नेपाललगायत विभिन्न देशमा स्थापना भएका छन्। ती संघसंस्थाले योगासन प्रतियोगितासमेत सञ्चालन गर्दै आएका छन्। हालै नेपालमा गत जुन १० देखि १२ सम्म तेस्रो दक्षिण एसियाली योग खेल च्याम्पियनसिप सम्पन्न भएको छ। यसरी खेलकुद क्षेत्रमा योगको प्रवेशले स्कुल, कलेज हुँदै विश्वविद्यालय तहमा पनि विद्यार्थीको रुचि दिनप्रतिदिन बढ्दै छ। नेपालमा योगको प्रचारप्रसार व्यापक भए तापनि सहरी क्षेत्रमा सीमित देखिन्छ। सहरी क्षेत्रमा मानिसमा चेतनाको विकास भएको र शारीरिक एवं मानसिक समस्या सहरी क्षेत्रमै बढी हुने भएकाले योग अभ्यास पनि यही क्षेत्रका मानिसले बढी गरेको पाइन्छ। विश्व स्तरको योग शिक्षक तालिममा सहभागी हुन धेरै विदेशी नेपालमा आउने गरेका छन्। नेपालमा सस्तो शुल्कमा राम्रो योग सिक्न पाइने हुँदा विदेशीको पनि यसमा रुचि बढेको देखिन्छ। गैरसरकारी संस्थाहरूले मात्र नभई सरकारी संघसंस्थाहरूले पनि योगको विकास र विस्तारमा महत्त्वपूर्ण भूमिका छ। आगामी दिनमा योग जनजनसम्म पुर्याउनु जरुरी छ। सहरकेन्द्रित योगलाई गाउँगाउँसम्म पुर्याउनु आजको आवश्यकता हो। स्थानीय सरकारले पनि योगलाई उत्तिकै महत्त्व दिँदै वार्षिक रूपमा निश्चित बजेट नै छुट्ट्याएर योग केन्द्र वा योग स्कुल खोलेर अभ्यास गराउनुपर्ने देखिन्छ। योगले मानिसमा सकारात्मक सोचको विकास गराउँछ। भाइचारा र सेवाको भावना बढाउने हुँदा आपसमा मित्रता बढाउँछ।"
मुद्दा फिर्ताको दूरगामी प्रभाव,"वैधानिक दायित्व निर्वाह इमान्दारीपूर्वक गर्नुपर्छ। सरकारले पनि सत्ता र शक्तिको दुरुपयोग गर्नुहुँदैन। कुन अवस्था र प्रकृतिका मुद्दा फिर्ता लिन हुने र कस्ता प्रकृतिका मुद्दा फिर्ता लिन नहुने भन्ने सम्बन्धमा सरकार स्वयं संवेदनशील, सतर्क र सचेत हुनुपर्छ। फौजदारी न्यायप्रणाली चरम राजनीतीकरणको सिकार भएको छ। सरकार आफैं वादी भई चलाएका मुद्दा पनि बिनाकारण र आधार फिर्ता लिइएका छन्। यो कानुनी शासनको बर्खिलाप हो। कानुनी राज्यको उपहास हो। सत्तासीन दलको कार्यकर्ता वा सत्ता निकट व्यक्तिविरुद्ध सकभर मुद्दा दर्ता हुन दिइँदैन। मुद्दा दर्ता हुन नदिन अनेक प्रपञ्च रचिन्छ। केही गरी मुद्दा दर्ता भइहाले उम्काउन खोजिन्छ। त्यसका लागि अनेक कानुनी छिद्र खोजिन्छ। मुद्दा फिर्ता लिन वा आममाफी दिन अनेक छिद्रको प्रयोग भइरहेको देखिन्छ। यो सुशासनविरुद्धको कार्य हो। यस्तो प्रवृत्ति सभ्य समाज निर्माणमा बाधक मानिन्छ। फौजदारी अभियोगमा मुद्दा चलाउने बेलासम्म प्रहरीले निकै मेहनत गरेको हुन्छ। जीउ ज्यान हत्केलामा राखेर प्रहरीले दोषीलाई पक्राउ गरेको हुन्छ। कानुनी कठघरामा उभ्याएका हुन्छन्। तर, सरकारले विचाराधीन अवस्थामै मुद्दा फिर्ता वा आममाफी दिँदा नकारात्मक असर पर्छ। अपराध नियन्त्रणमा संलग्नहरूको मनोबल घट्छ। अपराधीको मनोबल बढ्ने हुन्छ। आमजनता निराश हुन्छन्। भित्रभित्रै जनतामा सरकारविरुद्ध विद्रोहको भावना जागृत हुन्छ। बदलास्वरूप चुनावका बेला सम्बन्धित दललाई पाठ सिकाउने गर्छन्। कतिपय अवस्थामा निरपराध व्यक्तिविरुद्ध पनि मुद्दा परेको हुन सक्छ। त्यस्तो अवस्थामा मुद्दा फिर्ता वा आममाफी दिनु स्वाभाविक मानिन्छ। तर, जघन्य अपराधमा संलग्नको मुद्दा फिर्ता लिने वा आममाफी दिनुहुँदैन। यस सम्बन्धमा कानुनी व्यवस्था छ। सर्वोच्च अदालतबाट प्रतिवादित नजिरहरू पनि छन्। तर, राज्यबाटै कानुनी छिद्र खोजी मुद्दा फिर्ता वा आममाफी दिँदा जनतामा विद्रोहको भाव जागृत हुन्छ। सरकारप्रति लोकप्रियता घट्न पुग्छ। जनताको भावनालाई सत्ता सञ्चालकहरूले बुझ्नुपर्छ। यसको पछिल्लो उदाहरण हो, उपप्राध्यापक प्रेम चलाउनेमाथि आक्रमण गर्नेहरूको मुद्दा फिर्ता। यो अराजक प्रवृत्ति हो। स्वेच्छाचारी शासनमा मात्र यस खालको कार्य हुन्छ। सरकारलाई महान्यायाधिवक्ताले कानुनी सल्लाह दिँदा जिम्मेवार हुनुपर्छ। मुलुक र जनताप्रति जवाफदेही हुनुपर्छ। संवैधानिक दायित्व निर्वाह इमान्दारीपूर्वक गर्नुपर्छ। सरकारले पनि सत्ता र शक्तिको दुरुपयोग गर्नुहुँदैन। कुन अवस्था र प्रकृतिका मुद्दा फिर्ता लिन हुने र कस्ता प्रकृतिका मुद्दा फिर्ता लिन नहुने भन्ने सम्बन्धमा सरकार स्वयं संवेदनशील, सतर्क र सचेत हुनुपर्छ। ( पूर्वगृहसचिव रेग्मी ट्रान्सपरेन्सी इन्टरनेसनल नेपालका पूर्वअध्यक्ष हुन् )"
जनमतको जग,"दुर्गमको चिया पसलेलाई युरोपको कथा मन पर्दैन। प्रवचन व्यवहारमा मुखरित भएन भने त्यो ढोंग हो । गरिबी उत्पादनको प्रमुख आयाम अर्थ राजनीति हो। अर्थ राजनीतिले देशका साधन र स्रोतहरूलाई एउटा वर्गको पक्षपोषण हुने गरी नीति, नियम, कानुन, प्रशासन, सेना, प्रहरी, अदालत र संवैधानिक निकायहरू निर्माण गर्छ। मानव चोला सृष्टिको ताज हो। ब्रह्माण्डको सर्वोत्कृष्ट सिर्जना हो। तर, उत्कृष्ट मानव जीवनलाई निक्रिष्ट बनाउने अवस्था गरिबीले सिर्जना गर्छ। व्यवस्था परिवर्तन हुँदैमा अवस्था परिवर्तन हुँदैन। नेपालको निरपेक्ष गरिबी दर घटेर १५ प्रतिशत पुगेको छ। १७४ प्रतिशत नेपाली जनता बहुआयामिक गरिबीको स्थितिबाट गुज्रिरहेका छन्। गरिबीको भवसागर गहिरिँदै जाँदा मानव जीवन थप कष्टकर बन्दै जाने निश्चित छ। जब मानिसले आफ्नो पूर्ण क्षमतामा काम गर्न सकिरहेको हुँदैन। क्रमशः भाग्यवादको सिकार हुन पुग्छ, यसले समाजलाई नै पछाडि धकेलिरहेको हुन्छ। अर्थ सामाजिक रूपान्तरणमा निरपेक्षतावाद निकै बलियो आधार हो। विज्ञानले सापेक्षतावादलाई एउटा प्रमुख आविष्कारको रूपमा लिने गर्छ। यो ब्रह्माण्डमा सापेक्षतावादको नियमअनुसार समयको मापन गरिएको पाइन्छ। खगोलीय पिण्डहरूको गतिको मापन यही समयको सापेक्षतामा आधारित रहेको पूर्वीय दर्शनहरूमा पाइन्छ। आइन्सटाइनले त धेरैपछि मात्र यो नियम पत्ता लगाएका हुन्। अर्थराजनीतिमा पनि निरपेक्षतावादको प्रयोग सान्दर्भिक हुने गर्छ। अतः सापेक्षतावादलाई तोड्नेबित्तिकै समाजमा उत्साहजनक कामहरू हुन सुरु हुन्छ। उदाहरणका लागि, धरानका मेयर हर्क साम्पाङ र काठमाडौंका मेयर बालेन साहलाई लिन सकिन्छ। दलालवादसँग निरपेक्ष भएका कारण उनीहरू जनप्रिय भए। जबसम्म निरपेक्ष रहिरहन्छ तबसम्म जनप्रिय हुन्छन्। जुन दिन उनीहरू आमप्रवृत्तिको रूपमा रहेको सापेक्षताको घेराभित्र प्रवेश गर्छन्, उनीहरूको यो क्रेज समाप्त हुन्छ। रवि लामिछानेलगायत युवाले निरपेक्षवादको वकालत गरे। निर्वाचित भए अनि सत्तारोहण पनि भयो। अब उनीहरू आमप्रवृत्तिको सापेक्षिक घेराभित्र घुस्न आउँछन् कि त्यहीँ टिकिरहन्छन् ? समयान्तरमा स्पष्ट हुँदै जानेछ। डा बाबुराम भट्टराई प्रधानमन्त्री हुँदा भौतिक योजनामन्त्री थिए हृदयेश त्रिपाठी। गोरखाका भट्टराईलाई काठमाडौंका रैथाने र धनाढ्यसँग त्यति धेरै लगाव बनिसकेको थिएन। त्रिपाठी पनि तराईका नेता भएकाले काठमाडौंका घरधनीसँग हिमचिम र लगाव थिएन। सोहीकारण काठमाडौंका घर भत्काएर बाटो फराकिलो बनाउने काम हिम्मतका साथ अगाडि बढेको थियो। इतिहासले झुम्राको फुटबलको ठाउँमा छालाको फुटबल त ल्यायो। तर खेलाडीहरूले छालाको फुटबल खेल्न आफूलाई योग्य प्रमाणित गर्न सकेनन् भन्ने जनताको बुझाइ रह्यो। त्यसकै कारण पछिल्ला निर्वाचनहरूमा जनमत बदलिएको पाइन्छ। तत्कालीन ऊर्जामन्त्री जनार्दन शर्मा र नेपाल विद्युत् प्राधिकरणका कार्यकारी प्रमुख कुलमान घिसिङले नेपालबाट लोडसेडिङ हटाए। १८ घण्टासम्म लोडसेडिङको अन्धकार युगलाई समाप्त पार्ने काम अँध्यारो युगका सर्गनाहरूप्रतिको निरपेक्षता थियो। एमालेले सरकारका सादगी नेता तथा तत्कालीन प्रधानमन्त्री मनमोहन अधिकारी सरकारले ल्याएको आफ्नो गाउँ, आफैं बनाऔं अभियान पनि निरपेक्षवादको उपज थियो। तत्कालीन नेकपा माओवादीले सञ्चालन गरेको जनयुद्धबाट स्थापित समावेशिता, संघीयता, आरक्षण प्रणाली र धर्म निरपेक्षताजस्ता उपलब्धि निरपेक्षतावादका उदाहरण हुन्। सम्पूर्ण राजनीतिक दलको सहकार्यमा स्थापना गरिएको लोकतान्त्रिक गणतन्त्र निरपेक्षवादको जल्दोबल्दो उदाहरण हो। अझ अघि जाने हो भने नेपाली कांग्रेसले राणा शासनविरुद्धको आन्दोलनको र पञ्चायती व्यवस्था विरोधी आन्दोलनको नेतृत्व लिनु पनि निरन्तरताविरुद्धको निरपेक्षतावादको उदाहरण हो। इतिहासले झुम्राको फुटबलको ठाउँमा छालाको फुटबल त ल्यायो। तर खेलाडीहरू छालाको फुटबल खेल्न आफूलाई योग्य प्रमाणित गर्न सकेनन् भन्ने जनताको बुझाइ रह्यो। त्यसकै कारण पछिल्ला निर्वाचनहरूमा जनमत बदलिएको पाइन्छ। नेपाली जनताले ब्रान्डेड फुटबल त दिए अब खेलाडी पनि दिने छनक देखाएका छन्। यो निरपेक्षतावादको प्रयोग हो। हामीले द्वन्द्वात्मक भौतिकवाद त पढ्यौं। एरिस्टोटल, रुसो, सोक्र्याटस्, हेगेलका नियम पनि घोक्यौं तर व्यवहारमा चुक्यौं। किनकि कुनै पनि दर्शनको सार रूपान्तरण नै हो भन्ने शुद्धि सत्तासँगै सति गयो। मात्रात्मक परिवर्तनबाट गुणात्मक रूपान्तरण र निषेधको नियम भन्ने माक्र्सवादी आधारभूत सिद्धान्तको सार व्यहारमा कतै देखिएन। चरम व्यक्तिवादी केन्द्रीकृत संस्कारले शासकीय शैलीमा धावा बोल्यो। कुशलतापूर्वक ब्रान्डेड फुटबल खेलेर गेम जित्नुमा रूपान्तरण हुनुपर्ने भएन। दुर्गमको चिया पसलेलाई युरोपको कथा मन पर्दैन। पसलेले कथामा आफू समेटिएको पाउँदैन। प्रवचन र व्याख्या व्यवहारमा मुखरित भएन भने त्यो ढोंग हो, बुद्धिविलास हो। यस्ता उदाहरणबाट यो प्रस्ट हुन आवश्यक छ कि समाजमा विद्यमान विकृति र विसंगतिविरुद्ध निर्मम रूपमा प्रस्तुत हुन सक्ने व्यक्ति या शक्ति निरपेक्ष शक्ति हो। अतः आर्थिकसामाजिक विकास र रूपान्तरण निरपेक्षतावादी सिद्धान्तमा टिकेको हुन्छ। सापेक्षतामा नयाँ चिन्तनधाराको प्रविष्टि भेटिँदैन। यसमा विषयको निरन्तरतामात्र भेटिन्छ भने निरपेक्षतावाद नयाँ युग निर्माण गर्ने हुटहुटीको चाबी हो। यस वर्षको बजेटलाई हेर्दा केही निरपेक्षताका झलक भेटिन्छन्। यथार्थभन्दा अलि पर गएजस्तो हामी सबैलाई लाग्दालाग्दै पनि निरपेक्षवादी सोचले त्यसो भन्दैन। निरन्तरतामा क्रमभंग भने जस्तै क्रमभंग नै होस्। सांसद विकास कोषमा जाने रकमको प्रयोजन राम्रो देखिएता पनि विकासको मोडल यस्तो हुनु हुँदैन। हाम्रो विकासको मोडल सन्तुलित कि असन्तुलित भन्नेसम्म निक्र्योल हुन सकिराखेको छैन। यस्ता खाले कार्यक्रमले दिने परिणाम भनेको निराशा नै हो। यस्तै प्रवृत्तिका कारण ऋणको पासोमा परेका छौं। हाम्रो विकासको बजेटभन्दा ऋण व्यवस्थापन खर्च ठूलो छ, पहिलोपटक। यो सबै सापेक्षिक बजेट नीतिको कारणबाट आएका परिणाम हुन्। तर केही कुरामा निरपेक्षता भेटिएको छ यसपटक। बजेटका दर्जनौं कार्यक्रमले देशमा पछिल्लो समयमा देखा परेको शिथिलतालाई चिर्दै अर्थतन्त्रलाई चलायमान बनाउन सक्ने मधुर संकेत सतहमा देखा परेका छन्। यो परम्परागत आर्थिक औजारमा आएको निरपेक्षतावादी सोचको उपज हो। देश कतै रेमिट्यान्स रिपब्लिकतर्फ त जाँदैछैन ? भन्ने सन्देहको बीचबाट निरपेक्षतावादी प्रयोग देखा पर्नु सुखद कुरा हो। मुलुकलाई असफल राष्ट्र बनाउन उद्यत् हाम्रा उत्पादन सम्बन्ध र उत्पादन प्रणालीमा दुईवटा खोट देखिन्छन्। एक जीवन र जगत्प्रतिको बुझाइमा कमी। अर्को, दलाली प्रवृत्ति। दलालवादले गर्दा देशको प्रचुर सम्भाव्यता भएका क्षेत्रहरू पर्यटन, उद्योग, कृषि, जैविक विविधता, जलविद्युत् आदिजस्ता क्षेत्रमा पर्याप्त विकास हुन सकिरहेको छैन। अनुद्योगेन तिलव्य तैलानी नाप्ति मर्हतु अर्थात् उद्योगबिना तिलबाट तेल पनि आउँदैन भन्ने भनाइ अब उद्योग गर्नुभन्दा दलाली गर्नु भन्ने चिन्तनमा समाज प्रवेश गरिसकेको छ। हामीले दार्शनिक शिक्षा र समयानुकूल कानुन निर्माण गरेर राष्ट्रसेवामा प्रतिबद्ध नागरिक उत्पादनमा ध्यान नदिइकन आमूल परिवर्तनको सपना नदेख्दा हुन्छ। अर्थतन्त्रमाथि अर्बौंको ऋण थोपर्ने गरी ल्याइएका प्रोटोकल सुविधाहरू अस्वीकार गर्दै नयाँ कानुन निर्माण गर्न दबाब दिनुपर्छ। देश निर्माणमा योगदान गरेकै भरमा अकुत सुविधा लिने र दिने व्यवस्था बन्द नै गर्नुपर्छ। देशमा भए गरेका कानुनलाई कडाइका साथ लागू गर्ने ल्याकत पनि निरपेक्षतावादी चिन्तनधाराले जन्माउँछ। नयाँ विचार, सिर्जना, शान्ति र सद्भावजस्ता उच्चकोटीका मानवीय गुणहरूको सम्पुष्टिको निम्ति परम्परागत मुर्कट्टा दलाली र आत्मकेन्द्रित वेनवादी प्रवृत्तिको खारेजी अनिवार्यमात्र होइन, अपरिहार्य भइसक्यो।"
सप्तरी प्रिमियर लिग : खडक वारियर्सको दोस्रो जित,"राजविराज : सप्तरीको राजविराजमा जारी सप्तरी प्रिमियर लिगको चौंथो दिनको पहिलो खेलमा बजाज खडक वारियर्सले राजविराज द किंगलाई ७ विकेटले पराजित गरेको छ। राजविराजले दिएको ८८ रनको लक्ष्य खडक वारियर्सले ६१ ओभरमा ३ विकेट गुमाएर सहजै भेटायो। खडक वारियर्सको यो लगातार दोश्रो जित हो। बजाज खडक वारियर्सको ब्याटिंगमा कप्तान विवेक यादवले विस्फोटक पारि खेले। उनले मात्र १९ बलमा २ चौका र ५ छक्का मद्दतले अविजित ४५ रन बनाए। साहिल पटेलले १२ तथा राज वर्मा र सन्दिप रजालीले समान ११ रन बनाए। राजविराजका बलर बिक्रम सोबले २ तथा सकिम आलमले १ विकेट लिए। यसअघि टस जितेर ब्याटिंग गरेको राजविराज द किंगले १८ ओभरमा ८७ रन बनाउदा सबै विकेट गुमायो। उसको लागि शंकर रानाले सर्वाधिक २६ तथा तृतराज दासले १७ रन बनाए। खडक वारियर्सका देब्रे हाते स्पिनर अनिल खरेल एक्लैले ४ विकेट लिए। प्लेयर अफ द म्याच घोषित खरेलले ४ ओभर बलिंग गर्दै १ मेडन ओभरसहित १७ रन मात्र खर्चिए। यस्तै अनिल यादवले ३, विवेक यादवले २ तथा दिनेश अधिकारीले १ विकेट लिए।"
साफ च्याम्पियनसिप : कुवेतसँग ३१ ले हार्यो नेपाल,बेंगलुरु: आजदेखि सुरु भएको साफ च्याम्पियनसिपको पहिलो खेलमा नेपाल आमन्त्रित टिम कुवेतसँग ३१ गोलको नतिजामा पराजित भएको छ। भारतको बेंगलुरुस्थित श्री कान्तीभिरा रंगशालामा पहिलो हाफमा २० ले पछिपरेको नेपालले दोस्रो हाफमा एक गोल खाएर एक गोल नै फर्कायो। विश्वकप खेलिसकेको बलियो टिम कुवेतले २३औं मिनेटमा अग्रता लिएको थियो। कुवेतका कप्तान खालिद हाजियाले आजदेखि सुरु भएको प्रतियोगिताको पहिलो गोल गरेका थिए। फिफा वरीयतामा नेपालभन्दा ३१ स्थानममाथि रहेको कुवेतले साबिब अलखालदीले गोल गरेसँगै पहिलो हाफ सकिन तीन मिनेट बाँकी रहँदा अग्रता दोब्बर पारेको थियो। दोस्रो हाफको सुरुआतमा केही सम्हालिने कोसिस गरेको नेपालले ६४औं मिनटमा पुन गोल खाएको थियो। मोहम्मद अब्दुल्लाहले पेनाल्टीमार्फत गोल गर्दै अग्रता ३० मा पुर्याएका थिए। त्यसको तीन मिनेट नबित्दै अञ्जन विष्टले उत्कृष्ट गोल गर्दै नेपाललाई खेलमा फर्काउने कोसिस गरेका थिए। अञ्जनको राष्ट्रिय टिमबाट यो १२औं गोल हो। नेपाली राष्ट्रिय टिमबाट सर्वाधिक गोलकर्ताहरू हरि खड्का र निराजन रायमाझीको कीर्तिमान बराबरी गर्न अञ्जनलाई एक गोल मात्रै आवश्यक छ। अञ्जन नेपाली टिमका सर्वकालिन सर्वाधिक गोलकर्ता बन्न नजिक पुगेका छन्। जारी साफ च्याम्पियनसिपमा थप दुई गोल गर्नसके अञ्जनले १४ गोलको नयाँ कीर्तिमान बनाउने छन्। सन् २०२१ मा माल्दिभ्समा भएको पछिल्लो संस्करणमा फाइनल पुगेको नेपाल भारतसँग पराजित हुँदा उपाधि जित्नबाट वञ्चित भएको थियो। जारी प्रतियोगितामा समूह एमा नेपालले आयोजक भारत र पाकिस्तानसँग खेल्ने छ। नेपालले समूह चरणको दोस्रो खेलमा शनिबार भारतको सामना गर्नेछ।
पहिलो हाफमा नेपालविरुद्ध कुवेत २० ले अगाडि,बेंगलुरु: साफ च्याम्पियनसिपको पलिहो खेलमा कुवेतको सामना गरिरहेको नेपाल पहिलो हाफमा २० ले पछि परेको छ। भारतको बेंगलुरुस्थित श्री कान्तीभिरा रंगशालामा जारी खेलको २३औं मिनेटमा कुवेतका कप्तान खालिद हाजियाले गोल गर्दै कुवेतलाई अग्रता दिलाएका थिए। विश्वकप खेलिसकेको र वरीयतामा पनि निकै माथि रहेको कुवेतले पहिलो हाफ सकिन तीन मिनेट बाँकी रहँदा अग्रता दोब्बर पार्यो। साबिब अलखालदीले गोल गर्दै आमन्त्रित टिम कुवेतको अग्रता दोब्बर पारे। सन् २०२१ मा माल्दिभ्समा भएको पछिल्लो संस्करणमा फाइनल पुगेको नेपाल भारतसँग पराजित हुँदा उपाधि जित्नबाट वञ्चित भएको थियो। कुवेतविरुद्ध रक्षापंक्तिमै व्यस्त भएको नेपालले केही अवसर सिर्जना गरे पनि सदुपयोग गर्न सकेन। जारी प्रतियोगितामा समूह एमा नेपालले आयोजक भारत र पाकिस्तानसँग खेल्ने छ। नेपालले समूह चरणको दोस्रो खेलमा शनिबार भारतको सामना गर्नेछ।
कुवेतविरुद्ध अञ्जनको गोल,"बेंगलुरु: साफ च्याम्पियनसिपको पलिहो खेलमा कुवेतको सामना गरिरहेको नेपालले कुवेतविरुद्ध एक गोल फर्काएको छ। भारतको बेंगलुरुस्थित श्री कान्तीभिरा रंगशालामा पहिलो हाफमा २० ले पछि परेको नेपालले दोस्रो हाफमा पुन: गोल खाएको थियो। तर, ६८औं मिनेटमा अञ्जन विष्टले नेपालका लागि पहिलो गोल फर्काएका हुन्। जारी खेलको २३औं मिनेटमा कुवेतका कप्तान खालिद हाजियाले गोल गर्दै कुवेतलाई अग्रता दिलाएका थिए। विश्वकप खेलिसकेको र वरीयतामा पनि निकै माथि रहेको कुवेतले पहिलो हाफ सकिन तीन मिनेट बाँकी रहँदा अग्रता दोब्बर पारेको थियो। साबिब अलखालदीले गोल गर्दै आमन्त्रित टिम कुवेतको अग्रता दोब्बर पारेका थिए। दोस्रो हाफको सुरुआतमा केही सम्हालिने कोसिस गरेको नेपालले ६५औं मिनटमा पुन गोल खाएको थियो। मोहम्मद अब्दुल्लाहले पेनाल्टीमार्फत गोल गर्दै अग्रता ३० मा पुर्याएका थिए। सन् २०२१ मा माल्दिभ्समा भएको पछिल्लो संस्करणमा फाइनल पुगेको नेपाल भारतसँग पराजित हुँदा उपाधि जित्नबाट वञ्चित भएको थियो। जारी प्रतियोगितामा समूह एमा नेपालले आयोजक भारत र पाकिस्तानसँग खेल्ने छ। नेपालले समूह चरणको दोस्रो खेलमा शनिबार भारतको सामना गर्नेछ।"
"युएईलाई हराउँदै ओमान शीर्ष स्थानमा, आयरल्यान्ड दोस्रो खेलमा पनि पराजित",काठमाडौं : आईसीसी विश्वकप क्वालिफार्यसमा आयरल्यान्ड दोस्रो खेलमा पनि पराजित भएको छ। पहिलो खेलमा ओमानसँग ५ विकेटले पराजित भएको आयरल्यान्ड दोस्रो खेलमा स्कटल्यान्डसँग एक विकेटले पराजित भयो। टस हारेर ब्याटिङको निम्तो पाएको आयरल्यान्ड निर्धारित ५० ओभरको खेलमा ८ विकेट गुमाएर २८६ रन बनायो। आयरल्यान्डको लागि कर्टिस काम्फरले शतकसहित १२० रन जोडेका थिए। २८७ रनको लक्ष्य पछ्याएको स्कटल्यान्डले ९ विकेटको क्षतिमा लक्ष्य पूरा गर्यो। अन्तिम बलमा चौका प्रहार गर्दै मिचाइल लिस्कले स्कटल्यान्डलाई विजयी बनाएका थिए। त्यस्तै ग्रुप बीकै अर्को खेलमा ओमान लगातार दोस्रो जित हासिल गरेको युएईलाई ५ विकेटले पराजित गर्दै ओमान समूहको शीर्ष स्थानमा उक्लेको छ। टस जितेर फिल्डिङ गरेको ओमानलाई युएईले निर्धारित ओभरको खेलमा ८ विकेटको क्षतिमा २२७ रन बनाएको थियो। ओमानले उक्त लक्ष्य ४६ ओभरमै पूरा गर्यो। ओमानलाई जित दिलाउन सोइब खान र मोहम्मद नदीमले अवजित अर्धशतक प्रहार गरेका थिए। त्यसबाहके अकिब ल्याजले पनि अर्धशतक प्रहार गरेका थिए।
कुवेतविरुद्ध नेपाल १० ले पछाडि,"बेंगलुरु : साफ च्याम्पियनसिपको पहिलो खेलमा नेपालले कुवेतविरुद्ध गोल खाएको छ। भारतको बेंगलुरुस्थित श्री कान्तीभिरा रंगशालामा जारी खेलको २३औं मिनेटमा कुवेतका कप्तान खालिद हाजियाले गोल गर्दै कुवेतलाई अग्रता दिलाएका हुन्। किरण चेम्जोङको कप्तानीमा मैदानमा उत्रिएको नेपालको रक्षापंक्ति विमल पाण्डे, रोहित चन्द, अनन्त तामाङ र सनिश श्रेष्ठले सम्हाल्ने भएका छन्। त्यस्तै मिडफिल्डमा लाकेन लिम्बु, पुजन उपरकोटी र एरियक विष्ट छन्। फ्रन्टलाइनको जिम्मा मनिष डाँगी, अञ्जन विष्ट र नवयुग श्रेष्ठले पाएका छन्।"
एसियन गेम्सका लागि स्क्वासका ६ खेलाडी छनोट,"काठमाडौं : नेपाल स्क्वास राकेट्स संघले चीनको होङझावमा आयोजना हुने १९औँ एसियाली खेलकुदका लागि बुधबार ६ खेलाडी चयन गरेको छ। संघले राउन्ड रोविन लिगको आधारमा गरिएको छनोट प्रतियोगिताबाट परुषतर्फ र महिलातर्फ समान तीनतीन खेलाडी छनोट गरेको हो। एसियाडमा नेपालको प्रतिनिधित्व गर्ने खेलाडीमा पुरुषतर्फ अरहन्त केशर सिंह, अमृत थापा मगर र अमिर ब्लोन तथा महिलातर्फ विपना ब्लोन, कृष्णा थापा र स्वस्थानी श्रेष्ठ छन्। प्रशिक्षकको भूमिका हीराबहादुर थापाले निर्वाह गर्नेछन्। एसियाडमा नेपालले स्क्वासतर्फ एकल र टिम इभेन्टमा प्रतिस्पर्धा गर्नेछ। एसियाड आगामी सेप्टेम्बर २३ देखि अक्टोबर ८ सम्म आयोजना हुनेछ।"
कर्पोरेट ब्याडमिन्टन खेलाडीको ड्रिम टुर्नामेन्ट बनेको छ,"अन्नपूर्ण पोस्ट् कर्पोरेट ब्याडमिन्टन हुँदैछ। यो प्रतियोगितालाई तपाईले कसरी हेर्नु भएको छ ? अन्नपूर्ण कर्पोरेट ब्याडमिन्टनको धेरै वटा संस्करण सम्पन्न भइसकेका छन्। यो प्रतियोगिताले ब्याडमिन्टनलाई सर्वसाधारणले हेर्ने नजरमा नै परिवर्तन ल्याइदिएको छ। अर्को कुरा ब्याडमिन्टनका विषयमा मिडियामा यति धेरै माइलेज र प्रचार होला भनेर हामीले कल्पनै गरेका थिएनौं। ब्याडमिन्टनका विषयमा अन्नपूर्णले जुन कभरेज गरेको छ, त्यस्तो कभरेज हामीले कल्पना गरेकोभन्दा धेरै उत्कृष्ट छ। यही प्रतियोगिताका कारण खेलाडीले पनि राम्रै कभरेज पाएका छन्। हाम्रा खेलाडीलाई पनि सबैले चिन्ने अवस्था आएको छ। यससँगै संघले पनि भिन्न किसिमको ओनरसिप पाएको छ। समग्रमा भन्नुपर्दा यो प्रतियोगिताले ब्याडमिन्टनलाई स्थापित र लोकप्रिय बनाउन महत्वपूर्ण भूमिका निर्वाह गरेको छ। यो प्रतियोगिता सबै खेलाडीको ड्रिम टुर्नामेन्ट बनेको छ। यस्तै टेक्निकल टिमलाई पनि अन्तर्राष्ट्रिय प्रतियोगितामा निर्णायक भएको महसुस गराइदिएको छ। यो प्रतियोगिताले नयाँ नयाँ खेलाडीलाई ब्याडमिन्टनमा लाग्न कत्तिको हौसला प्रदान गरेको पाउनु भएको छ ? अन्नपूर्णले एक समय सातै प्रदेशमा छनोट प्रतियोगिता गरेर केन्द्रीय प्रतियोगिताका लागि खेलाडी छनोट गरेको थियो। त्यतिबेला देशैभर ब्याडमिन्टनको लहर ल्याएको थियो। प्रदेशमा पनि यो प्रतियोगिताले भिन्न उचाइ पाएको थियो। केन्द्रीय स्तरमा छनोट हुन नसकेका खेलाडीले पनि जिल्ला र प्रदेशस्तरीय प्रतियोगिता खेलेर कर्पोरेट ब्याडमिन्टन खेल्ने धोको पूरा गरेका थिए। यसले खेलाडी उत्पादनमा पनि महत्वपूर्ण भूमिका निर्वाह गरेको छ। यही प्रतियोगिताबाट करियर थालेका खेलाडीहरू अहिले वरीयतामा आउन थालेका छन्। खेलकुद र कर्पोरेट हाउसबीच सम्बन्ध स्थापित गर्न यो प्रतियोगिताले कस्तो भूमिका निर्वाह गरेको छ ? यस प्रतियोगितामा खेल्नेहरू कर्पोरेट हाउसका तल्लो तहदेखि माथिल्लो तहका व्यक्तिहरू छन्। कर्पोरेट हाउस ब्याडमिन्टनमय भएको छ। यसले पक्कै पनि नेपाली खेलकुदमा सकारात्मक भूमिका निर्वाह गरेको छ। पूर्व राष्ट्रिय च्याम्पियन नङ्सलदेवी तामाङले कर्पोरेट ब्याडमिन्टनका कारण बैकिङ करियर सुरु गर्न पाएकी छन्। सिटिजन बैंकका प्रमुख कार्यकारी अधिकृत राजेन्द्रसिंह भण्डारीले नङ्सललाई बैंकमा स्थायी रोजगारीको व्यवस्था दिनुभएको थियो। आगामी दिनमा पनि कर्पोरेट हाउसहरूले खेलाडीलाई रोजगारी दिनुहुनेछ भन्ने विश्वास लिएको छु। यो प्रतियोगिताले कर्पोरेट हुँदै अन्तर्राष्ट्रिय प्रतियोगिताको मान्यता स्थापित गरिसकेको छ। आगामी दिनमा पनि अन्नपूर्णले अन्तर्राष्ट्रिय प्रतियोगिता सञ्चालन गर्न पाउँछ ? सन् २०१६ देखि २०१९ को अवधिमा नेपाल ब्याडमिन्टन संघले आठ वटा अन्तर्राष्ट्रिय प्रतियोगिता आयोजना गरेको थियो। त्योमध्ये अन्नपूर्ण इन्टरनेसनल सिरिज पनि एक हो। अन्नपूर्ण पोस्ट्ले अन्तर्राष्ट्रिय प्रतियोगिताको व्यवस्थापन पनि उत्कृष्ट रूपमा गरेको थियो। अन्तर्राष्ट्रिय क्षेत्रमा पनि यो प्रतियोगिताले छुट्टै चर्चा कमाएको थियो। पछिल्लो समयमा कोभिडको असहज अवस्थाका कारण यो लय रोकिएको छ। अब फेरि विस्तारै त्यो लयमा फर्किंदै छौं। यो प्रतियोगिता खेलाडीहरूको रोजाइमा पर्ने प्रतियोगिता भन्नुभयो। यसको कारण के हो ? अन्नपूर्ण कर्पोरेट ब्याडमिन्टन प्रतियोगिताले विजेता खेलाडीलाई दुई तोला सुन पुरस्कार दिएको थियो। यस्तो पुरस्कार नेपाली खेलकुदमा कसैले पनि दिएका थिएनन्। कर्पोरेट ब्याडमिन्टन प्रतियोगिता हामी खेलाडी हुँदा पनि हुन्थ्यो। तर, त्यतिबेला अहिलेकोजस्तो अवस्था थिएन। पछिल्लो समय यसले भिन्न उचाइ हासिल गर्नुमा पूर्वखेलाडी एवं अन्तर्राष्ट्रिय अम्पायर दीपक थापाको कन्सेप्टका कारण पनि हो। यो प्रतियोगितालाई अझ स्तरीय बनाउन के गर्नुपर्छ ? ब्याडमिन्टनमा हुनुपर्ने पाँच वटा इभेन्ट र कर्पोरेटका दुई इभेन्टले गर्दा प्रतियोगिता पूर्ण देखिएको छ। धेरै इभेन्ट राख्दा धेरै समय लाग्नुका साथै पुरस्कार राशि पनि बाँडिन्छ। खेलाडीको सुविधा पनि बाँडिन्छ। सात वटा मात्रै इभेन्टले प्रतियोगितालाई नै उत्कृष्ट बनाएको छ। कर्पोरेट क्षेत्रका व्यक्तिहरूसँगै ब्याडमिन्टनकै राष्ट्रिय तथा अन्तर्राष्ट्रिय खेलाडीले यो प्रतियोगितामा खेल्न पाएका छन्। कर्पोरेट र एमोच्योर प्रतियोगितामा के फरक छ ? कर्पोरेट र एमोच्योरका विषयमा हामीले अहिलेसम्म वर्गीकरण गर्न सकेका छैनौं। सबैभन्दा महत्वपूर्ण कुरा कर्पोरेट सेक्टरलाई हामीले खेलकुदमा भित्र्याउन सकेका छैनौं। जुन दिनदेखि कर्पोरेट सेक्टर खेलकुदमा लगानी गर्न आउँछन्, त्यो बेला कर्पोरेट र एमोच्योरमा फरक देखिएला। हामीले गर्ने भनेको सेमी प्रोफेसनल प्रतियोगिता हो। अन्नपूर्ण पोस्ट् कर्पोरेट ब्याडमिन्टन प्रतियोगितामा ब्याडमिन्टन संघको चाहिँ कस्तो भूमिका रहन्छ ? संघले प्राविधिक सहयोग गर्छ। अन्नपूर्ण पोस्ट्ले गर्ने भनेको व्यवस्थापनको काम मात्रै हो। अर्थात उद्घाटन र समापन समारोह बाहेक प्रतियोगिता सञ्चालनको सम्पूर्ण जिम्मेवारी ब्याडमिन्टन संघले लिएको छ। नेपाली ब्याडमिन्टनमा कर्पोरेट क्षेत्रको भूमिका कस्तो हुनुपर्छ ? कर्पोरेट क्षेत्रलाई भित्र्याउन हामीले के गर्नुपर्छ ? कर्पोरेट क्षेत्रलाई सामाजिक उत्तरदायित्वअन्तर्गत सरकारले सुविधा दिनु आवश्यक छ। कर्पोरेट क्षेत्रले सरकारबाट सहयोग पाएको खण्डमा मात्र उनीहरू पनि खुलेर खेलकुदमा लगानी गर्न सक्छन्। यसो भयो भने नेपाली खेलकुदले धेरै फाइदा लिन सक्छ। अन्नपूर्ण पोस्ट् कर्पोरेट ब्याडमिन्टन प्रतियोगिताका कारण खेलाडीले पनि कभरेज पाएका छन्। प्रतियोगिताबाट करियर थालेका खेलाडी वरीयतामा आउन थालेका छन्। यहाँका विभागीय टोलीसँगै कर्पोरेट क्षेत्रले यहीँ रोजगारी दिने हो भने हाम्रा खेलाडी बिदेसिनु पर्ने अवस्था नै आउँदैन। पछिल्लो समय नेपालमा केही खेल व्यवसायिक देखिएको छ। ब्याडमिन्टनलाई पनि व्यवसायिक बनाउन के गर्नुपर्छ ? पछिल्लो समय फुटबल र क्रिकेट व्यवसायिक देखिएको छ। फुटबल र क्रिकेटको बजेट ठूलो छ। उनीहरूलाई विदेशबाट सहयोग आउँछ। अरु खेलमा यस्तो अवस्था छैन। खेलाडीको प्रशिक्षणदेखि प्रतियोगिता आयोजनासम्मको बजेट संघ आफैले खोज्नुपर्छ। यस्तो अवस्थामा पनि ब्याडमिन्टनका राम्रा खेलाडीले वर्षमा १० लाखसम्मका पुरस्कार पनि जित्ने गरेका छन्। ब्याडमिन्टन पूर्ण व्यवसायिक नभए पनि अर्ध व्यवसायिक भने भइसकेको छ। तपाई खेलाडी हुँदै संघको नेतृत्व तहसम्म पुग्नु भएको छ। पहिले र अहिलेमा ब्याडमिन्टनको अवस्था कस्तो पाउनु भएको छ ? समय अनुसार फेरिएको छ। हामीले खेल्दा व्यवसायिक खेलाडी बन्छौं भनेर खेलेकै थिइनौं। हाम्रो लक्ष्य राष्ट्रिय च्याम्पियन बन्ने र केही अन्तर्राष्ट्रिय प्रतियोगिता खेल्ने थियो। त्यतिबेला एउटा अण्डा, चना र दुई पिस पाउरोटी पनि हामीलाई धेरै हुन्थ्यो। हामी भिन्न जोस लिएर खेल्थ्यौं। तर, अहिले अवस्था फेरिएको छ। खेलाडीले खाने डाइट पनि वैज्ञानिक आधारमा दिने गरिएको छ। कुन खेलका खेलाडीले कति डाइट खाने भन्ने तोकिएको हुन्छ। हिजोका दिनमा हामीले नपाएका सेवा सुविधा अहिलेका खेलाडीलाई दिनु पर्छ भनेर म लागिपरेको छु। पछिल्लो समय खेलाडी पलायन हुने अवस्था बढेको छ। यसको असर ब्याडमिन्टनमा चाहिँ कत्तिको परेको छ ? खेलाडी पलायनका विषयमा मेरो छुट्टै धारणा छ। वैदेशिक सहभागिताका क्रममा कुनै पनि खेलाडी विदेशमा लुक्ने वा भाग्ने गर्छ भने त्यो अत्यन्त गलत हो। यस्तो काम खेलाडीले गर्नु हुँदैन। यो अपराध नै हो। तर, जो खेलाडीले वषौं आफ्नो उर्जाशील समय देशका लागि दिएका छन्। विदेशमा खेलेर स्वदेश फर्किएका छन् र रिटायर्ड हुने समयमा विदेश जान्छन् भने त्यो नराम्रो होइन। ब्याडमिन्टनका थुप्रै खेलाडी विदेशमा छन्। उनीहरूले हाम्रा खेलाडीलाई समय समयमा सहयोग पनि गरिरहेका छन्। पछिल्लो समय रत्नजित तामाङ, दीपेश धामी र विकास श्रेष्ठ अमेरिकामा छन्। उनीहरू त्यहाँ व्याडमिन्टनमै सक्रिय छन्। त्यहाँका खेलाडीलाई प्रशिक्षण दिइरहेका छन्। यहाँका विभागीय टोलीसँगै कर्पोरेट क्षेत्रले यहीँ रोजगारी दिने हो भने हाम्रा खेलाडी विदेशिनु पर्ने अवस्था नै आउँदैन। यस विषयमा राज्यले पनि ध्यान दिनु आवश्यक छ। प्रस्तुति : विष्णु थापा"
साफ च्याम्पियनसिप : उद्घाटन खेलमा आज नेपाल र कुवेत भिड्दै,"काठमाडौं : दक्षिण एसियाली फुटबलका सबैभन्दा ठूलो प्रतियोगिता साफ च्याम्पियनसिपको उद्घाटन खेलमा आज नेपाल र कुवेत आमनेसामने हुने भएका छन्। भारतको बेङ्गुरुमा आज दिउँसो ३:४५ बजेबाट खेल सुरू हुने दक्षिण एसियाली फुटबल संघले जनाएको छ। आजबाट जुलाई चारसम्म हुने प्रतियोगितामा नेपालले समूह एमा आयोजक भारत, आमन्त्रित टिम कुवेत र पाकिस्तानको सामना गर्नेछ। दक्षिण एसियाली फुटबल संघले सार्वजनिक गरेको ड्रअनुसार नेपालले निटकतम प्रतिद्वन्द्वी भारतकै समूहमा परेको थियो। यसअघि माल्दिभ्समा भएको पछिल्लो संस्करणमा पहिलो पटक फाइनलमा पुगेको नेपाल भारतसँग पराजित हुँदा उपाधि उचाल्न असफल भएको थियो। यसपाली दक्षिण एसियाका बाहेक कुवेत र लेबनान पनि सहभागिता जनाउँदैछन्। प्रतियोगितामा सहभागी आठ टिम दुई समूहमा विभाजित छन्। दुवै समूहबाट शीर्ष दुई टिमले सेमिफाइनलमा स्थान बनाउनेछन्। साफले सार्वजनिक गरेको खेल तालिकाअनुसार नेपालले जुन २१ मा कुवेत, जुन २४ मा भारत र जुन २७ मा पाकिस्तानसँग खेल्ने छ। समूह ए भारत, कुवेत, नेपाल, पाकिस्तान समूह बी लेबनान, माल्दिभ्स, भुटान, बंगलादेश"
अन्नपूर्ण कर्पोरेट ब्याडमिन्टन प्रतियोगिताको उद्घाटन समारोह (फोटोफिचर),"काठमाडौं : अन्नपूर्ण मिडिया नेटवर्कको आयोजनामा अन्नपूर्ण कर्पोरेट ब्याडमिन्टन प्रतियोगिता आजदेखि सुरु भएको छ। अन्नपूर्ण मिडिया नेटवर्कले वार्षिक रूपमा आयोजना गर्दै आएको प्रतियोगिताको नवौं संस्करणको उद्घाटन उपसभामुख इन्दिरा राना मगर र अन्नपूर्ण मिडिया नेटवर्कका अध्यक्ष क्याप्टेन रामेश्वर थापाले बिरुवामा पानी हालेर संयुक्त रुपमा गरेका हुन्। त्रिपुरेश्वरस्थित राष्ट्रिय खेलकुद परिषद् (राखेप)को कभर्डहलमा असार ९ गतेसम्म चल्ने प्रतियोगितामा २५० भन्दा धेरै खेलाडीको सहभागिता छ। उद्घाटन समारोहलाई सम्बोधन गर्दै उपसभामुख मगरले अन्नपूर्णसँग लामो समयदेखि जोडिएको स्मरण गर्दै यसले मानसिक र शारिरीक विकासमा ठूलो योगदान गरेको बताइन्। अन्नपूर्णसँग धेरै वर्षदेखि नजिक छु। स्वास्थ्य, खेलकुदसँग जोडिएर शारिरीक, मानसिक विकासमा भूमिका निर्वाह गरिरहेको छ, उनले भनिन्। अन्नपूर्ण मिडिया नेटवर्कले धुम्रपानविरुद्ध विभिन्न कार्यक्रम गरेको प्रशंसा गर्दै उपसभामुख थापाले भनिन्, सूर्तिजन्य पद्धार्थको प्रयोग घटाउन पहल गर्ने सरकारको मात्रै होइन, सबैको दायित्व हो। अन्नपूर्ण पोस्ट कर्पोरेट ब्याडमिन्टन यो समाजको लागि महत्त्वपूर्ण छ। अन्य व्यावसायिक घरानले पनि खेलकुदमा लगानी गर्नुपर्छ, उनले भनिन्। यस्तै, अन्नपूर्ण मिडिया नेटवर्कका अध्यक्ष क्याप्टेन थापाले खेल क्षेत्रमा स्रोत बढाउनुपर्ने बताउँदै खेल क्षेत्रको विकासका लागि अन्नपूर्णले सहयोग गर्दै आएको स्पष्ट पारे। समाज स्वस्थस्फूर्त हुनुपर्छ भन्ने अभियानका साथ कर्पोरेट ब्याडमिन्टको आयोजना गरेको बताउँदै अध्यक्ष थापाले सहभागी खेलाडीलाई शुभकामना दिए। नेपाल ब्याडमिन्टन संघका अध्यक्ष रामजी बहादुर श्रेष्ठले खेलको प्रवर्द्धन र खेलाडीको व्यक्तित्व विकासमा यो प्रतियोगिताले महत्त्वपूर्ण योगदान गरेको बताए। अन्नपूर्णले ब्याडमिन्टन खेलको प्रचारप्रसार, खेलाडीको व्यक्तित्व विकास, लगायत यो खेलको हितमा महत्त्वपूर्ण भूमिका निर्बाध गरेको छ, उनले भने, हामी अझै सहकार्य गर्न सधैं तयार छौं। सन् २०१९ मा अन्तर्राष्ट्रिय रुपमा पनि आयोजना गर्याैं। वार्षिकरुपमा आयोजना हुँदै आएको प्रतियोगिता कोभिडका कारणले अवरुद्ध भए पनि पुनः पुरानै अवस्थामा फर्किँदै गरेको उनले बताए। अहिले फेरि हामी पुरानै लयमा फर्किँदै छौं। निटक भविष्यमा पनि अन्नपूर्णसँग सहकार्य गर्दै अगाडि बढ्छौं। ब्याडमिन्टको विकासका लागि हामी सँधै हातेमालो गरेर अगाडि बढ्छौं, अध्यक्ष श्रेष्ठले भने। उनले सहभागी खेलाडीलाई सफलताको कामना गर्दै यो नेपालका सम्पूर्ण खेलाडीको स्वप्नील प्रतियोगिता भएको बताए। अन्नपूर्ण पोस्ट्का प्रधानसम्पादक अखण्ड भण्डारीले अन्नपूर्णले अतिरिक्त कार्यक्रम पनि गर्छ भन्ने उदाहरणको रुपमा यो प्रतियोगिता रहेको बताए। अन्नपूर्णले समाचार प्रवाह मात्र गर्दैन भन्ने उदाहरण यो प्रतियोगिता हो। वातावरण र स्वास्थ्यलाई ध्यानमा राखेर प्रतियोगिता आयोजना गरेको हो, उनले भने। नेपाल ब्याडमिन्टन संघको प्राविधिक सहयोगमा सञ्चालन हुने प्रतियोगितामा सात स्पर्धामा प्रतिस्पर्धा हुनेछ। प्रतियोगितामा कर्पोरेट हाउस, विभागीय टोली र सातै प्रदेशका खेलाडीको सहभागिता रहेको छ। प्रतियोगितामा एक्जुकेटिभतर्फ पुरुष एकल र एक्जुकेटिभ पुरुष डबल्समा प्रतिस्पर्धा हुनेछ। यस्तै खुलातर्फ पुरुष एकल, पुरुष डबल्स, महिला एकल, मिक्स डबल्समा प्रतिस्पर्धा हुनेछ। यस्तै कर्पोरेट डबल्समा कर्पोरेट हाउसका अध्यक्ष, महानिर्देशक, निर्देशक र प्रमुख कार्यकारी अधिकृत तहकाले प्रतिस्पर्धा गर्नेछन्। प्रतियोगितामा एक्जुकेटिभ पुरुष एकल, एक्जुकेटिभ पुरुष डबल्स र कर्पोरेट डबल्सतर्फका विजेताले एक लाख रुपैयाँ पुरस्कार पाउने छन्। उपविजेताले ५० हजार र तेस्रो स्थान हासिल गर्ने दुई खेलाडीले जनही २५ हजार रुपैयाँ पुरस्कार प्राप्त गर्ने छन्। यस्तै खुला पुरुष एकल, डबल्स, महिला एकल र मिक्स डबल्सका विजेताले ८० हजार, दोस्रो हुनेले ४० हजार र तेस्रो हुने खेलाडीले १५ हजार रुपैयाँ पाउने छन्। यो पनि पढ्नुहोस"
कर्पोरेट ब्याडमिन्टन आजदेखि,"प्रतियोगितामा कर्पोरेट हाउस, विभागीय टोली र सातै प्रदेशका खेलाडीको सहभागिता रहेको छ। काठमाडौं : नवौं संस्करणको अन्नपूर्ण पोस्ट् कर्पोरेट ब्याडमिन्टन प्रतियोगिताको सम्पूर्ण तयारी पूरा भएको छ। असार ६ देखि ९ गतेसम्म त्रिपुरेश्वरस्थित राष्ट्रिय खेलकुद परिषद्को कभर्डहलमा सञ्चालन हुने प्रतियोगिताको सम्पूर्ण तयारी पूरा भएको अन्नपूर्ण मिडिया नेटवर्कका उपमहानिर्देशक विकास श्रेष्ठले जानकारी दिए। प्रतियोगिताको सम्पूर्ण तयारी पूरा भएको छ। खेलाडी, प्रशिक्षक, निर्णायक र खेलप्रेमीको तीव्र प्रतिक्षा सकिएको छ, उपमहानिर्देशक श्रेष्ठले भने, प्रतियोगितामा दुई सयभन्दा बढी खेलाडीको सहभागिता रहने छ। नेपाल ब्याडमिन्टन संघको प्राविधिक सहयोगमा सञ्चालन हुने प्रतियोगितामा सात स्पर्धामा प्रतिस्पर्धा हुनेछ। प्रतियोगितामा कर्पोरेट हाउस, विभागीय टोली र सातै प्रदेशका खेलाडीको सहभागिता रहेको छ। प्रतियोगितामा एक्जुकेटिभतर्फ पुरुष एकल र एक्जुकेटिभ पुरुष डबल्समा प्रतिस्पर्धा हुनेछ। यस्तै खुलातर्फ पुरुष एकल, पुरुष डबल्स, महिला एकल, मिक्स डबल्समा प्रतिस्पर्धा हुनेछ। यस्तै कर्पोरेट डबल्समा कर्पोरेट हाउसका अध्यक्ष, महानिर्देशक, निर्देशक र प्रमुख कार्यकारी अधिकृत तहकाले प्रतिस्पर्धा गर्ने उपमहानिर्देशक श्रेष्ठले जानकारी दिए। प्रतियोगितामा एक्जुकेटिभ पुरुष एकल, एक्जुकेटिभ पुरुष डबल्स र कर्पोरेट डबल्सतर्फका विजेताले एक लाख रुपैयाँ पुरस्कार पाउने छन्। उपविजेताले ५० हजार र तेस्रो स्थान हासिल गर्ने दुई खेलाडीले जनही २५ हजार रुपैयाँ पुरस्कार प्राप्त गर्ने छन्। यस्तै खुला पुरुष एकल, डबल्स, महिला एकल र मिक्स डबल्सका विजेताले ८० हजार, दोस्रो हुनेले ४० हजार र तेस्रो हुने खेलाडीले १५ हजार रुपैयाँ पाउने छन्। ग्लोबल आईएमई बैंक मुख्य प्रायोजक रहेको प्रतियोगितामा होन्डा ग्राजिया, एभरेष्ट बैंक, डीएचआई, साल्ट ट्रेडिङ कन्सर्न, सगरमाथा लुम्बिनी इन्सुरेन्स, नामी कलेज, फुडमान्डु, एभीट्रेस, एग्रो फ्रुटलगायतले प्रायोजन गरेका छन्।"
कुवेतविरुद्ध नेपालको पहिलो रोजाई सार्वजनिक,"बेंगलुरु: साफ च्याम्पियनसिपको पलिहो खेलमा नेपालले कुवेतविरुद्धको पहिलो रोजाई सार्वजनिक गरेको छ। भारतको बेंगलुरुमा हुने समूह एको पहिलो खेलका लागि राष्ट्रिय फुटबल टिमका मुख्य प्रशिक्षक भिन्सेन्जो अल्बर्टो एनेसले किरण चेम्जोङको कप्तानीमा सुरुआती ११ सार्वजनिक गरेका हुन्। नेपालको रक्षापंक्ति विमल पाण्डे, रोहित चन्द, अनन्त तामाङ र सनिश श्रेष्ठले सम्हाल्ने भएका छन्। यस्तै मिडफिल्डमा लाकेन लिम्बु, पुजन उपरकोटी र एरियक विष्ट छन्। फ्रन्टलाइनको जिम्मा मनिष डाँगी, अञ्जन विष्ट र नवयुग श्रेष्ठले पाएका छन्। खेल नेपाली समयअनुसार ३:४५ बजे सुर हुनेछ। आजबाट जुलाई चारसम्म हुने प्रतियोगितामा नेपालले समूह एमा आयोजक भारत, आमन्त्रित टिम कुवेत र पाकिस्तानको सामना गर्नेछ। दक्षिण एसियाली फुटबल संघले सार्वजनिक गरेको ड्रअनुसार नेपालले निटकतम प्रतिद्वन्द्वी भारतकै समूहमा परेको थियो। यसअघि माल्दिभ्समा भएको पछिल्लो संस्करणमा पहिलो पटक फाइनलमा पुगेको नेपाल भारतसँग पराजित हुँदा उपाधि उचाल्न असफल भएको थियो। यसपाली दक्षिण एसियाका बाहेक कुवेत र लेबनान पनि सहभागिता जनाउँदैछन्। प्रतियोगितामा सहभागी आठ टिम दुई समूहमा विभाजित छन्। दुवै समूहबाट शीर्ष दुई टिमले सेमिफाइनलमा स्थान बनाउनेछन्। साफले सार्वजनिक गरेको खेल तालिकाअनुसार नेपालले जुन २१ मा कुवेत, जुन २४ मा भारत र जुन २७ मा पाकिस्तानसँग खेल्ने छ। समूह ए भारत, कुवेत, नेपाल, पाकिस्तान समूह बी लेबनान, माल्दिभ्स, भुटान, बंगलादेश"
नरपानीमा बढे पर्यटक,"सन्धिखर्क : नरपानी डाँडा चिसो हावा र चिसो पानीका कारण चर्चित छ। यहाँबाट धेरै हिमाल देख्न पाइन्छ। मनमोहक दृश्यहरू हेर्न र गर्मीयाममा गर्मी छल्न यहाँ धेरै पर्यटक आउने गर्छन्। हाल भारतबाट आउने पर्यटकको संख्या पनि वृद्धि भएको छ। पहाडको मनोरम दृश्यले भरिपूर्ण नरपानी प्रमुख पिकनिकस्थलको रूपमा विकसित हुँदै गएको छ। गर्मीको समय आजभोलि पनि यस क्षेत्रमा चिसो खान कपिलवस्तु, रूपन्देही, दाङ, नवलपरासी, बाँके र बर्दियाबाट दैनिक रूपमा पर्यटक आउने गरेको सन्धिखर्क ६ नरपानीका पूर्ववडाअध्यक्ष कृष्णबहादुर आचार्यले बताए। कोरोनाका कारण केही समय बन्द भए पनि फेरि आन्तरिक तथा बाह्य पर्यटकहरू बढेका छन्। तराई मधेस र गर्मी क्षेत्रबाट आउने पर्यटकले नरपानीको चिसोमा रमाउने गर्छन्। गत वर्षदेखि दैनिक रूपमा ३० देखि ७० ग्रुपहरू आउने गर्दछन्। शनिबारको दिन यहाँ झन्डै ५० देखि एक सय ग्रुपहरू आउने गरेका छन्। महेन्द्र राजमार्गको कपिलवस्तु गोरुसिंगेबाट ५० किलोमिटरको दूरीमा नरपानी आइपुगिन्छ। गोरुसिंगे सन्धिखर्क सडकमा पर्ने यस क्षेत्रमा पछिल्लो समय भारतीय पर्यटकहरू बढी आउने गरेका छन्। सुपा देउरालीमा दर्शनका लागि पनि आउने धार्मिक पर्यटक त्यत्तिकै हुन्छन्। यहाँ वरिपरि हरियाली डाँडा छ। बीचमा समथर भूभाग रहेको छ। सुपा देउरालीको दर्शन गरेपछि मनले चिताएको पुग्ने धार्मिक विश्वास छ। कडा चट्टानका बीच निर्माण भएको सडक र त्यही सडकको छेउमा मन्दिर छ। विगतका वर्षहरूमा भन्दा हिजोआज दर्शनार्थी बढेको सुपा देउराली मन्दिर संरक्षण समितका अध्यक्ष फर्सबहादुर केसीले बताए। सुपा देउराली पनि धेरै भेटी संकलन हुने मन्दिरमध्येको एक हो। यहाँ उठेको भेटीबाट विद्यालय सञ्चालनसँगै विकास निर्माणका काम भइरहेका छन्। नगरपालिका वडा ७ मा रहेको आदर्श माध्यमिक विद्यालय खाँचीकोटमा र शीतगंगा नगरपालिकाको शान्ति आधारभूत विद्यालय, सीता आधारभूत विद्यालय र देउराली आधारभूत विद्यालयमा गरी १० जना निजी शिक्षक राखेर विद्यालय सञ्चालन गरिएको छ। भेटीबाट अनाथ, असहाय र दैवी प्रकोपमा परेका परिवारलाई आर्थिक सहयोग गर्नाका साथै अन्य मठमन्दिर पौवा, बाटाघाटो, बिजुली, खानेपानी, दैवीप्रकोप राहतलगायतका मानवीय सेवाका क्षेत्रमा खर्च गरिने अध्यक्ष केसीले जानकारी दिए। यहाँ केबुलकार र साहसिक पदमार्ग बनाउन सके पर्यटन व्यवसायबाट राम्रो आम्दानी लिन सकिन्छ।"
वीरगन्ज महानगरले ल्यायो ३ अर्ब २१ करोडको बजेट,"वीरगन्ज : वीरगन्ज महानगरपालिकाले आगामी आर्थिक वर्ष २०८००८१ का लागि ३ अर्ब २१ करोड ३५ लाख ४४ हजार रुपैयाँ अनुमानित बजेट ल्याएको छ। बुधबार आयोजित वीरगन्ज महानगरपालिकाको नगरसभाको १३ औं अधिवेशनमा उपमेयर इम्तियाज आलमले आगामी आर्थिक वर्ष २०८००८१ का लागि ३ अर्ब २१ करोड ३५ लाख ४४ हजार रुपैयाँ बराबरको अनुमानित आयव्ययसहितको बजेट प्रस्तुत गरेका हुन्। महानगरपालिकाले चालु आर्थिक वर्षको भन्दा करिब १२ करोडभन्दा कम रकमको बजेट ल्याएको हो। यसअघि चालु आर्थिक वर्ष २०७९८० मा भने महानगरपालिकाले ३ अर्ब ३३ करोड ६३ लाख २ हजार बराबरको बजेट ल्याएको थियो। आगामी आर्थिक वर्षको कुल बजेटमध्ये चालूतर्फ २ अर्ब ४८ करोड ८५ लाख ५ हजार अर्थात् ७७ प्रतिशत र पूँजीगत तर्फ ६८ करोड ८७ लाख १५ हजार अर्थात् २२ प्रतिशत बजेट विनियोजन गरिएको छ। यस्तै वित्तीय व्यवस्था तर्फ ३ करोड ६३ लाख २४ हजार अर्थात् १ प्रतिशत बजेट छुट्याइएको उपमेयर आलमले प्रस्तुत गरेको बजेट वक्तव्यमा उल्लेख छ। महानगरपालिकाले ल्याएको आगामी आर्थिक वर्षको बजेटको खर्च व्यवहोर्ने श्रोतमध्ये आन्तरिक राजश्वबाट १ अर्ब २० करोड ४४ लाख ३० हजार रुपैयाँ, संघीय सरकारको वित्तीय हस्तान्तरणबाट १ अर्ब ३३ करोड २१ लाख रुपैयाँ, संघीय सरकारको वित्तीय समानीकरणबाट ४२ करोड ८८ लाख रुपैयाँ, राजश्व बाँडफाडबाट २१ करोड १२ लाख रुपैयाँ, सशर्त अनुदानबाट ७५ करोड १६ लाख रुपैयाँ प्राप्त हुने अनुमान महानगरले गरेको छ। यस्तै प्रदेश वित्तीय हस्तान्तरणबाट ४ करोड ४५ लाख ९५ हजार र प्रदेश राजश्व बाँडफाँडबाट २ करोड ८७ लाख रुपैयाँ प्राप्त हुने अनुमान गरिएको छ। नीति तथा कार्यक्रममा शिक्षा , स्वास्थ्य ,कृषि र पर्यटन क्षेत्रलाई प्राथमिकता महानगरको आगामी आर्थिक वर्षको नीति तथा कार्यक्रममा शिक्षा, स्वास्थ्य ,कृषि र पर्यटन क्षेत्रलाई प्राथमिकता दिइएको छ। शिक्षा क्षेत्र सुधारतर्फ १२ करोड २० लाख, स्वयंसेवक शिक्षक कार्यक्रमका लागि ४ करोड ७५ लाख रुपैया विनियोजन गरिएको छ। यसैगरि खानेपानी तथा सरसफाई क्षेत्रमा १२ करोड रुपैयाँ, आधारभूत स्वास्थ्य सेवालाई सर्वसुलभ एवं विकेन्द्रित रूपबाट उपलब्ध गराउन विकेन्द्रित स्वास्थ्य सेवाको लागी ३ करोड ७५ लाख र यातायात पूर्वाधार क्षेत्रको लागि ५९ करोड, तथा खेलकुद क्षेत्रका लागि १ करोड रुपैयाँ छुट्याइएको छ। यस्तै लामखुट्टेमुक्त महानगर अभियानका लागि लामखुट्टेको लार्भा नियन्त्रण, बासस्थान नष्ट गर्न, औषधि छर्किने अभियानका लागि ३५ लाख रुपैयाँ विनियोजन गरिएको छ। नगरअधिवेशनमा नीति तथा कार्यक्रम सार्वजनिक गर्दै मेयर सिंहले शिक्षालाई विशेष जोड दिइएको बताए। यस्तै आर्थिक गतिविधिलाई गतिशीलता दिन वीरगन्जलाई धार्मिक पर्यटन क्षेत्रको रुपमा अगाडि बढाउने नीति पनि महानगरले अघि सारेको उनले बताए। अबदेखि सेवाग्राहीले जुनसुकै ठाउँबाट भवन निर्माण इजाजतका लागि आवेदन दिन मिल्ने र आफ्नो काम कुन तहमा पुगेको छ भनी हेर्न मिल्ने गरी इलेक्ट्रिक बिल्डिङ पर्मिट सिस्टम लागु गरी आधुनिकीकरण गरिने नीति लिएको मेयर सिंहले बताए। महानगरभित्र पानीको सतह घट्दै गएकोले भवन निर्माण इजाजत दिँदा अनिवार्य रुपमा तोकिएको रेन हार्भेस्टिङ प्रणाली अवलम्बन गर्नुपर्ने नीति पनि महानगरले अघि सारेको छ।"
"हवाई भाडा घट्यो, यस्तो छ नयाँ मूल्यसूची",काठमाडौं : नेपाल नागरिक उड्डयन प्राधिकरणले हवाई भाडा घटाएको छ। मंगलबार हवाई इन्धनको मूल्य घटेपछि प्राधिकरणले हवाई भाडा घटाएको हो। नयाँ मूल्यसूचीअनुसार सबैभन्दा कम काठमाडौंसिमराको मूल्य १३५० रुपैयाँ तोकिएको छ। सबैभन्दा धेरै विराटनगरनेपालगन्जको ८ हजार ५५ रुपैयाँ तोकिएको छ। यसअघि सिमराको १४४० र विराटनगरनेपालगन्जको ८ हजार ५९५ रुपैयाँ भाडा कायम रहेको थियो। यस्तो छ नयाँ मूल्यसूची
दोहोरो अंकले घट्यो नेप्से परिसूचक,"काठमाडौं : नेपाल स्टक एक्सचेञ्ज (नेप्से) परिसूचकमा बुधबार दोहोरो अंकको गिरावट देखिएको छ। परिसूचक १४ दशमलव ०५ अंकले घटेर दुई हजार ५० दशमलव ७८ को बिन्दुमा कायम भएको हो। आज विभिन्न दुई सय ७१ कम्पनीका ८६ लाख ५१ हजार एक सय ६४ कित्ता शेयर तीन अर्ब ४९ करोड ६८ लाख २२ हजार दुई सय ६० बराबरको कारोबार भएको छ। यो दिनको कारोबारमा होटल तथा पर्यटन, जीवन बीमा उत्पादन तथा प्रशोधन र व्यापार समूहको उपसूचक बढेको छ भने बाँकी सबै समूहको उपसूचक घटेको छ। होटल तथा पर्यटन समूह दुई सय ३९ दशमलव ५१, जीवन बीमा ११ दशमलव ९६, उत्पादन तथा प्रशोधन १५ दशमलव ०१ र व्यापार समूह दुइ दशमलव ३६ अंकले बढेको छ। सबैभन्दा धेरै विकास बैंक समूहको उपसूचकमा ५२ दशमलव ०५ अंकको गिरावट देखिएको छ। त्यस्तै बैंकिङ नौ दशमलव ९९, वित्त २८ दशमलव ०४, जलविद्युत् ४१ दशमलव ८७, लगानी एक दशमलव २०, लघुवित्त ४० दशमलव ३८, म्युचुअल फन्ड शून्य दशमलव १३, निर्जीवन बीमा शून्य दशमलव ८३ र अन्य समूह सात दशमलव ३० अंकले घटेको छ। सिटी होटल लिमिटेडको शेयर मूल्यमा आज सबैभन्दा धेरै नौ दशमलव ९७ प्रतिशतको वृद्धि देखिएको छ। सबैभन्दा धेरै गुमाउनेमा भने ग्रीन भेञ्चर्स लिमिटेडको शेयर मूल्यमा छ दशमलव ९८ प्रतिशतको गिरावट देखिएको छ। कारोबार रकम र कारोबार भएका शेयर सङ्ख्याका आधारमा आज सबैभन्दा धेरै शिवम् सिमेन्ट लिमिटेडको रू २३ करोड छ लाख ४१ हजार तीन सय २७ बराबरको चार लाख २३ हजार एक सय ९८ कित्ता शेयर किनबेच भएको छ।"
सार्वजनिक सवारीको विद्युतीकरण,"पछिल्लो वर्षको बजेटले विद्युतीय सवारीसाधनमा अघिल्लो वर्षको तुलनामा भन्सार महसुल बढाएको छ। काठमाडौं : सन् २०२० मा नेपालमा कुल सवारीसाधनको एक प्रतिशतमात्रै विद्युतीय सवारीसाधन (ईभी) ले ओगटेको थियो। यद्यपि, तिनीहरूको लोकप्रियता बढ्दै गएको छ, जसले निजी क्षेत्रलाई लगानी गर्ने र ईभीका लागि अनुकूल वातावरण सिर्जना गर्ने महत्त्वपूर्ण अवसर प्रदान गरिरहेको छ। यसले पर्याप्त संख्यामा चार्जिङ स्टेसनहरू स्थापना गर्ने, सवारीसाधनको मापदण्डहरू लागू गर्ने र पहुँचयोग्य वित्तीय प्रणालीहरू सुनिश्चित गर्ने कार्यहरू समावेश गर्दछ। तथ्यांकअनुसार चालू आर्थिक वर्षको पहिलो १० महिनामा ८ अर्ब ४१ करोड रुपैयाँबराबरका विद्युतीय सवारीसाधन आयात भएको छ, जसबाट सरकारले भन्सार राजस्व २ अर्ब रुपैयाँ उठाएको छ। यसको विपरीत पेट्रोलियम पदार्थबाट चल्ने सवारीसाधनको वार्षिक आयात लागत एक खर्ब रुपैयाँ रहेको पाइएको छ। विद्युतीय सवारीसाधनको प्रयोगले गति लिएको भए पनि नेपालमा सार्वजनिक यातायातमा यसको प्रयोग न्यून रहेको छ। नेपालमा सार्वजनिक यातायात प्रयोग गर्ने जो कोहीलाई थाहा छ कि यो कष्टपूर्ण छ, त्यसैले देशका धेरै मानिस निजी सवारीसाधन प्रयोग गर्छन्। यसले ट्राफिक जाम र दुर्घटनाका समस्या सिर्जना गर्दछ, नेपाल, बंगलादेश र भुटानका लागि आईएफसी कन्ट्री म्यानेजर मार्टिन होल्टम्यानले भने, काठमाडौं उपत्यकामा वायु प्रदूषणको तीन प्रमुख स्रोतमध्ये सवारीसाधनको उत्सर्जनका कारण समस्या वर्षौंदेखि बढ्दै गएको छ। नेपालको हरितगृह ग्यास उत्सर्जनमा पनि यातायात क्षेत्रको सबैभन्दा ठूलो योगदान रहेको छ। त्यसो भए, यो विद्युतीय मास ट्रान्जिटलाई राम्रो तरिकाले सहरहरूमा जान मद्दत गर्ने माध्यमको रूपमा सोच्ने समय हो। थिगो, महिन्द्रा, वीवाईडी, किया, यामजी, हुन्डाई, टाटा, निसानलगायतका विभिन्न कम्पनीले नेपालमा विद्युतीय सवारीसाधन बिक्री गरिरहेका छन्। तर, आयात घटाउन र आत्मनिर्भरता बढाउन विद्युतीय सवारीसाधनको स्वदेशी उत्पादन स्थापना गर्नु महत्त्वपूर्ण छ। सार्वजनिक सवारीसाधनको विद्युतीकरण अहिलेको आवश्यकता भएको थिगोका प्रबन्ध निर्देशक राजन रायमाझी बताउँछन्। ११ सिटको सार्वजनिक सवारी दैनिक करिब ३ सय किलोमिटर दौडन्छ र करिब ४० लिटर डिजेल खपत गर्छ। यसलाई सजिलैसँग ईभीद्वारा विस्थापित गर्न सकिन्छ, उनी भन्छन्, निजी क्षेत्रले विद्युतीकरण अभियानलाई समर्थन गर्न राम्रो काम गरिरहेको छ तर सरकारी नीति, बैंक र सांसदले निजी यात्रुवाहक सवारीलाई मात्र ईभीको रूपमा हेर्छन्। थिगोले चार्जिङ स्टेसन स्थापना गरेको मूलकोट, सिन्धुली जिल्लाको दोस्रो ठूलो बिजुली खपत गर्ने स्थान भएको छ। हाम्रो नीति र योजनामा स्थिरताको कमीले गर्दा व्यावसायिक ईभीलाई बेवास्ता गरिएको छ, रायमाझी थप्छन्। पछिल्लो वर्षको बजेटले विद्युतीय सवारीसाधनमा अघिल्लो वर्षको तुलनामा भन्सार महसुल बढाएको छ। अघिल्लो बजेटमा प्रदान गरिएको १०० किलोवाटसम्मका सवारीसाधनलाई अन्तःशुल्कमा छुट ५० किलोवाटसम्मका सवारीसाधनमा घटाइएको छ। साथै ५० किलोवाटदेखि १०० किलोवाटसम्मका सवारीसाधनमा १५ प्रतिशत भन्सार र १० प्रतिशत अन्तःशुल्क लगाइएको छ। अघिल्लो वर्षको तुलनामा १०० किलोवाटदेखि २०० किलोवाटसम्मका सवारीसाधनमा भन्सार र अन्तःशुल्क १०१० प्रतिशतले घटाइएको छ र २० प्रतिशतमा झारिएको छ। २०० किलोवाटदेखि ३०० किलोवाटसम्मका सवारीसाधनको भन्सार महसुल ५ प्रतिशतले घटाएर ४० प्रतिशतमा झारेको छ भने अन्तःशुल्क अघिल्लो वर्षको जस्तै ४५ प्रतिशतमा कायम छ। ३०० किलोवाटभन्दा माथिका सवारीसाधनले अझै पनि ६० प्रतिशत कर तिर्नु परेको छ। साथै, चालू बजेटले यसअघि सवारीसाधन निर्माण उद्योगलाई पार्टपुर्जा पैठारीमा दिएको कर छुट हटाइएको छ। यो कदमले नयाँ उद्योग स्थापनालाई निरुत्साहित गर्न सक्ने भएकाले विज्ञहरूमा चिन्ता बढेको छ। विद्युत् उत्पादन बढे पनि सीमित खपतका कारण वर्षायाममा विद्युत् खेर जाने गरेको छ। सन् २०४५ सम्म शून्य कार्बन उत्सर्जन हासिल गर्ने प्रतिबद्धताका साथ सरकारले सबै सवारीसाधनहरू, चाहे आयातित होस् वा स्वदेशमा उत्पादित विद्युतीय हुने दाबी गरेको छ। सरकारले आयात कर बढाउनुको सट्टा स्वदेशी विद्युतीय सवारीसाधन उत्पादनका लागि सहयोगी वातावरण बनाउनेतर्फ ध्यान दिनुपर्ने विज्ञ बताउँछन्। नेपालमा व्यावसायिक ईभीको प्रयोग भर्खरै सुरु भएको छ, तर पछिल्लो समय भन्सार महसुलले उपभोक्ता र निजी सरोकारवालालाई निराश बनाएको छ, रायमाझीले बताए। नेपाल विद्युत् प्राधिकरणले वर्षायाममा हालको वृद्धिसँगै आगामी वर्षहरूमा हिउँदमा विद्युत् खपत बढ्ने प्रक्षेपण गरेको छ। बढ्दो खपत घरायसी बिजुलीको उपयोगले मात्र नभई कलकारखानाको वृद्धि र विद्युतीय सवारीसाधनको प्रयोगले पनि प्रभावित हुन्छ। तसर्थ, सरकारले विद्युतीय सवारीसाधनको उत्पादन र प्रयोग बढाउने प्रयासलाई प्राथमिकता दिनुपर्छ। विद्युतीय सवारीसाधनको उत्पादन विस्तार गरी आन्तरिक उपभोगलाई प्रोत्साहन गरेर पेट्रोलियम पदार्थको आयात घटाउन सकिन्छ। यसले भारतसँगको व्यापार घाटा घटाउन योगदान पुर्याउनेछ र पेट्रोलियम आयात घट्दा वार्षिक २ सय अर्ब रुपैयाँभन्दा बढी बचत हुनेछ। विद्युतीय सवारीसाधनको स्थापनाले प्रविधि हस्तान्तरणमा सहयोग पुर्याउँछ र नेपालमा नवीनतम उच्चस्तरीय प्रविधि पनि भित्रिन्छ। औद्योगिक क्षेत्रमा नयाँ अभ्यासहरू लागू गर्दा अन्य उद्योगहरूमा पनि प्रविधिको महत्त्वबारे चेतना जगाउँछ। विद्युतीकरणका लागि प्रारम्भिक काम दुई र तीनपाङ्ग्र्रे सवारीसाधनमा हुन सक्छ किनभने यसले नेपालको सवारीसाधनको ८० प्रतिशत भाग ओगटेको छ। त्यसपछिका प्रयोग सार्वजनिक बसहरूमा गर्न सकिन्छ, होल्टम्यानले भने। हाल, थिगोले मुख्य रूपमा सार्वजनिक विद्युतीय सवारीसाधनको कारोबार गर्छ। साझा यातायातले चीनबाट ४० विद्युतीय बस आयात गरिसकेको छ तर त्यसमध्ये ६ वटाले मात्रै सेवा दिइरहेका छन्। उपत्यकामा चार्जिङ स्टेसनको अभाव र पूर्वाधारको अन्य सीमितताका कारण करिब ५ सय ६० करोड रुपैयाँमा खरिद गरिएका यी बस बनेपा, ललितपुर र पोखराका पार्किङ स्थलमा अलपत्र पर्न बाध्य भएका छन्। पछिल्लो समय बीपी राजमार्गमा सञ्चालित लामो दूरीका सार्वजनिक यातायातका लागि विद्युतीय माइक्रोबस र भ्यान सञ्चालनमा आएका छन्। तर, यस सम्बन्धमा सरकारी सहयोग र नीति आशाहीन देखिन्छ। यसअघि काठमाडौं उपत्यकाभित्र र बाहिर करिब एक दर्जन सार्वजनिक विद्युतीय बस सञ्चालन गर्दै आएको सुन्दर यातायातले सरकारको सहयोगको अभावले गर्दा केही महिना अघि विद्युतीय बस सेवा बन्द गर्यो। विद्युतीय बस सेवाबन्द गर्ने निर्णय गर्नुको कारण ईभी चार्जिङ स्टेसनको माग शुल्क मिनाहा गर्ने विद्युत् प्राधिकरणको निर्णय कार्यान्वयन गर्न सरकार असफल भएको कम्पनीले जनाएको छ। सन् २०२० देखि विद्युतीय बसहरूको लोकप्रियतामा उल्लेखनीय वृद्धि भएको छ। सन् २०२२ मा विद्युतीय बसको विश्वव्यापी बिक्री लगभग ६६ हजार एकाइ पुगेको छ। यस बजारको प्रमुख शक्ति चीन हो, जसले विश्वव्यापी रूपमा हुने विद्युतीय बस बिक्रीको ८० प्रतिशतभन्दा बढी हिस्सा ओगटेको छ।"
पोखरा अन्तर्राष्ट्रिय विमानस्थलमा चिनियाँ जहाजले गर्यो पहिलो अन्तर्राष्ट्रिय उडान,"काठमाडौं : पोखरा अन्तर्राष्ट्रिय विमानस्थलमा बुधबार पहिलो पटक अन्तर्राष्ट्रिय उडान भएको छ। बुधबार बिहान चीनको छेन्दुक सहरबाट सिचुवान एयरलाइन्सको एयरबस ३१९ विमान पोखरा अन्तर्राष्ट्रिय विमानस्थलमा अन्तर्राष्ट्रिय उडानको रुपमा पहिलो पटक अवतरण गरेको हो। पहिलो विमानबाट पोखरा आएका चिनियाँ पाहुनालाई पोखरेलीले भव्य स्वागत गरेका छन्। पोखरा विमानस्थल नजिकै चिनियाँ पाहुनाको स्वागतमा स्वागतद्वार बनाइएको छ। पोखराको मुख्य बजार क्षेत्रमा चिनियाँ फेस्टिभलको बारेका ब्यानर राखेर झिलिमिली बनाइएको छ। १ जनवरी २०२३ देखि सञ्चालनमा आएको पोखरा अन्तर्राष्ट्रिय विमानस्थल झन्नै ६ महिनापछि पहिलो पटक अन्तर्राष्ट्रिय उडानको रुपमा चिनियाँ चार्टड विमान अवतरण गरेको हो। पर्यटकीय सहर पोखराको फेवातालमा असार ८ र ९ गते नेपालचीन फ्रेन्डसीप ड्रागन बोट रेस फेस्टिभल हुँदैछ। ड्रागन रेस फेस्टिभलका लागि चिनियाँ पाहुना लिएर चार्टड विमान पोखरा अन्तर्राष्ट्रिय विमानस्थलमा अवरतण गरेको हो। चिनियाँ ऋण लगानीमा बनेको पोखरा विमानस्थलमा पहिलो पटक चार्टड विमान अवतरणपछि चीनका विभिन्न सहरबाट नियमित उडान पनि छिट्टै सुरु हुने विश्वास पर्यटन व्यवसायीको छ। यो संगै भारत र अन्य मुलुकबाट पनि पोखरा अन्तर्राष्ट्रिय विमानस्थलमा नियमित अन्तर्राष्ट्रिय उडान र अवतरण हुने विश्वास पोखराका पर्यटन व्यवसायीले गरेका छन्। यही विश्वासमा पोखराका पर्यटन व्यवसायीले अन्तर्राष्ट्रिय विमान बन्नु अघि र पछि पनि पोखरामा पर्यटकीय पूर्वाधारमा लगानी बढाइरहेको पोखरा पर्यटन परिषद्का अध्यक्ष पोमनारायण श्रेष्ठले बताए। ड्रागन रेस फेस्टिभलको तयारी पूरा नेपाल पर्यटन बोर्ड, नेपालस्थित चिनियाँ दुतावास र पोखरा महानगरपालिकाको आयोजनामा पोखराको फेवाताल किनारमा ड्रागन रेस फेस्टिभलको तयारी पूरा भएको आयोजकले बताएका छन्। पोखरा पर्यटन परिषद र चाइना ओभरसीज एशोसिएसन महोत्सवको सह आयोजक रहेका छन्। चिनियाँ महोत्सवले चीनमा नेपालको पर्यटन प्रवर्द्धनमा महत्वपूर्ण भूमिका खेल्ने नेपाल पर्यटन बोर्डले जनाएको छ। महोत्सवपछि पोखरामा चिनियाँ पर्यटकको आगमन बढ्ने नेपाल पर्यटन बोर्डका प्रमुख कार्यकारी डा धनन्जय रेग्मीले बताएका छन्। पोखरा अन्तर्राष्ट्रिय विमानस्थलमा पहिलो पटक अन्तर्राष्ट्रिय उडान महोत्सवकै लागि चिनियाँ पाहुना ल्याएर भएकोले अन्तर्राष्ट्रिय उडानकालागि पनि ढोका खोल्ने पोखरा पर्यटन परिषद्दका अध्यक्ष पोमनारायण श्रेष्ठले बताए। फेस्टिभलमा नेपाल र चीनका गरी १२० जना प्रतियोगीहरुको सहभागिता रहने बताइएको छ। दुई सय र पाँचसय मिटरमा गरि दुई भागमा आठ वटा डुंगाबाट रेस हुने छ। चीनबाट ल्याइएका चार वटा डुंगामा नेपाली र ४ वटा डुंगा चीनका प्रतिस्पधी रहने छन्। प्रतियोगितामा विजेताले ३० लाख रुपैयाँ पुरस्कार पाउने आयोजकले बताएका छन्। महोत्सवमा नेपाल र चीन दुबै देशका सांस्कृतिक कार्यक्रमको साथै दुबै देशका बिभिन्न खानाका परिकार प्रदर्शन हुने छ। कार्यक्रममा सहभागी हुन चीनको लिङजी सहरबाट नगर प्रमुखसहित ६० जनाको टोली पनि पोखरा आउने बताइएको छ। कोभिड संक्रमणपछि चीनले गत मार्च १५ देखि लागु हुने गरि चिनियाँ संस्कृति तथा पर्यटन मन्त्रालयले आफ्ना नागरिकलाई नेपाल घुम्न अनुमति दिएको थियो। योसंगै कोभिडपछि मार्च महिनादेखि चिनियाँ पर्यटक आउने क्रम सुरु भएको छ। यस अघि चिनियाँलगायत विभिन्न देशका पर्यटकको आगमन ठप्प भएपछि पोखरामा रहेका चिनियाँ लगानीका धेरै होटल तथा रेस्टुरेन्ट व्यवसायी विस्थापित भएका थिए। कोभिड अघि १५ वटा चिनियाँ लगानीका रेस्टुरेन्ट संचालनमा रहेकोमा अहिले ५ वटा मात्र सञ्चालनमा छन्। होटलको अवस्था पनि उस्तै रहेको चिनियाँ व्यवसायीले बताएका छन्।"

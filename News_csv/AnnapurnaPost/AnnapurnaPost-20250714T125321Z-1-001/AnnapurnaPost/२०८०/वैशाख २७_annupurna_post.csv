शीर्षक,विवरण
लोकतन्त्रमाथिको संकट !,"जनताको समस्या एकातिर छ भने अर्कोतिर जनताका निम्ति राजनीति गर्ने दलप्रतिको निराशा। संघीय संसद् (प्रतिनिधिसभा) र प्रदेशसभाको निर्वाचन (मंसिर ४ गते) सम्पन्न भएको पाँच महिना पूरा भइसकेको छ। संघीय सरकार माओवादी अध्यक्ष पुष्पकमल दाहाल नेतृत्वमा बनाइएको भएता पनि सरकारलाई समर्थन गर्ने दल फेरिएका छन्। सुरुमा मूलतः नेकपा (एमाले)को सहयोगमा अन्य साना दलसमेत सम्मिलित दाहाल नेतृत्वको सरकार बन्यो। प्रमुख प्रतिपक्षी बन्न पुगेको नेपाली कांग्रेसले प्रधानमन्त्री दाहालको पक्षमा अनपेक्षित विश्वासको मतदान गरेपछि मुलुकको राजनीति अर्काेतर्फ मोडिन पुग्यो। ज्ञातव्य छ, पछिल्लो संसदीय तथा प्रदेश सभा निर्वाचनमा कांग्रेस नेतृत्वमा माओवादीसहित अन्य दलको गठबन्धन बनेको थियो। उक्त गठबन्धनले संसद्मा स्पष्ट बहुमत प्राप्त नगरेको भए पनि बहुमत निकट सिट जित्न सफल भयो। स्वाभाविक रूपमा उक्त गठबन्धन कायम राखेर सरकार गठन गर्नु उपयुक्त हुन्थ्यो। गठबन्धनभित्र प्रधानमन्त्री, राष्ट्रपति, सभामुख, मुख्यमन्त्रीलगायतका पदहरूमा सहमति गरेर जानु उपयुक्त हुन्थ्यो। तर तत्कालीन समयमा माओवादी अध्यक्षको प्रधानमन्त्री पदमा देखिएको पदलोलुपता र नेपाली कांग्रेसको असावधानी तथा कूटनीतिक असफलताका कारण गठबन्धनबाट सरकार गठन हुन नसकेपछि, प्रतिपक्षीमा धकेलिन पुगेको एमालेको सहारा खोज्दै दाहाल केपी ओलीको दैलोसम्म पुग्न बाध्य भए। कांग्रेसबाहेक एमाले र अन्य दलको समर्थनमा दाहाल प्रधानमन्त्री नियुक्त भए। तथापि एमाले, माओवादी र अन्य दलहरूको सहकार्यमा गठित सरकार केही दिन पनि टिक्न सकेन। फागुन २५ गते भएको राष्ट्रपतिको निर्वाचनमा सत्ताको नेतृत्व गरिरहेको दल माओवादीले विपक्षी दल कांग्रेस उम्मेदवार रामचन्द्र पौडेललाई मतदान गर्ने औपचारिक निर्णयमात्रै गरेन, पौडेललाई राष्ट्रपति पदमा निर्वाचित गरायो। माओवादीको उक्त कदमपश्चात् सत्तासाझेदार दल एमालेलाई सरकारमा बसिरहन नैतिक संकट आइपर्यो। दाहाल नेतृत्वमा सरकार गठन गरिँदाको बखत सहमति भएबमोजिम राष्ट्रपतिमा एमालेको उम्मेदवारलाई मतदान गर्ने सत्तापक्षीय दलहरूको निर्णय उल्लंघन गरियो। माओवादीमात्रै होइन, रवि लामिछानेको पार्टी रास्वपाले समेत उक्त सहमतिको पालना गरेन। परिणामस्वरूप दाहालकै नेतृत्वमा कांग्रेससहितको दलहरू सम्मिलित सरकार बन्न पुग्यो भने एमाले पुनः प्रमुख प्रतिपक्षी दल बन्न बाध्य भयो। त्यसैगरी एमालेमाओवादीजसपा गठबन्धनबाट बनाइएका प्रदेश सरकारहरू धमाधम विघटन हुँदै कांग्रेस नेतृत्वमा वर्तमान गठबन्धनका प्रदेश सरकार बन्दैछन्। माओवादी अध्यक्ष दाहाल र कांग्रेस सभापति शेरबहादुर देउवाको अकर्मण्यताका कारण संघीय (केन्द्रीय)देखि प्रदेश सरकारसम्म अस्थिरता देखिएका छन्। किन एमालेको सहारामा दाहाल प्रधानमन्त्री बने ? फेरि कांग्रेससँग जोडिएर र एमालेलाई धोका दिएर सरकार बनाउनु पर्नाको बाध्यात्मक स्थितिको कारण के थियो ? जनताको आस्थाको केन्द्र संसद् र जनतालाई कोही कसैले जवाफ दिन आवश्यक ठानिएन, किन ? यही जवाफहीन अवस्थाबाट नेपालको लोकतन्त्र, जवाफदेहिता, दल र नेताहरूको लोकतान्त्रिक आचरण, परिपक्वता र छविको मूल्यांकन गर्नु उपयुक्त हुनेछ। मुलुकको लोकतन्त्र कति कुरूप र संकटपूर्ण अवस्थामा छ, यही आँखीझ्यालबाट स्पष्ट दृश्यावलोकन गर्न सकिन्छ। हालसालै (वैशाख १०) रवि लामिछाने, स्वर्णिम वाग्ले, उपेन्द्र यादव निर्वाचित भएका छन्। मंसिर ४ गते सम्पन्न आमनिर्वाचन २०७९ मा २० सिटसहित मुलुकको चौथो शक्तिको रूपमा उदाएको रास्वपाले २१ पुर्यायो। विचार, संघर्ष, इतिहास, योगदान र भरोसाविहीनता (अस्पष्ट) भनिएको राष्ट्रिय स्वतन्त्र पार्टीले सजिलै र छोटो अवधिमै प्राप्त गरेको यो सफलताले सबैको ध्यान तानेको छ। के रास्वपा अबको वैकल्पिक राजनीतिक शक्ति होला ? लोकतन्त्र, संघीयता, धर्म निरपेक्षता, समावेशिता आदि मूलभूत सवालमा रास्वपाको धारणा के हो, हुनेछ ? नेपालमा पुराना दलको नयाँ विकल्प र युवा नेतृत्व यी दुई बहुप्रचारित वाक्यांश हुन्। तर निर्विवाद भने छैनन्। उत्पीडित, मूलवासी समुदायका युवा रास्वपाप्रति निकै सकारात्मक देखिन्छन्। कारण भने स्पष्ट छैन। अर्काे सत्य पुराना दल र नेताहरूप्रतिको निराशा र आक्रोशको परिणाम नै रविको पार्टीको उदय हो। काँचो माटोजस्ता र बहुविवादित छविका रवि र उनको पार्टीले कुन बाटो रोज्ला ? हेर्न बाँकी छ। बेनिफिट अफ डाउट (संशयको सुविधा) उनलाई प्राप्त छ। तथापि उनले साझा पार्टीका पूर्वनेता रवीन्द्र मिश्रको बाटो रोज्न सक्नेलगायत पश्चगामी गठजोरको जोखिमसमेत जीवित रहन्छ। जति पुरानो बन्दै गयो विचार, व्यवहार र अनुभवले परिपक्व र नवीन बन्नुपर्ने हो दलहरू। तथापि परम्परावादी दलहरू पोखरीमा जमेको फोहोर पानीजस्तै भए, झन् बढी फोहोर र दुर्गन्धित। वैकल्पिक शक्तिको नाममा भइरहेका र पुराना दलहरू भन्दा पश्चगामी शक्तिको उदय हुन पुगे झन् खतरा बढ्नेछ। अन्य जस्तै आर्यखस नेतृत्व र नीति बोकेको र विचार, सिद्धान्त स्पष्ट नभएका, उमेरको युवा समूहले गठन गरेका भन्दैमा ती दललाई वैकल्पिक शक्ति मान्न बाध्य छैनांै। पुनः उनीहरूकै नीति र नेतृत्वमा बनाइने कथित नयाँ दल कुन अर्थमा फरक हुन सक्छ ? पुराना दलहरू नेपाली कांग्रेस, एमाले, माओवादी र मधेस मूलका क्षेत्रीय दलहरू जसपा, लोसपा आदिको इतिहासमा महत्वपूर्ण योगदान रह्यो। मुलुकमा जातीय, लैंगिक, क्षेत्रीय, धार्मिक आदि विभेद यथावत् छन्। बेरोजगारी, रुढिवाद, अशिक्षा, गरिबी र असभ्यता अझै जीवित छन्। यी आदि समस्या समाधानका निम्ति पुराना दलहरू अक्षम या अयोग्य देखिएको सत्य हो। प्राकृतिक नियमबमोजिम नदी जति बग्दै जान्छ, आफैं सफा बन्दै जाने हुन्छ। कुनै पनि राजनीतिक विचार र दलहरू नदीजस्तै हुन्। जति पुरानो बन्दै गयो विचार, व्यवहार र अनुभवले अझ परिपक्व तथा नवीन बन्नु पर्ने हो। तथापि नेपालका परम्परावादी दलहरू पोखरीमा जमेको फोहोर पानीजस्तै भए, झन् बढी फोहोर र दुर्गन्धित। जनताको समस्या एकातिर छ। अर्काेतर्फ जनताका निम्ति राजनीति गर्ने भनिने दलहरूप्रतिको निराशा छ। पुराना दलहरूले यो अवस्थासम्म ल्याइपुर्याए। वैकल्पिक भनिने दलहरूबाट लोकतन्त्र, संविधानवादको संरक्षण हुने कुराको सुनिश्चितता छ ? यी अहम् सवालको जवाफ जरुरी छ। समय आफ्नै गतिमा अघि बढ्छ नै। पुनः लोकतन्त्र, स्वतन्त्रता, न्याय र संवैधानिक स्थायित्वको निम्ति बलिदानीको माग नरहोस्।"
समृद्धि सपना कहिलेसम्म ?,"मानिसले पहिचान, अधिकार, न्याय, समानता, स्वतन्त्रता र समान अवसर खोज्नु स्वाभाविक हो। यसरी एउटा नागरिकले विकास र समृद्धि खोज्नु मानवीय पक्ष पनि हो। यी दुई भिन्न शब्दबीच अवधारणा मिलाएर मात्र मुख्य उपलब्धि हासिल गर्न सकिन्छ। विकासले व्यक्तिको जीवन र समाजका लागि रचनात्मक तथा सकारात्मक परिवर्तन ल्याउन सक्छ। समृद्धिले समाज वा अर्थ व्यवस्थामा परिवर्तन ल्याउँछ। यी दुई शब्दको अन्तिम लक्ष्य नै मानव विकास हो। वस्तुतः विकासको सबैभन्दा उन्नत र विकसित रूप नै समृद्धि हो। विकासका बहुआयामिक स्वरूप हुन्छन्। भौतिक संरचनाले मात्र विकास पूरा हुँदैन। सँगै अन्य परिवेश त्यति नै आवश्यक रहन्छन्। जस्तैः भौतिक पूर्वाधार विकास, आर्थिक विकास, सामाजिक विकास, प्राविधिक विकास, सांस्कृतिक विकास, भाषिक विकास, बौद्धिक विकास, चिन्तनको विकास र मनोवैज्ञानिक विकास आदि। विभिन्न यी स्वरूपले कुनै पनि भौतिक वा अभौतिक वस्तु, व्यक्तिको आकार, चरित्र र विशेषतामा आउने परिवर्तनलाई कार्यान्वयन गर्न मद्दत गर्छन्। विकासमार्फत आर्थिक, सामाजिक, शैक्षिक, शारीरिक, मानसिक, भाषिक, भावनात्मक, औद्योगिक र कृषि विकाससँग परस्पर सम्बन्ध भएर समृद्धिको मार्ग खोजिरहेका हुन्छन्। मुख्यतः शोषण, विभेद, दमन, भेदभाव, अन्याय र अत्याचार अन्त्य गरेर न्याय सुव्यवस्थामा आधारित समृद्ध मुलुक निर्माण गर्नु आजको आवश्यकता हो। जसका माध्यमबाट सुखी नागरिकले जीवन बाँच्नु सकुन्। नेपालमा ७० वर्षभन्दा बढी विभिन्न राजनीतिक आरोह र अवरोह भए। यो अवधिमा ठूलाठूला परिवर्तन भए पनि हाम्रो लडाइँ अधिकारमा मात्र केन्द्रित भयो। विकास र समृद्धि प्राप्तिका लागि उदाहरणीय काम हुन सकेन। जबसम्म मुलुकमा आर्थिक, सामाजिक, भौतिकसँगै नागरिकको जीवनस्तर, खुसी र सुखको स्तर पनि उकासिँदैन, तबसम्म देश समृद्ध भएको मानिँदैन। वास्तवमै अहिले त झन् हाम्रा नेताहरूका सुन्दर नारा पनि हात्ती आयो हात्ती आयो फुस्सा जस्तै लाग्न थालेका छन्। किनकि यी सबै नारामै सीमित छन्। सुन्दर सपना बाँड्नेहरू सत्ता स्वार्थको मियोमा कसको खुट्टो कहाँ तान्न सकिन्छ भनेर रातदिन ध्यान त्यतै केन्द्रित गरिरहेका छन्। नेपाली जनताले व्यवस्था परिवर्तनका लागि जीवनको सम्पूर्ण ऊर्जावान् समय खेर फाले। तथापि जनताको अवस्था उस्तै छ। सन् १९७१ मा नेपालकै अवस्थामा रहेका चार दर्जनभन्दा बढी देशले विकास र समृद्धिमा फड्को मारिसके। सन् १९६५ मा नेपालको प्रतिव्यक्ति आय ६५ डलर हुँदा कोरियाको १०५ डलर र मलेसियाको ३५० डलर थियो। अहिले नेपालको प्रतिव्यक्ति आयभन्दा कोरियाको प्रक्तिव्यक्ति आय ४० गुणाले बढी छ। नेपालसँगै विकासको गति सुरुवात गरेका देश भारत, चीन र दक्षिण कोरियालगायतले विश्व अर्थतन्त्रमा प्रभुत्व कायम गरिसकेका छन्। नेपाल भने जहाँको त्यही छ। ती देशका नेताले विकास र समृद्धिको भिजन बनाए। कार्यान्वयनमा खरो उत्रिए। हामीले आफ्ना कमीकमजोरी र समस्याहरूको पहिचान गर्नै सकेनौं। हरक्षेत्रमा खड्किएको अभाव पूर्ति गर्नतिर लागेनौं। गलत कार्यशैली सुधार गर्न सकेनौं। वर्गीय, लैंगिक, जातीय, धार्मिक, क्षेत्रीय र भौगोलिक पहिचानजन्य विविध पाटालाई मानव विकास सूचकांकका रूपमा बुझ्न चाहेनौं। वर्षौंदेखि विकास र समृद्धिको मन्त्र जप्दा पनि विकास देख्न नपाउँदै लाखौं नेपालीले प्राण त्यागिसके। युवा पुस्ता यही यथार्थबाट मानसिक रूपमा गुम्सिएको छ। वैदेशिक रोजगार होस् वा अध्ययनका लागि अन्य देश रोजाइमा पारिरहेछन्। हामीले सुहाउँदो भौगोलिक बनावटका आधारमा राष्ट्रिय नीतिमार्फत विकास र समृद्धिको खाका कोर्न सकेनौंबहस गर्नै सकेनौं। गरिबी, भोकमरी, अनिकाल कसरी अन्त्य भन्ने विषयमा बहस नै चलाउन सकेनौं। किन सिंगापुर, कोरियालगायत अन्य मुलुकजस्तो सम्पन्न हुन सकेन नेपाल ? के कमजोरी रह्यो ? अहिले नेपालमा विकास र समृद्धिको जुन बहस गर्न खोजिएको छ, युरोप लगायतका देशमा यस्तो बहस अढाई सय वर्षअघि भएको थियो। यस्तै एसियाली देशहरूमा झन्डै सन् १९७० को दशकदेखि भएको थियो। विडम्बना, हाम्रा नेताहरू भाषणमा ९० प्रतिशतभन्दा बढी समय सत्ता प्राप्तिका लागि राजनीतिक आरोप प्रत्यारोपमा खर्चिन्छन्। उनीहरू प्राविधिकदेखि विज्ञ सबै आफैं बन्न खोज्छन्। निर्वाचनताका जनतालाई विकास र समृद्धिका ठूल्ठूला सपना देखाउँछन्। तर गर्नुपर्ने काम केही गरिरहेका हँुदैनन्। जुनसुकै देशमा मानव पुँजीको सही व्यवस्थापनबिना विकास र समृद्धि असम्भव हुन्छ। ठूलो संख्यामा युवा पंक्ति रोजगारको खोजीमा बिदेसिन पुगेका छन्। त्यो युवा श्रमशक्तिलाई स्वदेशमा लगानी गर्ने वातावरण नबनेसम्म समृद्धि असम्भव बन्दछ। मुलुक अहिले जनसांख्यिक लाभको स्थितिमा छ। ५७ प्रतिशतभन्दा बढी जनसंख्या काम गर्न सक्ने सक्रिय जनसंख्या छ। यो विकास र समृद्धि निर्माणका लागि सुनौलो अवसर हो। यस्तो अवस्था सधैंभरि रहन्न। राज्यले यो ऊर्जाशील जनसंख्यालाई उपयोग गरी विकास निर्माणको सहभागितामा जोड्नु पर्छ। राज्य जनशक्ति विदेश पलायन हुन नदिन स्वदेशमै उद्योगधन्दा, कलकारखाना खोली स्रोत र साधनको अधिकतम सदुपयोग गर्नुपर्छ। अहिलेको विश्वव्यापीकरणले कृषि, पर्यटन, जलविद्युत्, यातायात, रेलमार्ग, ऊर्जा, प्रविधिजस्ता विकासका पूर्वाधारलाई समयसापेक्ष विकास गर्नुपर्छ। विगतमा हुने गरेको विकासको संरचना सधैं उस्तै रहँदैन। वैज्ञानिक योजना, विधि, क्षेत्र, शक्ति, पुँजी, साधन र स्रोतबिना विकास र समृद्धि सम्भव छैन। सुरुङमार्ग, द्रुतमार्ग, चौडा सडक, रेलमार्ग, जलमार्ग, उद्योग, कलकारखाना, व्यापार, उत्पादन, विद्युत्गृह, विशाल र गगनचुम्बी भवन निर्माण आदि देखिने भौतिक पूर्वाधारमा उत्तिकै लगानी आवश्यक छ। नेपालका राजनीतिक दलहरूले पुँजी कसरी जुटाउने, पूर्वाधार निर्माणमार्फत १०, २० वा ३० वर्षमा देशलाई कुन स्तरसम्मको विकास गर्ने र कुन मोडलको विकास गर्ने भन्ने विषयमा गम्भीर बहस गर्नुपर्छ। अहिले पनि विकास निर्माण गर्ने हाम्रो शैली प्रक्रियामुखी र परम्परागत छ। संसद्ले कानुन बनाउँदा प्रक्रियामुखी भन्दा पनि परिणाममुखी हुने गरी बनाउन सके काम गर्न सजिलो हुनेछ।"
राष्ट्रिय टिमका क्रिकेटरलाई विराटनगर परिक्रमासँगै सम्मान,"विराटनगर : नेपाली राष्ट्रिय क्रिकेट टिमका खेलाडीलाई बुधबार कोसी प्रदेशको राजधानी विराटनगर परिक्रमा गराइएको छ । औद्योगिक एवं व्यावसायिक संघ संस्थाले राष्ट्रिय टोलीका क्रिकेटरलाई विराटनगर महानगर परिक्रमा गराइएको हो। हालै सम्पन्न एसीसी प्रिमियर कपमा ऐतिहासिक जित निकाल्दै नेपाल एसिया कपमा छनोट भएको खुसीयालीमा क्रिकेट टिममा आवद्ध खेलाडीलाई भव्य स्वागत एवं सम्मानसहित नगर परिक्रमा गराइएको हो । राष्ट्रभावका गीत बजाएर क्रिकेटका समर्थकहरु हर्षोल्लाससाथ कार तथा मोटरसाइकलसहित परिक्रमा र्यालीमा सहभागी भएका थिए । उनीहरूले नेपाल एसिया कपमा छनोट भएको र क्रिकेटरले मुलुकको शीर उचो बनाउन भूमिका खेलेको भन्दै खुसी साटासाट गरे । त्यसको आयोजना उद्योग संगठन मोरङ, मोरङ व्यापार संघ र नेपाल उद्योग वाणिज्य महासंघ कोसी प्रदेश मिलेर गरेका हुन् । र्यालीमा राष्ट्रिय टिमका कप्तान रोहित पौडेल,करण केसी,ललित राजवंशी,दिपेश कँडेल,दीपेन्द्रसिंह ऐडी र पूर्वकप्तान ज्ञानेन्द्र मल्लसहितको टिमले ट्रफी बोकेर नगर परिक्रमा गरेको थियो । दिपेश कँडेल र ललित राजवंशी विराटनगरकै बासिन्दा हुन् । क्रिकेटरलाई विराटनगरको कन्चनबारीस्थित एयरपोर्ट मोडबाट बरगाछी,तीनपैनी, मेनरोड, ट्राफिक चोक हुँदै रोडशेष चोक र त्यहाँबाट पुनः महेन्द्र चोक हुँदै बरगाछीसम्म परिक्रमा गराइएको थियो । परिक्रमापछि ३ वटै संस्थाले खेलाडीहरूलाई रात्रिभोजसहित सम्मान कार्यक्रमको पनि आयोजना गरेका छन् । त्यसक्रममा नेपाल राष्ट्रिय टिमका ट्रेनर अब्दुल सतारको स्वास्थ्य उपचारमा सहयोगार्थ आर्थिक सहयोग पनि गरिने भएको छ । एसीसी प्रिमियर कपको फाइनलमा युएईलाई ७ विकेटले हराउँदै एसिया कपमा छनोट भएको नेपालले आगामी सेप्टेम्बरमा पाकिस्तानमा हुने एसिया कपमा सहभागिता जनाउने छ । त्यहाँ नेपालले विश्व क्रिकेटका शक्तिशाली मुलुक भारत र पाकिस्तानविरुद्ध प्रतिस्पर्धा गर्ने छ । नेपालले २१ वर्षपछि एसिया कपमा स्थान बनाएको हो । सन् २००२ मा सिंगापुरमा भएको एसीसी ट्रफीको फाइनलमा स्थान बनाउँदै नेपाल एसिया कपमा पुगेको थियो । तर, भारत र पाकिस्तानको आन्तरिक राजनीतिक विवादको कारण त्यो वर्ष एसिया कप नै रद्द भएको थियो । नेपाली राष्ट्रिय टिमका क्रिकेटरलाई विराटनगर परिक्रमा गराइँदै । तस्बिर : अन्नपूर्ण"
"रसुवागढीदेखि काठमाडौंसम्म भू्मिगत रेलमार्ग बन्ने, अध्ययन गर्दै चिनियाँ प्राविधिक","नुवाकोट : चीनको सहयोगमा बन्ने बहुचर्चित रसुवागढीदेखि राजधानी काठमाडौंसम्म भूमिगत रेलमार्गको अध्ययन सुरु भएको छ। पहिलो चरणमा चिनियाँ प्राविधिकहरू स्थलगत अध्ययनमा पुगेका छन्। चीन सरकारको अनुदानमा केरुङबाट रसुवागढी हुँदै काठमाडौंसम्म ७२ दशमलव पाँच किलामिटरको रेलको भूमिगत सुरुङ मार्गको अध्ययन कार्य भइरहेको रेल विभागले जनाएको छ। तीन खर्ब लागतमा निर्माण हुने सुरुङ मार्गको ९२ प्रतिशत संरचना भूमिगत रहने रेल विभागका महानिर्देशक रोहितकुमार विसुरालले जानकारी दिए। उनका अनुसार चिनियाँ प्राविधिकसहितको टोलीले सम्भाव्यता अध्ययन गरिरहेको छ। चाइना रेल्वे फष्ट सर्भे एण्ड डिजाइन इष्ट्रिच्युटका टोली स्थलगत सर्भेमा रहेको महानिर्देशक विसुरालले बताए। सो टोलीमा मिष्टर फांगले नेतृत्व गरिरहेका छन्। भूमिगत रेलमार्ग खोला भएका स्थानमा भने बाहिर देखिने छन् भने अन्य स्थानमा भूमिगतरूपमा हुनेछ। लागत, प्राविधिक, मेशिन, उपकरण सबै चीनको रहने सो आयोजनाको लागि ४२ महिनाको सम्झौता गरिएकोमा चार महिनाको समय पूरा भइसकेको महानिर्देशक विसुरालले बताए। उनका अनुसार चीनले नेपाललाई सहयोग गर्ने योजनाअनुसार सो कार्य अगाडि बढेको र रेलमार्गको निर्माणपछि नेपालको विकासमा एउटा अध्याय पूरा हुनेछ। रेलमार्ग काठमाडौं रेलमार्गको सम्भाव्यता अध्ययनका लागि चिनियाँ प्राविधिक टोलीले फिल्ड सर्भेको कार्य धमाधम गरिरहेका छन्। चीनबाट आएको उक्त टोलीले रेलमार्गको सम्भाव्यता अध्ययन सम्पन्न गरेपछि फिल्ड सर्भेको काम सुरु गरेको हो। अहिले चीनियाँ प्राविधिक टोलीले रसुवागढीस्याफ्रुबेसी हुँदै धुन्चे र काडमाडौंत्रिशुलीबेत्रावती हुँदै धुन्चे गरी दुई स्थानबाट सर्भे गरिरहेको छ। यसका साथै चीनको प्राथमिकतामा छहरेटोखा सुरुङमार्ग, वेत्रावतिस्याफ्रुवेशी सुरुङमार्ग र स्यापुर्वेशीरसुवागढी सडकमार्गसमेत रहेको छ। सम्भाव्यता अध्ययनका लागि नेपाल आएको टोलीले पहिलो चरणमा फिल्ड सर्भेको काम गर्ने रेल विभागले जनाएको छ। टोलीले फिल्ड सर्भे गरेपछि थप अर्को प्रक्रिया अगाडि बढाउने रेल विभागले जनाएको छ। भूमिगत रेलमार्गको निर्माणपछि नेपाल र चीनवीचको आर्यात निर्यात बढेर नुवाकोट र रसुवावासीको मात्रै नभई समग्र देशकै अर्थतन्त्रमा बढोत्तरी हुने नुवाकोट उद्योग वाणिज्य संघका अध्यक्ष राजेन्द्र श्रेष्ठले बताए। नेपालकै परिवर्तनको सुनौलो ढोका सावित रहने भुमिगत रेलमार्गको निर्माणमा सवै पक्षले सहयोग पुर्याउनुपर्ने उनको जोड छ। केरुङकाठमाडौं रेलमार्गको सम्भाव्यता अध्ययनका लागि चिनियाँ प्राविधिक टोलीले फिल्ड सर्भेको विशेष काम गरेको छ। रेल विभागकाका अनुसार चीनबाट आएको टोलीले रेलमार्गको पूर्वसम्भाव्यता अध्यययन सम्पन्न पछि फिल्ड सर्भेको काम सुरु गरेको हो। चिनियाँ प्राबिधिक टोलीले रसुवागढी स्याफ्रुबेसी हुँदै धुन्चे र काडमाण्डौ त्रिशूली बेत्राबती हुँदै धुन्चे गरी दुईतिरबाट सर्भे गरिरहेको छ। चाइना रेलवे फस्ट सर्भे एन्ड डिजाइन इन्स्टिच्युट गु्रपको ६ जना प्राविधिक टोली सर्भेका लागि फिल्डमा खटिएका छन्। सम्भाव्यता अध्ययनका लागि आएको टोलीले पहिलो चरणमा फिल्ड सर्भेको काम गर्ने रेल विभागले जनाएको छ। चीन र नेपालको संयुक्त टोलीले फिल्ड सर्भे गरेपछि सम्भाव्यता अध्ययन प्रक्रिया अगाडि बढाउने सम्बन्धमा छलफल गरिने रेल विभागले जनाएको छ। प्रारम्भिक अध्ययन अनुसार यसको सम्भाव्यता अध्ययन सक्न ४२ महिना लाग्ने छ। यसअघि गरिएको पूर्वसम्भाव्यता अध्ययनमा प्रारम्भिक विषय मात्र आएकाले अब हुने सम्भाव्यता अध्ययनबाट रेलमार्गको वास्तविक दूरी, लागत, सुरुङ, पुलको उचाइ, स्टेसन लगायतका विषय टुंगिने छ। २०७८ चैतमा काठमाडौंकेरुङ रेलमार्गको सम्भाव्यता अध्ययन गर्न दुई देशबीच औपचारिक सहमति भएको थियो। चिनियाँ विदेश मन्त्री वाङ यीको नेपाल भ्रमणका बेला दुई देशका उच्च अधिकारी बीच छिट्टै अध्ययन गर्ने गरी समझदारी पत्रमा हस्ताक्षर भएको थियो। रसुवागढीवाट आएको रेलमार्गले जोडिने नुवाकोट र रसुवाको मात्रै नभई यसले देशकै विकासमा फड्को मार्ने विदुर नगरपालिकाका मेयर राजन श्रेष्ठको भनाइ छ।"
बजेट अधिवेशन : विनियोजन विधेयकमाथि सांसदले उठाएमा प्रश्नको जवाफ दिँदै अर्थमन्त्री,काठमाडौं : अर्थमन्त्री डा प्रकाशशरण महतले आज प्रतिनिधि सभामा सांसदले उठाएका प्रश्नको जवाफ दिने भएका छन्। आइतबार महतले विनियोजन विधेयकका सिद्धान्त र प्राथमिकतामाथि छलफल गरियोस् भन्ने प्रस्ताव प्रस्तुत गरेपछि सांसदले उठाएका प्रश्नहरुको जवाफ आज दिन लागेका हुन्। बजेट अधिवेशन सुरु भएसँगै प्रतिनिधि सभा र राष्ट्रिय सभाको बैठकमा प्रिबजेटबारे छलफल भइरहेको छ । आज छलफल सकिंएसँगै अर्थमन्त्री महतले प्रतिनिधि सभामा सांसदले उठाएका प्रश्नको जवाफ दिने संसद सचिवालयले जनाएको छ। राष्ट्रिय सभामा महतले मंगलबार जवाफ दिएका थिए। बजेट अधिवेशनमा सरकारको नीति तथा कार्यक्रम र बजेट प्रस्तुत हुनेछ। संवैधानिक प्रावधान अनुसार आगामी आर्थिक वर्षको बजेट जेठ १५ मा संसद्मा पेस गर्नुपर्छ।
"सुर्तीजन्य पदार्थमा बढाऔं कर, अनि घटाऔं मृत्युदर","क्यान्सर, मुटुरोग, दम, खोकी, मधुमेहजस्ता रोग लाग्नुको मुख्य कारण पनि सुर्तीजन्य पदार्थ हो। तर, सरकारले सुर्तीजन्य पदार्थमा लगाएको कर दक्षिण एसियामै सबैभन्दा न्यून छ। मृत्युदर भने नेपालमै उच्च रहेको विभिन्न तथ्यांकले देखाउँछन्। काठमाडौं : मुलुकमा पाँच जनामा एक जनाको मृत्युको प्रमुख कारण हो, सुर्तीजन्य पदार्थको सेवन। यसको लतमा फसेकामध्ये कतिपय व्यक्तिले दमलगायत श्वासप्रश्वासजन्य रोगले ज्यान गुमाइरहेका छन्। कतिपय क्यान्सर त कैयौं जना हृदयघात भएर ज्यान गुमाउन बाध्य छन्। नेपाल चिकित्सक संघका अध्यक्ष डा अनिलविक्रम कार्कीका अनुसार क्यान्सर, मुटुरोग, दम, खोकी, मधुमेहजस्ता रोग लाग्नुको मुख्य कारण पनि सुर्तीजन्य पदार्थ हो। तर, सरकारले सुर्तीजन्य पदार्थमा लगाएको कर दक्षिण एसियामै सबैभन्दा न्यून छ। मृत्युदर भने नेपालमै उच्च रहेको विभिन्न तथ्यांकले देखाउँछन्। सुर्तीजन्य पदार्थको सेवनका कारण नेपालमा हरेक वर्ष ३७ हजार ५ सय २९ जनाले ज्यान गुमाइरहेका छन्। जुन कुल मृत्युको १९४१ प्रतिशत हो। नेपाल विकास अनुसन्धान प्रतिष्ठानका वरिष्ठ अनुसन्धान विशेषज्ञ डा जयकुमार गुरुङका अनुसार औसतमा प्रतिघण्टा चार जनाभन्दा धेरैले ज्यान गुमाइरहेका हुन्। डा गुरुङ भन्छन्, सुर्तीजन्य पदार्थको सेवनबाट दक्षिण एसियामा सबैभन्दा बढी मानिसको मृत्यु नै नेपालमा हुन्छ। हरेक ३ नेपालीमध्ये एक जना धूमपान तथा सुर्तीजन्य पदार्थको अम्मली भएको देखिन्छ। युवाको लत चुरोट मात्र नभई हुक्काबारतर्फ पनि लागेको पाइन्छ। डा गुरुङका अनुसार २४ वर्षमुनिका ८ लाख युवाले धूमपान गर्छन्। धूमपानका नयाँ आइटमहरू जस्तैः ईसिगरेटले पनि युवाको स्वास्थ्यमा गम्भीर असर पारिरहेको छ, उनले भने। नेपाल चिकित्सक संघका अध्यक्ष डा अनिलविक्रम कार्कीका अनुसार मानव स्वास्थ्यका लागि धूमपान एवं सुर्तीजन्य पदार्थ अति घातक मानिन्छ। सरुवा रोगबाट जोगिन उपचार छ। खोपको व्यवस्था छ, डा कार्की भन्छन्, सुर्तीजन्य पदार्थ सबै हिसाबले बिखसरह हो। नाक, कान घाँटी, फोक्सो, पेटलगायत अंगमा हुने क्यान्सरको मुख्य कारक नै सुर्तीजन्य पदार्थको सेवन हो। विश्वभर वार्षिक ८० लाख व्यक्तिको मृत्यु धूमपान तथा सुर्तीजन्य पदार्थको सेवनबाट हुने गरेको तथ्यांक छ। जसमध्ये ७० लाख प्रत्यक्ष सेवन र १२ लाख सँगै बस्नेले खाएको चुरोटको धुवाँको असर (सेकेन्ड ह्यान्ड स्मोकिङ) का कारणले मृत्यु हुने गर्छ। सुर्तीजन्य पदार्थको सेवनबाट हृदयाघात भएर मृत्यु हुने हुन्छ। त्यस्तै शरीरका विभिन्न अंगमा क्यान्सर भएर छिटो ज्यान जान्छ। त्यसैले सुर्तीजन्य पदार्थसँग सम्बन्धित रोगले आयु घटाउँछ। मृत्युदर बढाउँछ, डा कार्की भन्छन्, यसले प्रजननमा समेत असर गर्छ। गर्भवती महिलाले सुर्तीजन्य पदार्थको सेवन गर्दा गर्भमा रहेको शिशुलाई समेत असर गर्छ। धूमपान एवं सुर्तीजन्य पदार्थ त्याग गरेको २० मिनेटभित्र मुटुको धड्कनमा सुधार आई उच्च रक्तचाप नियन्त्रण हुने चिकित्सक बताउँछन्। १२ घण्टापछि रगतमा कार्बन मोनोअक्साइडको मात्रा कम भई रक्तचाप सामान्य अवस्थामा फर्किन्छ। २ देखि १२ सातामा फोक्सोमा सुधार आई राम्रो काम गर्न थाल्छ। १ देखि ९ महिनापछि खोक्ने र छिटोछिटो सास फेर्नेमा सुधार आउँछ। नागरिकको स्वास्थ्यमा जोड सुर्तीजन्य उद्योगले आफ्नो व्यवसाय दिगो बनाउन चलाखीपूर्ण बजार रणनीति अपनाएका छन्। उक्त रणनीति किशोरकिशोरी, युवा र महिला लक्षित पाइन्छ। नयाँनयाँ ग्राहक र सेवनकर्ता पहिचान गर्ने, उनीहरूलाई आकर्षित गर्ने गरी विज्ञापन गरेको पाइएको छ। यो प्रवद्र्धनमा मात्र ८० अर्ब डलरभन्दा बढी खर्च हुने गरेको जनाइएको छ। सामाजिक सञ्जालबाट प्रभाव पर्ने गरी फोटो, भिडियो राख्ने, कार्यक्रम र पार्टीहरू प्रायोजन गरेको समेत पाइएको छ। सुर्तीजन्य पदार्थ निःशुल्क वितरण गर्ने, पसलमा सजावट गरी प्रदर्शन गर्ने, विद्यार्थी लक्षित शैक्षिक संस्था वरिपरि विज्ञापन सामग्री प्रदर्शन गरेको पाइएको छ। उपभोक्ता हित संरक्षण मञ्चका महासचिव विष्णुप्रसाद तिमिल्सिना चुरोट एवं सुर्तीजन्य पदार्थको कर बढाउनुपर्ने सुझाव दिन्छन्। सुर्तीजन्य उद्योगहरूले गर्ने छलकपटपूर्ण प्रवद्र्धन र प्रलोभनकारी विज्ञापनबारे सबै सचेत हुनुपर्छ, महासचिव तिमिल्सिना भन्छन्, सुर्तीजन्य पदार्थमा जति कर बढाउनुपर्ने हो त्यति बढाइएको छैन। सरकारले सुर्तीजन्य पदार्थको उपभोगलाई निरुत्साहित हुने गरी कर लगाउनुपर्छ। जनताको स्वास्थ्यको ख्याल गर्दै दोब्बर कर बढाउनुपर्छ। सुर्तीजन्य पदार्थको उपभोग घटाउन विभिन्न प्रयास गरिए पनि हाल नेपालमा सुर्तीजन्य पदार्थको संख्या ३२ प्रतिशत रहेको नेपाल विकास अनुसन्धान प्रतिष्ठानको अध्ययनले देखाएको छ। सरकारले चुरोट एवं सुर्तीजन्य पदार्थमा कर बढाए उपभोगमा कमी आउने मञ्चका महासचिव तिमिल्सिनाको भनाइ छ। किन घटेन उपभोग ? जुनसुकै ठाउँमा पनि चुरोट एवं सुर्तीजन्य पदार्थ बिक्रीमा राखेको पाइन्छ। सुर्तीजन्य पदार्थ खरिदका लागि उमेरको पनि कुनै छेकबार देखिँदैन। सहजै खरिद गर्न पाउँछन्। ५० लाखभन्दा बढी नेपालीले धूमपान गर्ने गरेको प्रतिष्ठानको एक अध्ययनमा उल्लेख छ। सहज उपलब्धता र क्रय शक्तिका कारण पनि यसको उपभोगमा अपेक्षाकृत ह्रास आएको छैन। यसबाहेक खुद्रा मूल्यमा लाग्ने कर अत्यन्तै न्यून छ। विश्व स्वास्थ्य संगठनको ७५ प्रतिशत मापदण्डभन्दा धेरै तल छ। दक्षिण एसियाली मुलुकमध्ये सबैभन्दा कम कर वृद्धि गरिएको मुलुकै नेपाल हो। दक्षिण एसियाली मुलुकमध्ये श्रीलंकामा सबैभन्दा बढी अर्थात् ७७ प्रतिशत कर लगाइएको छ। त्यसपछि बंगलादेशमा ७३ प्रतिशत कर लगाइएको छ। पाकिस्तानमा ६१ र भारतमा ५३ प्रतिशत कर लगाइएको छ। तर, नेपालमा ४१ प्रतिशत मात्र कर लगाइएको छ। सरकारले २०७८७९ मा २५ प्रतिशत वृद्धि गरिएको थियो। २०७९८० मा २० प्रतिशत अन्तःशुल्क वृद्धि गरिएको छ। सुर्तीजन्य पदार्थको मूल्य तुलनात्मक रूपमा वृद्धि भए पनि क्रयशक्ति सामथ्र्यमा कमी नआएकाले खपतमा कमी आएको छैन। त्रिभुवन विश्वविद्यालयको अर्थशास्त्र केन्द्रीय विभागका प्रमुख डा शिवराज अधिकारीका अनुसार सुर्तीजन्य पदार्थमा कर बढाउनेबित्तिकै उपभोगमा ह्रास भएको नतिजा तत्कालै नआउन पनि सक्छ। सुर्तीजन्य पदार्थमा कर बढाउनेबित्तिकै उपभोगमा कमी आउने होइन, डा अधिकारी भन्छन्, अम्मलीलाई आफ्नो व्यवहार परिवर्तन गर्न समय लाग्छ। उपभोगको दरमा कमी आउन पनि केही समय लाग्छ। उपचार खर्चमा ४० अर्ब स्वाहा चुरोट र बिंडिबाट संकलन भएको राजस्वको राशि गत आर्थिक वर्षमा २५९२ अर्ब थियो। जबकी, सुर्तीजन्य पदार्थको सेवनका कारण निम्तिने रोगहरूको उपचारार्थ भएको प्रत्यक्षअप्रत्यक्ष खर्च, बिरामीको उत्पादकत्वमा आएको ह्रास र असामयिक मृत्युसमेत जोड्दा बर्सेनि करिब ४० अर्ब (कुल गार्हस्थ्य उत्पादनको ० ८२ प्रतिशत) रुपैयाँको आर्थिक क्षति भएको देखिन्छ। वरिष्ठ अर्थविद् डा चन्द्रमणि अधिकारी सुर्तीजन्य पदार्थको सेवनले गर्दा नागरिकको स्वास्थ्य बिग्रेको बताउँछन्। घरमा कोही बिरामी पर्दा परिवारको दैनिकीमा प्रभाव परेको हुन्छ। जागिरमा असर परेको हुन्छ। आम्दानी ह्रास भएको हुन्छ, डा अधिकारी भन्छन्, व्यक्तिको स्वास्थ्यमा, परिवारमा र समग्र मुलुकमा पार्ने प्रभावबारे चेतना जगाउनु आवश्यक छ। नागरिकको स्वास्थ्यमा सरकारको तर्फबाट पनि खर्च भइरहेको उल्लेख गर्दै डा अधिकारीले स्थानीय, प्रदेश र संघीय गरी तीन तहकै सरकारले जनचेतना फैलाउने कार्यलाई पनि साथसाथै लैजानु पर्ने बताए। बढाउनै पर्छ राजस्व कुल सरकारी राजस्वमा सुर्तीजन्य पदार्थबाट उठ्ने अन्तःशुल्कको हिस्सा जम्मा २४२ प्रतिशत मात्र भएको सरकारी तथ्यांक छ। दक्षिण एसियाली मुलुकले सुर्तीजन्य पदार्थबाट नेपालभन्दा बढी कर लगाएका छन्। कुल राजस्वको ९५३ प्रतिशत राजस्व संकलन गर्ने मुलुकमा बंगलादेश पनि पर्छ। त्रिभुवन विश्वविद्यालय, अर्थशास्त्र केन्द्रीय विभागका प्रमुख डा शिवराज अधिकारीका अनुसार, विगतभन्दा सुर्तीजन्य पदार्थमाथिको कर विस्तारै वृद्धि भएको छ। चुरोटको बट्टामा कर लगाउँदा मूल्य झन् उच्च हुन्थ्यो। खिल्लीमा कर लगाइएको छ। जुन आइटम जेमा बिक्री गरिन्छ त्यसैमा कर लगाइदिए मूल्य बढ्छ, डा अधिकारी भन्छन्, सुर्तीजन्य पदार्थले स्वास्थ्यमा असर पर्ने भएकाले स्वास्थ्य जोखिम कर र अन्तःशुल्क जति सकिन्छ बढाउनुपर्छ। नेपालले चुरोटमा कर वृद्धि गरी उल्लेखनीय राजस्व संकलन गर्ने राम्रो अवसर छ। चालु वर्षका लागि अन्तःशुल्कको दर २० प्रतिशतले बढाएको थियो। जसले गर्दा चुरोटको अन्तःशुल्कबाट लगभग ३१ ५७ (थप ५६५ अर्ब) संकलन गर्ने अनुमान छ। नेपाल विकास अनुसन्धान प्रतिष्ठानका डा जयकुमार गुरुङका अनुसार, यो वर्ष पनि सरकारलाई चुरोटमा कर बढाउने प्रशस्त ठाउँ छ। चालू वर्षको २० प्रतिशत अन्तःशुल्क वृद्धिले उद्योग वा उपभोक्ताहरूमा कुनै पनि नकारात्मक प्रभाव पार्ने देखिँदैन। वरिष्ठ अर्थविद् चन्द्रमणि अधिकारीका अनुसार सुर्तीजन्य पदार्थमा कर बढाउनुपर्ने आवश्यकता छ। सुर्तीजन्य पदार्थको उपभोगमा निरुत्साहित गर्न कर बढाउनुपर्छ। दक्षिण एसियाली मुलुकको रेञ्जमा कर बढाउँदा उपयुक्त हुन्छ। वरिष्ठ अर्थशास्त्री अधिकारी भन्छन्, आन्तरिक उत्पादन र सीमानाकामा निगरानी पनि बढाउनुपर्छ। अवैध रूपमा भित्रँदैन नेपालमा चुरोट एवं सुर्तीजन्य पदार्थमा कर बढाउँदा सीमापारी भारतबाट अवैध रूपमा चुरोट भित्रने कतिपयको बुझाइ छ। तर, डा गुरुङका अनुसार, यो बुझाई मिथ्या हो। नेपाल विकास अनुसन्धान प्रतिष्ठानले सन् २०२१ म गरेको एक अध्ययनअनुसार, नेपालमा १ प्रतिशतभन्दा कम (नमुना प्याकेटको ०३३ प्रतिशत मात्र) अवैध चुरोट फेला परेको थियो। ती अवैध चुरोट धेरैजसो इन्डोनेसियामा उत्पादित थिए। सीमाक्षेत्रभन्दा टाढा काठमाडौं र पोखरामा भेटिएका थिए। जुन चुरोट भारतीय सीमानाकाबाट नभई हवाई मार्ग हुँदै भित्रिएको पाइएको थियो। ती चुरोटको मूल्य नेपालमा सबैभन्दा बढी बिक्री हुने चुरोटको मूल्यभन्दा महँगो थियो। ती चुरोटहरू सस्तो भएर नेपाल भित्रिएको होइन। स्वाद वा अन्य कारणले भित्रिएको पाइएको थियो, प्रतिष्ठानका वरिष्ठ अनुसन्धान अधिकृत डा गुरुङ भन्छन्, नेपालमा चुरोटको कर बढाउँदा भारतबाट खुला सीमानाका हुँदै अबैध चुरोट भित्रन्छ भन्ने तर्क मिथ्या भएको प्रमाणित हुन्छ। खपतमा कमी, राजस्वमा वृद्धि धूमपान तथा सुर्तीसेवन मानव स्वास्थ्यका लागि अत्यन्त हानिकारक भएको र धूमपान तथा सुर्तीजन्य पदार्थले मानव जीवनको आर्थिक, सामाजिक र सांस्कृतिक क्रियाकलापमा समेत नकारात्मक असर पार्ने विज्ञहरू बताउँछन्। आगामी २०८० ०८१ को बजेटमा सुर्तीजन्य पदार्थमा उल्लेखनीय दरमा कर वृद्धि गर्ने अवसर हो। वरिष्ठ अनुसन्धान विशेषज्ञ डा गुरुङका अनुसार अन्तर्राष्ट्रिय प्रमाण र अभ्यासले के देखाएको छ भने कर वृद्धि गरी सुर्तीजन्य पदार्थलाई महँगो गरेपछि उपभोक्ताको पहुँच घट्दै। डा गुरुङ भन्छन, सुर्तीजन्य पदार्थमा कर वृद्धिले उपभोग घटाउँछ। जनताको स्वास्थ्यमा सुधारसँगसँगै राजस्व संकलन पनि बढ्छ। अहिलेको आर्थिक संकटमा राज्यलाई मद्दत पुग्ने निश्चित छ। उपभोक्ता हित संरक्षण मञ्चका महासचिव तिमिल्सिना विगतमा कतिपय राजनीतिक दल, नेता वा उद्योगपतिका कारण अपेक्षाकृत रूपमा कर नबढेको बताउँछन्। सरकारले कुनै व्यक्ति विशेषलाई नभई जनताको स्वास्थ्यलाई प्राथमिकतामा राख्नुपर्छ, अधिवक्ता तिमिल्सिना भन्छन्, सरकार अभिभावक हो। आम नागरिकको स्वास्थ्यलाई ध्यान दिई सुर्तीजन्य पदार्थमा कर बढाउनुपर्छ। सुर्तीजन्य पदार्थका कारण दक्षिण एसियामा सबैभन्दा बढी नागरिकको मृत्यु हुने देशका रूपमा नेपाल चिनिएको छ। सुर्तीजन्य पदार्थकै कारणले आगामी १० वर्षमा चार लाख नेपालीको ज्यान गुम्ने निश्चित छ, वरिष्ठ अनुसन्धान विशेषज्ञ डा गुरुङ भन्छन, यदि तथ्यांकले यहीँ लय समात्ने हो भने भविष्यको मानचित्र डरलाग्दो छ। त्यसैले आर्थिक वर्ष २०८००८१ को बजेटमा सुर्तीजन्य पदार्थमा उल्लेखनीय दरमा कर वृद्धि गर्ने अवसर हो। सरकार अभिभावक हो। नागरिकको स्वास्थ्यमा ध्यान दिनुपर्छ। सुर्तीजन्य पदार्थको उपभोगलाई निरुत्साहित गर्नुपर्छ। कर बढाउनुपर्छ। विष्णुप्रसाद तिमिल्सिना, महासचिव, उपभोक्ता हित संरक्षण मञ्च शरीरमा दीर्घ रोगहरू लाग्नुको मुख्य कारण नै धूमपान एवं सुर्तीजन्य पदार्थको सेवन हो। डा अनिलविक्रम कार्की, अध्यक्ष, नेपाल चिकित्सक संघ दक्षिण एसियाली मुलुकको रेन्जमा पुग्ने कर बढाउँदा उपयुक्त हुन्छ। डा चन्द्रमणि अधिकारी, अर्थविद् सुर्तीजन्य पदार्थको कर वृद्धिले उपभोग घटाउँछ। जनताको स्वास्थ्यमा सुधारसँगै राजस्व संकलन बढ्छ। अहिलेको आर्थिक संकटमा राज्यलाई मद्दत पुग्छ। डा जयकुमार गुरुङ, वरिष्ठ अनुसन्धान विशेषज्ञ, नेपाल विकास अनुसन्धान प्रतिष्ठान यो पनि पढ्नुहोस रोकिएन सार्वजनिक स्थानमा सुर्तीजन्य पदार्थ सेवन सुर्तीजन्य संकटप्रति सरकारले ध्यान दिएन सुर्तीजन्य क्यान्सरमा सजगता सुर्तीजन्य पदार्थमा कर बढाउन माग किन्नै नसक्ने गरी सुर्तीजन्य पदार्थमा कर लगाऔं सुर्तीजन्य पदार्थमा कर बढाउन माग सुर्तीजन्य पदार्थमा किन करवृद्धि ? सुर्तीजन्य पदार्थमा कर वृद्धि"
"सुनको मूल्य ४ सयले बढ्यो, चाँदी स्थिर",काठमाडौं : सुनको मूल्य आज ४ सय रुपैयाँले बढेको छ। नेपाल सुनचाँदी व्यवसायी महासंघका अनुसार बुधबार ४ सय रुपैयाँले बढेर प्रतितोला सुनको मूल्य १ लाख ११ हजार ६०० रुपैयाँ पुगेको हो। तेजाबी सुनको मूल्य १ लाख ११ हजार ५० पुगेको छ। अघिल्लो कारोबार दिन प्रतितोला सुन १ लाख ११ हजार २ सयमा कारोबार भएको थियो। सुनको मूल्य बढे पनि चाँदी भने स्थिर छ। आज चाँदी प्रतितोला १४४५ रुपैयाँमा कारोबार भइरहेको छ। अघिल्लो कारोबार दिन मंगलबार चाँदी सोही मूल्यमा कारोबार भएको थियो।
कालिकोटका कृषि उत्पादन अब विश्व बजारमा,"वीरेन्द्रनगर : कालिकोटको तिलागुफा नगरपालिकाले यहाँका स्थानीय उत्पादनलाई विश्व बजारमा बजारीकण गर्ने भएको छ। नगरपालिकाले गाउँका किसानको अर्गानिक उत्पादन सोझै उपभोक्ताको पहुँचमा पुगाउन खोलिएको मुना कृषि लिमिटेडसँग सम्झौता गरी यहाँका स्थानिय उत्पादनलाई विश्व बजारमा बजारीकण गर्ने थालेको हो। तिलागुफा नगरपालिका प्रमूख शंकरप्रसाद उपाध्याय र मुना कृषि लिमिटेडका अध्यक्ष युवराज गुरुङबीच दुई पक्षीय सम्झौता गरी तिलागसफाका रैथानी बालीहरू बजारीकरण गर्न तिलागुफा नगरपालिका वडा नं १ नाग्म बजारमा शाखासमेत खोलिएको छ। मुना कृषि लिमिटेडका अध्यक्ष युवराज गुरुङ, सितादेवी पाण्डेसहितको टोली कृषि उपज बस्तु रैथाने बालिहरुलाई संरक्षण, सम्बर्द्धन गरी बजारको ग्यारेन्टी गर्ने र तिलागुफा नगरपालिकालाई व्यावसायीकरण गर्ने उद्देश्यले तिलागुफा नगरपालिकामा नगरप्रमुख शंकरप्रसाद उपाध्याय, उप प्रमुख महेन्द्रबहादुर शाही लगायतको टोलीले दुई पक्षिय अन्तरक्रिया गरी नगरपालिका भित्र हुने कृषि उत्पादन वृद्धि गर्ने र बजारको सुनिश्चितता गर्ने प्रतिबद्धता पनि जनाएका छन्। मुना कृषि लिमिटेड र तिलागुफा नगरपालिकाबीच २०७९ चैत ८ गते तिलागसफाका स्थानिय उत्पादन बजारीकरण गर्नका लागि ५ वर्षे दुई पक्षीय सम्झौता भएको थियो। स्थानीय कृषि उपजको संकलन वैज्ञानिक एवं आधुनिक प्रशोधन गरी विश्व बजारमा बजारीकरण गर्ने उद्देश्यसहित मुना कृषि लिमिटेडको शाखा नै तिलागुफामा स्थापना गरिएको मुना कृषि लिमिटेडका अध्यक्ष युवराज गुरुङले बताए। उनका अनुसार कर्णाली बाट अहिले ३३ प्रकारका रैथाने बालीहरूको संकलन एवं बिक्री वितरण भइरहेको छ। गैर आवासीय नेपाली संघद्वारा सञ्चालित यस मुना कृषि लिमिटेडमा एनआरएनको कृषि प्रवर्द्धन समिती, राष्ट्रिय कृषक समूह महासंघ, बाग्मती प्रदेश सरकार, काठमाडौं महानगर पालिका, ललितपुर महानगर पालिकाको समेत सहकार्य छ। जुन सहकार्यमा कर्णालीबाट तिलागुफा नगरपालिका पनि जोडिएको हो। बजार सुरु गरेको ९ महिनामा ५३ जिल्लाबाट कृषि बस्तु ल्याउन सुरु गरेको यस मुना कृषि लिमिटेडले अब चाडै ७७ जिल्लाको कृषि बस्तु बजारमा ल्याउने लक्ष्य राखेको अध्यक्ष गुरुङले बताए। तिलागुफा नगरपालिका प्रमुख शंकरप्रसाद उपाध्यायले मुना कृषि लिमिटेडसँगको सहकार्यले तिलागुफाको कृषि उत्पादनले बजार पाउने निश्चित भएको बताए। उनले भने, 'कृषिजन्य बस्तु उत्पादनका हिसाबले प्रचुर सम्भावना बोकेको तिलागुफाको कृषि उपजले बजार नपाइरहेका बेला मुना कृषि लिमिटेडले बजारको सुनिश्चितता गर्ने प्रतिबद्धतासहित शाखा विस्तार गरेसँगै किसानलाई ठूलो राहत महसुस भएको छ। अब किसानले उत्पादन गरेको बस्तु कुहिएर जादैन। विगतमा यहाँको स्याउ, सिमी, आलुलगायतका अन्य तरकारीजन्य बाली बजारकै समस्याले खेर जाने गरेका थिए।"
बजेट अभावले अलपत्र बन्दै बबई सिँचाइ गुरुयोजना,"२०८३ सालसम्ममा गुरुयोजना निर्माण पूरा गरी सिँचाइ व्यवस्थापन गर्ने लक्ष्य सरकारको छ। गुलरिया : सरकारको राष्ट्रिय गौरवको गुरुयोजनाअन्तर्गत बर्दियामा निर्माणाधीन बबई सिँचाइ आयोजना तोकिएको समयमा सम्पन्न नहुने भएको छ। महँगी, बजेट अभावलगायत सरकारी उदासीनताले बजेटको सिलिङ क्याप घट्दा गुरुयोजना अलपत्र पर्ने चरणमा पुगेको छ। बबईको पानी ३६ हजार हेक्टर क्षेत्रफलमा सिँचाइ सुविधा पुर्याउने योजनासहित २०४५ सालदेखि हेडबक्र्स निर्माण सुरु गरेको आयोजना २०७६ सालबाट गुरुयोजनाको रूपमा अगाडि बढाइएको हो। २०८३ सालसम्ममा गुरुयोजना निर्माण पूरा गरी सिँचाइ व्यवस्थापन गर्ने लक्ष्य सरकारको छ। बबई सिँचाइ आयोजना निर्माणको ३५ वर्षको अवधिमा २४ हजार हेक्टर क्षेत्रफलमा सिँचाइ सुविधा पुर्याउन आयोजना सफल भएको छ। भेरीबबई डाईभर्सनमार्फत कर्णालीको पानी बबईबाट बाह्रैमहिना सिँचाइ सुविधा पुर्याउने लक्ष्य सरकारको छ। आयोजना सुरु हुँदा १८ अर्ब ९६ करोड रुपैयाँ बजेट इस्टिमेट गरिएको निर्देशक नवीनचन्द्र अधिकारीले बताए। आयोजना सम्पन्न गर्न तीन आर्थिक वर्षमा आवश्यक १२ अर्ब रुपैयाँ बजेट अपुग हुन्छ, निर्देशक अधिकारीले भने, पछिल्लो योजनाअनुसार २०८३ सम्ममा आयोजनाको काम सक्नुपर्छ। तर बजेटको सिलिङ क्याप घट्ने क्रममा छ। आयोजना सम्पन्न गर्न तीन वर्षमा पनि बजेट नपुग्ने अवस्था छ। उनले बजेटका कारण लक्षित समयमा काम सम्पन्न हुन असम्भव भएको बताए। उनले महँगीले विगतदेखिनै आयोजना प्रभावित भएको सुनाए। निर्देशक अधिकारीका अनुसार आयोजनाको ६२ प्रतिशत प्रगति भएको छ। हेडवर्कसहित सेटिङ मेसिन बनाउने काम सकिएको छ। बबई सिँचाइ आयोजनाको पूर्वतर्फको ३४ किलोमिटर मूलनहर, २ सय ४० किलोमिटर शाखा तथा प्रशाखा नहर निर्माण सम्पन्न भई २४ हेक्टर क्षेत्रफलमा सिँचाइ सुविधा हुँदै आएको छ। पश्चिमतर्फ साइफन निर्माण कार्य सकेर पश्चिम मूलनहरको ४१२ किलोमिटरमध्ये २८ किलोमिटर निर्माण पूरा भएको छ। पश्चिमतर्फ निर्माण सम्पन्न मूलनहर अगाडि ३२ किलोमिटर शाखा नहर निर्माणार्थ जग्गा प्राप्तिको प्रक्रिया सुरु भएको छ। जग्गा प्राप्तिपछिको निर्माण डिजाइन पनि सम्पन्न भइसकेको छ। सरकारले मागअनुसारको बजेट उपलब्ध गराए तोकिएकै समयमा आयोजना सम्पन्न गर्ने उनले बताए।"
अर्थतन्त्र सुधारको नयाँ अध्याय सुरु गर्नुपर्ने अवस्था छ : अर्थमन्त्री,बजेटमार्फत धेरै ठाउँमा योजना दिनुपर्ने दबाब रहेको भन्दै उनले स्रोत कम रहेको उल्लेख गरे । काठमाडौं : अर्थमन्त्री डा प्रकाशशरण महतले मुलुकको अर्थतन्त्र सुधारको नयाँ अध्याय सुरु गर्नुपर्ने अवस्था रहेको बताएका छन्। बुधबार नेपाल उद्योग वाणिज्य महासघंले काठमाडौँमा आयोजना गरेको प्रिबजेट छलफलमा अर्थमन्त्री महतले नीजि क्षेत्रसंगको सहकार्यमा मुलुकको अर्थतन्त्र सुधारको नयाँ अध्याय सुरु गर्नुपर्ने अवस्था रहेको बताएका हुन् । उनले अनावश्यक खर्च कम गर्ने र पूँजिगत खर्चलाई बढाउनका लागि सरकारको कोसिस हुने बताए। मौद्रिक नीतिमार्फत उच्च व्याजदरलाई नियन्त्रण गर्दै अर्थतन्त्रलाई चलायमान गर्ने तयारी भइरहेको उनले बताए । उनले हजारौँ आयोजनाको ठेक्का लागिसकेको अवस्थामा अहिले सबैभन्दा ठूलो स्रोतको चुनौती रहेको धारणा राखे । बजेटमार्फत धेरै ठाउँमा योजना दिनुपर्ने दबाब रहेको भन्दै उनले स्रोत कम रहेको उल्लेख गरे । मन्त्री महतले नियम कानुन पालना गरेर सहज रुपमा उद्यम गर्नसक्ने वातावरण तयार पार्न सरकार प्रतिवद्ध रहेको धारणा राखे। कार्यक्रममा महासंघका अध्यक्ष चन्द्रप्रसाद ढकालले निजी क्षेत्रको नेतृत्वमा आर्थिक सुधारका कार्यक्रम अगाडि बढाउन सुझाव दिए । उनले अहिलेको अवस्थामा स्वदेशी तथा विदेशी लगानीलाई बढाउन जरुरी रहेको धारणा राखे।
सेयर बजारमा सामान्य अंकको करेक्सन : कारोबार रकम ५८ करोडमा झर्यो,"काठमाडौं : बुधबार सेयर बजारमा सामान्य अंकले करेक्सन आएको छ। नेप्से परिसूचक २४३ अंकले घटेर १८४१९३ विन्दुमा पुगेको हो। आज २६५ कम्पनीको १९ लाख ४२ हजार ६२६ कित्ता सेयर ५८ करोड ९१ लाख ७७ हजार रुपैयाँमा खरिदबिक्री भयो। नेप्से ओरालो लागेसँगै कारोबार रकम मंगलबारको तुलनामा घटेको छ। अघिल्लो कारोबार दिन अर्थात् मंगलबार नेप्से परिसूचक १०६६ अंकले बढेको थियो। सो दिन ७७ करोड ४७ लाख ६० हजार ६४७ रुपैयाँमा खरिदबिक्री भएको थियो। यसदिन हिमाल दोलखा हाइड्रोपावरको सेयर मूल्य सर्वाधिक ८२४ प्रतिशतले बढ्यो। बराही हाइड्रोपावर पब्लिकको सेयर मूल्य ५८७ प्रतिशतले बढ्यो। कारोबार रकमका आधारमा यसदिन हिमाल दोलखा हाइड्रोपावर शीर्षस्थानमा रह्यो। सो कम्पनीको ३ करोड ५६ लाख भन्दा बढिको सेयर कारोबार भयो। कारोबारमा आएका १३ वट उपसमूहमध्ये ८ को मूल्य घट्यो भने ५ को मात्रै बढ्यो। फाइनान्स उपसमूह,हाइड्रोपावर,मनु एन्ड प्रो, माइक्रो फाइनान्स र नन लाइफ इन्स्योरेन्सबाहेक बाँकी उपसमूहको सूचक नकारात्मक देखिए।"

शीर्षक,विवरण
इंग्ल्यान्ड महिला विश्वकपको सेमिफाइनलमा,"सिड्नी : उपाधि दावेदार इंग्ल्यान्ड फिफा महिला विश्वकप फुटबल २०२३ को सेमिफाइनलमा प्रवेश गरेको छ। कोलम्बियामाथि २१ को पूनरागमन जित निकाल्दै इंग्ल्यान्डले अन्तिम चारमा स्थान पक्का गरेको हो। इंग्ल्यान्डको जितमा लौरेन हेम्प र एलेसिया रुसोले गोल गरिन्। कोलम्वियाकी लेसी सान्तोषको गोल सान्त्वना बन्यो। स्टेडियम अष्ट्रेलिया सिड्नीमा शनिबार भएको खेलमा इंग्ल्यान्डले बल पोसेसन राख्दै दवाव बढाएपनि गोल खान पुगेको थियो। ४४औं मिनेटमा लिसी सान्तोषले गोल गर्दै यो सिजन लयमा रहेको कोलम्वियालाई १० को अग्रता दिलाइन्। उनले लिन्डा काइसेडोको पासमा गोल गर्न सफल भएकी थिइन्। तर, कोलम्वियाको त्यो अग्रता लामो समय टिकेन। पहिलो हाफको इन्ज्युरी समयको थप गरिएको सातौं मिनेटमा लौरेन हेम्पले गोल गर्दै खेललाई ११ गोलको बराबरीमा ल्याइन्। ६३औं मिनेटमा एलेसिया रुसोले गोल गर्दै इंग्ल्यान्डलाई खेलमा २१ को अग्रता दिलाइन्। त्यसपछि थप गोल निस्कन नसक्दा इंग्ल्यान्ड २१ ले विजयी हुन सफल भयो। इंग्ल्यान्डको जितसँगै अष्ट्रेलिया र न्युजिल्यान्डमा जारी फिफा महिला विश्वकपको सेमिफाइनल समिकरण पूरा भएको छ। अब इंग्ल्यान्डले सेमिफाइनलमा सहआयोजक अष्ट्रेलियासँग खेल्नेछ। अर्को सेमिफाइनलमा स्पेन र स्वीट्जरल्यान्डबीच खेल हुनेछ। पहिलो सेमिफाइनल १५ अगस्टमा हुनेछ। १६ अग्रस्टमा दोस्रो सेमिफाइनल हुनेछ।"
घरेलु टिम अस्ट्रेलिया पहिलो पटक सेमिफाइनलमा,"ब्रिसबेन: फ्रान्सलाई सडन डेथमा पराजित गर्दै सहआयोजक अष्ट्रेलिया फिफा महिला विश्वकप २०२३ को सेमिफाइनलमा प्रवेश गरेको छ। रोचक बनेको सडन डेथमा फ्रान्सलाई ७६ को अन्तरले पराजित गर्दै सहआयोजक अष्ट्रेलियाले अन्तिम चारमा स्थान पक्का गरेको हो। अष्ट्रेलिया विश्वकपको इतिहासमा पहिलोपल्ट सेमफाइनलमा प्रवेश गरेको हो। त्यसअघि अष्ट्रेलिया क्वाटरफाइनलभन्दा अघि बढ्न सकेको थिएन। अष्ट्रेलिया सन् २००७, २०११ र २०१५ मा क्वाटरफाइनलबाट बाहिरिदा २०१९ मा भने प्रिक्वाटरफाइनलबाट बाहिरिएको थियो। ब्रिसवन स्टेडियम ब्रिसवन अष्ट्रेलियामा शनिबार भएको रोमाञ्चक र प्रतिस्पर्धात्मक खेलको निर्धारित समय र अतिरिक्त समयमा कुनै गोल निस्कन नसकेपछि खेल टाइब्रेकरमा लम्बिएको थियो। टाइब्रेकरमा पनि नतिजा नआएपछि अष्ट्रेलियाले सडनडेथमा बाजी मार्यो। टाइब्रेकरमा घरेलु टोली अष्ट्रेलियाकी केइटलिन फर्ड, सामान्थ खेर र मारी फोलेरले गोल गर्न सफल हुँदा स्टेफ क्याट्ले र म्याकेन्जी अर्नोल्डले गोल गर्न सकिनन्। सडनडेथमा कटरिना गोरी, तमेका यालोप, एली कार्पेन्टर र कोर्टनी भिनले गोल गर्दा क्लेर हन्टको प्रहार विफल भयो। फ्रान्सकी सेल्मा बाचाले पहिलो पेनाल्टी चुकाउँदा कडिडियाटोउ, डिएनी, वेन्डी रेनार्ड र इगुइनी ले सोमेरले गोल गर्न सफल भइन्। इभ पेरिसेटले गोल गनए सकिनन्। सडनडेथमा ग्रेस जियोरो, सकिना कारचाओइ, मायर लाकररले गोल गर्न सफ हुँदा केन्जा डाली र भिकी बेचोले गोल गर्न सकिनन्।"
खुला युथ मिनी म्याराथन : पुरुषतर्फ राजन र महिलातर्फ सुस्मिता प्रथम,"झापा : झापाको सदरमुकाम भद्रपुरमा खुला यूथ मिनी म्याराथन (महिला र पुरुष दौड) प्रतियोगिता शनिबार सम्पन्न भएको छ। प्रतियोगितामा पुरुष तर्फबाट राजन म्याङ्वो प्रथम,दीपेश तामाङ द्वितीय, सुदिप लुम्बा तृतीय र चौथो स्थानमा सन्तोष साउद भएका थिए। त्यस्तै महिला तर्फबाट सुस्मिता राई प्रथम, गीता श्रेष्ठ द्वितीय, जुनु राई तृतीय र मुना पोखरेल चौथो भएका थिए। विजेता हुनेहरू मध्ये प्रथमलाई नगद १० हजार, द्वितीयलाई ७ हजार, तृतीयलाई ५ हजार र सान्त्वनालाई नगद ३ हजार नगदसहित प्रमाणपत्रले पुरस्कृत गरिएको थियो भने सहभागी सबैलाई प्रमाणपत्र प्रदान गरिएको थियो। अन्तर्राष्ट्रिय युवा दिवसको अवसर पारेर भद्रपुर नगर युवा परिषद्ले दिगो विकास लक्ष्य, प्राप्तिमा युवाको साथ : नवपर्वतन र उद्यमशीलतामा हरित सीप विकास भन्ने मूल नाराका साथ यूथ मिनी म्याराथन प्रतियोगिता सम्पन्न गरेको हो। भद्रपुर नगरपालिका२ स्थित सगरमाथा चोकबाट शनिबार बिहान ८ बजे सुरु भएको दौड प्रतियोगिता ज्ञानेचोक, आपगाँछी, झापाचोक, भानुचोक हुँदै नगरपालिका कार्यालयको मुख्य प्रवेशद्वार आएर टुंगिएको थियो। करिब ८ किलोमिटरको दौडमा महिला र पुरुष गरी एक सय जनाको सहभागिता रहेको थियो। नगर प्रमुख गणेश पोखरेलले सम्पूर्ण युवाहरूलाई ऊर्जाशील बनाउनका लागि एकै ठाउँमा गोलबद्ध बनाउन अन्तर्राष्ट्रिय युवा दिवसकै अवसरमा खुल्ला यूथ मिनी म्याराथन आयोजना गरिएको बताए। सोही अवसरमा नगर युवा परिषद्ले गत जेठ १८ र १९ गते आयोजना गरेको दुई दिने यूथ समिटबाट तयार पारिएको युवा घोषणापत्र समेत सार्वजनिक गरिएको थियो।"
समाज समेट्ने कथाहरू,"साधनाकृत कृतिमा २५ कथा छन्। जसमा उनले आफू जन्मेको, हुर्केको देशको दुर्नियतिलाई देखाउने क्रममा वैदेशिक रोजगारीले निम्त्याएका सामाजिक विचलन, राजनीतिले जन्माएका विसंगति र नारीका आवाज उठाएकी छन्। मृत्यु अवश्यम्भावी छ, यसलाई न देख्न सकिन्छ, न त भेट्न। जीवनको ज्योति कतिखेर निभ्छ, कसलाई के थाहा ? अनेकौं तृष्णाका पछि कुद्दाकुद्दै एकदिन समाप्त हुन्छ हाम्रो समय। मृत्यु आफैं रोज्ने अपवादबाहेक सबै कार्य सकेर कालको पर्खाइमा बस्ने मान्छे कोही छैन यो लोकमा। किनभने यो वैभव छोडेर नदेखिने स्वर्ग पुग्नु नै छैन। मान्छेका गर्न बाँकी कैयौं इच्छाआकांक्षा पनि मृत्युसँगै चिता चढ्नेछन्। यसको बोध भए पनि चेतनमनले मृत्युलाई स्विकार्दैन। लेखनाथ पौड्यालको कालमहिमा सम्झिएँ ः आयो टप्प टिप्यो लग्यो, मिति पुग्यो, टारेर टर्दैन त्यो। दुई तीन वर्ष अगाडिको कुरा हो, कान्तिपुर दैनिकमा छापिएको कथा यमदूतको आत्मसमर्पण पढेर चकित परेकी थिएँ। शीर्षक सुन्दैमा आश्चर्य लाग्नु स्वाभाविकै हो। बाफ्रे ! कस्तो कस्तो कथा जन्माउँछन् लेखक। ध्रुवसत्य कथनलाई पनि फितलो बनाएर मृत्यु जितेकी साहसी नारीको कथा हो यो। कथामा आमाको ममताका अगाडि यमदूत झुक्छ। बडो विचित्रको कथा छ यो। नारीलाई लिन आएको यमदूत किन आत्मसमर्पण गर्छ ? मर्मस्पर्शी कथा आजसम्म यमराजको आज्ञाको अवज्ञा गर्ने दुस्साहस कसैले गरेको थिएन। यमको आज्ञा सदैव विधिविधानसम्मत हुन्छ तर तैंले मिति पुगिसकेकी त्यस स्त्रीलाई यहाँ उपस्थित नगराएर विधाताको विधिलाई नै चुनौती दिइस् किन ? त्यस्तो कुन परिस्थिति आइलाग्यो जसका कारण यमराजको अवज्ञा गरिस् ? यमराजले यसरी दूतलाई थर्काएपछि उसले सम्पूर्ण बेलिबिस्तार लगाउँदा त्यो स्त्रीको उज्यालो भएदेखिको दिनचर्या पर्दामा फिल्म हेरे झैं प्रष्ट देख्दा यमराज आफैं छक्क पर्छ। नारीको काँधमा के कति जिम्मेवारी हुनेरहेछ। यो उनले दैनन्दिनीलाई कथामा उतारेकी होलिन् तर पाठकले आफ्नै सम्झन्छन्। साँच्चै, प्रत्येक घरका नारीले काँधमा कति जिम्मेवारी बोकेका हुन्छन् ? रोबोट झैं जीवनयापन गर्दागर्दै काल लिन आइसक्छ तर काम सकिएको हुँदैन। यो अनुच्छेदमा यमदूत आफैं भक्कानिन्छ अब एउटा अन्तिम काममात्र बाँकी छ। त्यसपछि त म गइहाल्छु। छोरो त अलि ठूलै छ आमा मरेको बुझ्ला। छोरी सानै छ, स्कुलबाट फर्कंदा मलाई देखिन भने विचलित हुन्छे। त्यति भनिसक्दा नसक्दै हांिनँदै छोराछोरीको कोठामा पसेर तिनले बिहान फुकालेर गएका लुगा उसले छातीमा च्यापी। म्वाईं खाई। ऊ सुतेको ओछ्यान सुँघी अनि उसको ठूलो फोटो समातेर भनी, छोरी, मलाई थाहा छ आज पनि तिमी बाहिरबाटै मलाई बोलाउँदै आउनेछौ तर अब तिमीले सम्हालिनै पर्छ छोरी। यमदूत, छोरी स्कुलबाट आइहाली भने मलाई छोड्ने छैन उसले। त्यसैले मलाई तुरुन्तै लैजानोस्, छिट्टै लगिहाल्नोस्। उफ् यो भन्दाअगाडि लेख्नै सकिनँ। यो मोहजाल तोडेर यसैगरी यमदूतको पछि लाग्नेछु एकदिन। अचेलका महिला गृहिणीमात्र हुँदैनन्। आजका अधिकांश महिला पुरुषसरह घरबाहिरको जागिरे जीवनमा सक्रिय छन्। अफिस सकेर घरमा पसेपछि पुरुषको तुलनामा महिलाको कार्यभार धेरै हुन्छ। घरभित्रको काम पनि बराबर बाँडेर गर्नुपर्छ भनेर समाजले पुरुषलाई सिकाउन सकेको छैन। तर सबै परिवारमा यो नियम लागू नहुन सक्छ। प्रायः धेरै कामको जिम्मेवारी महिलाले निर्वाह गर्दै आएका छन्। सहकार्य र सहभावको संस्कृति हरेक पुरुषको मानसिकतामा विकसित भइसकेको छैन। सामाजिक अवस्थालाई मध्यनजर गर्दै लेखिएको हो यो कथा। पुरुषप्रधान समाजले यो कथामा उठान गरेका विषयवस्तुमाथि मिहिन ढंगले अध्ययन गर्यो भने महिलामात्र श्रमको दोहोरो मारमा पर्ने थिएनन् कि ? सबैको सोच बदलियो भने समाज अवश्य बदलिन्छ। त्यति भएपछि समाजले महिलालाई हेर्ने दृष्टिकोणमा पक्कै बदलाव आउनेछ। विजय मल्ल र विश्वेश्वरप्रसाद कोइरालाका कृतिमाथि फरक धारबाट अध्ययन गरेकी डा साधना प्रतिक्षा एक सशक्त नारी हस्ताक्षर हुन्। मल्लको नाटकमा विद्यावारिधी गरेकी साधनाका प्रत्येक कथामा समाज अटाएको छ। उनका कथामा कुनै बनावटीपन छैन। सत्यलाई कथा र कवितामा उतार्ने साधनाले सबै नारीको प्रतिनिधित्व गरेकी छन्। कथामा नारीका दमित आवाजले विद्रोह गरेका छन्। २०७६ को नारी दिवसमा कीर्तिपुरमा अञ्जना भाउजूको पुस्तक स्मृतिलोकको यात्रा विमोचन भयो। प्रमुखअतिथि हुनुहुन्थ्यो डा प्रतिक्षा। साधनाकृत सन्दिग्ध समयका पाइला पुस्तक पढेपछि ती जादूगरी कथाको मोहमा परें। साधनाकृत यमदूतको आत्मसमर्पणमा २५ कथा छन्। जसमा उनले आफू जन्मेको, हुर्केको देशको दुर्नियतिलाई देखाउने क्रममा वैदेशिक रोजगारीले निम्त्याएका सामाजिक विचलन, राजनीतिले जन्माएका विसंगति, कोरोना माहामारी र पुरुषप्रधान समाजमा दबिएर बसेका नारीका आवाजलाई उठाएकी छन्। कथामा मान्छेको जीवन नै विसंगतिको पासोमा निस्सासिएको र मृत्युचेतनाद्वारा त्रसित भएको देखिन्छ। भन्छिन्, विश्वविद्यालय परिसरमा ढकमक्क फुल्ने असारे, शिरीष अनि नीलकाँडाका फूलजस्तै मनमोहक बनाउन नखोजेको कहाँ हो र कथाहरूलाई ? तर समाजमा जरा गाडेका अनेकौं विकृति र विसंगतिले आकाशे बेलीजस्तै तितो अनि सिउँडीजस्तै तिखो पो बनाइदिन्छ कथाहरूलाई ! यौन मनोवैज्ञानिक कथा एक पतिताको साबिती बयानले ध्यान तान्यो। समाजमा यस्ता अतृप्त मन बोकेर बसेका मनुष्यका थुप्रै कथा छन्। वैदेशिक रोजगारी पनि परिवार विखण्डन गर्ने एउटा कारण हो तर यो घटना श्रीमान्को असमझदारीका कारण घटेको हो। पेटको भोकजस्तै हुन्छ शारीरिक भोक, यसलाई दबाएर राख्दा उन्मुक्तिको बाटो खोज्छ। कथाकी नारी परपुरुषसँग शारीरिक सम्बन्धमा रहेपछि कथाले अनेक किसिमका बाटो पहिल्याउन खोज्छ तर सबै बाटो बन्द हुन्छन्। अनेक दुःखकष्टले घेरेर एकदिन मर्नै पर्ने वास्तविकता अगाडि उभिन्छ। पद, प्रतिष्ठा र व्यक्तित्व विकास नै सबैथोक ठान्ने श्रीमान् र यौवनिक मन भएकी रंगीन सपना बुन्ने यौवनापत्नीको कथा हो यो। यौवनिक मनले चाहेको सुखका अगाडि सबै ऐश, आरामगौण भइदिन्छन्। शारीरिक सुखको खोजीमा बाहिरी संसार विचरण गर्दै एउटी नारीको जीवन छरपष्ट भइदिन्छ, जीवनको अन्तिम घडीमा पुगेपछि ऊ प्रायश्चित गर्छे। कथाको अन्त्यमा ऊ श्रीमान्का अगाडि उभिएर भन्छे, आफ्नै अन्धवेगमा हुत्तिएकी म निकै पर पुगेपछि झस्किएँ। पत्नीका चाहना र आकांक्षालाई केवल गाँस, बास र कपासले परिपूर्ति गर्न खोज्नु तिम्रै मुर्खता थिएन र ? पत्नीप्रति सदा उदासीन रहने तिम्रो कमजोरीले नै मलाई त्यो दलदलमा फसायो। कथा अप्ठ्यारो मोडमा गएर टुंगिन्छ। आफैंसँग प्रश्न गर्छु ! एउटी नारी कति सजिलै पतिता बनेर सक्किई। त्यहाँ पुरुषको गल्ती छैन र ? कसले बनायो उसलाई पतिता ? मानवजीवनमा देखिने यौनरोगका विभिन्न कारणमध्ये लोग्ने र स्वास्नीबिचको शारीरिक सम्बन्धलाई पनि सूक्ष्म रुपमा अध्ययन गर्न जरुरी छ। जुन यो कथाको मूलआशय हो। कोरोना महामारीले निम्त्याएको विनाश कोरोना कहरका बेला लेखिएका कथा पनि यो संग्रहमा अटाएका छन्। कहिल्यै नसुध्रिने पात्रहरू, कोरोनासहिद मनकुमारीजस्ता कथा अत्यन्तै मन छुने छन्। कोरोना कथाले बितेका ती डरलाग्दा पललाई झस्काउँछ। धनसम्पत्ति, दम्भ, रवाफ बोकेर बाँचेका मै हुँ भन्नेहरूलाई धेरै पाठ पढाएर गयो कोरोनाले। साधनाका कथामा नारी पात्र शिक्षित छन्, साहसी छन्। अब नारी घाँसदाउरा र चुल्होचौकामा सीमित छैनन् भन्ने दर्साइएको छ। जुन कथाको सबल पक्ष हो। सपनाको राजकुमार र चाँपको बिरुवा नामक कथाको सार एउटै छ एक्लो जीवन। तिर्खाएको नदी उत्कृष्ट कथा हो। समयसँगै बदलिएको सम्बन्धले आमा विक्षिप्त बन्छिन् यो कथामा। आमाको आशाले मायालाग्दो नजर फाल्छ छोराको पदचापतिर। गाउँ छोडेर आएकी आमाका लागि छोरो बस्ने सहरले खुसी दिन सकेको छैन। आधुनिकताले रुमल्लिएको स्वार्थी परिवेशसँग त्यो बूढी आमा समायोजित हुनसकेकी छैनन्। यसरी नै उनको जीवनरथ गुडिरहेछ। साँच्चै, मातृत्व कस्तो अनौठो ! ज्वरो आउँछ छोरालाई तर रन्कन्छ आमाको निधार। घाउ लाग्छ सन्तानलाई तर चस्कन्छ आमाको छाती। भौतिकवादी परिवेशमा बुढ्यौली अनावश्यक बोझ बनेको छ। सन्तानको सामिप्यका निम्ति मरुभूमिझैं तिर्खाएका छन् धेरै मातापिता ! कार्यक्षेत्रमा एकछिन, बेइमानको ओखती, मतदान, मसानघाटको शान्ति, वर्तमानको नियति, आदि कथामा देशको राजनीतिक अवस्थाका कारण नागरिकले भोग्नु परेको दुःखकष्ट औंल्याइएको छ। नेताहरूले नेपाललाई नवनिर्माण र विकासका नाममा कसरी ध्वस्त बनाइरहेका छन् भन्ने कुरा छन् कथामा। मन परेको कथा वर्तमानको नियतिबाट एक अनुच्छेद देशले आज रगत मागेकै छैन। आमा सन्तानलाई रणभूमिमा पठाउन तयार छैनन्। सीमारक्षा, राष्ट्रिय अखण्डताका लागि होइन यो युद्ध, यो लक्ष्यविहीन युद्धको विभिषिकामा छोरो आहुति गर्न अबका आमाहरू तयार छैनन् ! कथाकार डा साधनालाई धेरै बधाई।"
विद्युत् निर्यातभन्दा आयात झन्डै दोब्बर,"प्राधिकरणले १० अर्ब ४५ करोडको विद्युत् बेचेको छ भने १९ अर्ब ४४ करोड रुपैयाँको बिजुली किनेको हो। काठमाडौं : नेपाल विद्युत् प्राधिकरणले आर्थिक वर्ष २०७९०८० मा विद्युत् निर्यातभन्दा झन्डै दोब्बरले आयात गरेको छ। प्राधिकरणले १० अर्ब ४५ करोडको विद्युत् बेचेको छ भने १९ अर्ब ४४ करोड रुपैयाँको बिजुली किनेको हो। गत आवमा प्राधिकरणको नाफा १ अर्ब रुपैयाँले खुम्चिएको छ। प्राधिकरणका अनुसार आव २०७९०८० मा खुद नाफा १२ अर्ब ३३ करोड रुपैयाँ रहेको छ। जबकि अघिल्लो आव २०७८७९ मा खुद नाफा १३ अर्ब ३७ करोड रुपैयाँ पुगेको थियो। अघिल्लो आर्थिक वर्षमा विद्युत् आयात बढ्दा नाफा प्रभावित भएको प्राधिकरणको भनाइ छ। अघिल्लो वर्ष सुक्खायाम लामो समयसम्म रहिरहँदा खोला तथा नदीनालामा पानीको बहाव घट्दा प्राधिकरण र निजी क्षेत्रका जलविद्युत् केन्द्रको विद्युत् उत्पादनमा ह्रास आएकोले आन्तरिक माग धान्नकै लागि बढी विद्युत् आयात गर्नु परेको प्राधिकरणले जनाएको छ। प्राधिकरणको नाफा आव २०७७०७८ मा ६ अर्ब १० करोड रुपैयाँ थियो। प्राधिकरणको तेस्रो वित्तीय पुनर्संरचना तयार गरी प्राधिकरण ऐन २०४१ बमोजिम प्राधिकरणको सेयर सर्वसाधारणमा जारी गर्ने प्रक्रिया अगाडि बढाइएको पनि जानकारी दिएको छ। विद्युत् निर्यात नेपालले २०७८ कात्तिकदेखि ३९ मेगावाट विद्युत् भारत निर्यात सुरु गरेको थियो। हाल करिब ४५० मेगावाट विद्युत् निर्यात भइरहेको छ। भारतको मन्त्रालयसँग करिब ६ सय मेगावाट विद्युत् निर्यातको लागि सहमतिको प्रक्रियामा अघि बढिरहेको प्राधिकरणले जनाएको छ। १० अर्ब ४५ करोडको विद्युत् बेचियो भने १९ अर्ब ४४ करोडको किनियो। दुई वर्षअघिबाट विद्युत् निर्यात थालिएकोमा हाल करिब ४५० मेगावाट भारत पठाइँदै। हालसम्म करिब ८०५२ मेगावाट विद्युत् खरिद बिक्री सम्झौता। बिहार र नेपालका विभिन्न स्थानमा जोडिएका १३२ केभी प्रसारण लाइनबाट बिहारको ग्रिड हुँदै भारतको केन्द्रीय ग्रिड प्रणालीबाट करिब ३०० मेगावाट विद्युत् बिक्री गर्न पीटीसी इन्डिया, बिहार स्टेट पावर कर्पोरेसन र प्राधिकरणबीच त्रिपक्षीय सहमति भएको छ। भारतको हरियाणा राज्यलाई विद्युत् सप्लाई गर्ने गरी भारतीय विद्युत् व्यापार कम्पनी एनभीभीएनसँग पाँच वर्षको लागि २०० मेगावाटको मध्यकालीन विद्युत् बिक्री सम्झौता सम्पन्न भएको छ। सो को समहतिको लागि भारतीय ऊर्जा मन्त्रालयमा पठाइएको छ। जडित क्षमता २८२२ मेगावाट हालसम्म प्रणालीको जडित क्षमता कुल २८२२ मेगावाट पुगेको छ। हालसम्म जलविद्युत् तथा सौर्य आयोजनाबाट ७५१ मेगावाट र ६३२३७ मेगावाट गरी जम्मा १३८३३७ मेगावाटका उत्पादन सुरु भएको प्राधिकरणले बताएको छ। हालसम्म करिब ८ हजार ५२ मेगावाट विद्युत् खरिद बिक्री सम्झौता (पीपीए) सम्पन्न भएकोमा गत दुई वर्षमा मात्र करिब १ हजार ७ सय ७४ मेगावाटको विद्युत् खरिद बिक्री सम्पन्न भएको छ। यसको अलावा प्राधिकरणले करिब २ हजार २ सय ९० मेगावाटको मस्यौदा विद्युत् खरिद बिक्री सम्झौता सम्पन्न गरिसकेको छ। सौर्य विद्युत्को आधार मूल्य ५९४ रुपैयाँ पैसा तोकी पहिलोपल्ट बोलपत्रमार्फत प्रतिस्पर्धा गरी करिब १०० मेगावाटको सौर्य विद्युत्को खरिद सम्झौता गर्ने चरणमा रहेको प्राधिकरणले जनाएको छ। चुहावट घट्यो आर्थिक वर्ष २०७७०७८ मा १७३८ प्रतिशत रहेको विद्युत् चुहावट ३९२ प्रतिशतले घटेको छ। हाल विद्युत् चुहावट १३४६ प्रतिशतमा रहेको छ। वितरणतर्फको विद्युत् चुहावट ९७६ प्रतिशतमा सीमित गरिएको प्राधिकरणले जनाएको छ। करिब दुई वर्षअघि ८९ प्रतिशत नागरिकले राष्ट्रिय प्रसारण लाइनको विद्युत्् पाएकोमा अहिले ९५ प्रतिशत पुगेको छ। मधेस, बागमती र गण्डकी प्रदेशमा सारभूतरूपमा पूर्ण विद्युतीकरण भएका छन्। कोसी प्रदेशमा ९५, लुम्बिनीमा ९८, कर्णालीमा ६७ र सुदूरपश्चिममा ८२ प्रतिशत विद्युतीकरण भएको छ। ७ सय ५३ स्थानीय तहमध्ये प्राधिकरणको प्रणालीबाट ५ सय ५ सारभूतरूपमा पूर्ण विद्युतीकरण, २ सय २७ स्थानीय तहहरूका अधिकांश स्थानमा र २१ स्थानीय तहका अधिकांश स्थानमा सोलार, साना तथा लघु जलविद्युत्मार्फत विद्युतीकरण भएका छन्। प्रतिव्यक्ति ऊर्जा खपत करिब २ सय ३५ युनिट रहेकोमा अहिले बढेर ३ सय ८० पुगेको छ। विगत दुई वर्षमा उद्योगको ८०० एमभीए विद्युत् लोड स्वीकृत गरिएको छ।"
सुस्तायो वेतन कर्णाली जलविद्युत् आयोजना,"आयोजनाको गति सुस्ताएपछि स्थानीय बासिन्दा र जनप्रतिनिधिले तत्काल काम अघि बढाउन दबाब दिन थालेका छन्। सुर्खेत : कर्णाली र सुदूरपश्चिम प्रदेशको समृद्धिमा महत्त्वपूर्ण मानिएको वेचन कर्णाली जलविद्युत् आयोजनाको काम सुस्ताएको छ। कुल ४३९ मेगावाट क्षमताको अर्धजलाशययुक्त यो आयोजनामा पूर्वतयारीका काम सम्पन्न भए पनि निर्माणको मुख्य कार्य अघि बढ्न नसकेको हो। पछिल्लो समय आयोजनाको गति सुस्ताएपछि स्थानीय बासिन्दा र जनप्रतिनिधिले तत्काल काम अघि बढाउन दबाब दिन थालेका छन्। पश्चिम नेपालकै गौरवको आयोजनाको रूपमा लिइएको यो आयोजनाका सुरुवाती प्रक्रिया र पूर्वतयारीअन्तर्गतका अधिकांश कार्य सम्पन्न भएका छन्। तर आयोजना निर्माणका लागि प्रमुख मानिएका वातावरणीय प्रभाव मूल्यांकन (ईआईए) प्रतिवेदनको स्वीकृति, प्रभावित क्षेत्रका बासिन्दालाई मुआब्जा वितरण, वित्तीय व्यवस्थापनको सुनिश्चितता, पीपीए सम्झौता र अन्तर्राष्ट्रिय परामर्शदाताको छनोटलगायतका काम अघि बढ्न सकेका छैनन्। यसकारण आयोजनाले पछिल्लो समय गति लिन नसकेको हो। आयोजनाको मुख्य काम अगाडि बढाउनका लागि हाल पहुँचमार्ग, बेस क्याम्प, आवासगृहलगायतका पूर्वाधार बनाउने काम सम्पन्न भइसकेका छन्। आयोजनाका प्रबन्धक उपेन्द्र न्यौपानेले आयोजनाको डीपीआर निर्माण भई पूर्वतयारीको अधिकांश काम पनि सकिएको जानकारी दिए। तर, आयोजनाको ईआईए प्रतिवेदन भने वन तथा वातावरण मन्त्रालयमै थन्किएको छ। मन्त्रालयले उक्त प्रतिवेदन स्वीकृत गरेपछि मात्र आयोजनाले गति लिने न्यौपानेको भनाइ छ। उनले भने, हामीले ईआईए प्रतिवेदन मन्त्रालयमा पेस गरेका छौं, त्यो स्वीकृत हुने अन्तिम चरणमा रहेको जानकारी हामीले पाएका छौं। ईआईए प्रतिवेदन स्वीकृत भएपछि आयोजनाको बाँकी कामले पनि गति लिने उनको भनाइ छ। यो आयोजना सम्पन्न गर्न ८८ अर्ब रुपैयाँँ लागत लाग्नेछ। निर्माणमा ७४ अर्ब लागत हुने भए पनि लगानीमा खर्च हुने ऋण रकमको ब्याजसमेत जोड्दा भने यो आयोजनाको कुल लागत ८८ अर्ब पुग्ने अनुमान गरिएको छ। तर पछिल्लो समय देखिएको आर्थिक संकटका कारण वित्तीय व्यवस्थापन गर्न कठिन भइरहेको आयोजनाले जनाएको छ। वेचन कर्णाली सञ्चयकर्ता हाइड्रोपावर कम्पनीमा गत पुसबाट प्रमुख नभएकाले पनि आयोजनाका काम प्रभावित भएका छन्। कम्पनीमा नयाँ प्रमुख छनोट नहुँदा वित्तीय व्यवस्थापन, पीपीए सम्झौता र अन्य महत्त्वपूर्ण काम अगाडि बढ्न नसकेको आयोजनाले जनाएको छ। यद्यपि अब चाँडै अन्तर्राष्ट्रिय परामर्शदाताको छनोट, पीपीए सम्झौता र मुआब्जा वितरणलगायतका काम अगाडि बढाइने आयोजनाको दाबी छ। मुआब्जा वितरण अन्योलमा यो आयोजना सुर्खेतको चौकुने गाउँँपालिका र अछामको ढकारी गाउँँपालिकाबीच भएर बग्ने कर्णाली नदीमा बन्न लागेको छ। आयोजनाबाट सुर्खेतको चौकुने गाउँँपालिका६, पञ्चपुरी नगरपालिकाको वडा नं ७ र अछामको ढकारी गाउँँपालिकाको वडा नं ६ र तुर्माखाँद गाउँँपालिकाका वडा नं ३, ४ र ५ वडाका बासिन्दा प्रभावित हुनेछन्। यद्यपि आयोजनाले हालसम्म प्रभावितलाई मुआब्जा वितरणसमेत गर्न सकेको छैन। आयोजनाका प्रबन्धक न्यौपानेले भने, अछाम र सुर्खेतमा गरी करिब ४ सय ५० परिवारलाई मुआब्जा वितरण गर्नुपर्ने हुन्छ, त्यसका लागि डेढ अर्ब बजेट चाहिन्छ। मुआब्जाका लागि आवश्यक पर्ने बजेट हामीसँग उपलब्ध छ, तर केही प्राविधिक कारणले यो काम पनि सुरु हुन सकेको छैन। मुआब्जामा मात्र १ अर्ब ५४ करोड रकम खर्च हुनेछ। आयोजनाका निर्माणका लागि देशभित्रकै आर्थिक स्रोत जुटाइने न्यौपानेले बताए। हाल अछाम खण्डबाट आयोजनास्थलमा पुग्ने १८ किलोमिटर र सुर्खेत खण्डबाट १५ किलोमिटर सडक पनि निर्माण भइसकेका छन्। अब उक्त स्थानमा नदीमा एउटा पुल निर्माण गर्न बाँकी छ। यो आयोजनाका लागि कर्णाली नदीमा १ सय ४० मिटर अग्लो बाँध बाँधेर सुरुङमार्फत विद्युत्गृहमा पानी पुर्याइनेछ। यसको जलाशयमा १ करोड २५ लाख घनमिटर पानी सञ्चय गर्न सकिनेछ। यसरी जम्मा भएको पानी ६६ किलोमिटर लामो हेडरेस टनेल र ३ सय ४५ मिटर लामो पेनस्टल पाइपबाट टर्बाइनमा खसालिने छ। तत्काल काम थाल्न दबाब लामो समयदेखि आयोजनाको काम अघि नबढेको र आयोजनाको भविष्य नै अन्योलमा पर्ने त्रासका कारण स्थानीयले दबाब दिन थालेका छन्। तत्काल काम अघि बढाउन सुर्खेत र अछामका जनप्रतिनिधिले दबाब नै दिएका छन्। दुवै जिल्लाका प्रतिनिधिसभाका सांसद, प्रदेशसभाका सांसद, स्थानीय तहका जनप्रतिनिधि र स्थानीय राजनीतिक दलका प्रतिनिधिहरूले काठमाडौंमै पुगेर तत्काल काम थाल्न वेचन कर्णाली सञ्चयकर्ता हाइड्रोपावर कम्पनीको संयुक्त रूपमा ध्यानाकर्षण गराएको सुर्खेत क्षेत्र नं २ का सांसद हृदयराम थानीले बताए। यो आयोजनाले कर्णाली र सुदूरपश्चिमको समृद्धिमा ठूलो योगदान गर्ने भन्दै उनले तत्काल निर्माणको काम थाल्न कम्पनीलाई दबाब दिएको जानकारी दिए। आयोजनामा मुख्य भौतिक निर्माणको काम थालिएको पाँच वर्षभित्र सम्पन्न गरिसक्ने लक्ष्य छ।"

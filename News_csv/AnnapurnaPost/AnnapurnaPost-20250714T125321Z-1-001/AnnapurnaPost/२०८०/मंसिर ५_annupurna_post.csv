शीर्षक,विवरण
माछा संरक्षणमा सरकारको दायित्व,"नेपाल जलस्रोतमा सम्पन्न देशको रूपमा चिनिएको छ। यहाँ अनेक प्रकारका जलसम्पदा छन्। झरना, खोला, नदी, तालतलैया, घोल, सिमसार, रिजरभ्वायर, रामसार, पोखरी र साना ठूला पानीका मुहान प्रशस्तै पाइन्छन्। यहाँ अवस्थित विभिन्न प्रकारका प्राकृतिक जलाशयमा अनेकौं जाति प्रजातिका माछा र जलीय जीव पाइन्छन्। यस्ता जलाशयमा पाइने रैथाने जातका माछाहरूका बारेमा विभिन्न समयमा खोज र पहिचान गरिएको छ। तत्कालीन राष्ट्रिय प्राकृतिक जलाशय मत्स्य विकास कार्यक्रम र मत्स्य अनुसन्धान महाशाखाको अध्यययनअनुसार हालसम्म नेपालमा २ सय ५२ जातका स्थानीय माछा पाइएका छन्। कतिपय प्रजाति अझै पहिचान हुन बाँकी रहेको अनुमान छ। कतिपय जातका माछाहरू लोप भइसकेका र केही लोप हुने खतरामा छन्। यहाँका जलाशयमा पाइने माछाहरूबाट प्राकृतिक जलाशयको वातावरण र जैविक विविधतालाई स्थिर राख्न मद्दत पुगिरहेको छ। माछाबाट जलीय स्वच्छता, विविधता, सौन्दर्यता, जलीय मनोरञ्जन, आयआर्जन र सौन्दर्य प्रशाधन निर्माणसमेत गरिन्छ। यसको मासुमा एमिनोएसिड, भिटामिन, फोस्फोरस, पोटासियम, आइरन, कपर, ओमेगा तीन र फ्याट्टी एसिड पनि पाइन्छ। समग्र पर्यावरणलाई जोगाएर राख्न पृथ्वीका सबै जलाशयमा पाइने माछाको उचित संरक्षण हुनुपर्छ। माछाको विशेष महŒवका कारणले पनि माछा र अन्य जलीय जीवको संरक्षण गर्न आवश्यक हुन्छ। सम्पूर्ण प्राणी वा वनस्पति अस्तित्वमा रहने वा नरहने भन्ने कुरा वातावरणको अनुकूलतासँग सम्बन्धित हुन्छ। अनुकूल हुँदा अस्तित्वमा रहने र प्रतिकूल हुँदा वंश नाश भएर जाने कुरा सर्वमान्य हो। यहाँका प्राकृतिक जलाशयमा पाइने माछा र जलीय जीवको अस्तित्व मानवीय, वातावरणीय र जलवायु परिवर्तनका कारणले खतरामा परिरहेको छ। जलाशयमा रहने प्राणीहरूको संरक्षणमा अनेक समस्या र चुनौती देखा परिरहेका छन्। त्यस्ता समस्याहरूको पहिचान गरी समाधान पनि गर्न सकेमा माछाको प्रवद्र्धन र संरक्षणसमेत गर्न सकिन्छ। अधिकांश ठाउँमा नदी तथा खोलाहरू दुई भाग भएर बगेको पाइन्छ। यसरी दुई भागमा विभाजित खण्डलाई दुवाली भनिन्छ। त्यस्ता, दुवाली छेकथुन गरेर, विष हालेर, विषालु झारपात हालेर, विद्युतीय धार लगाएर, विस्फोटक पदार्थ पड्काएर, सानो प्वाल भएको जाल हानेर तथा बल्छी राखेर मार्दा माछाको वंश नाश हुन्छ। त्यसैगरी, जलविद्युत्को बाँध, सिँचाइको नहर, कुलो, सडक, पुल वा अन्य पूर्वाधार निर्माण गर्दा पनि माछाहरू मरेर जान्छन्। समयमै जलीय र बाह्य दुवै वातावरणलाई स्वाभाविक र अनुकूल बनाउँदै स्थानीय माछाको संरक्षणका लागि आवश्यक उपायहरू अपनाउन जरुरी देखिन्छ। भट्टराई, पूर्वमत्स्य विकास अधिकृत हुन्।"
आखिर सत्ताकै लागि त रहेछ,"माओवादी आएर खाना पकाउन लगाउँथे। खाना नदिए सरकारी सुराकी सीआईडी भन्थे। उता आर्मी प्रहरी आएर माओवादीलाई खान खुवाउने भनेर धम्क्याउँथे। माओवादी द्वन्द्वका ती डरलाग्दा दिनहरूमा जेनतेन जोगिएकी थिई मेरी छोरी टुल्की बुढा। अहिले ४९ वर्ष पुगेकी उनलाई अस्तिको भूकम्पले लग्यो। साथमा उनकी २१ वर्षकी छोरी कृष्णा पनि भूकम्पमै परिन्। नातिनी र छोरीको लास देखेर म त्यहीँ ढलेँ। कसैले पानी छर्किदिएपछि बल्ल होस खुल्यो। द्वन्द्वमा मेरो १७ वर्षे छोरा अर्जुन राना स्कुल ड्रेसमै मारिँदा मेरा बलिन्द्र आँसु बगेका थिए। त्यस्तै आँसु शुक्रबार रातिको भूकम्पमा छोरी र नातिनी गुमाउँदा बगे। मेरो छोरा अर्जुन जाजरकोट खलंगामा आफन्तकहाँ बसेर कक्षा ९ मा पढ्थ्यो। २०५५ मंसिरमा स्कुल बिदामा ऊ घर आएको थियो। मंसिर ४ गते राति गस्तीमा आएका प्रहरीले उसलाई घरबाटै लिएर गए। जेलमा त राखेको होला भनेर अर्को दिन खाना लिएर गएँ। तर, भेट्न दिएनन्। प्रहरीले लगेको ११ दिनपछि छोरा माछा मार्ने नालोमा मृत फेला पर्यो। मेरो छोरालाई माओवादी भन्दै मारेर फालेछन्। स्कुलकै ड्रेसमा थियो रे, मैले त लास पनि देख्न पाइनँ।उनीहरूले शव पनि जलाउन दिँदैनथे। शव देखेको भए प्रहरीले फेरि सताउन आउने भएकाले हेर्न पनि जान सकिन। डराइडराइ आफन्तले शव गाडेर फर्किए। अन्तिम दाहसंस्कार गर्न पाइनँ। माओवादी आएर खाना पकाउन लगाउँथे। खाना नदिए सरकारी सुराकी सीआईडी भन्थे। उता आर्मी प्रहरी आएर माओवादीलाई खान खुवाउने भनेर धम्क्याउँथे। द्वन्द्वकालभरि चैनले बस्न पाइनँ। युद्ध सकिँदा पनि शान्तिको श्वास फेर्न पाइएन। दुःख पीडा अभाव उस्तै रह्यो। शान्ति सम्झौतापछि माओवादी सत्तामा गयो। पहिले उनीहरूले भन्दै आएका समानताका नारा भुल्दै गए। आफूहरू महलमा बस्न थाले। हाम्रा दिन उस्तै भए। गरिबका छोराछोरीलाई मर्न र मार्न लगाए। आखिर सत्ताकै लागि त रहेछ। गत असारमा श्रीमान् बित्नु भो। विवाह गरिसकेकी छोरीले आमा एक्लै छन् भनेर मलाई सघाइरहेकी थिई। कहिले आफ्नो घर नलगाड जान्थी, कहिले मसँगै बस्थी। छोरा मारिएको पीडा त सहेकै थिएँ, अब त छोरी र नातिनी पनि गुमाएँ। ओत लाग्ने घर भत्कियो। यतिका दुःख झेलेर यहाँँसम्म आएकी थिएँ। अब त रुँने दिन सकिएजस्तो लागेको थियो। उल्टै छोरी नातिनी पनि मलाई एक्लै छाडेर गए। अब म कसरी बाचूँ ? बाँच्ने आधार सबै गुमिसके। सरकारलाई हामी जनताभन्दा सत्ता नै सधैं प्यारो छ। (६६ वर्षीया विरी राना भेरी नगरपालिका१ रिम्नाकी बासिन्दा हुन्।)"
आईपीओ र हकप्रद रोक्न मिल्छ ?,"आईपीओ र हकप्रद बिक्नै छाडेको भए कडाइ गर्न आवश्यक हुन्थ्यो पनि होला। तर, यस्ता वित्ताीय उपकरण निष्कासन रोक्का वा कडाइको माग राख्दा सेयरको आपूर्ति बढी भएर मूल्य घट्यो, बजार ओरालो लाग्यो भन्नु चाहिँ अनुचित तर्क हो। आईपीओ र हकप्रदले सेयर आपूर्ति बढाई सेयर मूल्यमा गिरावट आएकोले यस्ता वित्तीय उपकरण जारी गर्ने कार्य रोक्नुपर्ने आवाज उठिरहेको छ। नेपाल धितोपत्र बोर्डले तत्काल आईपीओ र हकप्रद तत्काल दर्ता नगर्ने तथा दर्ता भएकालाई पनि स्वीकृति नदिने चर्चा छ। तर बोर्डले आईपीओ दर्ता भने गरिरहेको छ। वित्तीय रूपमा कमजोर कम्पनीलाई आईपीओ र हकप्रद स्वीकृति दिएको भन्ने प्रसंग पनि आएका छन्। विश्व लगानीकर्ता सप्ताह, २०८० मनाउने कार्यक्रमको सिलसिलामा बोर्डका अध्यक्ष रमेशकुमार हमालले कमजोर कम्पनीले नै हकप्रद जारी गर्ने हो भन्ने टिप्पणी गरेका थिए। उनले गरेको टिप्पणीमाथि प्रतिटिप्पणीको ओइरो लागेको थियो। हकप्रद जारीका लागि अनुमति किन मागिन्छ ? हकप्रद ल्याउनमा बोर्डको के भूमिका हुन्छ ? हकप्रद सम्बन्धमा बोर्डले थप के गर्न आवश्यक छ ? लगानीकर्ताको के भूमिका हुन्छ ? कम्पनी सञ्चालक समितिको कस्तो भूमिका हुन्छ ? यी र यस्तै प्रश्नको उत्तर र आईपीओ रोक्न मिल्छ कि मिल्दैन ? भन्ने विषयमा यस आलेखमा चर्चा गरिएको छ। आईपीओसम्बन्धी कानुन कुनै पनि क्षेत्रका कम्पनीले आईपीओ जारी गर्न सक्छन। प्राइभेट कम्पनीको रूपमा दर्ता भएका कम्पनी पनि पब्लिक कम्पनीको योग्यता पुर्याएर पब्लिकमा रूपान्तरण हुन सक्छन्। कुनै पनि कम्पनीको तालुकी कानुन कम्पनी ऐन, २०६३ हो। समस्त कम्पनीको दर्ता कम्पनी रजिस्ट्रार कार्यालयमा हुन्छ। कम्पनीले गर्ने व्यवसायअनुसार तत्तत् कानुनले तोकेको निकायबाट कारोबार इजाजत लिनुपर्ने हुन्छ। कुनै पनि पब्लिक कम्पनीले कारोबार सुरुआत गर्नुअघि रजिस्ट्रार कार्यालयबाट पनि स्वीकृति लिनुपर्छ। कम्पनी ऐनले सूचीकृत हुन चाहने कम्पनीले धितोपत्रसम्बन्धी कानुनले तोकेको सर्त र मापदण्ड पूरा गर्नुपर्ने व्यवस्था गरेको छ। बैंक र बिमा कम्पनी अनिवार्य आईपीओमा जानुपर्छ भने अन्य कम्पनी स्वेच्छिक रूपमा जान सक्छन्। आईपीओ जारी गर्ने कम्पनीको पहिलो योग्यता पब्लिकमा दर्ता हुनु हो। कम्पनी रजिस्ट्रार कार्यालयको तथ्यांकअनुसार पब्लिक कम्पनीको संख्या १ हजार ९ सय ५८ छ। पहिलो योग्यता पुगेका कम्पनीले धितोपत्रसम्बन्धी कानुनको अधिनमा रहेर सूचीकरणमा आउन सक्छन्। आईपीओ जारी गर्ने कम्पनीले धितोपत्र दर्ता तथा निर्गमन (निष्कासन) नियामावली, २०७३ ले तोकेका मापदण्ड पूरा गर्नुपर्छ। नियमावलीको नियम ९ मा नियामक निकाय भएका कम्पनीको हकमा नियामकले तोकेको र अन्यको हकमा जारी पुँजीको कम्तीमा १० र बढीमा ४९ प्रतिशत सेयर जारी गर्नुपर्छ। नियमावलीको नियम ९(३) अनुसार बैंक र बिमाबाहेकका कम्पनीले पूरा गर्नुपर्ने विभिन्न ११ वटा सर्त तोकेको छ। यी सर्त परा गरेर आउने कुनै पनि कम्पनीले आईपीओ जारी गर्न सक्छन्। त्यस्तै, नियमावलीको नियम ९ख अनुसार रेटिङसमेत गराएको हुनुपर्छ। बोर्डले विवरणपत्रसहित निवेदन प्राप्त भएपछि त्यसको जाँचबुझ गरी स्वीकृति दिन्छ। हकप्रदसम्बन्धी कानुन धितोपत्रसम्बन्धी ऐन, २०६३ को दफा २(म) मा हकप्रद निर्गमननिष्कासन) भन्नाले कम्पनीले निर्गमन गरेको कुनै धितोपत्र साबिकका सेयरवाला वा निजले मनोनयन गरेको कुनै व्यक्तिले खरिद गर्न पाउने गरी राखिएको प्रस्ताव सम्झनु पर्छ भनेको छ। त्यस्तै, धितोपत्र दर्ता तथा निर्गमन (निष्कासन) नियमावली, २०७३ को नियम १७ देखि २१ सम्म र धितोपत्र निर्गमन (निष्कासन) तथा बाँडफाँड निर्देशिका,२०७४ को दफा १२ देखि १५ सम्म हकप्रदसम्बन्धी व्यवस्था छ। नियमावलीको नियम १७(१) मा कम्पनीले तोकेको मितिमा कायम रहेका सेयरधनीलाई धितोपत्र जारी गरी पुँजी बढाउने भएमा धितोपत्रको हकप्रद निर्गमन गर्न सक्नेछ भन्ने व्यवस्था छ। नियम १७(१)(क) र (ख) मा सञ्चालक समितिले हकप्रद जारी गर्ने निर्णय गरेको दुई महिनाभित्रमा साधारणसभामा विशेष प्रस्ताव वा विशेषसभा गरेर पारित गरी त्यसको दुई महिनाभित्र बोर्डमा आवेदन गर्नुपर्ने व्यवस्था छ। नियम १८, १९ २० र २१ मा क्रमशः हकप्रद खुला रहने अवधि, हकप्रद सेयर खरिद गर्न मनोनयन गर्न सकिने, हकप्रद सेयरको बाँडफाँड गर्नुपर्ने समयावधि र लिलाम बढाबढ गर्नुपर्ने प्रक्रियाका कुरा छन्। त्यस्तै, निर्देशिकाको दफा १२ मा हकप्रद सेयर निर्गमनको लागि पूरा हुनुपर्ने अवस्था, दफा १३ मा बैंक, वित्तीय वा बिमाबाहेकका कम्पनीको हकप्रद, दफा १४ मा हकप्रद सेयर निर्गमनका अन्य व्यवस्था र दफा १५ मा हकप्रद सेयर लिलाम बढाबढ गर्ने प्रक्रियाको बारेमा व्यवस्था छ। निर्देशिकाको दफा १३(१)(ख) मा बैंकिङ र बिमा कम्पनीबाहेकले आईपीओ निर्गमन गरेको कम्तीमा दुई वर्ष पूरा भएको भन्ने व्यवस्था छ। हकप्रदसम्बन्धी सारभूत कानुनी व्यवस्था यति हो। हकप्रदमा कसको भूमिका ? नेपाल धितोपत्र बोर्डले कमजोर कम्पनीलाई हकप्रद दियो भन्ने कुराको कुनै अर्थ छैन। मजबुत वित्तीय अवस्था भएका कम्पनीले हकप्रद जारी गर्दैनन्। हकप्रद जारी गर्ने भनेकै कमजोर कम्पनीले हो। कम्पनी कमजोर हुँदैमा हकप्रद जारी गर्न पाइन्न भन्ने हो भने हकप्रद भन्ने वित्तीय औजारको औचित्य के रह्यो र ? सबल भनिएका कम्पनी कमजोर र कमजोर भनिएका कम्पनी सबल बन्न सक्छन्। कमजोरभित्र पनि सबल देखिने भित्री पाटो हुन्छ। कमजोर लाग्नेले त्यस्ता कम्पनी छाड्न सक्ने विकल्प पनि छ। हकप्रदको सुरुआत बोर्डबाट हैन, कम्पनीबाट हुन्छ। कम्पनीको सञ्चालक समितिले प्रस्ताव गरी सेयरधनीको सभा (साधारण वा विशेष) ले पारित गरेपछि धितोपत्रसम्बन्धी प्रचलित कानुनले तोकेअनुसारको प्रक्रिया पूरा गरेपछि बोर्डले स्वीकृति दिन्छ। हकप्रद जारी गर्नेनगर्नेसम्बन्धी सर्वाधिकार सेयरधनीमै अन्तर्निहित हुने हुँदा यसमा सेयरधनी नै मुख्य जिम्मेवार हुनुपर्छ। हकप्रद एक वित्तीय उपकरण भएको हुँदा यसलाई जारी गर्ने नगर्नेनिर्णय गर्ने अधिकार कम्पनीको सभाबाहेक अरूलाई छैन। सभामा सेयरधनीले यसको आवश्यकता, प्राप्त हुने रकमको उपयोग गर्ने क्षेत्र र त्यसबाट प्राप्त हुने प्रतिफल यी आदि विषयमा सेयरधनीले सञ्चालकलाई प्रश्न र प्रतिप्रश्न गर्नुपर्छ। कुनै कम्पनीले शतप्रतिशत हकप्रद जारी रकम उठाउने प्रस्ताव ल्याएमा (१) त्यसबाट प्राप्त हुने रकम कहाँकहाँ कतिकति लगानी हुन्छ ? (२)त्यसबाट कति वर्षमा कति प्रतिशत प्रतिफल प्राप्त हुन्छ ? र(३) प्रतिफल प्राप्त हुने आधार के के हुन् ? यी आदि कुरामा सेयरधनीले सञ्चालकलाई प्रश्न गर्नुपर्छ। सभाले पारित नगरेसम्म हकप्रद कार्यान्वयनमा नआउने हुँदा उचित कारण आए मात्र यसलाई पारित गर्नुपर्छ बोर्डले पनि हकप्रदको सम्बन्धमा हकप्रदसम्बन्धी विशिष्टीकृत कानुन निर्माण गर्नुपर्छ। हकप्रद अलि अव्यवस्थित भएको कुरा साँचो हो। यसलाई व्यवस्थित बनाउनको लागि बोर्डले मुख्यतः (१) सेयरधनीलाई थप आवेदन गर्न दिने, (२) आधारभूत सेयरधनीलाई अन्य सेयरधनीले नलिएको सेयर लिन प्रतिबद्ध गराउने र (३) १ र २ मा उल्लेखित कार्य गर्दा पनि नबिकेमा प्रत्याभूत गराउने गरी हकप्रदसम्बन्धी कानुन निर्माण गरेमा अव्यस्थित हकप्रद धेरै हदसम्म व्यवस्थित हुन्छ। रोक्न मिल्छ कि मिल्दैन ? आईपीओ र हकप्रद रोक्न मिल्छ कि मिल्दैन भन्ने प्रश्नको निरपेक्ष जवाफ पाउन सकिँदैन। तर, देशमा प्रतिकूल परिस्थिति सिर्जना भएमा यस्तो बेला कुनै पनि निर्गमन केही समय स्थगन गर्न भने सकिन्छ। अहिले देशमा केही प्रतिकूल समय जस्तो देखिए पनि आईपीओ र हकप्रद निर्गमन स्थगन गरिहाल्नु पर्ने परिस्थिति देखिइहालेको छैन। पछिल्लो समयमा जारी भएका आईपीओ हकप्रद पूर्णरूपमा बिक्री भएका छन्। सम्भवतः अहिलेसम्मको सबैभन्दा ठूलो परिमाण (१० करोड ५९ लाख कित्ता)को अपर तामाकोशी हाइड्रोपावर लिमिटेडको हकप्रद पूर्णरूपमा बिकेको सरह मान्नुपर्ने हुन्छ। हकप्रदमा प्रत्याभूत गराउने प्रचलन नभएको हुँदा पूर्णरूपमा कुनै पनि हकप्रद बिक्दैनन्। जति प्रयास गर्दा पनि केही हकप्रद सेयर बाँकी रहन्छन्। यसरी बाँकी रहेका हकप्रद लिलामी गर्दा प्रिमियममै बिकिरहेको छ। यसले हकप्रद बिक्रीमा कुनै समस्या छैन भन्ने संकेत गर्छ। त्यस्तै, आईपीओको हकमा पनि कुनै समस्या देखिएको छैन। केही वर्षअघि आईपीओ बिक्नै छोडेको थियो तर, अहिले मागभन्दा कयौं गुणा बढी आवेदन परेर माग्ने जतिले नपाएको उदाहरण प्रशस्तै छन्। यस्तो अवस्थामा आईपीओ र हकप्रदले आपूर्ति बढायो र मूल्य घट्यो भन्ने कुराले कुनै सार्थक अर्थ दिँदैन। एनआईसी एसिया बैंक लिमिटेडले तीन करोडभन्दा बढी कित्ता बोनस सेयर थप्दा आपूर्ति नबढ्ने अनि नयाँ कम्पनी सूचीकरणमा आउँदा आपूर्ति बढ्यो भन्ने कुरा तर्कयुक्त छैन। सेयरको मूल्य बढ्नको लागि पहिलो कुरा कम्पनीको आम्दानी देखिनुपर्छ। तर, आम्दानी नै नभएका कम्पनीको पनि सेयर मूल्य अधिक छ। खासगरी वाणिज्य बैंकको सेयर मूल्यमा गिरावट आएको छ। यसो हुनुको मूल कारण गुणात्मक (प्रतिसेयर) आम्दानीमा देखिएको कमी हो वाणिज्य बैंकको आम्दानी घट्नुमा अत्यधिक पुँजीको भारबाहेक अरु केही हैन। आईपीओ वा हकप्रद पुँजीबजारका वित्तीय उपकरण भएका हुँदा यसलाई निरपेक्ष रूपमा बन्द गर्न मिल्दैन। सापेक्षरूपमा भने यसलाई केही समय स्थगन गर्न सकिन्छ। तर, यस्ता उपकरण जारी गर्न नदिई रोक्दा त्यसले कम्पनीको योजना नै अवरुद्ध हुने त्यसले लागत बढ्ने हुन्छ। तर, बजार अत्यधिक घट्दो अवस्थामा रहेको बेला र आईपीओ नबिक्ने अवस्था भएमा कम्पनी आफैंले नै स्थगन गर्छन्। त्यस्तै, नियामकले पनि कम्पनीलाई स्थगन गर्न लगाउँछन्। उदाहरणको लागि सन् २०१५०१६ मा चिनियाँ सेयरबजारमा निरन्तर गिरावट आउन थालेपछि नयाँ सेयर जारी गर्न तत्काल स्थगन (रोक्न) लगाएको थियो। यस्तै अवस्था आएमा भने नेपालमा पनि परिस्थिति हेरी केही समय स्थगनसम्म गर्नुपर्ने हुन्छ। तर, आईपीओ र हकप्रद बिक्री भइरहेको अवस्थामा रोक लगाउनु आवश्यक छैन। बरु आईपीओ निर्गमनमा अलि कडाइ गर्न विद्यमान व्यवस्था अपुग देखिएमा त्यसमा पुनरावलोकन गरेर थप सर्त र मापदण्ड तोक्न भने सकिन्छ। दाहाल, कर्पोरेट र धितोपत्र कानुनका अध्येताअधिवक्ता हुन्।"
जलवायु संकटको चिरफार,"बढ्दो तापक्रमका कारण हिमनदीहरू छिटो गतिमा पग्लिरहेका छन्। पछिल्लो तीन दशकमा नेपालका हिमनदीहरूको क्षेत्रफल २५ प्रतिशतले घटेको छ। जलवायु तीव्र गतिमा परिवर्तन भइरहेछ। अघिल्लो वर्ष कार्बनडाई अक्साइडको विश्वव्यापी सघनता ४२० पीपीएमसम्म पुग्यो। जुन सन् २०१५ मा भएको पेरिस जलवायु सम्झौताको समयभन्दा २० पीपीएम उच्च हो। विश्वव्यापी तापक्रमको वृद्धिलाई औद्योगिक युग सुरु हुनुभन्दा पहिलेको स्तरको तुलनामा २ डिग्री सेल्सियसभन्दा कम राख्ने र यसलाई १५ डिग्री सेल्सियसमा सीमित गर्न प्रयास गर्ने महत्त्वाकांक्षी लक्ष्य लिइयो। यद्यपि, सन् २०१८ मा आईपीसीसीबाट प्रकाशित १५ डिग्री सेल्सियसको विश्वव्यापी तापक्रम वृद्धि नामक विशेष प्रतिवेदनअनुसार यो लक्ष्य प्राप्त गर्न सन् २०१० को तुलनामा सन् २०३० सम्ममा विश्वव्यापीरूपमा कार्बनडाई अक्साइडको उत्सर्जनलाई ४५ प्रतिशत न्यूनीकरण गर्नुपर्ने र सन् २०५० सम्ममा शून्य उत्सर्जन हासिल गर्नुपर्ने देखिन्छ। पेरिस सम्झौताको लक्ष्यविपरीत हरितगृह ग्यास उत्सर्जन बढिरहेको छ। परिणाम बाढी, खडेरीजस्ता प्राकृतिक विपद् र तीव्र गतिमा हिउँ तथा हिमनदी पग्लिनेजस्ता घटना बढेका छन्। नेपालले पनि तापक्रममा भइरहेको वृद्धि, वर्षाको स्वरूपमा देखिएको अनियमितता, जलवायुसँग सम्बन्धित चरम अवस्थाहरू, धेरै छिटो गतिमा पग्लिरहेका हिमनदीहरू आदिको सामना गरिरहेको छ। यस्तै, पानीको हाहाकार बढाउँदै लगेको देखिन्छ भने कालान्तरमा हरेक तह र तप्काका मानिस तथा समुदायलाई प्रभाव पार्नेछ। तापक्रम र वर्षाको स्वरूपमा परिवर्तन आइरहेको छ। जल तथा मौसम विज्ञान विभागबाट सन् २०१७ मा प्रकाशित प्रतिवेदनअनुसार नेपालमा पछिल्लो चार दशकमा २२ डिग्री सेल्सियस अधिकतम तापक्रम वृद्धि भएको देखिन्छ। पछिल्लो चार दशकमा हरेक १० वर्षमा ०५६ डिग्री सेल्सियसका दरले अधिकतम तापक्रम वृद्धि भएको छ। वन तथा वातावरण मन्त्रालयबाट सन् २०१९ को प्रतिवेदनले जलवायुका विभिन्न परिदृश्यको प्रक्षेपण गर्दै यस शताब्दीको अन्त्यसम्ममा वार्षिक तापक्रम औसतमा १७ देखि ३६ डिग्री सेल्सियससम्म वृद्धि हुन सक्ने अनुमान गरेको छ। वर्षाको मात्रामा पनि वार्षिक औसत ११ देखि २३ प्रतिशतसम्म वृद्धि हुने, तर मनसुनपूर्व हुने वर्षाको परिमाण घट्न सक्ने देखिन्छ। दुवै प्रतिवेदनअनुसार भारी वर्षा तथा सुक्खायामजस्ता चरम मौसमी अवस्था बढेर जाने देखिन्छ। यी परिवर्तनहरूले जलीय चक्रका साथै जलस्रोत, कृषि, ऊर्जा, वन तथा जैविक विविधताजस्ता विभिन्न क्षेत्रमा गहिरो प्रभाव पार्न सक्छन्। अत्यधिक वर्षाले पहिलेभन्दा धेरै असामान्य विपद्हरू निम्त्याइरहेछ। मनसुनको समयमा नेपालमा प्रायः अत्यधिक वर्षा हुन्छ र वर्षाकै कारण देशभर बाढी तथा पहिरोका घटना बढिरहेछन्। सन् २०१९ मा प्रकाशित सरकारी प्रतिवेदनले जलवायु परिवर्तनले भविष्यमा भारी वर्षा हुने दरलाई बढाउने र झन् धेरै बाढी तथा पहिरोजस्ता विपद्हरू आउन सक्ने देखाउँछ। पहिले कम पानी पर्ने मनाङ र मुस्ताङसमेत अहिले भारी वर्षा हुने, भूक्षय, पहिरो, ग्रेगान बगेर आई थुप्रिने र खहरे बाढी आउनेजस्ता घटनाको उच्च जोखिममा छन्। जसमा थप अनुसन्धान आवश्यक देखिन्छ। एकातिर हरितगृह ग्यास उत्सर्जन बढिरहेको छ भने अर्कोतिर अत्यधिक वर्षाले धेरै असामान्य विपद् निम्त्याइरहेछ। बढ्दो तापक्रमका कारण हिमनदीहरू छिटो गतिमा पग्लिरहेका छन्। पछिल्लो तीन दशकमा नेपालका हिमनदीहरूको क्षेत्रफल २५ प्रतिशतले घटेको छ। होचो भूभागभन्दा उच्च पहाडी क्षेत्रमा तापक्रम वृद्धिदर बढी छ, जसलाई उचाइमा आधारित तापक्रम वृद्धि भनिएको छ। घटनाक्रमले शताब्दीको अन्त्यतिर हिमनदीका दुईतिहाइ हिउँ पग्लेर सुरुआती बहाव वा उच्चतम बहाव बढ्न सक्ने देखिन्छ। त्यसपछि हिमनदीहरू खुम्चिएर पानीको बहाव घट्ने देखिन्छ। हिमनदीबाट सुरुआती उच्चतम बहाव हुन सक्ने र त्यसपछि घट्दै जाने अनुमान गरिएको छ। हिमनदीबाट पग्लिएर आउने पानीमा निर्भर तल्लो भेगका समुदायहरूले हिमनदी पग्लिएर आउने पानीमा आउने परिवर्तनहरूले नकारात्मक प्रभावको सामना गर्नुपर्ने देखिन्छ। हिउँ पग्लिने तरिका पनि परिवर्तन भइरहेछ र यसले हिउँ पग्लिएर आउने पानीमा निर्भर रहेका क्षेत्रहरूमा प्रभाव पारिरहेको छ। तापक्रम वृद्धिसँगै उच्च पहाडी क्षेत्रमा हिमपातको तुलनामा पानीजन्य वर्षा हुने दर बढ्दै छ। हिमपातमा आएको कमीले नेपालको हिमाली क्षेत्रमा हिउँदे कृषि प्रभावित भइरहेछ। विपद्का असामान्य घटना भइरहेछन् जसले सामाजिकआर्थिक अवस्थामा प्रभाव पारिरहेछ। विपद्ले मेलम्ची खानेपानी आयोजना ८० करोड अमेरिकी डलरको लागतको आयोजनामा ठूलो क्षति पुर्यायो। सोही वर्ष पश्चिम नेपालमा ५०० मिलिलिटरभन्दा बढी वर्षा हुँदा १ लाख १० हजार हेक्टरमा पाक्नै लागेको धान खेत बाढी डुबानमा पर्यो। करिब १२ अर्ब रुपैयाँबराबरको क्षति भयो। जलवायु संकट भनेको पानीको संकट पनि हो। वर्षा र तापक्रममा आएको परिवर्तनले खाद्य तथा पोषण सुरक्षा, ऊर्जा सुरक्षा, जैविक विविधताको संरक्षण, विपद् जोखिम न्यूनीकरण र गरिबी निवारणका प्रयासहरूलाई नकारात्मक असर पार्छ। सन् २०५० सम्ममा विश्वको जनसंख्या ९८ अर्ब पुग्ने देखिन्छ। यस्तो अवस्थामा पानीको उपलब्धतामा आएको उतारचढाव, खाद्य तथा ऊर्जासम्बन्धी आवश्यकता र दीर्घकालीन पारिस्थितिकीय प्रणाली अनि खाद्य प्रणालीका बीचमा सन्तुलन कायम गर्नु गम्भीर चुनौती देखिन्छ। भविष्यमा आउने चुनौतीहरूलाई सामना गर्न अनुकूलनका कार्यहरूमा पानीलाई प्राथमिकता दिनु जरुरी छ। जलवायु परिवर्तनका प्रभावहरू बहुक्षेत्रीय हुन्छन्। समाजका केही समूहले अरूभन्दा बढी चुनौतीको सामना गर्नु परेको छ। जलवायु परिवर्तनले समाजका सबै पक्षमा प्रभाव पार्छ तर यसका प्रभाव सबैतिर समानरूपले परेका हुँदैनन्। नेपालमा सीमान्तकृत समुदाय, जनजाति, महिला र गरिब मानिसले जलवायु परिवर्तनका प्रभावहरूसँग बढी मात्रामा सामना गर्नु परेको छ। जलवायु परिवर्तनको उच्च जोखिममा रहेका नेपालजस्ता अति कम विकसित मुलुकका लागि आगामी नोभेम्बरमा दुबईमा हुने २८औं विश्व जलवायु सम्मेलन (कोप २८) अत्यन्त महत्त्वपूर्ण हुनेछ। नेपालको सन्दर्भमा, अनुकूलनका लागि पानी महत्त्वपूर्ण हो। अनुकूलन पानीमा निर्भर हुन्छ। नेपालको अनुकूलन पहलमा अन्तर्राष्ट्रिय सहयोग नरहेको खण्डमा यसले जलवायुका चरम घटनाहरूले पार्ने असरहरूको गम्भीर प्रभावको सामना गर्नु पर्नेछ। जसले व्यापक जलवायु संकट निम्त्याउन सक्नेछ।  नेपाल, अन्तर्राष्ट्रिय अनुसन्धानकर्ता हुन्।"
फिफा विश्वकप छनोट : आज यमनको सामना गर्दै नेपाल,"काठमाडौं : सन् २०२६ को फिफा विश्वकप र एएफसी एसिया कप २०२७ छनोटको दोस्रो चरणको दोस्रो खेलमा नेपालले मंगलबार यमनको सामना गर्दैछ। त्रिपुरेश्वरस्थित दशरथ रंगशालामा साँझ ७ बजे सुरु हुने खेलका लागि नेपाल तयार रहेको मुख्य प्रशिक्षक भिन्सेन्जो अल्बर्टो एनेसले बताए। हामीले तयारी राम्रो गरेका छौं। पछिल्लो खेलमा धेरै गल्तीहरू भए। त्यो गल्तीलाई सच्याउँदै यमनसँग स्पष्ट अंक लिने अभियानमा छौं, प्रशिक्षक एनेसले भने, हाम्रा खेलाडी फिट छन्। त्यसैले उच्च स्तरको प्रर्दशन गर्नेमा ढुक्क छौं। नेपाली टोलीका कप्तान किरण लिम्बूले यमनसँगको खेलका लागि सबै खेलाडी मनोवैज्ञानिक रुपमा तयार रहेको बताए। हामीले संयुक्त अरब इमरेट्स (यूएई) सँगको खेललई दिमागमा राखेका छैनौं। हामीले त्यो खेल बिर्सिसकेका छौं, कप्तान किरणले भने, नेपाल फर्किएपछि धेरै राम्रो तयारी गरेका छौं। खेलाडीहरू मनोवैज्ञानिक रुपमा तयार छन्। घरेलु मैदानमा खेल्न पाउँदा सबै जना उत्साहित पनि छन्। उनले यमनविरुद्धको खेल नेपालका लागि निकै महत्वपूर्ण रहेको बताउँदै जित्नैपर्ने दबाब पनि रहेको बताए। हामी अर्को चरणमा पुग्नका लागि यमनसँगको खेल एकदमै महत्वपूर्ण छ। जसरी पनि जित्नैपर्ने दबाब हामीमा छ, किरणले भने, दबाबमा हामीले उत्कृष्ट खेल खेलेको इतिहास छ। मंगलबारको खेल पनि उत्कृष्ट हुनेमा विश्वस्त छु। यमनका मुख्य प्रशिक्षक मिरोस्लाभ सुकोपले नेपाललाई कमजोर प्रतिस्पर्धीका रूपमा नलिएको बताए। नेपालले लाओसलाई कसरी हराएको थियो, त्यो हामीले हेरेका छौं। यूएईसँग पनि नेपालले राम्रो खेल खेलेको थियो। त्यसैले नेपालसँग खेल्न सजिलो छैन, उनले भने, त्यसैले हामीले नेपाललाई सहज रूपमा लिएका छैनौं। घरेलु टोलीसँग सजग भएर खेल्ने छौं। नेपालले यमनसँग अहिलेसम्म चार खेल खेलेको छ।"
कर्णालीले हरेक खेलाडीलाई ५ हजार भत्ता दिने,"वीरेन्द्रनगर : कर्णालीमा आयोजना हुने १०औं राष्ट्रिय खेलकुद प्रतियोगितामा भाग लिने खेलाडीहरूले मासिक ५ हजार भत्ता पाउने भएका छन्। सोमबार बसेको कर्णाली प्रदेश खेलकुद विकास परिषदको १५ औं बोर्ड बैठकले १० औं राष्ट्रिय खेलकुद प्रतियोगिताका लागि प्रदेशबाट छनौट भएका खेलाडीहरूलाई मासिक ५ हजार भत्ता उपलब्ध गराउने निर्णय गरेको प्रदेश खेलकुद परिषदका सदस्य सचिव विश्वामित्र संज्यालले बताए। उनका अनुसार प्रतियोगितामा कर्णालीले दुई अंकको लक्ष्य अर्थात ९९ को टाग्रेट मिट गर्ने गरी तयारी थालेको छ। २०८१ सालको मंसिर हुने प्रतियोगिता आयोजक प्रदेशका रूपमा रहेको कर्णाली प्रदेशले पछिल्लो समय आफ्नो खेलकुद गतिविधिलाई १० औं राष्ट्रिय खेलकुद प्रतियोगिता केन्द्रित बनाएको छ। बागमती प्रदेशले १५ फागुनबाट आयोजना गर्ने अन्तर प्रदेश स्तरीय राष्ट्रिय खेलकुद प्रतियोगिताका लागि कर्णाली प्रदेशबाट छनौट भएका खेलाडीहरूलाई नै १०औं राष्ट्रिय खेलुकद प्रतियोगिताका लागि बन्द प्रशिक्षणमा राख्ने गरी परिषदले तयारी थालेको छ। यो भन्दा अघिको खेलको नतिजाको आधारमा हामीले कर्णालीमा मेडल सम्भावित खेलहरूको वर्गीकरण गरिसकेका थियौं। सदस्य सचिव संज्यालले भने, 'सोमबार बसेको १५ औं बोर्ड बैठकले त्यसलाई झन मूर्त रूप दियो। अब त्यसमा केही सामान्य रूपमा हेरफेर हुन पनि सक्छ। प्रदेश खेलकुद परिषदले खेलाडीहरूलाई मासिक ५ हजार भत्ता दिने निर्णयले खेलाडीहरूमा समेत उत्साह छाएको छ।' राष्ट्रिय स्तरका क्रिकेट खेलाडी उत्पादन गरेर पनि खेल मैदानको अभाव झेलिरहेको कर्णालीमा अब एक स्थानीय तह एक क्रिकेट ट्रेनिङ सेन्टरको स्थापना हुने भएको छ। परिषदको १५औं बोर्ड बैठकले क्रिकेट खेलको दीर्घकालीन योजनाका रूपमा स्थानीय तहको साझेदारीमा एक स्थानीय तह एक क्रिकेट ट्रेनिङ्ग सेन्टरको स्थापना गर्ने दीर्घकालीन योजना पास गरेको छ। प्रदेश राजधानी सहर वीरेन्द्रनगरमा भने कालिन्चोक स्थित क्रिकेट मैदान र निर्माणाधीन प्रदेश रंगशालाको उत्तरपट्टिको भागमा क्रिकेट रंगशाला निर्माण थालेको छ। कर्णाली प्रदेशका सामाजिक विकासमन्त्री एवं परिषदका अध्यक्ष खड्गबहादुर पोखरेलले कर्णाली प्रदेश सरकारले प्रतियोगिता तयारीका लागि कुनै कुराको अभाव हुन नदिने बताए।"
विमान चार्टर्ड गरी चिनियाँ खेलाडी नेपाल आउँदै,"काठमाडौँ : नेपालचीन सम्बन्ध विस्तार तथा नेपालको पर्यटन प्रबर्द्धन गर्ने उद्देश्यले पोखरामा आयोजना हुन लागेको मैत्रीपूर्ण दौड प्रतियोगितामा भाग लिन चिनियाँ खेलाडी विमान चार्टर्ड गरी नेपाल आउने भएका छन् । नेपालका लागि चिनियाँ राजदूतावास र पोखरा महानगरपालिकाको संयुक्त आयोजना तथा चीनको युनान माउण्टेनियरिङ एण्ड आउटडोर स्पोर्टस् एसोसिएसन र होटल एसोसिएसन पोखराको सहआयोजनामा यही मङ्सिर ९ गते पोखरामा दौड प्रतियोगिता आयोजना हुँदैछ । उक्त प्रतियोगितामा भाग लिन चिनियाँ धावक, अफिसियल र अन्य पाहुना गरी एक सय चार जनाको टोली मङ्सिर ७ गते पोखरा विमानस्थलमा अवरतण गर्ने आज आयोजित पत्रकार सम्मेलनमा जानकारी गराइएको छ । उनीहरु चिनियाँ सरकारको सहयोगमा हिमालय एयरलाइन्सको चार्टर्ड विमानमार्फत पोखरा आउन लागेका हुन् । नेपाल पर्यटन बोर्डका प्रमुख कार्यकारी अधिकृत (सीइओ) धनञ्जय रेग्मीले प्रतियोगितामा नेपाल र चीनका १०१० टोली सहभागी हुने र प्रत्येक टोलीमा तीन जना रहने जानकारी दिए । यसअघि सन् २०१९ मा पोखरामा अन्तर्राष्ट्रिय माउण्टेन क्रस कन्ट्री प्रतियोगिता आयोजना गरिएकोमा कोभिड१९ महामारीका कारण त्यसपछि दौड प्रतियोगिता आयोजना हुन सकेको थिएन । प्रतियोगिताले नेपालमा चिनियाँ पर्यटक बढाउन सहयोग गर्ने अपेक्षा गरिएको छ । प्रतियोगितामा धावकहरुले दौड, साइकिलिङ र फेवातालमा बोटिङ गरी ४० किलोमिटर पार गर्नुपर्नेछ । फेवाताल किनार बाराहीघाटबाट सुरु हुने प्रतियोगिता पातले छाँगो हुँदै विश्व शान्ति स्तूप पुगेर फेवातालमा बोटिङ गरी व्यक्तिगत दौड पूरा गर्नुपर्नेछ भने आम नागरिक र विद्यार्थीका लागि पाँचपाँच किलोमिटरका दौड प्रतियोगिता आयोजना गरिनेछ । नेपाली र चिनियाँ धावकबीच हुने प्रतियोगिताका प्रथम हुने टोलीले रु तीन लाख ३० हजार, दोस्रो हुनेले रु दुई लाख ८८ हजार, तेस्रो हुनेले रु दुई लाख १६ हजार, चौथो हुनेले रु एक लाख ४४ हजार र पाँचौ हुनेले रु ९० हजार पुरस्कार पाउनेछन् । व्यक्ति स्पर्धातर्फ प्रथम हुनेले रु एक लाख ४४ हजार, दोस्रो हुनेले रु एक लाख आठ हजार, तेस्रो हुनेले रु ५४ हजार नगद प्राप्त गर्नेछन् । व्यक्तिगततर्फ चौथोदेखि अन्तिम स्थानमा आउने र विद्यार्थीको दौडामा भाग लिने सबैलाई नगद पुरस्कारको व्यवस्था गरिएको बोर्डको भनाइ छ । प्रतियोगिता सञ्चालनका लागि २२ वटा उपसमिति गठन गरिएको छ । यसअघि असार ८ र ९ गते पोखरामा आयोजित चिनियाँ ड्रागन बोट रेसमा भाग लिन चिनियाँ खेलाडी विमान चार्टर्ड गरी पोखरा आएका थिए । रासस"
नेपालचीन सम्बन्ध विस्तार गर्न पोखरामा अन्तरदेशीय प्रतियोगिता हुँदै,"काठमाडौं : मङ्सिर ९ गते पोखरामा आयोजना हुने माउन्टेन अन्तरदेशीय प्रतियोगिताको तयारी तीव्र पारिएको छ। नेपालचीन सम्बन्ध विस्तार तथा नेपालको पर्यटन प्रवर्द्धन गर्ने उद्देश्यले पोखरामा आयोजना हुन लागेको प्रतियोगिताको तयारी तीव्र पारिएको नेपाल पर्यटन बोर्डले जनाएको हो। प्रतियोगितामा भाग लिन चिनियाँ खेलाडी विमान चार्टर्ड गरी नेपाल आउने बोर्डका प्रमुख कार्यकारी अधिकृत (सीइओ) धनञ्जय रेग्मीले जानकारी दिए। प्रतियोगिताका सन्दर्भमा पर्यटन बोर्ड र नेपालका लागि चिनियाँ राजदूतावासले मंगलबार संयुक्तरूपमा काठमाडौंमा पत्रकार सम्मेलन गर्दै प्रतियोगितामा भाग लिन चिनियाँ धावक, अफिसियल र अन्य पाहुना गरी एक सय चार जनाको टोली मङ्सिर ७ गते पोखरा विमानस्थलमा अवतरण गर्ने जानकारी दिएको छ। प्रतियोगितामा नेपाल र चीनका १०१० टोली सहभागी हुने र प्रत्येक टोलीमा तीन जना रहने रेग्मीले जानकारी दिए। प्रतियोगितामा सबै नागरिकले भाग लिनसक्ने उनले बताए। उनले विश्वमा नै पर्यटन वृद्धि गर्न खेल पर्यटनको महत्वपूर्ण भूमिका रहेकाले नेपालमा पनि खेल पर्यटन बोर्डले महत्वका साथ हेरेको जिकिर गरे। प्रतियोगितामा धावकहरूले दौड, साइकिलिङ र फेवातालमा बोटिङ गरी ४० किलोमिटर पार गर्नुपर्ने बोर्डले जनाएको छ। नेपाली र चिनियाँ धावकबीच हुने प्रतियोगिताका प्रथम हुने टोलीले तीन लाख ३० हजार, दोस्रो हुनेले दुई लाख ८८ हजार, तेस्रो हुनेले दुई लाख १६ हजार, चौथो हुनेले एक लाख ४४ हजार र पाँचौ हुनेले ९० हजार पुरस्कार पाउनेछन्। त्यस्तै व्यक्ति स्पर्धातर्फ प्रथम हुनेले एक लाख ४४ हजार, दोस्रो हुनेले एक लाख आठ हजार, तेस्रो हुनेले रु ५४ हजार नगद प्राप्त गर्ने बोर्डले जनाएको छ।"
ढोरपाटनमा हाई अल्टिच्युट तेक्वान्दो सेमिनार,"बागलुङ : बागलुङको मुख्य पर्यटकीय स्थल ढोरपाटनमा हाई अल्टिच्युट तेक्वान्दो सेमिनार हुने भएको छ। गण्डकी प्रदेश आईटीएफ तेक्वान्दो संघले सोमबार बागलुङमा पत्रकार सम्मेलन गर्दै मंसिर ८ र ९ गते ढोरपाटनमा हाई अल्टिच्युट तेक्वान्दो सेमिनार गर्न लागेको जानकारी दिएको हो। खेलाडी तथा प्रशिक्षकको प्राविधिक ज्ञान अभिवृद्धि, ग्रामीण क्षेत्रमा खेलकुदको विकाससँगै एसियाकै एक मात्र सिकार आरक्ष ढोरपाटनको आन्तरिक तथा बाह्य पर्यटन प्रवद्र्धनमा सहयोग पुयाउने उद्देश्यले सेमिनार गर्न लागिएको संघका उपाध्यक्ष तथा खेल सामग्री व्यवस्थापन समितिका संयोजक आकाशचन्द्र घर्तीमगरले जानकारी दिए। सेमिनारमा नेपालभरका आईटीएफ तेक्वान्दोका प्रशिक्षक र खेलाडीको सहभागिता रहने उपाध्यक्ष मगरले बताए। उनका अनुसार विभिन्न जिल्ला र प्रदेशबाट चार सय खेलाडीले सेमिनारमा सहभागिता जनाउने छन्। यो राष्ट्रिय स्तरको सेमिनार हो, उपाध्यक्ष मगरले भने, इच्छुक प्रशिक्षक र खेलाडीले सहभागिता जनाउन सक्नेछन्। सेमिनारमा राष्ट्रिय तथा अन्तर्राष्ट्रिय प्रशिक्षकहरूले खेलाडी, प्रशिक्षक र निर्णायकहरूलाई प्राविधिक पक्षका बारेमा प्रशिक्षण दिने गण्डकी प्रदेश आईटीएफ तेक्वान्दो संघका सचिव प्रतिक घर्तीमगरले बताए। उनले सहभागीलाई हिमशृंखला दृश्यावलोकनका लागि ढोरपाटनको जलजलासम्म लैजाने कार्यक्रम तय गरिएको बताए।"
नेपाल यमनसँग २० गोलले पराजित,काठमाडौं : सन् २०२६ को फिफा विश्वकप र एएफसी एसिया कप २०२७ छनोटको दोस्रो चरणको दोस्रो खेलमा नेपाल यमनसँग पराजित भएको छ। त्रिपुरेश्वरस्थित दशरथ रंगशालामा मंगलबार भएको खेलमा नेपाल यमनसँग २० गोलले पराजित भएको हो। ओमार अब्दुल्लाह अल दाहीले ७२औं र ९०औं मिनेटमा गोल गर्दै यमनलाई विजयी बनाएका थिए। नेपाल यसअघि युएईसँग ४० गोलले पराजित भएको थियो। तस्बिर : सुनिता डंगोलअभिषेक महर्जन
"टिप्ताला नाका खुलेन, चौँरी बिक्री नहुँदा सास्ती","विगत चौँरी र बाछा बिक्रीबाट राम्रो आम्दानी हुन्थ्यो । चौँरी बिक्री नहुँदा आम्दानी पनि छैन । फुङ्लिङ (ताप्लेजुङ) : जङ्गलको बीचमा वर्षौँदेखि व्यावसायिक चौँरीपालन गरिरहेका मिक्वाखोला गाउँपालिका५ का ४६ वर्षीय मिलनदोर्जे शेर्पा । त्यहाँ मानव बस्ती, सडक, बिजुली, सञ्चारको पहुँच छैन । अनकन्टार जङ्गलको बीचमा एकोहोरो कुकुर भुकेको आवाजमात्रै सुनिन्छ । चकमन्न जङ्गलको बीचमा छाप्रो अनि सँगै फैलिएको विशाल चौँरीखर्क । कलकल सुसाइरहेको हिमाली खोल्सो । चाँदीजस्तै टल्किने हिमालका चुचुरा नियाल्दै उनको दिन बितिरहेको छ । शेर्पाको पुख्र्यौली पेसा चौँरीपालन हो । तर उहाँ केही समय पुख्र्यौली पेशालाई छाडेर होटल व्यसायमा लागे । उनले स्खुवासभा जिल्ला र काठमाडौँ गरी १३ वर्ष होटल सञ्चालन गरे। सो व्यवासय गर्दा आफ्नो पुर्खाले गरेको चौँरीगोठ सम्झना आइरहन्थ्यो । उनले भने, होटल व्यवसाय मन परेन , बिक्री गरेर पुख्र्यौली पेशामै फर्किन मन लाग्यो । शेर्पासँग अहिले तोक्पेगोला क्षेत्रमा दुई सय ५० भन्दा बढी चौँरी छन् । चार वर्ष अगाडि एउटा चौँरी रु ७० हजारदेखि एक लाख ४० हजारसम्ममा चीनमा निर्यात हुन्थ्यो । कोभिड१९ का कारणले टिप्ताला नाका बन्द भएसँगै चौँरी बिक्री ठप्प भएको छ । चिनियाँ बजारमा राम्रो मूल्यमा चौँरी निर्यात हुने देखेपछि होटल व्यवसाय छाडेर चौँरीपालन लागेका शेर्पा अहिले निराश छन् । उनले भने, होटल बेचेर यहाँ आइयो । गोठ विस्तार गरे । तर नाका नखुल्दा चौँरी बिक्री हुन छाड्यो । फक्ताङलुङ गाउँपालिका७ ओलाङ्चुङगोलाका तेन्जिङ शेर्पा चौँरीगाईसँग रमाउन थालेको ६५ वर्ष भयो । उनको समुद्र सतहबाट चार हजार तीन सय मिटर उचाइको मौवाटारमा गोठ छ । छोराछोरीलाई अंशका रूपमा चौँरी बाँडेर पनि उनीसँग अहिले ४० छन् । बाह्र दुहुना छन् । बिहान उठ्नेबित्तिकै एक गिलास दूध चिया लिएपछि झिसमिसेदेखि दुहुना चौँरी बटुलेर दूध दुहुँदा घाम लागिसक्छ । चौँरीलाई चरन क्षेत्रमा पुर्याएर गोठमा आएर खाना खाँदा आधा दिन गइसकेको हुन्छ । बिहान दुहेको दूधलाई मोही, घ्यू र छुर्पी बनाउँदासम्ममा घाम क्षितिजपारि पुगिसक्छ । साँझ परेपछि छरिएका चौँरीलाई जम्मा गर्दै आफ्नो गोठमा ल्याउँदासम्म चन्द्रमा उदाइसक्छ । विगत चौँरी र बाछा बिक्रीबाट राम्रो आम्दानी हुन्थ्यो । चौँरी बिक्री नहुँदा आम्दानी पनि छैन । अहिले चौँरीलाई नुन खुवाउनसमेत मुस्किल भएको शेर्पाले बताए । मिक्वाखोला गाउँपालिका५ लोदेन क्षेत्रका तेन्जिङनुपु शेर्पा अहिले चौँरीगोठमा चौँरी स्याहार्नमा व्यस्त छन् । शेर्पाले पनि विगत चार वर्षदेखि चौँरी बिक्री गर्न सकेनन् । मौवटारमा चार, सिञ्जेमा पोखरी क्षेत्रमा दुई र याङ्मा क्षेत्रमा नौवटा चौँरीको घुम्तीगोठ छ । मिक्वाखोला गाउँपालिका५ तोक्पेगोला क्षेत्रमा ३५ गोठमध्ये १७ घुम्ती गोठ रहेको मिक्वाखोला गाउँपालिकाका पशु शाखाका पशु प्राविधिक महेन्द्र अधिकारीले बताए । ताप्लेजुङ हिमाली जिल्ला भएकाले यहाँ धेरै लेकाली बस्ती छन् । हिमाली बस्तीमा बासोबास गर्ने समुदाय पशुपालनमै निर्भर हुँदै आएको छ । दैनिक चौँरी चराउँदैमा उहाँहरूको दिन बित्ने गर्छ । यहाँका चौँरीको मुख्य बजार चीन हो । चीनमा राम्रो बजार मूल्यमा बिक्री हुने भएकाले हिमाली क्षेत्रका समुदाय चौँरीपालनप्रति आकर्षित हुने गर्दछ । तर कोभिड१९ का कारणले गर्दा बन्द भएको टिप्ताला नाका चार वर्षमा पनि नखुल्दा चौँरीपालक चिन्तित बनेका छन् । टिप्ताला नाका खुलाउने पहल जारी कोभिड१९ कारण चार वर्षयता बन्द रहेको तिप्ताला नाका खुलाउने तयारी भइरहेको छ । दुई देशका स्थानीय पदाधिकारीबीच अनौपचारिक भेटघाट गर्दै नाका खुलाउने विषयमा छलफल हुँदै आएका हो । गत मङ्गलबार नेपालको तर्फबाट ताप्लेजुङका फक्ताङ्लुङ गाउँपालिकाका अध्यक्ष राजन लिम्बू, उपाध्यक्ष रविन साम्रा लिम्बूसहितका पदाधिकारी तथा राजनीतिक नेतृत्व र तिब्बतका पदाधिकारीबीच अनौपचारिक भेट गर्दै टिप्ताला नाका खुलाउनेबारे छलफल भएको छ । तिब्बतका तर्फबाट दिङ्जे काउन्टी जिल्लाका डिएसपी दावाछिरिङ लामा, इमिग्रेसन पुलिस अफिसर टासी थुन्डुक, रिउ सहरको टेन्डाङ उपप्रमुख लोप्साङ फिन्जोक र पुलिस अफिसर गुरु छलफलमा सहभागी थिए । फक्ताङ्लुङ गाउँपालिका७ ओलाङ्चुङगोलाका वडाध्यक्ष छेतेन वालुङको समन्वयमा नाका खुलाउने विषयमा मङ्गलबार अनौपचारिक छलफल भएको हो । छलफलमा नेपालका तर्फबाट नेपाली कांग्रेसका जिल्ला सभापति गजेन्द्र तुम्याहाङ, सचिव युकहाङवीर हाङ्गाम ,नेकपा (माओवादी केन्द्र)का केन्द्रीय सदस्य खेलप्रसाद बुडाक्षेत्री, वैकल्पिक केन्द्रीय सदस्य मिङ्माडण्डु शेर्पा सहभागी थिए । दुई देशका स्थानीय पदाधिकारीबीचको भेटमा टिपताला नाका तत्काल खुलाउन पहल गर्ने, द्विपक्षीय व्यापार तथा पर्यटकीय विकास गर्ने विषयमा छलफल भएको छ । छलफलका क्रममा नाका खुलाउन, व्यापार तथा पर्यटन विकास गर्न र टिप्तालाबाट ओलाङ्चुङगोलासम्म सडक कालोपत्रका लागि सहयोग गर्न चीन सरकार इच्छुक रहेको तिब्बतका तर्फबाट सहभागी स्थानीय पदाधिकारीले उल्लेख गरेको फक्ताङ्लुङ गाउँपालिका अध्यक्ष राजन लिम्बूले बताए । कोरोना महामारीपछि बन्द भएको टिप्ताला नाका हालसम्म पनि नखुलेका कारण करिब चार वर्षयता दुई देशबीच हुँदै आएको सीमा व्यापार ठप्प छ । रासस"
सेयर बजारमा भारी गिरावट,"काठमाडौं : सेयर बजारमा भारी गिरावट आएको छ। तिहार बिदा अर्थात् ११ दिनपछि खुलेको सेयर बजार दोस्रो दिन २३ अंकले घटेको हो। सोमबार नेप्से परिसूचक १३९ अंकले बढेकामा मंगलबार २३८२ अंकले बढेर १८२९६५ अंकमा कायम भएको हो। नेप्से १२८ प्रतिशतले घट्दा सेन्सिटिभ इन्डेक्समा भने ४४८ अंकको गिरावट आएर ३५२०५ अंकमा कायम भएको छ। नेप्से घटेको दिन कारोबार रकम पनि घटेको छ। सोमबार १ अर्ब ९ करोड रुपैयाँको कारोबार भएकामा मंगलबार ९५ अर्बमा सीमित भएको छ। मंगलबार कारोबारमा आएका २ सय १ कम्पनीको सेयर मूल्य घट्दा नेप्सेमा भारी गिरावट आयो। यसदिन ३१ कम्पनीको मूल्य बढ्दा ५ कम्पनीको सेयर मूल्य भने यथावत रहे। कारोबार सुरु भएदेखि नै ओरालो बजार अन्तिममा सामान्य सुध्रिने प्रयास गरे पनि दिनभरको गिरावट भारी पर्यो। दिनभर ३७ हजार ६ सय ७ कारोबारमार्फत् २ सय ८५ स्क्रिप्टका ३६ लाख ७५ हजार १ सय १ इकाइ सेयर ९५ करोड ४ लाख ७९ हजार ५ सय ८३ रुपैयाँमा किनबेच भएका छन्। जसमध्ये सबैभन्दा बढी हिमालयन डिस्टिलरीको ७ करोड ७८ लाखको सेयर किनबेच भएको छ। सोनापुर मिनिरल्स एन्ड आयलको ४ करोडको सेयर कारोबार हुँदा कारोबार रकमका आधारमा शिवम् सिमेन्ट, सोल्टी होटल्स र हाथवे इन्भेस्टमेन्ट शीर्ष ५ मा रहे। मूल्य बढ्नेमा मेन्छियाङ हाइड्रो र बीपीडब्लू लघुवित्त अगाडि रहे। मेन्छियामको सेयरधनीले सर्वाधिक ८१३ प्रतिशत कमाए। एनएमबि सुलभ इन्भेसटमेन्ट फन्ड २, प्रभु डिबेन्चर २०८४ र एनाईसी एसिया फ्लेक्सी क्याप फन्ड पनि बढी मूल्य बढ्ने स्क्रिप्टको सूचीमा शीर्ष ५ मा अटाए। यता माथिल्लो मैलुङ खोला जलविद्युत्को सेयर मूल्यमा मंगलबार पनि करिब १० प्रतिशतको गिरावट आयो। यसैगरी महिला लघुवित्त, उपकार लघुवित्त, नेस्डो समृद्ध लघुवित्त र हिमालयन डिस्टिलरीका सेयरधनी पनि बढी गुमाउनेको सूचीमा परे। समूहगत उपसूचकतर्फ भने म्युचुअल फन्ड बाहेक सबै उपसूचक रातो रहे। सबैभन्दा बढी उत्पादनमुलक समूहमा ३१२ प्रतिशतको गिरावट आयो। नेप्से बढेको दिन बजार पुँजीकरण २८ खर्ब २१ अर्ब १० करोड रुपैयाँ कायम भएको छ। लगानीकर्ताको कुल सम्पत्ति यसदिन ३६ अर्ब रुपैयाँले घटेको हो।"
पर्यटक बढेपनि होटल सञ्चालन घाटामा,"काठमाडौं : मुलुकमा पर्यटन आगमन उल्लेख्य वृद्धि भए तापनि होटलहरू पूर्ण क्षमतामा सञ्चालन हुन नसकेको बताइएको छ। पछिल्लो समयमा धेरै ठूला होटल संरचनाहरू सञ्चालनमा आउने क्रम बढेकोले मागभन्दा आपूर्ति बढी भएको होटल संघ नेपालका अध्यक्ष विनायक शाहले बताए। संस्कृति, पर्यटन तथा नागरिक उड्डयन मन्त्री सुदन किराँतीसँग संघका पदाधिकारीहरूको भेटमा शाहले होटलहरू क्षमताको एक तिहाई अकुपेन्सीमा सञ्चालन भएको भन्दै सञ्चालन घाटामा रहेको बताएका हुन्। संघका अध्यक्ष शाहले विदेशी पर्यटकहरू नेपाल भ्रमणका लागि आकार्षित भएपनि पूर्वाधारमा राजमार्गका सडक, हवाई सञ्जाल र यातायातमा रहेको कठिनाइका कारणले थप पर्यटक आउन नसकेको बताए। मुलुकको नयाँ क्षेत्रीय विमानस्थल पोखरा र भैरहवालाई पूर्ण रूपमा सञ्चालनमा ल्याउन सके मुलुक पर्यटनबाट छिट्टै फड्को मार्न सक्ने हुँदा यसतर्फ राज्यको ध्यान जान आग्रह गरे। उनले विकसित छिमेकी मुलुक चीन र भारत जोड्ने सडक सञ्जालमात्र तयार गर्न सके पनि मुलुकमा पर्यटन आगमनको चाप बढ्ने बताउँदै यस तर्फ राज्यको ध्यान जानुपर्ने बताए। उनले मुलुकको पर्यटनसम्बन्धी नीति नियमलाई सहजीकरण गर्दै लगानीमैत्री तथा पर्यटनमैत्री बनाउन आग्रह गर्दै संशोधन हुन लागेको संघीय पर्यटन ऐनले यसलाई सम्बोधन गर्ने विश्वास व्यक्त गरे। उक्त अवसरमा मन्त्री किराँतीले पर्यटक आगमन सन्तोषजनक भएको र आउँदा दिनमा अन्तर्राष्ट्रिय जगतमा राम्रो सन्देश प्रवाह भएको बताए। उनले मुलुकलाई समृद्ध बनाउनका लागि पर्यटनलाई चलायमान बनाई पूर्वाधारहरू समयमै सम्पन्न गरी हवाई सञ्जाल समेत विस्तार गरिने र यसबारेमा सम्बन्धित निकायमा पहल कदमी भइरहेको बताए। मन्त्रीले मुलुकको अर्थतन्त्र सुधारका लागि प्रधानमन्त्रीको नेतृत्वमा समिति गठन भई छलफल भइरहेको र यस पर्यटनसँग सम्बन्धित जल्दा बल्दा सुझावहरूले महत्व राख्ने बताउँदै पर्यटन दशकका लागि समेत गृह कार्य सुरु भइसकेको बताए।"
"भिजन ऊर्जाको बाँडफाँट आज, पर्ने सम्भावना कति ?","काठमाडौं :भिजन लुम्बिनी ऊर्जा कम्पनीको आईपीओ बाँडफाँड आज हुने भएको छ। कात्तिक १६ देखि २० गतेसम्म आवेदन खुलेको आईपीओ बाँडफाँड मंगलबार बिहान ९ बजे नारायणचौर, नक्सालमा हुने भएको हो। कम्पनीको आईपीओ निष्कासन तथा बिक्री प्रबन्धक मुक्तिनाथ क्यापिटलका अनुसार आईपीओमा मागभन्दा साढे ६ गुणा बढी आवेदन परेको छ। आईपीओमा १ अर्ब ३५ करोड ७६ लाख १६ हजार रुपैयाँबराबरको १ करोड ३५ लाख ७६ हजार १ सय ६० कित्ताका लागि आवेदन परेको हो। कम्पनीले २० लाख ७५ हजार २ सय ८५ कित्ताका लागि आवेदन खुलाएको थियो। कम्पनीले स्थानीय बासिन्दाले आवेदन नदिएको ४ लाख ८७ हजार ९ सय १० कित्ता सेयरसमेत थप गरेर सर्वसाधारणलाई आईपीओ जारी गरेको थियो। सो आईपीओ २ लाख ७ हजार ५ सय २८ जनालाई कम्तीमा १० कित्ता पर्नेछ। तर, कुल ११ लाख ९४ हजार ८ सय २० जनाले आवेदन दिएका छन्। अर्थात् यो आईपीओ हरेक ५७५ व्यक्तिमध्ये एक जनालाई पर्नेछ। आईपीओलाई रेटिङ एजेन्सी इन्फोमेरिक्स क्रेडिट रेटिङ नेपालले आईआरएन डबल बी माइनस इस्युआर रेटिङ प्रदान गरेको छ। जसले कम्पनीको वित्तीय दायित्व बहन गर्ने क्षमतामा औसत जोखिम रहेको संकेत गर्छ।"

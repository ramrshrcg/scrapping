शीर्षक,विवरण
भूकम्पको पीडाले उब्जाएका सबाल,"राष्ट्रसंघको एक प्रतिवेदनअनुसार संसारका दुई सयभन्दा बढी मुलुकमध्ये नेपाल भूकम्पीय जोखिमको दृष्टिले ११औं स्थानमा पर्छ। भूपरिवेष्टित मुलुकहरूमा भूकम्प जानु सामान्य जस्तै हो। भूपरिवेष्टित भएकाले नेपाल पनि भूकम्पीय जोखिमयुक्त मुलुक हो। नेपालमा हरेक वर्ष साना ठूूला भूकम्पहरू गइरहेका हुन्छन्। नेपालमा गएका भूकम्पमध्ये १९९० सालमा गएको ८५ रेक्टर स्केलको भूकम्प, २०७२ वैशाख १२ गते गएको ७८ रेक्टर स्केलको भूकम्प र २०८० कात्तिक १७ गते जाजरकोट केन्द्रबिन्दु भइगएको ६४ रेक्टर स्केलको भूकम्प ठूलो मानिन्छ। यी महाभूकम्पले नेपालमा निकै ठूूलो जनधनको क्षतिसमेत गरिसकेको छ। २०७२ वैशाखमा गएको भूकम्पको कहालिलाग्दो त्रासदी मत्थर नहुँदै त्यही किसिमको पीडा गत शुक्रबार मध्यरातमा जाजरकोट केन्द्रबिन्दु भएर गएको भूकम्पले दिएको छ। २०७२ सालको महाभूकम्पमा करिब ९ हजार नेपालीले ज्यान गुमाए। जाजरकोटको भूकम्पमा हालसम्म १ सय ५३ नागरिकले ज्यान गुमाइसकेका छन् भने झन्डै चार सय घाइते भएका छन्। जाजरकोट र पश्चिम रुकुमका करिब ८० प्रतिशत घर भत्किएको अनुमान छ। पुनर्संरचना र राहतका लागि कम्तीमा एक खर्ब रुपैयाँले नपुग्ने अनुमान भइरहेछ। संयुक्त राष्ट्रसंघको ब्युरो अफ क्राइसिस प्रिभेन्सन एन्ड रिकोभरी (बीसीपीआर) को प्रतिवेदनअनुसार संसारका दुई सयभन्दा बढी मुलुकमध्ये नेपाल भूकम्पीय जोखिमको दृष्टिले ११औं स्थानमा पर्छ। काठमाडौं उपत्यका त झनै भूकम्पीय रूपले नेपालको पहिलो जोखिमको स्थानमा पर्छ। अन्तर्राष्ट्रिय भूकम्प मापन केन्द्र बेलायतको प्रतिवेदनअनुसार पृथ्वीमा सानाठूूला गरी वर्षभरिमा २५३० हजार भूकम्प जाने गरेका छन्। त्यस्तो भूकम्प संसारको कुनै भागमा कम त कुनै भागमा अत्यधिक मात्रामा जाने गरेको छ। विश्वमा गएका महाभूकम्पमध्ये सन् १७७५ मा युरोपको चौथो सानो देश लिस्चनमा गएको भूकम्प, सन् १९०६ मा अमेरिकाको क्यालिफोर्नियामा गएको भूकम्प, सन् १९०८ मा मेक्सिकोमा गएको भूकम्प, सन् १९२३ मा टोकियोमा गएको भूकम्प, सन् १९३५ मा इरानमा गएको भूकम्प, सन् १९३९ मा चिलीमा गएको भूकम्प र सन् १९७२ मा निकारागुवामा भूकम्प गएको पाइन्छ। यसैगरी सन् १७७६ मा चेन र ग्वाटेमालामा गएको भूकम्प, आमेर्नियामा १९८८ र कोवेमा सन् १९९५ मा गएको भूकम्पलाई आजसम्मकै महाभूकम्पको रूपमा लिएको पाइन्छ। सहरी व्यवस्थापनअन्तर्गत सहरी क्षेत्रमा बन्ने घरहरू भूकम्पीय प्रतिरोधात्मक हुनुपर्नेमा भएको छैन। वास्तवमा उपत्यकाको भूकम्प न्यूनीकरणको पहिलो सर्त भनेको पुराना घरहरूको विस्थापन नै हो। अध्ययनअनुसार नेपालमा ८० देखि १०० वर्षमा महाभूकम्प जाने गरेको छ। त्यसैगरी सो अनुमानअनुसार नेपालमा ४०५० वर्षमा मझौला र हरेक ५७ वर्षमा साना भूकम्प जाने गरेको छ। कमजोर भौतिक संरचना, अव्यवस्थित बस्ती विस्तार, परम्परागत घर संरचना, भवन निर्माण संहिताविपरीत घर निर्माण, जोखिम न्यूूनीकरणसम्बन्धी जनचेतना अभावका कारण नेपालमा त्यस्ता किसिमका भूकम्प आइहाल्दा धेरै क्षति पुग्ने गरेको हो। जापानको प्रतिष्ठित संस्थाले गरेको अध्ययनअनुसार भूकम्पले हाम्रो जस्तो थर्ड वल्र्ड कन्ट्रीको विकासमा १३ प्रतिशतभन्दा ज्यादा असर पुयाउन सक्छ। जबकि फस्ट वल्र्ड अर्थात् अमेरिकालगायत पश्चिमा विकसित मुलुकहरूमा भूकम्पले जम्मा एक प्रतिशत मात्र विकासमा बाधा पुयाउन सक्छ। किनकि त्यहाँको भौतिक तथा समग्र वस्तुस्थिति भूकम्प प्रतिरोधात्मक किसिमको हुने गरेका छन्। दीर्घकालीन सोचसहित सामाजिक संरचनाहरू खडा गरिएका छन्। त्यसको एउटा उदाहरणको रूपमा सन् २०१२ को अन्त्यतिर न्युयोर्कमा विशाल हुरिक्यान आएको थियो। जसले सञ्चार जगत् र केही भौतिक सम्पत्तिको क्षति गरे पनि चार जनाको मात्रै ज्यान गएको थियो। यदि त्यस्तै प्रकृतिको हुरी नेपालमा आउने हो भने चार हजारको ज्यान जान सक्छ। विपद् व्यवस्थापनमा कार्यरत अक्सफामका अनुसार विपद्को ७ प्रतिशत अंश भूकम्पले ओगट्ने गरेको छ। अन्य प्राकृतिक विपद्को तुलनामा भूकम्प दर्दनाक एवं जोखिमपूर्णसमेत हुने गरेको छ। १९९० सालको जत्रो भूकम्प पुनः दोहोरिए तत्काल एक लाख जनाको ज्यान जाने, ६० प्रतिशत भौतिक संरचना नष्ट हुने र १५ लाखभन्दा बढी जनसंख्या घरवारविहीन हुने, खानेपानीका ९५ प्रतिशत पाइपको क्षति हुने अनुमान गरिएको छ। तर, भूकम्प अनुमान वा ठोकुवाबाजी लगाएकै भरमा आइहाल्ने विपत्ति भने होइन। विज्ञान र प्रविधिका क्षेत्रमा मानव दुनियाँले जेजस्ता प्रगति हासिल गरे पनि भूकम्प आउने समयबारे यकिन गर्न सकेको छैन। भूकम्पपछि धेरै कुरा अस्तव्यस्त हुन्छन्। त्यस्तो परिस्थितिको पूर्वआकलन गरी विपद् व्यवस्थापन गर्न सक्नु सरकार तथा सरोकारवालाको दायित्व हो। भूकम्पबाट हुने हानिनोक्सानी र क्षति सम्बन्धमा अग्रिम होसियारी अपनाउने कार्यमा अझै सम्बन्धित निकायको यथेष्ट ध्यान पुग्न सकेको छैन। जनताको विनाशसँगै अर्थतन्त्रसमेत डामाडोल बन्छ भन्ने थाहा हुँदा पनि सरकार प्रोएक्टिभ निकट जोखिम एवं विपद् व्यवस्थापनका लागि कसरी अग्रिम तयारी थाल्न सकिन्छ त भन्ने सन्दर्भमा नेपालमा गम्भीर बहस आवश्यक देखिन्छ। यद्यपि नेपाल भूकम्पीय जोखिममा रहेको बारे चासोपूर्वक हेरिरहेको विश्वले विभिन्न तवरमा सहयोग रकम बढाउँदै आएको छ। तर पनि जोखिम व्यवस्थापनको कुनै खालको प्रभावकारी तयारी नेपालबाटै हुन सकेको देखिँदैन। काठमाडौंको मुटुलाई केन्द्र बनाएर भूकम्प गएको खण्डमा कुनै खाली ठाउँमा मानिसहरू सुरक्षित गर्ने विकल्पसमेत देखिन्न। गृह मन्त्रालयले युनिसेफ, रेडक्रस, आईओएम, अक्सफामलगायत संस्थासँंग साझेदारी गरे पनि उपत्यकामा के कति घरहरू जोखिममा छन् भन्नेसमेत पहिचान हुन सकेको छैन। भूकम्पीय सुरक्षाका लागि खटिने सेना प्रहरी समेत यथेष्ट तालिमको अभावमा अदक्ष रहेको टिप्पणी सुनिन्छ। सहरी व्यवस्थापनअन्तर्गत सहरी क्षेत्रमा बन्ने घरहरू भूकम्पीय प्रतिरोधात्मक हुनुपर्नेमा त्यो पनि हुन सकिरहेको अवस्था छैन। तर, वास्तवमा उपत्यकाको भूकम्प न्यूनीकरणको पहिलो सर्त भनेको पुराना घरहरूको विस्थापन नै हो। अहिले पनि अधिक मात्रामा काठमाडौं, ललितपुर र भक्तपुर नगरपालिकाअन्तर्गतका घरहरू अधिक भूकम्पीय जोखिममा छन्। जुन जोखिम न्यूनीकरण कार्य सफल रहन सकेका छैनन्। काठमाडौंलाई केन्द्रबिन्दु बनाएर भूकम्प आइहाले अहिले भएको टुँडिखेलजस्ता ५० वटा खाली ठाउँ उद्धारका लागि चाहिने अनुमान छन्। सरकारले काठमाडांै उपत्यकाभित्र ४३ र नगरपालिकाहरूमा गरेर जम्मा ८३ ठाउँलाई खुल्ला क्षेत्र घोषणा गर्ने पहलकदमी अघि बढाएको छ। त्यस्ता ठाउँहरूमा विद्यालय, फनपार्क, मठमन्दिर, कलेज, बगैंचा, सरकारी कार्यालय, अस्पताल, जंगल, सडकलगायत विभिन्न स्थान विपत्को बेला प्रयोग गर्ने विकल्प हुन सक्ने देखिन्छ। उपत्यकाकै अधिकांश घर भवन निर्माणसंहिता लागू हुन नसक्नु दुर्भाग्य हो। भलै २०७२ वैशाखको भूकम्पपछि केही आचारसंहिता लागू हुन थालेका छन्। भूकम्प सम्बन्धमा नेपालमा हालसम्म दैवीप्रकोप (उद्धार) ऐन, स्थानीय स्वायत्त शासन ऐन २०५६, विपद् जोखिम व्यवस्थापन राष्ट्रिय रणनीति २०६६, स्थानीय विपद् जोखिम व्यवस्थापन योजना तर्जुमा निर्देशिका २०६८, जिल्ला विपद् पूर्वतयारी तथा प्रतिकार्य योजना निर्देशिका २०६८, उद्धार तथा राहत मापदण्ड, २००७, जिल्ला विपद् व्यवस्थापन योजना तर्जुमा निर्देशिका २०६९, राष्ट्रिय विपद् प्रतिकार्यको कार्यढाँचा २०७०, प्रस्तावित विपद् व्यवस्थापन ऐनलगायतका कानुनी प्रावधान छन्। यिनलाई अझ प्रभावकारी बनाउनु आजको आवश्यकता हो।"
सुन्दरताको सुन्दर परिभाषा,"मिसेस नेपाल वर्ल्ड २०२३ का विजेताले २०२४ को जनवरीमा अमेरिकामा हुने मिसेस वर्ल्ड प्रतियोगितामा नेपालको तर्फबाट प्रतिनिधित्व गर्ने अवसर पाउनेछन्। मृगनयनी आँखा। मोतीजस्तै चम्किला दाँत। स्याउजस्ता गाला। सर्लक्क परेको जिउडाल। सुन्दरी प्रतियोगिता भन्नेबित्तिकै धेरैको दिमागमा यस्तै दृश्य घुम्न थाल्छ। तर, हिंसामा परेकी दुई महिलाले काठमाडौंमा जारी मिसेस नेपाल वर्ल्ड सुन्दरी प्रतियोगितामा सहभागी भएर सुन्दरी प्रतियोगिताको परिभाषा नै बदलिदिएका छन्। दोलखाकी २४ वर्षीया एसिडपीडित जेनी खड्का र क्यान्सर लागेर एउटा खुट्टा गुमाएकी चितवनकी ३७ वर्षीया सीता सुवेदीले सुन्दरी प्रतियोगितामा सहभागी भएर साहस बटुलेकी छन्। रिबन इन्टरटेनमेन्टको आयोजनामा प्रतियोगिता भरहेको छ, मिसेस नेपाल वर्ल्ड सुन्दरी प्रतियोगिता२०२३। जहाँ २३ जना कन्टेस्टेन्ट छन्। तीमध्ये जेनी र सीता अरूभन्दा फरक छन्। दुईले सबैको ध्यान खिचेका छन् हिम्मत र बौद्धिकताले। जुन प्रतियोगितामा एकसे एक दिग्गज विवाहित नारी सहभागी छन्। कोही डाक्टर छन् त कोही बैंकर अनि कोही इन्जिनियर, आदि। जब पतिले नै एसिड प्रहार गरे एक महिलाका लागि उसको पति सबथोक हो। जीवन जिउनले आशा, भरोसामात्रै होइन, रथको एक पांग्रा पनि। तर, जेनीको जीवनमा ठीक उल्टो भयो। श्रीमान्ले उनीमाथि एसिड प्रहार गरे। चार वर्षअघि एसिड आक्रमण गरेर सुन्दर अनुहार सधैंका लागि कुरूप बनाइदिए। उनी झन्डै मरेर बाँचिन्। एयर होस्टेज बन्ने सपना थियो उनको। घटनापछि उनी हाल बर्न काउन्सेलरको रूपमा कीर्तिपुर अस्पतालमा काम गर्दैछन्। सुन्दरता त व्यवहारले झल्कन्छ। अनुहारमा लागेको दागले कुनै पनि सपना र लक्ष्यलाई रोक्दैन, जलनमा परेकाहरूलाई सन्देश दिन सुन्दरी प्रतियोगितामा आएको बताउँदै जेनी भन्छिन्, एउटा पिम्पल आयो भने मान्छे माक्स लगाएर हिँड्छन्। तर, मेरोे अनुहार, घाँटी, हात त एसिडले जलेको छ। शरीरभरी दागैदाग छन्। त्यसो भए यो सुन्दर संसारमा नबाँच्ने त ? पीडा बोकेर घरमै लुक्ने त ? त्यसैले पहिला आफैंले आफैंलाई स्वीकार्नु पर्छ। त्यसैले सायद सुन्दर अनुहार भएकाहरूको बीचबाट जे जस्तो स्वरूप भए पनि जेनी प्रस्तुत भइन्। थपिन्, सुन्दरी प्रतियोगितामा भाग लिएकी छु। नतिजा जे जस्तो आए पनि मेरो यो पाइलाले हिंसामा परेका महिला दिदीबहिनीलाई अघि बढ्न आत्मबल र ऊर्जा मिल्छ। १० वर्षअघि काभ्रेका एक युवकसँग मायाजालमा परेर जेनी वैवाहिक बन्धनमा बाँधिएकी थिइन्। कक्षा ८ मै पढ्दै थिइन्। १४ वर्षकै उमेरमा उनले विवाह गरिन्। केही दिनमै उनले घरभित्रै पतिबाट हिंसामा पर्न थालिन्। मादक पदार्थ पिएर उनका पति घर आउँथे अनि कुटपिट गरेर यातना दिन्थे। धेरै हिंसा सहेपछि छुट्टै बस्न थालें। एक दिन काठमाडौंको रातोपुलमा पिछा गर्दै आयो। ढोका ढक्ढक्यायो। बोलाएपछि गएँ, जेनी भन्छिन्, मलाई माया गर्ने भएमात्रै जान्छु नत्र जादिनँ भनें। तँ मेरी भइनस् भने कसैको हुन्न दिन्नँ भन्दै अनुहारमा एसिड छ्यापेर भाग्यो। जसलाई उनले विश्वास गरेर जोवन सुम्पिइन्। उही जीवनसाथीले एसिड प्रहार गरेर धोका दियो। रातो पुलमै निसासिइन्। सुन्ने र देख्ने धेरै थिए त्यहाँ तर बिलौनाको धेरैले वास्ता गरेनन्। हारगुहार गरेपछि एकजना दिदीले ट्याक्सीमा हस्पिटल लगिन्। अनि म बाँचें, उनी सुनाउँछिन्। पतिले उनीमाथि एसिड प्रहार गर्दा उनी कक्षा १० पढ्दै थिइन्। थप्छिन्, जीवनसँग हार मानिनँ। आफूलाई अब्बल बनाउँदै लगें। जलेको शरीरको भाग स्कार्पले छोपेर स्कुल जान थालें। कक्षा १२ पढें। जुन अस्पतालबाट उनले पुनर्जीवन पाइन्, त्यही कीर्तिपुर हस्पिटलमा अहिले वर्न काउन्सिलरको रूपमा काम गर्छिन् उनी। गुमेको खुट्टाले रोकेन लक्ष्य नृत्य भनेपछि बालापनमा चितवनकी ३७ वर्षीया सीता सुवेदी हुरुक्कै हुन्थिन्। १३ वर्षको उमेर हुँदो हो। २०५७ सालमा लागेको क्यान्सरले खुट्टा नै काटेर फाल्नुपर्ने भयो। अब नाच्न पाइँदैन भनेर एफएम रेडियोको गीतमा तीन घण्टा नाचें। अनि पीडा बोकेर खुट्टा काट्न हस्पिटल गएँ, विगत सम्झँदै उनी भन्छिन्, त्यहाँ साहित्यकार पारिजातकी बहिनी सुकन्या वाइवालाई अस्पतालमा भेटाएँ। उहाँ श्रीमान्को उपचारका लागि जानुभएको थियो। उहाँले एक खुट्टाले पनि नाच्न सक्ने भन्दै थुप्रैको उदाहरण दिनुभयो। एसएसली पास भएपछि नाच र गायनको कोर्सका लागि काठमाडौं आइन् उनी। उनले अहिले झन्डै दुई सय विद्यार्थीलाई नृत्य सिकाइरहेकी छन्। उनले पाटन संयुक्त क्याम्पसबाट नेपाली र त्रिविको ललितकला केन्द्रीय विभागबाट गायनमा स्नाकोत्तर गरेकी छन्। सन् २०१८ मा कलानिधि इन्दिरा संगीत महाविद्यालय पुल्चोक, ललितपुरबाट उनले शास्त्रीय नृत्यांगना (कत्थक नाच)को गोल्ड मेडालिस्ट भइन्। २०६८ सालमा उनले विवाह गरिन्। पतिसँग विचार मिलेन। अहिले उनी छुट्टिइन्। घरभित्रै हिंसा भोगें। फरक क्षमता भएका मानिस घरबाट बाहिर निस्किनै सकेका छैनन्, उनी भन्छिन्, लडिरहें। पढें। सुन्दरी प्रतियोगितामा सहभागी भएर अपांगता भएका व्यक्तिको आवाज बन्न सक्छु भनेर यहाँ आएँ। विशेषतः अपांगता भएका महिला घर र समाजभित्र धेरै हिंसामा परिरहेका छन्। अपांगता भएका व्यक्तिमा पनि सुन्दरता छ भन्ने दृष्टिकोणबाट जिन्दगीलाई हेर्नुपर्छ, सीता थप्छिन्, जिन्दगी सुन्दर छ, आफैंले आफैंलाई माया गर्नुपर्छ, स्वीकार्नु पर्छ भन्ने सचेतनाका लागि काम गर्छु। प्रतियोगिताले फरक क्षमता भएका महिलालाई सशक्तीकरणमा योगदान दिने रविन इन्टरटेनमेन्टका अध्यक्ष निशुकान्त झा बताउँछन्। उनी भन्छन्, जेनी र सीता प्रतियोगितामा सहभागी हुनु साहसिक कार्य हो। उहाँहरूले यहाँ आएर आफूलाई अब्बल सावित गर्नुभयो। एकजना एसिडपीडित हुनुहुन्छ भने अर्को वान लेग डान्सर जो अरूका लागि प्रेरणाको स्रोत बन्नु भएको छ। मिसेस नेपाल वर्ल्ड २०२३ का विजेताले २०२४ को जनवरीमा अमेरिकामा हुने मिसेस वर्ल्ड प्रतियोगितामा नेपालको तर्फबाट प्रतिनिधित्व गर्ने अवसर पाउनेछन्।"
आयोजकलाई स्तब्ध पार्दै पुलिस वीरगन्ज गोल्डकपको फाइनलमा,"वीरगन्ज : आयोजक भेट्रान सिटी क्लब वीरगन्जलाई सडन डेथमा स्तब्ध पार्दै नेपाल पुलिस क्लब वीरगन्ज गोल्डकप फुटबलको फाइनलमा प्रवेश गरेको छ। वीरगन्जको आदर्शनगर रंगशालामा बुधबार भएको पहिलो सेमिफाइनल खेलमा पुलिसले आयोजक वीरगन्जलाई टाइबेकरमा सडन डेथमा पराजित गर्दै फाइनलमा स्थान सुरक्षित गरेको हो। निर्धारित ९० मिनेटमा गोलरहित बराबरीमा सकिएपछि खेल टाइबेकरमा धकेलिएको थियो। तर टाइबेकरमा पनि ३३ गोलको बराबरी भएपछि खेल सडन डेथमा पुगेको थियो। यसअघि ९० मिनेटको खेल निक्कै रोमाञ्चक थियो। दुवै टिमका स्टाइकरहरूले गोल गर्ने पटकपटक प्रयास गरेपनि गोलरक्षकहरूको उत्कृष्ट बचाउँदै विफल तुल्याइदिएका थिए। टाइबेकरमा पुलिसका लागि उज्वल राई, हेम तमाङ र पृथ्वी चौधरीले गोल गर्न सफल भएका थिए। कप्तान रामचन्द्र वजे र प्रताप गुरुङको प्रहार भने वीरगन्जका गोलरक्षक राजु नगरकोटीले रोकेर विफल तुल्याइदिएका थिए। यता वीरगन्जका अबी लामा, सुजल डंगोल र राजु नगरकोटीले गोल गर्न सफल भएका थिए भने राजन चौधरीको प्रहार पुलिसको गोलपोष्टको बारमाथिबाट बाहिरिएको थियो भने शीर्षस थापाको प्रहारलाई पुलिसका गोलरक्षक सत्रुधन चौधरीले रोकेर गोल हुनबाट जोगाएका थिए। टाइबेकर र सडन डेथमा गरी वीरगन्जको तीन वटा प्रहार रोक्न सफल पुलिसका गोलरक्षक सत्रुधन चौधरी म्यान अफ दी म्याच घोषित भए। उनले १० हजार रुपैयाँ पुरस्कार पनि प्राप्त गरे। उपाधिका लागि अब पुलिसले अब फाइनलमा त्रिभुवन आर्मी क्लब र संकटा क्लबबीच बिहीबार हुने खेलको विजेतासँग आगामी शनिबार प्रतिस्पर्धा गर्नेछ।"
नवलपुर र स्याङ्जा बागलुङ कपको सेमिफाइनलमा,बागलुङ : बागलुङमा जारी प्रदेशस्तरीय बागलुङ कप टी२० क्रिकेट प्रतियोगितामा नवलपुर र स्याङ्जा सेमिफाइनलमा प्रवेश गरेका छन्। मंगलबार नवलपुरले तनहुँलाई ५५ रनले पराजित गरेपछि समूह बीबाट एक खेल अगावै स्याङ्जा र नवलपुरले सेमिफाइनलमा स्थान बनाएका हुन्। समूह चरणको दोस्रो खेलमा २ सय १२ रनको विजयी लक्ष्य पछ्याएको तनहुँ १७५ ओभरमा १५६ रनमा अलआउट भयो। तनहुँका लागि दिनेश बुढा मगरले ४५ बलमा ९७ रनको अर्धशतकीय इनिङ खेलेपनि जितको लागि प्रयाप्त रहेन। १० चौका र ८ चक्का प्रहार गरेका दिनेश शतक बनाउन ३ रनले चुके। तनहुँको लागि आनन्द सुनारले १२ र चन्द्रकान्त पौडेलले १० रन बनाए। खेलको म्यान अफदी म्याच बनेका नवलपुरका कप्तान कमल परियारले ४ ओभरमा १६ रन खर्चेर ४ विकेट लिए। सुदिप अर्यालले २ र सागर डोटेलले १ विकेट लिए। त्यसअघि टस जितेर पहिले व्याटिङ गरेको नवलपुरले रविन शर्मा र सुदिप अर्यालको अर्धशतकको मद्दतमा २ सय ११ रनको विशाल योगफल बनाएको थियो। रविनले ३९ बलमा ५ चौका र ४ चौकाको मद्धतमा ५९ रन बनाए। १९ बलमा अर्धशतक पुरा गरेका सुदिपले २१ बलमा ६ चौका र ४ छक्काको मद्धतमा ५२ रनको विष्फोटक इनिङ खेलेका थिए। नवलपुरका प्रनिश अर्यालले १७ बलमा २५ रन बनाए। तनहुँको लागि सन्दीप पराजुलीले ४ ओभरमा ३६ रन खर्चेर ३ विकेट लिए। दिनेश बुढा मगरले २ र चन्द्रकान्त पौडेलले १ विकेट लिए। समूह चरणको दुई खेलमा पराजित हुँदै तनहुँले खाता नखोली प्रतियोगिताबाट बाहिरिएको छ। समूह बीको विजेता र उपविजेताको लागि बुधबार नवलपुर र स्याङ्जाबीच खेल हुने बागलुङ जिल्ला क्रिकेट संघका सदस्य एवं प्रतियोगिताका मिडिया फोकलपसर्न अभिषेक कटुवालले बताए।
"क्रिकेट खेलाडीलाई १३ लाख, टोलीलाई ५० लाख पुरस्कार","काठमाडौं : राष्ट्रिय खेलकुद परिषद् (राखेप) ले अमेरिका र वेस्ट इन्डिजले २०२४ मा संयुक्त आयोजना गर्ने विश्वकप टीट्वेन्टी क्रिकेट प्रतियोगितामा छनोट हुन सफल नेपाली क्रिकेट टोलीको नगद पुरस्कार सिफारिस गर्ने निर्णय गरेको छ। राखेप कार्यकारी समितिका संयोजकसमेत रहेका सदस्यसचिव टंकलाल घिसिङको अध्यक्षतामा मंगलबार बसेको बैठकले नगद पुरस्कार सिफारिस गर्ने निर्णय गरेको हो। १५ खेलाडी तथा मुख्य प्रशिक्षक, सहायक प्रशिक्षक, व्यवस्थापक र फिजियो गरी जम्मा १९ जनाका लागि दुई करोड चार लाख ७५ हजार रुपैयाँ नगद पुरस्कार सिफारिस गर्ने निर्णय गरिएको हो। प्रति खेलाडी १३ लाख, मुख्य प्रशिक्षकका लागि तीन लाख ९० हजार, सहायक प्रशिक्षक, व्यवस्थापक र फिजियोका लागि एक लाख ९५ हजार नगद पुरस्कार सिफारिस गरिएको छ। गत आइतबार सम्पन्न आईसीसी पुरुष टीट्वेन्टी विश्वकपको एसिया क्षेत्र छनोटको फाइनलमा पुग्दै नेपालले विश्वकपमा स्थान पक्का गरेको थियो। यसैगरी नेपाल क्रिकेट संघ (क्यान) ले पनि टीट्वेन्टी विश्वकपमा छनोट हुन सफल नेपाली राष्ट्रिय क्रिकेट टोलीलाई ५० लाख पुरस्कार दिने निर्णय गरेको छ। क्यानको सोमबार बसेको केन्द्रीय कार्यसमिति बैठकले नेपाली टोलीलाई ५० लाख रुपैयाँ पुरस्कार दिने निर्णय गरेको हो। बिहीबार मूलपानी मैदानमा आईसीसी टीट्वेन्टी विश्वकप एसिया क्षेत्र छनोटको सेमिफाइनलमा संयुक्त अरब इमिरेट्स (यूएई) लाई आठ विकेटले हराउँदै विश्वकपमा स्थान बनाएको थियो। आईसीसी टीट्वेन्टी विश्वकप क्रिकेटको एसिया क्षेत्र छनोटको उपाधि भिडन्तमा भने घरेलु टोली नेपाल पराजित भएको थियो। कीर्तिपुरस्थित त्रिवि क्रिकेट मैदानमा आइतबार भएको फाइनलमा नेपाल ओमानसँग सुपर ओभरमा पराजित भएको थियो।"
इमर्जिङ नेपालको लाभांश घोषणा,काठमाडौं : इमर्जिङ नेपालले ४ करोड ६८ लाख रुपैयाँ बराबरको नगद लाभांश बाँड्ने भएको छ। कम्पनीले गत आर्थिक वर्षको अन्त्यसम्मको वितरणयोग्य मुनाफाबाट सेयरधनीलाई चुक्तापुँजीको ८४२१०५ प्रतिशत नगद लाभांश वितरण गर्ने घोषणा गरेको हो। कम्पनीको सञ्चालक समितिको बैठक गरेको सो प्रस्ताव अर्थ मन्त्रालयको स्वीकृति र वार्षिक साधारणसभाले अनुमोदन गरेपछि सेयरधनीको खातामा पठाइनेछ।
म्युचुअल फन्डलाई बोर्डको कडाइ,"नेपाल धितोपत्र बोर्डले सामूहिक लगानी कोष (म्युचुअल फन्ड)हरू माथि कडाइ गरेको छ। आईपीओमा कोटा पाउँदै आएका म्युचुअल फन्डलाई तत्कालै बेचेर निस्किन बोर्डले रोकेको हो। म्युचुअल फन्डहरूले आईपीओ निष्कासन ५ प्रतिशत कोटा पाउँदै आएका छन्। तर, कोटाको सेयर बेचेर बाहिरिन थालेपछि बोर्डले कडाइ गरेको हो। बोर्डको निर्देशनअनुसार अबदेखि म्युचुअल फन्डहरूले आईपीओ निष्कासन गरेको ६ महिनासम्म सर्वसाधारणलाई सेयर बेच्न पाउने छैनन्। बोर्डले एक निर्देशन जारी गर्दै उक्त व्यवस्था गरेको हो। संगठित संस्थाको सार्वजनिक निष्कासन गरिने धितोपत्रको कम्तीमा पाँच प्रतिशत धितोपत्र सामूहिक लगानी कोषको लागि छुट्ट्याउनु पर्ने सामूहिक लगानी कोष नियमावली, २०६७ को व्यवस्थाबमोजिम सामूहिक लगानी कोषले खरिद गरेको धितोपत्र संगठित संस्थाले सर्वसाधारणलाई सार्वजनिक निष्कासन गरी बाँडफाँड भएको मितिले ६ महिना पूरा नभएसम्म बिक्री वा हस्तान्तरण गर्न पाउने छैनन्, बोर्डले जारी गरेको निर्देशनमा भनिएको छ। धितोपत्रसम्बन्धी ऐन, २०६३ को दफा ८७ बमोजिम उक्त व्यवस्था गरेको बोर्डले जनाएको छ। धितोपत्र बोर्ड सोहीअनुसारको व्यवस्था गर्न र गराउन सीडीएस एन्ड क्लियरिङ लिमिटेड र सम्पूर्ण योजना व्यवस्थापकहरूलाई निर्देशन दिएको छ। तर, यसरी खरिद गरेको धितोपत्र निर्धारित समयावधि समाप्त हुने अवधिभित्र सामूहिक लगानी कोषको स्वामित्वमा रहेको धितोपत्र बिक्री गर्न सकिनेछ।"
सपोर्ट लघुवित्तले १३ प्रतिशत बोनस सेयर दिने,काठमाडौं : सपोर्ट लघुवित्तले १३ प्रतिशत बोनस सेयर दिने भएको छ। कम्पनीको सञ्चालक समिति वैठकले गत आर्थिक वर्षको मुनाफाबाट सेयरधनी चुक्ता पुँजीको १३ प्रतिशत बोनस सेयर र सोको कर प्रयोजनार्थ ०६८४२ प्रतिशतका दरले हुन आउने नगद लाभांश गरी कुल १३६८४२ प्रतिशत लाभांश वितरण गर्ने प्रस्ताव गरेको हो। कम्पनीले बोनसका लागि १ करोड २३ लाख ८० हजार ९ सय ४० रुपैयाँ र कर प्रयोजनको नगद लाभांशका लागि ६ लाख ५१ हजार ६ सय २८ रुपैयाँ ४२ पैसा छुट्याएको छ। प्रस्तावित लाभांश नेपाल राष्ट्र बैंकको स्वीकृति र वार्षिक साधारणसभाले पारित गरेपछि वितरण हुनेछ।
"नेप्सेमा सामान्य सुधार, कारोबार रकम घट्यो","काठमाडौं : साताको चौथो दिन बुधबार सेयर बजारमा सामान्य सुधार आएको छ । दिनभरको उतारचढावका माझ नेप्से परिसूचकमा ५१७ अंकको वृद्धि हासिल भएको हो । यसदिन नेप्से परिसूचक ०२७ प्रतिशतले बढेर १८६३९४ अंकमा कायम भएको छ । नेप्से बढ्दा सेन्सिटिभ इन्डेक्स ०२१ प्रतिशतले उकालो लागेर ३५८४० अंकमा पुगेको छ । नेप्से बढेपनि कारोबार रकममा भने सिथिलता छाएको छ । दिनभर ३० हजार ३ सय ६४ कारोबारमार्फत् २ सय ८८ स्क्रिप्टका ३१ लाख ५७ हजार ६२ इकाइ सेयर ७८ करोड २७ लाख ४३ हजार २ सय ६४ रुपैयाँमा किनबेच भए । कारोबार रकम मंगलबारको तुलनामा २१ करोड रुपैयाँ कम हो । मंगलबार ९९ करोड ६५ लाख रुपैयाँको सेयर किनबेच भएको थियो । दिनभर १ सय २४ कम्पनीको सेयर मूल्य बढ्दा नेप्सेमा सुधार आयो । ९३ कम्पनीको मुल्य घट्दा २२ कम्पनीको सेयर भाउ यथावत रह्यो ।यसदिन सर्वाधिक कारोबार हुने सेयरको सूचीमा सोनापुर मिनिरल्स एन्ड आयल शीर्ष स्थानमा रह्यो । कम्पनीको ५ करोड ६१ लाखको सेयर किनबेच हुँदा हिमालयन बैंकको संस्थापक सेयर कारोबार रकमका आधारमा दोस्रो स्थानमा रह्यो । नेपाल इन्भेस्टमेन्ट मेगा बैंकको संस्थापक सेयर तथा सानिमा जीआईसी इन्स्योरेन्स र रिलायबल नेपाल लाइफको साधारण सेयर सर्वाधिक कारोबार हुने सूचीको शीर्ष ५ मा रहे । नेप्से बढेको दिन ग्लोबल आईएमई लघुवित्तका सेयर धनीले सर्वाधिक कमाए । कम्पनीको मूल्य ८०७ प्रतिशतले बढ्दा पिपुल्स हाइड्रोको भाउ ७४० प्रतिशतले, नेपाल एसबीआई बैंकको ७३२ प्रतिशतले, भगवती हाइड्रोको ६७६ प्रतिशतले तथा मान्डु हाइड्रोको सेयर मूल्य ६७० प्रतिशतले बढेका छन् । यता कर्पोरेट डेभलपमेन्ट बैंकको सेयर मुल्य सर्वाधिक घटेको छ । कम्पनीको सेयर मूल्य ६३८ प्रतिशतले घट्दा सामलिङ हाइड्रो, एनआईसी एसिया ग्रोथ फन्ड, इमर्जिङ नेपाल र मिथिला लघुवित्तका सेयरधनी सर्वाधिक गुमाउनेको सूचीमा शीर्ष ५ मा परे । बुधबार कारोबार सुरु भएको आधा घन्टासम्म बजार राताम्य भएको थियो । त्यसपछि सुधारको निरन्तर प्रयासले नेप्सेलाई हरियो बनाएको हो । नेप्से बढ्दा लगानीकर्ताको कूल सम्पत्ति ८ अर्ब रुपैयाँले बढेको छ । मंगलबार कारोबार समाप्तिसम्म २८ खर्ब ६३ अर्ब ३० करोड कायम भएको बजार पुँजीकरण बुधबार २८ खर्ब ७१ अर्ब २७ करोड पुगेको हो ।"
"छरुवा धानखेतीको प्रयोग सफल : लगानी कम, उत्पादन धेरै","झापा : झापाको कनकाई र शिवसताक्षी नगरपालिकामा कम लागतमा हुने छरुवा धानखेतीको प्रयोग सफल भएको छ । यो प्रविधिबाट गरिएको खेतीले उल्लेखनीय लाभ हुने भएकाले किसान र विज्ञ उत्साही बनेका छन् । कनकाई नगरपालिका५ का ज्ञानेन्द्र शिवाकोटीले पहिलोपल्ट छरुवा धान लगाएका थिए । 'डुब्नु होला, कस्तो फल्ला भनेर सुरुमा गाउँलेले सचेत गराएका थिए', उनले भने, 'अहिले खेतमा अरु प्रविधिबाट गरिएको खेतीले भन्दा बढी उत्पादन दिएको देखेपछि गाउँले हामीलाई पनि सिकाइदिनुपर्यो भन्दै धाउन थालेका छन् ।' ब्याडमा बेर्ना उमारेर रोप्ने परम्परागत प्रविधिमा नेपालमा धानखेती आधारित छ । तर छरुवा प्रविधिमा धानको बीउ (बेर्ना) रोप्ने झन्झट नै गर्न पर्दैन । सिधैँ खनजोत गरेको जमिनमा धानको बीउदानालाई मकै छरे जसरी छरिन्छ । कृषि ज्ञान केन्द्र झापाका प्रमुख सागर विष्टले छरुवा प्रविधिबाट गरिएको धानखेतीमा परम्परागत रोपुवा धानखेतीको तुलनामा आधा लगानीले पुग्ने बताए। 'रोपुवा खेतीमा भन्दा आधा कम लगानीमै खेती हुने भएकाले छरुवा धानखेतीको फाइदै फाइदा छन्', उनले भने, 'परम्परागतरूपमा गरिँदै आएको रोपुवा विधिमै किसान अभ्यस्त भएकाले नयाँ प्रविधिमा जान केही समय लाग्छ । तथापि छरुवा प्रविधिले कम लगानीमा धेरै उत्पादन दिन्छ भन्ने कुरा हामी बुझाउने काम गर्दैछौँ ।' कनकाई नगरपालिकाका कृषि शाखाका प्रमुख ध्रुवकुमार उप्रेतीले आफ्नै खेतमा यसपालि नयाँ प्रयोगको रूपमा छरुवा धान लगाएका छन्। खेतमा झुलेका धानका बाला देखेर उप्रेती दङ्ग छन् । 'छरुवा धानखेतीबाट फाइदा हुन्छ भनेर किसानलाई बुझाउन अब सजिलो भएको छ', उनी भन्छन्, 'किनकि म आफैँले पनि छरुवा प्रविधिबाट धानखेती गरिरहेको छु ।' कनकाईका धेरै किसानले उप्रेतीसँग छरुवा धानखेतीबारे जिज्ञासा राख्ने गरेका छन् । मौखिकरूपमा कुरा बुझाएरमात्र नपुग्ने भएकाले आफ्नै खेतमा लगेर अवलोकन गराएपछि किसानहरूमा नयाँ प्रविधिप्रति आकर्षण बढेको उनले बताए। एक बिघा १५ कठ्ठा जग्गामा छरुवा धान लगाएको र उत्पादन राम्रै रहेको उनले जानकारी दिए। अर्को वर्ष खेती विस्तार गरेर आठ बिघा जग्गामा छरुवा धान लगाउने सोच रहेको उप्रेती बताउँछन्। कृषि शाखाले छरुवा धानखेती गर्न इच्छुक किसानलाई परामर्श र अनुदानसमेत दिएर प्रोत्साहित गर्ने नीति लिएको जनाएको छ । जोत्ने, हिल्याउने, ब्याड राख्ने, बीउ काड्ने, रोप्ने र गोडमेल गर्नेलगायतका काममा बढी जनशक्ति लाग्ने भएकाले अधिकांश किसान परम्परागत धानखेती घाटादायी भएको गुनासो गर्छन् । कतिपयले महँगो खेती भएकै कारण धानखेत मासेर अन्य बाली र नगदे बालीको बगान लगाउन थालेका छन् । छरुवा धानखेतीमा कम जनशक्ति लाग्ने भएकाले किसानका लागि यो प्रविधि बरदान नै हुने विज्ञको भनाइ छ । यसबाट उत्पादनमा वृद्धि हुने र किसानको पलायन रोक्ने उनीहरू बताउँछन् । गौरादहको महारानीझोडा कृषि सहकारी संस्थाले जग्गा लिजमा लिएर धेरै क्षेत्रफलमा नमूनाका रुपमा छरुवा धानखेती गरिरहेको कृषि ज्ञान केन्द्र झापाका प्रमुख विष्टले बताए। बढ्दो वैदेशिक रोजगारीका कारण युवा जनशक्ति विदेश पलायन भएको हुँदा कृषि क्षेत्रमा जनशक्तिको अभाव छ । यस्तो बेला थोरै जनशक्तिले धेरै उत्पादन हुने छरुवा धानखेतीले किसानलाई आकर्षित गरेको छ । रासस"
लघुवित्तमाथि अत्यासलाग्दो दबाब,"काठमाडौं : लघुवित्त वित्तीय संस्थाका वित्तीय सूचकहरूले यस क्षेत्रमा दबाब बढ्दो रहेको संकेत गरेका छन्। संस्थाको उच्च विस्तार, निश्चित क्षेत्रमा संस्थाको अधिकेन्द्रीकरण, बहुबैंकिङ, केही ग्राहकमा ऋण ग्रस्तताको अवस्था, संस्थाहरूको कमजोर आन्तरिक नियन्त्रण प्रणाली, क्षमताभन्दा अत्यधिक विस्तारित प्रणाली, कमजोर संस्थागत सुशासन, बिग्रँदो कर्जा अनुशासन, लक्ष्य विचलन, ऋण नतिर्ने समस्यालगायतका कारणहरूले लघुवित्त संस्थामा दबाबको अवस्था आएका हुन्। लुघवित्तको सम्पत्तिमा प्रतिफल २५ प्रतिशतबाट ५२ प्रतिशतमा झरेको छ। २०७९ चैत मसान्तमा त २० वटा संस्थाको सम्पत्तिमा प्रतिफल ऋणात्मक रहे। लघुवित्तहरूको सञ्चालन आत्मनिर्भरता अनुपात घटेर १०३२ पुगेको छ भने निष्क्रिय कर्जा अनुपात बढेर ७४३ प्रतिशत पुगेको छ। यी सूचकले लघुवित्त क्षेत्रमा दबाब बढ्दो रहेको संकेत गर्ने अध्ययनको ठहर छ। यसअघिका आर्थिक वर्षहरूमा नाफा उच्च रहन्थ्यो। पछिल्लो समय निकै घटेको छ। यस्ता संस्थाहरूको स्प्रेड (प्रभावकारी ब्याजदर र कोषको लागत बीचको फरक) विगतमा ८ प्रतिशतभन्दा माथि रहेकोमा २०७९ चैत्रमा घटेर ६ प्रतिशतमा सीमित भएको छ। सोही कारण २५ प्रतिशतभन्दा माथि रहेको सम्पत्तिमा प्रतिफल (आरओई) ५२ प्रतिशतमा झरेको हो। चैत्रमा लघुवित्तको कोषको लागत १०५ प्रतिशत र प्रभावकारी ब्याजदर १६४ प्रतिशत छ। लघुवित्तमा घट्दो नाफा र बढ्दो निष्क्रिय कर्जाले लघुवित्त क्षेत्रमा दबाबको अवस्था देखाएको अध्ययनले पुष्टि गरेको छ। सञ्चालन आत्मनिर्भरता अनुपात २०७९ चैतमा १०३२ छ। ३९ वटा संस्थाको यस्तो अनुपात १०० भन्दा कम छ। निष्क्रिय कर्जा अनुपात अधिकांश वर्षहरूमा ३ प्रतिशतभन्दा कम रहने गरेकोमा २०७९ चैतमा ७४३ पुगेको छ। नेपाल राष्ट्र बैंकको एक अध्ययन प्रतिवेदनले लघुवित्तको चिरफार गरेका छन्। केन्द्रीय बैंकले प्रकाशन गरेको लघुवित्त वित्तीय संस्थाहरूका समस्या र समाधान अध्ययन प्रतिवेदनले लघुवित्त संस्थामा बढ्दो दबाब कायम रहेको उल्लेख गरेको हो। निष्क्रिय कर्जाको अत्यासलाग्दो रूप लघुवित्त वित्तीय संस्थाहरूको निष्क्रिय कर्जाको आकार फराकिलो भएको छ। आर्थिक वर्ष २०७००७१ देखि २०७८०७९ सम्म लघुवित्त वित्तीय संस्थाहरूको निष्क्रिय कर्जा कुल कर्जाको ३ प्रतिशतभन्दा कम रहेकोमा २०७९ चैत मसान्तमा ७४३ प्रतिशत पुगेको छ। उच्च निष्क्रिय कर्जा अनुपातले समग्र लघुवित्त क्षेत्रमा रहेको दबाबको अवस्थालाई संकेत गर्दछ। गत चैत मसान्तमा खुद्रा कर्जा प्रदायक लघुवित्त वित्तीय संस्थाहरूको निष्क्रिय कर्जा रकम उच्च छ। खुद्रा कर्जा प्रदायक लघुवित्त वित्तीय संस्थाहरूले प्रवाह गरेको कुल कर्जा तथा सापट रकम २०७९ असारको तुलनामा २६३ प्रतिशतले घटेर २०७९ चैत मसान्तमा ३ खर्ब ८१ अर्ब ४३ करोड रुपैयाँ पुगेको छ। सर्वाधिक निष्क्रिय कर्जा हुनेमा पाँच लघुवित्त वित्तीय संस्थाहरू छन्। सुपर लघुवित्त वित्तीय संस्थाको ८२७ प्रतिशत, समता लघुवित्त वित्तीय संस्थाको २०२ प्रतिशत, युनिक लघुवित्त वित्तीय संस्थाको १८६ प्रतिशत, जनउत्थान लघुवित्त वित्तीय संस्थाको १७ प्रतिशत र सामुदायिक लघुवित्त वित्तीय संस्था १४२ प्रतिशतसम्म पुगेको छ। यसबीच निष्क्रिय कर्जाको वृद्धिदर १८२१६ प्रतिशत छ जुन गत आर्थिक वर्षको सोही अवधिमा १६९० प्रतिशतले बढेको थियो। निष्क्रिय कर्जाको अत्यासलाग्दो तथ्यांक हेर्दा केन्द्रीय बैंकको अध्ययन समितिले यसलाई नियन्त्रण गर्न तत्काल गर्नुपर्ने थप कार्यहरूको सुझाव दिएको छ। आर्थिक शिथिलता वा आफ्नो वशभन्दा बाहिरको कारण किस्ता रकम बुझाउन नसकेका ऋणीको हकमा सावाँ भुक्तानी बुझाउने समय ६ महिनाको लागि थप गरी सहजीकरण गर्ने तथा ब्याजमा केही छुट्ट दिई ऋण असुल गर्दा निष्क्रिय कर्जा घट्ने समितिको सुझाव छ। दुई वा सोभन्दा धेरै संस्थाबाट ऋण लिएका ऋणीहरूलाई लघुवित्त वित्तीय संस्थाहरूले आपसी समझदारीमा ऋणीबाट कुनै प्रकारको शुल्क नलिई बचत तथा कर्जा साटासाट वा स्वीकार गर्न सक्ने व्यवस्था गर्ने र सीमाभन्दा बढी शाखाहरू रहेका ठाउँमा आपसी समझदारीमा शाखा खरिद बिक्री वा साटासाट गर्न सकिने व्यवस्था गर्दा पनि निष्क्रिय कर्जा घटाउन सकिने प्रतिवेदनको ठहर छ। पुँजीको प्रतिफल ५ प्रतिशतभन्दा कम विद्यमान १५ प्रतिशतको ब्याजदर सीमाका कारण अधिकांश लघुवित्त वित्तीय संस्थाहरूको पुँजीको प्रतिफल ५ प्रतिशतभन्दा कम हुने अवस्था भएको छ। यसले लघुवित्तहरू वित्तीय रूपमा दिगोपन हासिल गर्न नसक्ने अध्ययनको निष्कर्ष छ। प्रतिवेदनमा उल्लेख छ, कतिपय लघुवित्त संस्थाहरू मर्जरको क्रममा रहेका, लघुवित्त क्षेत्र अझै पूर्ण विकसित नभइसकेको र लघुवित्त वित्तीय संस्थाहरूको ब्याजदर सम्बन्धमा नकारात्मक प्रचारप्रसार रहेको विद्यमान अवस्थामा ब्याजदर सीमा पूर्ण रूपमा खारेज गर्नु तत्काललाई व्यावहारिक नहुन सक्छ। तसर्थ, केही समयको लागि यसअघि भारतले अवलम्बन गरेको दुई किसिमको ब्याजदर सीमासहितको नियामकीय प्रावधान उपयुक्त हुन्छ। लघुवित्तले हालको एकलदर सीमालाई निरन्तरता दिँदा कोषको लागत तथा आधारदर न्यून रहेका कतिपय संस्थाले अत्यधिक नाफा कमाउने र अर्कोतिर कोषको लागत तथा आधारदर उच्च रहेका कतिपय संस्था घाटामा जाने अवस्था छ। हाल लघुवित्त वित्तीय संस्थाहरूले आधारदर गणना प्रभावकारी रूपमा गर्न नसकेको कारण आधारदरमा थप स्प्रेडको सट्टा कोषको लागतमा स्प्रेड थप गरी ब्याजदर निर्धारण गर्न उपयुक्त देखिन्छ। यद्यपि ब्याजदर तुलनात्मक रूपमा सस्तो रहेकोले अन्य बंैक तथा वित्तीय संस्थामा जान सक्ने ऋणीहरू पनि लघुवित्तमा आउन सक्ने सम्भावना छ, प्रतिवेदनमा भनिएको छ। लाभाशंमा सीमा राखेर स्प्रेड तोक्न सुझाव लघुवित्तहरूलाई लाभाशंको वितरणमा १५ प्रतिशतको सीमा राखी कोषको लागतमा ८ प्रतिशत थपी ब्याजदर कायम गर्न दिने व्यवस्था लागू गर्न अध्ययन समितिको सुझाव छ। साथै, ब्याजदर सीमाका रूपमा अधिकतम ब्याजदर वाणिज्य बैंकहरूको आधारदरको १७५ गुणासम्ममात्र हुन दिने व्यवस्था गर्नुपर्ने प्रतिवेदनमा उल्लेख छ। यसरी लघुवित्त वित्तीय संस्थाहरूले कोषको लागतमा ८ प्रतिशत ब्याजदर स्प्रेड वा वाणिज्य बैंकहरूको मासिक आधारदरको १७५ गुणा जुन कम हुन्छ त्यसलाई ब्याजदर सीमाको रूपमा लिनु उपयुक्त हुने देखिन्छ, प्रतिवेदनमा सुझाइएको छ। यस्तो ब्याजदर नीति समयसापेक्ष प्रत्येक वर्ष पुनरावलोकन गर्दै लैजानुपर्ने समितिको सुझाव छ। लघुवित्त क्षेत्रमा पर्याप्त प्रतिस्पर्धात्मक अवस्था, संख्यात्मक कटौती, पारदर्शिता, सामाजिक उत्तरदायित्वसहितको स्वच्छ व्यवसायीकरण भएपश्चात् ब्याजदर सीमा पूर्णरूपमा हटाई आधारदरमा प्रिमियम जोडेर ब्याजदर निर्धारण गर्ने व्यवस्था जरुरी भएको प्रतिवेदनले औंल्याएको छ।"
पहिलो दिनै १८ गुणा बढी आवेदन,"काठमाडौं : उन्नति सहकार्य लघुवित्त वित्तीय संस्थाको एफपीओमा २ लाख ८३ हजार ३ सय ४४ जनाले आवेदन दिएका छन्। मंगलबारदेखि खुलेको थप सार्वजनिक निष्कासनमा ३२ करोड ३३ लाख २८ हजार रुपैयाँबराबरको ३२ लाख ३३ हजार ३ सय ८० कित्ता सेयर माग भएको हो। कम्पनीले प्रतिसेयर १ सय रुपैयाँ दरको १ लाख ७८ हजार ४ सय ५१ कित्ता एफपीओ निष्कासनमा ल्याएको छ। बिक्री खुला भएको आईपीओभन्दा माग भएको आईपीओ १८ गुणा बढी हो। एफपीओमा कात्तिक २४ गतेसम्म आवेदन दिन सकिनेछ। एफपीओमा सर्वसाधारणले न्यूनतम १० देखि १ हजार कित्तासम्म माग गर्न सकिनेछ। उन्नतिको एफपीओ प्रतिआवेदक १० कित्ताका दरले १७ हजार ८ सय ४५ आवेदकले पाउनेछन्। कम्पनीको धितोपत्र निष्कासन तथा बिक्री प्रबन्धक सिद्धार्थ क्यापिटल हो भने एफपीओको अन्डरराइटर एनएमबी क्यापिटल हो। क्रेडिट रेटिङ गर्ने संस्था इक्रा नेपालले लघुवित्तलाई इक्राएनपी बी प्लस इस्युअर रेटिङ प्रदान गरेको जसले वित्तीय दायित्व बहन गर्ने क्षमतामा उच्च जोखिम रहेको संकेत गर्छ। लघुवित्तले सेवा विस्तार गर्ने क्रममा लगानी बढाउन तथा वित्तीय एवम् आर्थिक गतिविधिहरूलाई विस्तार गर्न आवश्यक पर्ने पुँजीको संकलन गर्न, लघुवित्तको प्रबन्धपत्र तथा नियमावलीमा उल्लेख गरिएका उद्देश्यहरू अनुरूप गर्नुपर्ने कार्यहरूका लागि आवश्यक पुँजी संकलन गर्न एफपीओ जारी गरेको जनाएको छ।"

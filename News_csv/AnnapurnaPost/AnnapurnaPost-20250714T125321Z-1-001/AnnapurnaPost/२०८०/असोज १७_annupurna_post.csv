शीर्षक,विवरण
राजनीतिमा नैतिकता,"राजनीति आफैंमा धमिलो पोखरी होइन। यसलाई हामीले नै धमिलो बनाएका हौं। राजनीति र नैतिकता सँगसँगै चल्न सक्छ ? यो एउटा गहन प्रश्न बनेको छ, वर्तमान परिवेशमा। राजनीतिको मूल उद्देश्य राज्य र प्रशासनसँग सम्बन्धित सामाजिक सिद्धान्तलाई अंगीकार गरी जनताको लागि शान्ति सुरक्षा कायम गर्नु, राज्यको शासन व्यवस्थाको प्रणाली र नीति निर्धारण गर्नु, मौलिक हक अधिकारको कदर गर्नु अनि सुनिश्चित गर्नु, राष्ट्रिय र अन्तर्राष्ट्रिय नीतिको सन्तुलन गर्नु आदि हुन्। यी कार्यहरूलाई सुव्यवस्थित ढंगले सञ्चालन गर्न राजनीतिक दल तथा त्यसका नेता, कार्यकर्ताहरू र राज्यका संयन्त्रहरूको काँधमा भरमार जिम्मेवारी रहेको हुन्छ। एउटा लोकतान्त्रिक राष्ट्रको उन्नति र समृद्धिका लागि त्यस राष्ट्रका राजनीतिक दलका नेताकार्यकर्ताहरू, प्रशासनिक संयन्त्र र कर्मचारीतन्त्र नैतिकवान् हुनु त्यत्तिकै जरुरी छ, जति मानिसको शरीरमा बग्ने रगत शुद्ध हुनुपर्छ। अशुद्ध र विषाक्त रगत लिएर मानिस बाँच्न सक्दैन भने जस्तै एउटा राष्ट्र बाँच्न पनि राजनीतिक र प्रशासनिक संयन्त्र शुद्ध, इमानदार र सदाचारी हुनु उत्तिकै आवश्यक हुन्छ। नभए राष्ट्रलाई पनि बाँच्न गाह्रो पर्छ। नैतिकता भनेको सही वा गलत ठम्याउने चेतना, अन्तरात्माको आवाज, विवेक, नीतिमा आधारित आचरण, सदाचार वा शत्चरित्र, सद्व्यवहार आदि हुन्। यस्ता चरित्र, आचरण र व्यवहार भएका व्यक्तिहरू नैतिकवान् कहलिन्छन्। नैतिकवान् व्यक्तिहरूको समूह र दल पनि नैतिकवान् हुन्छ, जसले राष्ट्रलाई उन्नति र समृद्धिको पथमा डोयाउन सकारात्मक ऊर्जाको सञ्चार गर्छ। अनैतिक र भ्रष्टाचारी संयन्त्रले राष्ट्रलाई अधोगतितिर ढकेल्छ। दुश्चरित्र, गलत चेतना, आचरण र व्यवहार कुनै पनि राष्ट्रका लागि अभिशाप बन्छ। त्यस्ता राष्ट्रले अन्तर्राष्ट्रिय मञ्चमा भ्रष्टाचारी मुलुकको रूपमा तिरष्कृत हुनुपर्ने डर हुन्छ। दुःखको कुरा यहाँ अनैतिक, भ्रष्ट र व्यभिचारी व्यक्तिहरूमा लाज शरम भन्ने कुरा रत्तिभर छैन। अलिकति पनि लज्जाबोध हुने हो भने उनीहरूका शिर लाजले निहुरिनुपर्ने हो तर विडम्बना उनीहरू छाती फुकाएर शिर ठाडो पारी हिँडिरहेका हुन्छन्। अनि हेरेर बस्नेहरू लाजले भुतुक्कै हुन्छन्। स्वाभिमानी नेपाली, गरिब र निमुखा जनताको मन रुन्छ, धिक्कार्छन् आफूले आफैंलाई ! कस्तो देशमा जन्म लिनु पयो ! अरू के नै गर्न सक्छन् तिनीहरू आफैंलाई धिक्कार्नु बाहेक ? फ्रेडरिक श्लेगल भन्ने एकजना जर्मन दार्शनिक, विचारकले उन्नाइसौं शताब्दीमै भनेका थिए जहाँ राजनीति र अर्थशास्त्र हुन्छ त्यहाँ नैतिकता रहँदैन। यो राजनीतिको दीर्घरोग विश्वव्यापी नै रहेछ, हामीमात्रै यसका पीडित रहेनछौं। तर २१औं शताब्दीमा आइपुग्दा युरोपका धेरै मुलुकको राजनीतिक संस्कारमा भ्रष्टाचार, विकृति र विसंगतिका घटना कमै देख्न र सुन्नमा आउँछन्। उनीहरू न्यून भ्रष्टाचार हुने मुलुकको सूचीमा अघिल्लो स्थानमै पर्छन्। प्रजातान्त्रिक भनौं वा लोकतान्त्रिक पद्धतिको लामो अभ्यास गर्दै वर्तमान अवस्थासम्म आइपुगेका युरोपेली मुलुकहरूसँग हाम्रोजस्तो कलिलो लोकतान्त्रिक प्रणालीको अभ्यासरत गरिब मुलुकलाई दाँज्नु कति उपयुक्त हुन्छ यो पनि प्रश्नकै विषय हो। तर एउटा कुरा के पनि बुझ्नु जरुरी हुन्छ भने लोकतान्त्रिक पद्धतिको सीको उनीहरूबाट गर्न सकिन्छ भने सही आचरण र व्यवहार पनि सिक्न सकिन्छ नि सकिँदैन ? नेपालीको एउटा खराब बानी के छ भने नराम्रो कुरा र विकृतिहरू तुरुन्तै आत्मसात् गर्ने तर राम्रो कुरा सिक्नै नसक्ने ! वा नचाहने ? सर्वसाधारण जनता वा आममतदाता हुन्छन्, जसले आफूलाई दुःख, कष्ट, पीडा, अनि समस्याको अवस्थाबाट माथि उठाउन यी नेताले अवश्य केही न केही भूमिका खेल्नेछन् र हामीलाई राहत दिलाउने छन् भन्ने मनोकांक्षा लिएर बसेका हुन्छन्। जब ती नेता कार्यकारी तहमा पुग्छन् र आफू मातहतका कार्यालयहरूमा विकासका योजना र कार्यक्रमहरू बनाउन थाल्छन् अनि लाभका आकांक्षीहरूको लाइन लाग्न सुरु हुन्छ। कोही आफ्नै लागि, कोही अरू कसैका लागि, कोही बिचौलिया बनेर, कोही आकर्षक प्रस्ताव लिएर, कोही सहयोगको भर्पाइ गराउन सबका सब। एउटा चक्रव्यूह नै बन्छ त्यहाँ। विचरा नेता अवाक भई नैतिकताको कठघरामा उभिन बाध्य हुन्छ। अनि घोटिन्छन् आफैं नैतिकताको कसीमा। भिड्छन् नैतिकताको चक्रब्यूहमा। यतिमात्र कहाँ हो र नैतिकताको प्रश्न त दलभित्रको आन्तरिक प्रतिस्पर्धा, बहुदलीय व्यवस्थामा हुने अन्तरदलीय प्रतिस्पर्धा, र अन्तर्राष्ट्रिय मञ्चमा हुने अन्तरदेशीय प्रतिस्पर्धामा पनि उत्तिकै उठ्छ। अन्तर्राष्ट्रिय चक्रव्यूह त झन् साह्रो भयंकर हुन्छ। आफ्नो निहित व्यक्तिगत स्वार्थभन्दा माथि उठेर देश र जनताको हितलाई सर्वोपरी मानेर, देश प्रेमलाई छातीमा राखेर अघि बढ्ने हो भने नैतिकतामाथि प्रश्न उठ्ने सम्भावनै रहँदैन। इमान्दारिताले नैतिक बल बढाउँछ। इमान्दार व्यक्तिको आत्मसम्मान उच्च हुन्छ। उच्च आत्मसम्मानले उठेको शिर जतिसुकै भव्य र अग्लो सुनको मुकुट लाउनुभन्दा धेरै उच्च हुन्छ। काम, क्रोध, लोभ र मोह; यी जन्मजात मानवीय स्वभाव हुन्। जो नभै नहुने गुण, तर बढी भएमा मानव चरित्रलाई नै धमिल्याउने। आवश्यकताभन्दा बढी भएमा कुनै पनि गुण अवगुणमा परिवर्तन हुन्छ। काम, क्रोध, लोभ, मोहलाई पनि काबुमा राख्न नसकेको अवस्थामा कुनै पनि क्षेत्रमा अभ्यस्त मानिस पनि कलंंकित, चरित्रहीन र अनैतिक बन्न जान्छ। राजनीतिक क्षेत्रमा पनि यी मानवीय स्वभावको ठूलो प्रभाव रहेको हुन्छ। विशेषतः राजनीतिकर्मीहरूले अझ बढी चनाखो हुनुपर्छ आफ्नो चारित्रिक शुद्धताको लागि र नैतिकवान् बन्नको लागि। राजनीति आफैंमा धमिलो पोखरी होइन। यसलाई हामीले नै धमिलो बनाएका हौं। शरीर र आत्म शुद्धिका लागि नुहाउनेहरूले शुद्ध र निर्मल पानीमा नुहाउनु पर्छ। हिलोमा नुहाएर आफै दुर्गन्धित किन बन्ने ? एकापसमा हिलो छ्यापाछ्याप कति गर्ने ? अरू बन्न नसके पनि आफैं शुद्ध र सफा बन्ने कोसिस किन नगर्ने ? आफै नैतिकवान् किन नबन्ने ? राजनीतिमा नैतिकताको सुगन्ध किन नछर्ने ?"
सहभागिता पद्धतिमा चुकेको अवसर,"जनतालाई अपेक्षित सेवा प्रवाह दिन नसके पनि अहिले हामी उन्नत लोकतन्त्रमा छौं। किनभने जनताले आफ्ना सबाल र समस्या निर्धक्कसँग राख्न सक्छन्। सहभागितामूलक पद्धति यस्तो पद्धति हो जसलाई यसको मर्मअनुसार प्रयोग गर्न सके जनताले आफ्नो समस्याको पहिचान गर्छन्। त्यसको समाधानमा समेत अग्रसर हुन सक्छन्। त्यस्ता उदाहरणहरू प्रशस्तै छन्। पीआरए अर्थात् पार्टिसिपेटोरी रुरल एप्राइजल जसलाई अहिले पीएलए अर्थात् पार्टिसिपेटोरी लर्निङ एन्ड एक्सन पनि भन्न थालिएको छ। यो विधिलाई प्रवद्र्धन, विकास तथा यसको बहुआयामिक उपयोग गर्ने उद्देश्य राखियो। तर सरकार यसमा जम्न सकेन। बरु २८ वर्ष पहिले नेपान (नेपाल सहभागितामूलक कार्यसमूह) सक्रिय भयो। ९० को दशकको मध्यतिर स्थापना भएको यो संस्थाले सामाजिक तथा ग्रामीण विकासका विभिन्न आयाममा यसको प्रयोग बढाउने र यसबाट समुदायलाई आफ्नो समस्या थाहा पाउने, विश्लेषण गर्ने, सबाल बनाउने काम गयो। त्यसको समाधानका लागि कार्ययोजना बनाउने, त्यसलाई लागू गर्ने र पुनः त्यसमा भएका उपलब्धि र कमजोरीहरूको पुनरावलोकन गर्दै फेरि कार्यान्वयनमा लाग्ने यसको पद्धति थियो। तर सरकार यसमा अझैसम्म कहीँ कतै चुकिरहेछ। र त विकास दिगो हुन सकेको छैन। १९९० को दशक तथा त्यसपछि २०१० सम्म यो पद्धतिले लगभग विश्वभर नै व्यापकता पायो तर विस्तारै यसको प्रयोग कम हँुदै गयो। अहिले यो पद्धति कहीँ कतै प्रयोगमा भएता पनि यसको बहुआयामिक उपयोग सीमित भएको छ भने यसको व्यापकता त कता हरायो कता ? के यो सहभागितामूलक पद्धतिको औचित्यता समाप्त भएकै हो ? प्रश्न आउँछ। किनभने जसले यो पद्धतिमा विशिष्टता हासिल गरे उनीहरूले यद्यपि प्रयोग गर्दै छन् कि छैनन्। वा उनीहरूले अवकाश पाइसके ? यदि त्यसो हो भने त्यसलाई युवा पुस्तामा हस्तान्तरण गरे कि गरेनन् ? सम्भवतः यसको प्रयोग र विकास गरेको पुस्ता अवकाशमा गइसक्यो। युवा पुस्तालाई यसको हस्तान्तरण त परको कुरा उनीहरूलाई थाहा पनि छैन होला। यसरी पुस्ता हस्तान्तरणमा समेत चुकेको पद्धतिको औचित्य समाप्त भएकै हो भन्ने प्रश्न उठ्नु स्वाभाविकै हो। चार दशक लामो विकासे जीवनमा पंक्तिकारले यो पद्धतिका बारेमा कुनै औपचारिक तालिम लिएको छैन। जुन संस्थामा काम गरें, त्यो संस्था यो पद्धतिको विकासकर्ता तथा प्रवद्र्धक पनि हो। खासगरी गाउँगाउँमा यसका कर्मचारी तथा समुदायका अगुवाहरूले यसको प्रयोग गर्थे र त्यसलाई ती क्षेत्रको भ्रमणको बेलामा हेरेको हुन्थें। सोही संस्थाले पीआरएको पद्धतिसँग जोडेर रिफ्लेक्ट भन्ने पद्धतिको विकास गरेको थियो। यो भनेको समुदायका व्यक्तिहरूलाई साक्षर बनाउनुका साथै उनीहरूलाई सशक्तीकरण गर्ने र समस्याको विश्लेषण, सबालको निर्माण र त्यसको समाधान गर्नलाई अभिप्रेरित गर्नु थियो। ती सबै पद्धतिको व्यावहारिक प्रयोग आफ्नै आँखाले हरेको हुँदा यसको तालिम नलिएर पनि प्रयोग गर्न सक्ने आँट थियो। एसियाली विकास बैंकको आर्थिक सहयोगमा सञ्चालित टीएसडीपी नामक परियोजनाको उद्देश्य केही सीमान्तकृत जनजाति तथा दलितहरूको आर्थिक तथा सामाजिक सशक्तीकरण गर्ने थियो। यो परियोजनाका लागि खुला प्रस्तावना मागिएको थियो। आर्थिक तथा सामाजिक सशक्तीकरण गर्ने मुख्य पद्धतिको रूपमा यही पीआरए र रिफ्लेक्ट विधिको प्रयोग गर्नेगरी प्रस्तावना तयार गरेको थिएँ। सम्भवतः यो विधिको प्रयोग गर्ने देखेपछि एसियाली विकास बैंकले हाम्रो प्रस्तावनालाई छनोट गयो। मैले तीन वर्ष यो विधि सीमान्तकृत जनजाति तथा दलितहरूको आर्थिक तथा सामाजिक सशक्तीकरणमा प्रयोग गरें। त्यतिबेला निर्वाचित जनप्रतिनिधि नभई सर्वदलीय संयन्त्र र सचिवको मातहतमा गाउँ विकास समितिहरू थिए। हामीले प्रशिक्षित गरेको समुदायहरू यति सशक्त भए कि उनीहरूले योजनासहित गाविसहरूमा स्रोतको माग गर्दा धेरैले २ देखि ८ लाखसम्म आफ्नो पक्षमा बजेट विनियोजन गराउन सफल भए। यिनै उपलब्धिलाई कानुनी सशक्तीकरणको क्षेत्रमा काम गर्ने संस्थाले पुरस्कारका लागि संसारभरबाट आह्वान गरेको दरखास्तमा हालेको थिएँ। हाम्रो दरखास्तले सान्त्वना पुरस्कार प्राप्त गरेको थियो। पछि सुन्नमा आएअनुसार संसारभरबाट करिब १ सय ५० दरखास्त परेकोमा हामी पाँच वटा उत्कृष्टमा पर्न सफल भएका थियौं। अन्तर्राष्ट्रिय संस्थाले सहयोग गरेको स्थानीय परियोजनाको अन्तिम मूल्यांकनको प्रस्तावना आह्वान गरेकोमा हाम्रो समूहले यो मूल्यांकनमा प्रयोग गरिने विधिमध्ये गतिशील नक्सा, रोटी चित्र र सामाजिक कार्ययोजनाको उपयोग गरिने भनेर उल्लेख गरिएको थियो। अन्य आधारहरू भए पनि हामीलाई सो कार्यका लागि छनोट गर्नुमा यो पद्धति सहयोगी रह्यो भन्ने कुरामा निश्चित छु। यी दुई अनुभवको आधारमा यो सहभागिताको पद्धति अहिले पनि सान्दर्भिक र उपयोगी छ र यो विकास संस्थाहरूमा बिक्छ भन्ने लाग्छ। अहिले ७ सय ५३ स्थानीय तह तथा ६ हजार ७ सय ४३ वटा वडा छन्। अहिलेको निर्वाचन प्रणालीअनुसार महिला र दलित महिला गरी हरेक वडामा दुईजना सदस्य छन्। उनीहरूको संख्या १३ हजार ३ सयभन्दा केही बढी हुन्छ। अघिल्लो कार्यकालमा लगभग पाँच सय जति दलित तथा महिला वडासदस्यसँग अन्तरक्रिया गरेको छु। अहिले निर्वाचितमध्ये दुई पालिकामा उनीहरूलाई प्रशिक्षण पनि दिएको छु। यसको आधिकारिक अध्ययन त भएको छैन तर मेरो दाबी के छ भने १३ हजार महिला वडासदस्यमध्ये ८० प्रतिशतले ती वडा तथा पालिकाहरूमा प्रभावकारी भूमिका निर्वाह गर्न सकेका छैनन् वा दिइएको छैन। जसले गर्दा उनीहरूको उपस्थिति केवल आलंकारिक जस्तो मात्र भएको छ। त्यसले गर्दा पालिकाहरूका वडाध्यक्ष तथा अध्यक्षहरू जो अधिकांश पुरुष छन् उनीहरूलाई आफूखुसी स्रोतसाधन चलाउन सजिलो भएको छ। पंक्तिकारको दाबी के छ भने यदि यी १३ हजारभन्दा बढी महिला जनप्रतिनिधिलाई यो पीआरए विधिमा प्रशिक्षित गर्नु आवश्यक छ। यसबाट उनीहरूले निर्णय प्रक्रियामा पहुँच बढाउने र आफूले प्रतिनिधित्व गर्ने समुदायको पक्षमा स्रोतसाधन विनियोजन गराउन सफल हुनेमा विश्वस्त हुन सकिन्छ। स्थानीय सरकारहरूलाई लाग्ने गरेको एउटा आरोप हो, जनतालाई विकास दिन सकेनन्। तर पीआरएको प्रयोगले त्यसमा कमी आउनेछ। यस्तै, स्थानीय सरकारहरूको जनताप्रति उत्तरदायित्वमा वृद्धि, स्रोत उपयोगमा पारदर्शिता तथा अन्त्यमा सुशासन अभिवृद्धिमा ठूलो सुधार आउन सक्छ। अहिले सरकारहरूले जनअपेक्षाअनुसार काम गर्न नसक्दा जनतामा घोर निराशा बढिरहेको कारणले गर्दा लोकतन्त्र पनि धरापमा पर्ने हो कि भन्ने आशंका उब्जेको छ। अतः सुशासनलाई यो सहभागिता पद्धतिमार्फत सुदृढ गर्न सके लोकतन्त्र पनि चिरस्थायी हुन्थ्यो।"
भूकम्पको प्रकृति एउटै हो,"नेपालमा पूर्व वा पश्चिम, जता गए पनि भूकम्पको प्रकृति एउटै हो। उदयपुरमा गएको भूकम्पको प्रकृति मात्रै फरक थियो। अरूको उस्तै छ। भूकम्पले क्षति गर्ने हैन, भूकम्प जाँदैमा सबै तहसनहस हुने पनि हैन। क्षति गराउने भनेको संरचना हुन्। तिनै संरचना बलियो र भूकम्प प्रतिरोधात्मक बनाइयो भने क्षति कम हुन्छ। १दक्षिणमा रहेको इन्डियन प्लेट र उत्तरतर्फ रहेको युरेसियन प्लेटभित्र छिर्दा हिमालयको मुनि तनाव सिर्जना हुन्छ। त्यसैबाट मध्यपहाडी क्षेत्रलाई केन्द्रबिन्दु बनाएर भूकम्प जाने गरेको छ। नेपालभित्र त्यस्तो क्षेत्र १ सयदेखि डेढ सय किलोमिटर पर्छ। उक्त क्षेत्रमा प्लेट तलबाट माथि छिर्दा जुन शक्ति सञ्चय हुन्छ। त्यो शक्ति भनेको २ सेन्टिमिटर प्रतिवर्ष इन्डियन प्लेट सरिराख्या हुन्छ। त्यो बराबरको घर्षण हुँदाको शक्ति जम्मा हुँदै गएको हुन्छ। शक्ति जम्मा हुँदै जाँदा हिमालयमा भएका चट्टानले उक्त शक्तिको दरार थेग्न सक्दैनन्। र, हिमालयका चट्टान स्लिप हुन्छन्। स्लिप हुँदा प्लेटहरू सर्छन् र हल्लिन्छन्, हामी त्यसलाई भूकम्प भन्छौं। २नेपालमा पूर्व र पश्चिमतिर जाने भूकम्पको प्रकृति एउटै हो। हिमालय क्षेत्रभित्रको २५ सय किलोमिटरभित्र यही प्रक्रियाले भूकम्प जाने हो। जसमध्ये ८ सय किलोमिटर नेपालभित्र पर्छ। अफगानिस्तान र म्यानमारमा पनि यही प्रकृतिको भूकम्प जान्छ। इन्डियन प्लेट सर्दा हुने शक्ति सञ्चय थेग्न नसक्दाको चट्टान फुटेर यता उता सर्ने प्रक्रिया करोडौं वर्षौंदेखि जारी छ। यो भई नै रहन्छ। शक्ति सञ्चयलाई थेग्न नसक्दा चट्टान फुटेर नै भुइँचालो जाने हो। ३ गोरखादेखि सिन्धुपाल्चोकसम्ममा १ सय ५० किलोमिटरको भागमा चट्टान चिप्लएरै भूकम्प गएको हो। बझाङकै हकमा पनि एकैपटक ६३ रेक्टरको भूकम्प जाँदा मात्र काठमाडौंमा थाहा भयो। त्यसपछि पनि बझाङमा भूकम्प गइनै राख्यो, त्यो त काठमाडौंमा थाहा भएन। हाम्रो देश सधंै भूकम्प गइराख्ने ठाउँ हो। दैनिक १० वटा भूकम्प जान्छन्। हामीले थाहा नै पाउँदैनौं। ४भूकम्प हामीले ल्याएर ल्याउने चिज पनि हैन, रोकेर रोकिने चिज पनि हैन। कहिले आउँछ भन्ने थाहा हुँदैन। आउँछ भन्ने चाहिँ छ। ठूलाठूला मुलुकहरूमा जति नै रेक्टर स्केलको भूकम्प गए पनि क्षति कम हुन्छ। (डाअधिकारी, भूगर्वविद् हुन्)"
"श्रीलंकालाई हराउँदै अफगानिस्तान सेमिफाइनलमा, अब पाकिस्तानसँग भिड्ने","काठमाडौं : चीनमा जारी एसियाली खेलकुदको पुरुष क्रिकेटमा अफगानिस्तानले श्रीलंकालाई हराउँदै सेमिफाइनल प्रवेश गरेको छ। ८ रनले पराजित भएसँगै श्रीलंका भने प्रतियोगिताबाट बाहिरिएको हो। बुधबार बिहान भएको खेलमा अफगानिस्तानले दिएको ११७ रनको झिनो लक्ष्य पछ्याउने क्रममा श्रीलंकाले १०८ रनमात्र बनाउन सक्यो। १९१ ओभरमा अलआउट हुनुअघि श्रीलंकाको मध्यक्रमका ब्याट्सम्यान अफगानि बलरसामु निरिह भएका थिए। श्रीलंकाका कप्तान सहन अराचिगेले २९ बलमा २२ रनको योगदान दिए। ओपनर लसिथ क्रुसपल्ले र असेन बन्दराले १६ र १३ रन बनाउँदा विजयकण्ठ वियासकण्ठ १३ रनमा अभिजित रहे। श्रीलंकाविरुद्ध कसिलो बलिङ गरेको अफगानिस्तानका लागि गुल्बदिन नायब र काइस अहमदले ३३ विकेट लिए। नाइबले ४ ओभरमा २८ र १६ रन खर्चे। सराफुदिन अहमद, जहिर खान र करिम जनतले ११ विकेट झारेका थिए। यसअघि श्रीलंकाली बलरको कसिलो बलरसामु अफगानिस्तानले संघर्ष गरेको थियो। अफगानिस्तान १८३ ओभरमा ११६ रनमा अलआउट भएको थियो। अफगानिस्तानका लागि नुर अलि जद्रानले अर्धसतकीय पारी खेले। उनले ५२ बलमा ५१ रन बनाए। अफगानिस्तानका लागि ओपनर मोहमद सहजादले २० र साहिदुल्लाहले २३ रन बनाउनुबाहेक अन्य ब्याट्सम्यानले दोहोरो अंक छुन सकेनन्। अफगानिस्तानका ४ ब्याट्सम्यान शून्यमै आउट भएका थिए। श्रीलंकाका लागि नुवान थुसाराले सर्वाधिक ४ विकेट लिए। उनले ३ ओभरमा १७ रन खर्चिए। सहन अरच्चिगेले २ तथा विजयकण्ठ र लाहिरु समाराकुनले ११ विकेट लिए। आजको खेलमा विजयी अफगानिस्तानले फाइनल प्रवेशका लागि पाकिस्तानको सामना गर्नेछ। खेल शुक्रबार हुनेछ। यसअघि पाकिस्तानले हङकङलाई ६८ रनले हराएर सेमिफाइनल पुगेको थियो। हिजो सम्पन्न खेलमा भारतले नेपाललाई २३ रनले हराएर शीर्ष ४ मा स्थान तय गरेको छ। भारतले सेमिफाइनलमा बंगलादेश र मलेसियाबीचको खेलको विजेतासँग खेल्नेछ।"
महिला कबड्डीमा नेपाललाई कास्य पदक पक्का,"हाङचाओ : १९औं एसियाली खेलकुदअन्तर्गत महिला कबड्डीमा नेपालले कास्य पदक पक्का गरेको छ। बुधबार समूह बीको अन्तिम लिग खेलमा इरानले बंगलादेशलाई हराएसँगै नेपालले कास्य पदक पक्का गरेको हो। एसियाडमा नेपालले हालसम्म एउटा पनि पदक जित्न सकेको छैन। समूह बीमा नेपाल र इरानसहित बंगलादेश गरी तीन राष्ट्र छन्। चियोसन गुवाली स्पोर्ट्स सेन्टरमा भएको समूह बी को आफ्नो दोस्रो तथा अन्तिम लिग खेलमा नेपाल साविक विजेता इरानसँग ४३१९ ले पराजित भएको थियो। नेपाल पहिलो हाफमा १९११ ले पछि परेको थियो। इरानले दोस्रो हाफमा पनि अग्रता लिने क्रममा २४८ स्कोर गर्यो। नेपालले समूह चरणको पहिलो खेलमा बंगलादेशलाई ३७२४ ले हराएको थियो। आजको खेलमा इरान विजयी भएकाले नेपालले सेमिफाइनलमा स्थान बनाएको हो। रशिला महर्जन प्रिक्वार्टरफाइनलमा प्रवेश यसैगरी ब्याडमिन्टनको महिला सिंगल्समा नेपालकी रशिला महर्जन प्रिक्वार्टरफाइनलमा प्रवेश गरेकी छन्। बिन्जियाङ जिम्न्याजियममा मंगलबार भएको प्रतिस्पर्धामा रशिलाले मंगोलियाकी म्यागमार्टसिन गान्बटारलाई २१४, २१७ को सोझो सेटमा पराजित गरिन्। यो स्पर्धासहित मंगलबार नेपालले चार स्पर्धामा प्रतिस्पर्धा गरेको थियो। बाँकी तीन स्पर्धामा भने नेपाल पराजित भयो। महिला सिंगल्समै थाइल्यान्डकी पोर्नपावीले नेपालकी अनुमाया राईलाई २११०, २१४ ले सोझो सेटमा हराइन्। महिला डबल्समा चाइनिज ताइपेईका चिङ या सु र चिन वान लिनको जोडीले नेपालका नीता लम्साल र नङ्सल तामाङको जोडीलाई २११, २१५ तथा इन्डोनेसियाका द्विपुजी कुसुमा फेब्रियन र काहाया प्रतिवी अमालियाको जोडीले नेपालका रशिला महर्जन र अनुमाया राईको जोडीलाई २१३, २१७ को सोझो सेटमा पाखा लगाए।"
सेयर किनबेचमा ध्यान दिनुपर्ने विषय,"सेयर किनबेच गरेको पर्सिपल्ट (टी प्लस टुमा) धितोपत्र कारोबारको राफसाफ तथा फस्र्योट हुने भएकोले राफसाफ समयभित्र बिक्री गरेको धितोपत्र तथा खरिद गरेबराबरको रकम निर्धारित समयमा जम्मा गरिसक्नु पर्छ। ईडीआईएस, क्लोजआउट तथा धितोपत्रको भारित औसत लागतबारेः कारोबार गरेको भोलिपल्ट (टी प्लस वान) भित्र ईडीआईएस गरी आफूले बिक्री गरेको धितोपत्र सम्बन्धित ब्रोकरको पुल खातामा जम्मा गरिसक्नु पर्छ। फ्रि ब्यालेन्समात्र बिक्री गर्न मिल्ने हुँदा मेरो सेयरमा फ्रिब्यालेन्स रहेको यकिन गरी बिक्री गर्नुपर्छ। तोकिएको समयभित्र ईडीआईएस गरिसक्नुपर्छ अन्यथा क्लोजआउटबापत २० प्रतिशत जरिबाना तिर्नुपर्छ। पुँजीगत लाभकर गणनाका लागि आफूले बिक्री गरेको धितोपत्र हस्तान्तरण गर्नुअघि भारित औसत लागत तथा सर्टटर्म, लङ्टर्म होल्डिङ गणना गर्नुपर्छ। हितग्राही खाता तथा मेरो सेयर प्रत्येक वर्ष नवीकरण गर्नुपर्छ। मेरो सेयरको युजरनेम र पासवर्डलगायत हितग्राही खातासँग सम्बन्धित विवरण गोप्य राखी सीडीएससीको आधिकारिक प्रणाली मात्र प्रयोग गर्नुपर्छ। धितोपत्रको सार्वजनिक निष्कासन (आईपीओएफपीओ)मा एकभन्दा बढी हितग्राही खाताबाट आवेदन दिनु हुँदैन। घरायसी तथा मृत्यु नामसारी गर्दा सम्बन्धित निक्षेप सदस्यमार्फत आवश्यक कागजात रुजु गराई सोही निक्षेप सदस्यमार्फत प्रक्रिया अगाडि बढाउनुपर्छ। सार्वजनिक निष्कासनमा आएका धितोपत्रसम्बन्धी पर्याप्त जानकारी लिई मात्र लगानी गर्नुपर्छ। धितोपत्र कारोबार गर्दा हुने जोखिम लगायत अन्य पर्याप्त जानकारी लिएर मात्र कारोबार गर्नुपर्छ।"
एमसीसी पाँच वर्षमै सकिनेछ : अलब्राइट,"काठमाडौं : एमसीसी प्रमुख कार्यकारी अधिकृत एलिस अलब्राइटले नेपालमा कार्यान्वयन गरिएका दुई परियोजना प्रसारण लाइन र सडक स्तरोन्नति परियोजना पाँच वर्षे समयसीमाभित्र नै सम्पन्न हुनेमा आफू आश्वस्त रहेको बताएकी छन्। एमसीसी कार्यान्वयनमा देखा परेका जटिलता पहिल्याउन र समाधानको पहल गर्नका लागि उनी सोमबार नेपाल आएकी हुन्। प्रधानमन्त्री पुष्पकमल दाहाल, एमाले अध्यक्ष केपी शर्मा ओली र कांग्रेस सभापति शेरबहादुर देउवालगायत सरकारका केही मन्त्री र उच्च अधिकारीसँगको भेटघाटपछि केही सीमित सञ्चारकर्मीसँगको भेटमा उनले सो बताएकी हुन्। यसबाहेक उनले एमसीसी कार्यान्वयनमा भूमिका निर्वाह गर्ने विभिन्न निकायहरूसँग पनि छलफल गरेकी छन्। आफ्नो नेपाल भ्रमण फलदायी र उत्साहजनक भएको उल्लेख गर्दै उनले भनिन्, एमसीसी परियोजना पाँच वर्षभित्र सम्पन्न हुनेमा म पूर्णरूपमा विश्वस्त छु किनभने यसको समयसीमा तन्काउन मिल्दैन। प्रधानमन्त्री दाहाललगायतका प्रमुख दलका शीर्ष नेताले एमसीसीलाई पूर्णरूपमा समर्थन गर्नुभएको छ र उहाँहरूले परियोजना कार्यान्वयन अगाडि बढ्ने स्पष्ट आश्वासन मलाई दिनुभएको छ, उनले भनिन्, पाँच वर्षमा नै परियोजना समयमा नै सम्पन्न हुनेमा म पूर्णरूपमा आशावादी छु, किनभने यो हामीले पाँच वर्षमा पूरा गर्नुनै पर्छ। उनले आफूहरूसँग विगत २० वर्षमा विभिन्न मुलुकहरूमा एमसीसीअन्तर्गतका परियोजनाहरू समयमा नै सम्पन्न गरेको अनुभव भएको उल्लेख गर्दै केही जटिलता भए पनि समयमा नै परियोजना सम्पन्न गर्न समस्या नभएको बताइन्। उनले परियोजना समयमा नै सम्पन्न गर्नका लागि नेपाल सरकारले पूर्णरूपमा प्रतिबद्धता जनाएको समेत उल्लेख गरिन्। एमसीसी उच्च अधिकारीले नेपालमा एमसीसी परियोजना कार्यान्वयनमा जानु सातदशक लामो दुईपक्षीय सम्बन्धमा एक कोसेढुंगा भएको उल्लेख गर्दै यसले भरपर्दाे प्रसारण लाइन र सडक निर्माण हुने र यसबाट नेपाली जनता लाभान्वित हुनेसमेत उल्लेख गरिन्। एमसीसी परियोजना गत अगस्ट महिनाबाट कार्यान्वयनमा आएको हो। तर, पछिल्लो समय विशेष गरी ठेक्काको लागत र प्रसारण लाइन निर्माणका लागि जग्गा प्राप्तिको विषय जटिल बन्दै गएको छ। जसका कारण परियोजना समयमा नै निर्माण नहुने हो कि भन्ने आशंका कायमै छ। एमसी प्रमुख अलब्राइटले विभिन्न मन्त्री र उच्च स्तरको भेटघाटमा यससम्बन्धी कुरा उठेको बताइन्। एमसीसी कार्यान्वयनमा चुनौतीहरू रहेको स्वीकार गर्दै उनले चुनौतीलाई चिर्न र समयमा काम सम्पन्न गर्न आफू र नेपालको टिम सक्षम रहेको विश्वास व्यक्त गरिन्। गत वर्ष एमसीसी संसद्बाट अनुमोदनको समयमा पास भएको व्याख्यात्मक टिप्पणी अमेरिकाले स्वीकार नगरेको भनी प्रधानमन्त्री र अन्य नेताहरूबाट आएको सवालको जवाफ दिँदै उनले भनिन्, हामी त्यसमा सहमत भएका छौं, स्वीकार गरेका छौं, एमसीसी कार्यान्वयन नै भइसकेको छ। केही समय अगाडि प्रधानमन्त्री दाहाल स्वयंले सो व्याख्यात्मक टिप्पणीका बारेमा अमेरिकालाई आफूले सोध्ने बताएका थिए। एमसीसी गत महिना कार्यान्वयनमा गए पनि बुधबार एमसीसी प्रमुख र प्रधानमन्त्री पुष्पकमल दाहालको उपस्थितिमा एमसीसी कार्यान्वयनको औपचारिक घोषणा हुँदैछ। कतियय मुलुकले पहिलो पटकको एमसीसी कार्यान्वयन गरेर दोस्रो चरणको अनुदान लिएको र नेपालमा पनि दोस्रो परियोजना आउने सम्भावनाबारे सोधिएको प्रश्नमा उनले भनिन्, त्यो यो परियोजना कार्यान्वयन र त्यसपछि नेपाल त्यसका लागि योग्य हुन्छ कि हुँदैन भन्नेमा निर्भर गर्दछ। गत वर्ष एमसीसी अनुमोदन हुँदा विशेषतः वामपन्थी दलहरूले यसको विरोध गरेका थिए। अहिले पनि केही साना वामपन्थी दलहरूले यसको विरोध गरिरहेका छन्। तर, सो विरोधले स्थानीय स्तरमा कुनै समस्या नदेखिएको एमसीसीए नेपालका उच्च अधिकारीहरूले जानकारी दिएका थिए। उनीहरूले एमसीसी कार्यान्वयनका लागि स्थानीय तहमा राम्रो समन्वय भएको समेत उल्लेख गरेका छन्। एमसीसी कार्यान्वयनलाई प्रभावकारी रूपमा अगाडि बढाउनका लागि पछिल्लोपटक उच्च अमेरिकी अधिकारीहरूले तारन्तार नेपालको भ्रमण गरिरहेका छन्। विशेषतः जग्गा प्राप्तिको विषय मुख्य समस्याका रूपमा रहेको छ।"
"नेपालको पुँजी बजार ध्वस्त छ, सरकार मस्त निद्रामा छ","बैंक वित्तीय संस्थामा लगानीयोग्य रकम प्रशस्त हुँदाहुँदै ऋण प्रवाह हुन सकेको छैन। जसको कारण हो, बैंकहरूको अस्वस्थ प्रतिस्पर्धा र नेपाल राष्ट्र बैंकको गलत नीति हो। नेपालको पुँजी बजार ध्वस्त छ। लगानीकर्ताले खर्बौं रकम गुमाइसकेका छन्। राज्यलाई एक महिनामा ३ अर्ब २५ करोड रुपैयाँ कर बुझाएको क्षेत्र हो पुँजी बजार। पुँजी बजार ध्वस्त हुँदा अर्थमन्त्री र नियामकलाई चासो छैन। अर्थमन्त्रीज्यू गभर्नर साब मैले भनेको टेर्नु हुँदैन भन्ने अभिव्यक्ति दिनुहुन्छ। सेयर धितो कर्जामा १२ करोडको क्याप हटाउन को लागेको छैन र ? पूर्वअर्थमन्त्रीज्यूहरूले सक्दो पहल गरिरहनु भएको छ, मुद्दा उठाइरहनु भएको छ। सेयर बजार विरोधी यो नीति आएको दुई वर्षपछि बल्ल आवाज उठ्दा तँ कुटेजस्तो गर्, म रोएजस्तो गर्छु भएको पो हो कि ? समग्र अर्थव्यवस्था तहसनहस हुँदा अर्थमन्त्री निदाउनु भएको छ, सरकार मस्त निद्रामा छ।  हरि ढकाल, प्रतिनिधिसभा सदस्य"
लगानीकर्ता आफैं पनि सचेत हुने कि !,"काठमाडौं : अहिले देशभर विभिन्न कार्यक्रम गरी लगानीकर्ता सप्ताह मनाइँदै छ। धितोपत्र नियमनकर्ताहरूको अन्तर्राष्ट्रिय संगठन (आईओएससीओ)को आह्वानमा विश्वभर मनाइँदै गरिएको सप्ताहको नेतृत्व नेपालमा नेपाल धितोपत्र बोर्डले गरिरहेको छ। बोर्ड नेपाली धितोपत्र बजारको नियामक निकाय हो। आईओएससीओले अक्टोबर २ देखि ८ सम्म लगानीकर्ता सप्ताह मनाउन आह्वान गरेको हो। नेपालमा पनि लगानीकर्ताको शिक्षा तथा सचेतना अभिवृद्धि गरी लगानीकर्तालाई सशक्तीकरण गर्ने उद्देश्यले देशव्यापी रूपमा असोज १५ देखि २१ सम्म साताव्यापी विविध कार्यक्रमहरू आयोजना गरी विश्व लगानीकर्ता सप्ताह मनाइँदै छ। यो सप्ताहमा धितोपत्र बजारमा लगानी गर्ने लगानीकर्ताहरूलाई लगानी शिक्षा, सचेतनालगायत बजार विकास तथा सुधारका विविध पक्षका सम्बन्धमा देशव्यापीरूपमा लगानीकर्ताको शिक्षा तथा सचेतना अभिवृद्धि हुनेछ। बोर्डले नेतृत्व गरेको कार्यक्रममा नेपाल स्टक एक्स्चेन्ज, सीडीएसी, ब्रोकरहरूले पनि साथ दिएका छन्। नेपाल धितोपत्र बोर्डका अध्यक्ष रमेश हमाल आईओएससीओको आह्वानमा हरेक वर्ष संसारको एक सयभन्दा देशमा लगानीकर्ता सप्ताह मनाइन्छ। कार्यक्रमको मुख्य उद्देश्य लगानीकर्ता संरक्षण र वित्तीय साक्षरता अभिवृद्धि हो। यस वर्षको विषय दिगो वित्तीयकरण रहेको उनको भनाइ छ। नेपालसँगै विश्वभर सोमबार लगानीकर्ता सप्ताह सुरु भएको छ, अध्यक्ष हमालले भने, विभिन्न देशले आफ्नो वित्तीय साक्षरता स्तरअुनसार कार्यक्रम तय गरेको हुन्छ। हमालका अनुसार बोर्डले लगानीकर्ता संरक्षणका लागि बोर्डले विभिन्न प्रोटोकल ल्याएको छ। लगानीकर्ता सप्ताहकै क्रममा बोर्डले नेपाल उद्योग वाणिज्य महासंघसँग एक सम्झौतापत्रमा हस्ताक्षर गर्दैछ जसअन्तर्गत महासंघको सञ्जालमार्फत व्यवसायीस्तरमा वित्तीय साक्षरतामा उल्लेख्य वृद्धि हुनेछ। स्रोत हामीले उपलब्ध गराउने र कार्यक्रम आयोजना महासंघले गर्नेछ, उनले भने। यसअघि विश्व लगानीकर्ता सप्ताहको उद्घाटनको क्रममा अर्थमन्त्री डा प्रकाशशरण महतले लगानीकर्ता शिक्षा र गुनासो सुनुवाइका लागि आर्टिफिसियल इन्टेलिजेन्समा आधारित च्याटबट उद्घाटन गरे। च्याटबोटले धितोपत्र बजारका विषयमा जिज्ञासा, जानकारी र गुनासोलाई तत्काल सम्बोधन सक्ने सहज प्लेटफर्म प्रदान गर्दछ। लगानीकर्ताको सशक्तीकरण गर्ने उद्देश्यले आईओएससीओले सन् २०१७ देखि विश्व लगानीकर्ता सप्ताह मनाउँदै आएको छ। यस अवसरमा आईओएससीओको एसोसियट सदस्य नेपाल धितोपत्र बोर्ड तथा पुँजी बजार सम्बन्ध अन्य पक्षहरूले पनि निरन्तर रूपमा लगानीकर्ता लक्षित विभिन्न कार्यक्रमहरू आयोजना गरी मनाउँदै आएको छ। सेयर बजारका विविध विषयमा केन्द्रित रही मनाइने विश्व लगानीकर्ता सप्ताह २०२३ मा बोर्डको अगुवाइमा नेप्से, सीडीएससी, मर्चेन्ट बैंकर एसोसियसन, स्टक ब्रोकर एसोसिएसन, क्रेडिट रेटिङ संस्था, स्टक डिलर तथा पीईभीसी कोष व्यवस्थापकसमेतको सहभागिता रहनेछ। नेपाल स्टक एक्सचेन्ज (नेप्से)ले लगानीकर्तालाई सचेतना गराउँदै लगानी गर्दा ध्यान दिनुपर्ने विषयहरू जानकारी गराएको छ भने सीडीएससीले सेयर कारोबार गर्दा ध्यान दिनुपर्ने विषय जानकारी गराएको छ। लगानीकर्ता सप्ताहमा ब्रोकर सक्रिय सेयर ब्रोकरहरूले विश्व लगानीकर्ता सप्ताहमा व्यापक सक्रियता देखाएका छन्। हाल सञ्चालनमा रहेका पुराना नयाँ ब्रोकरहरूको संगठनले विविध कार्यक्रम गरेर लगानीकर्ता सप्ताहमा योगदान दिइरहेका हुन्। पुराना ब्रोकरहरूको संगठन स्टक ब्रोकर्स एसोसिएसन अफ नेपालले सोमबार लगानीकर्ता सप्ताहको उद्घाटन समारोह सहआयोजना गरेको थियो भने मंगलबार ब्रोकर कम्पनीका वेबसाइट, सामाजिक सञ्जाल तथा अनलाइन मिडियामार्फत सचेतनामूलक सन्देश प्रवाह गरिएको थियो। अक्टोबर २ देखि ७ तारिखसम्म देशका सबै प्रदेशमा एक दर्जन लगानीकर्ता शिक्षा तथा सचेतना कार्यक्रम आयोजना गर्ने कार्यक्रम रहेको एसोसिएसनका अध्यक्ष धर्मराज सापकोटाले जानकारी दिए। एसोसिएसनको लगानीकर्ता शिक्षा तथा सचेतना कार्यक्रम बिर्तामोड, बनेपा, बर्दिबास, भरतपुर, काठमाडौं, वीरगन्ज, बागलुङ, स्याङ्जा, भैरहवा, महेन्द्रनगर र जुम्लामा आयोजना गर्ने कार्यक्रम रहेको सापकोटाले बताए। यस्तै नयाँ सेयर ब्रोकरहरूको संगठन धितोपत्र ब्रोकर्स एसोसिएसन नेपालले पनि विश्व लगानीकर्ता सप्ताहको अवसरमा साताव्यापी कार्यक्रम थालेको छ। काठमाडौंको सरस्वतीनगरस्थित रिलायन्स कलेजबाट सेयर सचेतना तथा तालीम कार्यक्रम सुरु गरिएको हो। सचेतना कार्यक्रम असोज २१ गतेसम्म सञ्चालन हुने एसोसिएसनका अध्यक्ष सागर ढकालले जानकारी दिए। असोज १७ गते ललितपुरको बालकुमारीमा रहेको क्यातफोर्ड इन्टरनेसनल कलेज, असोज १८ गते कीर्तिपुरस्थित त्रिभुवन विश्वविद्यालयको सेन्ट्रल डिपार्टमेन्ट अफ म्यानेजमेन्ट र असोज १९ गते पनौतीको पनौती नगरपालिकामा सचेतना तथा तालिम कार्यक्रम आयोजना गर्ने एसोसिएसनको योजना छ। चौथो दिन तथा असोज २० गते शनिबार बिहान ८ बजेबाट नेपाल धितोपत्र बोर्डका अध्यक्ष रमेशकुमार हमालको नेतृत्वमा ब्यानर तथा प्लेकार्डसहित भृकुटीमण्डपबाट बसन्तपुर दरबार स्क्वायरसम्म पुगेर भेला हुनेछ। सप्ताहको समापन तथा अन्तरक्रिया कार्यक्रम असोज २१ गते दिउँसो ३ बजे तय गरिएको छ। कार्यक्रममा नेपाल धितोपत्र बोर्डका अध्यक्ष हमाल प्रमुख अतिथि तथा नेपाल स्टक एक्सचेन्ज लिमिटेडका प्रमुख कार्यकारी अधिकृत कृष्णबहादुर कार्की तथा सीडीएस एन्ड क्लियरिङका प्रमुख कार्यकारी अधिकृत पूर्णप्रसाद आचार्यको आतिथ्यता रहनेछ। लगानी गर्दा के के कुरामा ध्यान दिने ? १ प्रतिकूल परिस्थिति सचेत लगानीकर्ताले क्रयशक्तिमा मुद्रास्फीतिले पार्ने प्रभावबारे बुझेको हुनुपर्छ। उसलाई लगानीमा प्राप्त हुने वास्तविक प्रतिफल दरबारे जानकारी हुनुपर्छ। निरन्तर मुद्रास्फीतिको वातावरणले विभिन्न किसिमका लागानीमा पार्ने प्रभावको जानकारी तथा विश्लेषण लगानीकर्ताले गर्नुपर्छ। अप्रत्याशित घटनाबाट हुने नोक्सानीबाट बच्नका लागि गरिने लगानी विविधीकरणको महŒवलाई लगानीकर्ताले बुझेको हुनुपर्छ। लगानीकर्ताले प्रतिकूल अवस्थाका लागि पर्याप्त आपत्कालीन कोषको व्यवस्था गरेको हुनुपर्छ। सबै किसिमका लगानीमा जोखिम हुन्छ भन्ने लगानीकर्ताले बुझेको हुनुपर्छ। जोखिम व्यवस्थापन गर्ने, मुद्रास्फीतिको प्रभाव कम गर्ने र चर्को ब्याजको ऋणबाट बच्ने रणनीति तथा योजना लगानीकर्तासँग हुनुपर्छ। २ दिगो लगानी दीर्घकालीन लगानी तथा लगानी विविधीकरणले प्रतिकूल आर्थिक अवस्था र बजार उतारचढावबाट पार पाउन मद्दत गर्छ। वातावरणीय, सामाजिक र सुशासनका दृष्टिले जिम्मेवार क्षेत्र तथा संस्थामा गरिएको वित्तीय लगानी दिगो हुन्छ भन्ने जानकारी लगानीकर्तालाई हुनुपर्छ। धितोपत्र निष्कासनकर्ताले प्रकाशित गर्ने विवरणहरूबाट उक्त संस्था वातावरणीय, सामाजिक र सुशासनका दृष्टिले जिम्मेवार हो कि होइन भन्ने थाहा पाउन सकिन्छ। धितोपत्र निष्कासनकर्ता र लगानीकर्ताको लगानी लक्ष्य, उद्देश्य, जोखिम वहन गर्ने क्षमता र प्राथमिकताहरू मेल खान्छ कि खाँदैन विचार गर्नुपर्छ। लगानीको अवसर फरकफरक हुन्छन् त्यसमध्ये आफूलाई कुन उपयुक्त हो लगानीकर्ताले छुट्ट्याउन सक्नुपर्छ। ३ जालसाँजी, अपराध तथा ठगी लगानीकर्ताले कारोबार गर्ने संस्था इजाजतपत्र प्राप्त हो कि होइन बुझ्नुपर्छ। लगानी गर्नुअघि स्वतन्त्र रूपमा लगानीका अवसरहरूको अनुसन्धान गर्नुपर्छ। छिटो धनी बन्ने, कहिल्यै नोक्सान नहुने, नाफाको ग्यारेन्टी गर्नेहरूको पछि लगानीकर्ता लाग्नु हुँदैन। हतारमा लगानीको निर्णय गर्नु हुँदैन। अपरिचितले गर्ने फोन, इमेल वा अन्य माध्यमबाट सम्पर्क गर्दा आफ्ना सबै कुरा खुलाउनु हुँदैन। आफ्ना वित्तीय सूचना भएका मोबाइल, कम्प्युटरलगायतका उपकरणमा बलियो गरी पासवर्ड राखेको हुनुपर्छ। सामाजिक सञ्जालमार्फत आउने लगानीका प्रस्तावको पछि लाग्नु हुँदैन। इन्टरनेटमा पाइने कुनै पनि लगानीसम्बन्धी जानकारीको राम्ररी जाँचबुझ गर्नुपर्छ। ४ लगानीका आधारभूत पक्ष लगानीकर्ताले दीर्घकालीन, नियमित र लगानी विविधीकरणको फाइदालाई बुझ्नुपर्छ। लगानीकर्ताले आफ्नो भविष्यको आवश्यकता र लक्ष्यअनुसारको लगानी योजना बनाउनुपर्छ। केमा लगानी गर्दैछु ? भन्ने कुरा लगानीकर्ताले बुझेको हुनुपर्छ। कुन क्षेत्रमा लगानी गर्दा कति शुल्क लाग्छ ? त्यसले लगानी प्रतिफलमा कस्तो प्रभाव पार्छ ? लगानीकर्ताले थाहा पाउनुपर्छ। लगानीका प्रक्रियालगायत लगानीसम्बन्धित विद्यमान ऐन, कानुनलगायतका विषयमा लगानीकर्ता जानकार हुनुपर्छ। लगानीकर्ताले धितोपत्र हस्तान्तरण र रकम भुक्तानी तोकिएको समयमा नै गर्नुपर्छ। बजारमा सुनिने हल्लालाई लगानीको एक मात्र आधार बनाउनु हुँदैन। ५ प्राविधिक पक्ष वर्तमान द्रुत प्रविधिको लगानी वातावरणमा पनि समय लिएर लगानीसम्बन्धी निर्णय गर्नुपर्छ। वित्तीय लगानीमा डिजिटल प्रविधिको उपयोग गर्दा हुन सक्ने जोखिमहरू के के हुन् थाहा पाउनुपर्छ। लगानीकर्ताले सूचनाको आधिकारिक स्रोत कुन हो ? कुन होइन ? भन्ने छुट्ट्याउन सक्नुपर्छ। द्रुत गतिको प्रविधिको प्रभावमा परेर गर्न सकिने गलत लगानी निर्णयप्रति सधैं सचेत हुनुपर्छ। लगानीकर्ता संरक्षणका निमित्त नेपाल धितोपत्र बोर्ड सधैं अग्रसर छ। समयक्रममा बजारमा नयाँ औजार ल्याएका छौं। आगामी दिनमा पनि सुधारमूलक कार्यलाई निरन्तरता दिनेछौं। मैले उद्घोष गरिसकेको छु कि निकट भविष्यमै स्वतन्त्र सञ्चालकको योग्यता, रोस्टर र वार्षिक रिपोर्टिङ गर्ने स्ट्यान्डर्ड तयार पार्न समिति निर्माण गरेर काम अघि बढाएका छौं। यो कार्य दसैंअघि नै लागू हुनेछ। वास्तविक क्षेत्रलाई नियमन गर्न मुस्किल हुने गरेको छ। उनीहरूले सुशासन कायम कुन स्तरमा गरिरहेका छन् भन्ने पहिचान गर्न सहज छैन जसकारण लगानीकर्ताले कम्पनीको स्तर यकिन गर्न सकिरहेका पनि छैनन्। बजारको दिगोपनका लागि बोर्डको क्षमताले भ्याएसम्म विभिन्न कार्यक्रम गरिरहेका छौं। लगानीकर्ताले बजारमा राम्रो दिन आउँछन्, सुशासन बढ्नेछ भन्ने विषयमा आश्वस्त हुन जरुरी छ। सेयर बजार विगतका दिनमा फोहोर पोखरी थियो, अब सफा पोखरीमा परिणत हुँदैछ भन्नेमा विश्वस्त हुनुहोस्। अहिले लगानीकर्ताले मौद्रिक नीतिमा समस्या भोगिरहनु भएको छ। त्यसमा पनि सहजीकरण हुनेछ। गत साता नेपाल राष्ट्र बैंकका गभर्नरसँग मैले मार्जिन प्रकृतिको सेयर धितो कर्जाको सीमा बढाउन सुझाव दिएको छु। गभर्नर साबले सकारात्मक रूपमा लिनु भएको छ। राष्ट्र बैंकले यसबारे अध्ययन गरिरहेको सुनेको छु। एक डेढ हप्तामा निकास निस्किन्छ भन्नेमा म आशावादी छु र लगानीकर्तालाई आशावादी हुन अनुरोध गर्दछु। अर्थतन्त्र नै मन्दीमा रहेका बेला बजारमा अप्ठेरो पर्नु स्वाभाविकै हो। तर, हाम्रो अर्थतन्त्र कमजोर स्थितिबाट माथि उठिसकेको छ। त्यसकारण हामी सकारात्मक हुनुपर्छ भन्ने मेरो सन्देश छ। सेयर किनबेचमा ध्यान दिनुपर्ने विषय सेयर किनबेच गरेको पर्सिपल्ट (टी प्लस टुमा) धितोपत्र कारोबारको राफसाफ तथा फस्र्योट हुने भएकोले राफसाफ समयभित्र बिक्री गरेको धितोपत्र तथा खरिद गरेबराबरको रकम निर्धारित समयमा जम्मा गरिसक्नु पर्छ। ईडीआईएस, क्लोजआउट तथा धितोपत्रको भारित औसत लागतबारेः कारोबार गरेको भोलिपल्ट (टी प्लस वान) भित्र ईडीआईएस गरी आफूले बिक्री गरेको धितोपत्र सम्बन्धित ब्रोकरको पुल खातामा जम्मा गरिसक्नु पर्छ। फ्रि ब्यालेन्समात्र बिक्री गर्न मिल्ने हुँदा मेरो सेयरमा फ्रिब्यालेन्स रहेको यकिन गरी बिक्री गर्नुपर्छ। तोकिएको समयभित्र ईडीआईएस गरिसक्नुपर्छ अन्यथा क्लोजआउटबापत २० प्रतिशत जरिबाना तिर्नुपर्छ। पुँजीगत लाभकर गणनाका लागि आफूले बिक्री गरेको धितोपत्र हस्तान्तरण गर्नुअघि भारित औसत लागत तथा सर्टटर्म, लङ्टर्म होल्डिङ गणना गर्नुपर्छ। हितग्राही खाता तथा मेरो सेयर प्रत्येक वर्ष नवीकरण गर्नुपर्छ। मेरो सेयरको युजरनेम र पासवर्डलगायत हितग्राही खातासँग सम्बन्धित विवरण गोप्य राखी सीडीएससीको आधिकारिक प्रणाली मात्र प्रयोग गर्नुपर्छ। धितोपत्रको सार्वजनिक निष्कासन (आईपीओएफपीओ)मा एकभन्दा बढी हितग्राही खाताबाट आवेदन दिनु हुँदैन। घरायसी तथा मृत्यु नामसारी गर्दा सम्बन्धित निक्षेप सदस्यमार्फत आवश्यक कागजात रुजु गराई सोही निक्षेप सदस्यमार्फत प्रक्रिया अगाडि बढाउनुपर्छ। सार्वजनिक निष्कासनमा आएका धितोपत्रसम्बन्धी पर्याप्त जानकारी लिई मात्र लगानी गर्नुपर्छ। धितोपत्र कारोबार गर्दा हुने जोखिम लगायत अन्य पर्याप्त जानकारी लिएर मात्र कारोबार गर्नुपर्छ।"
"सेयर बजारमा ९ अंकको वृद्धि, १ अर्ब १८ करोडको कारोबार",काठमाडौं : मंगलबार दोहोरो अंकले घटेको सेयर बजार आज सामान्य अंकले बढेको छ। साताको चौथो दिन सेयर बजार परिसूचक ९२४ अंकले बढेर १९६७९७ विन्दुमा पुगेको हो। कारोबारमा आएका २८४ स्क्रिप्टमध्ये १७४ को मूल्य बढ्दा नेप्सेमा ०४७ प्रतिशत सुधार देखिएको हो। नेप्से बढ्दा सेन्सेटिभ इण्डेक्स ०५१ अंकले बढेर ३७४९० विन्दुमा पुगेको छ। यसदिन ४३ लाख २३ हजार २१ कित्ता सेयर १ अर्ब १८ करोड ९९ लाख ३१ हजार ३८५ रुपैयाँमा किनबेच भए। कूल २ सय ८४ स्क्रिप्टको सो संख्याको सेयर ५८ हजार कारोबारमार्फत् किनबेच भएको हो। आज बैंकिङ उपसमूहबाहेक अरू सबै उपसमूहको सूचक बढेको छ। होटल तथा पर्यटन उपसमूहको परिसूचक सर्वाधिक १५२ प्रतिशतले बढ्दा हाइड्रोपावरको १३७ र फाइनान्सको १ ०४ प्रतिशतले सूचक बढेको हो। सामान्य अंकले वृद्धि भएको बजारमा दुई स्क्रिप्टको सेयर सकारात्मक सर्किट लेभलमा कारोबार भयो। मध्य भोटेकोशी जलविद्युतको सेयर मूल्य १० प्रतिशत र बुद्ध भूमी नेपालको ९९८ प्रतिशतले बढेको हो। सेयर कारोबार रकमका आधारमा सिटीजन लाइफ इन्स्योरेन्स शीर्षस्थानमा रह्यो। सो कम्पनीको सेयर सर्वाधिक ६ करोड ९३ लाख ६३ हजार १२२ रुपैयाँमा किनबेच भए। यसैगरी रिलायबल नेपाल लाइफ इन्स्योरेन्सको ४ करोड र शिवम् सिमेन्टको ३ करोड बढीको सेयर खरिदबिक्री भएको हो।
नेपाल वायुसेवा निगमलाई नाफामा लैजाने यस्ता छन् विकल्प,"काठमाडौं : नेपाल वायुसेवा निगमको दीर्घकालीन ऋण ४७ अर्ब रहेको छ। निगमको विद्यमान स्थिति हेर्दा संस्था ऋणमुक्त नभई झन् बढी ऋण थपिने देखिन्छ। यसरी घाटामै सञ्चालन हुने हो भने ऋण तिर्न नसक्ने अवस्था सिर्जना हुने निगमको संरचनागत एवं व्यवस्थापकीय अध्ययन तथा सिफारिस समितिको प्रतिवेदनमा उल्लेख छ। संस्कृति, पर्यटन तथा नागरिक उड्डयन मन्त्रालयले सार्वजनिक गरेको प्रतिवेदनले जहाजहरू थपेर नाफामा सञ्चालन गरे पनि ऋण मुक्त हुन धेरै लामो समय लाग्ने देखाएको छ। निगमलाई ऋणबाट मुक्त गरी नाफामा लैजान र आम जनताको हितमा काम गर्न सरकारले इविटी थप्नुपर्ने, स्टल, ट्रक र अन्तर्राष्ट्रिय रुटका जाहजहरू थप्नुपर्ने र यसको सुधारलाई प्राथमिकताको विषय बनाउनुपर्ने सिफारिस समितिले गरेको छ। त्यस्तै निगमलाई नाफामा लैजाने समितिले तीन वटा विकल्पसमेत दिएको छ। पहिलो यथास्थिति, दोस्रो निमगलाई कम्पनीमा परिणत गर्ने र तेस्रो कम्पनीलाई तीन भागमा विभाजन गर्ने गर्ने विकल्प समितिले सुझाएको छ। निगमलाई पहिलो विकल्पमा जाँदा सञ्चालक समिति र कार्यकारी प्रमुखको नियुक्ति गर्नुपर्ने र त्यसबाहेक निगमलाई पूर्ण सरकारी स्वामित्वको संस्थाका रूपमा राखेर अन्तर्राष्ट्रियरूपमा खुला आह्वानद्वारा व्यवस्थापन करारको व्यवस्था गर्ने सुझाव समितिको छ। व्यवस्थापन करार गर्दा सफलतासाथ सञ्चालनमा रहेका अन्तर्राष्ट्रिय विमानसेवा अनुभव प्राप्त कम्पनीमध्येबाट निश्चित शर्त तोकी करार गर्ने व्यवस्था हुनुपर्ने र यसरी करारमा नियुक्त गरिएको कम्पनीलाई दैनिक कार्य सञ्चालनमा स्वायत्तताको प्रत्याभूति दिइनुपर्ने सुझाव समितिले दिएको छ। त्यस्तै दोस्रो विकल्पअन्तर्गत निगमलाई रणनीतिक साझेदारसहितको कम्पनीमा परिणत गर्नुपर्ने सुझाव दिइएको छ। निगम कम्पनीमा रुपान्तरण भएपछि निगमको नाम नेपाल वायुसेवा कम्पनी लिमिटेड हुने र रणनीतिक साझेदारलाई बढीमा ४० प्रतिशतसम्म शेयर छुट्टाउने विकल्प खुला राख्नुपर्ने समितिको निष्कर्ष छ। सेयर बाँडफाँड गर्दा नेपाल सरकारको ५१ प्रतिशतमध्ये अर्थ मन्त्रालयले २६ प्रतिशत र पर्यटन मन्त्रालयले २५ प्रतिशत राख्नुपर्ने सुझाव समितिको छ। त्यसपछि रणनीतिक साझेदारले ३० प्रतिशत, संगठित संस्थाहरूले १५ प्रतिशत र बाँकी ४ प्रतिशत कर्मचारीका लागि छुट्याउनुपर्ने समितिको सुझाव छ। उक्त व्यवस्थाअनुसार सञ्चालक समितिमा अध्यक्षमा संस्कृति, पर्यटन तथा नागरीक उड्डयन मन्त्रालयका सचिव, सहसचिव अर्थ मन्त्रालय, रणनीतिक साझेदारबाट दुई, सरकारको निर्णय अनुसार कुनै विश्वविद्यालयबाट वाणिज्य संकायमा डीनबाट १, कर्मचारी तर्फबाट १ र विभन्न क्षेत्रका विज्ञ १ गरी जम्मा ७ जनाको समिति बनाउन सकिने समितिले विकल्प दिएको छ। त्यस्तै तेस्रो विकल्पमा जाँदा मूल (होल्डिङ) कम्पनी, अन्तर्राष्ट्रिय उडान सहायक कम्पनी र आन्तरिक उडान सहायक कम्पनीमा विभाजन हुनुपर्ने सुझाव दिइएको छ। मूल कम्पनीले उड्डययन सम्बन्धी व्यवसायिक तालिम, विमानलगायत सम्बन्धित उपकरणको सम्भार, मर्मत, भूमिस्थ सेवा सञ्चालन, क्याटरिङ्गको व्यवस्था र सहायक कम्पनीलाई आवश्यकता अनुसार प्राविधिक र अन्य सेवा प्रदान गर्ने समितिको सुझाव छ। अन्तर्राष्ट्रिय उडान सहायक कम्पनीले विमान सञ्चालन, बजार व्यवस्थापन आदि काममा पूर्ण स्वायत्त र विमान खरिद, मर्मत संभार आदिमा मूल कम्पनीको सहयोग रहने र आन्तरिक उडान सहायक कम्पनीले आन्तरिक उडानको व्यवस्थापनमा पूर्णरूपले सरिक हुने, प्राविधिक एवं खरिद मर्मतमा मूल कम्पनीको सहयोग रहने सुझाव समितिको छ।"
ललितपुरको सिँचाइ आयोजनालाई जाजरकोट,"जाजरकोट : ललितपुरको सिँचाइ तथा नदी व्यवस्थापन आयोजनालाई ऊर्जा, जलस्रोत तथा सिँचाइ मन्त्री शक्तिबहादुर बस्नेतले कर्णाली प्रदेशका सबै जिल्ला हेर्ने गरी जाजरकोटमा स्थानान्तरण गरेका छन्। कर्णाली प्रदेशका १० वटै जिल्लामा काम गर्ने गरी यो आयोजना कार्यालय जाजरकोटमा स्थापना गरिएको हो। मन्त्री बस्नेतले हालै जाजरकोट खलंगामा उक्त कार्यालयको उद्घाटन गरे । कामविहीन जस्तै अवस्थामा रहेको उक्त आयोजना कार्यालयलाई मन्त्री बस्नेतको पहलमा मन्त्रिपरिषद्को निर्णयबाट जाजरकोट सारेका हुन्। भेरी नगरपालिका ४ खलंगामा स्थापना गरिएको अवसरमा बोल्दै मन्त्री बस्नेतले कर्णाली प्रदेशमा सिँचाइ सुविधा पुर्याउन, ठूला साना नदीको व्यवस्थापनमा क्षेत्रगत रूपमा काम गर्ने बताए। सिँचाइ सुविधा नपुगेका कर्णालीका नदी आसपास र अन्य बाँझा जमिनमा सिँचाइ सुविधा पुर्याई उत्पादकत्व वृद्धि गर्ने गरी काम अघि बढाउन आयोजना कार्यालयलाई निर्देशन दिए। कार्यक्रममा संघीय प्रतिनिधिसभा सदस्य मैना कार्की रावल, पूर्वमन्त्री सत्या पहाडी, कर्णाली प्रदेशका आर्थिक मामिला तथा योजनामन्त्री वेदराज सिंह, भेरी नगरपालिकाका नगरप्रमुख सीपी घर्ती, प्रमुख जिल्ला अधिकारी सुरेश सुनारलगायतले कर्णालीको समग्र विकासमा आयोजना कोसेढुंगा सावित हुने बताए। कार्यालय प्रमुख कृष्ण डुम्राकोटीले सरकारले दिएको निर्देशन, कार्यालयको कार्यक्षेत्र र बजेटको सीमाभित्र रहेर काम गर्ने प्रतिबद्धता व्यक्त गरे।"
सोनापुर आईपीओमा ७ लाखको आवेदन,काठमाडौं : सोनापुर मिनरल्स एन्ड आयलको आईपीओमा ७ लाख ३२ हजार ९ सय ५३ जनाले आवेदन दिएका छन्। आइतबारबाट बिक्री खुला भएको आईपीओमा मंगलबार साँझ ५ बजेसम्म २ अर्ब ३ करोड ५३ लाख ९ हजार ८ सय ४७ रुपैयाँबराबरको ८५ लाख ६६ हजार ८ सय ४० कित्ता सेयर माग गरेका हुन्। बुधबारसम्म आवेदन दिन पाउने आईपीओ ८८ प्रतिशत सब्स्क्राइब भएको सीडीएससीले जानकारी दिएको छ। उद्योग प्रभावित क्षेत्रका स्थानीय र वैदेशिक रोजगारीमा रहेका नेपालीलाई आईपीओ बिक्री गरेपछि बाँकी रहेको सेयरसमेत जोडेर कम्पनीले आइतबारदेखि सर्वसाधारणलाई आईपीओ बिक्री खुला गरेको हो। कम्पनीले १०० अंकित मूल्यमा १ सय ३७ रुपैयाँ ५८ पैसा प्रिमियम थप गरी प्रतिकित्ता २ सय ३७ रुपैयाँ ५८ पैसाका दरले ९७ लाख ३२ हजार ५ सय ४४ कित्ता सेयर सर्वसाधारणका लागि जारी गरेको छ। बुधबार दिनभरमा ११ लाख ६५ हजार कित्ता सेयर माग भएको अवस्थामा आईपीओ पूर्णरूपमा बिक्री हुनेछ। उक्त समयसम्म सबै सेयर बिक्री नभएमा भने असोज २८ गतेसम्म खुला रहनेछ। कम्पनीले जारी पुँजी ३ अर्ब ७ करोड ५० लाख ५० हजार रुपैयाँको ४० प्रतिशत (१ अर्ब २३ करोड २० हजार रुपैयाँ) को आधारमा १ करोड २३ लाख २ सय कित्ता साधारण सेयर निष्कासन गर्ने अनुमति पाएको थियो। सोमध्ये पहिलो चरणमा उद्योग प्रभावित क्षेत्रका स्थानीय बासिन्दाका लागि प्रतिसेयर २ सय २५ रुपैयाँमा १५ लाख ३७ हजार ५ सय २५ कित्ता सेयर निष्कासन गरिएको थियो। सर्वसाधारणका लागि भने अंकित मूल्य एक सय रुपैयाँमा १३७५८ रुपैयाँ प्रिमियम थप गरी प्रतिकित्ता २३७५८ रुपैयाँमा बिक्री गर्न लागिएको हो। सोनापुरको आईपीओको बिक्री प्रबन्धक एनआईएमबी एस क्यापिटल हो। इन्फोमेरिक्स क्रेडिट रेटिङ नेपालले कम्पनीलाई आईआरएन ट्रिपल बी माइनस इस्युअर रेटिङ प्रदान गरेको छ जसले कम्पनीको दायित्व बहन गर्ने क्षमतामा औसत जोखिम रहेको संकेत गर्दछ।
नेपालको आर्थिक वृद्धि सूचकांक प्रक्षेपणमा सुधार,"काठमाडौं : नेपाल सरकारले आर्थिक वर्ष २०८००८१ को आर्थिक वृद्धिको महत्त्वाकांक्षी लक्ष्य लिए पनि दातृ निकायको प्रक्षेपण भने फरकफरक देखिएको छ। सरकारले चालू आवको बजेटमार्फत ६ प्रतिशत आर्थिक वृद्धि हासिल लक्ष्य लिएको छ। तर, विश्व बैंकले मंगलबार तथ्यांक सार्वजनिक गर्दै नेपालको आर्थिक वृद्धि ३९ प्रतिशतले सुधार हुने प्रक्षेपण गरेको छ। विश्व बैंकले अर्धवार्षिक रूपमा सार्वजनिक गर्ने प्रतिवेदनले हटाइएको आयात प्रतिबन्ध, पर्यटनमा फर्कंदो उत्साह र मौद्रिक नीतिमा क्रमशः बढाइएको खुकुलोपनलगायतका कारणले आर्थिक वर्ष सन् २०२४ मा नेपालको अर्थतन्त्रको वृद्धिदर ३९ प्रतिशत पुग्ने प्रक्षेपण गरेको हो। तर, एसियाली विकास बैंक (एडीबी) ले असोज ३ गते आगामी वर्ष नेपालको अर्थतन्त्र सुधार भई आर्थिक वृद्धि ४३ प्रतिशत हुने प्रक्षेपण गरेको थियो। नेपालको अर्थतन्त्रमा सुधार हुने भन्दै यस्तो अनुमान गरेको हो। यी सबै अनुमान भएकाले यसको आसपास पुग्न सक्छ भन्न खोजिएको हो। सरकारले बजेटमा राजनीति गर्ने चलन भएकाले अलि राम्रै देखाएर महत्त्वाकांक्षी लक्ष्य राख्ने चलन भएको अर्थविद् डा डिल्लीराज खनाल बताउँछन्। गत वर्ष नै भएको अन्तरले यसलाई पुष्टि गर्छ। यद्यपि दातृ निकायको पनि अनुमान नै हो। उनीहरूको पनि मिलिरहेको हुँदैन। विश्व बैंक र आईएमएफको भने प्रक्षेपण अलिअलि मिलेको देखिन्छ। एडीबी र यूएनको अलि फरक पर्छ। यी सबैको अनुमान नै हो। अहिलेसम्मको कम प्रक्षेपण गर्ने विश्व बैंकका अनुसार अर्थतन्त्र बढ्ला भन्नेमै शंका भएको उनले औंल्याए। डा खनालका अनुसार यो प्रक्षेपण प्राप्ति गर्ने हो भने उनीहरूले इंगित गरेको ठाउँमा थप सुधारको खाँचो छ। नत्र भने अहिलेको प्रवृत्तिले ३९ प्रतिशत आर्थिक वृद्धि नहुने देखिएको उनको भनाइ छ। उनका अनुसार अहिले कतिपय उद्योग व्यवसाय बन्द हुँदैछन्, लगानी भएको छैन, ब्याजदर उच्च छ, मूल्यवृद्धि एकदम उच्च छ, सरकारको राजस्व नउठेर पहिलो महिनादेखिनै सरकारले ऋण उठाइरहेको छ, पुँजीगत खर्च गर्ने स्थिति छैन। यस्तो लथालिंगको स्थिति भएकाले अर्थतन्त्रले ड्राइभ नगरी रहेको समग्र प्रवृत्तिले उक्त आर्थिक वृद्धि प्रक्षेपण हासिल गर्न ठूलो चुनौती रहेको उनले औंल्याए। अर्थविद् एवं पूर्वअर्थ सचिव रामेश्वर खनाल सरकार र दातृ निकायको अनुमान फरक हुनुको कारण देखाउँदै नेपाल सरकारले अनुमान गरेको लक्ष्य अघिल्लो आर्थिक वर्षको पाँच महिनाको तथ्यांकको आधारमा भएकाले मेल नखाने बताए। गत वर्ष राष्ट्रिय तथ्यांक कार्यालयले गरेको अनुमानभन्दा विश्व बैंक, एडीबीले गरेको अनुमान बढी छ। दातृ निकायले करिब ४९ प्रतिशत हाराहारीमा अनुमान गर्दा राष्ट्रिय तथ्यांकले १९ प्रतिशत मात्रै प्रक्षेपण गरेको थियो। यसकारण कुन समयको आधारले प्रक्षेपण गरियो भन्ने आधारले फरक पार्छ, पूर्वअर्थ सचिव खनालले अन्नपूर्णसँग भने। दातृ निकायले बाहिर बसेर खर्चको विधिबाटमात्रै अनुमान गर्ने भएकाले राष्ट्रिय तथ्यांक कार्यालय भने आम्दानी, खर्च र उत्पादन विधि सबैलाई समेटेर गर्ने हुँदा यसको प्रक्षेपण मेल खाने उनले बताए। सन् २०२५ सम्ममा नेपालको अर्थतन्त्र ५ प्रतिशतले बढ्ने अनुमान विश्व बैंकले सन् २०२५ सम्ममा नेपालको अर्थतन्त्र पाँच प्रतिशतले बढ्ने अनुमान गरेको छ। तर पनि अनियमित वर्षाका कारणले कृषि उपज उत्पादनको वृद्धिमा हुन सक्ने क्षतितर्फ पनि प्रतिवेदनले ध्यानाकर्षण गराएको छ। त्यसैगरी, भारतको निर्यात प्रतिबन्ध र उपभोग्य वस्तुमा पछिल्ला दिनमा अकासिएको मूल्यका कारण हुन सक्ने मूल्यवृद्धि र उच्च मुद्रास्फीतिका कारण बढ्दै जाने नीतिगत दर, आन्तरिक ऋण व्यवस्थापन खर्च र वृद्धिमा हुन सक्ने ढिलासुस्तीलगायतका जोखिम पनि विद्यमान रहेकोतर्फ प्रतिवेदनले ध्यानाकर्षण गराएको छ। प्रतिवेदनले नेपालको बाह्य प्रतिस्पर्धात्मकता बढाउन सहयोगी हुन सक्ने विभिन्न पक्षको पनि खोजी गरेको छ। वर्ष २०२३ मा राष्ट्रको कुल गार्हस्थ्य उत्पादनको ६९ प्रतिशत मात्रै कुल निर्यात रहेको थियो। जुन दक्षिण एसियाका मध्यम आय भएका देशको औसतको एक तिहाइ मात्रै हो। विश्लेषणले नेपालको निर्यात न्यून हुनुमा विद्यमान न्यून श्रम उत्पादकत्व र विनिमय दरको अभिमूल्यन लगायत कारक रहेको उल्लेख गरेको छ। साथै, समकालीन देशहरू र मुख्य व्यापार साझेदार भारतको तुलनामा कृषि, उद्योग र सेवा तीनै क्षेत्रमा रहेको श्रम उत्पादकत्वको गिरावटबाट पनि नेपाल प्रभावित रहेको औंल्याइएको छ। यसैक्रममा नेपाल, श्रीलंका तथा माल्दिभ्सका लागि विश्व बैंकका राष्ट्रिय निर्देशक फारिस हदादजर्भोसले भनेका छन्, चुनौतीका बाबजुद नेपालले आफ्नो दीर्घकालीन आर्थिक पुनरुत्थानलाई आकार दिन आफ्नो हरित, उत्थानशील तथा समावेशी विकास नीतिको कार्यान्वयनतर्फको कदम जारी राखेको छ। उनका अनुसार मूल्य र गुणस्तर दुवैका हिसाबले नेपालको पुनरुत्थान र निर्यात बजारमा थप प्रतिस्पर्धात्मक बन्नका लागि मुख्य प्रेरक शक्ति भनेको नै बाह्य प्रतिस्पर्धात्मकतामा सुधार हो। दक्षिण एसियाको वृद्धिदर ५८ प्रतिशतको अनुमान विश्व बैंकले दक्षिण एसिया क्षेत्रको वृद्धिदर ५८ प्रतिशत हुने अनुमान गरेको छ। यो दर अन्य कुनै पनि विकासशील क्षेत्रको तुलनामा उच्च हो तर सोही क्षेत्रको महामारी पूर्वको रफ्तार र विकास लक्ष्यहरू हासिल गर्न आवश्यकभन्दा भने कम भएको बताइएको छ। प्रतिवेदनका अनुसार क्षेत्रीय वृद्धिका सम्भावनाहरू नाजुक वित्तीय अवस्थासहित अन्य नकारात्मक जोखिमका कारण पनि खुम्चिन्छन्। दक्षिण एसियाका देशहरूको राष्ट्रिय ऋण सन् २०२२ मा कुल गार्हस्थ्य उत्पादनको औसत ८६ प्रतिशत रहेको थियो। यसका कारण देशहरू टाट पल्टिने, ऋणको लागत बढ्ने र निजी क्षेत्रप्रतिको भरोसा घट्नेजस्ता जोखिमहरू बढ्ने अनुमान गरिएको छ।"

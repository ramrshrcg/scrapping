शीर्षक,विवरण
राष्ट्रिय परिचयपत्रको यथार्थता,"राष्ट्रिय परिचयपत्र यस्तो एकीकृत प्रणाली हो, जसका आधारमा हरेक निकायमा धेरै पृष्ठका विवरण भर्नुपर्दैन । हाम्रो देशको एउटा बिडम्बना सार्वजनिक सेवामा कुनै प्रगतिशील, समयानुकूल, आधुनिकतम, प्रविधियुक्त र सुविधाजनक काम हुन लाग्यो कि भाँजो हालिहालिन्छ। राष्ट्रिय परिचयपत्रमार्फ एकीकृत सेवा प्रवाह गर्ने प्रणाली निर्माण प्रक्रिया यस्तै स्वार्थ समूहको कोपभाजनमा परेको छ। द्रूत गतिमा भइरहेको यससम्बन्धी कार्य मन्त्रिपरिषद्ले रोक्का गरेको छ। यससँगै नागरिकले पाउने दीर्घकालीन सहज सेवा सुविधामाथि गम्भीर प्रश्न उब्जिएको छ। के मन्त्रिपरिषद्ले खारेज गरेको राष्ट्रिय परिचयपत्र व्यवस्थापन सूचना प्रणालीमार्फत नागरिकको विवरण प्रमाणीकरण एवं अन्तर प्रणाली आबद्धसम्बन्धी कार्यविधि हल्ला चलेजस्तै अन्यथा थियो वा नागरिकका लागि उपयोगी ? आउनुहोस्, केही तथ्यगत विवेचना गरौं। अहिले नागरिकको मूल पहिचानपत्र नागरिकता प्रमाणपत्र हो। यो यति अव्यवस्थित छ कि, उदाहरणका लागि, प्रतिलिपि निकाल्न जानुभयो भने कतिपयको विवरण ढड्डामा भेटिन्न। कतिपयको उल्टो परेर सम्बन्धित व्यक्तिले अनेक हैरानी बेहोर्नुपर्छ। सरकारी कर्मचारीले गरेको लापरबाहीको भागिदार सर्वसाधारण हुनु परिरहेको छ। यसको मूल कारण उही हो नागरिकका अभिलेखलाई अत्याधुनिक सूचना प्रविधिमा नजोडिनु वा कागजमा निर्भर हुनु। राष्ट्रिय परिचयपत्रमा संकलित वैयक्तिक र जैविक विवरण रुजु गर्ने कार्य कुनै विदेशी कम्पनीले गर्ने नभई राष्ट्रिय परिचयपत्र तथा पञ्जीकरण विभागको प्रणाली स्वयंले गर्छ। राष्ट्रिय परिचयपत्र यस्तो एकीकृत प्रणाली हो, जसका आधारमा नागरिकले हरेक काममा, हरेक निकायमा धेरै पृष्ठका विवरण भरिरहने हैरानी हुँदैन। कुनै कागजात छुटेका बहानामा कैयौं दिन कुर्नुपर्ने वा ओहोरदोहोर गर्नुपर्ने बाध्यता रहँदैन। सरकारी मात्र होइन, निजी क्षेत्रका बैंकमा पटकपटक केवाइसी भर्ने झन्झट यसैले हटाउँछ। त्यही एकीकृत प्रणाली निर्माण गर्ने प्रक्रिया पछिल्लो निर्णयले अवरुद्ध गराएको छ। त्यस क्रममा केही आक्षेप लगाइएका छन्। तीमध्ये एउटा हो सात दिने सूचना निकालेर फास्ट ट्र्याकमा अनुमति दिइयो, जुन सार्वजनिक खरिद ऐन, २०६३ को दफा १४(२) विपरीत छ। के यो बाहिर भनिएझैं गैरकानुनी हो त ? सार्वजनिक खरिद ऐनको दफा १४(२) मा उल्लेख भएको ३० दिन, ४५ दिन तथा १५ दिनको म्याद बोलपत्रका लागि व्यवस्था भएको हो। ऐनको उक्त दफामा उल्लिखित समयावधि मालसामान, निर्माण कार्य वा परामर्श सेवा खरिद गर्न व्यवस्था भएको हो। इजाजतपत्र प्रदान गरी इजाजतपत्रवालामार्फत राष्ट्रिय परिचयपत्र तथा पञ्जीकरण विभागले न त कुनै मालसामान उपलब्ध गराउन लगाउने हो, इजाजतपत्रवालालाई न त कुनै भौतिक संरचना बनाउन लगाउने हो वा इजाजतपत्रवालाबाट कुनै परामर्श सेवा लिन चाहने हो। यसरी सार्वजनिक खरिदको डोमेनभित्र नपर्ने विषयलाई कुनै बलियो आधार र कारणबिना बलजफ्ती सार्वजनिक खरिद ऐनको विषय करार गर्न खोजिएको छ, यसमा। जुन सरासर मिथ्यातर्क हो। खासमा बोलपत्रमा बढी म्याद दिनुको कारण बोलपत्रदातालाई सम्पूर्णतः तयार गर्न समय पुग्दैन भनेर हो। बोलपत्र तयारी कार्यअन्तर्गत बजारमा आपूर्ति गर्ने मालसामानको बन्दोबस्ती गर्ने, त्यसको मूल्य टुंग्याउने, टेक्निकल स्पेसिफिकेसनको कम्प्लाइन्स सिट तयार गर्ने, बीओक्यू भर्ने, जीसीसीएससीसी सर्तहरू अध्ययन गरी बोलपत्र भर्ने, बोलपत्र कागजात तयार गर्ने, प्रिबिड बैठकमा सहभागी हुने, ईजीपीमा बोलपत्र अपलोड गर्ने आदि कार्य पर्छन्। त्यसका लागि पर्याप्त समय प्रदान गर्न भनेर बोलपत्रदाताहरूलाई सार्वजनिक खरिद ऐनको दफा १४(२) अनुसार ३० दिन, ४५ दिन तथा १५ दिनको म्याद प्रदान गरिएको हो। इजाजतपत्र प्राप्त गर्न इच्छुक संस्थाले भने कार्यविधिको अनुसूची२ मा क्रम संख्या १ देखि ५ सम्मका योग्यताका आधारहरू पूरा गर्ने प्रमाणसाथ विभागमा आवेदन दिनुपर्ने व्यवस्था कार्यविधिमा छ। कम्पनी दर्ता प्रमाणपत्र, भ्याटप्यान दर्ता प्रमाणपत्र, कर चुक्ता प्रमाणपत्र, व्यवसाय दर्ता प्रमाणपत्र, अडिट रिपोर्ट, आवेदन शुल्क, बैंक जमानत तथा कर्जापत्र भए पुग्छ। उक्त संस्थामा पाँच जना कम्प्युटर इन्जिनियर कार्यरत रहेको हुनुपर्छ। प्राविधिकलगायत अनुभवको प्रमाणपत्र संलग्न गरी इजाजतपत्र प्राप्तिका लागि विभागमा आवेदन दिए पुग्छ। यति गर्न इच्छुक संस्थाले १ दिनमा कागजात जुटाउन र अर्को दिन आवेदन दिन सक्छ। त्यसैले ७ दिनको म्याद औचित्यपूर्ण भएन भनेर भन्ने आधार छैन। प्रचलित सार्वजनिक खरिद ऐन, २०६३ तथा सार्वजनिक खरिद नियमावली २०६४ मा प्रमाणीकरण सेवा प्रदायकलाई इजाजतपत्र प्रदान गर्ने व्यवस्था उल्लेख भएको पाइँदैन। यसरी प्रचलित सार्वजनिक खरिद ऐनमा उल्लेख नै नभएको विषयमा सार्वजनिक खरिद कानुन कसरी आकर्षित हुन्छ ? प्रस्तुत विषय कुनै वस्तु खरिद वा परामर्श सेवा खरिद वा निर्माण कार्यसँग सम्बन्धित खरिदको विषय नभई कुनै निश्चित सेवा प्रदायकलाई इजाजतपत्र प्रदान गर्ने विषय भएकाले यसमा जबरजस्ती सार्वजनिक खरिद कानुन आकर्षित गराउन खोज्नु कत्तिको उचित हुन्छ ? भोलि गएर कसैले इजाजतपत्र प्रदान गर्दा सवारी ऐनको पालना भएन, अर्कोले गएर प्रदूषण ऐनको पालना भएन, फेरि अर्कोले निजामती सेवा ऐनको पालना भएन भनेर भन्यो भने के भन्ने ? बुझ्नै पर्ने यो छ कि, इजाजतपत्र बोलपत्रभन्दा निकै फरक छ। तर, यसलाई बोलपत्रबोलपत्र भनेर त्यही मुताबिक व्यवहार गरिएको छ। सार्वजनिक खरिद प्रक्रियामा अन्ततः प्रतिस्पर्धी एक मात्र संस्था छनोट हुन्छ। तर, इजाजतपत्र प्रदान गर्ने प्रक्रियामा एकभन्दा बढी संस्थाहरू छानिन सक्छन्। त्यसैले आधारभूत रूपमै इजाजतपत्र प्रदान गर्ने विषय सार्वजनिक खरिदभन्दा भिन्न छ। सार्वजनिक खरिद ऐनबमोजिम बोलपत्र प्रक्रियामा जान संसद्ले स्वीकृत गर्ने आर्थिक ऐन तथा विभागको वार्षिक बजेट तथा कार्यक्रममा खरिद गर्ने विषय उल्लेख भई बजेटको समेत व्यवस्था भएको हुनुपर्छ। यस विषयमा विभागको वार्षिक बजेट तथा कार्यक्रममा कुनै कार्यक्रम शीर्षक र बजेट उल्लेख भएको छैन। हुनु पर्दैन पनि। अर्कातिर, २०७९ पुस २७ गते विभागले गोरखापत्रमा इजाजतपत्र प्राप्तिका लागि आवेदन दिन प्रकाशन गरेको सूचनाको अवधिभर कुनै व्यक्तिसंस्थाले औपचारिकअनौपचारिक ढंगले त्यसको म्याद एवं विभागको वेबसाइटमा राखिएको कार्यविधिमा उल्लेख भएको व्यवस्थाका सम्बन्धमा कुनै पनि किसिमको सिकायत वा गुनासो व्यक्त गरेको पाइएन। इजाजतपत्र प्रदान गरेको तीन महिनापछि आएर चुनावको मुखमा निश्चित उम्मेदवारको मत प्रभावित गर्ने अप्रत्यक्ष नियतले गलत तथ्यहरूलाई आधार मानेर आरोपित गर्न खोज्नु न्यायसंगत छैन। सार्वजनिक परिचर्चामा राष्ट्रिय परिचयपत्रमा संकलित वैयक्तिक र जैविक विवरण रुजु गर्ने जिम्मा विदेशी कम्पनीले पाएको भनिएको छ। यो सरासर झूट हो। राष्ट्रिय परिचयपत्रमा संकलित वैयक्तिक र जैविक विवरण रुजु गर्ने कार्य कुनै विदेशी कम्पनीले गर्ने नभई राष्ट्रिय परिचयपत्र तथा पञ्जीकरण विभागको प्रणाली स्वयंले गर्छ। निजी कम्पनीले त्यसको सहजीकरण गर्ने हो। त्यसका लागि इजाजतपत्र प्रदान गर्ने विधि र प्रक्रिया राष्ट्रिय परिचय व्यवस्थापन सूचना प्रणालीमार्फत सुरक्षित तवरले नागरिकको विवरण प्रमाणीकरण एवं अन्तर प्रणालीसम्बन्धी कार्यविधि, २०७९ मा प्रस्ट व्यवस्था गरिएको छ। त्यस्तै हल्लाचर्चा गरिएको अर्को विषय हो नागरिकसँग पैसा उठाएर निजी कम्पनीले कमाउँछ। यो पनि झूटको खेतीबाहेक केही होइन। राष्ट्रिय परिचयपत्र तथा पञ्जीकरण नियमावली, २०७७ मुताविक पहिलोपटक राज्यले नागरिकलाई राष्ट्रिय परिचयपत्र निःशुल्क प्रदान गर्छ। परिचयपत्रको प्रतिलिपि लिँदा भने नागरिकले राज्यलाई नियमावलीले तोकेको ५ सय रुपैयाँ बुझाउनुपर्ने हुन्छ। निजी कम्पनीको सेवा शुल्कलगायत मुनाफा नागरिकको खल्तीबाट जाँदैन। प्रतिव्यक्ति अति थोरै मात्रामा प्राप्त हुने उक्त कमाइ बैंकलगायत संस्थाले केवाइसीको झन्झटबाट मुक्त हुन तिर्छन्। त्यसको ७० प्रतिशत राज्य कोषमै जान्छ। ट्रयाल सेन्टर हाल निजी क्षेत्रले सञ्चालन गरिरहेका छन्। त्यसबापत तिनले निश्चित सेवा शुल्क लिन्छन्। राजस्वसमेत संकलन गरी सरकारलाई बुझाउने गरेका छन्। गिटी, बालुवा संकलन, खोटो संकलन, ढाट राखेर राजस्व संकलन आदि कार्यहरूमा निजी क्षेत्रले आवश्यक सेवा शुल्क लिई सरकारी राजस्व उठाइरहेको पाइन्छ। राष्ट्रिय परिचयपत्रमा त त्यस्तो पनि हुन्न। निजी क्षेत्रको सहजीकरण विश्वव्यापी अभ्यास हो। उदाहरणका लागि भारतलाई हेरौं। भारतीय नागरिकको जैविक तथा वैयक्तिक विवरणलाई सुरक्षित तवरले प्रमाणीकरण गर्न आधार कार्ड सञ्चालनको जिम्मा पाएको सरकारी निकाय युनिक आइडिन्टिफिकेसन अथोरिटी अफ इन्डियाले २७ वटा प्रमाणीकरण सेवा प्रदायकलाई सेवा प्रदान गर्ने इजाजतपत्र दिएको छ। सुशासनयुक्त भारत निर्माण गर्न विशेष भूमिका निर्वाह गरिरहेकाले भारतीय आधार प्रणाली लाई विश्वकै उदाहरणीय नागरिक पहिचान प्रणालीसमेत भन्ने गरिएको छ। भारतीय प्रधानमन्त्री नरेन्द्र मोदीको नागरिक माझ स्थापित नायकीय छविको बलियो एवं प्रमाणिक आधारस्तम्भ मानिन्छ आधार कार्ड। नेपाल पनि त्यहीँको अध्ययन गरेर त्यस्तै प्रणाली बनाउन अघि बढेको हो, जुन आमूल परिवर्तन र सुशासनको अग्रगामी अस्त्र बन्नेमा द्विविधा छैन। त्यसैले यसमा बाधा खडा गरिनु हुन्न। राष्ट्रिय परिचय व्यवस्थापन सूचना प्रणाली सन् २०१६ बाट कार्यान्वयनमा आई हालसम्म १ करोड २० लाख नागरिकको जैविक तथा वैयक्तिक विवरण संकलन भइसकेको छ। तिनको विवरण प्रणालीमा सुरक्षित तवरले भण्डारण भइसकेको छ। दैनिक औसत १५ हजार नागरिक प्रणालीमा थप भइरहेका छन्। यसरी संलग्न भएका नागरिकका विवरणलाई सार्वजनिक सेवा प्रवाहमा आबद्ध गर्ने कार्य प्रक्रियामै छ। राष्ट्रिय परिचय व्यवस्थापन सूचना प्रणालीलाई अन्तरआबद्ध गर्ने सम्बन्धमा कानुनी तथा प्राविधिक पूर्वाधार निर्माण गर्नुपर्ने हुन्छ। कानुनी पूर्वाधारका लागि कार्यविधि निर्माण प्रक्रिया २०७९ साउनबाटै आरम्भ गरिएको थियो। यसलाई बलात् अवरुद्ध गरिएको छ। जुन पुनर्विचारयोग्य छ। लेखक अधिवक्ता हुन् ।"
क्रिकेटमा फड्को,"घरेलु भूमिमा चलिरहेको एसीसी प्रिमियर कप क्रिकेटमा पनि हाम्रा खेलाडीले उत्कृष्ट प्रदर्शन गरिरहेका छन्। ब्याटिङ र बलिङ दुवैमा हरेकले आफ्नो भूमिका निर्वाह गरिरहेका छन्। उनीहरूको जोस, जाँगर र उत्साह अनि समर्थकको साथ, सहयोगले नै पछिल्ला १४ मध्ये १३ खेलमा जित हासिल भएको छ। आईसीसी विश्वकप लिग २ अन्तर्गत नामिबियामा भएको शृंखलामा नेपालले पराजय बेहोरेपछि नेपाली क्रिकेट समर्थकमा निराशा छाएको थियो। खेलाडीमा पनि आफ्नो भविष्यलाई लिएर चिन्ता देखिएको थियो। एक किसिम नेपाली क्रिकेटको भविष्य नै अनिश्चयतर्फ उन्मुख थियो। हामीले त्यही बेला मोन्टी देसाईलाई नयाँ प्रशिक्षक ल्यायौं। उहाँ आएपछि लगातार सफलता मिलिरहेको छ। अझ भनौं अपेक्षा गरेभन्दा नगरेका बेला प्राप्त सफलताले अपार खुसी दिने रहेछ। यस्तै खुसी क्रिकेटले दिइरहेको छ। लिग २ का २४ खेल खेलिसक्दा नेपालले आठ खेलमा मात्रै जित हात पारेको थियो। नेपाल छैटौं स्थानबाट माथि उक्लिन सकेको थिएन। तत्कालीन कप्तान सन्दीप लामिछाने पक्राउ परेपछि त मैदानभित्र र बाहिर नेपाली क्रिकेटले साख नै गुमाउन पुगेको थियो। त्यस्तो अवस्थामा नेपालले शीर्ष पाँचमा रहेर एकदिवसीय मान्यता जोगाउला भन्नेमा सबैलाई शंका थियो। शीर्ष तीनमा रहँदै विश्वकप छनोटमा चयन होला भन्ने कसैले सोचेकै थिएनन्। नेपालले एकदिवसीय मान्यता जोगाउन बाँकी १२ खेलमध्ये नौवटा जित्नै पर्ने थियो। शीर्ष तीनमा रहन ११ खेल जित्नुपर्ने थियो। त्यस्तो अवस्थामा प्रशिक्षक देसाई उद्धारकर्ता बनेर आउनुभयो। खेलाडीलाई उत्साहको जादु नै भरिदिनुभयो। उहाँकै नेतृत्वमा नेपालले अन्तिम १२ मध्ये ११ खेल जितेर एकदिवसीय मान्यता मात्रै जोगाएन, विश्वकप क्वालिफायरमा पनि स्वतः छनोट भयो। नेपालले उत्कृष्ट नतिजा ल्याइरहेको छ। हरेक खेलमा नयाँनयाँ खेलाडी नायक बनिरहेका छन्। त्यसपछि नेपाली क्रिकेटको चर्चा संसारभर भयो। लिग २ अन्तर्गत घरेलु मैदानमा भएको संयुक्त अरब इमिरेट्स (यूएई) विरुद्धको अन्तिम खेलमा नेपालले २० हजारभन्दा बढी समर्थकमाझ ऐतिहासिक जितको खुसी साटेको थियो। यूएईलाई डकबर्थलेविस मेथडमा पराजित गर्दै नेपालले आगामी जुनजुलाईमा जिम्बावेमा हुने ग्लोबल छनोटको यात्रा तय गरेको थियो। तर, त्योभन्दा पनि बढी समर्थकको भीड र रूखको टुप्पामा बसेर खेल हेरेको समाचारले अन्तर्राष्ट्रिय सञ्चारमाध्यममा चर्चा कमायो। कीर्तिपुरस्थित त्रिवि अन्तर्राष्ट्रिय क्रिकेट मैदानको स्तरोन्नतिको विषयले पनि उत्तिकै चर्चा पायो। देसाईंले खेलाडीलाई एकजुट बनाउन महत्वपूर्ण भूमिका निर्वाह गर्नुभयो। उहाँको ह्यापी ड्रेसिङ रुमकै कारण लगातार सफलता हात परेको हो। उहाँको अठोट, आँट, भरोसा र विश्वासलाई खेलाडीले पनि कुशलतापूर्वक निर्वाह गरेका छन्। हामीले प्रशिक्षकका मागलाई सकेसम्म कार्यान्वयन गरेका छौं। खेलाडी र प्रशिक्षक खुसी भएकै कारण लगातार राम्रो नतिजा आइरहेको छ। हाम्रा खेलाडीले लगातार उत्कृष्ट प्रदर्शन गर्दै आए पनि ओपनिङ ब्याटिङ चिन्ताको विषय बनेको छ। पछिल्ला १४ खेलमा ओपनिङ जोडी दुई खेलमा मात्रै चल्न सकेको छ। यस्तै मध्यमक्रम पनि राम्रोसँग चल्न सकेको छैन। यो कुरालाई प्रशिक्षकले पनि राम्रोसँग नियालिरहनुभएको छ। तर, यस्तो अवस्थामा पनि नेपालले उत्कृष्ट नतिजा ल्याइरहेको छ। हरेक खेलमा नयाँनयाँ खेलाडी नायक बनिरहेका छन्। घरेलु भूमिमा चलिरहेको एसीसी प्रिमियर कप क्रिकेटमा पनि हाम्रा खेलाडीले उत्कृष्ट प्रदर्शन गरिरहेका छन्। ब्याटिङ र बलिङ दुवैमा हरेकले आफ्नो भूमिका निर्वाह गरिरहेका छन्। अधिकांश खेलाडी युवा छन्। उनीहरूको जोस, जाँगर र उत्साह अनि समर्थकको साथ, सहयोगले नै पछिल्ला १४ मध्ये १३ खेलमा जित हासिल भएको छ। आईसीसी विश्वकप लिग २ मा उत्कृष्ट प्रदर्शन गर्दै एकदिवसीय मान्यता जोगाउनुका साथै विश्वकप क्वालिफायरमा छनोट भएको नेपाली टोलीलाई सरकारले पनि सम्मान गरेको छ। यस्ता सम्मान र पुरस्कारले नै खेलाडीको मनोबल उच्च बनाउन मद्दत गर्दछ। एसीसी प्रिमियर कपमा उत्कृष्ट नतिजा निकाल्दै उच्च मनोबल लिएर नेपाली टोलीले आगामी कार्यदिशा निर्धारण गर्न सक्नुपर्छ। विश्वकप छनोट खेल पनि नजिकै आइसकेको छ। एसीसी प्रिमियर कपको प्रदर्शन र नतिजाले पनि विश्वकप छनोट खेलमा ठूलो मान्यता राख्दछ। एसीसी प्रिमियर कपमा उत्कृष्ट प्रदर्शन गर्दै उपाधि जित्न सक्यौं भने विश्वकप छनोटमा पनि उच्च मनोबलका साथ उत्रन सक्नेछौं। (चन्द नेपाल क्रिकेट संघ (क्यान) का अध्यक्ष हुन्।)"
वासिम र वृत्याको शतकमा यूएईले सिंगापुरलाई दियो ४७२ रनको लक्ष्य,"कीर्तिपुरस्थित त्रिवि क्रिकेट मैदानमा टस जितेर ब्याटिङ थालेको यूएईले ५० ओभरमा सबै विकेट गुमाउनुअघि चार सय ७१ रनको योगफल तयार गर्यो। काठमाडौं : कप्तान मोहम्मद वासिम र वृत्या अरविन्दको शतकप्रेरित यूएईले एसीसी प्रिमियर कपको समूह बीमा आइतबार सिंगापुरलाई चार सय ७२ रनको विशाल लक्ष्य दिएको छ। कीर्तिपुरस्थित त्रिवि क्रिकेट मैदानमा टस जितेर ब्याटिङ थालेको यूएईले ५० ओभरमा सबै विकेट गुमाउनुअघि चार सय ७१ रनको योगफल तयार गर्यो। यूएईका लागि ओपनिङमा आएका वासिमले ८२ बलमा ९ चौका र १६ छक्कासहित एक सय ६० रनको शानदार इनिङ खेले। यस्तै, उनीसँगै दुई सय ४६ रनको साझेदारी गर्दै विकेटकिपरब्याटर अरविन्दले एक सय ३३ बलमा १७ चौका र सात छक्कासहित एक सय ७४ रनको उत्कृष्ट इनिङ खेले। यस्तै, आयान अफजल खानले ५० बलमा ९ चौका र तीन छक्कासहित ७४ रनको इनिङ खेल्दा अन्य ब्याटरले उल्लेख्य प्रदर्शन गर्न सकेनन्। सिंगापुरका लागि अद्वित्य भारगवाले सर्वाधिक चार विकेट लिए। यस्तै, रमेश कालिमुथुले तीन तथा विनोथ बासकराणले दुई तथा मनप्रीत सिंहले एक विकेट लिए।"
एसीसी प्रिमियर कप : सिंगापुरविरुद्ध यूएईको विशाल जित,"काठमाडौं : कप्तान मोहम्मद वासिम र वृत्या अरविन्दको शतकप्रेरित यूएईले एसीसी प्रिमियर कपको समूह बीमा आइतबार सिंगापुरलाई दुई सय एक रनले पराजित गरेको छ। कीर्तिपुरस्थित त्रिवि क्रिकेट मैदानमा टस जितेर ब्याटिङ थालेको यूएईले ५० ओभरमा सबै विकेट गुमाउनुअघि चार सय ७१ रनको योगफल तयार गरेको थियो। जवाफी ब्याटिङमा उत्रिएको सिंगापुरले ९ विकेट गुमाएर दुई सय ७० रन मात्रै बनाउन सक्यो। सिंगापुरका लागि मनप्रित सिंहले ६४ बलमा पाँच चौका र चार छक्कासहित ६६ रनको अर्धशतकीय इनिङ खेले। यस्तै, थिल्पान ओमाइदुराइले ५६ बलमा चार चौका र तीन छक्कासहित ५२ रनको अर्धशतकीय इनिङ खेल्दा अन्य ब्याटरले उल्लेख्य प्रदर्शन गर्न सकेनन्। बलिङतर्फ यूएईका लागि आयान खान, कार्थिक मैयाप्पन र सन्चित शर्माले दुईदुई विकेट लिए। यस्तै, जुनेद सिद्दिक्वी, रोहन मुस्तफा र जहुर खानले एकएक विकेट लिए। पहिलो इनिङमा यूएईका लागि ओपनिङमा आएका वासिमले ८२ बलमा ९ चौका र १६ छक्कासहित एक सय ६० रनको शानदार इनिङ खेले। यस्तै, उनीसँगै दुई सय ४६ रनको साझेदारी गर्दै विकेटकिपरब्याटर अरविन्दले एक सय ३३ बलमा १७ चौका र सात छक्कासहित एक सय ७४ रनको उत्कृष्ट इनिङ खेले। यस्तै, आयान अफजल खानले ५० बलमा ९ चौका र तीन छक्कासहित ७४ रनको इनिङ खेल्दा अन्य ब्याटरले उल्लेख्य प्रदर्शन गर्न सकेनन्। सिंगापुरका लागि अद्वित्य भारगवाले सर्वाधिक चार विकेट लिए। यस्तै, रमेश कालिमुथुले तीन तथा विनोथ बासकराणले दुई तथा मनप्रीत सिंहले एक विकेट लिए।"
क्रिकेटमा फड्को,"घरेलु भूमिमा चलिरहेको एसीसी प्रिमियर कप क्रिकेटमा पनि हाम्रा खेलाडीले उत्कृष्ट प्रदर्शन गरिरहेका छन्। ब्याटिङ र बलिङ दुवैमा हरेकले आफ्नो भूमिका निर्वाह गरिरहेका छन्। उनीहरूको जोस, जाँगर र उत्साह अनि समर्थकको साथ, सहयोगले नै पछिल्ला १४ मध्ये १३ खेलमा जित हासिल भएको छ। आईसीसी विश्वकप लिग २ अन्तर्गत नामिबियामा भएको शृंखलामा नेपालले पराजय बेहोरेपछि नेपाली क्रिकेट समर्थकमा निराशा छाएको थियो। खेलाडीमा पनि आफ्नो भविष्यलाई लिएर चिन्ता देखिएको थियो। एक किसिम नेपाली क्रिकेटको भविष्य नै अनिश्चयतर्फ उन्मुख थियो। हामीले त्यही बेला मोन्टी देसाईलाई नयाँ प्रशिक्षक ल्यायौं। उहाँ आएपछि लगातार सफलता मिलिरहेको छ। अझ भनौं अपेक्षा गरेभन्दा नगरेका बेला प्राप्त सफलताले अपार खुसी दिने रहेछ। यस्तै खुसी क्रिकेटले दिइरहेको छ। लिग २ का २४ खेल खेलिसक्दा नेपालले आठ खेलमा मात्रै जित हात पारेको थियो। नेपाल छैटौं स्थानबाट माथि उक्लिन सकेको थिएन। तत्कालीन कप्तान सन्दीप लामिछाने पक्राउ परेपछि त मैदानभित्र र बाहिर नेपाली क्रिकेटले साख नै गुमाउन पुगेको थियो। त्यस्तो अवस्थामा नेपालले शीर्ष पाँचमा रहेर एकदिवसीय मान्यता जोगाउला भन्नेमा सबैलाई शंका थियो। शीर्ष तीनमा रहँदै विश्वकप छनोटमा चयन होला भन्ने कसैले सोचेकै थिएनन्। नेपालले एकदिवसीय मान्यता जोगाउन बाँकी १२ खेलमध्ये नौवटा जित्नै पर्ने थियो। शीर्ष तीनमा रहन ११ खेल जित्नुपर्ने थियो। त्यस्तो अवस्थामा प्रशिक्षक देसाई उद्धारकर्ता बनेर आउनुभयो। खेलाडीलाई उत्साहको जादु नै भरिदिनुभयो। उहाँकै नेतृत्वमा नेपालले अन्तिम १२ मध्ये ११ खेल जितेर एकदिवसीय मान्यता मात्रै जोगाएन, विश्वकप क्वालिफायरमा पनि स्वतः छनोट भयो। नेपालले उत्कृष्ट नतिजा ल्याइरहेको छ। हरेक खेलमा नयाँनयाँ खेलाडी नायक बनिरहेका छन्। त्यसपछि नेपाली क्रिकेटको चर्चा संसारभर भयो। लिग २ अन्तर्गत घरेलु मैदानमा भएको संयुक्त अरब इमिरेट्स (यूएई) विरुद्धको अन्तिम खेलमा नेपालले २० हजारभन्दा बढी समर्थकमाझ ऐतिहासिक जितको खुसी साटेको थियो। यूएईलाई डकबर्थलेविस मेथडमा पराजित गर्दै नेपालले आगामी जुनजुलाईमा जिम्बावेमा हुने ग्लोबल छनोटको यात्रा तय गरेको थियो। तर, त्योभन्दा पनि बढी समर्थकको भीड र रूखको टुप्पामा बसेर खेल हेरेको समाचारले अन्तर्राष्ट्रिय सञ्चारमाध्यममा चर्चा कमायो। कीर्तिपुरस्थित त्रिवि अन्तर्राष्ट्रिय क्रिकेट मैदानको स्तरोन्नतिको विषयले पनि उत्तिकै चर्चा पायो। देसाईंले खेलाडीलाई एकजुट बनाउन महत्वपूर्ण भूमिका निर्वाह गर्नुभयो। उहाँको ह्यापी ड्रेसिङ रुमकै कारण लगातार सफलता हात परेको हो। उहाँको अठोट, आँट, भरोसा र विश्वासलाई खेलाडीले पनि कुशलतापूर्वक निर्वाह गरेका छन्। हामीले प्रशिक्षकका मागलाई सकेसम्म कार्यान्वयन गरेका छौं। खेलाडी र प्रशिक्षक खुसी भएकै कारण लगातार राम्रो नतिजा आइरहेको छ। हाम्रा खेलाडीले लगातार उत्कृष्ट प्रदर्शन गर्दै आए पनि ओपनिङ ब्याटिङ चिन्ताको विषय बनेको छ। पछिल्ला १४ खेलमा ओपनिङ जोडी दुई खेलमा मात्रै चल्न सकेको छ। यस्तै मध्यमक्रम पनि राम्रोसँग चल्न सकेको छैन। यो कुरालाई प्रशिक्षकले पनि राम्रोसँग नियालिरहनुभएको छ। तर, यस्तो अवस्थामा पनि नेपालले उत्कृष्ट नतिजा ल्याइरहेको छ। हरेक खेलमा नयाँनयाँ खेलाडी नायक बनिरहेका छन्। घरेलु भूमिमा चलिरहेको एसीसी प्रिमियर कप क्रिकेटमा पनि हाम्रा खेलाडीले उत्कृष्ट प्रदर्शन गरिरहेका छन्। ब्याटिङ र बलिङ दुवैमा हरेकले आफ्नो भूमिका निर्वाह गरिरहेका छन्। अधिकांश खेलाडी युवा छन्। उनीहरूको जोस, जाँगर र उत्साह अनि समर्थकको साथ, सहयोगले नै पछिल्ला १४ मध्ये १३ खेलमा जित हासिल भएको छ। आईसीसी विश्वकप लिग २ मा उत्कृष्ट प्रदर्शन गर्दै एकदिवसीय मान्यता जोगाउनुका साथै विश्वकप क्वालिफायरमा छनोट भएको नेपाली टोलीलाई सरकारले पनि सम्मान गरेको छ। यस्ता सम्मान र पुरस्कारले नै खेलाडीको मनोबल उच्च बनाउन मद्दत गर्दछ। एसीसी प्रिमियर कपमा उत्कृष्ट नतिजा निकाल्दै उच्च मनोबल लिएर नेपाली टोलीले आगामी कार्यदिशा निर्धारण गर्न सक्नुपर्छ। विश्वकप छनोट खेल पनि नजिकै आइसकेको छ। एसीसी प्रिमियर कपको प्रदर्शन र नतिजाले पनि विश्वकप छनोट खेलमा ठूलो मान्यता राख्दछ। एसीसी प्रिमियर कपमा उत्कृष्ट प्रदर्शन गर्दै उपाधि जित्न सक्यौं भने विश्वकप छनोटमा पनि उच्च मनोबलका साथ उत्रन सक्नेछौं। (चन्द नेपाल क्रिकेट संघ (क्यान) का अध्यक्ष हुन्।)"
'सिटीले ट्रेबल जित्न सक्छ,"यदि तीनै प्रतियोगिता जित्न सके त्यो सौभाग्य हासिल गर्ने दोस्रो इङ्लिस टिम बन्ने छ, इङ्लिस फुटबलको नयाँ पावर हाउस म्यानचेस्टर सिटी। लन्डन: पेप ग्वार्डिओलाको म्यानचेस्टर सिटी ट्रेबल जित्ने दौडमा छ। उत्कृष्ट लयमा रहेको सिटी युरोपियन च्याम्पियन, प्रिमियर लिग च्याम्पियन र एफए कप विजेता बन्न आगामी १२ खेल निर्णायक हुनेछन्। यदि तीनै प्रतियोगिता जित्न सके त्यो सौभाग्य हासिल गर्ने दोस्रो इङ्लिस टिम बन्ने छ, इङ्लिस फुटबलको नयाँ पावर हाउस म्यानचेस्टर सिटी। शनिबार राति वेम्ब्लीमा रियाड माहरेजको ह्याट्रिक प्रेरित सिटीले सेमिफाइनलमा शेफिल्ड युनाइटेडलाई ३० को नतिजामा पराजित गर्दै एफए कपको फाइनलमा स्थान बनायो। यो जितले यसअघि लगातार तीन पटक सेमिफाइनलमा भोगेको हारको लय टुङ्ग्याएको छ। सिटीले बुधबार प्रिमियर लिग लिडर आर्सनललाई घरेलु मैदानमा आतिथ्यता दिँदैछ। शीर्ष स्थानको आर्सनलभन्दा टिी पाँच अंकले पछाडि छ। तर, सिटीले दुई खेल कम खेलेको छ। सिटी च्याम्पियन्स लिगको पनि सेमिफाइनलमा पुगेको छ। जहाँ ग्वार्डिओलाको टिमले सर्वाधिक सफल टिम रियाल मड्रिडको सामना गर्नेछ। एफए कपको सेमिफाइनलपछि ट्रेबल जित्ने विषय ग्वार्डिओलाले धेरै टाढा भएको बताएका थिए। तर, सबै प्रतियोगिताका पछिल्ला १६ खेलमा अपराजित सिटीले सिजनको अन्त्यसम्म यो लय जारी राखे तीनै उपाधि इदिहादमा ल्याउने ल्याकत राख्छ। ग्वार्डिओलाले पूरा टिमको ध्यान उपाधिमा रहेको भने स्पष्ट पारेका छन्। उपाधिका लागि प्रतिस्पर्धा गर्नु, प्रत्येक वर्ष त्यहाँ पुग्नुले खेलाडी र क्लबको मानसिकता झल्काउँछ, उनले भने। एभर्टनका पूर्व खेलाडी लियोन ओस्मानले पनि सिटीको जितको युरोपभर वाहवाही भइरहेको बताएका छन्। सिटीले जसरी खेलिरहेको छ, जे गरिरहेको छ, त्यसको सम्पूर्ण युरोपले वाहवाही गरिरहेको छ, ओस्मानले भने। म्यानचेस्टर युनाइटेडका पूर्व खेलाडी ग्यारी नेभिलले पनि ट्रेबल जित्ने सम्भावना रहेको बताएका छन्। हामीले प्रिमियर लिग र एफए कप जित्यौं भने म ट्रेबलबारे कुरा गर्छु, ग्वार्डिओलाले भने, हामी फाइनल अगाडि नै ट्रेबलको कुरा गर्दैछौं। हामी त्यहाँबाट धेरै धेरै टाढा छौं। यो देशबाट कति पटक ट्रेबल जितिएको छ ? कतिवटा टिमले जितेका छन् ? कति वर्षमा ? एक पटक। हाम्रा छिमेकीले एक पटक ट्रेबल जितेका छन्, र म त्यसका लागि उत्साहित छु ? अहँ छैन।"
एसीसी प्रिमियर कप : मलेसियाले ओमानलाई दियो २२८ रनको लक्ष्य,"मलेसियाका लागि एक सय ४४ बलको सामना गरेका विरनदीपले १३ चौकासहित ९४ रन जोडे। यस्तै, मोहम्मद स्याहादातले ६० बलमा ६ चौका र एक छक्कासहित ५५ रनको अर्धशतकीय इनिङ खेले। काठमाडौं : विरनदीप सिंहको ९४ रन प्रेरित मलेसियाले एसीसी मेन्स प्रिमियर कपमा आइतबार ओमानलाई दुई सय २८ रनको लक्ष्य दिएको छ। मुलपानी क्रिकेट मैदानमा टस हारेर ब्याटिङ थालेको मलेसियाले ९ विकेट गुमाएर दुई सय २७ रनको योगफल तयार गर्यो। मलेसियाका लागि एक सय ४४ बलको सामना गरेका विरनदीपले १३ चौकासहित ९४ रन जोडे। यस्तै, मोहम्मद स्याहादातले ६० बलमा ६ चौका र एक छक्कासहित ५५ रनको अर्धशतकीय इनिङ खेले। त्यसबाहेक मोहम्मद अमिरले २०, साइद अजिजले १८ रन जोडेर आउट हुँदा मोहम्मद वाफिक १९ रन अविजित रहे। ओमानका लागि जिशन मक्सुदले १० ओभरमा ३५ रन खर्चेर सर्वाधिक चार विकेट लिए। यस्तै, बिलाल खान र आयान खानले दुईदुई तथा कलिमुल्लाहले एक विकेट लिए।"
ओमानसँग ८ विकेटले हार्यो मलेसिया,"काठमाडौं : जतिन्दर सिंहको अविजित शतकप्रेरित ओमानले एसीसी मेन्स कपमा आइतबार मलेसियालाई आठ विकेटले पराजित गरेको छ। मुलपानी क्रिकेट मैदानमा टस हारेर ब्याटिङ थालेको मलेसियाले ९ विकेट गुमाएर दुई सय २७ रनको योगफल तयार गरेको थियो। जवाफी ब्याटिङमा उत्रिएको ओमानले ४१४ ओभरमा दुई विकेट मात्रै गुमाएर दुई सय २८ रनको लक्ष्य पूरा गर्यो। ओमानका लागि एक सय ११ बलको सामना गरेका सिंहले १३ चौका र एक छक्कासहित एक सय एक रनको शानदार शतकीय इनिङ खेले। उनीसँग पहिलो विकेटका लागि एक सय २३ रनको साझेदारी गरेका अर्का ओपनर कश्यप प्रजापतिले ६९ बलमा ९ चौका र एक छक्कासहित ६६ रनको अर्धतकीय इनिङ खेलेर पभिलियन फर्के। वान् डाउनमा क्रिजमा उत्रिएका सोएब खान दुई रनमा आउटा हुँदा कप्तान जिशन मक्सुद ५८ बलमा १० चौकासहित ५२ रन जोडेर अविजित रहे। मलेसियाका लागि मुहम्द अमिरले दुई विकेट लिनुबाहेक अन्य बलर असफल रहे। विरनदीप सिंहको ९४ रन प्रेरित मलेसियाले ओमानलाई दुई सय २८ रनको लक्ष्य दिएको थियो। मलेसियाका लागि एक सय ४४ बलको सामना गरेका विरनदीपले १३ चौकासहित ९४ रन जोडे। यस्तै, मोहम्मद स्याहादातले ६० बलमा ६ चौका र एक छक्कासहित ५५ रनको अर्धशतकीय इनिङ खेले। त्यसबाहेक मोहम्मद अमिरले २०, साइद अजिजले १८ रन जोडेर आउट हुँदा मोहम्मद वाफिक १९ रन अविजित रहे। ओमानका लागि जिशन मक्सुदले १० ओभरमा ३५ रन खर्चेर सर्वाधिक चार विकेट लिए। यस्तै, बिलाल खान र आयान खानले दुईदुई तथा कलिमुल्लाहले एक विकेट लिए।"
कम मूल्य तोकेपछि खाद्यले पाएन गहुँ,"महेन्द्रनगर : सरकारले गहुँको समर्थन मूल्य प्रतिक्वीन्टल तीन हजार तीन सय ५१ रुपयाँ तोकेर गत चैत १६ देखि किसानका गहुँ खरिद गर्ने निर्णय गर्यो। तर, किसान गहुँ बिक्रीका लागि खाद्य व्यवस्था तथा व्यापार कम्पनी लिमिटेडमा गएनन्। लिमिटेडको कार्यालय महेन्द्रनगरले खरिद गर्ने निर्णय गरेपनि अहिलेसम्म खरिदका लागि गहुँ नै पाएको छैन। गा्रमीण क्षेत्रमा गहुँ प्रतिक्विन्टल चार हजारका दरले बिक्री भइरहेका बेला सरकारले चलनचल्तीको भन्दा न्यून मूल्य तोकेपछि किसानले खाद्यलाई गहुँ बिक्री नगरेका हुन् । खाद्य व्यवस्था तथा व्यापार कम्पनी लिमिटेडका निमित्त कार्यालय प्रमुख तपेन्द्र उपाध्यायले अहिलेसम्म गहुँ खरिद गर्न नसकेको बताए। हालसम्म एकजना किसान पनि गहुँ बिक्रीका लागि आएका छैनन्, उनले भने, हाम्रो भन्दा बढी मूल्य बजारमा छ, चैत १६ देखि गहुँ खरिद गर्ने भने पनि अहिलेसम्म एकजना किसान पनि गहुँ बिक्रीका लागि आउनुभएको छैन। उनले गहुँको मूल्य निर्धारणको निर्णयमा पुनर्विचार गर्न केन्द्रलाई आग्रह गरेको बताए। मूल्य निर्धारण मन्त्रीपरिषदको निर्णयबाट हुने भएकाले हामीले पुनर्विचारका लागि पठाएका छौं, उनले भने, गत वर्ष पनि हामीले लक्ष्य अनुसार गहुँ खरिद गर्न पाएनौं। उनका अनुसार यस वर्ष पाँच हजार क्वीन्टल गहुँ खरिद गर्ने लक्ष्य लिइएको थियो। यहाँका किसानले बिचौलियालाई फाइदा पुग्नेगरी सरकारले मूल्य तोक्ने गरेको भन्दै खाद्यलाई गहुँ बिक्री नगरेको बताएका छन्। कञ्चनपुरको बेदकोट नगरपालिका६ का कैलाश रानाले सरकारले तोकेकोभन्दा बढी मूल्यमा गाउँमै गहुँ बिक्री भइरहेको बताए। गाउँमै चार हजारका दरले बिक्री भइरहेको छ, खाद्यलाई घाटा खाएर किन गहुँ दिने ? उनले भने, यसवर्ष गहुँको उत्पादन राम्रो छ, गहुँको मूल्य अझै बढ्न सक्छ। उनले सरकारलाई गहुँ बिक्री नगरेको वर्षौं भइसकेको बताए। पाँच वर्षअघि गहुँ बिक्री गर्न गएको थिएँ, त्यसपछि गएको छैन उनले भने, अहिले गाउँमै राम्रो मूल्यमा बिक्री भइरहेको छ। अर्का किसान विसनदेव पन्तले खाद्यले चलनचल्तीको मूल्यभन्दा न्यून मूल्य तोकेका कारण गहुँ बिक्री गर्न नगएको बताए। सरकारले तोकेको मूल्यमा किसानलाई फाइदा हुँदैन, सरकारले किसानको उत्पादनको उचित मूल्य निर्धारण गर्न सकेन, उनले गुनासो गरे। कञ्चनपुरमा यस वर्ष ३२ हजार २ सय १० हेक्टरमा गहुँखेती गरिएको छ। गतवर्ष जिल्लामा गहुँको उत्पादकत्व ३ मेट्रिकटन प्रतिहेक्टर थियो। यस वर्ष साढे ३ मेट्रिक टन पुग्ने अनुमान छ। सरकारले चलनचल्तीको भन्दा न्यून मूल्य तोकेपछि किसानले खाद्यलाई गहुँ बिक्री नगरेका हुन् ।"
सुनको मूल्य ९ सय रुपैयाँले घट्यो,काठमाडौं : सुनको मूल्य आज ९ सय रुपैयाँले घटेको छ। नेपाल सुन चाँदी व्यवसायी महासंघका अनुसार आज सुन ९ सय रुपैयाँले घटेर प्रतितोला १ लाख ९ हजार ३०० कायम भएको हो। अघिल्लो साताको अन्तिम दिन शुक्रबार प्रतितोला सुन १ लाख १० हजार २०० रुपैयाँमा कारोबार भएको थियो। यसदिन तेजाबी सुन प्रतितोला १ लाख ८ हजार ८०० रुपैयाँ कायम भएको छ। सुनको मूल्य घटेसँगै चाँदी पनि घटेको छ। आज चाँदी प्रतितोला १४४० रुपैयाँमा कारोबार भइरहेको महासंघले जनाएको छ।अघिल्लो कारोबार दिन प्रतितोला चाँदी १४४५ रुपैयाँमा कारोबार भएको थियो।
बढ्यो चेक बाउन्सको घटना,"आर्थिक वर्ष २०७८०८९ मा २६ वटा बाउन्स चेकसम्बन्धी मुद्दा दर्ता भएको जिल्ला प्रहरीमा यस आर्थिक वर्ष २०७९०८० मा हाल सम्म ७५ वटा चेक बाउन्ससम्बन्धी मुद्दा दर्ता भएको छ। जनकपुरधाम : जनकपुरधाममा चेक बाउन्सको घटना बढेको छ। जिल्ला प्रहरी कार्यालय धनुषाले वर्षमा झन्डै हजारको हाराहारीमा बाउन्स चेकको मुद्दा आउने गरेको जानकारी दिए। आर्थिक वर्ष २०७८०८९ मा २६ वटा बाउन्स चेकसम्बन्धी मुद्दा दर्ता भएको जिल्ला प्रहरीमा यस आर्थिक वर्ष २०७९०८० मा हाल सम्म ७५ वटा चेक बाउन्ससम्बन्धी मुद्दा दर्ता भएको छ। दैनिक एउटा चेक बाउन्सका उजुरीबाजुर आउने गरेको प्रहरीको तथ्यांक छ। सर्वाेच्च अदालतले चेक बाउन्सलाई पनि बैंकिङ कसुरको अपराध भनेर फैसला गरेको छ। बैंकमा रकम नभएर चेक नसाटिए त्यसलाई चेक बाउन्स भनिन्छ। २०७९ वैशाख २२ मा सर्वोच्चका न्यायाधीशहरू डा आनन्द मोहन भट्टराई, अनिलकुमार सिन्हा र सुष्मालता माथेमाको पूर्ण इजलासले बैंक खातामा रकम छैन भन्ने जान्दाजान्दै चेक काट्नुलाई बैंकिङ कसुर नै भएको फैसला सुनाएको थियो। जिल्ला प्रहरी कार्यालय धनुषाका अपराध अनुसन्धान शाखाका वरिष्ठ प्रहरी नायव निरीक्षक भीम पोखरेलले भने, चेक बाउन्सको समस्या बढको छ। हामीले कार्यालयको मुद्दा शाखाअन्तर्गत नै रहने गरी बैंकिङ कसुरको मुद्दालाई अनुसन्धानको दायरामा ल्याएका छौं। उनकाअनुसार प्रायः हरेक दिन बैंकिङ कसुरसम्बन्धी मुद्दा आउने गरे पनि सानो रकम भएको मुद्दामा दुवै पक्षलाई बोलाएर लेनदेन क्लियर गर्न सहमति गराइन्छ। भरसक मुद्दामा जान नपरोस् भनी पीडित तथा पिडकलाई बाटो देखाउने काम गरिने उनले बताए। उनले भने, उजुरीकर्ताले रकम पाउन नसकेको अवस्थामा प्रहरीले चेक बाउन्सको मुद्दा अदालतमा दर्ता गर्छ। त्यसअघि प्रहरीले चेक बाउन्सको प्रमाणीकरणका लागि सम्बन्धित बैंकलाई पत्र पठाउँछ। बैंकमा पैसा नभएको खाताको चेक दिने व्यक्तिलाई मुद्दा दर्ता भएपछि अदालतको अनुमतिमा प्रहरीले पक्राउ गर्छ। अनुसन्धान अधिकारीका अनुसार महोत्तरी बर्दिबास स्थित एक कम्प्युटर पसल सञ्चालकविरुद्ध चेक बाउन्सका ४ वटा मुद्दा दर्ता भएको छ। ऋण लिएर सञ्चालन भएको कम्प्युटर पसल आर्थिक मन्दीपछि टाट पल्टिएको थियो। कारोबार नै गर्न नसकेपछि सञ्चालकले पैसा तिर्नुपर्ने व्यक्तिलाई विभिन्न मितिको चेक दिएको तर चेक नसाटिएपछि चेक बाउन्स भएको प्रहरी स्रोतले जनाएको छ। उद्योग वाणिज्य संघ जनकपुरधाम अध्यक्ष जितेन्द्र महासेठले आर्थिक मन्दीका कारण चेक बाउन्सका घटना बढेको बताए। व्यापारीलाई प्राप्त भएका चेकहरू बाउन्स भएको घटना छ, उनले भने, आर्थिक मन्दीपछि व्यापार घट्नु, बैंकमा नगद तरलताको अभाव हुनु लगायतका कारण यसमा जोडिएको छ। उनले उधारोमा सामान बिक्री भएपछि प्राप्त चेकहरू बाउन्स भएको गुनासो आएको बताए। चेक बाउन्सका समस्यालाई व्यवसायीले संघसम्म पनि लग्ने गरको बताउँदै उनले भने, व्यापार व्यवसाय चौपट छ, कोरोनाकालदेखि नै व्यापारमा उत्साह छैन। घरभाडा, सटर भाडा पहिलेको अनुपातभन्दा बढी भएको छ, यस्तो अवस्थामा व्यवसायीदेखि आम नागरिकसम्म पीडित छन्।"
"सेयर बजारमा दोहोरो अंकले करेक्सन, कारोबार रकम ८२ करोडमा झर्यो","काठमाडौं : सेयर बजारमा दोहोरो अंकले करेक्सन आएको छ। साताको पहिलो कारोबार दिन आइतबार नेप्से परिसूचक १८८० अंकले घटेर १८८५६० विन्दुमा पुगेको हो। सेन्सेटिभ इण्डेक्स ४ अंकले घटेको छ। २६५ कम्पनीको २७ लाख ३४ हजार ३०७ कित्ता सेयर ८२ करोड ८५ लाख ३४ हजार ३६ रुपैयाँको कारोबार भयो। आज ३१ हजार ४१५ पटक कारोबार भयो। दोहोरो अंकले ओरालो लागेको बजारमा ३ कम्पनीको सेयर सकारात्मक सर्किट लेभलमा कारोबार भयो। सनराइज ब्लुचिप फन्ड,आदर्श लघुवित्त वित्तीय र कालिञ्चोक दर्शनको मूल्य सकारात्मक सर्किट लेभलमा कारोबार भएको हो। कारोबार रकमका आधार मोलुङ हाइड्रोपावर शीर्ष स्थानमा रह्यो। सो कम्पनीको ३ करोड ११ लाख बढिको सेयर कारोबार भयो। यस्तै २ करोड ८९ लाख रुपैयाँको सेयर कारोबार गरी शिवम् सिमेन्ट दोस्रो र एनआईसी एसिया बैंक २ करोड ३८ लाख मूल्य बराबरको कारोबार गरी तेस्रो स्थानमा रह्यो। कारोबारमा आएका १३ उपसमूहमध्ये १२ को घट्यो भने १ को मात्रै बढ्यो। आज फाइनान्स उपसमूहको सूचक सर्वाधिक २०१ प्रतिशले घट्यो। बैंकिङ ,डेभलपमेन्ट बैंक,हाइड्रोपावर,लाइफ इन्स्योरेन्स र ट्रेडिङ उपसमूहको सूचक १ प्रतिशत बढिले ओरालो लाग्यो। होटल्स एन्ड टुरिजम उपसमूहको सूचक ०३१ प्रतिशतले बढ्यो।"
किन समस्यै समस्यामा छन् उद्योग ?,"उच्चलागत, कच्चापदार्थ अभाव, चर्को ब्याजदर, दक्ष श्रमिकको अभाव, बिजुली अभावलगायतका कारण उद्योग धराशायी भएका छन्। सरकारले पुँजीगत खर्च गर्न सकेको छैन। काठमाडौं : मुलुकको पहिलो उद्योग हो विराटनगर जुट मिल्स। १९९६ सालमा यो उद्योग स्थापना हुँदा विश्वमै उद्योग क्रान्ति को सुरुवात भएको थियो। त्यतिबेला अमेरिका, युरोप दोस्रो विश्वयुद्धको शिकार भइरहेका थिए। एसियामा परम्परागत शैलीका उद्योगहरू धमाधम खुल्दै थिए। विराटनगर जुट मिल्सपछि नेपालमा पनि एकपछि अर्को गरी उद्योग खुले। १९६० को दशकमा चिनी मिल, धागो मिल, कपडा मिल र सिमेन्ट मिल पनि सञ्चालनमा आए। तर, अहिले आएर त्यतिबेला खुलेका विराटनगर जुट मिल्स, हेटौंडा कपडा उद्योग, जनकपुर चुरोट कारखाना, गोरखकाली रबर उद्योग, बुटवल धागो कारखाना, नेपाल ओरियन्ट म्याग्नेसाइट प्रालिलगायतका सबै उद्योग बन्द छन्। विश्वले आज उद्योगधन्दा र विकासमा छलाङ मार्दा नेपालमा भने भएका उद्योगहरू संकटमा छन्। श्रीराम सुगर मिल्स, अन्नपूर्ण सुगर एन्ड जनरल इन्डस्ट्रिज, इन्दु शंकर चिनी उद्योग, लुम्बिनी सुगर इन्डस्ट्रिज प्रालिलगायत अधिकांश चिनी उद्योग बन्द भएका छन्। अन्नपूर्ण, सांग्रिलालगायतका पाँचतारे होटल बन्द भएका छन्। जेनतेन चलेका उद्योग पनि ओरालोतिर छन्। उद्योग सञ्चालन गर्नै कठिन भइरहेको उद्योगीहरू बताउँदैछन्। १९५० को दशकमा वेस्टर्न युरोप र अमेरिकामा उद्योग फस्टाएका थिए। पछि जापान हुँदै हङकङ, चीन, ताइबान, भियतनाम, थाइल्यान्डमा उद्योग फस्टाउन थाले। जापानले द्रुतगतिमा औद्योगीकरण गर्यो। विदेशी लगानी, प्रविधि ल्यायो। अमेरिकापछि जापान दोस्रो औद्योगीकरणमा अघि बढ्यो। नेपाल भने जहाँको तहीँ छ। अझ खस्केको छ। कुल गर्हस्थ्य उत्पादनमा उद्योगको हिस्सा ५६५ प्रतिशत मात्रै छ। यसमा ९० प्रतिशत साना उद्योगको हिस्सा रहे पनि सरकारले ठूला घरानालाई पोस्ने नीति लिएको छ। भारत, बंगलादेशले औद्योगिक वातावरणका लागि धेरै कानुनी सुधार गरेका छन्। नेपालले कडाइ गर्दै आएको छ, उद्योगी भरतराज आचार्य भन्छन्, चीन, भारतले सेज र वैदेशिक लगानी सुरु गर्दा नेपालले पनि सुरु गरेको थियो। तर, कस्ट अफ डुइङ बिजनेस लागत उच्च भएकाले उद्योग धराशायी भएको उद्योगीहरू बताउँछन्। मेक इन नेपाल, मेड इन नेपाल भने पनि कस्ट घटाउन नसके नेपाली उपभोक्ताले नेपाली वस्तु प्रयोग गर्दैनन्। उपभोक्ताले सस्तो मूल्यमा सामान पाउनुपर्छ। महँगोमा किन्न सक्दैनन्। सरकारले २०७१ मा १५ प्रतिशत महँगो भए पनि नेपाली वस्तु खरिद गर्नुपर्ने प्रावधान ल्यायो। तर, कार्यान्वयन गर्न सकेन। डब्लूटीओ, साफ्टालगायत धेरै ट्रेडलाई नेपालले स्वीकारेको छ। खुला बजारमुखी अर्थतन्त्रमा ग्लोबल सप्लाई चेनको पार्टमा नेपाल भएकाले निर्वाध रूपमा विदेशी सामान नेपाल आउँछन्। हाम्रो उत्पादन भनेर उपभोक्तालाई उपयोग गराउन बाध्यकारी व्यवस्था गर्न सकिने ठाउँ छैन, उद्योगी आचार्य भन्छन्, प्रतिस्पर्धी बन्दै गुणस्तरीय सामान दिन सक्नुपर्छ। उद्योग दर्ता, सञ्चालन र निष्कासन नीतिमा व्यापक सुधार गर्न आवश्यक भएको उद्योगीहरू बताउँछन्। उत्पादनको लागत घटाउनुपर्छ। जग्गा, ऊर्जा, श्रम, कर्जाको ब्याजदर र दर्ता प्रणालीमा लागत घटाउनुपर्छ। इनकम ट्याक्स, कस्टम ड्युटी, दोहोरो कर, करमा डुब्लिकेसनमा सुधार नगरी उद्योग फस्टाउन सक्दैनन् आचार्यले भने। वित्तीय स्रोतको सुनिश्चितता र कम ब्याजदरको ग्यारेन्टी गर्न आवश्यक भएको उद्योगी आचार्य बताउँछन्। भन्छन्, अपरेसन कष्ट (लजिस्टिङ) घटाउनुपर्ने छ। वातावरणीय प्रभाव मूल्यांकनमा पनि झन्झट छ। राष्ट्रिय तथ्यांकमा सुधार जरुरी छ। उद्योगको जीवन्तता दिन रेड कार्पेट नीति अबलम्बन गर्नुपर्छ। पुस्तान्तरण हुने गरी उद्योगको विकास गर्न सरकारले नीतिगत सुधार गर्न जरुरी छ। प्रतिस्पर्धा स्वस्थ भई प्रतिफल जीवन्त हुने वातावरण बनाउन सरकार चुकेको छ। माग र वितरणमा सन्तुलन कायम गर्न लक्ष्य निर्धारण गरी अघि बढ्न सके नेपालको औद्योगीकरण फस्टाउन सक्ने उद्योगीको सुझाव छ। उद्योगका समस्या विकराल बनेका छन्। सरकारी उद्योग मात्र धराशायी भएका होइनन्। निजी उद्योग पनि ध्वस्त भएका छन्। उद्योग चलाउनै नसक्ने भएपछि अधिकांश उद्योगी सजिलो व्यवसायमा हात हालेका छन्। उत्पादन छोडेर आयातीत शोरुमको बिक्रीमा रमाउन थालेका छन्। उद्योगको जीवन छोटो हुने, केही वर्षभित्रै धराशायी हुने भएकाले उद्योगीभन्दा व्यवसायीको बाहुल्यता छ। नेपाल घरेलु तथा साना उद्योग महासंघका अनुसार दर्ता भएका १ लाख १५ हजार २ सय ७८ साना उद्योग बन्द भइसकेका छन्। ६ लाख २ हजार ९ सय २१ उद्योग दर्ता भएकामा हाल दर्ता कायमै रहेको रहेको संख्या ४ लाख ८७ हजार ६ सय ४३ रहेको महासंघले जनाएको छ। कम्पनी रजिस्ट्रार कार्यालयका अनुसार दर्ता भएका कम्पनीमध्ये ७५ प्रतिशतले नवीकरण नगर्ने, विवरण अध्यावधिक गर्दैनन्। बन्द गर्न झन्झटिलो कानुन भएका कारण पनि उद्योगी थप मारमा परेका छन्। कति उद्योग तथा कम्पनी बन्द भए पनि सरकारले तथ्यांक नराखे पनि अधिकांश कम्पनी मृत अवस्थामा छन्। यी हुन् उद्योगका समस्या उच्चलागत, कच्चापदार्थ अभाव, चर्को ब्याजदर, दक्ष श्रमिकको अभाव, बिजुली अभावलगायतका कारण उद्योग धराशायी भएका छन्। सरकारले पुँजीगत खर्च गर्न सकेको छैन। जसले गर्दा निर्माणजन्य उद्योग धराशायी भएका छन्। त्यसो त पछिल्लो समयमा उद्योगीहरूले ब्याजदर चर्को भएको भन्दै देशव्यापी आन्दोलन गरे। तर, नेपाल उद्योग परिसंघका अधिकारी भने न्यून ब्याजदर हुँदैमा राष्ट्रिय उत्पादन नहुने बताउँछन्। ब्याजदर न्यून हुँदा पनि उत्पादन बढ्न नसक्नुमा नीतिसँग जोडिएर अन्य कार्यक्रम नआएकाले भएको उद्योगीहरूको अनुभव छ। उद्योग खोल्नका वातावरणीय प्रभाव मूल्यांकन गराउनै समय लाग्ने, उद्योगमैत्री वातावरण नभएकाले पुँजी पलायन भइरहेको छ। चेन बिजनेस भने फैलिरहेको छ। पुँजी विदेश पलायन भइरहेको छ। कृषिमा आधारित उद्योगलाई फस्टाउने काममा कसैले ध्यान दिएको छैन। कृषिमा कच्चा पदार्थ यहीँ छ। विदेशको मुख ताक्नु पर्दैन नेपाल घरेलु तथा साना उद्योग महासंघका अध्यक्ष उमेशप्रसाद सिंह भन्छन्, उत्पादन, बजार र प्रशोधनमा पनि ध्यान दिन सके उत्पादन बढ्छ। उद्योग विभागका अनुसार स्वदेशी तथा विदेशी गरी ८ हजार ९ सय ८० उद्योग दर्ता भएका छन्। ती उद्योगमा २८ खर्ब ७ अर्ब लगानी प्रस्ताव गरिएको छ। ६ लाख ७३ हजार ८ सय ६७ जनालाई रोजगारी दिने प्रतिबद्धता गरिएको थियो। तर, वास्तविक रूपमा उद्योगमा कति लगानी भयो, कतिले रोजगारी पाए, यकिन विवरण सरकारले राख्न सकेको छैन। उच्च लागतले थलिए उद्योग उद्योगको लागत अस्वाभाविक रूपमा बढिरहेको छ। जसले गर्दा स्वदेशी उद्योगको उत्पादन महँगा हुने गरेका छन्। विदेशमा उद्योगको लागत कम हुने, सरकारले पनि सहुलियत दिने गरेकाले सामग्री सस्ता हुन्छन्। उपभोक्ताले सस्तो छनोट गर्ने हुँदा स्वदेशी उत्पादनभन्दा विदेशी वस्तुनै उपयोग हुने गरेको छ। नेपाल उद्योग परिसंघका उपाध्यक्ष कृष्णप्रसाद अधिकारीले स्वदेशी उद्योगको लागत बढ्दा विदेशी सामानसँग प्रतिस्पर्धा गर्न नसकिएको बताउँछन्। सरकारले उद्योगलाई प्रोत्साहन गर्नुका साथै स्वदेशी वस्तु अनिवार्य उपयोग गर्ने नीति ल्याउन ढिलाइ गर्न नहुने अधिकारी बताउँछन्। भन्सारबाट विभिन्न वस्तु आयात भइरहेका छन्। खुला बोर्डरको सीमानाका कारण पनि चोरी पैठारी, न्यूनबिजीकरण भइरहेका छन्, अधिकारी भन्छन्, कोभिड घट्नासाथ, बोर्डर खुला हुनासाथ उद्योगका उत्पादन घट्छन्। प्रतिस्पर्धा गर्नै सक्दैनन्। स्वदेशी उत्पादनको प्रतिस्पर्धी क्षमता बढाउन सरकारले ध्यान दिएको छैन। लागत कम गर्न नसक्दा धेरै उद्यमीहरू हतोत्साहित भएका छन्। सजिलै आयात गर्ने नीतिमा कडाइ गर्दै स्वदेशमा उत्पादन अभियान चलाउने र भन्सारमा त्यस्ता वस्तुको दर भारी मात्रामा बढाउने व्यवस्था गर्नुपर्ने अधिकारी बताउँछन्। कच्चा पदार्थ मात्रै आयात गर्न नदिने, फिनिसिङका सामान आयातमा रोक लगाए यहाँका उद्योगको लागत कम गर्ने उद्योगीहरू बताउँछन्। विदेशबाट तयारी वस्तु लिन नपाइने व्यवस्था गरिएको छ। नेपाल कृषिप्रधान देश भनिए पनि पछिल्ला वर्षमा परनिर्भरता बढ्दै गएको छ। कृषिको व्यवसायीकरण, आधुनीकरण हुन सकेको छैन। कृषि, औषधि, खाद्य, लगायतमा आन्तरिक रूपमा प्रवद्र्धन गर्ने नीति ल्याउनुपर्ने उद्योगीले सरकारलाई सुझाव दिन्छन्। किन चर्कियो ब्याजदर ? पछिल्लो एक वर्षयता अर्थतन्त्र मन्दीमा गएको छ। संकटको डिलमा पुगेको अर्थतन्त्र जोगाउन सरकारले चासो देखाएको छैन। निजी क्षेत्र पनि रनभुल्लमा छ। ६७ प्रतिशतमा लिएको ब्याजदर एकैचोटी १६१७ प्रतिशत पुगेपछि निजी क्षेत्रले राष्ट्र बैंकविरुद्ध आन्दोलन नै चर्कायो। सरकारसँग वार्ता भए पनि निजी क्षेत्रले आन्दोलन फिर्ता लिएको थियो। सरकारले तुरुन्तै सिंगल डिजिटलमा कर्जा दिनुपर्ने सिंह बताउँछन्। मोरङ व्यापार संघका अध्यक्ष नवीन रिजालले आन्दोलनकै प्रभावले पछिल्लो समयमा ब्याजदर घट्न लागेको बताए। रिजाल भन्छन्, सरकारले ब्याजदर घटाउन पहल थालिरहेको छ। पछिल्लो समयमा केही प्रतिशत घटेको पनि छ। रिजालको संयोजकत्वमा देशभरका उद्योगी व्यवसायीहरू सरकार र नेपाल राष्ट्र बैंकविरुद्ध आन्दोलनमा उत्रिएका थिए। ब्याजदर महँगो भएपछि औद्योगिक क्षेत्र धराशायी बन्न पुगेको थियो। ब्याजदर बढ्दा लागत बढ्नुका साथै श्रमिकको ज्यालामा असर पुगेको थियो। अर्थतन्त्र पुरानै लयमा ल्याउन उद्योगी व्यवसायीहरू बैंकको ब्याजदर एकल बिन्दुमा ल्याउन पहल गरिरहेका छन्। १५२० दिनमा डेढ प्रतिशत ब्याज घटेको छ, रिजाल भन्छन्, हाम्रो आवाज राज्यलाई सुनाउन सफल भयौं। सोचेर मात्र नीति नियम लागू गर्नुपर्ने उनी बताउँछन्। ब्याज महँगो भएकाले उद्योगीहरू ९ प्रतिशतको १७ पुर्याइदा उद्योग धराशायी हुन पुगेको नेपाल घरेलु तथा साना उद्योग महासंघका अध्यक्ष उमेशप्रसाद सिंहले बताए। नवीकरण, पेनाल्टी, अन्य शीर्षकमा हुने खर्चले उद्योगले सास्ती पाइरहेका छन् उनले भने। तरलता अभाव कर्जा प्रवाह गर्न बैंकहरूसँग पर्याप्त तरलता (लगानीयोग्य पुँजी) छैन। पछिल्लो केही दिन यता बैंकमा निक्षेप संकलनमा सुधार भए पनि कर्जा प्रवाह हुन सकेको छैन। नेपाल उद्योग वाणिज्य संघ सुनसरीका पूर्वअध्यक्ष सरोज श्रेष्ठ भन्छन्, बैंकमा पछिल्लो साता केही निक्षेप संकलन भए पनि नयाँ उद्योग खोल्ने, कर्जा लिई हाल्ने र लगानी गर्ने वातावरण छैन। तरलता अभावका कारण अर्थतन्त्र चलायमान हुन सकेको छैन। सबै क्षेत्रमा मागमा कमी आएको छ। मागमा संकुचन भारीमात्रामा आएसँगै अर्थतन्त्रको इको सिष्टममै संकट आउन थालेको उद्योगी व्यवसायीहरू बताउँछन्। छैन कच्चा पदार्थ नेपालमा औद्योगिक वातावरण निर्माण नहुनुमा औद्योगिक कच्चा पदार्थको अभाव पनि हो। कतिपय अवस्थामा स्वदेशी कच्चा पदार्थ र प्राकृतिक स्रोत प्रयोग हुन सकेको छैन। वन, जंगलमा जडिबुटी, काठहरू कुहिएर गएको छ बालुवा खोलानालमा बगेर गएको छ। खानीजन्य संभावना प्रशस्त हुँदा पनि धेरैजसो उत्खननमा कुनै पनि सरकारको ध्यान गएको छैन। कच्चा पदार्थमा उपयोग हुने संभावना भएका क्षेत्र पनि धराशायी भएका छन्। कच्चा पदार्थ स्वदेशमै उत्पादन गर्न सरकार तथा निजी क्षेत्र कसैको पनि ध्यान नगएको जानकार बताउँछन्। उद्योगमा कच्चा पदार्थको अभाव छ, कच्चा पदार्थ नहुँदा हिजो पनि समस्यामा थिए, आज पनि प्रतिस्पर्धामा खरो उत्रिन सकेका छैनन्। श्रेष्ठ भन्छन्, जसले गर्दा उद्योग बन्द गर्नुपर्ने अवस्था भएको छ। उद्योग विभागका निर्देशक रमिला भण्डारीले कच्चा पदार्थको अभाव व्याप्त रहेको बताइन्। निर्यात अनुदान दिइएका २७ वस्तुको पनि कच्चा पदार्थ पाउन कठिन हुने गरेको उनले बताइन्। दक्ष जनशक्तिको अभाव स्वदेशमा रोजगारी नपाएर युवाहरू सस्तो श्रमका लागि वैदेशिक रोजगारीमा जान बाध्य छन्। स्वदेशमा रोजगारी नपाएपछि दैनिक र्१ हजार २ सय ५४ जना वैदेशिक रोजगारीमा जान बाध्य छन्। तर, यहाँका उद्योगीले भने विदेशबाट श्रमिक ल्याइरहेका छन्। भारत, बंगलादेश, चीनलगायतबाट श्रम गर्न विदेशी आइरहेका छन्। उद्योगीहरूका अनुसार ८ लाखभन्दा बढी विदेशी श्रमिकले नेपालमा रोजगारी गरिरहेका छन्। स्वदेशमा जनशक्ति नहुँदा बाहिरबाट कामदार ल्यायनुपरेको उद्योगीहरू बताउँछन्। सरकारले दक्ष श्रमिक उत्पादन गर्न सीपमूलक तालिममा बर्सेनि करोडौं खर्च गरिरहेको छ। तर, प्र्रभावकारी कार्यान्वयन हुन सकेको छैन। शिक्षालाई रोजगारीसँग जोड्न सकिएको छैन, उद्योगलाई कुनै स्थान दिइएको छ, अर्थविद् ज्ञानेन्द्र अधिकारी भन्छन्, राज्यले उद्योगलाई पहिलो प्राथमिकता दिनै पर्छ। मानव संशाधन विकास गर्न उच्च प्राथमिकता दिन सके रोजगारी, उद्यमशीलता बढ्ने उनी बताउँछन्। बिजुली अभाव नेपालमा ८३ हजार मेगावट विद्युत् उत्पादन गर्ने क्षमता छ। तर, २ हजार २ सय मेगावट मात्रै उत्पादन हुन सकेको छैन। पछिल्लो समयमा लोडसेडिङ मुक्त भए पनि उद्योगमा अझै लोडसेडिङ हुने गरेको छ। ८९ घण्टासम्मै उद्योगमा लोडसेडिङ हुने गरेको उद्योगीहरू गुनासो गर्छन्। करिडोर क्षेत्रका उद्योगले पूर्णमात्रामा बिजुली पाउन सकेका छैनन्। औद्योगिक क्षेत्र, सेजमा समेत बिजुली पर्याप्त दिइएको छैन। विद्युत्को क्षमताले नपुगेपछि उद्योगीहरू जेनेटरको सहारा लिन पुग्छन्। यसले दोब्बर लागत बढ्ने गरेको उद्योगी गुनासो गर्छन्। नेपाल विद्युत् प्राधिकरणले अघोषित लोडसेडिङ बढाइरहेको छ। सूचना प्रवाह नगरीकन झ्याप्पझ्याप्प विद्युत् जाँदा उद्योगी धराशायी भएका छन्, मोरङ उद्योग व्यापार संघका प्रमुख कार्यकारी कृष्ण रेग्मी भन्छन्, सेड्युल नदिकन विद्युत् जाँदा उत्पादनको कस्ट बढ्ने, सामान बिग्रने, मेसिसन बिग्रने समस्या आउँछ। कानुनी झन्झट, सरकारको असहयोग उद्योग दर्ता गर्दा झन्झटिलो प्रक्रिया छ। कर ठाउँठाउँमा तिर्नुपर्छ। धेरै ठाउँमा कर तिर्नुपर्दा समस्या भएको उद्योगी गुनासो गर्छन्। वडादेखि कम्पनीसम्म कर तिर्नुपर्छ। सरकारले उद्योग खोल्न आवश्यक पर्ने निकाय एकै ठाउँमा राखी एकलबिन्दु सेवा सुरु गरे पनि प्रभावकारी हुन सकेन। जग्गा सहजीकरण, वातावरणीय प्रभाव मूल्यांकन गर्नसमेत उक्त एकलबिन्दुमा सेवा दिने सरकारले योजना ल्याए पनि कार्यान्वयन हुन सकेन। उद्योगमैत्री वातावरण भएन, व्यापार खोल्न सहज हुने भएकाले उद्योग खोल्नुभन्दा व्यापारमा लाग्नु राम्रो भन्ने उद्योगीमा परेको छ। पछिल्लो समयमा ३५ प्रतिशत मात्रै उद्योग चलेका छन्। त्यसमा पनि १० प्रतिशत तलमाथि गरेर चलेका छन्। बाँकी २५ प्रतिशत मात्रै उद्योग राम्रोगरी चलिरहेका छन्। एउटै बास्केटमा नराखौं। घरेलु, साना उद्योगको सेवा सुविधा सिडमनी दिनुपर्छ, अध्यक्ष सिंह भन्छन्, भारत र चीनमा घरेलु उद्योगलाई सहुलियत दिइने गरिएको छ। दुई प्रतिशत ब्याजदरमा ऋण दिएमा उद्योगीले प्रतिस्पर्धा गर्न सक्ने उनले बताए। उद्योगी फस्टाउने होइन, भन्सार फस्टाउने काम भयो। उद्योगले १० जना रोजगारी दिन सक्छन् तर सरकारले राजस्व बढाउनेतर्फ ध्यान दियो श्रेष्ठ भन्छन्। विदेशी लगानी तथा प्रविधि हस्तान्तरण ऐन र नियमावली, कम्पनी ऐन, बौद्धिक सम्पत्ति ऐन लगानीमैत्री नभएको उद्योगीहरूको गुनासो छ। उद्योग विभागले कम्पनी दर्ता, उद्योग दर्ता, विदेशी लगानी स्वीकृतिलगायतका सेवाहरू स्वचालित मार्ग (अटोमेटिक रुट) बनाउन गृहकार्य अघि बढाएको छ। राजपत्रमा सूचना प्रकाशित हुनासाथ कम्तीमा जेठदेखि विदेशी लगानी अब अनलाइन सिष्टमबाटै स्वीकृति हुने भएको छ। यसको कार्यान्वयनले लगानीमैत्री वातावरण सिर्जना हुने उद्योग विभागका महानिर्देशक रामचन्द्र तिवारीले बताए। अब विदेशी लगानी स्वीकृतिमा प्रक्रियागत सरलीकृत हुन्छ, मान्छे भौतिक रूपमा उपस्थित नभइकन प्रमाणपत्र पाउँछ। सरकारको उच्च प्राथमिकतामा परेको कार्यक्रम भएकाले अब यसबाट पछि नहट्ने विभागले जनाएको छ। सरकारले गत साउन १ गतेदेखि इन्डिस्ट्रिज म्यानेजमेन्टट इन्फरमेसन सिष्टम (आईएमआईस) मार्फत लगानी स्वीकृति गर्न सुरु गरेको थियो। यसबाट पनि विदेशी लगानी आकर्षित हुन सकेको थिएन। अब गन्तव्य देशबाटै प्रस्ताव गर्न सकिने भएकाले लगानी पनि भित्रिन सघाउ पुग्ने तिवारी बताउँछन्। चालू आवको बजेटमा १० करोडसम्मको वैदेशिक लगानीको स्वीकृति गर्ने घोषणा गरिएको थियो। यो प्रणाली लागू भएसँगै विदेशी लगानीकर्ताले शतप्रतिशत वा नेपाली लगानीकर्तासँग संयुक्त लगानी सम्झौतामार्फत लगानी गर्न सक्ने, लगानी स्वीकृतिको जानकारी, लगानीकर्ता, नेपाल राष्ट्र बैंक, कम्पनी रजिष्ट्रारको कार्यालयलगायतका सम्बद्ध निकायमा प्रणालीमार्फत नै स्वचालित रूपमा हुने, लगानीकर्ताले छुट्टै विदेशी लगानीकर्ता स्वीकृति लिइरहनु नपर्ने महानिर्देशक तिवारी बताउँछन्। २ करोडदेखि १० करोडसम्म्को लगानी स्वीकृति यो प्रणालीबाट हुन्छ। निजी क्षेत्रको नेतृत्व कमजोर उद्योगीका समस्या दिनानुदिन बढ्दै गए पनि समस्या समाधानका लागि नेपाल उद्योग वाणिज्य महासंघको नेतृत्वले ठोस पहलकदमी लिन नसकेको उद्योगी गुनासो गर्छन्। कुनै समयमा नीतिनिर्माणमा समेत पहुँच पुग्ने, उच्च सम्मान रहँदै आएकोमा पछिल्लो समयमा महासंघ नै धराशायी भएको छ। पछिल्ला समयमा उद्योगका समस्या व्यापक हुँदा पनि महासंघ नेतृत्वले समन्वय गरी निकास दिन खासै ध्यान नपुगेका उपत्यका बाहिरका उद्योगीहरूको गुनासो छ। कैलाली उद्योग वाणिज्य संघका अध्यक्ष पुष्पराज कुँवरले विगतदेखि नै महासंघको नेतृत्वले जिल्ला नगरका समस्या सम्बोधन गर्न नसकेको बताउँछन्। बन्द भएका सरकारी उद्योग १) विराटनगर जुट मिल्स २) हेटौंडा कपडा उद्योग ३) जनकपुर चुरोट कारखाना ४) गोरखकाली रबर उद्योग ५) बुटवल धागो कारखाना ६) नेपाल ओरियन्ट म्याग्नेसाइट प्रालि बन्द भएका निजी क्षेत्रका उद्योग १) श्रीराम सुगर मिल्स २) अन्नपूर्ण सुगर एन्ड जनरल इन्डस्ट्रिज ३) इन्दु शंकर चिनी उद्योग ४) लुम्बिनी सुगर इन्डस्ट्रिज प्रालि ५) अन्नपूर्ण होटल ६) सांग्रिला होटल उद्योग सुरु दशक : १९६० हालसम्म दर्ता उद्योग : ८,९८० उद्योगमा लगानी प्रस्ताव : २८ खर्ब ७ अर्ब रोजगारी घोषणा : ६,७३,८६७ जीडीपीमा हिस्सा : ५६५ प्रतिशत नवीकरण नगर्ने उद्योग प्रतिष्ठान : ७५ प्रतिशत दर्ता साना उद्योग : ६,०२,९२१ कायम रहेका : ४,८७,६४३ बन्द भएका : १,१५,२७८ स्रोत : उद्योग विभागनेपाल घरेलु तथा साना उद्योग महासंघ"

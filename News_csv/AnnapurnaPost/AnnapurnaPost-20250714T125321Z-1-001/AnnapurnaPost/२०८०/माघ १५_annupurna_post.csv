शीर्षक,विवरण
प्रदूषण जोगाउन प्रयासरत छु,"उनले विश्वका १ सय ७८ वटा मुलुकमा साइक्लिङ यात्राको अभियान पुर्याउने अठोट लिएका छन्। बुटवल : ललितपुर महानगरपालिका७ ग्वार्को निवासी ज्ञान महर्जनको स्वभाव अरूको भन्दा फरक छ। उनमा अरू जो कसैले गरिरहेको काम भन्दा फरक काम गर्ने हुटहुटी चल्छ। त्यही हुटहुटकै कारण ११ वर्ष अघि उनले नवीनतम सोच बनाए। हाम्रो वातावरणको अस्तित्व दिनानुदिन मेटिँदै जान थाल्यो। टिलिक्क टल्किने सेता हिमालहरू समेत पग्लिएर सकिन थाले। यो क्रम बढ्दै गयो भन्ने मानव समाजको अस्तित्व नै मेटिन्छ भन्ने कुरा उनको मनमा विझाइरह्यो। ११ वर्षअघि उनले एउटा अभियानको थालनी विश्वसामु पुर्याउने निधोमा पुगे उनी। र, अभियानको नाम थिए, ग्लोबल व्यारनिङ अवार्डनेस क्याम्पियन। त्यही अभियान अहिले उनले विश्वका २२ वटा मुलुकसम्म पुर्याइसकेका छन्। अभियानको मुख्य उद्देश्य थियो, अब सबैले साइकलको यात्रालाई पहिलो प्राथमिकता दिनुपर्छ। अन्य सवारीसाधनबाट निस्कने धूलो, धूवाँले नै वातावरणको प्रदूषण बिग्रँदै गयो भन्ने उनले निष्कर्ष निकालेका हुन्। ४० वर्षीय महर्जनले आफ्नो विश्वव्यापी साइक्लिङ यात्राको अभियानलाई विश्वका १ सय ७८ वटा मुलुकमा पुर्याउने अठोट लिएका छन्। अहिलेसम्म चीन, हङकङ, जापान, साउथ कोरिया, स्विडेन, डेनमार्ग, बेल्जियम, फ्रान्स, नेदरल्यान्ड, जर्मनी, स्विट्जरल्यान्ड, लक्जमबर, थाइल्यान्ड, मलेसिया, बंगलादेश, भारतलगायत देशका मुख्य मुख्य शहरहरूमा पुगेर महर्जनले साइकल यात्रा गरेर वातावरणलाई स्वच्छ राख्नका लागि सचेतना फैलाएका छन्। ती देशका मुख्य मुख्य शहरहरूमा पुगेर उनले बृहत साइकलको र्याली निकाल्छन्। उनको अभियानमा सबैले खुलेरै साथ दिन्छन्। उनले आफ्नो अभियान थालेदेखि अहिलेसम्म साइकल बाहेक अन्य सवारीसाधनहरू चढेका छैनन्। सयौं किलोमिटर पनि उनले साइकलबाटै आफ्नो यात्रा पुरा गर्छन्। अब केही दिनभित्र अष्टेलिया र लन्डनमा जाने तयारी गरिरहेको छु, महर्जनले भने, पुगिसकेका सबै देशका नागरिकहरूको अत्यन्तै साथ र सहयोग पाएको छु। अझै कम्तीमा १२ वर्ष यो अभियानलाई निरन्तरता दिएर विश्वका सवै देशमा पुग्ने लक्ष्य छ। विश्वको अनुभव बटुलेर नेपाललाई स्वच्छ र सुन्दर वातावरणमैत्री समाज बनाउनका लागि योगदान पुर्याउने उनको अठोट छ। काठमाडौंमा एक हजारवटा बिरुवाहरू रोप्ने अभियान थाल्दै छु, महर्जन भन्छन्, बिरुवा रोप्नका लागि महानगरपालिकालाई आग्रह गरेको छु। अनुमति आइसकेपछि यसको प्रक्रिया सुरु हुन्छ। उनले आफ्नो अभियानले विश्वकै ध्यानाकर्षण गराएकोसमेत अनुभव सुनाए। विश्वका विभिन्न सहरमा गरेको साइकल यात्रा अभियानमा जुटेको सहयोगले नेपालमा आएर बिरुवा रोप्ने सोचमा समेत आफू रहेको उनले प्रतिक्रिया दिए। महालक्ष्मी नगरपालिका ललितपुरमा एक हजार बिरुवा रोप्नका लागि नगरपालिकाले अनुमति दिइसकेको उनले सुनाए। अव्यवस्थित प्लटिङ गरेर शहरलाई कंक्रिट बनाउन भएन, उनी भन्छन्, सकिन्छ आफैंले बिरुवा रोपौं, सकिँदैन अरूले गरेको अभियानमा सहयोग गरौं। जसरी हुन्छ वातावरणलाई सफा र सुन्दर बनाउन लागौं। दिनप्रतिदिन भएका रुख बिरुवाहरू मासिँदै गएमा मानिसहरू अक्सिजन नपुगेरै मृत्युवरण गर्नुपर्ने स्थिति सिर्जना हुनेसमेत उनले खतरा देखेका छन्। विश्वका जुनसुकै देशमा पुग्दा यसबारेमा गराएको ध्यानाकर्षण सबैले साथ दिएर अनुशरण गर्ने गरेको महर्जनले अनुभव सुनाए। यो अभियानमा लाग्न त्यति धेरै समय र पैसा पनि खर्च गर्नुपर्दैन, उनले भने, एउटा साइकल भए मात्र पुग्छ। न ठूलो बाटो चाहिन्छ, न पेट्रोल, न त डिजेल, मात्र मानिसहरूको मनमा समाज परिवर्तन गर्ने सोच भए मात्र पुग्छ। आफ्नो अभियानबाट समाजका नयाँ पुस्ताहरूले पनि अनुशरण गर्नका लागि उनले सुझाव दिएका छन्। प्रदूषित वातावरणलाई सफा र सुन्दर राख्नका लागि सबैभन्दा बढी भूमिका मानवजातिकै हुने भएकाले यसप्रति सबैले चासो दिन उनले आग्रहसमेत गरे। सरकारले आफूसहित सबै वातावरण बचाउँ अभियन्ताहरूलाई हौसला दिनेगरी नीति तथा कार्यक्रमहरू बनाएर साथ दिन उनले सुझाव दिए। आफ्नै निजी लगानीमा वातावरण जोगाउनुपर्छ भनेर लागिरहेका छौँ,उनले भने,हामीलाई केही सहयोग चाहिएन्, तर सरकारले जसरी हुन्छ वातावरण जोगाउने काम गर्नुपर्यो।"
सरकार सफलताका मानक,"सरकार विदेशी मुद्रा रेमिट्यान्सको रूपमा यति नेपाल भित्रियो भन्दै दंग छ। यसरी भोलिको नेपाल कस्तो होला ? २०७२ सालमा नयाँ संविधान जारी गरेपछि २०७९ मा दोस्रो आमनिर्वाचन सम्पन्न भयो। त्यसपछिको सातदलीय गठबन्धन सरकारका प्रमुख पुष्पकमल दाहाल प्रधानमन्त्री बनेको पनि एक वर्ष नाघेको छ। उनले सरकारको एकवर्षे कार्यकाल समाप्त भएको अवसर पारेर राष्ट्रका नाउँमा सम्बोधन पनि गरे। जसमा उनले आफूले सोचे जति कार्य गर्न नसकेको स्वीकारे। सँगै दाबी पनि गरे कि सरकार सफल भएको छ। सातदलीय गठबन्धनको भागबन्डाअनुसार दुई वर्ष शासन गर्न पाएका दाहालले दोस्रो वर्षको कार्यकाल अझ सफल बनाउने दाबी गर्दै आफ्नो सरकारको सफलताका फेहरिस्त नै पेस गरेका छन्। सम्बोधनको क्रममा उनले दोस्रो वर्षको कार्यकाल सफल बनाउन मन्त्रिपरिषद्को फेरबदल गर्ने उद्घोष गरेका थिए। तर, अहिलेसम्म मन्त्रिपरिषद् फेरबदल भएको छैन। बरु, हरेक दिन नयाँ र अस्वाभाविक निर्देशन दिने कार्यको थालनी गरेका छन्। यद्यपि उनले दिएको निर्देशन अर्थहीन सावित भइसकेका छन्। निर्देशन अर्थहीन भए पनि हरेक दिन आफ्नो सरकारको मातहतका पदाधिकारीलाई हरेक दिन निर्देशन दिने सिलसिला नै सुरु भएको छ। मातहतका निकायहरूलाई निर्देशन दिनुका साथै आफू स्वयम्समेत राष्ट्रिय महŒवका कार्यक्रमबाहेक साना कार्यक्रममा गएर समय खेर नफाल्ने प्रतिबद्धता व्यक्त गरेका थिए। तर, स्वयम्ले प्रतिबद्धता उल्लंघन गरिसकेका छन्। बरु, नेपालको प्रतिनिधित्व गर्दै परराष्ट्रमन्त्री, सचिव वा अन्य नेपाली प्रतिनिधि उपस्थित भए पुग्ने कार्यक्रममा समेत उनी आफैं विदेश भ्रमणमा दौडिने गरेका छन्। जहाँसम्म सरकारको सफलताको प्रसंग छ, सरकारको सफलताका मानक के के हुन् ? केलाई सरकारको सफलता मान्ने ? अहिले सरकारले सबैभन्दा बढी सफलताको सूचकको रूपमा प्रस्तुत गरेको विषय हो, विदेशी मुद्राको सञ्चिति। अहिले नेपालको विदेशी मुद्रा सञ्चिति १२७५ अर्ब डलर अर्थात् १७ खर्ब ७६ अर्ब जम्मा छ, जसले ११ महिनाको आयात धान्न सक्छ भनिएको छ। पाँच महिनाको अवधिमा ६ खर्ब २३ अर्ब रेमिट्यान्स भित्रिएको र यो गत वर्षको दाँजोमा २६४ प्रतिशत बढी हो पनि भनिएको छ। रेमिट्यान्सलाई नै सरकारको सफलताको कसी मान्ने हो भने यो अवधिमा नेपाली कति विदेश गए ? भन्ने पनि खोज्नुपर्ने हुन्छ। दाहाल सरकारको एक वर्ष अवधिमा नेपालबाट १६ लाख ३ हजार मानिसले नेपाल छोडेका छन्। झन्डै ७१ हजार मानिस स्थायी बसोबासको अनुमति लिएर नेपालबाट स्थायीरूपमै बाहिरिएको कुरा अध्यागमन विभागका निर्देशक प्रेमप्रसाद दाहालको भनाइ छ। रेमिट्यान्सलाई गर्व गर्ने कि लज्जाबोध ? चाहे दाहालको सरकार होस् वा अर्काे कुनै सरकार, रेमिट्यान्सलाई गर्वको विषय बनाउने होइन, आत्मनिर्भर अर्थतन्त्रको स्थापनाका लागि पहल गर्नुपर्छ। नेपाली बिदेसिएको प्रसंगमा चर्चा गर्ने हो भने के नेपाली नेपालमा अवसर पाएर पनि बिदेसिएका हुन् त ? यदि होइन भने यो सरकारले एक वर्षको अवधिमा कति हजार मानिसलाई रोजगारीको ग्यारेन्टी हुने उद्योगको स्थापना गर्यो ? सरकारको सबैभन्दा ठूलो कार्य भनेको आफ्ना नागरिकलाई योग्यताअनुसार रोजगारीको अवसर प्रदान गर्नु हो। नागरिकलाई सुरक्षाको प्रत्याभूति गराउनु हो। भ्रष्टाचारमुक्त शासन अर्थात् सुशासन सञ्चालन गर्नु हो। नागरिकलाई स्वास्थ्य सेवा सके निःशुल्क नसके सस्तो र सुलभ रूपमा उपलब्ध गराउनु हो। हरेक नेपालीलाई आफ्नो पेसा र व्यवसाय निर्वाध गर्न पाउने वातावरण सुनिश्चित गरिदिनु हो। र, आमनेपालीलाई सुलभ न्याय उपलब्ध गराउनु हो। यथार्थमा भन्ने हो भने नेपालीले वास्तविक रूपमा सरकारको अनुभूति गर्न सकेका छैनन्। न त राज्यले रोजगारीको व्यवस्था गर्न सकेको छ, न त शान्ति सुरक्षाको। यो एक वर्षको अवधिमा फगत चर्चाका लागि भ्रष्टाचारका फाइल खोले झैं गरियो। स्पष्ट दोषी देखिने अवस्था रहे पनि राजनीतिक पहँुच भएकालाई धमाधम उन्मुक्ति दिइयो र दिने सिलसिला जारी छ। आममाफीको नाउँमा राष्ट्रपतिबाट खुँखार अपराधीहरूलाई आममाफी दिइएको छ। जसले पीडितहरूलाई असुरक्षित बनाएको छ। भ्रष्टाचारले रेकर्ड तोडेको छ। नेपालको राजधानीमा समेत आर्थिक गतिविधि सुस्त हुन पुगेको छ। सर्वसाधारणको व्यापार व्यवसाय बन्द हुन पुगेको छ। नेपाली युवालाई नेपालमा केही हुन सक्दैन भन्ने जस्तो निराशा उत्पन्न हुने वातावरण सिर्जना गराइएको छ। सरकार विदेशी मुद्रा रेमिट्यान्सको रूपमा यति नेपाल भित्रियो भन्दै दंग छ। के यसरी नै बिदेसिने क्रम बढ्यो भने भोलिको नेपालको अवस्था के होला ? नेपालको पछिल्लो जनगणनाले नेपालका पहाडी भूभागका करिब पाँच लाख घर खाली भएको तथ्यांक प्रस्तुत गरेको छ। ती पाँच लाख घरमा बस्ने मानिस कहाँ गए ? किन कृषियोग्य जमिन बाँझो हुन पुगे ? कृषि व्यवसाय किन विघटनको अवस्थामा पुग्यो ? के यिनै विषय हुन् त सरकारको सफलताका मानक ? यो सरकारले एक वर्षभित्र कति रोजगारी सिर्जना हुने उद्योगको स्थापना गर्यो या उद्योगको स्थापनाको थालनी गर्यो ? बरु, अहिले नयाँ उद्योगको स्थापना होइन, पुराना उद्योगसमेत धमाधम बन्द हुन थालेका छन्। केही उद्योग चलेका छन् भने पनि मुस्किलले उनीहरूको उत्पादन केवल २५ देखि ५० प्रतिशतमा सीमित भएको छ। महँगी दोहोरो अंक पार गरिसकेको छ। तर सरकार ४७ प्रतिशतमा महँगी सीमित भएको मिथ्यांक प्रस्तुत गरिरहेको छ। यो अवधिमा निर्यातजन्य उद्योग कति स्थापना भए ? नेपालको निर्यातको अवस्था कस्तो छ ? नेपालमा स्थापना गरिएका उद्योगका कच्चापदार्थका साथै पेट्रोलियम पदार्थको आयात किन घट्यो ? किन नेपालको आयात ३८ प्रतिशतमा सीमित भयो ? नेपालीको क्रयशक्ति किन घट्यो ? यो अवधिमा किन रसियाजस्तो युद्ध भूमिमा गएर रसियन सेनामा नेपाली किन भर्ना हुन पुगे ? नेपालबाट रसियन सेनामा पुगेका नेपाली कतिले मृत्युवरण गरिसके ? त्यहाँबाट फुत्किएर आउनेहरूको व्यथा सुन्दा को कतिबेला मारिन्छन् टुंगो छैन। सरकारको कूटनीतिक पहल किन पुगेन ? सरकारले किन आफ्नो कूटनीतिक चातुर्यता प्रस्तुत गर्न सकेन ? के सरकार कूटनीतिक रूपमा सफल भयो ? अझ सरकार रसियन युद्ध र त्यस्तै खाडीमा असुरक्षित रोजगारी गरी नेपालीले पठाएको रेमिट्यान्सलाई उपलब्धि ठानेर आफ्नो सरकारको सफलताको गाथा सुनाइरहेको छ। यस्तो अवस्थामा रेमिट्यान्सलाई गर्व गर्ने कि लज्जाबोध ? तसर्थ चाहे दाहालको सरकार होस् वा अर्को कुनै सरकार, रेमिट्यान्सलाई गर्वको विषय बनाउने होइन, आत्मनिर्भर अर्थतन्त्रको स्थापनाका लागि पहल गर्नुपर्छ। नेपालमा नै उद्योगको स्थापना, कृषि पेसालाई पुनस्र्थापना र पर्यटन व्यवसायलाई चलायमान गरी रोजगारीको अवसरहरूको सिर्जनालाई नै प्रमुख नीति र कार्यक्रम बनाउन ढिला गर्नु हुँदैन। अन्यथा भोलि नेपालमा उद्योग स्थापना गर्न खोजे पनि विदेशबाट जनशक्ति ल्याउनुपर्ने अवस्था नआउला भन्न सकिन्न। समयमै ध्यान पुगोस्।"
किन बढ्दैछन् देश छाड्नेहरू ?,"देशमा रोजगारीको अवसर न्यून छ। रोजगारी सिर्जना गर्ने आर्थिक क्रियाकलाप ठप्पजस्तै छन्। राज्यले अँगालेका आर्थिक नीतिहरूले लगानीकर्ता र व्यवसायीहरूको हौसला बढाउन सकेको छैन। राजनीतिक स्थायित्वको अभाव र अस्थिर आर्थिक नीतिहरूले गर्दा लगानीकर्ता र व्यवसायीहरू सधैं निराश छन्। त्यो निराशाको परिणाम देशका ऊर्जावान् युवाले भोग्नु परेको छ र उनीहरू थप निराश हुन विवश छन्। निश्चित तहको शैक्षिक योग्यता हासिल गरेको खुसीमा ठूलो उत्साह र उमंगका साथ श्रमबजारमा प्रवेश गरेर रोजगारीको अवसर खोज्ने युवा जमात त्यही रोजगारीको अवसर नपाएर निराश भइरहेका छन्। त्यही निराशाले डोर्याएका धेरै युवा अवसरको खोजीमा बिदेसिने गरेका हुन्। अधिकांश युवा अवसरको खोजीमा बिदेसिने गरेका छन् भने केही युवाचाहिँ अझै राम्रो अवसरको खोजीमा बिदेसिने गरेका छन्। राजनीतिक नेतृत्वको अकर्मण्यता र गैरजिम्मेवारी अनि राज्यले अँगालेका अव्यावहारिक आर्थिक नीतिहरूले गर्दा देशमा आर्थिक गतिविधि फस्टाउन नसक्दा रोजगारी सिर्जनामा संकुचन आएकाले बेरोजगार युवाको संख्या दिनप्रतिदिन बढिरहेको छ। यही बेरोजगारीको पीडाले रन्थनिएका युवाले जीवनको गतिलाई सहज यात्रामा डोर्याउन र आफ्ना केही सपना पूरा गर्न तथा जीवनका लक्ष्य हासिल गर्न अवसर र अझ राम्रो अवसरको खोजीमा धमाधम देश छाड्दैछन्। राम्रो अवसरको खोजीमा रहेका युवाले त्यो अवसर प्राप्त हुनासाथ सधैंका लागि देश छाड्दैछन्। यसरी जुन गतिमा युवाले देश छाड्दैछन् अथवा योग्य र सक्षम युवाले देश छाड्ने प्रवृत्ति जुन गतिमा बढिरहेको छ, त्यसले देशको भविष्य नै अन्धकारतर्फ धकेलिने संकेत पनि गरिरहेको छ। राजनीतिक नेतृत्वले गलत मार्ग अवलम्बन गर्दा र तिनको दबाब र प्रभावमा परेर देशको कर्मचारी प्रशासन र न्याय प्रशासनसमेत सार्वजनिक सेवालाई चुस्तदुरुस्त बनाउनमा भन्दा निहित स्वार्थपूर्तिमा दत्तचित्त भएर लागेकाले सर्वत्र असन्तुष्टि, निराशा र आक्रोशमात्रै बढेको अवस्था छ। मूलतः देशको राजनीतिमा व्याप्त बेथितिको प्रभाव अरू सबै क्षेत्रमा परेको छ र सबै क्षेत्रमा बेथिति नै व्याप्त छ। यस्तै बेथितिहरूका भुक्तभोगी र यस्तै बेथितिहरूबाट प्रताडित युवाका मनमा यो देशमा बसेर केही हुँदैन भन्ने निराशाजनक भावनाको विकास भइरहेको छ। अनि यस्तै युवाले सधैंका लागि देश छाड्दैछन्। हालै अध्यागमन विभागले नेपालीहरूको बिदेसिने प्रवृत्तिका बारेमा एउटा कहालिलाग्दो तथ्यांक सार्वजनिक गरेको छ। विभागले सन् २०२३ मा कुल १६ लाख ३ हजार ८ सय ३६ नेपाली विभिन्न उद्देश्यले बिदेसिएको तथ्यांक सार्वजनिक गरेको छ। जसमध्ये ७० हजार ९ सय १५ जनाले सधैंका लागि देश छाडेका छन्। देशमा व्याप्त राजनीतिक र सामाजिक बेथिति, गरिखानेका लागि अवसरको अभाव र सर्वत्र व्याप्त निराशाले देश छाड्नेको संख्या निरन्तर बढिरहेको छ भन्ने तथ्यलाई विभागको यो तथ्यांकले पुष्टि गरेको छ। समस्या नेपालीले सधैंका लागि देश छाड्नुमात्रै होइन, कस्ता नेपालीले देश छाड्दैछन् र कति नेपालीले देश छाड्दैछन् भन्ने प्रश्न अहम् हो। लर्तरा र कमजोर नेपालीले देश छाडेका छैनन्। सस्तो मूल्यमा आफ्नो श्रम बेचेर पनि त्यस्ता नेपालीले यही संघर्ष गर्न अभिशप्त छन् र गरिबीले पिल्सिएर संघर्षै संघर्षमा बाँचिरहेका छन्। बरु सक्षम र योग्य नेपालीले नै सधैंका लागि देश छाड्दैछन्। मुख्य चिन्ताको विषय यही हो। अदक्ष, अर्धदक्ष, दक्ष, व्यावसायिक र उच्च दक्षता भएका जनशक्ति अवसरको खोजीमा बिदेसिने गरेको वैदेशिक रोजगार विभागको तथ्यांक छ। विभागको तथ्यांकअनुसार आर्थिक वर्ष २०७९०८० मा मात्रै २६२६ प्रतिशत अदक्ष, ७८५ प्रतिशत अर्धदक्ष, ६५६९ प्रतिशत दक्ष, ०१४ प्रतिशत व्यावसायिक र ००३ प्रतिशत उच्च दक्ष जनशक्ति रोजगारीका लागि बिदेसिएका छन्। अदक्ष र अर्धदक्षभन्दा दक्ष, उच्च दक्ष र व्यावसायिक जनशक्ति बिदेसिनु चिन्ताको विषय हो, जुन जनशक्ति देशको विकासका लागि अति आवश्यक छन्। पछिल्लो समय डाक्टर, नर्स, इन्जिनियर, सूचनाप्रविधि विज्ञ र अन्य विषयविज्ञलगायतका दक्ष, उच्च दक्ष र व्यावसायिक जनशक्ति बिदेसिने क्रम बढेको छ। नेपालमा एक हजार जनसंख्याका लागि १९४ जना स्वास्थ्य जनशक्ति उपलब्ध रहेको सरकारी तथ्यांक छ। स्वास्थ्यजस्तो संवेदनशील क्षेत्रमा समेत यति ठूलो जनशक्ति अभाव रहेको अवस्थामा देशमा उपलब्ध जनशक्ति पनि धमाधम राम्रो अवसरको खोजीमा बिदेसिइरहेको नेपाल मेडिकल काउन्सिलको तथ्यांकले देखाएको छ। काउन्सिलको तथ्यांकअनुसार सन् २०२३ मा २ हजार ३ सय १६ चिकित्सकले चारित्रिक प्रमाणपत्र लिएका छन्, जुन विभिन्न देशमा गएर अध्ययन गर्न र अथवा काम गर्नका लागि आवश्यक पर्छ। स्मरणीय के छ भने सन् २०२३ मा २ हजार २ सय २२ जनाले मात्रै एमबीबीएसको लाइसेन्स परीक्षा उत्तीर्ण गरेका थिए। यो तथ्यांकले देशमा जति चिकित्सक उत्पादन भएका छन्, त्यति नै बिदेसिने गरेको देखाउँछ। देशमा सर्वत्र निराशा छाउनुको मूल कारण देशको खराब राजनीति हो। राजनीतिमा व्याप्त बेथितिले देशको हरेक क्षेत्रलाई असर गरेको छ। राजनीति देशका अरू धेरै क्षेत्रको मियो हो। त्यसैले राजनीतिको असर अरू सबै क्षेत्रमा पर्छ। राजनीति सङ्लियो भने अरू क्षेत्रमा स्वतः सुधार आउनेछ। देशका स्वाभिमानी र स्वावलम्बी युवालाई निराश भएर बिदेसिनुपर्ने बाध्यता देशको विसंगतिपूर्ण राजनीतिले नै सिर्जना गरेको हो। बिदेसिनका लागि मर्न तयार हुने स्थिति पनि त्यही विसंगतिपूर्ण राजनीतिले नै सिर्जना गरेको हो। त्यसैले अब राजनीतिक नेतृत्वले गम्भीरतापूर्वक सोच्नुपर्छ कि आखिर किन बढ्दैछन् देश छाड्नेहरू भनेर।"
राज्यले जोखिम बिमा गर्नुपर्छ,"डोल्पालगायतका हिमाली जिल्लाका बासिन्दाको आम्दानीको प्रमुख स्रोत यार्सागुम्बा संकलन हो। प्रत्येक वर्ष डोल्पाका पाटनहरूमा मात्रै २०औं हजार मानिस यार्सा संकलनका लागि उच्च हिमाली क्षेत्रमा पुग्ने गर्छन्। वर्षभरि जीविकोपार्जन गर्ने मुख्य स्रोत नै यार्सागुम्बा हो। त्यसैले प्रत्येक वर्ष जेठ र असारमा घरमा ताला लगाएर वृद्धवृद्धा, बालबालिकादेखि सुत्केरीसम्म पाटन पुग्छन्। धेरै उचाइमा यार्सा पाइने भएकाले त्यहाँसम्म पुग्न तीनचार दिन हिँड्नुपर्छ। यससँगै लेक लाग्ने र अत्याधिक चिसोले ज्यान गुमाउने समस्या त छँदै छ। हिउँमा चिप्लिएर कैयौंले ज्यान पनि गुमाउँदै आएका छन्। यार्सा संकलनबाट कमाएको पैसाले बालबच्चा पढाउने, साहुको ऋण तिर्ने, मिठो मसिनो खाने, औषधोपचार गर्ने आशामा पाटन पुगेका कतिपयले अकालमै ज्यान गुमाउँछन्। कसैले बाबुआमा गुमाउँछन्। कसैले छोराछोरी गुमाउँछन्। जसले गर्दा घर परिवारको बिचल्ली हुन्छ। यार्सा संकलनका लागि धनीमानी जाँदैनन्। विपन्न नागरिकलाई जानैपर्ने बाध्यता छ। संकलकहरूबाट पुर्जी काटेर निकुञ्ज र वन कार्यालय मातहतका समितिले राजस्व उठाउँछन्। तर, उनीहरूको बिमा गर्नेतर्फ कसैको ध्यान गएको छैन। संकलित रकमबाट उनीहरूको बिमासमेत गरिदिएको भए धेरै राहत हुन्थ्यो। करोडौं राजस्व उठे पनि संकलकका लागि सामान्य बिमासमेत नगर्दा घरमुली गुमाउने परिवारको बिचल्ली भएको छ। यस कारण राज्यले जोखिम बिमा गर्नु आवश्यक छ। राज्यले एउटा नीति नै बनाइदियो भने कार्यान्वयनको चरणमा जान्छ। त्यति मात्र होइन, यस विषयमा स्थानीय सरकारले पनि सोच्नु जरुरी छ। स्थानीय सरकारले पनि सम्बन्धित कार्यालयसँग समन्वय गरेर संयुक्त लगानीमा जोखिम बिमाको अवधारणा ल्याइदिने हो भने विपन्न नागरिकका लागि धेरै ठूलो राहत हुनेछ। (कुमाई डिभिजन वन कार्यालय डोल्पाका वन अधिकृत हुन्।)"
पुलिस पीएम कपको फाइनलमा,"काठमाडौं : गण्डकी प्रदेशलाई पराजित गर्दै विभागीय टोली नेपाल पुलिस क्लब प्रधानमन्त्री कप पुरुष राष्ट्रिय एक दिवसीय क्रिकेट प्रतियोगिताको फाइनलमा प्रवेश गरेको छ। मूलपानी क्रिकेट मैदानमा आज भएको खेलमा पुलिसले गण्डकी प्रदेशलाई ६ विकेटले हराउँदै प्रतियोगिताको फाइनलमा पुग्ने पहिलो टोली बन्न सफल भएको हो। यससँगै पुलिसले सातौं खेलमा सातौं जित निकाल्दै दुई खेल अगाडि नै फाइनलमा स्थान पक्का गरेको छ। पुलिस १४ अंक जोड्दै अंक तालिकाको शीर्ष स्थानमा छ। पराजित गण्डकी भने आठ खेलमा चार अंक जोड्दै अंक तालिकाको आठौं स्थानमा छ। गण्डकी प्रदेशले प्रस्तुत गरेको एक सय ७१ रनको लक्ष्य पुलिसले २४ दशमलव २ ओभरमा चार विकेट गुमाउँदै पूरा गर्यो। पुलिसको जितमा दिलिप नाथले सर्वाधिक ५७ रनको योगदान दिए। उनले ३९ बलमा ६ चौका र चार छक्काको मद्दतले ५७ रन बनाएका हुन्। अर्जुन साउदले अविजित ४४ रन बनाउँदा आरिफ शेखले अविजित २७, कुशल भुर्तेलले २२ र शंकर रानाले १२ रन बनाए। गण्डकीका लागि सन्दीप पराजुलीले दुई विकेट लिए भने कमल परियार र कप्तान विपिन खत्रीले समान एकएक विकेट लिए। यसअघि टस हारेर पहिला ब्याटिङको निम्तो पाएको गण्डकीले ३८ दशमलव ३ ओभरमा सबै विकेट गुमाउँदै एक सय ७० रनको योगफल बनाएको थियो। गण्डकीका लागि अमृत गुरुङले सर्वाधिक ५० रनको योगदान दिएका थिए। उनले ३९ बलमा आठ चौका र दुई छक्काको मद्दतले ५० रन जोडेका हुन्। त्यसैगरी किरण पंगेनी र कमल परियारले समान ३०३० रन बनाए भने समिर कँडेलले २९ र कृष ऐरले १० रन बनाए। बलिङतर्फ पुलिसका राशिद खानले पाँच विकेट लिए भने करण केसी र ललितनारायण राजवंशीले समान दुईदुई विकेट लिए। कप्तान दीपेन्द्रसिंह ऐरीले एक विकेट लिएका थिए।"
सुदूरपश्चिमलाई हराउँदै आर्मी पीएम कपको फाइनल नजिक,काठमाडौं : त्रिभुवन आर्मी क्लब प्रधानमन्त्री कप पुरुष कप क्रिकेट प्रतियोगिताको फाइनल नजिक पुगेको छ। सोमबार किर्तिपुरस्थीत टियु क्रिकेट मैदानमा भएको खेलमा सुदुरपश्चिम प्रदेशलाई ९७ रनले पराजित गर्दै आर्मी फाइनल नजिक पुगेको हो। आर्मीले दिएको २६३ रनको लक्ष्य पछ्याएको सुदुरपश्चिम ४० दशमलव १ ओभर खेल्दा १६५ रनमा समेटियो। आर्मीका लागि तिव्र गतिका बलर जितेन्द्र मुखियाले सर्वाधिक ५ विकेट लिए। त्यस्तै सोमपाल कामीले २ विकेट लिए। त्यसअघि टस जितेर पहिले ब्याटिङ रोजेको आर्मी ४८ दशमल ३ ओभर खेल्दा २६२ रनमा समेटियो। आर्मीका लागि कुशल मल्लले सर्वाधिक ७५ रन बनाए। सुदुरका लागि भोजराज भट्टले ६ विकेट लिए। आर्मी ८ खेलमा ६ जित सहित १२ अंक बटुल्दै तालिकाको दोस्रो स्थानमा उक्लिएको छ। आर्मीले बिहीबार गण्डकीसँगको खेलमा जीत हासिल गरे फाइनल प्रवेश गर्नेछ। त्यस्तै सोमबार मुलपानी मैदानमा भएको खेलमा गण्डकी प्रदेशलाई ६ विकेटले पराजित गर्दै क्लव नेपाल पुलिस क्लवले आफ्नो अपराजित यात्रालाई कायमै राखेको छ। गण्डकीले दिएको १७१ रनको लक्ष्य पुलिस क्लवले २४२ ओभर खेल्दै ४ विकेटको क्षतिमा भेट्टायो। पुलिसका लागि ओपनर दिलिप नाथले ५७ रनको अर्धशतकीय पारी खेले। गण्डकीका लागि सन्दिप रजाइलीले दुई तथा विपिन खत्री र कमल परियारले एक एक विकेट लिए। त्यसअघि टस हारेर पहिला ब्याटिङ गरेको गण्डकीले ३८३ ओभरमा अलआउट हुँदै १७० रन बनायो। गण्डकीका लागि अमृत गुरुङले सर्वाधिक ५० रनको अर्धशतकीय पारी खेले। पुलिसका रसिद खानले सर्वाधिक पाँच विकेट लिएका थिए। त्यस्तै करण केसी र ललित नारायण राजवंशीले समान दुईदुई विकेट लिए भने दिपेन्द्र सिंह ऐरीले एक विकेट लिएका थिए। जितसँगै पुलिस ७ खेलबाट १४ अंकका साथ शीर्ष स्थानमा रहेको छ।
बंगलादेशमा हुने यू१९ महिला साफ च्याम्पियनसिप खेल्न जाने खेलाडीको विदाइ,"काठमाडौं : बंगलादेशमा हुने यू१९ महिला साफ च्याम्पियनसिप खेल्न जाने नेपाली टिमको बिदाइ गरिएको छ । सोमबार एन्फा कम्प्लेक्स सातदोवाटोमा एन्फाका अध्यक्ष पंकजविक्रम नेम्बाङ लगाएत पदाधिकारीले नेपाली टोलीको विदाइ गरेका हुन् । फेब्रुअरी २ देखि ढाकामा सुरु हुने प्रतियोगितामा ४ टिम छन् । राउण्ड रोबिन लिगपछि शीर्ष २ टिमले फाइनल खेल्ने छन् । एन्फाका अध्यक्ष नेम्बाङले नेपाली टिमले बंगलादेशमा राम्रो नजिता ल्याउने विश्वास व्यक्त गरे। प्रशिक्षकले सिकाएका कुरालाई खेलाडीहरुले मैदानमा प्रदर्शनमार्फत देखाउनुपर्ने उनको भनाइ छ । नेपालले पहिलो खेल फेब्रुअरी २ मा वंगलादेश, फेब्रुअरी ४ मा भुटान र फेब्रुअरी ६ मा भारतसित खेल्ने तालिका छ ।"
"प्रधानमन्त्री कप क्रिकेट : आज सुदूरपश्चिम र आर्मी, गण्डकी र पुलिस भिड्ने",काठमाडौं : प्रधानमन्त्री कप राष्ट्रिय क्रिकेट प्रतियोगिताअन्तर्गत आज दुई खेल हुने भएका छन्। सुदूरपश्चिम प्रदेश र त्रिभुवन आर्मी क्लबीचको खेल कीर्तिपुरस्थित त्रिभुवन विश्वविद्यालयको क्रिकेट मैदानमा हुने छ। अर्को खेल काठमाडौंको मुलपानी क्रिकेट मैदानमा गण्डकी प्रदेश र नेपाल पुलिस क्लबबीच हुने छ। १० टोली सम्मिलित प्रधानमन्त्री कप क्रिकेटमा सुदूरपश्चिम प्रदेश अंक तालिकाको पाँचौँ स्थानमा छ। सुदूरपश्चिमले हालसम्म खेलेका ६ खेलमध्ये चारमा विजयी हुँदै आठ अंक जोडेको छ। यस्तै आर्मी क्लब अंक तालिकाको चौथो स्थानमा छ। आर्मीले हालसम्म सात खेलमा पाँचमा जित हासिल गर्दै १० अंक जोडेको छ। यसैगरी गण्डकी प्रदेश अंक तालिकाको आठौँ स्थानमा छ। गण्डकीले सात खेलमा दुईमा विजयी हुँदै चार अंक बनाएको छ। यस्तै नेपाल पुलिस क्लब हालसम्म खेलेका ६ खेलमै जित हासिल गर्दै १२ अंकका साथ शीर्ष स्थानमा छ।  रासस
प्री ओपन सेसनमा नेप्से परिसूचक ३ अंक बढ्यो,काठमाडौं : साताको दोस्रो कारोबार दिन सोमबार प्री ओपन सेसनमा नेप्से परिसूचक ३०१ अंकले बढेर २०९७४८ विन्दुमा बन्द भएको छ। प्री ओपन सेसनमा ५६ स्टकको ६ हजार ८३ कित्ता सेयर २३ लाख ४४ हजार २३३ रुपैयाँमा कारोबार भएको छ। जसमध्ये २९ स्टकको मूल्य बढेको छ भने २२ स्टकको मूल्य घटेको छ। बाँकी ५ स्टकको मूल्य स्थिर रह्यो।
सेयरबाट दीर्घकालीन लाभ लिने कसरी ?,"काठमाडौं : धितोपत्रको दोस्रो बजारको खरिदबिक्री प्रवृत्ति वित्तीय सूचकको आधारमा भन्दा सेयर मूल्य घटबढमा लगानीकर्ता केन्द्रित भएको देखिन्छ। हुन पनि कम्पनीको सेयर मूल्य आपूर्ति र मागले निर्धारण गर्छ। तर, लगानीकर्ताले कहिलेकाहीँ कम प्रतिफल दिने कम्पनी बढी मूल्यमा र बढी प्रतिफल दिने कम्पनी कम मूल्यमा खरिद गरिरहेका हुन्छन्। यसो हेर्दा उनीहरूले आधारभूत, प्राविधिक विश्लेषण गरेर सेयर खरिदबिक्री गर्नेभन्दा कुन छिटो छिटो बढिरहेको छ भनेर कारोबार गर्ने प्रवृत्ति हावी भएको सेयर विश्लेषक बताउँछन्। तर बुझेर गरेको कारोबार दीर्घकालीन भएकाले बुझेर लगानी गर्न जरुरी ठान्छन्, जानकारहरू। यता सेयर लगानीकर्ता नवराज दाहाल अहिले सेयर लगानीकर्ताले ईपीएस, एनपीएल, पीईजस्ता वित्तीय सूचक हेरेर खरिदबिक्री गर्नेभन्दा पनि आज, भोलि पर्सि सेयर कति बढ्छ भनेर हेर्ने प्रवृत्ति बढी भएको बताउँछन्। उनका अनुसार नेप्से कारोबारमा नेटवर्थ माइनसमा भएकाहरू सर्किट लागेका छन् तर नेटवर्थभन्दा बजार मूल्य तल भएकाहरू झन् घटेका छन्। अहिले पनि कुनै एउटा वाणिज्य बैंकको नेटवर्थ बजारमूल्य भन्दा पनि बढी छ तर पनि उसको घटेको छ। यसकारण यो बेला लगानीकर्ताले केही पनि हेरेको देखिँदैन। वाणिज्य बैंकका लागि माग बढ्न नेपाल राष्ट्र बैंकले संस्थागत लगानीकर्तालाई कर्जा लिन क्याप हटाई दिनुपर्छ, दाहालले अन्नपूर्णसँग भने, अनि मात्रै बढी चल्छ। यद्यपि दीर्घकालीन रूपमा लगानी गर्नेहरूले पनि वाणिज्य बैंकको सेयरमा उत्साहित भएर लगानी गरेका छैनन्। किनभने बैंकहरूले पूर्णरूपमा आफूले लगानी गरेर प्रतिफल दिने हो। अहिले सबैको लाभांश दिने क्षमता घटिरहेको छ। हुन पनि कुनै समय ३०३२ प्रतिशत लाभांश दिनेले अहिले १२१५ प्रतिशत दिएर बसेका छन्। कतिले दिनै सकेका छैनन्। लगानीकर्ताले कम प्रतिफल पाइने बैंक महँगोमा र बढी प्रतिफल पाइने बैंक सस्तो मूल्यमा किन्ने गरेको नेप्से कारोबारमै देखिन्छ। वाणिज्य बैंकहरूको मुख्य वित्तीय सूचक प्रतिसेयर आम्दानी, सेयर मूल्य र पीई रेसियोलाई हेरेर कसरी दीर्घकालीन लगानीबाट फाइदा लिने भनेर जान्ने एक महत्त्वपूर्ण सूत्र हो। यसर्थ दोस्रो बजारको सेयर मूल्यसँग आर्थिक वर्ष २०८००८१ को दोस्रो त्रैमाससम्मको वित्तीय विवरणबाट उक्त सूचकलाई हेर्न सकिन्छ। सेयर मूल्य र प्रतिफलको सम्बन्ध देखाउने तथा विश्लेषण गर्दा सबैभन्दा रिलायबल वित्तीय सूचकांक पीई रेसियो हो। बैंकको सेयरको बजार मूल्यलाई प्रतिसेयर आम्दानी (ईपीएस)ले भाग गर्दा पीई रेसियो आउँछ। पीई रेसियोले उक्त बैंकको प्रतिसेयर एक रुपैयाँ आम्दानी गर्न लगानीकर्ताले दोस्रो बजारमा कति रुपैयाँ हाल्छन् ? भन्ने देखाउँछ। बजार मूल्यलाई प्रतिसेयर आम्दानीले भाग गर्दा पीई रेसियो आउँछ, अर्थात् एक रुपैयाँ ईपीएसका लागि दोस्रो बजारको सेयर मूल्य। यसको गणितीय अर्थ बैंकको एक रुपैयाँ प्रतिफल पाउन लगानीकर्ताले दोस्रो बजारमा कति रुपैयाँ तिर्ने गरेका छन् भन्ने पनि हो। कम पीई रेसियोले लगानीको तुलनामा आम्दानी बढी छ भन्ने बुझाउँछ। अर्थात् जति कम पीई त्यति राम्रो प्रतिफल। यसका लागि माघ १४ गते आइतबार नेप्सेमा कारोबार भएको वाणिज्य बैंकहरूको सेयर मूल्य र चालू आवको दोस्रो त्रैमाससम्मको वित्तीय विवरणको प्रति सेयर आम्दानीको आधारमा पीई रेसियोलाई लिन सकिन्छ। बैंकको ईपीएसलगायतका पक्ष चालू आवको दोस्रो त्रैमाससम्मको वित्तीय विवरणअनुसार कुमारी बैंकको ईपीएस सबैभन्दा कम ६६१ रुपैयाँ छ। बैंकको सेयर मूल्य १ सय ५३ रुपैयाँ छ। दोस्रो बजारमा कारोबार हुने बैंकहरूमध्ये सबैभन्दा बढी ईपीएस स्ट्यान्डर्ड चार्टर्डको छ। उक्त बैंकको ईपीएस ३६६२ रुपैयाँ छ। यसपछि बढी ईपीएस हुने बैंकको दोस्रो सूचीमा एभरेस्टको २९१२ र तेस्रो एनआईसी एसियाको २५५९ रुपैयाँ छ। यसैगरी क्रमशः नबिलको २३७४ र प्राइमको २२५० रुपैयाँ रहेको छ। यसबाहेकका बैंकको ईपीएस २० रुपैयाँभन्दा कम छ। कुनै पनि कम्पनीको निश्चित अवधिको व्यावसायिक र वित्तीय स्वास्थ्य बताउने सबैभन्दा प्रचलित र भरपर्दो मानक नै ईपीएस अर्थात् प्रतिसेयर आम्दानी हो। कम्पनीको तोकिएको अवधि (त्रैमास वा वार्षिक) मा व्यावसायिक गतिविधिबाट प्राप्त आय, अन्य स्रोतको आयबाट कर्मचारी तथा सञ्चालन खर्च र करको व्यवस्थापछि प्राप्त हुने खुद नाफा (नेट प्रोफिट) निकालिन्छ। बैंकहरूको हकमा खुद ब्याज, शुल्क र कमिसन आय, खुद व्यापारिक आय (ट्रेडिङ इन्कम) र अन्य आय जोडेर प्राप्त कुल सञ्चालन आम्दानीबाट कर्जा तथा अन्य सम्पत्तिमा नोक्सानी व्यवस्था वा फिर्ता (इम्पेरिमेन्ट चार्ज वा रिभर्सल) जोडेर वा घटाएर खुद सञ्चालन नाफा नोक्सानी निकालिन्छ। आम्दानीबाट कर्मचारी खर्च, अन्य सञ्चालन खर्च, हास र अपलेखनजस्ता कुल सञ्चालन खर्च कटाएर निस्कने कुल सञ्चालन नाफाघाटामा गैरसञ्चालन आम्दानी र खर्च मिलानपछि आयकर अघिको नाफाघाटा निस्कन्छ। यसमा आवश्यक आयकर व्यवस्थापछि कायम रकम खुद नाफा हो। खुद नाफालाई कायम साधारण सेयर कित्ताले भाग गरेर आधारभूत ईपीएस (ईपीएस खुदनाफाकुल साधारण सेयर कित्ता) निकालिन्छ। सामान्यतः वार्षिकमा व्यक्त गरिने ईपीएस वार्षिकीकरण गर्न पहिलो त्रैमासलाई २५, दोस्रोलाई ५०, तेस्रोलाई ७५ र चौथोलाई एक सय प्रतिशत मानेर गणना गरिन्छ। तर, जलविद्युत् वा कुनै समयमा मात्र बढी आय हुने कम्पनीको वार्षिकीकरणमा भने सजग हुनुपर्छ। ईपीएसले कम्पनीको सञ्चालक र व्यवस्थापनको व्यावसायिक र व्यवस्थापकीय क्षमतालाई अंकमा व्यक्त गर्छ। व्यावसायिक अवस्था, कर्मचारीको उत्पादकत्व, चुक्तापुजी र समग्र इक्विटीमा प्रतिफल, मूल्यआम्दानी अनुपातजस्ता सूचकलाई ईपीएसले व्यक्त गर्ने वा गणनाको आधार दिल्छ। कम्पनीको आधारभूत सूचक वा मेरुदण्ड मानिने ईपीएसको शुद्धता र यथार्थपरकताले सम्पूर्ण विश्लेषण र लगानी निर्णय प्रभावित गर्छ। हाल लगानी निर्णयमा सामान्यतः सम्बन्धित अवधिको वार्षिक वा त्रैमासिक ईपीएसलाई आधार बनाइन्छ। एक वर्ष वा एक त्रैमासको आधारमा कुनै कम्पनीको वित्तीय सबलता वा दुर्बलता मापन गर्दै लगानी व्यवस्थापनले जोखिम र अवसरगत लागत बढ्न सक्छ। यस्तो जोखिम समायोजन गर्न विगत ६ महिना र आगामी ६ महिनाको मिश्रित वा विगत १२ महिनाको ईपीएसको औसत अर्थात् ट्रेलिङ ट्वेल्भ मन्थ (टीटीएम) ईपीएसको प्रयोग प्रभावकारी मानिन्छ। हुन त शुद्ध आधारभूत ईपीएसको तथ्यांकसमेत सहजै उपलब्ध नभइरहेको अवस्थामा टीटीएमको तथ्यांक धेरैको जानकारी र पहुँचभन्दा बाहिर छ। वाणिज्य बैंकको सेयर मूल्य र पीई रेसियो नेपाल स्टक एक्सचेन्ज (नेप्से) को माघ १४ गतेको दोस्रो बजारमा कारोबार भएको वाणिज्य बैंकहरूको अन्तिम सेयर मूल्यलाई आधारमान्दा सबैभन्दा महँगो स्ट्यान्डर्ड चार्टर्ड बैंक छ। उक्त दिन यो बैंकको मूल्य प्रतिकित्ता ५ सय ४० रुपैयाँ छ। यसपछि महँगो सेयर एभरेस्टको छ। यसको प्रतिकित्ता सेयर मूल्य ५ सय ३७ रुपैयाँ ८ पैसा छ। यस बाहेककाको सेयर मूल्य पाँच सयभन्दा कम छन्। यद्यप ियसबाहेक सेयर मूल्य बढी हुनेमा क्रमशः नबिल बैंकको ४ सय ९१, एनआईसी एसिया बैंकको ४ सय ८१, र नेपाल एसबीआई बैंकको २ सय ९८ रुपैयाँ ९ पैसा रहेको छ। यसबाहेकका बैंकको सेयर मूल्य प्रतिकित्ता २ सय ५० रुपैयाँभन्दा कम छ। सबैभन्दा कम सेयर मूल्य कुमारी बैंकको छ। यस दिन कुमारीको प्रतिकित्ता १ सय ५३ रुपैयाँमात्रै छ। उक्त तथ्यांकको आधारमा हिसाब गर्दा प्राइम बैंकको पीई रेसियो सबैभन्दा कम ९२८ छ भने नेपाल बैंकको सबैभन्दा बढी २९१४ छ। अर्थात् प्राइमको एक रुपैयाँ प्रतिसेयर आम्दानीका लागि लगानीकर्ता दोस्रो बजारबाट सेयर किन्दा मात्र ९२९ रुपैयाँ तिर्न तयार छन्। प्राइमपछि कम पीई रेसियो हुने एनएमबी बैंकको १३०८ छ। यसपछि क्रमशः माछापुच्छ्रेको १३७४, कृषि विकास बैंकको १३८२, सिद्धार्थको १४५२, हिमालयनको १४५७, सानिमा १४६९ र स्ट्यान्डर्ड चार्टर्डको १४७५ छ। यसबाहेकको बैंकको पीई रेसियो १५ भन्दा कम छ। अन्तर्राष्ट्रिय अभ्यासअनुसार पीई १० भन्दा कम भएको संस्थाको सेयर किनिहाल्न सुझाव दिइन्छ। यसअनुसार अहिले प्राइम बैंकको उपयुक्त देखिन्छ। तर, नेपालमा यो लागू हुँदैन। राम्रो प्रतिफल दिने र कम मूल्य भएका वाणिज्य बैंकको पीई १५ भन्दा माथि पनि छ। कम पीई भएको कम्पनीको सेयर राम्रो भन्ने विषय पनि आफैं विवादित छ। लगानीकर्ताले पीई हेरेर कुन बैंकमा लगानी गर्दा ठीक हुन्छ, त्यो सोच्नुपर्ने जानकारको ठहर छ। वित्तीय विवरणअनुसार थोरै लगानी गरेर सबैभन्दा बढी रिटर्न पाउने बैंक छान्नु आवश्यक हुन्छ। पीईले अहिलेको रिटर्नमात्र होइन, भोलि कति हुन्छ पनि संकेत गर्छ। माग र आपूर्तिले निर्धारण गर्ने सेयरको माग भोलिको सम्भावना अध्ययनले पनि फरक पर्न सक्छ। यसैक्रममा सेयर विश्लेषक नवराज दाहालका अनुसार सेयर कारोबारमा वित्तीय सूचकको स्थिति हेरेर लगानी गर्नुपर्ने हो तर बजार हेर्दा त्यस्तो देखिँदैन। उनी भन्छन्, बैंकको ईपीएस, पीई हेरेर सेयर किन्ने गरेको देखिँदैन। तर भोलिका दिनमा सुरक्षित भएर लगानी गर्ने हो भने ईपीएस बढी भएका र पीई कम भएकालाई छान्न सक्यो भने त्यो उपयुक्त निर्णय हो। तर बजारले त्यो दिँदैन किनभने अहिले बजार ट्रेडर हाबी भएको उनको बुझाइ छ। यहाँ १० रुपैयाँ आउने भइहाल्यो नेप्से रातो हुन थाल्यो भने ८ रुपैयाँ नाफाबुक गरिहाल्छु नि भन्ने अवस्थामा पुगेको छ। बैंकको सेयर बढी होल्ड भयो भने सेयरमूल्य बढ्ने हो। तर बैंकको पुँजी आकार ठूलो भएकाले कसैले होल्ड गर्न सक्दैनन्, उनले थपे। ईपीएस, पीई रेसियो गणना विधि सेयर कारोबार मूल्यलाई कम्पनीको प्रतिसेयर आम्दानी (ईपीएस)ले भाग गरेर आउने अनुपात पीई रेसियो हो। जस्तैः क नाम गरेको बैंकको सेयरको प्रचलित मूल्य प्रतिकित्ता ३ सय र ईपीएस १५ भए ३ सय रुपैयाँलाई १५ ले भाग गर्दा आउने २० (३००१५ २०) नै उक्त कम्पनीको पीई हो। कम्पनीको सेयरको मूल्य बढेर ३ सय १५ रुपैयाँ पुगे पीई बढेर २१ हुन्छ भने मूल्य घट्दा पीई पनि घट्छ। यस्तै ईपीएस बढेर २० पुगे पीई घटेर १५ (३००२० १५) हुन्छ भने ईपीएस घट्दा पीई बढ्छ। प्रत्येक कारोबार मूल्य वा ईपीएससँगै परिवर्तन हुने पीईको शुद्धता र विश्वसनीयता ईपीएसको शुद्धता र विश्वसनीयतामा भर पर्छ। तीन सय रुपैयाँ पर्ने कम्पनीको ईपीएस २० रुपैयाँ भन्नुको अर्थ कम्पनीले प्रतिसेयर २० रुपैयाँ कमाएको छ। अर्थात्, एक रुपैयाँ कमाउनका लागि लगानीकर्ताले दोस्रो बजारमा १५ रुपैयाँ तिरेको हुन्छ। अर्थात्, लगानीकर्ताले दोस्रो बजारमा गरेको लगानीको ६६७ प्रतिशत प्रतिफल पाइरहेको छ भन्ने हुन्छ। वित्तीय विवरणको आधारमा वर्षभर उल्लेखित २० रुपैयाँ कमाउने हो भने ३ सय रुपैयाँ लगानी उठ्न १५ वर्ष लाग्छ भन्ने पनि पीई रेसियाले संकेत गर्छ। यसबाहेकको अर्को अर्थ अहिलेको ईपीएस प्राप्त गर्न १५ गुणा मूल्य दोस्रो बजारमा तिर्नुपर्छ भन्ने पनि हो। यी विषय सैद्धान्तिक हुन्। सबैभन्दा ठूलो प्रश्न, ईपीएस कति शुद्ध, कति विश्वसनीय र कति निरन्तर छ ? भन्ने पनि तुलनात्मक रूपमा हेर्न जरुरी छ। अहिले सेयर लगानीकर्ताले ईपीएस, एनपीएल, पीईजस्ता वित्तीय सूचक हेरेर खरिद बिक्री गर्नेभन्दा पनि आज, भोलि पर्सि सेयर कति बढ्छ भनेर हेर्ने प्रवृत्ति बढी छ। नेप्से कारोबारमा नेटवर्थ माइनसमा भएकाहरू सर्किट लागेका छन् तर नेटवर्थभन्दा बजार मूल्य तल भएकाहरू झन् घटेका छन्। सेयर कारोबारमा वित्तीय सूचकको स्थिति हेरेर लगानी गर्नुपर्ने हो तर बजार हेर्दा त्यस्तो देखिँदैन। बैंकको ईपीएस, पीई हेरेर सेयर किन्ने गरेको देखिँदैन। तर भोलिका दिनमा सुरक्षित भएर लगानी गर्ने हो भने ईपीएस बढी भएका र पीई कम भएकालाई छान्न सक्यो भने त्यो उपयुक्त निर्णय हो। तर बजारले त्यो दिँदैन किनभने अहिले ट्रेडर हाबी भएको बजार हो। नवराज दाहाल, सेयर लगानीकर्ता"
डीडीसीले छाड्छ बस्तीमा दूषित पानी,"त्यहाँ जम्मा भएका महिलाको हुलबाट एकस्वरमा आवाज निस्कियो अयनके नेतासुनके डेरीबला दूधदही खियबै है केना क बजौ हम सब केकरा कहु (यहाँका नेताहरूलाई डेरीवालाले दूध दही खुवाउँछन्, अनि कसरी बोलुन त उनीहरू, हामीले कसलाई भन्ने ?) धनुषा : पूर्वपश्चिम राजमार्गमै पर्छ, सुकजोर खोला। धनुषाको मिथिला७ मा स्थित सुकजोर खोलाकै पुल छेउमा छ, सुकुम्बासी बस्ती। जहाँ ३० घर छन्। खसीबाख्रालगायतका चौपाया पालेर सुकुम्बासीले जीवन गुजारिरहेका छन्। तर, खोलाको दूषित पानीले बस्तीका खसीबाख्रा र चौपाया भटाभट मर्न थालेका छन्। त्यसैकारण सुकुम्बासी बस्तीमा भोकमरीको समस्या देखिएको छ। जनकपुर दुग्ध वितरण आयोजना ढल्केबर (डीडीसी)ले आयोजनाबाट उत्पन्न हुने दूषित पानी सीधै खोलामा फ्याँक्छ। डीडीसीको फोहोरले खोला त दुर्गन्धित छ नै। बस्तीमा समेत नाक थुन्नुपर्ने अवस्था छ। दूषित पानीले खसीबाख्रा भटाभट मर्न थालेपछि सुकुम्बासीलाई जीवनयापन गर्न समस्या भएको छ, नेपाल सुकुम्बासी तथा अव्यवस्थित बसोबास संघका मधेस प्रदेश अध्यक्ष शिवचन्द्र यादव भन्छन्। आम्दानीका मुख्य स्रोत चौपाया नै भटाभट मर्दा के खाएर बाँच्ने भन्ने समस्या भएको बताउँछन् बस्तीका ८४ वर्षीय रामविलास यादव। यहाँ कसैको पनि रोजगारी छैन। हाम्रो अरू आयस्रोत पनि छैन, यादव भन्छन्, खसीबाख्रा पालेर कमाई हुन्थ्यो, त्यसैबाट पेट भथ्र्यौं। ती नै मर्न थालेपछि कसरी बाँच्ने हो ? डीडीसीले खोलामा दूषित पानी हाल्ने गरेकाले त्यो पानी खानेबित्तिकै खसीबाख्राहरू मर्ने गरेको उनले बताए। त्यो(खोलाको) पानी खायो कि मरिहाल्छन्, उनी भन्छन्, घर छेउमा खोला छ। कतिबेला खसीबाख्रा त्यहाँ पुग्छन्, थाहै हुँदैन। खोलाको पानी खाएपछि आफ्ना तीनवटा खसी र एउटा बाख्राको पाठी मरेको यादवले बताए। अघिल्लो वर्ष त खोलाको पानी खाएर दुईतीन दिनमा ब्याउन लागेको भैंसी पनि मर्यो, यादवले भने, त्यतिबेला त मुटुमाथि ढुंगा राखेर मन बुझाएँ। बस्तीका रामचन्द्र महराको घर देखाउँदै रामविलासले भने, उनका त १८ भन्दा बढी खसीबाख्रा खोलाको पानी खाएर मरिसके। उनलाई कस्तो भयो होला ? शनिबार बस्तीकी ५० वर्षीया चन्दरदेवी यादव घर अगाडि ढलिरहेको ४ महिनाको बाख्राको पाठी हेर्दै टोलाइरहेकी थिइन्। के भयो पाठीलाई भन्ने जिज्ञासामा चन्दरले भनिन्, एकरा प्राण छुइट रहल है (यसले प्राण त्याग्दै छ)। धारके जहर बला पाइन पिलेल्कै आब हम कि करु केनाके बचबियै(खोलाको विषादी पानी खायो, अब म के गरूँ ? कसरी बचाऊ ? त्यहाँ जम्मा भएका महिलाको हुलबाट एकस्वरमा आवाज निस्कियो अयनके नेतासुनके डेरीबला दूधदही खियबै है केना क बजौ हम सब केकरा कहु (यहाँका नेताहरूलाई डेरीवालाले दूध दही खुवाउँछन्, अनि कसरी बोलुन त उनीहरू, हामीले कसलाई भन्ने ?) अमरेन्द्र महतो सुकुम्वासी बस्तीका समस्याबारे नेताहरूले सुन्न पनि नचाहेको बताउँछन्। धेरैपटक नगरपालिकालाई गुहारेको छु। त्यहाँका नेताहरू हामी सुकुम्बासीलाई नागरिक नै मान्दैनन्, अमरेन्द्र आक्रोश पोख्छन्, डेरीबालालाई भन्यो भने दिउँसो पानी हाल्न बन्द गर्छन्। तर, राति फेरि फालिहाल्छन्। न जनप्रतिनिधिले हाम्रो कुरा सुन्छन्, नत डेरीबालाले। दुर्गन्धका कारण बस्तीमा लामखुट्टे र सर्पको बिगबिगी बढेको अमरेन्द्र सुनाउँछन्। पहिला त गन्हाउँथ्यो मात्रै, उनी भन्छन्, नाकमुख थुनेरै सहन्थ्यौ। अब त जाडोमा पनि सर्प घरभित्रै पस्न थाले। हाम्रो त ज्यानै जोखिममा छ। दुर्गन्धित र दूषित पानीको विषयमा गुनासो गर्दा जनकपुर दुग्ध वितरण आयोजना ढल्केबरका प्रमुखले उल्टै राजनीतिक धाक लगाएको कांग्रेसनिकट एक जना स्थानीय नेता बताउँछन। दूषित पानीको विषयलाई लिएर डीडीसीका प्रमुख दिलीप सरलाई एक महिनाअघि फोन गरेको थिएँ, कांग्रेसका ती नेताले भने ।"
डोल्पामा यार्साले छाडेका दुःखद डोबहरू,"डोल्पा : श्रीमती निको भइन्, श्रीमान् बिते त्रिपुरासुन्दरी नगरपालिका१ गल्ली गाउँकी ४१ वर्षीया हिरालक्ष्मी शाहीलाई यार्सा संकलन गर्ने समय जति नजिक आउँछ त्यति धेरै पीडा महसुस हुन्छ। उनलाई लाग्छ, अरू महिना आऊन् तर जेठ कहिल्यै नआओस्। किनभने, उनका श्रीमान् ४३ वर्षीय हरिचन्द्र शाहीको मृत्यु यार्सा टिप्न पाटन गएका बेला जेठमै भएको थियो। उनी श्रीमती, कान्छी छोरी तुलसीसहित २०७३ जेठ ७ गते यार्सा टिपेर मनग्य पैसा कमाउने सपना सजाएर गाउँनजिकै भोक्पा लेक पुगेका थिए। करिब चार हजार मिटर उचाइको लेकमा बाक्लो हिउँ जमेका कारण जाँदा नै धेरै समस्या भोग्नुपर्यो। शाही परिवारलाई यार्सा टिप्न जानु रहर नभई बाध्यता थियो। परिवारमा कसैको रोजगारी थिएन। यार्सा नै आम्दानीको स्रोत थियो। यो परिवारको जीवन धान्ने बाटो गाउँमा चार हल जग्गा मात्र थियो। यार्सा संकलन गर्न ज्यानको बाजी थापेर जानुपर्ने भए पनि बाध्यताका अघि केही सीप नचल्ने हीरालक्ष्मीले बताइन्। उनी पाटन पुगेको भोलिपल्ट नै निकै बिरामी परिन्। अत्यधिक चिसोले हातखुट्टा सुन्निए । दिसापिसाब रोकियो। पाटनबाट घर फर्किएलगत्तै मेडिकलमा उपचार पछि मलाई सञ्चो भयो। बाँच्ने लेखा (भाग्य) भएर होला म बाँचे। तर, श्रीमान् बचाउन सकिएन। नत्र दुवै जनाको एउटा चिहान हुन्थ्यो होला। छोराछोरीको बिचल्ली हुन्थ्यो, उनी भावुक बनिन्, म पाटनबाट गाउँ झरेको दुई दिनमा पाटनमै श्रीमान् सिकिस्त बिरामी पर्नुभए छ। अत्यधिक चिसोका कारण उहाँको शरीर पूरै सुन्निएर अन्तिम अवस्था भइसकेछ। उहाँलाई धेरै गाह्रो भएपछि यार्सा टिप्न गएका छिमेकीले बोकेर लेक कटाए छन्। देवर हतपत गरेर बोकेर ल्याउनबीच बाटोसम्म जानुभए छ। मलाई केही थाहा थिएन। मलाई त सबै कुरा गाउँका मान्छेले भनेपछि थाहा पाएँ। उनका अनुसार घर पुग्दासम्म श्रीमान्को अन्तिम अवस्था भइसकेको थियो। घरमा जडिबुटीको औषधिमुलो गर्दा पनि एकको दुई पनि भएन। सबैले भूत लाग्या छ भनेर झारफुक पनि गरायौँ सञ्चो भएन, उनले भनिन्, स्थानीय मेडिकलमा उपचार गर्न पनि लग्यौ। केही समयको उपचारपछि सञ्चो भयो। लगत्तै घर फर्कियौँ। त्यो बेला धेरै खुसी भएँ। तर, त्यो खुसी केही घण्टा पनि टिक्न सकेन। रातिखेर झन् गाह्रो भयो। भोलिपल्ट बिहान फेरि मलाई आईसीयूमा राखेको भए बाँच्छु कि भनेर उहाँले आफंैले भन्नुभयो। त्यही आशाले उपचार गर्न नेपालगञ्ज लैजान एकाबिहानै भनेर घरको सिँडी ओराल्नै लाग्दा बित्नुभयो। मेरो श्रीमान्को अकालमै जीउ जाने कारण गरिबी नै हो। आफूसँग पैसा भएको भए यार्सा टिप्न पठाउने थिइनँ। उनीहरूका दुई छोरा, दुई छोरी छन्। जो पढ्दै छन्। आयस्रोत केही छैन। जग्गाबाट उब्जनी हुँदैन। योजनाका काम, ढुंगा कुटेर, बालुवा बोकेर, पल्लिदार (ट्र्याक्टर, ट्रकमा ल्याइएको सामान झार्ने र हाल्ने काम) काम गरेर दुईचार सय रुपैयाँ संकलन गरेर खान्छु, बच्चाबच्ची पढाउँछु, उनले भनिन्। नयाँ घर बनाउने सपना अधुरै त्रिपुरासुन्दरी१० लिकुकी रीता पहाडीको यार्सागुम्बाकै कारण ३१ वर्षको उमेरमा सिउँदो पुछियो। उनका श्रीमान् ३३ वर्षीय नारायण पहाडीको ठूलीभेरीका नगरपालिकाअन्तर्गत पर्ने ग्यालबारा पाटनमा लेक लागेर ज्यान गयो। उनी यार्सा टिपेर नयाँ घर बनाउने आशा लिएर पाटन पुगेका थिए। तर, आशा पूरा नहुँदै साना सन्तान र श्रीमतीलाई सधैंका लागि छोडेर २०७५ जेठमा १३ गते ज्यान गुमाए। आजभन्दा पाँच वर्षअघि यार्सागुम्बा टिप्न पाटन पुगेर बिरामी परेका पति गुमाएपछि सम्झेर रुँदै त्रिपुरासुन्दरी १० कि ३१ वर्षीया रिता पहाडी । तस्बिर : रामचन्द्र न्यौपाने मेरो र श्रीमान्को घर सल्लाह भएर यार्सा टिप्न जानुभएको थियो। यार्सा टिपेर नयाँ घर बनाउने मिठो मसिने खाने सोच थियो। उहाँले घरको घोडामा सरसामान हालेर पाटन जानुभयो। त्यसपछि कहिल्यै फर्किनुभएन, उनले भनिन्, मैले त श्रीमान्को मुखसम्म देख्न पाइनँ। उतै बित्नुभयो। दाहासंस्कार पनि उतै भयो। मैले मरेको मुखसम्म देख्न पाइनँ। म बराबर अभागी को होला ? मृत्युको खबर पनि धेरैपछि थाहा पाएको उनले सुनाइन्। गरिबीकै कारण उहाँको ज्यान अकालमै गएको हो। यदि पैसा हुनेखाने भए मेरो श्रीमान्लाई पाटन पठाउने पनि थिइन्। यार्साले नै ज्यान लियो, उनले भनिन्। उनीहरूका दुई छोरी एक छोरा छन्। परिवारमा बिहान बेलुकी छाक टार्नै समस्या छ। उनकी जेठी छोरीको चाहना डक्टर बन्ने छ। रिताको जग्गा पनि दुई हलको मात्र छ। उब्जनी भने हुँदैन। मजदुरीमै उनको परिवार आश्रित छ। बुवाको निधनपछि परिवारको बिचल्ली त्रिपुरासुन्दरी८ देबकोटा वाडा गाउँ बस्ने ४५ वर्षीया सुनकुमारी जैसीले पति हरिप्रसाद जैसीलाई २०६७ जेठमा गुमाइन्। जो चार छोरीलाई राम्रो शिक्षादीक्षा दिन पैसा कमाउने आशा लिएर शेफोक्सुन्डो गाउँपालिकामा पर्ने कुनासा(पाटनको नाम) यार्सा पाटन पुगेका थिए। उनि जाँदाजाँदै लेक लागेर थला परे। बिरामी परेपछि आफन्त र इष्टमित्र मिलेर बोकेर घरसम्म ल्याए। धामी झाँक्री र स्थानीय घरेलु उपचार गरे। तर, उनको ज्यान बचेन। हामीसँग पैसा थिएन। बुझ्ने भइसकेको थिएँ। बुवा बित्नुभयो, छोरी प्रतिमा जैसीले भनिन्, बुवालाई उपचार गर्न आमाले गाउँभरि पैसा खोज्नुभयो। तर, कसैले पत्याएनन्। यदि पैसा भएको भए बुवालाई बचाउन सकिन्थ्यो होला। सानैमा टुहुरा हुनुपर्थेन होला। पैसा नभएर सहर लगेर उपचार गर्न सकिएन। स्थानीय धामी झाँक्रीले पनि उपचार गर्न नलैजा भनेका थिए। तापनि हामीले नमानेर लैजाने भन्यौं तर पैसा खोज्दा पाइएन। जेठी छोरीले बाल विवाह गरिन्। अहिले उनीबाट दुई छोरी छन् दिदीको श्रीमान्ले गरिबको परिवार भनेर छोडिसके। अहिले माइतीमै आमालाई सघाएर बस्नुभएको छ, प्रतिमाले भनिन्, बुवा बितेपछि ६ वर्षदेखि नै म पनि अर्काको घरमा छु। अहिले सिभिल इन्जिनियर कक्षा १२ मा पढ्छु। साइली बहिनी काठमाडौं अर्काको घरमा काम गर्ने गरी बसेको छ। कान्छी बहिनी जुफाल गाउँमा आफन्तकामा बस्छिन्। स्थायी जागिर खाएर पैसा कमाएर आमाको सपना पूरा गर्ने उनको चाहना छ। अधुरै रह्यो काठमाडौं गएर पढ्ने सपना त्रिपुरासुन्दरी १० दापु गाउँ बस्ने प्रीति शाहीलाका छोरा रुद्रि शाहीला १५ वर्षकै उमेरमा यार्सा पाटनमै अस्ताए। उनी यार्सा टिपेर पैसा कमाउन भनेर २०६६ साल जेठमा शेफोक्सुन्डो गाउँपालिकामा पर्ने सागर यार्सा पाटनमा गएका थिए। यार्सा टिपेर कमाएको पैसाले सहर गएर पढ्ने सपना देखेर पाटन गएका भाइको उतै मृत्यु भएको दाइ हरिचन्द्र शाहीलाले बताए। पाटनमै लेक लागेर उनी बिते। उनका सपना पनि अधुरै रहे, उनले भने। उनकी आमा हीरामती शाहिला ६५ वर्ष पुगिन्। उनका अनुसार रुद्रीसहित घरमा तीन छोरा हुन्। घरको आर्थिक अवस्था कमजोर भएकाले छोरो किरा खोज्न पाटन गएको थियो। लेकमा किरा टिपेर कमाएको पैसाले काठमाडौं पढ्न जाने सोच बनाएको थियो। तर, उसको सोच पूरा भएन्। घरपरिवारलाई शोकमा डुबाएर उतै बित्यो, उनले भनिन्, अहिले घरमा दुई छोरा छन्। उनीहरूसँग बस्छु। प्रत्येक वर्ष जेठ आउँछ। छोरालाई सम्झेर मन थामी नसक्नुहुन्छ। पाटन जानुपर्ने बाध्यताले गयो ज्यान त्रिपुरासुन्दरी ९ चुँ गाउँ बस्ने ५० वर्षकी उजेली पुन २०५७ सालमा यार्सा पाटनमै बितिन्। उनको दाहसंस्कार पनि उतै भयो। आमा पाटनमै बितेपछि उनकी जेठी छोरी च्यामा धरालाले बालविवाह गरिन्। घरज्वाइँ ल्याएर घरमै बसिन्। च्यामाकी तीन बहिनी छन्। घरको आर्थिक अवस्था कमजोर भएर सबैले सानैमा बिहे गरे। आमा बितेलगत्तै बुवा पनि बित्नुभयो हामी झन् टुहुरा भयौ, च्यामाले भनिन्, घर परिवार एकदमै विपन्न भएकाले उमेरले नेटो काटेकी आमा किरा खोज्न पाटन जानुपर्ने बाध्यता भयो। यदि पाटन नगएको भए आमा बित्नु हुने थिएन। घर बनाउने सल्लाह थियो, तर श्रीमान् फर्केनन् त्रिपुरासुन्दरी२ रुम गाउँ बस्ने ४६ वर्षीय आइतुरुपा बुढाका श्रीमान् नन्दबहादुर बुढाले २०६७ सालमा बाउलिगार्ड याचा पाटनमा ज्यान गुमाए। दमका बिरामीसमेत रहेका नन्दबहादुर बालबच्चालाई राम्रो शिक्षा दिक्षा दिने र नयाँ घर बनाउने आशाका साथ भनेर यार्सा टिप्न गएका थिए। पाटन पुगेको केही दिनमै बिरामी परे। अन्तिममा लगातार रगत बान्ता गरेपछि नन्दबहादुरको मृत्यु भएको उनकी श्रीमतीले बताइन्। घरमा आयस्रोत केही नहुँदा श्रीमान्लाई यार्सा टिप्न पठाएको उनले सम्झिइन्। यार्सा टिपेर कमाएको पैसाले घर बनाउने दुई जोइपोइस्थानीय भाषमा (श्रीमान् श्रीमती) को सल्लाह थियो। तर, उहाँ घरबाट पाटन हिँडेपछि फर्किनु भएन, उनले भनिन्, त्योभन्दा अगाडि पनि उहाँ किरा खोज्न जानुहुन्थ्यो केही हुन्थेन। त्यही वर्ष दशा लाग्यो। उनका अनुसार अघिल्ला वर्षहरूमा १०१५ हजारसम्म कमाइ हुन्थ्यो। तर, त्यो वर्ष यार्साले ज्यान खायो। सास त भेट्न पाइनपाइन लास पनि देख्न पाइन् उनले आँखाभरि आँसु पार्दै भनिन्, चिसो ठाउँ पुग्न पनि दुईतीन दिन लाग्ने भएकाले मैले आफ्नो हातबाट श्रीमान्को दाहसंस्कार गर्न पनि पाइनँ। कालगतिले मरेको भए पनि त्यस्तो केही मान्ने थिइनँ। अकालमै बित्नुभयो। त्यसपछि आमा बुवाको दुवैको भूमिका आफूले निभाउनुपर्यो। जीवनमा खास संघर्षका दिन सुरु भए। लाउँलाउँ खाउँखाउँ भन्ने उमेरमा छोरो बिते त्रिपुरासुन्दरीं७ छल गाउँका २५ वर्षका लालबहादुर रोकायले पनि यार्सा टिप्न गएका बेला ज्यान गुमाउनुपर्यो। लेक लागेर छोराको कलिलै उमेरमा मृत्यु भएको उनका बुवा शिवबहादुर रोकायले बताए। विस २०७७ सालमा सुम्से यार्सा पाटनमा खाँउ खाउँ लाउँ लाँउ भन्ने उमेरमा छोराले ज्यान गुमायो। छोरा त्यही एउटा मात्र थियो, त्यही पनि बित्यो, उनले भने, आर्थिक अवस्था कमजोर भएकै कारण छोरा किरा खोज्न गएको हो। घर फर्कन नपाएरै त्यहीबाट दैवले चुँडेर लग्यो। यार्सा टिप्न नगएको भए छोरो बाँच्ने थियो होला। शिवबहादुरको गाउँमा जग्गा छ। भेडा पनि पालेका छन्। त्यहीबाट जीवन धानेको उनले सुनाए। यी त केही प्रतिनिधि घटना मात्र हुन्। पछिल्लो पाँच वर्षमा यार्सा पाटनमा लेक लागेर १२ जनाले ज्यान गुमाएको रेकर्ड जिल्ला प्रहरी कार्यालय डोल्पासँग छ। यो अवधिमा दुई वर्ष कोरोनाका कारण यार्सा पाटन नै खुलेन। जुन हिसाबले यो तीन वर्षको तथ्यांक हो। यी घटनामा ज्यान गुमाउनेमध्ये चार डोल्पा र आठ जना जिल्लाबाहिरका हुन्। डोल्पाका उच्च हिमाली क्षेत्रमा पर्ने यार्सागुम्बा पाटनमा यार्सा संकलन गर्दै स्थानीय । सबै पाटनमा प्रहरी पुग्न सम्भव पनि हुँदैन। जानकारी आएसम्म प्रहरी पुग्छ। जानकारी आए नआएका गरेर प्रत्येक वर्ष एक दर्जन धेरैले ज्यान गुमाउने गरेका छन् डोल्पाका प्रहरी नायव उपरीक्षक शिव बुढाथोकीले भने। तर, पीडित परिवारलाई राज्यले न राहत दिएको छ न त क्षतिपूर्ति नै। स्वास्थ्य बिमासमेत उपलब्ध छैन। शेफोक्सुन्डो राष्ट्रिय निकुञ्जले यार्सा संकलन इजाजत र छोड पुर्जी वितरणबाट प्रत्येक वर्ष कम्तीमा ५० लाखभन्दा धेरै राजस्व संकलन गर्ने गरेको छ। यस वर्ष त दुई करोड तीन लाख रुपैयाँ संकलन भएको निकुञ्जका निमित्त प्रमुख संरक्षण अधिकृत विश्वबाबु श्रेष्ठले बताए। यार्सा संकलन गर्न निकुञ्ज र डिभिजन वनका छुट्टाछुट्टै पाटन हुने गर्छन्। प्रत्येक वर्ष जिल्लामा सर्व पक्षीय भेलाबाट मात्र यार्सा संकलन मिति तोकिने गरेको छ। निकुञ्जले बर्ग छुट्ट्याएर राजस्व उठाउँदै आएको छ। मध्येवर्ती क्षेत्र भित्रकालाई एक हजार, जिल्ला भित्रकालाई दुई हजार र जिल्ला बाहिरकालाई तीन हजार तोकिएको छ। संकलकबाट बर्सेनि लाखौं राजस्व उठाए पनि स्वास्थ्य बिमा भने गरिँदैन। निकुञ्जले यार्सा टिप्नेबाट राजस्व लिएर जोखिमको ग्यारेन्टी नगर्नु गलत भएको त्रिपुरासुन्दरी मध्येवर्ती क्षेत्र व्यवस्थापन समितिका अध्यक्ष चन्द्रमान सार्कीले बताए। जिल्लाका प्रत्येक गाउँमा यार्सा टिप्न पाटन जाँदा बर्सेनि धेरैले घरपरिवार र अभिभावक गुमाएको अवस्था छ। उनीहरूको जीवनस्तरसमेत दयनीय छ। छोराछोरीले पढ्न पाएका छैनन्। अभिभावक गुमाएकै कारण बालविवाह गर्न बाध्य छन्। राम्रोसँग खान पाएका छैनन्। धेरै पीडामा बाँचेका छन्, उनले भने, यार्सा टिप्न जाने जति सबैको बिमा सरकारले गर्नुपर्छ। यस विषयमा निकुञ्ज, विभागसम्म पनि कुरा उठाउँछु। उनका अनुसार स्वास्थ्य बिमा भए यार्सा टिप्न जाँदा ज्यान गुमाउनेहरूलाई केही न केही राहत हुनेछ। यार्सा संकलनमा बिमाको व्यवस्था नरहेको निमित्त प्रमुख संरक्षण अधिकृत श्रेष्ठको भनाइ छ। यार्सा पाटनमा जोखिम नभएको होइन जोखिम छ। तर, जोखिम न्यूनीकरणका लागि प्रत्येक वर्ष गृह मन्त्रालयसँग समन्वय गरेर हेलिकप्टरबाट आकस्मिक उद्धारको व्यवस्था गर्छौं, उनले भने। जोखिम बहनका लागि बिमा गर्न अत्यावस्यक रहेको उनको भनाइ छ। सरोकारवाला प्रत्येक वर्ष ज्यान गुमाउने नागरिकलाई १० लाखसम्म जोखिम बिमा गर्नुपर्ने बताउँछन्। बर्सेनि यार्सा संकलकले ज्यान गुमाउँदा त्यसको असर घरपरिवारमा पर्छ। बालविवाह हुन्छ। पढाइ छाड्छन्। जीविकोपार्जन मै समस्या पर्छ। प्रमुख जिल्ला अधिकारी तुलसीप्रसाद दाहालले यार्सा संकलन जोखिम बिमा आवश्यक रहेको बताए। यसका लागि राज्यले नीतिगत व्यवस्थानै गर्नुपर्ने उनको भनाइ छ। त्यतिमात्र नभई व्यक्तिगत सावधानीका कुराहरूमा सचेतना अपनाउन संकलन पुर्जी जारी गर्ने निकायले संकलकलाई जानकारी गराउनुपर्ने उनले बताए। यार्सा नै मुख्य आयस्रोत डोल्पामा वर्षभरिको उब्जनीले तीन महिना पनि खान पुग्दैन। जसकारण डोल्पालीको मुख्य जिउने आधार नै यार्सागुम्बा हुन पुगेको छ। त्यसो त २०३५ सालयता डोल्पालीको आम्दानीको मुख्य स्रोतनै यार्सा भएको त्रिपुरासुन्दरी१ का तुलराम सार्कीले बताए। डोल्पामा धेरै यार्सागुम्बा पाइने भएकाले छिमेकी जिल्ला रुकुम, जाजरकोट र जुम्लाबाट पनि प्रत्येक वर्ष डोल्पा आउने गर्छन्। रुकुम र जाजरकोटका मात्रै चार पाँच जनासम्मले ज्यान गुमाउने गरेको जिल्ला प्रहरी कार्यालय डोल्पाले जनाएको छ। हावापानीका हिसाबमा रुकुम जाजरकोटमा गर्मी हुन्छ। यार्सा चार हजार मिटरभन्दा माथि अत्याधिक चिसोमा पाइन्छ। तातो हावापानीमा बस्ने गरेकाहरू एक्कासि उच्च हिमाली पाटन पुग्दा लेक लाग्ने र चिसोको कारण ज्यान गुमाउने गरेको प्रहरी नायव उपरीक्षक बुढाथोकीले बताए। जगदुल्ला गाउँपालिकामा पर्ने टाङटुङे लेकमा २०६४ जेठ १५ गते हिमपहिरोले पुरेर १६ जनाको एउटै चिहान भयो। सबै यार्सा टिप्न पाटन पुगेका थिए। यार्सा उच्च भूभागमा पाइने भएकाले पनि राम्रोसँग तयारीबिना जाँदा चिसोले ज्यान गुमाउने गरेका जिल्ला अस्पताल डोल्पाका डा अखण्ड उपाध्यायले बताए। यार्सा पाइने हतारोले जंग फुड खाने, काँचो पाको खाने गरिन्छ। त्यसले गर्दा पनि स्वास्थ्यमा समस्या आउँछ, उनले भने, प्रत्येक वर्ष यार्सा पाटनमै मान्छे बित्नुको अर्को कारण प्रेसर, दम पनि हो। यी रोगले छोएका बिरामीहरू धेरैले ज्यान गुमाउँछन्। डोल्पा भित्रियो १ अर्ब ४७ करोड हिमाली जिल्ला डोल्पा जडिबुटीको भण्डारको रूपमा चिनिन्छ। यहाँ यार्सागुम्बा, जटामसी, गुच्ची च्याउ, सेतकचिनी, पदमचाल, पाँच औँलेलगायत विभिन्न प्रजातिका जडिबुटी प्रशस्त मात्रामा पाइन्छन्। यस वर्ष यार्सागुम्बा खरिदका लागि मात्रै डोल्पामा १ अर्व ४७ करोडभन्दा धेरै रकम भित्रिएको तथ्याकंले देखाएको छ। यार्सागुम्बा बिक्री वितरणकालागि शेफोक्सुण्डो राष्ट्रिय निकुञ्ज र डिभिजन वन कार्यालय डोल्पाबाट मात्रै ५ सय ८८ किलो बराबरको छोड पुर्जी जारी भएको छ। प्रतिकिलो २५ लाखले मात्र १ अर्व ४७ करोड रकम भित्रिएको स्थानीय व्यापारीले बताएका छन्। ३० लाखका दरले हिसाब गर्ने हो भने झन्डै दुई अर्ब पुग्ने उनीहरूको भनाइ छ। यस वर्ष डोल्पामा प्रतिकिलो १० लाखदेखि ३० लाखसम्म यार्सागुम्बाको खरिद बिक्री भएको दोलखाकी यार्सा व्यापारी मिमा फिन्जुक शेर्पाले बताइन्। उनका अनुसार यार्सा पहिलो दोस्रो र तेस्रो गरेर तीन प्रकारको हुने भएकाले मूल्य पनि त्यहि अनुसार हुने गर्छ।"
अप्पर तामाकोशी हकप्रद सेयरको लिलामीको बाँडफाँट,काठमाडौं : अप्पर तामाकोशी हाइड्रोपावरको नबिकेको हकप्रद सेयरको लिलामीको बाँडफाँट आज (सोमबार) हुने बताइएको छ। उक्त कम्पनीको लिलामी सेयरको बिक्री प्रबन्धक रहेको नागरिक लगानी कोषका अनुसार सोमबार बाँडफाँड हुनेछ। उक्त हाइड्रोपावरको लिलामी सेयरको अनुमानित कटअफ प्राइस १ सय ४६ रुपैयाँ तोकिएको छ। गत शुक्रबारदेखि उक्त कम्पनीको लिलामी सेयरको सिलबन्दी बोलपत्र खोल्ने कार्य सुरु भएको थियो। सो लिलामीमा करिब ३० हजारभन्दा बढीले आवेदन दिएका थिए। जसमा उनीहरूबाटै ७ अर्ब रुपैयाँ नगद जम्मा भएको कोषको भनाइ छ।
"१० अंकले बढ्यो सेयर बजार , नेप्से २१ सय विन्दुमाथि","काठमाडौं : सेयर कारोबार साताको दोस्रो दिन नेप्से परिसूचक दोहोरो अंकले बढेको छ। नेप्से १०२६ अंकले बढेर २१०४७२ विन्दुमा पुगेको छ। सेन्सेटिभ इण्डेक्स ०२२ प्रतिशतले बढ्यो। नेप्से दोहोरो अंकले बढ्दा कारोबार रकम पनि आइतबारको तुलनामा बढेको छ। यसदिन ३११ कम्पनीको १ करोड २३ लाख २२ हजार ७०५ कित्ता सेयर ४ अर्ब ५६ करोड ६५ लाख २२ हजार २३० रुपैयाँमा खरिदबिक्री भए। आइतबार नेप्से परिसूचक १०३७ अंकले बढेर २०९४४६ विन्दुमा कायम भएको थियो। सो दिन ३ अर्ब ८३ करोड मूल्य बराबरको सेयर कारोबार भएको थियो। यसदिन तीन कम्पनीको सेयर सकारात्क सर्किट लेभलमा कारोबार भयो। युनियन हाइड्रोपावर,अरुण भ्याली हाइड्रोपावर र मिड सोल हाइड्रोपावरको सेयर मूल्य सकारात्मक सर्किट लेभलमा कारोबार भएको हो। तीन कम्पनीको मूल्यमा सकारात्मक सर्किट लाग्दा गरिमा डिवेन्चर २०८५ का लगानीकर्ताले भने गुमाए। सो कम्पनीको सेयर १० प्रतिशतले घट्यो। ६० करोड रुपैयाँ बराबरको सेयर कारोबार गरी हिमालयन रिइन्स्योरेन्स शीर्षस्थानमा रह्यो। यसैगरी नगदी ग्रुपको २३ करोड,हाथवेको १२ करोड,एनआरएन ११ करोड र नेपाल रिइन्स्योरेन्स ९ करोड मूल्य बराबरको सेयर कारोबार भयो। तीन उपसमूहबाहेक अन्य उपसमूहको सूचक सकारात्मक देखिएका छन्। बैंकिङ,माइक्रोफाइनान्स र नन लाइफ इन्स्योरेन्सको सूचक घटेको हो। यसदिन १५० कम्पनीको मूल्य बढ्दा ८६ वटाको घट्यो भने ११ को मूल्य स्थिर रह्यो।"

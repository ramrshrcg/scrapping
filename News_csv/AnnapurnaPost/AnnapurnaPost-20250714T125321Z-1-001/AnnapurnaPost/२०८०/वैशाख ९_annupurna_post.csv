शीर्षक,विवरण
आर्थिक समस्या समाधानमा निजी क्षेत्र गम्भीरः अध्यक्ष ढकाल,"नुवाकोट : नेपाल उद्योग वाणिज्य महासंघका अध्यक्ष चन्द्रप्रसाद ढकालले देशको विद्यमान आर्थिक समस्या समाधानका लागि निजी क्षेत्र सक्रिय रहेको बताएका छन्। सरकारसँग मिलेर निजी क्षेत्रले देशको गम्भीर अवस्थाको समाधानका लागि साझेदारी गर्न तयार रहेको उनको उनको भनाइ थियो। नुवाकोटको विदुरमा नुवाकोट उद्योग वाणिज्य संघको १८औँ वार्षिक साधारण सभाको उद्घाटन गर्दै अध्यक्ष ढकालले देशको वर्तमान आर्थिक समस्याको समाधान नेपाल सरकार तथा निजी क्षेत्र दुवैको पहिलो प्राथमिकतामा रहेको र छिट्टै यसको समाधानको उपाय निस्कने समेत बताए। उनले सरकारले निजी क्षेत्रलाई विश्वास गर्नुपर्ने बताए। आर्थिक सस्याको समाधानका लागि स्थिर सरकार आवश्यक रहेको अध्यक्ष ढकालले बताए। 'हामीले सरकार र राष्ट्र बैंक वर्तमान आर्थिक समस्या समाधान गर्न निजी क्षेत्रसँग सहकार्य गर्न सकारात्मक पाएका छौं, उनले भने।"
परियोजना कार्यान्वयन गर्ने अर्थमन्त्रीको प्रतिबद्धता,"काठमाडौं : एडीबीले वर्षौंदेखि नेपालको विकासमा गरेको सहयोगको कदर गर्दै अर्थमन्त्री डा प्रकाशशरण महतले परियोजना कार्यान्वयन र वितरणसम्बन्धी चुनौती पार गर्नका लागि पुँजीगत खर्च सुधार गर्न सरकार प्रतिबद्ध रहेको बताए। विकास आयोजनाको प्रगति मूल्यांकन गर्न आयोजना गरेको दुईदिने कन्ट्री पोर्टफोलियो समीक्षा बैठकको उद्घाटनका सत्रमा बोल्दै उनले यस्तो प्रतिबद्धता व्यक्त गरेका हुन्। यसैक्रममा एडीबी दक्षिण एसियाका लागि महानिर्देशक केनिची योकोयामाले सुधारिएको पोर्टफोलियो कार्यसम्पादन विकासका परिणाम समयमै वितरण गर्न, उच्च र दिगो सहुलियतपूर्ण स्रोत विनियोजनका लागि महत्त्वपूर्ण भएको बताए। उनका अनुसार अर्थ मन्त्रालयले परियोजना कार्यान्वयन सुधार गर्न समस्यालाई सक्रिय रूपमा सम्बोधन गरिरहेको छ। एडीबीको कार्यसम्पादनमा आधारित विनियोजन प्रणालीमा आधारित उच्च सहुलियतपूर्ण स्रोत विनियोजनका लागि प्रतिवर्ष कम्तीमा ३ सय ५० मिलियन डलरदेखि ४ सय ५० मिलियन डलर वितरण प्राप्त गर्न आवश्यक छ।, तर उच्च कार्यान्वयनका लागि अनुशासन कायम गरी सरकार र एडीबीको सामूहिक प्रयासमा उच्च वितरण सम्भव हुने उनको भनाइ छ। बैठकको संयोजनमा आयोजित विशेष समारोहमा अर्थ (राजस्व) सचिव घिमिरेले प्रभावकारी आयोजना व्यवस्थापन, लैंगिक समानता र सामाजिक समावेशीकरण, वातावरणीय तथा सामाजिक सुरक्षा अनुगमनमा उत्कृष्ट कार्य गरेको भन्दै एडीबीको सहयोगमा सञ्चालित आयोजनालाई पुरस्कार प्रदान गरे। कार्यक्रममा विभिन्न आयोजनामा उत्क ष्ट पर्फमेन्स गरेकालाई पुरस्कृत गरिएको थियो। जसअन्तर्गत सहरी खानेपानी तथा सरसफाइ (सेक्टर) आयोजना, बागमती नदी बेसिन सुधार आयोजनाअतिरिक्त वित्तपोषण, सासेक राजमार्ग सुधार आयोजना, ग्रामीण उद्यम वित्तीय आयोजना र विद्युत् प्रसारण तथा वितरण दक्षता अभिवृद्धि आयोजना रहेका छन्। यो पनि पढ्नुहोस खरिद प्रक्रिया सुधार गर्न एडीबीको सुझाव"
"धुलिखेलखावा सडक : निर्माण कम्पनीविरुद्ध जाहेरी, ठेक्का रद्दको सिफारिस","काभ्रेपलाञ्चोक : अरनिको राजमार्गअन्तर्गतको धुलिखेलखावा सडकखण्ड विस्तारको जिम्मा लिएको गौरीपार्वती निर्माण सेवा प्रालिविरुद्ध जिल्ला प्रशासन कार्यालय काभ्रेपलाञ्चोकमा किटानी जाहेरी दर्ता गरिएको छ। पाँचखाल नगरपालिका प्रमुख महेश खरेलले ठेकेदारको लापर्बाहीले सडक यात्रुको स्वास्थ्यमा खेलवाड भएको तथा यात्राका क्रममा दुर्घटना भई कयौँको अङ्गभङ्ग भएको जनाउँदै ठेकेदारविरुद्ध क्षतिपूर्ति मागसहित शुक्रबार कार्यालयमा उजुरी दिए। उजुरीमा निर्माण सेवा तथा त्यसका सञ्चालक रामकुमार थापाले निर्माणमा ढिलाइ गरेको लापर्बाहीकै कारण धुलिखेलखावा सडक खण्डमा यात्रु जोखिम मोलेर हिड्न बाध्य भएको, सडकमा उडेको धुँवाले यात्रु बिमारी परेको तथा खाल्डाखुल्डीका कारण सवारीसाधन दुर्घटनामा परेपछि उजुरी दर्ता गरिएको नगर प्रमुख खरेलले बताए। सडक डिभिजन कार्यालय भक्तपुर र निर्माण कम्पनीबीच २२ महिनामा सडक विस्तार एवं स्तरोन्नतिको काम सक्ने गरी २०७९ जेठ २० गते सम्झौता गरिएको थियो। चार किलोमिटर सडकखण्ड विस्तार एवं निर्माण सुरु भएको दश महिना बितिसक्दा दश प्रतिशत मात्रै काम गरी रोकेपछि सडक डिभिजन कार्यालय र जिल्ला प्रशासन कार्यालय तथा जिल्लास्थित जनप्रतिनिधिले कामलाई निरन्तरता दिन गत चैत २९ गतेदेखि सात दिनको म्याद दिइएका थिए। निर्माण अलपत्र अवस्थामा रोक्दा उक्त सडकखण्डमा यात्रुले निकै सास्ती खेप्दै आएका हुन्। सडक डिभिजन कार्यालय भक्तपुरका प्रमुख मेघराज मरासैनीले सडक निर्माण सुरु भएको करिब ५० प्रतिशत समय बितिसक्दा दश प्रतिशत मात्रै काम भएको बताए। निर्माण व्यवसायीले सन्तोषजनक काम नगरेपछि शुक्रबार जिल्लामा बसेको सरोकारवालाको भेलाले ठेक्का रद्द गर्ने मागसहित सिफारिस गरेको छ। जिल्ला समन्वय समिति काभ्रेका प्रमुख दीपककुमार गौतमको अध्यक्षतामा बसेको बैठकले धुलिखेलखावा सडक खण्डको ठेक्का रद्द गर्न माग गरेको हो। ठेकेदारले सन्तोषजनक काम नगरेपछि सम्बन्धित सरोकारवाला निकाय सडक डिभिजन कार्यालय भक्तपुरलाई उक्त सडक खण्डको ठेक्का रद्द गर्न माग गर्दै आवश्यक विषयमा सहयोग गर्ने र रद्दका लागि सिफारिससमेत गरेको हो। प्रमुख जिल्ला अधिकारी पुण्यविक्रम पौडेलले ठेकेदारलाई एक हप्ताको अल्टिमेटम दिँदासमेत बेवास्ता गरेकाले कानुनबमोजिम कारबाहीको प्रक्रियासहित ठेक्का रद्दको माग गरिएको बताउनुभयो। मरासिनीका अनुसार सात दिनभित्र चित्तबुझ्दो गरी तीव्रगतिमा कामलाई निरन्तरता नदिएका कारण कानुनबमोजिम ठेक्का सम्झौता रद्द गर्नेदेखि कालोसूचीमा राख्नेसम्मको कारबाही गरिने छ। डिभिजन कार्यालयले छ महिनाको अवधिमा निर्माण व्यवसायीलाई नौ पटक पत्राचार गरेकोमा निर्माण ढिलाइका विषयमा कुनै जानकारी नदिएपछि विभाग ठेक्का रद्द गर्ने प्रक्रिमासमेत पुगेको बताइएको छ। सम्झौताअनुसार आगामी २०८० चैत १९ सम्म काम पूरा गर्नुपर्नेछ। उक्त सडकखण्डका विस्तार एवं स्तरोन्नतिका लागि व्यवसायीसँग रु २० करोड १९ लाखमा सम्झौता गरिएको थियो। सडकमा गुड्ने मालवाहक सवारीको भारवहन क्षमतालाई मध्यनजर गर्दै बलियो बनाउन कार्यालयले नेपालमा नै पहिलोपटक ग्राभेलमाथि २० सेन्टिमिटर बाक्लो सिमेन्ट मिसाइएको बेस हाल्ने तथा दुई चरणको कालोपत्रे डिबिएम र आस्फाल कालोपत्रे गर्ने कार्यालयले जनायो। साँघुरो सडकका कारण बर्सेनि ट्राफिक जाम बढ्दै गएपछि उक्त सडकखण्ड विस्तार गर्न लागिएको थियो। निर्माण व्यवसायीले सडक विस्तार गर्नका लागि केही रुख काट्नुपर्ने र सडकमा पर्ने विद्युत्का पोल स्थानान्तरण गर्नुपर्ने कारण देखाउँदै निर्माणको काम दुई महिनादेखि रोकेका छन्। केही वर्षदेखि जीर्ण बन्दै आएको धुलिखेलखावा सडकखण्डलाई १२ मिटरको फराकिलो बनाई कालोपत्रे गर्न लागिएको थियो। उक्त सडक हुँदै उत्तरी नाका तातोपानी पुग्ने गरिन्छ। यही सडक काभ्रेपलाञ्चोकबाट सिन्धुपाल्चोक, रामेछाप, दोलखालगायतका विभिन्न ठाउँबाट आवतजावतका लागि प्रयोग हुन्छ।  रासस"
खरिद प्रक्रिया सुधार गर्न एडीबीको सुझाव,"बहुपक्षीय दातामध्ये एक एडीबीले नेपालमा सन् २०२२ मा मात्रै कुल ३ अर्ब २१ करोड डलर लगानी गरेको छ। काठमाडौं : नेपालमा विकासका आयोजना सञ्चालन गर्नका लागि सार्वजनिक खरिद प्रक्रियामा सुधार गर्नुपर्ने सुझाव एसियाली विकास बैंक (एडीबी) ले दिएको छ। नेपालको ठूला बहुपक्षीय दाताको रूपमा योगदान पुर्याएको एडीबीले कन्ट्री पोर्टफोलियो समीक्षा बैठकमा परियोजना कार्यान्वयनमा चुनौती देखिएकाले सुधार्न भनेकोे हो। एडीबीको सहयोगमा सञ्चालित विकास आयोजनाको प्रगति मूल्यांकन गर्न आयोजना गरेको दुईदिने कन्ट्री पोर्टफोलियो समीक्षाको पहिलो दिन शुक्रबार नेपालका लागि एडीबीका देशीय निर्देशक (कन्ट्री डाइरेक्टर) अर्नाउड काउकोइस्ले सन् २०२२ मा गरेको कार्य सम्पादन प्रतिवेदन प्रस्तुत गरेका थिए। उनले आयोजना कार्यान्वयनमा थुप्रै चुनौती देखिएको सुनाए। कन्ट्री डाइरेक्टर काउकोइसका अनुसार नेपालमा लगानी गर्दा देखिएको चुनौतीमध्ये समग्र खरिद प्रक्रियाको दक्षता र बिडिङ कागजातको गुणस्तर सुधार गर्न जरुरी देखियो। परियोजनाको खरिद प्रक्रिया र तयारीमा चुनौती छ। परियोजनाका ठेकेदारहरू खराब प्रवृत्तिका पनि देखिएकाले ठेकेदार पहिचान गर्न विशेष खरिद उपायहरू समायोजन गर्न जरुरी देखिन्छ, उनले भने, परियोजनाका परामर्शदातालाई पनि थप कडा मापदण्ड बनाउनुपर्ने देखिन्छ। विशेष गरेर ठूला स्तर वा रणनीतिक परियोजनाका लागि ठेकेदार चयनमा चुनौती देखिएकाले चनाखो हुनुपर्ने देखिन्छ। यसर्थ ठेक्का व्यवस्थापन ढाँचाको विकास गर्ने र काम नगर्ने ठेकेदार र परामर्शदातालाई प्रतिबन्ध लगाउनसमेत उनले सुझाव दिए। यसै क्रममा अर्थ मन्त्रालयका राजस्व सचिव रामप्रसाद घिमिरे भने खरिद प्रक्रियामा समस्या भन्दा पनि समयमै सुरु नगरेका कारण परियोजना सम्पन्नमा ढिलाइ भएको स्विकार्दै यसलाई सुधार गर्न जरुरी भएको बताउँछन्। हामीले खरिद ऐन विश्वव्यापी मान्यताको आधारमा बनाएका हौं। पूर्ण त नहोला तर यसलाई समयमै सुरु गर्यौं भने गर्न सकिन्छ, सचिव घिमिरेले भने, परियोजना क्षेत्रका स्थानीय बासिन्दाका केही आकांक्षा पूरा गर्न सक्ने गरी अघि बढ्यौं भने सुधार हुने देखेका छौं। उनले नेपालमा आयोजना छनोटका क्रममा र लक्ष्य निर्धारण गर्ने बेला विचार गर्न जरुरी भएको बताए। उनका अनुसार कतिपय आयोजना तयारी अवस्थामा नआइकन कार्यान्वयन सुरु गरेकाले पनि समस्या देखिन्छ। जस्तो जग्गा प्राप्ति लगायतमा सुनिश्चितता नहुँदै काम सुरु गर्दा कतिपय अवस्थामा चुकेको उनले स्विकारे। एडीबीले धेरैजसो विषय पहिलादेखि उठाउँदै आएको तर सरकारले यसलाई सटआउट गर्न नसकेकोले यसपटक पनि सुझाव दिएको हुन सक्ने अनुमान गरिएको छ। कतिपय प्रक्रियागत विषयमा कमजोर भएकोले सुधार गर्न एडीबीले सुझाव दिएको बताउँदै उनले भने, विशेष गरेर नेपालमा खरिद ऐन, खरिद प्रक्रिया प्रणालीगत रूपमा हुन नसकेको औंल्याएको छ। यस्तै आयोजना परिचालनमा जग्गा प्राप्ति, स्थानीय जनताका माग सम्बोधन गर्नेलगायतका सामाजिक सुरक्षा (सोसियल सेफ गार्ड) मा ध्यान पुर्याउन सुझाएको छ। एकै वर्षमा ३ अर्बभन्दा बढी लगानी बहुपक्षीय दातामध्ये एक एडीबीले नेपालमा सन् २०२२ मा मात्रै कुल ३ अर्ब २१ करोड डलर लगानी गरेको छ। यसमध्ये सबैभन्दा बढी हिस्सा ऊर्जा क्षेत्रमा छ। जसमा कुल लगानीको ३००३ प्रतिशत अर्थात् ९६ करोड ४० लाख डलर लगानी छ। यसैगरी यातायातमा ८० करोड ६० लाख डलर (२५११ प्रतिशत), सहरी र पानीको क्षेत्रमा ४७ करोड ५० लाख डलर (१४८० प्रतिशत), कृषि, प्राकृतिक स्रोतमा ३७ करोड ९० लाख डलर (११८१ प्रतिशत), शिक्षामा ३५ करोड ९० लाख डलर (११८१ प्रतिशत), स्वास्थ्यमा १६ करोड ५० लाख डलर (५१४ प्रतिशत) वित्तमा ५ करोड डलर (१५६ प्रतिशत) र सार्वजनिक क्षेत्र व्यवस्थापनमा १ करोड २० लाख डलर ( ०३७ प्रतिशत) लगानी गरेको छ। उक्त लगानीमध्ये १८ परियोजनामा २ अर्ब ४७ करोड ३० लाख डलरबराबरको काम कार्यान्वयन भएको वार्षिक प्रतिवेदनमा उल्लेख छ। यद्यपि सन् २०२२ मा गरेको लगानीमध्ये ४० प्रतिशत रकम निकासा गरिसकेको प्रतिवेदनमा उल्लेख छ। एडीबीले त्रैमासिक ५८ करोड ७० लाख डलरबराबरको काम गर्ने लक्ष्य राखेकोमा २५ करोड ४० लाख डलरबराबरको कामबाट प्राप्ति हासिल गर्न सफल भएको कन्ट्री डाइरेक्टर) अर्नाउड काउकोइसले जानकारी दिए। यसै क्रममा अर्थ मन्त्रालयका राजस्व सचिव घिमिरे समग्र वैदेशिक लगानीमा एडीबीको ठूलो हिस्सा रहेको बताउँदै अहिले भने परियोजना कार्यान्वयनमा वित्तीय क्षेत्रमा बढी चुनौती देखिएको औंल्याउँछन्। यो सन्दर्भमा पनि वैदेशिक सहायता अझै महŒवपूर्ण छ, उनले भने, तर अहिले राजस्व परिचालनमा अलि कडाइ भइरहेकोले वैदेशिक सहायता परिचालनलाई बढाउन जरुरी छ। उनले प्राप्ति (डिसवर्समेन्ट) अनुपात बढाएपछि वित्तीय स्थितिमा र विदेशी मुद्रा सञ्चितिमा पनि महŒवपूर्ण योगदान पुग्ने उनले बताए। यो पनि पढ्नुहोस परियोजना कार्यान्वयन गर्ने अर्थमन्त्रीको प्रतिबद्धता"
वाणिज्य बैंकहरूको नाफा करिब ११ प्रतिशतले बढ्यो,"काठमाडौं : चालु आर्थिक वर्ष २०७९८० को तेस्रो त्रैमासिक अवधिसम्ममा वाणिज्य बैंकहरूको नाफा रू ४८ अर्ब ३७ करोड बराबर पुगेको छ। वाणिज्य बैंकहरूले सार्वजनिक गरेको तेस्रो त्रैमासको अपरिस्कृत वित्तीय विवरणअनुसार गत वर्ष चैतसम्मको तुलनामा चालु आर्थिक वर्षको सोही अवधिमा वाणिज्य बैंकहरूको नाफा १० दशमलव ९२ प्रतिशत बराबरले बढेको छ। गत वर्षको तुलनामा १४ वटा वाणिज्य बैंकको नाफा बढेको छ भने सात वटाको घटेको छ। गत वर्ष तेस्रो त्रैमाससम्ममा वाणिज्य बैंकहरूले ४३ अर्ब ४१ करोड बराबर नाफा कमाएका थिए। गत आर्थिक वर्षको चैत मसान्तसम्ममा गरेको कुल नाफाको तुलनामा यस वर्षको सोही अवधिमा सबैभन्दा धेरै नाफा गर्नेमा एभरेष्ट बैंक देखिएको छ। एभरेष्ठ बैंकले गत वर्षको तुलनामा ६२ दशमलव ६२ प्रतिशतले नाफा बढाएर चैत मसान्तसम्ममा दुई अर्ब ४६ करोड बराबर पुर्याएको छ। त्यस्तै स्टाण्डर्ड चार्टर्ड बैंकले गत वर्षको तुलनामा ६० दशमलव २५ प्रतिशतले नाफा बढाएर दुई अर्ब ६१ करोड बराबर पुर्याएको छ। रकमका आधारमा नविल बैंकको नाफा बढी छ। यस बैंकको नाफा गत वर्षको तुलनामा यस वर्ष ५२ दशमलव ६३ प्रतिशतले बढेर पाँच अर्ब ११ करोड पुगेको छ। रकमका आधारमा बढी नाफा कमाउने बैंकमा ग्लोबल आइएमई बैंक दोस्रो र एनआइसी एसिया बैंक तेस्रो स्थानमा छन्। ग्लोबल आइएमई बैंकले गत वर्षको तुलनामा आफ्नो नाफा १६ दशमलव ९६ प्रतिशतले बढाएर चार अर्ब ३५ करोड पुर्याएको छ भने एनआइसीले ११ दशमलव ३८ प्रतिशतले बढाएर चार अर्ब एक करोड पर्याएको छ। धेरै नाफा कमाउने बैंकहरूको सूचीमा राष्ट्रिय वाणिज्य बैंक चौथो स्थानमा छ। वाणिज्य बैंकले गत वर्षको तेस्रो त्रैमासको तुलनामा यो वर्ष ३६ दशमलव ६९ प्रतिशतले नाफा बढाएर तीन अर्ब ५७ करोड पुर्याएको हो। त्यस्तै नेपाल इन्भेष्टमेन्ट मेगा बैंकले यो अवधिमा तीन अर्ब चार करोड बराबर नाफा कमाएको छ। यो गत वर्षको तेस्रो त्रैमासको तुलनामा २२ दशमलव ९६ प्रतिशतले बढी हो। लक्ष्मी बैंकले गत वर्षको तुलनामा आफ्नो नाफा ४७ दशमलव ३१ प्रतिशतले बढाएर एक अर्ब १६ करोड पुर्याएको छ भने नेपाल एसबीआई बैंकले ३८ दशमलव ७१ प्रतिशतले नाफा बढाएर चैतसम्म एक अर्ब ८० करोड पुर्याएको छ। त्यस्तै प्रभु बैंकले आफ्नो नाफा ११ दशमलव ५१ प्रतिशतले बढाएको छ। चैत मसान्तसम्ममा प्रभुले एक अर्ब ९५ करोड बराबर नाफा कमाएको हो। सानिमा बैंकको नाफा सात दशमलव ४७ प्रतिशतले बढेको छ। यो अवधिमा सानिमाको नाफा एक अर्ब ७१ करोड बराबर छ। हिमालयन बैंकको नाफा वृद्धिदर एक दशमलव ४४ प्रतिशतमा खुम्चिएको छ। हिमालयले चैत मसान्तसम्ममा एक अर्ब ४१ करोड नाफा कमाएको हो। कुमारी बैंकको नाफा वृद्धिदर शून्य दशमलव ९७ र एनएमबी बैंकको वृद्धिदर शून्य दशमलव ६४ प्रतिशत बराबर छ। कुमारी बैंकले एक अर्ब ८२ करोड बराबर नाफा कमाउँदा एनएमबीले दुई अर्ब ६८ करोड नाफा कमाएको छ। गत वर्षको तुलनामा नाफा घट्नेमा कृषि विकास बैंक अग्रस्थानमा देखिएको छ। कृषि विकास बैंकले गत आर्थिक वर्षको तेस्रो त्रैमासको तुलनामा चालु आवको सोही अवधिमा ४५ दशमलव ३६ प्रतिशतले नाफा घटेको छ। गत वर्ष चैतसम्ममा एक अर्ब ९० अर्ब नाफा कमाएको बैंकको यस वर्षको नाफा भने एक अर्ब चार करोडमा खुम्चिएको छ। सिद्धार्थ बैंक लिमिटेडको पनि गत वर्षको तुलनामा नाफा घटेको छ। अघिल्लो चैत मसान्तसम्ममा दुई अर्ब आठ करोड बराबर नाफा कमाएको बैंकले यस वर्ष भने नाफा २८ दशमलव ६५ प्रतिशतले घटेर एक अर्ब ४९ करोडमा कायम भएको छ। सिटिजन्स बैंकको नाफा गत वर्षको तुलनामा २२ दशमलव २४ प्रतिशतले घटेर एक अर्ब २३ करोड बराबर छ। त्यस्तै नेपाल बैंक लिमिटेडको नाफा १८ दशमलव ७२ प्रतिशतले घटेर एक अर्ब ७८ करोड बराबर छ। छापुच्छ्रे बैंकको नाफा अघिल्लो वर्षको तेस्रो त्रैमाससम्ममा एक अर्ब ५५ करोड बराबर रहेकामा १२ दशमलव ८८ प्रतिशतले घटेर एक अर्ब ३५ करोड बराबर छ। प्राइम कमर्सियल बैंक र सनराइज बैंकको नाफा गत वर्षको तुलनामा यस वर्ष क्रमशः नौ दशमलव ३५ र आठ दशमलव ३३ प्रतिशतले घटेको छ। चैत मसान्तसम्ममा प्राइमले दुई अर्ब ४६ करोड र सनराइजले एक अर्ब १७ करोड बराबर नाफा कमाएको छ। बढ्यो निष्क्रिय कर्जा वाणिज्य बैंकहरूको चालु आवको तेस्रो त्रैमासिक अवधिको वित्तीय विवरण हेर्दा गत वर्षको तुलनामा निष्क्रिय कर्जा बढेको छ। साँवाब्याज उठ्न समस्या भएपछि बैंकहरूको निष्क्रिय कर्जा बढेको छ भने निष्क्रिय कर्जा बढ्दा बैंकको वित्तीय विवरणमा पनि त्यसको असर देखिएको छ। गत आवको चैत मसान्तसम्ममा एक दशमलव २१ प्रतिशत बराबर रहेको बैंकहरूको निश्क्रिय कर्जा चालु आवको सोही अवधिमा तीन दशमलव ४८ प्रतिशत बराबर पुगेको छ। सबैभन्दा धेरै निष्क्रिय कर्जा भएका बैंकहरूमा हिमालयन बैंकको चार दशमलव ५६, कृषि विकास बैंकको चार दशमलव ३५ र नेपाल बैंक लिमिटेडको चार दशमलव १६ रहेको छ। सिटिजन्स बैंकको तीन दशमलव ९८, कुमारी बैंकको तीन दशमलव ९७, सिद्धार्थ बैंकको तीन दशमलव ९५, नेपाल इन्भेस्टमेन्ट मेगा बैंकको तीन दशमलव ९४, नबिल बैंकको तीन दशमलव ८७, प्रभु बैंकको तीन दशमलव ४८, राष्ट्रिय वाणिज्य बैंकको तीन दशमलव ८८, ग्लोबल आइएमई तीन दशमलव ९६, सनराइज बैंक तीन दशमलव ६२ र प्राइम कमर्सियल बैंकको तीन दशमलव ०६ प्रतिशत बराबर रहेको छ। एनएमबी बैंकको निष्क्रिय कर्जा दुई दशमलव ९६, सानिमा बैंकको दुई दशमलव २७, माछापुच्छेको दुई दशमलव ३७ र लक्ष्मी बैंकको एक दशमलव ८२ रहेको छ। नेपाल एसबीआई बैंकले शून्य दशमलव ९७, एनआइसी एसिया बैंकले शून्य दशमलव ८५, स्टान्डर्ड चार्टर्ड बैंकले शून्य दशमलव नौ र एभरेष्ट बैंकले शून्य दशमलव सात प्रतिशतमा निष्क्रिय कर्जा कायम राखेका छन्।"
आठवटा वाणिज्य बैंकलाई कारबाही,"काठमाडौं : नेपाल राष्ट्र बैंकले चालु आर्थिक वर्षको तेस्रो त्रैमास (माघदेखि फागुनसम्म) ८ वटा वाणिज्य बैंकलाई कारबाही गरेको छ। केन्द्रीय बैंकको बैंक सुपरिवेक्षण विभागले जारी गरेका निर्देशनहरूको उल्लंघन गरेको भन्दै तत्कालीन नेपाल क्रेडिट एण्ड कमर्श (हाल कुमारी बैंक), राष्ट्रिय वाणिज्य बैंक, तत्कालीन सेञ्चुरी कमर्सियल बैंक (हाल प्रभु बैंक), नेपाल बैंक, नबिल बैंक, ग्लोबल आइएमई, कृषि विकास र हिमालयन बैंकलाई कारबाही गरेको हो। उक्त बैंकहरूले कर्जानिक्षेप अनुपातदेखि सम्पत्ति शुद्धीकरण सम्बन्धी ऐनको पालना नगरेका लगायतका कारण राष्ट्र बैंकले नगद जरिवाना गरेर गल्ति नदोहोर्याउन सचेत गरेको छ। सार्वजनिक तथ्यांकअनुसार ८ बैंकलाई तेस्रो त्रैमासमा १५ करोड ४७ लाख ८४ हजार १ सय ३७ रुपैयाँ बराबरको नगद जरिवाना तिराएको छ। यसमध्ये सबैभन्दा बढी जरिवाना तिर्नुपर्नेमा नबिल बैंक र ग्लोबल आइएमई बैंक देखिन्छन्। केन्द्रीय बैंकले बैंक तथा वित्तीय संस्थाहरूको नियमित सुपरिवेक्षण गर्ने क्रममा देखिएका नीतिगत व्यवस्थाको उल्लंघन गरेकालाई काबाहीको दायरामा ल्याउने गरेको नेपाल राष्ट्र बैंकका प्रवक्ता डा गुणाकर भट्ट बताउँछन। बैंक तथा वित्तीय संस्थाहरूको स्थलगत तथा गैरस्थलगत र आकस्मिक निरीक्षण गर्ने क्रममा राष्ट्र बैंकको निर्देशन पालना नगरेको भेटिएकाले उक्त बैंकलाई कारबाहीको दायरामा ल्याइएको हो। चालु आवको तेस्रो त्रैमासमा सरकारी स्वामित्वको राष्ट्रिय वाणिज्य बैंकले सम्पत्ति शुद्धीकरण सम्बन्धी ऐन र निर्देशनको उल्लंघन गरेकोले १० लाख रुपैयाँ बराबरको जरिवाना तिर्नुपरेको छ। यस्तै, सो अवधिमा कर्जानिक्षेप अनुपात ९० प्रतिशतको सीमा कायम नगरेको अर्थात् सीमाभन्दा माथि गरेकाले आधा दर्जन वाणिज्य बैंकले नगद जरिवाना व्यहोर्नु परेको छ। यसअन्तर्गत २०७९ साउन र भदौ महिनामा कर्जानिक्षेप अनुपात कायम नगरेको भन्दै तत्कालीन सेञ्चुरी कमर्सियल बैंक (हाल प्राप्तिपछि प्रभु बैंक)लाई २ करोड ८४ लाख ७ सय ३२ रुपैयाँ जरिवाना लगाइएको छ। यसैगरी गत साउनमा सो अनुपातपालना नगरेकाले सरकारी स्वामित्वको नेपाल बैंकले १८ लाख ५९ हजार ७ सय ५२ रुपैयाँ तिराएको छ। गत साउन, भदौ र असोजमा कर्जानिक्षेप अनुपातको पालना नगरेकाले नबिल बैंकलाई ६ करोड ४६ लाख ४५ हजार ३२ रुपैयाँ जरिवाना लगाइएको छ। गत भदौ र असोज महिनामा कर्जानिक्षेप अनुपात कायम नगरेको भन्दै ग्लोबल आइएमई बैंकलाई ४ करोड ४२ लाख ४६ हजार ८ सय ३१ रुपैयाँ बराबरको जरिवाना तिराइएको छ। भदौ महिनामा सो अनुपातको पालना नगरेको भन्दै केन्द्रीय बैंकले सरकारी स्वामित्वको कृषि विकास बैंकलाई ६९ लाख ५८ हजार ८ सय ३१ र हिमालयन बैंकलाई ७१ लाख ७२ हजार ९ सय ५९ रुपैयाँ बराबरको जरिवाना लगाएको छ। यससँगै माघ महिनादेखि चैत्रसम्म तत्कालीन नेपाल क्रेडिट एण्ड कमर्श (हाल कुमारी बैंक)लाई नै ३ पटक कारबाही गरीएको छ। सो अवधिमा पहिलो पटक बैंकले सहुलियतपूर्ण कर्जा सम्बन्धि एकीकृत कार्यविधि २०७५ को २६ (क) विपरीत काम गरेको देखिएकाले सचेत गरेको छ। बैंक सुपरिवेक्षण विभागका अनुसार सो कार्यविधिअन्तर्गत एकै समूहलाई एकभन्दा बढी सहुलियतपूर्ण कर्जा प्रवाह गरेको, कतिपय कर्जाहरूमा पर्याप्त कर्जा नोक्सानी व्यवस्था नगरेको र कतिपय कर्जाहरूमा निर्देशन विपरीत कर्जाको प्रिमियम दरमा परिवर्तन गरेकाले तत्कालीन प्रमुख कार्यकारी अधिकृतलाई सचेत गराइएको हो। यससँगै तत्कालीन कुमारी बैंकले सहलियतपुर्ण कर्जा प्रवाह गर्दा कर्जाको औचित्य पुष्टि नहुने गरी कर्जा प्रवाह गरेको, कतिपय मुद्दती निक्षेपमा प्रकाशित ब्याजदरभन्दा बढी ब्याज प्रदान गरेको, कतिपय कर्जाहरूमा पर्याप्त कर्जा नोक्सानी व्यवस्था एवं जोखिम भार प्रदान नगरेको हुँदा यस बैंकबाट जारी निर्देशनको उल्लंघन गरेकोले सिईओलाई सो गल्ती नदोहोर्याउन सचेत गराइएको छ। यससँगै कुमारी बैंकका प्रमुख कार्यकारी अधिकृतले आफ्नो अख्तियारी भन्दा बाहिर गई कर्जा स्वीकृत गरेकोले तत्कालीन नेपाल क्रेडिट एण्ड कमर्स बैंक लिमिटेडका तत्कालीन प्रमुख कार्यकारी अधिकृत अमृतचरण श्रेष्ठलाई ५ लाख रुपैयाँ बराबरको जरिवाना गरिएको छ। यसअघि पनि राष्ट्र बैंकले थुप्रै बैंकलाई नगद जरिवानादेखि चेतावनी दिने जस्ता कारबाही गरिसकेको छ। आर्थिक वर्ष २०७९८० को ६ महिनामा मात्रै २९ वटा बैंक तथा वित्तीय संस्थाहरू कारबाहीको दायरामा आएका थिए। यसमा पहिलो र दोस्रो त्रैमासमा कारबाहीमा परेका वाणिज्य, विकास र वित्त कम्पनीहरू थिए। चालु आर्थिक वर्षको दोस्रो त्रैमासमा ९ वटा वाणिज्य बैंक र ४ वटा विकास बैंकलाई आर्थिकदेखि सचेत गर्ने जस्ता कारबाही गरेको थियो। यसअघि चालु आवकै पहिलो त्रैमासमा पनि ८ वटा वाणिज्य बैंक कारबाहीको दायरामा आएका थिए। यस्तै पहिलो त्रैमासमा ६ विकास बैंक र ४ वित्त कम्पनी पनि कारबाहीको दायरामा आएका थिए।"

शीर्षक,विवरण
नेपालले जित्यो महिला टी२० सिरिजको उपाधि,"काठमाडौं : चार देश सम्मिलित महिला टी२० सिरिजको उपाधि नेपालले जितेको छ। आज भएको फाइनल खेलमा नेपालले हङकङलाई १३ रनले हराउँदै उपाधि हात पारेको हो। नेपालले ब्याटिङ गरिरहँदा वर्षा भएपछि खेलको छिनोफानो डकवर्थ लुइस पद्धतिका आधारमा गरिएको हो। मलेसियाको राजधानी क्वालालम्पुरस्थित बायुमास ओभल क्रिकेट मैदानमा नेपालले टस जितेपछि पहिला बलिङ गर्ने निर्णय गर्यो। मलेसियाले नेपालविरुद्ध ब्याटिङ गर्दै निर्धारित २० ओरमा ६ विकेट गुमाउँदै एक सय एक रन बनायो। एक सय दुई रनको विजयी लक्ष्यका साथ मैदानमा उत्रिएको नेपालले पाँच दशमलव तीन ओभर खेल्दा वर्षा भएपछि खेल रोकियो। त्यतिबेला नेपालले एक विकेटको क्षतिमा ३७ रन बनाएको थियो। इन्दु बर्मा १९ तथा सीता राना मगर १३ रनका साथ खेल्दै थिइन्। त्यसअघि काजल श्रेष्ठ भने रन नबनाइकन आउट भइन्। वर्षा अत्यधिक भएपछि खेल पुनः सुरु हुन नसकेपछि नेपाललाई विजयी घोषित गरिएको हो। यसअघि हङकङका लागि ब्याटिङ गर्दै याशमिन दासवानीले ११, का यिङ चानले २९, मारिना एन्तोनियाले १९ तथा शान्जिन शाहजादले अविजित १४ रन बनाइन्। बलिङतर्फ नेपालका लागि खुसी डंगोलले तीन तथा अश्मिना कर्माचार्य र कविता जोशीले एकएक विकेट लिइन्। फाइनल खेलको प्लेयर अफ दी म्याच नेपालकी खुसी डंगोल भइन्। नेपालले समूह चरणको पहिलो खेलमा हङकङलाई ६ विकेटले तथा दोस्रो खेलमा कुवेतलाई ३४ रनले हराएको थियो। अन्तिम खेलमा नेपाल मलेसिायासित ६ विकेटले पराजित भएको थियो। त्यसैगरी हङकङ पहिलो खेलमा नेपालसित ६ विकेटले पराजित भएको थियो। उसले दोस्रो खेलमा मलेसियालाई १० विकेटले तथा तेस्रो खेलमा कुवेतलाई १६ रनले पराजित गरेको थियो। महिला टी२० सिरिजमा आयोजक मलेसियासहित नेपाल, हङकङ र कुवेत सहभागी भएका थिए। यही अगष्ट ३१ तारिखदेखि मलेसियामै हुने आइसिसी महिला टी२० विश्वकप एसिया क्वालिफायरको तयारीस्वरुप नेपालले उक्त सिरिज खेलेको हो।"
महिला टी२० सिरिज : उपाधिका लागि आज नेपाल र हङकङ भिड्ने,"काठमाडौं : चार देश सम्मिलित महिला टीट्वान्टी सिरिजको फाइनलमा आज नेपाल र हङकङ भिड्ने भएका छन्। बायोमास मैदानमा नेपाली समयानुसार बिहान पौने १२ बाट फाइनल सुरू हुनेछ । समूह चरणको शुक्रबारको खेलमा खेलमा मलेसियासित पराजित भए पनि नेपाल फाइनलमा पुग्न सफल भएको हो। समूह चरणका खेल सकिँदा नेपाल, हङकङ र मलेसियाको समान चारचार अंक भए पनि नेपाल र हङकङ रनरेटका आधारमा फाइनलमा प्रवेश गरेका हुन्। तीनै टोली समूह चरणका दुई दुई खेलमा विजयी भएका थिए। मलेसियाको राजधानी क्वालालम्पुरस्थित बायुमास ओभल क्रिकेट मैदानमा नेपालले टस हारेपछि शुक्रबार पहिला ब्याटिङ गरेको हो। मलेसियाविरुद्धको खेलमा नेपालले जितका लागि ८४ रनको लक्ष्य प्रस्तुत गरेको थियो। वर्षाका कारण १८ ओभरमा सीमित गरिएको खेलमा नेपालले सात विकेटको क्षतिमा ८३ रन बनायो। मलेसियाले ८४ रनको विजय लक्ष्य १६ दशमलव दुई ओभरमा चार विकेटको क्षतिमा पूरा गर्यो। मलेसियाका लागि अइना हसिमले अविजित ३७ तथा इजाती इम्माइलले २१ रन बनाइन्। बलिङतर्फ नेपालका लागि पूजा महतो, रुबिना क्षेत्री बेलबासे र सीता रानामगरले एक एक विकेट लिइन्। यसअघि नेपालका लागि ब्याटिङ गर्दै कप्तान रुबिना क्षेत्री बेलबासेले २३, इन्दु बर्माले २० तथा काजल श्रेष्ठले १८ रनको योगदान दिइन्। अरू खेलाडीले सम्झिनलायक ब्याटिङ गर्न सकेनन्। नेपालले समूह चरणको पहिलो खेलमा हङकङलाई ६ विकेटले तथा दोस्रो खेलमा कुवेतलाई ३४ रनले पराजित गरेको थियो। यस्तै मलेसिया पहिलो खेलमा हङकङसित १० विकेटले पराजित भएको थियो भने दोस्रो खेलमा मलेसियाले कुवेतलाई आठ विकेटले पराजित गरेको थियो। आयोजक मलेसियासहित नेपाल, हङकङ र कुवेतले महिला टीट्वान्टी सिरिज खेलिरहेका छन्। यही अगस्ट ३१ तारिखदेखि मलेसियामै हुने आईसीसी महिला टी२० विश्वकप एसिया क्वालिफायरको तयारीस्वरूप नेपालले उक्त सिरिज खेलिरहेको छ।"
लम्पी स्किनविरुद्धको खोप बनाउन गृहकार्य,"काठमाडौं : पशुमा देखा परेको लम्पी स्किन रोगविरुद्धको खोप उत्पादन गर्न सरकारले गृहकार्य थालेको छ। उत्पादित खोप किसानहरूलाई निःशुल्क रूपमा उपलब्ध गराउने कृषि तथा पशुपन्छी विकास मन्त्रालयको योजना छ। मन्त्रालयका अनुसार किसानहरूलाई निःशुल्क उपलब्ध गराउने प्रयोजनका लागि लम्पी स्किन भाइरसको सिड प्राप्त गर्न मित्रराष्ट्रहरूमा पहल भइरहेको छ। मन्त्रालयका सहप्रवक्ता वरिष्ठ पशु चिकित्सक डा तपेन्द्रप्रसाद बोहरा प्रकोपको रूपमा देखा परेको लम्पी स्किन रोगको नियन्त्रणका लागि सबै प्रदेश र स्थानीय तहहरूमा बजेट विनियोजन गरिसकेको बताउँछन्। उनका अनुसार केही स्थानहरूमा अभियानमुखी खोप कार्यक्रम सम्पन्न भइसकेको छ। उनी भन्छन्, देशभित्र नै खोप उत्पादन गरी किसानहरूलाई निःशुल्क उपलब्ध गराउने प्रयोजनका लागि लम्पी स्किन भाइरसको सिड प्राप्त गर्न मित्र राष्ट्रहरूमा पहल भइरहेको छ। यो रोग नियन्त्रणका लागि हाल प्रयोगमा होमोलोगस लम्पी स्किन खोप छ। छिमेकी मुलुकहरूको अनुभव र अभ्यास, विश्व पशु स्वास्थ्य संगठनको सिफारिस र नेपालका पशुचिकित्सा विज्ञहरूसमेतको रायका आधारमा गोट पक्स खोप आयात र प्रयोग गर्न सहमति यस मन्त्रालयबाट प्रदान गरिएको छ, उनले जानकारी दिए। यससँगै सरकारले लम्पी स्किन रोगका कारण पशुधन क्षति भएका किसानलाई राहत उपलब्ध गराउन आवश्यक मापदण्ड तयार भएको तथा नेपाल सरकार मन्त्रिपरिषद्बाट स्वीकृतिको प्रक्रियामा रहेको सहप्रवक्ता डाबोहराले जानकारी दिए। साथै, आगामी दिनमा लम्पी स्किन रोग नियन्त्रण कार्य प्रभावकारी बनाउन यस मन्त्रालयले लम्पी स्किन रोग नियन्त्रणको कार्ययोजना तयार गरी प्रधानमन्त्री तथा मन्त्रिपरिषद्को कार्यालयमा रहेको केन्द्रीय अनुगमन तथा मूल्यांकन समितिमा पेस गरिएको छ। उक्त कार्ययोजना कार्यान्वयनका लागि आवश्यक बजेट अर्थ मन्त्रालयबाट माग गर्ने प्रक्रियामा रहेको समेत उनले जनाए। उनका अनुसार मन्त्रालयअन्तर्गतका निकायहरूको सेवा प्रवाहलगायतका विषयहरूमा पशुसेवासँग सम्बन्धित विभिन्न पेसागत संघसंगठनहरूले माग गरेका विषयहरूप्रति ध्यानाकर्षण भएसँगै विभिन्न कार्य अघि सारेको हो। नेपालमा पहिलोपटक २०७७ असारमा मोरङको सुन्दरहरैंचाका गाईमा यो रोग देखा परेको थियो। तर, अहिले यसले विकराल रूप लिएको छ। लम्पी स्किन रोगले देशभर १३ लाख ५ हजार ३ सय ६१ मा संक्रमण फैलिएको पशु सेवा विभागको तथ्यांकमा उल्लेख छ। संक्रमितमध्ये १० लाख ८२ हजार १ सय ५९ पशुहरू उपचारपछि निको भएका छन्। तर अझै हाल १ लाख ७५ हजार ५ सय ५३ सक्रिय संक्रमित छन्। प्रदेशहरूबाट प्राप्त तथ्यांकका आधारमा रोगका कारण मरेको पशु संख्या ४७ हजार ६ सय ४९ पुगेको छ। हालसम्म १३ लाख ६९ हजार डोज खोप आयात भएको छ। हालसम्म ६ लाख ८६ हजार ४ सय ५० पशुलाई खोप लगाइएको छ। ७७ वटै जिल्लामा संक्रमण पुष्टि भएकोमा हाल मनाङ र मुस्ताङ जिल्लाहरूमा यो रोग पूर्णरूपमा नियन्त्रणमा आइसकेको विभागको दाबी छ। डाबोहराका अनुसार यस रोगबाट कर्णाली, सुदूरपश्चिम, लुम्बिनी र कोसी प्रदेशका मध्यपहाडी तथा पहाडी क्षेत्रमा रहेका पशुहरू बढी प्रभावित भएकोमा यो रोग पहाडी जिल्लाहरूमाघट्दो क्रममा रहेको र मधेस तथा बागमती प्रदेशका केही जिल्ला र तराईमा यसको संक्रमण देखिइरहेको छ । मन्त्रालयका अनुसार भारतीय समकक्षी तथा अन्य सरोकारवाला निकायसँग भएको समन्वयमा लम्पी स्किन रोगविरुद्धको खोप र स्वदेशमै लम्पी स्किन रोगविरुद्धको खोप उत्पादन गर्न आवश्यक मास्टर सिड निःशुल्क उपलब्ध गराउन समन्वयसमेत भएको छ। भारतीय पक्षबाट माग गरेअनुसार खोप उत्पादन तथा तत्काल प्रयोगका लागि खोप उपलब्ध गराउन अवधारणा पत्र परराष्ट्र मन्त्रालयमार्फत भारत सरकारमा पेस गरिएको मन्त्रालयले जानकारी दिएको छ। लम्पी स्किन रोगको हालको प्रकोप नियन्त्रणका लागि छिमेकी मुलुकहरूमा प्रयोग गरिएको र विश्व पशु स्वास्थ्य संगठनले प्रकोप नियन्त्रणका लागि वैकल्पिक उपायको रूपमा सिफारिस गरेको गोट पक्स खोपसमेत प्रयोग गर्न कृषि तथा पशुपन्छी विकास मन्त्रालयबाट सहमति प्रदान गरिएको। तसर्थ लम्पी स्किन (निथ्लिङ स्ट्रेन) खोपको अतिरिक्त गोट पक्स खोप आयात र प्रयोग गर्न सकिने भएको छ। देशमा देखा परेको लम्पी स्किन रोगको प्रकोप रोकथाम तथा नियन्त्रण गर्ने सम्बन्धमा २०८० साउन १५ गते प्रधानमन्त्री पुष्पकमल दाहाल प्रचण्डले कृषि तथा पशुपन्छी विकास मन्त्रालयका मन्त्री बेदुराम भुसाल, सम्बद्ध सचिवहरू तथा पदाधिकारीहरूको वैठकबाट विगतमा छिमेकी मुलुकहरूमा फैलिएको लम्पी स्किन रोग नियन्त्रण गर्न अवलम्बन गरिएका अनुभवहरू समेतलाई आत्मसात् गर्न भनेका थिए। यसै क्रममा लम्पी स्किन रोगलगायतका अन्य सीमाविहीन पशुपन्छीका रोगहरूको नियन्त्रण गर्न सतर्कता अपनाई पूर्वतयारीसहितको प्रतिकार्य योजना कार्यान्वयन गर्ने, विश्व पशु स्वास्थ्य संगठनले लम्पी स्किन रोकथाम तथा नियन्त्रणका लागि सिफारिस गरेका तथा छिमेकी मुलुकहरूमा समेत प्रयोग गरिएका खोप प्रकोप नियन्त्रणका लागि प्रयोगमा ल्याउने, लम्पी स्किनको दीर्घकालीन नियन्त्रण गर्न स्वदेशमै खोप उत्पादन गर्न आवश्यक तयारी गर्ने तथा रोगबाट प्रभावित कृषकहरूलाई राहत सुविधा उपलब्ध गराउने निर्णय भएको थियो।"
रसुवा भन्सार कमाइको अखडा,"रसुवा भन्सार कार्यालयका तत्कालीन भन्सार अधिकृत दानबहादुर केसीविरुद्ध गैरकानुनी सम्पत्ति आर्जन गरेका छन्। केसी तथा नातागोताका नाममा भएको सम्पत्तिमध्ये २ करोड १० लाख १० हजार ४ सय ८२ रुपैयाँको वैध स्रोत खुलाउन नसकेको पाइएको छ। अख्तियारले केसीकी पत्नी सुशीला पण्डितका नाममा घरजग्गा खरिद, बैंक खाताहरूमा रकम मौज्दातलगायतमा गरिएका खर्चमध्ये स्रोत पुष्टि हुन नसकेको देखिएको छ। २०४३ साउन १ बाट सरकारी सेवा प्रवेश गरेका केसीमाथि २०७८ असार ३० सम्मको ३५ वर्षमा आयआर्जन गरेको सम्पत्ति तथा खर्च विवरणमाथि अख्तियारले अनुसन्धान गरेको थियो। उनले गरेको खर्च तथा लगानी आयभन्दा २ करोड १० लाख रुपैयाँभन्दा बढी देखिएको छ। यो मुद्दा विशेष अदालतमा विचाराधीन छ।"
आइतबार १० अर्बको विकास ऋणपत्र जारी हुँदै,"काठमाडौं : नेपाल राष्ट्र बैंकले १० अर्ब बराबरको विकास ऋणपत्र जारी गर्ने भएको छ। सरकारले उठाउने आन्तरिक ऋणका रुपमा राष्ट्र बैंकले भोलि ६ वर्ष अवधिको विकास ऋणपत्र २०८५ ज जारी गर्न लागेको हो। बैंक तथा वित्तीय संस्था, गैरबैंक वित्तीय संस्था, बीमा कम्पनी, सङ्गठित संस्था र सर्वसाधारण नागरिकसमेतले विकास ऋणपत्र खरिद गर्न सक्नेछन्। यो ऋणपत्रको ब्याजदर बोलकबोलका माध्यामबाट निर्धारण गरिने राष्ट्र बैंकले जनाएको छ। यो ऋणपत्र धितो राखी कर्जासमेत लिन सकिनेछ। भदौ १० गते दिउँसो ३ बजेसम्म बोलकबोल हुने ऋणपत्र भदौ ११ गते सोमबार निष्कासन हुनेछ। अर्धवार्षिक रुपमा ब्याज भुक्तानी हुने यो ऋणपत्रको साँवा भुक्तानी २०८६ भदौ ११ मा हुनेछ। घटीमा ५० हजार र बढीमा कूल निष्काशित रकमको सीमामा नबढाई ५० हजारले भाग गर्दा निःशेष भाग जाने अंकमा खरिद गर्न पाइनेछ। यो ऋणपत्र खरिदका लागि व्यक्ति तथा संस्थाले बोलकबोल प्रक्रियाअन्तर्गत प्रतिस्पर्धी वा अप्रतिस्पर्धी कुनै एक बोलवालाका रुपमा मात्र भाग लिन सक्नेछन्। राष्ट्र बैंकबाट इजाजतपत्र प्राप्त वाणिज्य बैंक, विकास बैंक र वित्त कम्पनीले प्रतिस्पर्धीको रुपमा भाग लिन पाउने छैनन्। यो ऋणपत्रको दोस्रो बजार कारोबार नेपाल स्टक एक्सचेञ्ज लिमिटेडमार्फत हुनेछ।"
तीन वटा चिस्यान गृह निर्माण,"बेनी : म्याग्दीमा सुन्तला र मुस्ताङमा स्याउलाई भण्डारण गरेर बेमौसममा बजारमा आपुर्ति गराउन यस वर्ष २५ हजार किलोग्राम क्षमताको तीन वटा चिस्यान गृह निर्माण भएको छ । प्रधानमन्त्री कृषि आधुनिकिकरण परियोजना अन्तर्गत म्याग्दीमा एक र मुस्ताङमा दुई वटा चिस्यान गृह निर्माण भएको हो । स्याउ र सुन्तलाको व्यवसायिक कृषि उत्पादन तथा प्रशोधन केन्द्र (जोन) कार्यक्रमको सहयोगमा चिस्यानगृह निर्माण भएका परियोजनाका कृषि अधिकृत बिक्रम बस्यालले बताए । निजी फार्म, कृषक समूह र सहकारीहरुले चिस्यानगृह बनाउन कुल लागतको ८५ प्रतिशत सम्म अनुदान दिइएको छ, उनले भने चिस्यानगृहमा कृषकले सुन्तला र स्याउलाई भण्डारण गरेर बेमौसममा बढी मूल्यमा बेच्नेछन् । बेनी नगरपालिका९ को बियाडामा परियोजनाको १० लाख रुपैयाँ अनुदानमा पाँच हजार किलोग्राम क्षमताको सुन्तला भण्डारण गर्ने चिस्यान गृह निर्माण भएको छ । मुस्ताङको घरपझोङ गाउँपालिकाको मार्फामा हाइल्याड एग्रो फार्म र बारागुङ मुक्तिक्षेत्र गाउँपालिकाको खिङ्गामा जिआर अर्गानिक एग्रो स्याउ फार्ममा १०१० हजार किलोग्राम क्षमताको चिस्यान गृह निर्माण भएको छ । मार्फाको चिस्यानगृह बनाउन ११ लाख तीन हजार रुपैयाँ र खिङ्गामा ११ लाख २८ हजार रुपैयाँ अनुदान दिएको कृषि अधिकृत बस्यालले जानकारी दिए । वातावरण अनुकुल बनाउन उपकरण जडान भएको चिस्यानगृहमा भण्डारण गर्दा बजार नपाउने समस्या हट्नुका साथै बढी मूल्यमा बिक्री गर्न पाइने बेनी नगरपालिका९ बियाडाका मधु गिरीले बताए । परियोजनाको सहयोगमा आर्थिक वर्ष २०७६७७ मा ५ टन क्षमताको एक वटा, २०७७०७८ मा ४२ टन क्षमताको तीन वटा, आर्थिक वर्ष २०७८७९ मा ३० टन क्षमताको तीन वटा चिस्यान गृह निर्माण भएका छन् । यसअघि मुस्ताङको मार्फा, पाण्डाखोला, जोमसोम, चिम्ले, धवाङ र म्याग्दीको नारच्याङमा निर्माण भएका निस्यानगृह प्रभावकारी बनेका छन् । परियोजनाले मुस्ताङमा स्याउ, च्याङग्रा, म्याग्दीमा बंगुर, आलु, म्याग्दी, पर्वत र बागलुङमा सुन्तलाको जोन कार्यक्रम सञ्चालन गरेको छ । गत वर्ष म्याग्दी, पर्वत र बागलुङमा सुन्तला जोनको २१ लाख ४२ हजार रुपैयाँ अनुदानमा निर्माण भएका १८ वटा साना सिचाई योजनाबाट १२५ रोपनीमा सिचाई सुविधा विस्तार भएको छ । आठ लाख पचास हजार रुपैयाँ अनुदानमा बेनी नगरपालिका३ मा दुई वटा र पर्वतको जलजला गाउँपालिका५ मा एक वटा सुन्तला नर्सरी स्थापना भएको छ । मुस्ताङमा २१६ हेक्टरमा स्याउ खेति विस्तार भएको र म्याग्दीमा दुई हजार दुई सय सुन्तलाका बिरुवा अनुदानमा वितरण गरेको कृषि अधिकृत बस्यालले जानकारी दिए ।"
लेखा अधिकृतको ठेकेदारबाट लुट,"जिल्ला आयोजना कार्यालय धनकुटाका लेखा अधिकृत कुमारबहादुर कटवालले ठेक्कापट्टामा अनियमितता गरेका थिए। ठेक्कापट्टा, विकास निर्माणका कार्यक्रमा भ्रष्टाचार गरेर उनले अकुत आर्जन गरेको देखिएको छ। उनले सार्वजनिक सेवामा प्रवेश गरेदेखि आर्थिक वर्ष २०६८६९ सम्ममा १ करोड २५ लख ८८ हजार ६९ आम्दानी गरेका थिए। सार्वजनिक पदमा रही आफ्नो पदको दुरुपयोग गरी १ करोड ३८ लाख १९ हजार ६३४ गैरकानुनी रूपमा सम्पत्ति आर्जन गरेको देखिएको अख्तियारको निष्कर्ष छ। कटवालले अकुत सम्पत्तिबाट श्रीमती दलकुमारी कटवाल, छोराहरू राजन कटवाल र रविन कटवालसमेतका नाममा जग्गा खरिद, घरनिर्माण, विभिन्न कम्पनीहरू तथा वित्तीय संस्था एवं बैंकहरू एवं विद्यालय समेतमा सेयर लगानी आदि सम्पत्ति जोडेको पाइन्छ। स्रोत नखुलेको भागको सम्पत्ति जफत गर्ने प्रयोजनका लागि श्रीमती दलकुमारी कटवालसहित प्रतिवादी कायम गरी २०७२ चैत्र १९ मा विशेष अदालत काठमाडौंमा आरोपपत्र दायर गरिएको छ। उनलाई विशेषले भने सफाइ दिएको छ।"

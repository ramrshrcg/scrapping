शीर्षक,विवरण
संघीयताका असंगतिहरू,"संविधान पनि मान्छन्। निर्वाचनमा पनि भाग लिन्छन्। तर संविधान र व्यवस्थालाई पनि चुनौती दिन छाड्दैनन्। नेपालको राजनीति अहिले दुई धारमा विभाजित भएजस्तो देखिन्छ। पहिलो कित्ता संघीय लोकतान्त्रिक गणतन्त्र पक्षमा वकालत गर्ने र अर्को कित्ता राजासहितको प्रजातन्त्र आजको आवश्यकता हो भनेर वकालत गर्नेहरूको समूह। ठूला दल गणतन्त्र पक्षधर हुन् जस्तै देखिएका छन्। अर्कोतर्फ राप्रपा, रास्वपालगायत हिन्दुधर्मप्रति आस्था राख्ने केही व्यक्ति र संघसंस्था राजासहितको प्रजातन्त्रको खुलेर बहसमा उत्रेका छन्। उनीहरू धेरैजसो पञ्चायती व्यवस्थादेखि नै दरबारमा बसेर राजनीति गर्नेहरू छन्। यो लेखमा राजासहितको प्रजातन्त्रको बहसलाई समेटिएको छैन। यहाँ संघीयता र संघीय प्रणालीको अभ्यासमा देखिएका केही असंगतिलाई मात्रै समेट्ने प्रयास गरिएको छ। यसका लागि दुईवटा प्रश्नको सेरोफेरोमा रहेर असंगतिहरूका चर्चा गरिएका छन्। पहिलो, संघीय संरचना र अभ्यासका चुनौतीहरूप्रति जवाफदेहिता कसको हो ? दोस्रो, राज्यका अंग, सरकार र ठूला भनाँैदा दलका नेतृत्वहरूले अंगीकार गरेका आचरण र व्यवहार लोकतान्त्रिक गणतन्त्रसँग मेल खान्छ ? लोकतन्त्र र गणतन्त्रको वकालत गरेर नथाक्ने ठूला दल आफैं अलोकतान्त्रिक छन्। संंविधान जारी हुने समयदेखि दलहरूबीच तीव्र विवाद र त्यसको झझल्को अझै मुख्य दल र त्यसका नेतृत्वहरूका बोली र व्यवहारमा देखिन्छन्। संविधान जारी भइसक्यो। त्यही संविधानलाई आधार मानेर दुई पटक निर्वाचन पनि भइसक्यो। तर दलभित्रका केही जिम्मेवार व्यक्तिले अझै लोकतान्त्रिक गणतन्त्रविरूद्ध दिएको अभिव्यक्ति यत्रतत्र सुनिन्छ। उनीहरू संविधान पनि मान्छन्। निर्वाचनमा पनि भाग लिन्छन्। तर संविधान र व्यवस्थालाई पनि चुनौती दिन छाड्दैनन्। संविधानले देशलाई धर्मनिरपेक्ष घोषणा गर्छ। केही जिम्मेवार दलभित्रका जिम्मेवार व्यक्ति त्यसलाई चुनौती पनि दिन्छन्। राजा र हिन्दु सापेक्ष राज्यको मुद्दा बोकेर राजनीति गर्नेहरूलाई यस विषयमा केही भन्नु छैन। आफैं संविधान जारी गर्ने अनि त्यसलाई चुनौती दिनु चाहिँ साँच्चै चुनौती हो। भ्रष्टाचारको अन्त्य, पारदर्शिता, जवाफदेहिता र सुशासनले मात्रै लोकतन्त्रलाई बलियो बनाउँछ। संविधान जारी भएपछि गठित संघीय संरचनाअन्तर्गत स्थानीय तहहरू सुरुका वर्ष केही अलमलमा परेजस्तै देखिन्थ्यो। दोस्रो निर्वाचन हुँदासम्म स्थानीय तहले राम्ररी काम गर्न सुरु गरिसकेका छन्। कतिपय पालिकाले गर्व गर्नलायक काम गरेका छन्। यो छोटो लेखलाई यो विषयमा केन्द्रित गरिएको छैन। तर प्रदेश सरकारको अवस्था फरक छ। जनताले अहिलेसम्म प्रदेश सरकारको अनुभूति गर्न सकेका छैनन्। त्यसैले जनमानसमा एउटा प्रश्न उठ्न थालेको छ काम र जिम्मेवारी केही नहुने तर आर्थिक भार मात्र थोपर्ने प्रदेश खारेज गरिदिए हुन्छ। तर, यस्ता टिप्पणी उठ्नुमा दोषी को हो ? प्रदेश सरकारलाई अधिकार र जिम्मेवारीविहीन किन बनाइयो ? प्रदेश सरकारलाई काम गर्न सजिलो हुने गरी नीति नियम तथा ऐन, कानुन कहिले निर्माण गरी सक्ने ? यसप्रति बेलैमा सम्बन्धित निकायको ध्यान पुगोस्। यो व्यवस्थाका लागि अहिले अवस्था परिवर्तन नगरे त्यसको दूरगामी असर पर्नेमा कुनै शंका छैन। यहाँ न्याय पाउनुपर्नेले न्याय पाउँदैन। तर गम्भीर अपराधमा संलग्न हुनेहरूले आममाफी पाउँछन्। यसले अन्ततः लोकतन्त्र र संघीयतालाई कमजोर बनाउँदै गएको छ। संघीयताको तीन तहको संरचनामध्ये स्थानीय सरकार बढी प्रभावकारी देखिएका छन्। भौतिक पूर्वाधार विकास खासगरी सडकका पूर्वाधार, सिँचाइको पूर्वाधार, स्कुल भवन निर्माण अन्य मठमन्दिर आदिजस्ता निर्माण र कार्यहरू पर्याप्त भएका छन्। तुलनात्मक हिसाबमा पहिलाभन्दा सेवासुविधा आदि सरल पहुँचमा पुगेका छन्। तर दुःखको कुरा हिजो सिंहदरबारमा हुने भ्रष्टाचार सिंहदरबारसँगै गाउँगाउँ पुगेको छ। यसो भन्दैमा सबै स्थानीय तहलाई एउटै डालोमा राखेर विश्लेषण गर्न भने पटक्कै मिल्दैन। केही स्थानीय तहले गर्व गर्नलायक कामसमेत गरेका छन्। जनताका मन जितेका छन्। संघीय प्रणालीको मूलमन्त्र भनेको जवाफदेहिता र पारदर्शिता वृद्धि अनि भ्रष्टाचार न्यूनीकरण नै हो। यसो भएन भने संघीयता र लोकतन्त्र कमजोर बन्न पुग्छ। स्थानीय तहमा हुने भ्रष्टाचार, नीतिगत भ्रष्टाचार, मिलेमतोमा हुने भ्रष्टाचार, अपारदर्शिता आदि अबको चुनौती हुन्। संघीयताको मूल मर्म केन्द्रमा थुपारिएका शक्ति र स्रोतलाई तल्लो तहमा हस्तान्तरण र साझेदारी गर्नु हो। दुई पटक निर्वाचन भइसक्यो। तर संघीयता अनुभूति गराउन नसक्नुमा मुख्य दोष कसको हो ? संघीयताको अभ्यासमा प्रदेश सरकार कहाँ छ ? जनताले संघीयता उपभोग गर्न नपाउनु र नसक्नुमा को हो दोषी ? सत्तापक्षमा बस्ने होस् वा प्रतिपक्षमा बस्ने राजनीति दलहरू कसैले संघीय संरचनालाई बलियो बनाउने र यो व्यवस्थाप्रति जनआस्था बढाउने भूमिका खासै खेलेको देखिँदैन। यही अवस्था रहिरहे केही वर्षपछि देशमा संघीयता छ वा छैन जनतामाझ दुविधा उत्पन्न हुन सक्दैन भन्न सकिँदैन। लामो समयसम्म दलहरू र त्यसका नेतृत्वले केन्द्रीकृत एकात्मक संरचनाभित्र बसेर शासन गरे। नेतृत्व गरे। उनीहरू आज त्यही मानसिकताबाट बाहिर निस्कन सकेका छैनन्। उनीहरूले खुलेर नभने पनि भित्रबाट संघीय संरचना, शक्ति र स्रोतको बाँडफाँड आदि पटक्कै मन पराएका छैनन्। यी सबै उनीहरूले बोल्ने शब्द र व्यवहारमा झल्किन्छ। हुन त नेपालले अंगीकार गरेको संघीयता आफैंमा अपूर्ण छ। यसका केही कारण छन्। पहिलो, जुन तह र समुदायलाई संघीयता चाहिएको थियो उनीहरूको भावनालाई यसले समेट्दैन। दोस्रो, संघीयतामार्फत पहिचान र अधिकारको मुद्दालाई सम्बोधन गर्न सकेन। तेस्रो, यहाँको भौगोलिक, सामाजिक र सांस्कृतिक विविधतालाई यसले सम्बोधन गर्नै सकेन। जसका माग र आवाज सम्बोधन भएनन् उनीहरू अझै सडकमै छन्। लोकतन्त्रमा १० जनामा एक जनाले असाध्यै नकारात्मक विचार राखे पनि उसको विचारको सुनुवाइ हुनुपर्छ भनिन्छ। तर सरकार यो विचारसँग सहमत देखिँदैन। लोकतन्त्रको नाम जपेर गठन भएको सरकार कुनै आलोचना सुन्ने र सहन सक्ने क्षमता राख्दैन। त्यति मात्र होइन यहाँका दल र त्यसका नेतृत्वसमेत त्यही सोंचबाट अलग हुन सकेनन्। यसका लागि धेरै उदाहरण खोज्नै पर्दैन। सरकारले भर्खर टिकटकमाथि लगाएको बन्देज, शान्तिपूर्ण तवरले सडकमा आफ्ना माग राख्नेहरूप्रति सरकारले गरेको निर्मम दमन र उनीहरूप्रति देखाएको असहिष्णुता मात्रै पनि काफी छन्। भ्रष्टाचार र भ्रष्टाचारसँग सम्बन्धित कतिपय घटना छोटो लेखमा उल्लेख गरेर साध्य छैन। अचम्मको कुरा त के छ भने भ्रष्टाचारका ठूलाठूला काण्ड आउँछन्। अब चाहिँ केही होला जस्तो छ भन्दाभन्दै सबै घटना गुपचुप ओझेलमा पारिन्छ। अराजकताको पनि एउटा हद हुन्छ। यहाँ न्याय पाउनुपर्नेले न्याय पाउँदैन। तर गम्भीर अपराधमा संलग्न हुनेहरूले आममाफी पाउँछन्। यसले अन्ततः लोकतन्त्र र संघीयतालाई कमजोर बनाउँदै गएको छ। व्यवस्थाप्रति विश्वास घट्दै गएको छ। यही विकृतिले लोकतन्त्र र संघीयताविरुद्ध आवाज उठाउनेहरूलाई ठूलो टेवा पुर्याएको छ। अन्तमा भ्रष्टाचारको अन्त्य, पारदर्शिता, जवाफदेहिता र सुशासनले मात्रै लोकतन्त्रलाई बलियो बनाउँछ। व्यवस्थामा सबैको भावना अट्न सके त्यसले लोकतन्त्र र गणतन्त्र सुदृढीकरणमा टेवा पुर्याउँछ। लोकतन्त्रको विकल्प लोकतन्त्र नै हो। यसमा दुईमत हुने कुरै छैन। राज्यको स्रोत र साधन तथा शक्ति र अधिकार संघीयताको मर्मअनुसार हस्तान्तरण र साझेदारी गर्दै जाने भने विकास, समृद्धि, न्याय र स्थायित्व टाढाका विषयहरू होइनन्। त्यसको लागि सरकार, राजनीतिक दलहरू तथा तिनका नेतृत्वहरू आचरण, कार्यशैली र सोच परिवर्तन हुनै पर्छ। तीनै तहका सरकारहरूलाई प्रभावकारी बनाउन सके संघीय प्रणाली संस्थागत हुने मात्र होइन सम्भावनाका ढोकाहरूसमेत खुल्दै जानेछन्। नत्र संघीयता, संघीयता भनिरहनुको कुनै औचित्य हुँदैन।"
भूकम्प प्रभावितको भुक्तमान,"२०७२ सालको विनाशकारी भूकम्पबाट विस्थापितको पुनस्र्थापना अझै पूर्णरूपमा हुन सकेको छैन। यस्तै बेला फेरि शक्तिशाली भूकम्पबाट जाजरकोट र रुकुमपश्चिमका हजारौं जनता विस्थापित हुन पुगेका छन्। जसका घर भत्किएका छन्। भएका अन्नपात भत्किएको घरभित्रै पुरिएका छन्। घाइते आफन्त कोही कता कोही कताका अस्पतालमा उपचाररत छन्। मर्ने त मरी गए, बाँच्नेहरू घरबारविहीन भएका छन्। भोकै परेका छन्। चिसो रात खुला आकाशमुनि बिताउन विवश छन्। भूकम्पको एक महिना बितिसकेको छ। यस अवधिमा पीडितले भूकम्पको त्रासदीलाई क्रमशः बिर्सन खोजे पनि कष्टकर दैनिकी बिताउनुपर्दा पीडा भुल्न सकेका छैनन्। खुला आकाशमुनि रात काट्न बाध्य उनीहरूले मुटु काँप्ने ठण्डी झेल्नुपर्ने बाध्यता छ। चिसोकै कारण बिरामी पर्न थालेका छन्। यी पंक्ति लेख्दै गर्दासम्म भूकम्प प्रभावित दीर्घरोगी, ज्येष्ठ नागरिक र शिशु गरी २२ जनाको ज्यानसमेत गइसकेको छ। पीडितको पीडा र बाध्यताको महसुस न्यानो कपडा र बाक्लो सिरकभित्र गुटमुटिएर आनन्दले निदाउने सरकारका जिम्मेवार पदाधिकारीहरूलाई अझै हुन सकेको छैन। भूकम्प प्रभावितको जीवन दयनीय र कष्टकर भइसक्दा पनि ती पदाधिकारीमा संवेदना र सहानुभूति जाग्न सकेको छैन। २०७२ सालको विनाशकारी भूकम्पमा पनि पीडितले यसैगरी सरकारी कमजोरीको दुष्परिणाम भोग्नु परेको थियो। अहिले पनि त्यस्तै नियति दोहोरिने सम्भावना बढेको छ। पीडितलाई छिटो पुनस्र्थापना गर्ने कार्यले गति लिन सकेको छैन। यो बढ्दै गरेको चिसोमा त्रिपालको ओतमुनि बसेका थप दीर्घरोगी ज्येष्ठ नागरिक र शिशुको मृत्यु हुन सक्ने सम्भावना छ। यस्तो अवस्थामा सरकारको संवेदनहीनता आलोच्य छ। भूकम्प प्रभावित जनताले एक महिना कठिनसँग बिताइसक्दा पनि सरकारले सबै क्षेत्रमा तत्कालीन राहत पुर्याउन सकेको छैन। विगतमा आफूखुसी राहत वितरण गर्दा पीडितले समान रूपमा राहत पाउन नसकेको गुनासो मात्रै होइन राहतको दुरुपयोग भएको पाइएको थियो। अहिले पनि त्यस्तो हुन सक्ने सम्भावनालाई ध्यानमा राख्दै एकद्वार प्रणालीमार्फत वितरण गर्ने भनिएको छ। जसले गर्दा राहत वितरण गर्न चाहने संघसंस्था र स्वयम्सेवीहरू भूकम्प प्रभावित क्षेत्रमा परिचालन हुनबाट वञ्चित भएका छन्। यसले गर्दा पनि भूकम्प प्रभावितहरूले तत्काल राहत पाउन नसकेका हुन् भन्ने लाग्छ। परिणामभन्दा प्रक्रियालाई प्राथमिकता दिने सरकारी कार्यशैली यसपटक राहत वितरण गर्ने र पुनस्र्थापना गर्ने कार्यमा पनि देखिएको छ। भूकम्प प्रभावित क्षेत्रमा अव्यवस्थित र असुरक्षित बसोबास अनि अपर्याप्त खानपानका कारण विभिन्न किसिमका रोग फैलिन सक्छ। भूकम्प प्रभावितको सहायतार्थ देश तथा विदेशबाट उल्लेख्य परिमाणमा सहयोग प्राप्त भएका छन्। पीडितको तत्काल उद्धार र राहत प्रदान गर्नका लागि स्थानीय र प्रदेश सरकारहरूले पनि रकम तथा सामग्री प्रदान गरेका छन्। निजी क्षेत्रका उद्योगीव्यवसायी तथा इच्छुक व्यक्तिले पनि राहत रकम र सामग्री प्रदान गरेका छन्। तर त्यसलाई व्यवस्थित रूपमा एकद्वार प्रणालीमार्फत भूकम्प प्रभावितसम्म पुर्याउन सरकार असफल हुने हो कि भन्ने आशंका बढिरहेको छ। भूकम्पमा परेर मर्ने त मरे, बाँचेकालाई भोक र रोगबाट बचाउन सक्नुपर्छ सरकारले। यदि बाँचेकाहरू पनि भोक र रोगले मरे भने त्यो सरकारको चरम लापरबाही, अक्षमता र गैरजिम्मेवारीको परिणाम ठहरिनेछ। सरकारको अकर्मण्यता र लाचारीको परिणाम ठहरिनेछ। अनि यस्तो दुःखद् परिणामको जिम्मेवार स्वयम् सरकार हुनु पर्नेछ। त्यसैले अहिलेको आवश्यकता भनेको आवश्यक राहत र पुनस्र्थापनालाई प्राथमिकतामा राखेर कार्यक्षेत्रमा उत्रनु हो। भूकम्प प्रभावित क्षेत्रमा अव्यवस्थित र असुरक्षित बसोबास अनि अपर्याप्त खानपानका कारण विभिन्न किसिमका रोग फैलिन सक्छ। खाद्यान्न अभाव हुन सक्छ। लत्ताकपडा र बसोबासको समस्या हुन सक्छ। जाडो मौसम भएकाले विशेषगरी चिसोका कारण लाग्ने रोग बढ्न सक्छ। यी सबैको व्यवस्थापन गर्न सरकारको तदारुकता जरुरी छ। होइन भने जनताले सास्ती भोग्नु पर्नेछ। भूकम्पबाट भाग्यले बाँचेकाहरूले पनि फेरि रोग, भोक र चिसोले कठ्याङ्ग्रिएर मृत्युवरण गर्नु पर्नेछ। जाडोयाम सुरु भइसकेकोले विगतको भूकम्पको बेला जस्तै धेरै भूकम्प प्रभावित चिसोले कठ्याङ्ग्रिएर मर्ने सम्भावना छ। अहिले पनि धेरै भूकम्प प्रभावित खुला आकाशमुनि सामान्य त्रिपालको ओतमा दिनरात बिताइरहेका छन्। सुरक्षित बसोबासको व्यवस्था समयमै हुन नसक्दा भूकम्पमा घर भत्किँदा पुरिएर पनि भाग्यले बाँचेकाहरू चिसोका कारण मृत्युवरण गर्नुपर्ने स्थिति सिर्जना भइरहेको छ। सरकारले मनन् गर्नैपर्ने एउटा कटु यथार्थ के हो भने भूकम्पले घरबारविहीन भएर चिसोमा कठ्यांग्रिएर बाँचिरहेका जनताले पनि राज्यलाई कर तिरेका छन्। यसकारण उनीहरूको जीवनरक्षा गर्नु राज्यको दायित्व हो। राज्यले बेवास्ता गरेकै कारण तिनले चिसोले कठ्याङ्ग्रिएर मृत्युवरण गर्नुपर्यो भने त्यो अत्यन्त दुःखदायी र दुर्भाग्यपूर्ण घटना हुनेछ। हजारौं भूकम्प प्रभावित उचित राहत र छिटो पुनस्र्थापनाको पर्खाइमा छन्। त्यसैले छिटोछिटो राहत र पुनस्र्थापनाको व्यवस्था गर्नुपर्छ। प्रक्रियामा मात्रै नअलमलिई पुनर्निर्माण कार्यलाई पनि छिटो गति दिनुपर्छ। भूकम्प प्रभावितलाई भूकम्पपछिका थप पीडा र दुःखबाट मुक्त गर्नुपर्छ।"
न्याय मरेको रहेनछ,"दुखजिलो गरेर हुर्काएको छोरो कलेज पढ्दै थियो। छोरोले पढेर जागिर खाई सुख देला भन्ने बेलामा त्यस्तो घटना भयो। मेरो एउटा मात्रै छोरा हो। छोरा त मारियो तर न्याय नपाइने हो कि भनेर दिनरात छटपटी हुन्थ्यो। चिन्तै चिन्तामा, पिरैपीरमा साढे तीन वर्ष बित्यो। न्यायका लागि काठमाडौंसम्म पुग्यौं। माइतीघर मण्डलामा धर्ना दियौं। जुलुस निकाल्यौं। के नै पो गरेनौं र ? श्रीमान तारेक थाम्न रुकुमपश्चिम जाँदाजाँदा हैरान भइसक्नुभएको थियो। अपराधी बचाउन नेताहरू नै लागेका छन् भन्ने हल्ला थियो। त्यस्तो कुरा सुन्दा मन निकै दुख्थ्यो। हामी गरिबलाई कसले पो हेर्छ र भन्ने लाग्थ्यो। अनि रातदिन छोराकै सम्झनाले सताउँथ्यो। अपराधमा संलग्नलाई सजाय मिलेको छ। जन्म कैद भएको छ। मेरो छोराको हत्या गर्ने हत्याराहरू आजीवन काराबास नै बसेको सुन्न र देख्न पाऊँ । कुनै पनि बहानामा नछुटून्। केही अपराधीलाई सजाय कम भएको पाएका छौं। युवती र उनकी आमालाई दुई वर्ष मात्र सजाय भएछ। तर, पनि अदालतको फैसलाप्रति सन्तुष्ट छौं। अदालतप्रति हाम्रो उच्च सम्मान छ। ४२ महिनासम्म पनि फैसला नहुँदा न्यायको आस मरिसकेको थियो। तर, ढिलै भए पनि आएको फैसलाले न्याय मिलेको अनुभूति भएको छ। (नेपाली, सोती घटनामा हत्या गरिएका नवराज विककी आमा हुन्।) यो पनि पढ्नुहोस सोती घटना पीडितले कहिले पाउने न्याय ? सोती घटनासम्बन्धी मुद्दाको बहस सकियो सोती हत्याकाण्डमा २४ जनालाई जन्मकैद नवराज विक हत्यामा संलग्न २४ जनालाई जन्मकैद, प्रेमिका र आमालाई जातीय विभेद्मा सजाय"
ताप्लेजुङ अन्तिम चारमा,फिदिम : पाँचथरको फिदिममा जारी अन्तर्राष्ट्रिय आमन्त्रित किरात गोल्डकप फुटबल प्रतियोगितामा ताप्लेजुङको कर्णसिंह सोनाम स्मृति फुटबल क्लब सेमिफाइनलमा पुगेको छ। फिदिम माविको मैदानमा मंगलबार भएको क्वार्टरफाइनल भिडन्तमा काठमाडौंको हिमालयन शेर्पा क्लबलाई ४३ गोलले पराजित गर्दै ताप्लेजुङले अन्तिम चारमा स्थान पक्का गरेको हो। ताप्लेजुङको संघर्षपूर्ण जितमा प्रविण जवेगुले दुई गोल गरे। यस्तै मञ्जित याङ्देन र दीपेश लिम्बूले एकएक गोल गरे। हिमालयन शेर्पाका ओस्कर र वसन्त ओझाले एकएक गोल गरे। हिमालयन शेर्पालाई ताप्लेजुङका आशिष लिम्बूले एक गोल आत्मघाती रुपमा उपहार दिएका थिए। खेलको तेस्रो मिनेटमा ताप्लेजुङका मञ्जितले सुरुवाती गोल गरेका थिए। त्यसपछि २१औं मिनेटमा हिमालयन शेर्पाका ओस्करले आकर्षक गोल गर्दै खेल खेललाई बराबरीमा ल्याएका थिए। ४०औं मिनेटमा प्रविण जबेगुले गोल गर्दै ताप्लेजुङलाई अग्रता दिलाए। ५१औं मिनेटमा शिमालयन शेर्पाका वसन्त ओझाले गोल गर्दै खेल बराबरी गरेका थिए। ६२औं मिनेटमा ताप्लेजुङका दीपेश लिम्बूले गोल गरे भने ६९औं मिनेटमा हिमालयन शेर्पालाई ताप्लेजुङले एक गोल उपहार दियो। ताप्लेजुङका आशिष लिम्बूले आत्मघाती गोल गरेका थिए। दोस्रो हाफमा निकै आक्रमक बनेको खेलको ७७औं मिनेटमा प्रविण जबेगुले गोल गर्दै ताप्लेजुङलाई अन्तिम चारमा पुर्याए।
चिनियाँ प्रतिनिधि र सदस्यसचिव भेटवार्ता,"काठमाडौं : राष्ट्रिय खेलकुद परिषद् (राखेप) का सदस्यसचिव टंकलाल घिसिङ र नेपालस्थित चिनियाँ राजदूतावासका प्रतिनिधिमण्डलबीच मंगलबार भेटवार्ता भएको छ। राजदूतावासका काउन्सुल फर कन्सुलर अफेयरका वाङ दोङको नेतृत्वको टोलीलाई सदस्यसचिव घिसिङले त्रिपुरेश्वरस्थित आफ्नै कार्यकक्षमा भेट गरेका हुन्। भेटका अवसरमा चिनियाँ नयाँ वर्षको उपलक्ष्यमा हुने दुई देशबीचको मैत्रीपूर्ण फुटबल आयोजनाका विषयमा छलफल भएको थियो। नेपालको यू२१ पुरुष टोली फुटबल टोली तथा चीनको चोङ चीन प्रान्तको व्यवसायिक र यसु फुटबल टिमको यू२१ पुरुष टोलीबीच मैत्रीपूर्ण फुटबल आयोजना गर्ने विषयमा प्रारम्भिक छलफल भएको थियो। चिनियाँ नयाँ वर्षका अवसरमा साँस्कृति आदानप्रदानलगायत विविध कार्यक्रम पनि हुने जनाइएको छ। चिनियाँ पक्षले मैत्रीपूर्ण फुटबल प्रतियोगिता त्रिपुरेश्वरस्थित दशरथ रंगशालामा गराउन प्रस्ताव गरेका छन्। त्यसका लागि प्रतिनिधि मण्डल टोलीले दशरथ रंगशालाको अवलोकन पनि गरेको थियो। सदस्यसचिवले टोलीको प्रस्तावमा आफू सकारत्मक रहेको बताउँदै कार्यक्रमलाई सफल पार्न सक्दो सहयोग गर्ने प्रतिबद्धता व्यक्त गरेका थिए। भेटमा दूतावासका प्रहरी सम्पर्क अधिकारी चेन हान, ओभरसिज चाइनिज एसोसिएसन अफ नेपालका अध्यक्ष, जिन छियोदोङ र उपाध्यक्ष गु यिङमिन सहभागी थिए।"
ललितपुरको अर्को बराबरी,"काठमाडौं : ललितपुर सिटी एफसीले नेपाल सुपर लिग (एनएसएल)मा फेरि अर्को बराबरी खेलेको छ। त्रिपुरेश्वरस्थित दशरथ रंगशालामा मंगलबार भएको खेलमा ललितपुरले वीरगन्ज युनाइटेडसँग २२ गोलको बराबरी खेलेको हो। एनएसएलको दोस्रो संस्करणमा ललितपुरले खेलेको यो तेस्रो बराबरी हो। पहिलो खेलमा बुटवल लुम्बिनीलाई २० गोलले पराजित गरेको ललितपुरले पोखरा थन्डर्स र धनगढी एफसीसँग गोलरहित बराबरी खेलेको थियो। चार खेल खेलेको ललितपुर एक जित र तीन बराबरीको नतिजासहित ६ अंकका साथ लिगको दोस्रो स्थानमा छ। चौथो खेलसम्म अपराजित ललितपुरसँग बहादुरी प्रदर्शन गर्दै बराबरीको नतिजा निकालेको वीरगन्जले लिगमा पहिलो अंक जोडेको छ। अहिलेसम्म तीन खेल सकाएको नवप्रवेशी वीरगन्जले एक बराबरी र दुई हारको नतिजासहित एक अंकका साथ लिगको पुछारमा छ। मंगलबारको खेलमा वीरगन्जले सुरुवाती अग्रता बनाए पनि ललितपुरले लगातार दबाब सिर्जना गर्दा पहिलो हाफमा २१ को अग्रता बनाउन सफल भएको थियो। खेलको १०औं मिनेटमा विलियम ओपोकु असिदेउको गोलमा अग्रता बनाएको थियो। ओबेड ओसुवुको पासलाई निरन्तरमा लिँदै उनले गोल गरेका थिए। त्यसको चार मिनेटपछि नै ललितपुरले बराबरी गरेको थियो। सेसेहाङ आङदेम्बेले दिएको लामो पासमा इमोन इजेकायलले वान भर्सेस वानमा गोल गरेका थिए। २७औं मिनेटमा ललितपुरले अग्रता बनाएको थियो। निखिल सुरेश राव कदमको प्रहारले सिधै जाली चुमेको थियो। वीरगन्जले ५२औं मिनेटमा खेल बराबरी गरेको थियो। दोस्रो हाफमा मैदान प्रवेश गरेका कृपाकान्त महतो थारुले गोल गरेका थिए। प्रतियोगिताअन्तर्गत बुधबार स्पोर्टिङ इलाम र पोखरा थन्डर्सबीच खेल हुनेछ। एनएसएसको दोस्रो संस्करणमा ललितपुर सिटी एफसी, वीरगन्ज युनाइटेड, बुटवल लुम्बिनी, धनगढी, चितवन, झापा, पोखरा थन्डर्स र स्पोर्टिङ इलाम एफसीले स्पर्धा गरिरहेका छन्। पुस १४ गतेसम्म सञ्चालन हुने लिगको उपाधि विजेतालाई ७० लाखदेखि एक करोड रुपैयाँ पुरस्कार प्रदान गरिने आयोजकले जनाएको छ।"
एनसेल खरिदबिक्री प्रकरणमा डा बाबुराम भट्टराई र रवि लामिछानेको सवाल जवाफ,"काठमाडौं : दूरसञ्चार सेवा प्रदायक कम्पनी एनसेलको विदेशमा भएको खरिदबिक्री प्रकरणको छानबिन गर्न सर्वत्र माग भइरहेको छ। प्रधानमन्त्री, सरकारका मन्त्री र प्रमुख दलका शीर्ष नेताहरुले नै एनसेलको बिक्रीको विषयलाई लिएर भ्रष्टाचारको गन्ध आएको भन्दै छानबिन गर्नुपर्ने धारणा राखिरहेका छन्। मंगलबार गठबन्धनको बैठकमा सेयर खरिद बिक्रीको कुरा शंकास्पद रहेकाले छानबिन गर्नुपर्नेमा नेताहरुले जोड दिएका छन्। यसैबीच राष्ट्रिय स्वतन्त्र पार्टी सभापति रवि लामिछानले एनसेल बिक्रीबारे खुला छानबिन गर्न तयार हुने हो भन्दै प्रश्न तेर्स्याएका छन्। उनलेकुन दलका कुनकुन नेताले कति कति रकम खाए, कुन कुन निकायका दैला दैलामा बाँडे र पचाए, खुला छानबिन गर्न तयार हुने हो ?भन्दै प्रश्न गरेका हुन्। स्पाइस नेपालको नाममा अहिलेको एनसेल जन्मँदादेखि नै चलखेल थियो । ट्वीटरमा उनले भनेका छन्,टेलियासोनेराले बेचेर मलेसियाली कम्पनीले किन्दा नियमानुसारको ट्याक्स तिर्न नपर्ने आश्वासनका नाममा कुनकुन दलका कुनकुन नेताले कति कती रकम खाए, कुन कुन निकायका दैला दैलामा बाँडे र पचाए, खुला छानबिन गर्न तयार हुने हो ? जवाफमा पूर्वप्रधानमन्त्री बाबुराम भट्टराईले टेलिकम क्षेत्रको लगानीमा निकै चलखेल हुने गरेको शान्ति प्रक्रियामा आएदेखि नै गाइँगुइँ सुनेको दाबी गरेका छन्। उनले तथ्य कहिल्यै थाहा नभएको बताए। उनले यसबारे तथ्य बुझेकाहरूले सत्य बाहिर ल्याएर कानुनी प्रक्रियामा सहयोग पुर्याए देश र जनतालाई निकै फाइदा र राम्रो हुने थियो भन्ने जवाफ दिएका छन्। रविलाई मेन्सन गर्दै भट्टराईले लेखेका छन्,नेपालको टेलिकम क्षेत्रको लगानीमा निकै चलखेल हुने गरेको कुरा हामी शान्तिप्रकृयामा आएदेखि नै गाइँगुइँ सुनिने गरेको हो। तर तथ्य कहिल्यै थाहा भएन । यसबारे तथ्य बुझेकाहरूले सत्य बाहिर ल्याएर कानूनी प्रकृयामा सहयोग पुर्याए देश र जनतालाई निकै फायदा र राम्रो हुने थियो। यसैबीच बुधबार रास्वपा सांसदद्वय डा स्वर्णिम वाग्ले र विराजभक्त श्रेष्ठले संसद्को अर्थ समितिमा एनसेल बिक्रीबारे निष्पक्ष छानबिन गर्न ध्यानाकर्षण गराएका हुन्। बुधबार समिति सभापति सन्तोष चालिसेलाई कार्यकक्षमा भेटेर स्वदेशी एवं विदेशी लगानीको माहोल बनाई आय र रोजगारीको विस्तार, निर्यात प्रवर्द्धन एवं प्रविधि हस्तान्तरणमा फड्को मार्ने राष्ट्रिय लक्ष्यमा धक्का लाग्ने गरेर प्रक्रिया अघि बढेको भन्दै उनीहरुले ध्यानाकर्षण पत्र बुझाएका हुन्। उनीहरूले बुझाएको ध्यानाकर्षणपत्रमा याक्जियटाका प्रमुख कार्यकारी, एनसेलका नेपाली मूलका साझेदारी, अर्थमन्त्री, सञ्चारमन्त्री, लगानी बोर्डका प्रमुख कार्यकारी, नेपाल दूरसञ्चार प्राधिकरणका अध्यक्षलगायतका समितिमा बोलाइ सोधपुछ गर्न माग गरिएको छ । यता १ खर्ब ४३ अर्ब रुपैयाँमा किनेको एनसेलको ८० प्रतिशत स्वामित्व आजियाटाले ६ अर्ब ६५ करोडमा बिक्री गरेपछि नेपाल सरकारलाई हानी पुर्याउने उद्देश्य अर्कोपल्ट उजागर भएकामा संघीय संसद्को सार्वजनिक लेखासमितिले आन्तरिक राजस्व विभाग, नेपाल दूरसञ्चार प्राधिकरण र कम्पनी रजिस्टारको कार्यालयलाई यस प्रक्रियाबारे ९ वटा प्रश्न सोधेको छ। एनसेलको दूरसञ्चार सेवा प्रदान गर्ने अनुमतिपत्र सन् २०२९ मा सकिँदैछ। त्यसअघि कम्पनीमा रहेको कम्तीमा ५० प्रतिशत स्वामित्व नेपालीको हातमा पार्न सके पुनः अनुमतिपत्र पाउने बाटो खुल्नेछ। यसै कार्यका लागि आजियाटाको ग्रान्ड डिजाइनमा नेपाली नामथर भएका सिंगापुरे व्यवसायी सतिशलाल आचार्य गोटी बनेका छन्। सन् २०२९ सम्मको बिजनेसको नाफा आजियाटाले लैजाने गरी भएको किनबेच सम्झौता पुनः अनुमतिपत्र पाएपछि महँगो मूल्यमा बेच्ने अभिप्रायसहित भएको दाबी गरिएको छ। एनसेलको बाँकी २० प्रतिशत स्वामित्व आचार्यकी नेपाली श्रीमती भावना सिंहसँग छ। शुक्रबार जारी विज्ञप्तिअनुसार किनबेच भएको भए नेपाल सरकार पूर्णरूपमा ठगिएको छ।"
एडीबीको प्राविधिक सहयोग प्रतिबद्धता,"काठमाडौं : विशेष गरेर एडीबीले भुटान र नेपालमा पहिरो, भूकम्प र बाढीपहिरो, हिमताल विस्फोटलगायतका बहुजोखिमको विश्लेषण गरेर प्राविधिक सहयोग गर्ने भएको छ। यस्ता प्राकृतिक प्रकोपको मूल्यांकन गरी यसले भविष्यको पूर्वाधार विकासका लागि प्रारम्भिक चेतावनी प्रणाली र जोखिम व्यवस्थापनको विकल्पहरू निकाल्न सहयोग पुयाउने एडीबीको योजना छ। ध्रुवीय क्षेत्र बाहिरको सबैभन्दा ठूलो बरफ भण्डारको घर, पर्वत क्षेत्रका हिमालयनको पानीबाट प्रमुख १० नदीले पहाडी भेगका २४ करोड मानिस र तराई भेगका १ अर्ब ६० करोडभन्दा बढी मानिसको जीवन निर्वाह गर्दै आएका छन्। यो क्षेत्र विश्वव्यापी औसतभन्दा छिटो तातिरहेको छ। यदि विश्वव्यापी तापक्रम ३ डिग्री सेल्सियसमा बढ्यो भने यो शताब्दीको अन्त्यसम्ममा भुटान र नेपालका ७५ प्रतिशत हिमनदी पग्लन सक्ने अनुमान गरिएको छ। यसले पानीको पहुँचमा धेरै नै तनाव दिन्छ, खाद्य र ऊर्जा सुरक्षालाई खतरामा पार्छ, र महŒवपूर्ण जैविक विविधताको नोक्सान हुन्छ। यसकारण एडीबीले भुटान र नेपाललाई केन्द्रित गरेर जोखिमको विश्लेषण गर्न प्राविधिक सहयोग गर्ने प्रतिबद्धता व्यक्त गरेको बताएको छ। यसअनुरूप एडीबीले हिमालय क्षेत्रमा जलवायु, प्रकोप जोखिमको मूल्यांकन र व्यवस्थापनको पहल सुरु गरिने भएको हो। एसियाली विकास बैंक (एडीबी)ले संयुक्त अरब इमिरेट्स (दुबई)मा भएको कोप २८ सम्मेलनमार्फत एसियाका पर्वतीय भेग हिमालय क्षेत्रमा बसोबास गर्ने अर्र्बौं मानिसलाई पानीको अभाव हुन नदिन र जीविकोपार्जनलाई सहज बनाउन आइतबार जारी प्रेस विज्ञप्तिमार्फत उद्घोष गरेको छ। यद्यपि एडीबीले एसिया र प्रशान्तको जलवायु बैंकको रूपमा सन् २०१९ देखि सन् २०३० सम्म जलवायु वित्त पोषणमा एक खर्ब अमेरिकी डलर (एक सय बिलियन अमेरिकन डलर) उपलब्ध गराउने लक्ष्य राखेको छ। जसमा अनुकूलनका लागि मात्रै ३४ अर्ब अमेरिकन डलर पनि समावेश छ। सन् २०२२ मा एडीबीले जलवायु वित्तको लागि ७१ अर्ब अमेरिकी डलर खर्चने प्रतिबद्धता गरेको थियो। जसमा ४३ अर्ब अमेरिकन डलर न्यूनीकरण र २८ अर्ब डलर अनुकूलनको लागि समावेश गरेको छ। उक्त जलवायु बैंकले गत वर्ष निजी क्षेत्रबाट थप ५४ करोड ८० लाख अमेरिकी डलर जलवायु वित्तमा परिचालन गरेको थियो। एडीबीका अध्यक्ष मासात्सुगु असाकावा विश्वकै छत पग्लिरहेको बताउँछन्। उनी भन्छन्, पर्वतको हिमालय क्षेत्र हाम्रो क्षेत्रका एक अर्बभन्दा बढी मानिसको कल्याण र आर्थिक सुरक्षाका लागि महŒवपूर्ण छ। यो हाम्रो पहलले भुटान र नेपाललाई आवश्यक जानकारी प्रदान गर्न र उनीहरूलाई प्रभावकारी जलवायु अनुकूलनमा लगानी गर्न सक्षम बनाउन मद्दत गर्नेछ । जुन अहिले जलवायु जोखिम व्यवस्थापन गर्न जरुरी छ। सन् १०८५ देखि सन् २०१४ सम्म पर्वतका हिमालय क्षेत्रमा प्रकोपहरूको परिणामस्वरूप ४५ अर्ब अमेरिकी डलर आर्थिक क्षति भएको थियो। त्यसबेलादेखि, बढ्दो आवृत्ति र प्रकोपका घटनाहरूको छिटोछिटो हुने गरेकाले आर्थिक क्षति भयो र ती घटनाहरूबाट थुप्रै संख्यामा विस्थापित र मृत्युसमेत भयो। यसकारण हामीले तुरुन्तै जलवायु अनुकूलन परियोजनाहरूमा वित्त प्रवाहलाई यो सुनिश्चित गर्नुपर्नेमा एडीबी प्रमुख अर्थशास्त्री डेक्लान म्यागीले जोड दिए। यसका लागि जलवायु र प्रकोप जोखिमहरूको उच्च गुणस्तर र गतिशील मूल्यांकन आवश्यक छ, उनले भने।"
एनसेलले शेयर खरिद बिक्रीबारे नेपाल दूरसञ्चार प्राधिकरणलाई पठायो जवाफ,"काठमाडौं : एनसेलले शेयर खरिद बिक्रीबारे नेपाल दूरसञ्चार प्राधिकरणलाई जवाफ पठाएको छ। मलेसियाको आजियटा कम्पनीले नेपाल दूरसञ्चार प्राधिकरणको पूर्वस्वीकृति र जानकारीबिनै एनसेलको ८० प्रतिशत शेयर बेचेकोबारे दूरसञ्चार प्राधिकरणले पत्रको जवाफ मंगलबार एनसेलले दिएको हो। शेयर खरिदबिक्रीसम्बन्धी कागजात संकलनको क्रममा रहेकाले चाँडै त्यसबारे नियामक नेपाल दूरसञ्चार प्राधिकरणलाई जानकारी दिने भन्दै २ बुँदे जवाफ फठाएको छ। जवाफको पहिलो बुँदामा भनिएको छ, यस कम्पनीलाई प्राप्त जानकारी अनुसार यस कम्पनीको शेयरधनी रेनोल्ड होल्डिङ लिमिटेडको शतप्रतिशत शेयर खरिद बिक्री गर्ने सम्बन्धमा आजिएटा युके र स्पेक्ट्रलाइट युके लिमिटेडका बीच शेयर खरिद बिक्री सम्झौता भए गरेकोले तहाँको पत्रमा उल्लिखित दूरसञ्चार नियमावली, २०५४ को नियम १५ (१) (ट) र नेपाल दूरसञ्चार प्राधिकरण (अनुमतिपत्र प्राप्त व्यक्तिको शेयर खरिद बिक्री) विनियमावली, २०७६ को विनियम ४ (क) परिपालना प्रयोजनार्थ सोही विनियमावलीको विनियम ५ मा उल्लिखित शेयर खरिद बिक्रीका लागि भएको द्विपक्षीय सम्झौता समेतका कागजातहरु तदारुकताका साथ सम्बन्धित पक्षहरुबाट संकलनको क्रममा रहेको व्यहोरा सादर अवगत गराउन चाहन्छौं। पत्रमा एनसेल आजियटा लिमिटेडले नेपालको विद्यमान कानुनी प्रावधानभित्र रहेरै सेयर किनबेच हुने जनाएको छ। जवाफको दोस्रो बुँदामा भनिएको छ,एनसेल आजिएटा लिमिटेड कानूनको शासनमा विश्वास गर्ने जिम्मेवार संस्था भएकोले आफ्नो कानूनी कर्तव्य पालनामा सदैव जागरुक र कटिबद्ध रहे भएको तहाँ प्राधिकरणमा अवगतै छ। अतः तहाँको पत्रमा उल्लिखित नियमावली र विनियमावलीका प्रावधानहरुको पूर्ण परिपालना गर्न सदा झैं एनसेल आजिएटा लिमिटेडप्रति रहेको व्यहोरा सादर निवेदन गर्दै नेपाल दूरसञ्चार प्राधिकरण (अनुमतिपत्र प्राप्त व्यक्तिको शेयर खरिद बिक्री विनियमावली, २०७६ को विनियम ५ मा उल्लिखित कागजातहरु संकलन हुनासाथ तत्काल सो कागजातहरु संकलन गरी दूरसञ्चार नियमावली, २०५४ को नियम १५ (१) (ट) र नेपाल दूरसञ्चार प्राधिकरण (अनुमतिपत्र प्राप्त व्यक्तिको शेयर खरिद बिक्री) विनियमावली, २०७६ को विनियम ४ (क) बमोजिम तहाँ प्राधिकरणसमक्ष शेयर खरिद बिक्री स्वीकृतिका लागि निवेदन पेश गरिने व्यहोरासमेत सादर अवगत गराउन चाहन्छौं। दूरसञ्चार नियमावलीमा चुक्ता पूँजीको पाँच प्रतिशतभन्दा बढी शेयर खरिद वा बिक्री गर्नुअघि प्राधिकरणको स्वीकृति लिनुपर्ने व्यवस्था छ। तर, एनसेलले त्यस्तो अनुमति नै नलिइ शेयर बिक्री गरेको थियो। एनसेलको शेयर खरिदमा चलखेल र शंकास्पद भएको भन्दै छानबीन गर्नुपर्ने आवाज उठेको छ।"
"सेयर बजारमा सामान्य अंकले सुधार, १ अर्ब १४ करोडको कारोबार","काठमाडौं : नेप्से परिसूचक सामान्य अंकले बढेको छ। साताको पहिलो कारोबार दिन आइतबारदेखि निरन्तर ओरालो लागेको नेप्से परिसूचक बुधबार आएर ३३३ अंकले बढेर १८४१०४ विन्दुमा कायम भएको हो। यसअघि मंगलबार नेप्से परिसूचक १०१० अंकले गिरावट आएको थियो। नेप्से बढेको दिन २९३ स्क्रिप्टको ३४ हजार ९७१ पटकको कारोबारमार्फत् १ अर्ब १४ करोड १८ लाख १२ हजार ३८२ रुपैयाँको कारोबार भएको छ। यसदिन ग्लोबल आईएमई लघुवित्त वित्तीय संस्थाका लगानीकर्ता सर्वाधिक कमाए। सो कम्पनीको मूल्य १० प्रतिशतले बढ्दा विजय लघुवित्त वित्तीय संस्थाको ८०७ प्रतिशत,मन्दाकिनी हाइड्रोपावरको ७८७, मोलुंग हाइड्रोपावरको ७८३ र गणपति लघुवित्त वित्तीय संस्थाको ७७६ प्रतिशतले बढ्यो। यसैगरी आज सबैभन्दा बढी सिंगटी हाइड्रो इनर्जीका लगानीकर्ता गुमाए। कम्पनीको मूल्य ९१३ प्रतिशतले घट्यो। सनराइज ब्ल्यचिप फण्डको ५७३ र सबैको लघुवित्त वित्तीय संस्थाको ४९८ प्रतिशतले घट्यो। यसैगरी गुमाउनेमा मिथिला लघुवित्त वित्तीय संस्थाका लगानीकर्ता पनि परे। बुधबार कारोबारमा आएका ८ वटा समूहको उपसूचक बढे भने बाँकी ५को घट्यो।"
आइपीओ जारी गर्ने तयारीमा रहेको अन्नपूर्ण केबलकारको रेटिङ कस्तो ?,"काठमाडौं : अन्नपूर्ण केबलकारले केयर नेपालबाट केयर एनपी सिंगल बी प्लस इस्युअर रेटिङ पाएको छ। आइपीओ जारी गर्ने तयारीमा रहेको कम्पनीलाई केयर नेपालले यस्तो रेटिङ दिएको हो। केयर एनपी सिंगल बी प्लस इन्युअर रेटिङको अर्थ दायित्व बहन गर्ने क्षमतामा उच्च जोखिम रहेको बुझाउँछ। त्यसैगरी १ अर्ब ५ करोड ६२ लाख रुपैयाँको दीर्घकालीन कर्जाका लागि गराएको रेटिङमा कम्पनीले केयर एनपी बी प्लस रेटिङ पुनः पुष्टि गराएको छ भने २ करोड रुपैयाँको अल्पकालीन कर्जाका लागि केयर एनपी ए४ रेटिङ पुनः पुष्टि गराएको छ। स्थापनाको पहिलो वर्ष नै कम्पनीले ८ करोड १० लाख रुपैयाँ बराबरको व्यापार गरेको छ। यो केबलकार सञ्चालनमा आएको ९ महिना भएको छ। कालु गुरुङ अध्यक्ष रहेको कम्पनीले आइपीओ निष्कासन गर्ने तयारी गरिरहेको छ। अन्नपूर्ण केबलकारले सेदीबगरदेखि सराङकोट जोड्ने २३ किमि लामो केबलकार प्रणाली सञ्चालन गर्दै आइरहेको छ। प्रणालीमा १७ गोन्डोला छन् जसको क्षमता प्रतिघण्टा ५ सय जनालाई सुविधा दिनेछ। केबलकारले साइक्लिङ, जिप लाइनिङ, बञ्जिजम्पिङ, स्विङ, रक क्लाइम्बिङ, क्यानोइङलगायत रोमाञ्चक खेलको मनोरञ्जन लिने सुविधा पनि उपलब्ध गराउँदै आएको छ। सुरक्षालाई पहिलो प्राथमिकताको विषय बनाएको कम्पनीले जापानको निप्पोन केबल कम्पनीले प्रदान गरेको सुरक्षा मापदण्ड विशेषरूपमा पालना गरेको छ। कम्पनीमा ८० भन्दा बढी दक्ष तथा अर्धदक्ष मानव संशाधन कार्यरत छन्। क्षेत्रको आर्थिक उन्ततिका साथै पोखरालाई प्रिमियम पर्यटकीय गन्तव्य बनाउने उद्देश्य केबलकारको छ। कम्पनीले भनेको छ, पोखराको आर्थिक सम्मुन्नतिको उद्देश्य बोकेको अन्नपूर्ण केबलकारले इमान्दारिता, अखण्डता, सुरक्षा, राम्रो आचरण, स्वच्छता, स्वास्थ्य मापदण्डलगायत मूलभूत मूल्य मान्यतामा अडिग रहँदै सबैप्रति उच्च आदर र सम्मानित व्यवहार प्रदर्शन गर्नु कम्पनीको प्रमुख प्राथमिकता हो।"
अन्नपूर्ण संरक्षण क्षेत्रमा अहिलेसम्मकै धेरै पर्यटक,"पोखरा : अन्नपूर्ण संरक्षण क्षेत्र आयोजना (एक्याप) मा अहिलेसम्मकै धेरै पर्यटकले पदयात्रा गरेका छन्। सबैभन्दा धेरै पर्यटक पुगेको वर्ष सन् २०१९ मा १ लाख ८१ हजार पदयात्रा र भ्रमणका लागि पुगेका थिए। सन् २०२३ मा पर्यटक याम एक महिना बाँकी रहँदा ११ महिनामा सन् २०१९ को पदयात्रामा गएका पर्यटकको संख्याभन्दा ४ सय ८९ बढी पर्यटकले अन्नपूर्ण क्षेत्रको भ्रमण गरेका छन्। सन् २०२३ मा एक महिना (डिसेम्बर महिना) बाँकी रहँदा अहिलेसम्मकै धेरै १ लाख ८१ हजार ४ सय ८९ पर्यटकले पदयात्रा र भ्रमण गरेको एक्यापका प्रमुख रविन कडरियाले जानकारी दिए। अहिले संरक्षण क्षेत्रमा गएका पर्यटकको रेसियो हेर्दा सन् २०२३ मा जाने पर्यटकको संख्या अझै धेरै बढ्ने उनले सुनाए। सन् २०२३ को नोभेम्बर महिनामा सार्क मुलुकका ९२ हजार ६ सय ९६ र अन्य मुलुकका ८८ हजार ७ सय ९३ पर्यटक पुगेको पनि एक्याप प्रमुख कडरियाले जानकारी दिए। नोभेम्बर महिनामा मात्र यस वर्ष सार्क मुलुकका ५ हजार ५ सय ३९ र अन्य मुलुकका १२ हजार ७ सय ८७ पर्यटकले यात्रा गरेका छन्। सन् २०२२ मा १ लाख २९ हजार ७ सय ३३ पर्यटकले अन्नपूर्ण क्षेत्रको भ्रमण गरेका थिए। सन् २०२२ मा सार्क मुलुकका ६९ हजार २ सय ५३ र अन्य मुलुकका ६० हजार ४ सय ८० जनाले पदयात्रा र भ्रमण गरेका थिए। कोभिड१९ का कारण सन् २०२१ सबैभन्दा कम १६ हजार १ सय ५ पर्यटक मात्र त्यस क्षेत्रमा पुगेका थिए। त्यो वर्ष सार्क मुलुकका ७ हजार ९३ र अन्य मुलुकका ९ हजार १२ जनाले मात्र संरक्षण क्षेत्रमा पुगेका थिए। सन् २०२० मा १८ हजार ७ सय ९६ जनाले संरक्षण क्षेत्रको यात्रा गरेका थिए। त्यस वर्ष सार्क मुलुकका ४ हजार ९ सय ८८ र अन्य मुलुकका १३ हजार ८ सय ८ पर्यटकले संरक्षण क्षेत्रको यात्रा गरेका थिए। कोभिड१९ पछि थला परेको पर्यटन उद्योग हिजोआज पर्यटक धेरै आउन थालेपछि पर्यटन व्यवसायी उत्साहित भएका छन्। पर्यटकको आगमन बढ्दै गएकाले पर्यटन व्यवसायीमा उत्साह थपिएको माछापुच्छे आधारशिविरका पर्यटन व्यवसायी दिलीप गुरुङले बताए। अन्नपूर्ण क्षेत्रमा जाने पर्यटकको संख्या कोभिड१९ मा जस्ता द्वन्द्वकाल र भूकम्पको समयमा पनि घटेको थिएन। अहिले पर्यटकको आगमन बढेको होटल संघ पोखराका अध्यक्ष लक्ष्मण सुवेदीले बताए। पोखरामा अन्तर्राष्ट्रिय विमानस्थल बनेपछि पर्यटकको आगमन बढ्ने विश्वासमा पर्यटन व्यवसायीले होटलमा लगानी बढाएकाले पोखरा अन्तर्राष्ट्रिय विमानस्थलमा नियमित अन्तर्राष्ट्रिय उडान हुनु पर्ने उनले बताए। संरक्षण क्षेत्रमा जाने पर्यटक बढेसँगै पर्यटकको सुरक्षामा ध्यान दिनुपर्ने टेकिङ एजेन्सिज एसोसिएसन अफ नेपाल (टान) पश्चिमाञ्चल पोखराका अध्यक्ष धर्म पन्थीले बताए। अन्नपूर्ण क्षेत्रको वातावरण संरक्षणसँगै त्यस क्षेत्रका होटल, रेस्टुरेन्टलगायत पर्यटकीय पूर्वाधारलाई पनि व्यवस्थित गर्नुपर्ने उनले सुनाए। अन्नपूर्ण क्षेत्रको पदयात्रामा जाने विदेशी पर्यटकले १८ चैत (अप्रिल १) देखि अनिवार्य रूपमा गाइड (पथप्रदर्शक) लैजानुपर्ने र टिम्स शुल्क पनि अनिवार्य तिर्नुपर्ने नियम लागू भएको छ। पर्यटकको सुरक्षाका लागि यो नियम सुरु भए पनि पर्यटकले गाइड लगे नलगेको टिम्स तिरे, नतिरेको चेक गर्ने चेकपोस्ट भने अहिलेसम्म अन्नपूर्ण क्षेत्रमा राखिएको छैन। यसले नियम लागू हुने तर कार्यान्वयन भए, नभएको चेक जाँच नहुँदा संरक्षण क्षेत्रमा जाने पर्यटक दुर्घटनामा पर्दा उद्धारमा कठिनाइ हुने पर्यटन व्यवसायीले बताएका छन्। यसतर्फ नेपाल पर्यटन बोर्ड उदासीन भएको व्यवसायीको गुनासो छ। अन्नपूर्ण क्षेत्रमा जाने पर्यटकलाई एक्यापले प्रवेश शुल्क लिने गर्छ। यसैका आधारमा संरक्षण क्षेत्रमा बर्सेनि कति पर्यटक जान्छन् भन्ने तथ्यांक पनि राखिन्छ। पोखरामा कति पर्यटक आए भन्ने तथ्यांक भने राख्ने गरिएको छैन। अनुमानकै भरमा पोखरामा पर्यटक आएको तथ्यांक भन्ने गरिन्छ। संरक्षण क्षेत्रको भ्रमण गर्न सार्क मुलुकका पर्यटकलाई एक हजार रुपैयाँ शुल्क लाग्दछ। सार्क बाहेकका अन्य देशका पर्यटकलाई ३ हजार र नेपाली पर्यटकलाई १ सय रुपैयाँ प्रवेश शुल्क लाग्दछ। नेपाली पर्यटकले भने प्रवेश शुल्क तिर्न मान्दैनन्। प्रवेश शुल्क तिरेर पदयात्रामा जाने नेपालीको संख्या भने नगन्य छ।"
अवैध ७८ किलो सुनसहित सञ्चालक पक्राउ,काठमाडौं : काठमाडौंको न्यूरोडस्थित ओमपर्ल गोल्ड प्रालिबाट सुनसहित एक जना पक्राउ परेका छन्। प्रहरीले ७ केजी ८ ग्राम सुनसहित ओमपर्ल गोल्ड प्रालिका सञ्चालक पदम पाण्डेलाई पक्राउ गरेको हो। उपत्यका अपराध अनुसन्धान कार्यालयले गएराति ओमपर्ल गोल्ड प्रालि छापा हानेको हो। प्रहरी स्रोतका अनुसार उनीमाथि थप अनुसन्धान भइरहेको छ। प्रहरीका अनुसारअवैध काँचो सुन र केही गहना बरामद भएका छन्।
८ सय रुपैयाँले घट्यो सुनको भाउ,काठमाडौं : नेपाली बजारमा सुनको भाउ घटेको छ। आज सुन ८ सय रुपैयाँले घटेर तोलाको १ लाख १८ हजार ४०० रुपैयाँ कायम भएको नेपाल सुनचाँदी व्यवसायी महासंघले जनाएको छ। अघिल्लो कारोबार दिन मंगलबार छापावाल सुन प्रतितोला १ लाख १९ हजार २०० रुपैयँमा कारोबार भएको थियो। तेजाबी सुन प्रतितोला १ लाख १७ हजार ८५० रुपैयाँ कायम भएको छ। सुनको मूल्य घटेसँगै चाँदी पनि घटेको छ। यसदिन चाँदी प्रतितोला १४८० रुपैयाँमा कारोबार भइरहेको महासंघले जनाएको छ। मंगलबार चाँदी प्रतितोला १५ सय रुपैयाँ कायम भएको थियो।
जलविद्युतको दिगो विकासमा विश्व बैंक र एडिबीबीच सहकार्य,"काठमाडौं : नेपालको जलविद्युत क्षेत्रकोको दिगो विकासका लागि विश्व बैंक र एसियाली विकास बैंक (एडिबी)बीच सहकार्य भएको छ। यी दुई बहुपक्षीय विकास बैंकले प्रस्तावित माथिल्लो अरुण र दूधकोशी जलविद्युत आयोजनाको सन्दर्भमा विशेषगरी नेपालको जलविद्युत क्षेत्रलाई बलियो बनाउन सहकार्यको घोषणा गरेका हुन्। प्रारम्भिक अवधिमा पाँच वर्षका लागि दुई संस्थाबीच सहकार्य गर्ने समझदारी पत्रमा बिहीबार कोप २८को साइडलाइनमा दक्षिण एसियाका लागि विश्व बैंकका उपाध्यक्ष मार्टिन रेजर र क्षेत्रीय विकास बैंकका उपाध्यक्ष फातिमा यास्मिनले हस्ताक्षर गरेका छन्। सन् २०२३ को अक्टोबरमा माराकेचमा भएको विश्व बैंकआइएमएफको वार्षिक बैठकमा बहुपक्षीय विकास बैंकका प्रमुखहरूद्वारा जारी गरिएको बृहत्तर प्रभावका लागि सहयोग सुदृढीकरण गर्ने संयुक्त वक्तव्यपछि एडीबी र विश्व बैंकबीच भएको यो पहिलो एमओयू हो। यो सम्झौताले विशेषगरी देशस्तरको सहयोग अभिवृद्धि, सहवित्तको सुदृढीकरण, र जलवायु परिवर्तनमा संयुक्त कार्यलाई बढावा दिनमा लक्षित रहेको बताइएको छ। दुई बहुपक्षीय विकास बैंकहरूबीचको प्रायोगिक दृष्टिकोणले नेपालको जलविद्युत क्षेत्रको साझा बुझाइ, संयुक्त विश्लेषणात्मक अध्ययन र जलविद्युत क्षेत्रको विकासको लागि परामर्श सुनिश्चित गर्न ज्ञान र अनुभव आदानप्रदान गरिने छ। यससँगै, विश्व बैंक र एसियाली विकास बैंकले ठूला जलविद्युत आयोजनाको विकास र ऊर्जा क्षेत्रमा आयोजनाहरूको तयारी, वित्त पोषणमा नेपालको कार्यान्वयन तथा कार्यान्वयन गर्ने निकायहरूको संस्थागत क्षमतालाई सुदृढ गर्न पनि मिलेर काम जनाइएको छ। त्यस्तै दक्षिण एसियाका लागि विश्व बैंकका उपाध्यक्ष मार्टिन रेजरले नेपालको प्रचुर जलविद्युत स्रोतको पूर्ण सम्भावना नेपाल सरकार, विकास साझेदार र निजी क्षेत्रबीचको घनिष्ट साझेदारी बिना साकार हुन नसक्ने बताए। रेजर भन्छन्, 'यो सम्झौतामार्फत, एडिबी र विश्व बैंकले आगामी दशकहरूमा देशको हरित, दिगो र समावेशी विकासलाई समर्थन गर्ने उद्देश्यले नेपालको जलविद्युत क्षेत्रअन्तर्गत वित्तिय र नीतिगत सल्लाहमा घनिष्ट सहकार्यको आधारशिला खडा गर्न खोजिएको हो। त्यसैगरी एडीबीका उपाध्यक्ष फातिमा यास्मिन यो सम्झौता जनसङ्ख्या वृद्धि र सहरीकरणको बढ्दो मागबीच नेपालको ऊर्जा सुरक्षालाई सुदृढ पार्ने महत्वपूर्ण कदम भएको बताइन्। उनका अनुसार यसले छिमेकी देशहरूसँगको ऊर्जा व्यापार, क्षेत्रीय सहयोग, आर्थिक वृद्धि र हरित र समावेशी विकासलाई प्रवर्द्धन गर्दछ। उनी भन्छिन्, एडीबी जलवायु कार्यसँग मिल्दोजुल्दो स्वच्छ ऊर्जा समाधानहरू प्रवद्र्धन गर्न हामी प्रतिबद्ध छौं। यो समुदाय, जीविकोपार्जन र वातावरणमा सकारात्मक प्रभावहरू सिर्जना गर्ने र सबैका लागि थप दिगो भविष्यमा योगदान गर्ने पनि हाम्रो लक्ष्य हो।"
तारागाउँले गल्ती नदोहोर्याउने,काठमाडौं : नेपाल स्टक एक्सचेन्ज (नेप्से)ले तारागाउँ रिजेन्सी होटल्स लिमिटेडको सेयर कारोबार फुकुवा गरेको छ। कम्पनीले धितोपत्र मूल्य संवेदनशील निर्णय समयमै जानकारी नगराएको भन्दै नेप्सेले सोमबार सेयर कारोबार रोक्का गरेकामा कम्पनीले मानवीय त्रुटिको कारण समयमै सूचना दिन नसकेको जानकारी गराएको थियो। स्पष्टीकरण पेस गर्दै कम्पनीले आगामी दिनमा गल्ती नदोहोर्याउने प्रतिबद्धता गरेको छ। कारोबार रोक्का गर्दै नेप्सेले तीन दिनभित्रमा स्पष्टीकरण पेस गर्नसमेत कम्पनीलाई निर्देशन दिएको थियो। धितोपत्र मूल्यमा प्रभाव पार्ने संवेदनशील निर्णय समयमै जानकारी नगराएको भन्दै नेप्सेले सेयर कारोबार रोक्का गरेको हो। मंसिर १६ गते (शनिबार) सञ्चालक समितिको बैठक बसेर गत आर्थिक वर्षको नाफाबाट लाभांश वितरण गर्ने निर्णय गरेकामा सो निर्णय नेप्सेलाई आइतबार बेलुका ५:१५ बजे मात्र जानकारी गराएको थियो।
वेयर हाउजिङको आईपीओ बाँडफाँट आज,काठमाडौं : नेपाल वेयर हाउजिङ कम्पनीको आईपीओ बाँडफाँड बुधबार हुने भएको छ। कम्पनीको सेयर निष्कासन तथा बिक्री प्रबन्धक हिमालयन क्यापिटलका अनुसार बिहान १० बजे बाँडफाँड हुनेछ। वेयर हाउजिङको आईपीओमा आवेदन दिने ११ लाख ४३ हजारको हात खाली हुनेछ। आईपीओ कुल १२ लाख ५७ हजार ७ सय ५६ जना आवेदकले आवेदन दिएका छन्। सीडीएससीका अनुसार निर्धारित अवधिमा सेयर पाउनेभन्दा ११ लाख ४३ हजार बढीले आवेदन दिएका हुन्। कुल १ अर्ब ३६ करोड ४३ लाख ३९ हजार रुपैयाँबराबरको १ करोड ३६ लाख ४३ हजार ३ सय ९० कित्ता सेयर माग भएको थियो। जबकि १०१० कित्ताका दरले सो सेयर १ लाख १४ हजार १ सय २५ जनालाई पर्नेछ। बाँकी ११ लाख ४३ हजारको हात खाली हुनेछ। आवेदन परेको सेयर संख्या कम्पनीले सर्वसाधारणलाई निष्कासन गरेको सेयरको ११९५ गुणा बढी हो। कम्पनीले सर्वसाधारणलाई छुट्ट्याएको १३ लाख ७५ हजार कित्ता सेयरमध्ये १० प्रतिशत अर्थात् १ लाख ३७ हजार ५ सय कित्ता सेयर वैदेशिक रोजगारीमा रहेकालाई बिक्री गरिसकेको छ। कम्पनीले २७ हजार ५ सय कित्ता सेयर कर्मचारीका लागि तथा ६८ हजार ७ सय ५० कित्ता सेयर म्युचुअल फन्डका लागि छुट्ट्याएर बाँकी रहेको ११ लाख ४१ हजार २ सय ५० कित्ता सेयरमा सर्वसाधारणले आवेदन दिएका थिए।
"राष्ट्रिय बिमा संस्थान बन्यो कम्पनी, यी हुन् ६ सर्त","काठमाडौं : राष्ट्रिय बिमा संस्थान कम्पनीमा रूपान्तरण हुने भएको छ। नेपाल बिमा प्राधिकरणले संस्थानलाई कम्पनीमा रूपान्तरण हुन स्वीकृति दिएको छ। यसका लागि प्राधिकरणले ६ वटा सर्त राखेको छ। २०७९ असोज २३ देखि बिमासम्बन्धी कानुनलाई संशोधन र एकीकरण गर्न बनेको ऐन, २०७९ कार्यान्वयन आएसँगै बिमा संस्थान अनिवार्यमा रूपमा कम्पनीमा जानुपर्ने बाध्यता सिर्जना भएको थियो। नयाँ कानुनले राष्ट्रिय बिमा संस्थान ऐन खारेज गरेर राष्ट्रिय बिमा संस्थानलाई एक वर्षभित्र कम्पनीमा रूपान्तरण गर्नुपर्ने बाध्यकारी अवस्था सिर्जना गरेको थियो। कात्तिक १६ गते बसेको मन्त्रिपरिषद् बैठकले संस्थानलाई कम्पनीमा रूपान्तरण गर्ने निर्णय गरेअनुसार प्राधिकरणले १८ गते कम्पनीमा परिणत गर्ने पूर्वस्वीकृति दिएको छ। त्यसकै आधारमा राष्ट्रिय बिमा संस्थान कम्पनी रजिस्ट्रारको कार्यालयबाट बुधबार कम्पनीमा रूपान्तरण हुँदैछ। संस्थानको नाम राष्ट्रिय जीवन बिमा कम्पनी लिमिटेड हुनेछ। प्राधिकरणले कम्पनीमा दर्ता भएर जीवन बिमकको रूपमा दर्ता गरी प्रमाणपत्र पाउँ भनी प्राधिकरणमा निवेदन दिएको आधारमा संस्थानलाई जीवन बिमा कम्पनीको प्रमाणपत्र दिइएको हो। प्राधिकरणको सर्तअनुसार रूपान्तरित कम्पनीले एक वर्षभित्र चुक्ता पुँजी ५ अर्ब रुपैयाँ पुर्याउनु पर्नेछ भने यसअघिको सम्पत्ति दायित्वको बिमांकी मूल्यांकन गराई ६ महिनाभित्र प्रतिवेदन पेस गर्नुपर्नेछ। यता संस्थानका आर्थिक वर्ष २०६८०६९ पछिको लेखापरीक्षण स्वीकृत हुन बाँकी छ। प्राधिकरणले नयाँ कम्पनीलाई कम्पनीमा रूपान्तरण हुन अगाडिको आर्थिक वर्षको वित्तीय विवरणको लेखापरीक्षण गराई त्यसको प्रतिवेदन ६ महिनाभित्र बिमा प्राधिकरणमा पेस गर्न पनि निर्देशन दिएको छ। प्राधिकरणबाट अनुमति प्राप्त गरेको मितिले एक वर्षभित्र बिमा ऐन, २०७९ को दफा ३६ तथा बिमक दर्ता तथा बिमा व्यवसाय सञ्चालनसम्बन्धी निर्देशिका, २०७३ को दफा ४ को खण्ड (क) बमोजिम निर्धारण गरेको चुक्ता पुँजी पाँच अर्ब रुपैयाँ तथा ऐनको दफा ४४ बमोजिमको सेयर संरचना कायम गरी सोको विवरण प्राधिकरणमा पेस गर्ने, प्राधिकरणले तोकेको सर्तमा भनिएको छ। ऐनको दफा ४४ मा बिमकले आफ्नो कुल जारी पुँजीको कम्तीमा ३० प्रतिशत सेयर सर्वसाधारणलाई बिक्री गर्न छुट्ट्याउनुपर्ने व्यवस्था छ। यी हुन् प्राधिकरणले तोकेका ६ सर्त : इजाजत प्राप्त गरेको ६ महिनाभित्र बिमा ऐनको दफा ३० को उपदफा (१) बमोजिम राष्ट्रिय जीवन बिमा कम्पनी लिको नाममा जीवन बिमा व्यवसाय प्रारम्भ गर्नुपर्नेछ। प्राधिकरणबाट अनुमति प्राप्त गरेको मितिले एक वर्षभित्र बिमा ऐन, २०७९ को दफा ३६ तथा बिमक दर्ता तथा बिमा व्यवसाय सञ्चालनसम्बन्धी निर्देशिका, २०७३ को दफा ४ को खण्ड (क) बमोजिम निर्धारण गरेको चुक्ता पुँजी पाँच अर्ब रुपैयाँ तथा ऐनको दफा ४४ बमोजिमको सेयर संरचना कायम गरी सोको विवरण प्राधिकरणमा पेस गर्ने। साबिकको राष्ट्रिय बिमा संस्थान कम्पनीमा परिणत हुनुअघिका आर्थिक वर्षहरूको सम्पत्ति तथा दायित्वको बिमांकीबाट मूल्यांकन गराई सोको प्रतिवेदन ६ महिनाभित्र प्राधिकरणमा पेस गर्ने। साबिक राष्ट्रिय बिमा संस्थानको आर्थिक वर्ष २०६८०६९ तथा सोअघिका आर्थिक वर्षहरूका वित्तीय विवरण स्वीकृत हुँदा प्राधिकरणबाट लगाएका सर्त तथा आदेश पालना गरी ६ महिनाभित्र र साबिकको संस्थान कम्पनीमा परिणत हुनु अघिसम्मका आबहरूका वित्तीय विवरणको लेखापरीक्षण गराई सोको प्रतिवेदन प्राधिकरणमा पेस गर्ने। कर्मचारी सेवा सर्त विनियमावली, आर्थिक प्रशासन विनियमावली, जोखिमांकन, ग्राहक सेवा, बजार प्रवद्र्धन र पुनर्बिमासम्बन्धी कार्यविधि तथा दिग्दर्शन र सम्पत्ति शुद्धीकरण तथा आतंककारी क्रियाकलापमा वित्तीय लगानी निवारण ऐन, २०६४ को दफा ७ को उपदफा (१) बमोजिम सम्पत्ति शुद्धीकरण तथा आतंककारी क्रियाकलापमा वित्तीय लगानी निवारण नीति, प्रक्रिया तथा कार्यक्रम अध्यावधिक गरी एक महिनाभित्र प्राधिकरणमा पेस गर्ने। अन्य सर्त तथा अवस्थाका हकमा बिमा ऐन, २०७९ को दफा २९ को उपदफा (५) बमोजिम प्राधिकरणले जारी गरेका निर्देशिका तथा तोकेका अन्य सर्तहरूको समेत पालना गर्नुपर्ने।"
सेयर बजार घट्ने क्रममा निरन्तरता,"काठमाडौं : सेयर बजार ओरालो लाग्ने क्रमले मंगलबार पनि निरन्तरता पाएको छ। साताको पहिलो र दोस्रो कारोबार दिन अर्थात् आइतबार र सोमबार नेप्से परिसूचक घटेकामा मंगलबार पनि १०१० अंकले गिरावट आएको हो। नेप्से मंगलबार ०५४ प्रतिशतले घटेर १८३७७१ बिन्दुमा पुगेको छ। नेप्से घटेको दिन ३८ हजार ५८४ पटकको कारोबारमार्फत २ सय ९२ स्क्रिप्टको ४६ लाख ९८ हजार ६८२ कित्ता सेयर १ अर्ब ५४ करोड ४९ लाख ३५ हजार ४ सय ३८ रुपैयाँमा खरिदबिक्री भए। त्यसमध्ये सबैभन्दा बढी माउन्ट इनर्जीको ३६ करोड रुपैयाँको कारोबार भएको छ। मंगलबार कारोबारमा आएका १२ समूहको उपसूचक घटे। ६२ कम्पनीको सेयर मूल्य बढ्दा १ सय ६१ वटाको घटेका छन् भने १४ वटाको मूल्य स्थिर रहे। यसदिन सबैभन्दा बढी सिंगटी हाइड्रो इनर्जीको लगानीकर्ताले कमाए। कम्पनीको मूल्य १० प्रतिशतले बढ्दा सिभिल बैंक डिबेन्चर २०८८ को भाउ ७३६ प्रतिशत, सिद्धार्थ इन्भेस्टमेन्ट ग्रोथ स्किम २ को ४२९ प्रतिशत, माहुली लघुवित्त संस्थाको ३९२ प्रतिशत र सेन्चुरी डिबेन्चर २०८८ को ३६२ प्रतिशतले बढेको छ। यसैगरी विशाल बजार कम्पनीका लगानीकर्ताले सर्वाधिक गुमाए। कम्पनीको मूल्य ९५३ प्रतिशतले घट्यो। माउन्टेन इनर्जी नेपाल र उन्नति सहकारी लघुवित्त वित्तीय संस्थाको ८ प्रतिशत बढीले ओरालो लाग्यो। बढी गुमाउनेमा एनआरएन इन्फ्रास्ट्रक्चर र एनआईसी एसिया डिबेन्चरका लगानीकर्ता पनि रहे।"

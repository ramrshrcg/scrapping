शीर्षक,विवरण
यो युग कसको !,"यो युग सुख प्राप्तिको, तिम्रो, मेरो अनि हामी सबैको। यो तपाईंहरूको युग होइन। संसार कहाँ पुगिसक्यो। उही पुरानो गीत गाएर अब संसार चल्दैन। सन्तानले बुवाआमा वा ज्येष्ठ नागरिकलाई भनिरहने अर्थात् सुनिरहने सामान्य संवाद हो यो। कसैले कसैलाई भन्दासुन्दा सामान्य तर गहिराइमा पुगेर प्रहार गरिरहेका चोटिला आवाज हुन् यी। प्रश्नहरू पोको परेर बसेका छन्। समयसँगै व्यवहारमा आएका विचलनले के प्रतिनिधित्व गर्दैछ ? आफूले आफैंलाई सोधी रहेछन्। जवाफ कहाँ छ अनि कसले दिने हो ? यो युग कसको हो ? साँच्चै संसार कहाँ पुगिसक्यो त ? अनि यो संसार चलाउने गीतका सुर र तालहरू कुन हुन् ?आवश्यकताले मानिसलाई खोजी गर्न सिकाउँछ। भौतिक विज्ञानले गरेका आविष्कार हुन् या आवश्यकताले सिर्जना गरेका मौलिक पहिचान हुन् ! एकअर्कालाई बुझ्न र भावना व्यक्त गर्न कहाँ रोकिएको छ र ? बुझाउनेले कति बुझाए र बुझ्नेले कति बुझे ! त्यो बेग्लै कुरा होला। कतिले बुझ्दै बुझेनन्। कतिले बुझेर पनि बुझ पचाए ! विद्याका ठूलाठूला डिग्रीहरू छन्, हातमा प्रमाणपत्र छन्। सीप र कलाले पनि निपुण छन्। श्रम बेचेर जीवन गुजारिरहेको मानिस केही समयपछि अरूलाई रोजगार दिने हैसियतमा पुग्छ। पैदलका के कुरा ? साइकलमा रमाउँदै मोटरसाइकल हुँदै महँगो गाडीमा सवार हुन पुग्छ। कागजका प्रमाणपत्र कोठाका भित्ताहरूमा सजिएका हुन्छन्। उसलाई देख्नेका लागि ऊ धेरै बदलिइसकेको छ। परिवर्तनको नमुना बनेको छ। सुख, शान्ति, समृद्धिले उसलाई काखमा लिएझैं देखिन्छ। तर आफूलाई आफूले हेर्छ कुनै परिवर्तन नै देख्दैन। वास्तवमा उ अझै खुसी छैन। धन, सम्पत्ति विद्या सबै आर्जन गर्यो तर अझै सुखी छैन। उठबस रहनसहन र जीवनशैली तथा दैनिकी सबै बदल्न सक्यो। तर स्वभाव र चरित्र भने बदल्न सकेन। हिन्दू समाजमा सत्य, त्रेता, द्वापर र कलि गरी चार युगको मान्यता छ। सत्य युग भनेर सुख, शान्ति, समृद्धि र सुव्यवस्थाको प्रत्याभूति दिने एउटा अवधि विशेषलाई चित्रण गरिएको छ। राम र रामायणको प्रसंग त्रेता युगसँग अनि कृष्ण र महाभारतको प्रसंग द्वापर युगसँग जोडिएको पाइन्छ। यस अर्थमा कलियुगमा छौं। इतिहास र विज्ञानका विद्यार्थीका लागि यी चार युगको कुनै अर्थ नहोला। पुष्टि भएको कालखण्डहरूमा पृथ्वीको करोडौं वर्षको इतिहास तथा प्राणीको लाखौं वर्षको इतिहास फरक शैलीमा होलान्। एक रूसी राजनीतिक विश्लेषक स्तानिस्लाभ बेल्कोभ्स्कीअनुसार हरेक युगको एउटा विशिष्ट पात्रमात्र होइन, एउटा मुख्य प्रश्न पनि हुन्छ। एउटा यस्तो प्रश्न जसका माध्यमबाट त्यो युगका बारेमा फैसला गर्न सकिन्छ। विभिन्न अनुसन्धानले युग परिवर्तनसँगै सामाजिक व्यवहार पनि परिवर्तन हुँदै आएको देखाएको छ। सामाजिक, सांस्कृतिक र तनाव व्यवस्थापनमा आएका विचलित व्यवहारले समाजलाई स्वार्थको लेपले रंग्याउँदै लगेको छ। आपराधिक व्यवहारहरू सामान्यत विचलित हुन्छ नै। शान्ति र आनन्दबिना जीवनको कुनै मूल्य हुँदैन। मानिस आफ्नो क्षमताले भ्याएसम्म शान्ति र आनन्दको नै खोजी गरिरहेको हुन्छ। कोही क्षणिक र वासनायुक्त विषयानन्दमय आनन्दमा डुब्छन्। कोही देशभक्ति र समाजसेवाका प्रेमानन्दमय वातावरणमा डुब्छन्। आवश्यकताले विकाससँग र विकासले विकृति र विनाशसँग पनि सम्बन्ध राखेको हुन्छ। सुखको खोजीमा भौतारिरहन्छन्। तर सुख चाहिँ के हो त ? ग्रन्थहरूमा लोभ, मोह, क्रोध, काम, मद र मात्सर्य (ईष्र्या)लाई दिमागको दुश्मन मानिएको छ। यी दुश्मनलाई परास्त नगरी सुख प्राप्ति हुँदैन। यी दुश्मनलाई परास्त गर्ने उत्तम अस्त्र हो, सोच अर्थात् विचार। खप्तड बाबाले विचार विज्ञान नामक पुस्तकमा लेखेका छन्, विचारमा एकाग्रता हुन जरुरी छ। यसैले एकाग्रतापूर्वक जुन कुराको विचार गर्छौं, त्यसमा तिमीलाई सफलता अवश्य होला। विचारहरूको परिणामबाट तिमी कहिल्यै पनि बच्न सक्दैनौं। विचारलाई सुन्दर भविष्यको चुरोको रूपमा लिन सकिन्छ। विचारलाई अनुभूतिका सुनौला अक्षरहरूले हृदयभित्र लेख्न सक्नुपर्छ। समय अनौठो हुन्छ नै, समयले मानिसलाई जिउन पनि सिकाउँछ। एक्लोपनले खोजेको एकान्तलाई समयले दिएका खुसीभित्रका खुसीलाई नियाल्दै आत्महत्या विरुद्धको ओखती खोज्नेहरू पनि छन्। अनुहारभित्रका अनुहारहरूलाई पढ्न नसक्दा अर्थपूर्ण जीवनलाई आँसुको मूल्यसँग साट्नेहरू पनि छन्। दम्भलाई कुशल नेतृत्व सम्झनेहरूले नैतिकताभित्रको सचेतता गुमाइरहेका हुन्छन्। तराजुमा प्रतिष्ठाको तौल जोखिइरहँदा क्रूरताहरूले पराकाष्ठाको रूप दर्शाइरहेका पनि हुन्छन्। माया अदृश्य तर शक्तिवान् हुन्छ। यहाँ विश्वासबिनाका सम्बन्धहरूले सत्यको अनुहारमा झुटको रंग पोतिरहेका छन्। त्यसैले सम्बन्धहरू खण्डित हुँदै गइरहेका छन्। मानवता भरिएको मान्छे हराउँदै गए। सुखको तराजुमा दुःखको मानो भरिँदै गयो। कहाँ छ जीवनको गन्तव्य ? बाँच्नेहरू त कल्पनाका सन्तुष्टिहरूमा पनि रमाएकै छन्। एकाग्रता तथा ध्यानले जीवनको गोरेटोमा देखा परेका स्मृतिका पानाहरू मस्तिष्कमा सँगाल्दै जान्छ। जीवनमा नमिठो बोल्नेहरू सबै शत्रु हुँदैनन्। शत्रुभित्रका मित्रहरूको साथले थुप्रै असफलताभित्र सफल कथाहरू लेखिएका छन्। सोचले नतिजालाई प्रभाव पार्छ। सही सोचले सफलता प्राप्त गर्छ। यहाँ धेरै शीर्षकबिनाका कथा लेखिएका छन्। सागरभित्र मोती देख्नेहरूले घृणाभित्र पनि सफल कथाहरूका इतिहास रचेकै छन्। सुखी, दुःखी, धनी गरिब, अँध्यारो, उज्यालो पाउने गुमाउने सबैको साझा संसार हो यो। विचारअनुरूप सबै किसिमका सुखदुःख अटाएका छन्। देख्नेले देख्न सक्नु पर्यो। हेर्नेले हेर्न चाहनु पर्यो। दिन चाहने पनि छन्, लिनेहरू पनि छन्। स्वार्थको चस्मा लगाएर संसारलाई हेर्दा आफूबाहेक कोही नदेखिनु स्वाभाविक हो। भ्रममा बाँचेका खुसीका सुर र तालहरूको संयोजनमा रमाएको संसारले वास्तविक सुख प्रदान गर्दैन। यो युग सुख प्राप्तिको, तिम्रो, मेरो अनि हामी सबैको।"
नीतिदेखि नतिजासम्म,"निर्माण व्यवस्थापनमा अव्यवस्था देखिन्छ। जनस्तरसम्म पुगेको अव्यवस्थाले विकास संस्कृति नकारात्मक बनाएको छ। विकास व्यवस्थापनलाई राज्यका संरचनाबाट, राज्य संरचना बाहिरबाट र विकासका लाभग्राहीले आआफ्नै प्रकारले हेर्ने, बुझ्ने र मूल्यांकन गर्ने गरिन्छ। राज्य संरचनाहरू विकासको समीक्षा गर्दा संविधान र नीति उद्देश्यको सापेक्षमा हेर्छन्। राज्य संरचना बाहिरका पात्रहरूले विकास नतिजाको सूचक र सिद्धान्तलाई आधार मानेर विवेचना गर्छन्। तर विकासका लाभग्राही सर्वसाधारण भने आफ्ना अनुभूत आवश्यकता पूरा भए, नभएको आधारमा विकासप्रति दृष्टिकोण बनाउँछन्। विकासको अन्तिम सार सर्वसाधारणको जीवनस्तर सुधार हो, जुन गतिशील प्रक्रियामा रहन्छ। परम्परागत अर्थमा लेखा परीक्षण सार्वजनिक साधनको उपयोगमा संसदीय स्वीकृति पालन भए, नभएको विवेचना वा वित्तीय जवाफदेहिता हेर्ने विधि हो। आधुनिक अर्थमा यसले राज्यले अवलम्बन गरेका नीति र प्राथमिकताको विवेचना गरी सर्वसाधारणलाई के कति फाइदा पुग्यो भनी उपलब्धिको मूल्यांकनसमेत गर्दछ। यस अर्थमा नीतिदेखि नतिजासम्मको विवेचना गरी सुधारका लागि लिनुपर्ने उपाय सुझाउने काम लेखा परीक्षणको विकासमूलक कार्यक्षेत्र हो। त्यसैले यो रुजुबेरुजु हेर्ने विधिबाट विस्तार भएर प्रणाली विश्लेषणसम्म पुगेको छ। हालै सार्वजनिक महालेखाको ६०औं प्रतिवेदनले विकास व्यवस्थापनका सन्दर्भमा केही महत्त्वपूर्ण पक्षको उजागर गरेको छ। संवैधानिक शक्ति प्राप्त निकाय महालेखा परीक्षकले दिगो विकास लक्ष्यको कार्यान्वयनमा गम्भीर चिन्ता देखाएको छ। दिगो विकास लक्ष्य आन्तरिक चाहना र अन्तर्राष्ट्रिय प्रतिबद्धताको मार्गचित्र हो। यसका सबैजसो उपलब्धि सूचकहरू लक्ष्यका तुलनामा पर छन्। हाम्रा सन्दर्भमा लक्ष्य नं १ यसकारण सबैभन्दा महत्त्वपूर्ण छ कि सबै स्वरूपको गरिबी हटाएपछि मात्र समृद्धिको आधार खडा हुन्छ। हालसम्मको उपलब्धि सूचकले गरिबीलाई १ प्रतिशतमा झार्ने लक्ष्य पूरा नहुने स्पष्ट छ। गरिबी घटाउन सरकारको एकल भूमिका पर्याप्त छैन। दिगो विकासको लक्ष्यको आन्तरिकीकरण भएको छैन, स्थानीयकरण भएको छैन। यसका लागि घरपरिवार तहदेखि वैश्विक तहसम्म सरकार साझा संकल्पमा रहनु पर्छ। निजी तथा सामुदायिक क्षेत्र र विकास साझेदार क्रियाशील भई घरपरिवार तहदेखि उत्पादन व्यवसाय सुरु हुनु पर्छ। दिगो विकासको लक्ष्यको आन्तरिकीकरण भएको छैन, स्थानीयकरण भएको छैन। घरपरिवार तहदेखि वैश्विक तहसम्म साझा संकल्पमा रहनुपर्छ। तर नीति क्षमता, स्रोत परिचालन क्षमता, कार्यान्वयन क्षमता र समन्वय क्षमता त्यसअनुरूप देखिएको छैन। लक्ष्य नं १ र लक्ष्य नं १७ लाई द्रूत कार्यान्वयन खाकामा कार्यान्वयन गर्न सकिएमात्र अन्य लक्ष्य पूरा गर्न सकिन्छ। किनकि यी लक्ष्य अन्य लक्ष्यसँग अन्तरसम्बन्धित छन्। सहस्राब्दी विकास लक्ष्यका सन्दर्भमा लक्ष्य नं ७ (ग)लाई द्रूत कार्यान्वयन खाकामा अभ्यास गरिएको अनुभव पनि हामीसँग छ। प्रतिवेदनले चिन्तामा राखेको अर्को विषय आयोजना तयारीको कमजोरी हो। आयोजना व्यवस्थापनका सबै चरणमा लाभग्राहीको संलग्नता नभएकाले आयोजनाप्रति लाभग्राहीको अपनत्व छैन। परिणामतः आयोजना समयमा पूरा भएका छैनन्, कम आवश्यक आयोजनाले स्थान पाएका छन्, अति आवश्यक आयोजनाहरूले प्राथमिकता बाहिर छन्। सम्पन्न आयोजनाहरूको सञ्चालन र लाभ वितरण व्यवस्थित छैन। धेरैजसो आयोजनाहरू प्राविधिक अध्ययन र डिजाइनबिनै अपेक्षाका कारण बजेटमा समावेश छन्। आयोजना कार्यान्वयनमा समयसीमाको अनुशासन कायम छैन। ठेक्का व्यवस्थापनमा ठेक्काका सर्तहरूको प्रशासन गरिएको छैन, केवल खरिद ऐनका सर्तहरूको प्रशासन छ। जसका कारण निर्माण कार्य समयमा सम्पन्न नभै अतिरिक्त लागतको माग भइरहेको छ। निर्माण व्यवसायी, आयोजना व्यवस्थापक र परामर्शदाता तीनतिर फर्किएका छन्, विश्वासमा होइन आरोप र औपचारिकतामा छन्। उपभोक्ता समितिहरूमा लाभग्राहीको संलग्नता देखावटी छ, वास्तविकतामा निर्माण कम्पनीका वारेस बनेका छन्। यी कारणले निर्माण व्यवस्थापनमा अव्यवस्था देखिएको छ। जनस्तरसम्म पुगेको यो अव्यवस्थाले विकास संस्कृति नै नकारात्मक बनाएको छ। संघीय सरकारले गत आर्थिक वर्ष ३३१ आयोजनाकार्यक्रम सञ्चालन गरेको थियो। संसद्ले स्रोत विनियोजन र प्राथमिकीकरण स्वीकृत गरेका कार्यक्रमहरू रकमान्तर वा अन्य बहानामा कार्यान्वयनमा बाहिर पारिनु विकास सुशासन, संवैधानिक आशय र सैद्धान्तिक आधारमा उचित होइन। तर गत आर्थिक वर्ष १९६ अर्बका कार्यक्रमबाट रकमान्तर गरियो, असारमा मात्र ८३ अर्ब रकमान्तर भयो। यसले साधन विनियोजन र सामाजिक न्यायबीच सन्तुलन नभएको देखाएको छ। सरकारलाई जवाफदेही बनाउने जिम्मेवारीका संसद् र संसदीय समितिले यसमाथि दृष्टिगोचर गरेका छैनन्। प्रतिवेदनले देखाएको अर्को चित्र सार्वजनिक खर्चले पनि चिन्तित हुनुपर्ने स्थिति छ। गत वर्ष पुँजीगत खर्च ४९६८ प्रतिशत भयो। मन्त्रालयसचिवलायले खर्च गर्न सक्ने गरी प्रस्ताव गरेका आयोजना किन कार्यान्वयनमा जाँदैनन् ? यसतर्फ गम्भीर विश्लेषण नै गरिएको छैन। भएको खर्चको भार पनि आर्थिक वर्षको अन्तिम महिनामा देखिएको छ। गत वर्ष २७५ अर्ब असारमा मात्र खर्च भयो, अन्तिम हप्ता ९९ अर्ब खर्च भएको देखिन्छ। वर्षान्तको खर्च नगद व्यवस्थापन र गुणस्तर दुवै दृष्टिकोणमा समस्याप्रद छन्। यसले बजेट प्रणालीको आधारभूत संरचनामा नै त्रुटि भएको संकेत गर्दछ। विकास सुशासनमा कमजोरी देखिनुमा अनुगमन पद्धति पनि दोषी भएको महालेखाको प्रतिवेदनले संकेत गर्छ। तर कुन कुन पक्षमा अनुगमन भएन भन्ने उल्लेख गर्दैन। अनुगमनले कार्यक्रम कार्यान्वयनको सहजीकरण गर्छ, बाधा अड्काउ फुकाउँछ भन्ने प्राविधिक पक्षबाट सोचिएको छैन। अनुगमनलाई प्रभावकारी पार्न मन्त्रालयसचिवालयमा तथ्यांकीय (ज्ञान) आधार मजबुत पार्नुपर्छ। कर्मचारीतन्त्रको आलस्यपन र प्रशासकीय नेतृत्व लिने सचिवको कमजोर व्यावसायिक निष्ठाका कारण अनुगमन स्तर कमजोर बन्दै गएको छ। अर्को महत्त्वपूर्ण पक्ष बजेटमार्फत घोषणा गरिएका आर्थिक नीति तथा दर्शनको समीक्षा गर्ने परिपाटी देखिएको छैन। नीति परीक्षण र मूल्यांकन नहुँदा नीतिका साइड असर हटाउन सकिएको छैन भने अधिकांश नीति कार्यान्वयनमा नै नआई मृत अवस्थामा छन्। आर्थिक नीति शिल्पीहरूको अग्रसरतामुखी क्रियाशीलताले मात्र आर्थिक नीतिको प्रभावकारिता देखिन्छ। मैनाली, पूर्वसचिव हुन्।"
उपचुनावमा विद्रोहको मत,"नयाँ परिवेशमा लामिछाने, वाग्ले र यादवको जिम्मेवारी झन् बढेको छ। जनताका मनमा आधारभूत प्रश्नहरू छन्। तिनको जवाफ कांग्रेस र एमालेबाट पाउन सकेनन्। रास्वपाबाट खोज्नेछन्। उपनिर्वाचन पछिल्लो जनमत बुझ्ने ठूलो आधार हो। अहिलेको मतपरिणामले नयाँ सन्देश दिएको छ। तीन ठूला दल कांग्रेस, एमाले र माओवादीले सफलता हासिल गर्न सकेनन्। ठूला पार्टीका उम्मेदवार पराजित भएका छन्। कांग्रेस, माओवादी सम्मिलित सत्तारुढ गठबन्धनलाई जनताले रुचाएको पाइएन। प्रतिपक्षी एमालेलाई पनि अपेक्षाकृत जनमत प्राप्त भएन। तनहुँ, चितवन र बारामा भएको उपनिर्वाचनमा ठूला पार्टीका उम्मेदवार निर्वाचित भएनन्। तनहुँ१ कांग्रेसको ऐतिहासिक वर्चस्व भएको ठाउँ हो। राष्ट्रपति रामचन्द्र पौडेल निर्वाचित भएको क्षेत्र हो। पौडेललाई मंसिर ४ गते निर्वाचनमा २५ हजार ३ सय १८ मत प्राप्त भएको थियो। त्यो मत उपनिर्वाचनमा गोविन्द भट्टराईलाई किन आएन ? कहाँ गयो ? यो गम्भीर प्रश्न हो। दाहालदेउवा गठबन्धनको यो नराम्रो हार हो। यसलाई गठबन्धनले लोकसम्मति नपाएका रूपमा अथ्र्याउन सकिन्छ। अहिले मुख्य दुई पार्टी कांग्रेस र एमाले नै हुन्। यी दुवै पार्टीले तीन निर्वाचन क्षेत्रमा एक सिट पनि ल्याउन सकेनन्। तनहुँ१ बाट राष्ट्रिय स्वतन्त्र पार्टीका उम्मेदवार डा स्वर्णिम वाग्ले ३४ हजारभन्दा बढी मतका साथ निर्वाचित हुनुभएको छ। डा वाग्लेले कांग्रेस छोडेर एकाएक राष्ट्रिय स्वतन्त्र पार्टीमा प्रवेश गर्नु अस्वाभाविक थियो। त्यसको आलोचनासमेत भएको थियो। तर, अहिलेको सफलताले सबै छोपिदिएको छ। चितवन२ मा पनि उक्त पार्टीका सभापति रवि लामिछाने निर्वाचित हुनुभएको छ। लामिछानेले सबैभन्दा धेरै मतान्तरले विजयी हासिल गर्नुभएको छ। चितवनमा पनि कांग्रेस र एमालेका उम्मेदवार दोस्रो र तेस्रो भएका छन्। कांग्रेस र एमालेले दुवै क्षेत्रमा पहिलेकै मतसमेत जोगाउन सकेनन्। बारा निर्वाचन क्षेत्र नम्बर २ मा मतगणना भइरहेको छ। जनता समाजवादी पार्टीका उम्मेदवार उपेन्द्र यादव अग्रस्थानमा हुनुहुन्छ। अहिलेको मतान्तर हेर्दा उहाँ विजयोन्मुख देखिएको छ। यसअघिको निर्वाचनमा पराजय भोगेकाले संसद्मा एक खालको अपूर्णता थियो। मधेसको भावनालाई राष्ट्रिय एकतामा जोड्ने काम यादवबाट हुनुपर्छ। १० महिनाअघि गठित रास्वपाले ठूलो पार्टीलाई हराइ दुई क्षेत्रमा निर्वाचित भएको छ। उपनिर्वाचनमा ठूला पार्टी कांग्रेस र एमालेप्रति वितृष्णा देखिएको छ। यी दुवै पार्टी थाकेका छन्। तर, रास्वपा पनि जाँच पास भइसकेको छैन। तापनि ठूला पार्टीका उम्मेदवारसँग फराकिलो मतान्तरसहित विजयी भएका छन्। ठूला पार्टीको वितृष्णामा पाएको भोट हो। रास्वपालाई जनताले विश्वास गरिहालेको होइन। ठूला पार्टीविरुद्धको विद्रोहको मत हो। रास्वपाबाट निर्वाचित सांसदहरूलाई ठूलो जिम्मेवारी छ। कांग्रेस छाडेर उक्त पार्टीमा किन प्रवेश गरेको हो ? अब निर्वाचित भइसकेपछि के गर्न सक्छन् ? यो प्रश्न जनताको छ। काम गरेर देखाएर नयाँ नेतृत्वको क्षमताको बलमा अन्तर देखाउन सक्नुपर्छ। किनभने, कांगे्रसबाट विद्रोह गरेर आएको भनेर जनताले वाग्लेलाई भोट दिएका हुन्। नयाँ परिवेशमा रास्वपा सभापति लामिछाने, वाग्ले र जसपा अध्यक्ष यादवको जिम्मेवारी झन् बढेको छ। जनताको मनमा आधारभूत प्रश्नहरू छन्। ती प्रश्नको जवाफ कांग्रेस र एमालेबाट पाउन सकेनन्। जनताले रास्वपाबाट खोज्नेछन्। उसले पनि जनताको प्रश्नको जवाफ दिन नसकेर निराश बनाउनु भएन। संसद्भित्र र बाहिर पनि जनताको समस्याको सम्बोधन गर्नु र नयाँ नेतृत्वको अपेक्षा पूरा गर्नुपर्छ। सबकासब जनप्रतिनिधिलाई उत्तरदायी संस्कृतितर्फ अग्रसर गराउनुपर्छ। (नागरिक समाजका अगुवा ढुंगाना पूर्वसभामुख हुन्।)"
ओमानले साउदीलाई दियो ३६७ रनको लक्ष्य,"यस्तै, कश्यप प्रजापतिले ५३ बलमा ६ चौका र दुई छक्कासहित ५१ रनको अर्धशतकीय इनिङ खेलेका थिए। यस्तै, सोएब खान ७० बलमा आठ चौका र दुई छक्कासहित ६८ रन जोडेर आउट हुँदा कप्तान जिशन मक्सुद ५४ रन जोडेर आउट भए। काठमाडौं : जतिन्दर सिंहको ८८ रनप्रेरित ओमानले एसीसी मेन्स प्रिमियर कपमा बुधबार साउदी अरबलाई तीन सय ६७ रनको लक्ष्य दिएको छ। त्रिवि क्रिकेट मैदानमा टस हारेर ब्याटिङ थालेको ओमानका लागि ७९ बलमा ११ चौका र दुई छक्कासहित ८८ रनको महत्त्वपूर्ण इनिङ खेले। यस्तै, कश्यप प्रजापतिले ५३ बलमा ६ चौका र दुई छक्कासहित ५१ रनको अर्धशतकीय इनिङ खेलेका थिए। यस्तै, सोएब खान ७० बलमा आठ चौका र दुई छक्कासहित ६८ रन जोडेर आउट हुँदा कप्तान जिशन मक्सुद ५४ रन जोडेर आउट भए। मोहम्मद नदिमले ३८ बलमा ६ चौका र चार छक्कासहित ७१ रनको अविजित अर्धशतकीय इनिङ खेल्दा अन्य ब्याटरको प्रदर्शन उल्लेख्य रहेन। साउदीका लागि अतिफ उर रेहमानले सर्वाधिक तीन विकेट लिए। यस्तै, अब्दुल वाहिदले दुई तथा अब्दुल वाहिदे एक विकेट लिए। आजको खेलमा जित निकाले ओमानले समूह एबाट सेमिफाइनलमा स्थान बनाउने करिब निश्चित हुनेछ।"
ओमान एसीसी प्रिमियर कपको सेमिफाइनलमा,"काठमाडौं : बिलाल खानको चार विकेटप्रेरित ओमानले एसीसी मेन्स प्रिमियर कपमा बुधबार साउदी अरबलाई ७२ रनले पराजित गरकेो छ। त्रिवि क्रिकेट मैदानमा टस हारेर ब्याटिङ थालेको ओमानले ६ विकेट गुमाएर तीन सय ६६ रनको योगफल तयार गरेको थियो। जवाफी ब्याटिङमा उत्रिएको साउदीले ४६५ ओभरमा सबै विकेट गुमाउनुअघि दुई सय ९४ रन मात्रै बनाउन सक्यो। साउदी अरबका लागि ओपनर अब्दुल वाहिदले ८६ बलमा १४ चौका र एक छक्हासहित ९५ रनको शानदार इनिङ खेले। यस्तै, साद खानले ८० बलमा १० चदका र एक छक्कासहित ७८ रनको अर्धशतकीय इनिङ खेलेका थिए। यस्तै, हिशाम शेखले ३६ तथा अब्दुल वाहिदले २५ रन जोडे। ओमानका लागि ८५ ओभरमा बिलालले ७५ रन खर्चिँदा सर्वाधिक चार विकेट लिएका थिए। जे ओडेड्राले तीन तथा जिशन मक्सुदले दुई तथा आयान खानले एक विकेट लिए। जतिन्दर सिंहको ८८ रनप्रेरित ओमानले पहिलो इनिङमा साउदी अरबलाई तीन सय ६७ रनको लक्ष्य दिएको थियो। यस्तै, कश्यप प्रजापतिले ५३ बलमा ६ चौका र दुई छक्कासहित ५१ रनको अर्धशतकीय इनिङ खेलेका थिए। यस्तै, सोएब खान ७० बलमा आठ चौका र दुई छक्कासहित ६८ रन जोडेर आउट हुँदा कप्तान जिशन मक्सुद ५४ रन जोडेर आउट भए। मोहम्मद नदिमले ३८ बलमा ६ चौका र चार छक्कासहित ७१ रनको अविजित अर्धशतकीय इनिङ खेल्दा अन्य ब्याटरको प्रदर्शन उल्लेख्य रहेन। साउदीका लागि अतिफ उर रेहमानले सर्वाधिक तीन विकेट लिए। यस्तै, अब्दुल वाहिदले दुई तथा अब्दुल वाहिदे एक विकेट लिए। आजको जितसँगै ओमान सेमिफाइनलमा पुगेको छ।"
मछिन्द्र र थ्री स्टारको गोलविहीन बराबरी,काठमाडौं : सहिद स्मारक ए डिभिजन लिगको १२ औं चरणअन्तर्गत बुधबार भएको खेलमा थ्री स्टार क्लब र मछिन्द्र फुटबल क्लबले गोलविहीन बराबरी खेलेका छन्। त्रिपुरेश्वरस्थित दशरथ रंगशालामा भएको खेलमा दुवै टिमले केही मौका सिर्जना गरे पनि फिनिसिङमा चुक्दा खेल गोलविहीन मै टुंगियो। मछिन्द्रका एन्द्रेस नियाले २७ औं मिनेटमा पेनाल्टी एरिया बाहिरबाट गरेको प्रहार क्रसबार माथिबाट बाहिरिएको थियो। पहिलो हाफमा प्राय समय खेलमा प्रभुत्व जमाएको मछिन्द्रका लागि ३९औं मिनेटमा पुनः मौका बनाएको थियो। पुजन उपरकोटीले दायाँ तर्फबाट प्रहार गरेको कर्नरमा चेन्चो ग्याल्चेनको हेडर फ्रेममा परेको थिएन। पहिलो हाफको निर्धारित समय सकिन एक मिनेट बाँकी रहँदा चेन्चोले बक्स भित्रबाट गरेको प्रहार क्रसबारमा लागेर फर्किएको थियो। ओलावाले आफिजले पेनाल्टी एरियाभित्र उत्कृष्ट टर्न गरेर दिएको पासमा चेन्चोको सशक्त प्रहारमा गोलपोस्ट बाधक बन्दा मछिन्द्रले उत्कृष्ट मौका बनाएर पनि अग्रता लिन सकेन। त्यसको एक मिनेट नबित्दै थ्री स्टारका दिपेश गुरुङले पेनाल्टी एरिया बाहिरबाट गरेको प्रहार क्रसबार माथिबाट बाहिरिएको थियो। दोस्रो हाफमा सम्हालिने कोसिस गरेको थ्री स्टारले केही अवसर सिर्जना गरेको थियो। सन्तोष साहुखलले ४७औं मिनेटमा पेनाल्टी बक्स भित्रबाट गरेको प्रहार फ्रेममा परेको थिएन। थ्री स्टारका लाकेन लिम्बुले ६८औं मिनेटमा गरेको गोल रेफ्रीले अफसाइडका कारण रद्द गरिदिएका थिए। थ्री स्टारका दिपेश गुरुङले ७१औं मिनेटमा पेनाल्टी एरिया भित्रबाट गरेको प्रहार फ्रेममा नपर्दा थ्री स्टारले स्वर्णिम मौका गुमाएको थियो। बराबरीसँगै थ्री स्टारले लिग तालिकाको शीर्ष स्थानमा पुग्ने मौका गुमाएको छ। थ्री स्टारको खेलबाट २२ अंक छ। एक खेल कम खेलेको जावलाखेल शीर्ष स्थानमा छ। समान खेलबाट १७ अंक जोडेको मछिन्द्र क्लब छैटौं स्थानमा छ।
सावित्रा भण्डारी र करण केसी पोखरा स्पोर्ट्स अवार्डको उत्कृष्ट खेलाडीको मनोनयनमा,"पोखरा : पोखरा स्पोर्ट्स अवार्डको वर्ष उत्कृष्ट खेलाडीको मनोनयनमा राष्ट्रिय महिला फुटबल टोलीकी मुख्य फरवार्ड सावित्रा भण्डारी साम्बा र क्रिकेटका अलराउन्डर कसर केसी परेका छन्। नेपाल खेलकुद पत्रकार मञ्च गण्डकीले बुधबार पोखरामा पत्रकार सम्मेलन गर्दै वर्ष उत्कृष्ट महिला, पुरुष खेलाडी, उत्कृष्ट प्रशिक्षक र उदियमान खेलाडीको मनोनय सार्वजनिक गरेको हो। वर्ष उत्कृष्ट महिला खेलाडीमा राष्ट्रिय महिला फुटबल टोलीकी मुख्य फरवार्ड सावित्रा भण्डारीसहित आर्चरीकी रोजिना थापा मगर र आइटिएफ नेक्वान्दोकी सुम्मिता थापा मगर मनोनयनमा पर्न सफल भएका छन्। वर्ष उत्कृष्ट पुरुष खेलाडीमा राष्ट्रिय क्रिकेट टोलीका अलराउण्डर करण केसी, आर्चरीका गंगाबहादुर कुँवर र टेनिसका प्रदीप खड्का मनोनयनमा परेका छन्। यसैगरी वर्ष उत्कृष्ट प्रशिक्षकमा आर्चरीका किशोर कुमार गुरुङ, लन टेनिसका निरज थापा, आइटीएफ तेक्वान्दोका सुरज सुनार मनोनयनमा पर्न सफल भएका छन्। उदीयमान खेलाडीमा फुटबलमा सुमित श्रेष्ठ, क्रिकेटका सुवास भण्डारी, भलिबलमा रवि केसी मनोनयनमा परेको आयोजक नेपाल खेलकुद पत्रकार मञ्च गण्डकीका अध्यक्ष दिनानाथ बरालले बताए। २०७९ वर्षभर खेलाडीले प्राप्त गरेका उपलब्धि र प्रर्दशनको आधारमा खेलाडी छनोट गरिएको मञ्चका महासचिव राजाराम पौडेलले जानकारी दिए। वर्ष खेलाडी महिला र पुरुषमा विजेताले इलेक्ट्रिक स्कुटर र ट्रफी पाउनेछन्। कूल ७ विद्यामध्ये लाइफटाइम एचिभमेन्ट अवार्ड र वर्ष उत्कृष्ट खेल संघ र पत्रकारिता अवार्डबाट सम्मानित हुनेको नाम केही दिनमा सार्वजनिक गरिने नेपाल खेलकुद पत्रकार मञ्च गण्डकीले जनाएको छ। उदीयमान खेलाडी, वर्ष उत्कृष्ट प्रशिक्षक, खेल पत्रकार र उत्कृष्ट खेलकुद संघ वा क्लबको विजेताले ३५ हजार रुपैयाँ पाउनेछन्। उदीयमान खेलाडीको पुरस्कार सहरा क्लब पोखराले प्रायोजन गर्ने छ। त्यसैगरी उत्कृष्ट प्रशिक्षकको पुरस्कार ह्युस्टन एजुकेशन, उत्कृष्ट खेलकुद संघसंस्था वा क्लबतर्फको पुरस्कार टाइगर ग्रुप अफ पोखरा नेपालले प्रयोजन गर्दा उत्कृष्ट खेल पत्रकारको पुरस्कार रामबजार निवासी स्व सेनानी होमबहादुर पुनको परिवारले प्रायोजन गरेको छ। वैशाख २३ गते शनिबार पोखरा सभागृहमा हुने स्पोर्टस् अवार्ड सम्पन्न गर्न ३२ लाख ३५ हजार रुपैयाँ खर्च लाग्ने अनुमान गरिएको छ।"
युएई एसिसी प्रिमियर कपको सेमिफाइनलमा प्रवेश,काठमाडौं : एसिसी प्रिमियर कप क्रिकेट प्रतियोगितअन्तर्गत समूह बीबाट संयुक्त अरब इमिरेट्स (युएई) सेमिफाइनलमा पुगेको छ। मूलपानी क्रिकेट मैदानमा आज भएको खेलमा युएई बहराइनलाई आठ विकेटले पराजित गर्दै प्रतियोगिताको सेमिफाइनलमा पुगेको हो। युएईले छ अंक जोड्दै समूह बीबाट शीर्ष स्थानमा रहँदै सेमिफाइनलमा पुगेको हो। यससँगै समूह चरणमा चार खेल खेलेको युएईले तीन खेलमा जित तथा एक खेलमा हार बेहोरेको छ। पहिले ब्याटिङ गरेको बहराइनले युएईलाई जितका लागि एक सय १७ रनको सामान्य लक्ष्य दिएको थियो। जवाफमा युएईले २७ दशमलव चार ओभरमा दुई विकेट गुमाएर पूरा गर्यो। युएईका लागि वृत्य अरबिन्दले सर्वाधिक ६२ रनको योगदान दिए। उनले ८४ बलमा पाँच चौका र एक छक्काको मद्धतमा अविजित ६२ रन बनाए। त्यसैगरी रोहन मुस्तफाले ५० रन जोडे। उनले ५६ बल खेल्दै पाँच चौका र एक छक्का प्रहार गर्दै अविजित ५० रन बनाए। बलिङतर्फ बहराइनका अब्दुल मजितले दुई विकेट लिए। त्यसअघि टस जितेर पहिले ब्याटिङ रोजेको बहराइनका लागि अलि दवद र हैदर बुटले समान २३२३ रन जोडे भने मुहम्मद युनिसले १६ तथा इमरान अनवरले १४ रन बनाए। वासिक अहमदले १२ तथा अब्दुल मजितले ११ रन बनाए। बहराइनलाई एक सय १६ रनमा समेट्नेक्रममा युएईका आयन अफजल खान एक्लैले चार विकेट झारे भने रोहन मुस्ताफा र कात्तिक मैयप्पानले समान दुईदुई विकेट लिए। यस हारसँगै बहराइन भने प्रतियोगिताबाट बाहिरिएको छ।
हिमालयन शेर्पासँग लिग लिडर जावलाखेल स्तब्ध,काठमाडौं : पिस्टोने मुताम्बाको दुई गोलप्रेरित हिमालयन शेर्पा क्लबले सहिद स्मारक ए डिभिजन लिगमा बुधबार लिग लिडर जावलाखेल युथ क्लबलाई २१ को नतिजामा पराजित गरेको छ। त्रिपुरेश्वरस्थित दशथर रंगशालामा पहिलो हाफमा २० को अग्रता लिएको हिमालयन शेर्पाले दोस्रो हाफमा त्यसको बचाउ गर्दै महत्त्वपूर्ण तीन अंक हासिल गर्यो। विश्वास श्रेष्ठले बायाँ तर्फबाट प्रहार गरेको कर्नरमा ६ यार्ड बक्स भित्र रहेका मुताम्बाले गोल गर्दै हिमालयन शेर्पालाई अग्रता दिलाएका थिए। त्यसको ९ मिनेट नबित्दै मुताम्बाले नै पेनाल्टी बक्स बाहिरबाट उत्कृष्ट गोल गर्दै अग्रता दोब्बर पारेका थिए। पहिलो हाफमा सम्हालिन नसकेको जावलाखेलले दोस्रो हाफमा सुधारिएको प्रदर्शन गरेको थियो। सोही क्रममा केही अवसर सिर्जना गरे पनि एक गोल मात्रै गर्न सफल भयो। एन्का्टो मासोयाबीले ७२औं मिनेटमा जावलाखेलका लागि एक गोल फर्काएका थिए। समिराज थोकरले दायाँतर्फबाट दिएको पासलाई पेनाल्टी एरियामा उत्कृष्ट रन बनाएका मासोयाबीले ट्याप इन गरेका थिए। त्यसपछि पनि गोलका केही अवसर सिर्जना गरेको जावलाखेलले फिनिसिङमा चुक्दा हार टार्न सकेन। जितसँगै १२ खेलबाट १३ अंक जोडेको हिमालयन शेर्पा रेलिगेसन क्षेत्र छोडेर १२औं स्थानमा उक्लिएको छ। समान खेलबाट २३ अंक जोडेको जावलाखेल लिग तालिकाको शीर्ष स्थानमा छ।
एसीसी प्रिमियर कप : यूएईलाई बहराइनले दियो ११६ रनको लक्ष्य,"काठमाडौं : आयान खानको चार विकेटप्रेरित यूएईले एसीसी मेन्स प्रिमियर कपमा बुधबार बहराइनलाई एक सय १६ रनमा सीमित गरेको छ। मुलपानी क्रिकेट मैदानमा टस जितेर ब्याटिङ थालेको बहराइनले ४०५ ओभरमा सबै विकेट गुमाएर एक सय १६ रन मात्रै बनाउन सक्यो। यूएईको कसिलो बलिङसामू निरीह बनेको बहराइनका लागि कप्तान हैदर बट र अली दाउदले २३२३ रनबाहेक अन्य ब्याटरले उल्लेख्य प्रदर्शन गर्न सकेनन्। यूएईका लागि १० ओभरमा आयानले सात मेडनसहित ६ रन मात्रै खर्चिँदा शानदार चार विकेट लिए। यस्तै, रोहन मुस्तफा र कार्तिक मेइयाप्पनले समान दुईदुई तथा जहुर खानले एक विकेट लिए। आजको खेलमा जित निकाले यूएईले समूह बी को शीर्ष स्थानमा रहँदै अन्तिम चारमा स्थान बनाउने निश्चित छ। दश टिम सहभागी प्रतियोगिताको दुई समूहबाट शीर्ष दुई टिमले सेमिफाइनलमा स्थान बनाउने छन्।"
वैदेशिक रोजगारीमा जानेको लागत बढ्दै,"२०७२ सालमा टेकबहादुर गुरुङ श्रमराज्यमन्त्री हुँदा फ्रि भिसा, फ्रि टिकटको व्यवस्था गरेका थिए। काठमाडौं : वैदेशिक रोजगारीमा जाने कामदारको लागत पुनरावलोकन हुने भएको छ। सरकारले फ्रि भिसा, फ्रि टिकट व्यवस्था कार्यान्वयन नभएपछि कामदारको लागत बढाउन गृहकार्य गरिरहेको हो। भर्ना प्रक्रिया अपारदर्शी भएको, कामदारले सास्ती पाइरहेको र सरकारले समेत राजस्व गुमाइरहेको भन्दै सरकारले वैदेशिक रोजगारीको लागतलाई हेरफेर गर्न लागेको हो। सरकारले श्रम सम्झौता गर्दा रोजगारदाता पे मोड्युल अघि सारेको छ। तर, सबै रोजगारदाताले सेवाशुल्क दिँदैनन्। जसले गर्दा म्यानपवारले कामदारबाटै असुल्ने गरेका छन्। त्यस्तै २०७२ सालमा टेकबहादुर गुरुङ श्रमराज्यमन्त्री हुँदा फ्रि भिसा, फ्रि टिकटको व्यवस्था गरेका थिए। तर, हचुवाका भरमा ल्याइएको उक्त व्यवस्था कार्यान्वयन हुन सकेन। सेवाशुल्क १० हजार रुपैयाँमात्रै लिन पाउने प्रावधान छ। तर, म्यानपावरले कामदारबाट औसतमा दुई लाखभन्दा बढी नै असुल्ने गरेका छन्। १६ औं पटक मन्त्री बनेका शरदसिंह भण्डारीले श्रम, रोजगार तथा सामाजिक सुरक्षा मन्त्रालयको जिम्मेवारी पाएलगत्तै कार्यदल गठन गरी भर्ना प्रक्रियामा लाग्ने सेवा शुल्कबारे अध्ययन थालेका छन्। श्रममन्त्री भण्डारीले सहसचिव राजीव पोखरेलको संयोजकत्वमा वैदेशिक रोजगार सुधार कार्यदल गठन गरेका हुन्। आइतबारदेखि काम थालेको कार्यालयले २१ दिनभित्र प्रतिवेदन बुझाउने समयसीमा छ। भर्ना प्रक्रिया पारदर्शी नहुँदा कामदारले सास्ती पाइरहेका छन्। एजेन्ट तथा म्यानपावर व्यवसायीले मनलाग्दी शुल्क लिने गरेका छन्। सरकारले फ्रि भिसा, फ्रि टिकट र रोजगारदाता पे मोड्युल ल्याए पनि कामदारले भने महिनौंको (कम्तीमा ८९ महिनाको) तलब आफू जाँदा लाग्ने शुल्कमै खर्चिनुपर्ने बाध्यता छ। सहसचिव पोखरेलको संयोजकत्वमा गठन भएको कार्यदलमा म्यानपावर, व्यवसायीलगायत सरोकारवाला क्षेत्रका ९ सदस्य छन्। कार्यदलले सेवाशुल्क पुनरावलोकनको सिफारिससहित पूर्वप्रस्थानलाई डिजिटल बनाउने, सीप सिकाएर कसरी पठाउन सकिन्छ र विदेशमा बिनाकागजात बसेका श्रमिकलाई कसरी जोड्न सकिन्छ भन्ने विषयमा अध्ययन गरी प्रतिवेदन बुझाउने छ। कृष्णकुमार श्रेष्ठ मन्त्री हुँदा पनि भर्ना प्रक्रियामा लाग्ने खर्च पुनरावलोकन गर्न खोजेका थिए। तर उनले निर्णय गर्न नपाउँदै जिम्मेवारीबाट मुक्त भए। बर्सेनि पाँच लाखभन्दा बढी युवा रोजगारीमा आउँछन्। त्यसमध्ये तीन चौथाइ बढी वैदेशिक रोजगारीमा जान बाध्य छन्। पोखरेलले भने, कामदारलाई पनि घाटा नहुने, राज्यलाई कर तथा म्यानपावरलाई बढी शुल्क लिन नपाइने गरी लागत सिफारिस हुनेछ। फ्रि भिसा, फ्रि टिकट व्यवस्था शतप्रतिशत लागू नभएकाले पुनरावलोकन गर्नुको विकल्प नभएको नेपाल वैदेशिक रोजगार व्यवसायी संघका अध्यक्ष राजेन्द्र भण्डारी बताउँछन्। सेवाशुल्क बैंकिङ च्यानलबाट श्रम, रोजगार तथा सामाजिक सुरक्षामन्त्री शरत्सिंह भण्डारीले वैदेशिक रोजगारलाई व्यवस्थित, मर्यादित र सम्मानित बनाउन बैंकिङ च्यानलबाट मात्रै म्यानपावरले सेवाशुल्क लिन पाउने व्यवस्था गर्ने बताएका छन्। वैदेशिक रोजगार पत्रकार समाजसँगको अन्तरक्रिया कार्यक्रममा बोल्दै श्रममन्त्री भण्डारीले अब म्यानपावरले तोकिएको भन्दा बढी रकम असुल गर्न नपाउने बताए। सेवाशुल्क परिमार्जन गरी समय अनुुकूल बनाउन लागेका छौं, उनले भने, नयाँ सेवाशुल्क बैंकिङ च्यानलबाट मात्रै लिने व्यवस्था गर्छौं। अहिले फ्रि भिसा, फ्रि टिकट, सेवाशुल्क १० हजार रुपैयाँ भने पनि जसले जति मन लागेको छ, उति असुलेकाले बैंकबाट मात्रै बुझाउने व्यवस्था गर्न लागिएको बताए। कम्तीमा एक महिनाको तलबबराबरको सेवाशुल्क निर्धारण गर्ने सरकारले योजना बनाएको छ।"
"सेयर बजारमा दोहोरो अंकको करेक्सन, सबै उपसमूहको सूचक नकारात्मक",काठमाडौं : सेयर कारोबारको चौथो दिन आज नेप्से परिसूचक दोहोरो अंकले ओरालो लागेको छ। नेप्से परिसूचक १३६८ अंकले घटेर १८९२ विन्दुमा अडिएको छ। सेन्सेटिभ इण्डेक्स २११ अंकले घटेर ३६१५५ विन्दुमा पुगेको छ। नेप्से ओरालो लागेसँगै कारोबार रकम मंगलबारको तुलनामा घटेको छ। आज २६४ कम्पनीको २५ लाख ७१ हजार २०२ कित्ता सेयर ८४ करोड ७० लाख २८ हजार २१९ रुपैायाँमा खरिदबिक्री भयो। अघिल्लो कारोबार दिन नेप्से परिसूचक १७३६ प्रतिशतले बढेर १९०५६८ विन्दुमा पुगेको थियो। सो दिन ८८ करोड बढिको सेयर कारोबार भएको थियो। कारोबार रकमका आधारमा शिवम् सिमेन्ट शीर्षस्थानमा रह्यो। सो कम्पनीको ७ करोड १ लाख मूल्य बराबरको सेयर कारोबार भयो। यस्तै तारागाउँ रेजेन्सी होटलको सेयर ३ करोड बढि मूल्यमा खरिदबिक्री भयो। आज जनउत्थान सामुदायिक लघुवित्त वित्तीयको मूल्य ३२५ प्रतिशतले बढ्यो। कारोबारमा आएका १३ वटै उपसमूहको सूचक नकारात्मक देखिएका छन्।
तरकारी बेच्न अनिवार्य परिचयपत्र,"तुलसीपुरका १९ वटै वडाले सम्बन्धित वडाका किसानलाई सूचीकृत गर्न आह्वान गरेका छन्। किसानलाई परिचयपत्र वितरण गरिएसँगै बिहान ४ देखि ८ बजेसम्म तुलसीपुर बजारमा तरकारी बेच्न पाउने भएका छन्। तुलसीपुर : तुलसीपुर उपमहानगरपालिकाले कृषिजन्य वस्तु बिक्री वितरणका लागि परिचयपत्र अनिवार्य गरेको छ। स्थानीयस्तरमा उत्पादन गरिएका कृषिजन्य वस्तुको बजारीकरणका लागि अनिवार्य परिचयपत्र वितरण गर्न लागिएको हो। स्थानीय उत्पादन बिक्री वितरण गर्ने लक्ष्यअनुरुप यो कार्य अगाडि बढाइएको उपमहानगरपालिकाका कृषि महाशाखा प्रमुख धनराज गौतमले बताए। 'अहिले बजारमा भारतबाट आएको तरकारी र बाहिरबाट आएका व्यापारीको वर्चश्व रहने गरेको छ', उनले भने, 'त्यसले गर्दा स्थानीय उत्पादनले बजार पाउन सकेको छैन, यसलाई ध्यानमा राखि परिचयपत्र लागू गरेका हौँ।' तुलसीपुरका १९ वटै वडाले सम्बन्धित वडाका किसानलाई सूचीकृत गर्न आह्वान गरेका छन्। किसानलाई परिचयपत्र वितरण गरिएसँगै बिहान ४ देखि ८ बजेसम्म तुलसीपुर बजारमा तरकारी बेच्न पाउने भएका छन्। तर परिचयपत्र नभएकालाई बिक्री वितरण गर्न दिइने छैन। कृषिजन्य वस्तुको बिक्री वितरणका लागि वडा नं १२ मा हाटबजारको व्यवस्था गर्न लागिएको छ। रासस"
नवलपरासीबाट सामसुङ टेलिभिजनको उत्पादन सुरु,"परासी : नवलपरासीबाट सामसुङ टेलिभिजनको उत्पादन सुरु भएको छ। रामग्राम नगरपालिका११ मा रहेको गोल्छा ग्रुप कप्पनीबाट टेलिभिजन उत्पादन सुरु गरिएको हो। बुधबार एक कार्यक्रमको आयोजना गरी उद्योग, वाणिज्य तथा आपूर्ति मन्त्री रमेश रिजाल र सामसुङका दक्षिणपश्चिम एशियाका अध्यक्ष जेबी पार्कले संयुक्तरूपमा उद्घाटन गरेपछि टेलिभिजन उत्पादन सुरु भएको हो। हिम इलेक्ट्रोनिक्ससँगको साझेदारमा उत्पादन सुरु गरिएको टेलिभिजन ३२ देखि ८५ इन्च सम्मका छन्। टेलिभिजनमा उत्पादनमा प्रत्यक्ष १ हजारले रोजगारी पाउने र हालः ४ सय जनाबाट उत्पादन सुरु गरिएको गोल्छा ग्रुपका प्रबन्धक निर्देशक शेखर गोल्छाले जानकारी दिए। उद्घाटन कार्यक्रममा नेपालका लागि कोरियाका राजदूत पार्क चोङ सुक, सामसुङ इलेक्ट्रोनिक्सका नेपाल प्रमुख सुङ जुन पार्कलगायतको सहभागिता थियो। टेलिभिजन उत्पादनका लागि २०२२ अगष्टमा कम्पनीको शिलन्यास गरिएको थियो। सामसुङले नेपाली बजारमा वासिङ मेशिन, रेफ्रिजेरेटर, स्मार्टफोनलगायतका इलेक्ट्रोनिक्सहरू उत्पादन गर्दै आएको छ।"
सगरमाथा आरोहण अनुमति लिनेको संख्यामा नयाँ रेकर्ड,सोलुखुम्बु : विश्वको सर्वोच्च शिखर सगरमाथा आरोहणका लागि यस वर्ष इतिहासकै सबैभन्दा बढीले अनुमति लिएका छन्। बसन्त ऋतुमा आरोहण सिजन सुरु भएसँगै बुधबारसम्म ४ सय ६३ जनाले आरोहण अनुमति लिएको पर्यटन विभागका निर्देशक युवराज खतिवडाले जानकारी दिए। अनुमति लिनेमा ३ सय ६७ जना पुरुष र ९६ जना महिला छन्। जसमध्ये पनि सबैभन्दा बढी ९६ जना चिनियाँ नागरिक छन्। यसपटक सगरमाथाबाट रोयल्टी पनि अत्यधिक मात्रामा संकलन भएको छ। आरोहीबाट अहिलेसम्म ६५ करोड रुपैयाँ रोयल्टी रकम संकलन भइसकेको विभागले जनाएको छ। यता सगरमाथा आधारशिविरमा भने आरोहीहरूको चाप बढेको छ। आरोहण अनुमति लिएका ७० प्रतिशत आरोहीहरू आधार शिविर पुगिसकेको सगरमाथा प्रदुषण नियन्त्रण समितिका अध्यक्ष लामाकाजी शेर्पाले बताए। त्यस्तै कोरोना महामारी पछि खुम्बु क्षेत्रको पर्यटन व्यवसाय पनि फस्टाएको छ। खुम्बुका ८० प्रतिशत होटलहरू भरिभराउ रहेको पर्यटन व्यवसायी छिमिकाल्देन शेर्पाको भनाइ छ।
"सुनको मूल्य बढ्यो,चाँदी घट्यो",काठमाडौं : सुनको भाउ दुई सयले बढेको छ। नेपाल सुन चाँदी व्यवसायी महासंघका अनुसार बुधबार सुनको मूल्य दुई सय रुपैयाँले बढेर प्रतितोला १ लाख ९ हजार ७०० रुपैयाँ पुगेको हो। तेजाबी सुन १ लाख ९ हजार २०० रुपैयाँ कायम भएको छ। अघिल्लो कारोबार सुन १ लाख ९ हजार ५ सय रुपैयाँमा कारोबार भएको थियो। सुनको मूल्य बढे पनि चाँदी भने घटेको छ। चाँदी ५ रुपैयाँले घटेर १४१५ रुपैयाँ कायम भएको छ। अघिल्लो कारोबार दिन चाँदी १४२० रुपैयाँमा कारोबार भएको थियो।
"नेपाली आकाशलाई दोष दिँदै, पन्छिँदै","काठमाडौं : फ्लाई दुबईको जहाजबाट सोमबार राति काठमाडौं तर्सिने गरी आवाज आयो। आगोको झिल्का नै देखियो। जहाज दुर्घटनाबाट जोगिएपछि दुबई नपुग्दै गभर्मेन्ट अफ दुबई मिडिया अफिसले चरासँग ठोक्किएको भन्यो। नेपालका सरकारी निकायले उक्त अभिव्यक्तिको कडा खण्डन गरेका छन्। त्यसलाई नेपाली अधिकारीले नेपालको आकाशलाई दोष देखाएर पन्छिने प्रवृत्तिका रूपमा टिप्पणी गरेका छन्। नेपाल नागरिक उड्डयन प्राधिकरणले उक्त गलत सूचनाले नेपालको हवाई सुरक्षामा प्रश्न उब्जाएको भन्दै आपत्ति जनाएको छ। वास्तविक कारण नआउँदै सम्बन्धित वायुसेवा कम्पनीले एकतर्फी रूपमा मनगढन्ते कुरा गर्नु आपत्तिजनक रहेको सहायक प्रवक्ता ज्ञानेन्द्र भुलले बताए। उड्डयन क्षेत्रको कूटनीतिक सम्बन्धको विरुद्धमा वायुसेवा कम्पनीले अभिव्यक्ति दिएको छ, भुलले भने। यस सम्बन्धमा दुबईस्थित नागरिक उड्डयन प्राधिकरणलाई जानकारी गराएको उनले सुनाए। यस्तो घटना हुँदा दुई देशबीचको हवाई सेवा सम्झौता, सिकागो महासन्धिलगायतअनुसार सहमतिमा प्रतिवेदन आइसकेपछि सार्वजनिक गर्नुपर्ने हुन्छ। तर, यहाँ विषयान्तर गर्न खोजिएको प्राधिकरणका पदाधिकारीको बुझाइ छ। नेपाली आकाश हवाई सुरक्षाको विषयमा करिब १० वर्षदेखि युरोपियन युनियनको कालोसूचीमा परेको छ। त्यसबाट हटाउन उक्त निकाय सकारात्मक भइरहेका बेला यस्ता घटनाले असर गर्ने भुलको भनाइ छ। भुलका अनुसार जहाजको सम्पूर्ण अवस्था, इन्जिनको अवस्था जाँच गरेर प्रमाणका आधारमा त्यहाँ कुनै चराको अवशेष, रगत वा प्वाँख भेटिएको भए रिपोर्टमा चरा ठोक्किर भएको भन्न मिल्थ्यो। फ्लाई दुबईको उक्त जहाज त्यहाँ नै ग्राउन्डेड छ। उताको प्राधिकरणले अनुसन्धान सुरु गरेकै छैन। यता भने नेपाललाई बदनाम गर्ने काम भयो। यसले विश्वमा नेपालको आकाश असुरक्षित भन्ने देखाउँछ, भुलले भने। ग्राउन्डेड भएको उक्त जहाजको सम्बन्धमा अनुसन्धानपछि मात्रै उडान फुकुवा हुने जनाइएको छ। जहाज नेपाली आकाशमा छँदै कुनै प्रमाणबिना चरा ठोक्किएर इमर्जेन्सी गएको भन्नुले नेपालको हवाई सुरक्षामा गम्भीर असर गर्ने विज्ञको भनाइ छ। यस्तो संवेदनशील विषयमा प्रमाणका आधारमा मात्र अभिव्यक्ति दिनुपर्ने प्राधिकरणका पूर्वकार्यकारी निर्देशक राजकुमार क्षेत्री बताउँछन्। प्राधिकरणसँग मात्रभन्दा पनि यो विषय देश र हवाई सुरक्षासँग जोडिएको हुन्छ। यसले नेपालको रात्रिकालीन उडान पनि सुरक्षित रहेनछ भन्ने देखाउँछ। जुन गलत हो, उनी भन्छन्। यस्तो संवेदनशील विषयलाई हल्का रूपमा लिन नहुने क्षेत्रीको भनाइ छ। हवाई सुरक्षाको गम्भीर विषयलाई अतिरन्जित गरी प्रस्तुत गर्न नहुने प्राधिकरणका पूर्वमहानिर्देशक रतिशचन्द्रलाल सुमन बताउँछन्। सोमबार रातिको फ्लाई दुबईको घटनामा के भएको थियो भन्ने सम्पूर्ण जिम्मेवारी पाइलटको हुने भएकाले यसमा अरूले मनगढन्ते टिप्पणी गर्न नहुने उनको धारणा छ। उड्डयन क्षेत्रमा प्राविधिक समस्या आउन सक्ने उनी बताउँछन्। चरा ठोक्किएको भन्ने रिपोर्ट गरेकोमा फ्लाई दुबईको नेपालस्थित कन्ट्री म्यानेजर (नेपाल प्रमुख) र स्टेसन म्यानेजर कारबाहीमा परेका छन्। उनीहरूलाई विमानस्थल प्रवेशमा रोक लगाइएको छ। जसले एयरलाइन्सको गल्ती कमजोरी लुकाएर नेपाली आकाशलाई दोष दिने काम गरे। यस सम्बन्धमा प्राधिकरणले दुबईको नागरिक उड्डयन प्राधिकरणलाई जानकारी गराएको छ। प्राधिकरणले क्याप्टेन र एरोनोटिकल इन्जिनियर सम्मिलित दुई सदस्यीय छानबिन समिति बनाएको छ। समितिले कारबाहीमा परेका प्रतिनिधिलाई स्पष्टीकरण सोध्ने र अन्य छानबिन गरी प्रतिवेदन बुझाएपछि रोकुवा फुकुवा गर्ने वा नगर्ने सम्बन्धमा निर्णय हुने भुलले बताए। उक्त जहाज ग्राउन्डेड छ। पाइलटसँग सोधपुछ र जहाजको छानबिन गरिएको प्रतिवेदन प्राधिकरणलाई पठाएपछि के भएको थियो भन्ने थाहा हुन्छ। उक्त घटनालाई प्राधिकरणले गम्भीर रूपमा लिएको, नेपाल र यूएई सरकारको द्विपक्षीय सहयोगमा घटनाको सत्यतथ्य पत्ता लगाउने उनले बताए। फ्लाई दुबईको एफडीबी ५७६ जहाज सोमबार राति ९ बजेर २० मिनेटमा त्रिभुवन अन्तर्राष्ट्रिय विमानस्थलबाट दुबईका लागि उडेको थियो। त्यसको एक मिनेटपछि नै समस्यामा परेको जानकारी एयर ट्राफिक कन्ट्रोरल (एटीसी) आएको थियो। बायाँ इन्जिनमा केही पड्केजस्तो आवाज आएर आगोको झिल्का देखिएपछि पाइलटले इमर्जेन्सी (मेडे मेडे) भनी जानकारी गराएका थिए। फ्लाई दुबईले इमर्जेन्सी भनेपछि विमानस्थल ९ बजेर २१ मिनेटदेखि २८ मिनेट अन्य जहाजका लागि बन्द गरियो। तर, आगोको झिल्का आएको बायाँ इन्जिन बन्द गरी दायाँबाट मात्रै अर्थात् सिंगल इन्जिनले उडाएर पाइलटले धादिङ पुर्याए। त्यहाँ पुगेपछि उचाइ लिँदै २० हजार फिटमा गएर १० मिनेट होल्ड गर्यो। त्यसबेला इन्जिनलगायत सबै उपकरण जाँच गरी पाइलटले सम्पूर्ण कुरा ठीक छ, सबै चेक गरेँ, म उडान निरन्तर गर्छु भन्दै जहाज गन्तव्यतर्फ लागेको थियो। उक्त विमान स्थानीय समयअनुसार १२ बजेर ११ मिनेटमा दुबई अन्तर्राष्ट्रिय विमानस्थलमा सुरक्षित अवतरण गरेको थियो। त्रिभुवन विमानस्थलको धावनमार्गमा मरेको भँगेरा भेटिएको थियो। तर, त्यो २४ दिनअघि नै मरेजस्तो देखिने आधारमा जहाजमा चरा ठोक्किएको भनिएको विमानस्थलका प्रवक्ता टेकनाथ सिटौलाले बताए। उनका अनुसार फ्लाई दुबईले दैनिक ४ जाने र ४ आउने गरी उडान गर्दै आएकोमा मंगलबार पनि सबै नियमित उडान पूरा गरेको छ। कसरी आउन सक्छ आगोको झिल्का ? फ्लाई दुबईको जहाजबाट उडेको एक मिनेटमै ठूलो आवाज आएको र आगोको झिल्का देखिएको भनिएको छ। जहाजमा दुई इन्जिन हुन्छ। बायाँबाट आवाज आएको र झिल्का देखिएको भनिएको छ। जहाजको उक्त घटनाका बारेमा अध्ययन प्रतिवेदन आइनसकेकाले यसै भन्न नसकिने पूर्वपाइलट ओम गुरुङ बताउँछन्। तर, इन्जिनमा केही पस्दा कम्प्रेसन स्टल (इन्जिन घुम्ने पंखा वा ब्लेड) मा असर गरी आवाज आएको वा झिल्का देखिएको हुन सक्ने वा जहाजको प्राविधिक अवस्था कस्तो छ भन्नेले निर्धारित गर्ने गुरुङको भनाइ छ।"
डा स्वर्णिम वाग्लेको फराकिलो अन्तर,"पोखरा : रास्वपा उम्मेदवार डा स्वर्णिम वाग्ले तनहुँ१ बाट फराकिलो मतान्तरसहित प्रतिनिधिसभा सदस्य निर्वाचित भएका छन्। गत मंसिरको निर्वाचनमा जितेका कांग्रेस नेता रामचन्द्र पौडेल राष्ट्रपति बनेपछि भएको उपचुनावमा मतदाताले पाँच महिनामै मत परिवर्तन गरी वाग्लेलाई रोजेका हुन्। जुन निर्वाचन क्षेत्र कांग्रेसको गढ मानिन्थ्यो। तर, कांग्रेस छाडेर रास्वपामा प्रवेश गरी टिकट पाएका वाग्लेले जित हासिल गरेका छन्। वाग्लेले ३४ हजार ९ सय १९ मत पाउँदा कांग्रेसका गोविन्द भट्टराईले २० हजार १ सय २२ मत पाएका छन्। यो भनेको १४ हजार ७ सय ९७ मतको अन्तर हो। एमाले उम्मेदवार सर्वेन्द्र खनाल ८ हजार ४ सय ८८ मत पाएर तेस्रो स्थानमा आए। कांग्रेस तनहुँका सचिव लक्ष्मीभक्त खनाल आफ्नो पार्टीको हारलाई नेतृत्व तहमा गठबन्धन भए पनि कार्यकर्तामा नहुँदाको परिणाम ठान्छन्। पुराना पार्टीका भद्दा शैली र पुरानो ब्याज मात्र खान खोज्दाको परिणामका रूपमा पनि यसलाई आफूले लिएको उनको भनाइ छ। भने, पार्टीमा समीक्षा हुन बाँकी नै छ। जनताको सेवामा दैनिक खटिँदै आएको, खानेपानी, सडक निर्माणमा काम गर्दै आएको योग्य उम्मेदवार कांग्रेसले उठाउँदा पनि मतदाताले पार्टी र नेतृत्वको शैलीको विरुद्धमा मतदान गर्दा यो नतिजा आएको उनको बुझाइ छ। उपनिर्वाचनको सन्देश अब पुराना पार्टीहरू सचिनुपर्छ भन्ने रहेको तनहुँ१ का मतदाता कृष्णचन्द्र पाण्डेको भनाइ छ। जनताका समस्या बुझेर सम्बोधनमा लाग्नेभन्दा पनि नेताले दूरी बढाउँदै लगेका कारण पनि यो नतिजा आएको उनी बताउँछन्। लोकतन्त्र, गणतन्त्र पुराना दल र नेताकै कारण सम्भव भए पनि भ्रष्टाचार नियन्त्रण हुन सकेन। भ्रष्टाचारमा संलग्न जोसुकै होस् कारबाही हुनुपर्ने हो त्यो हुन सकेन, उनले भने, सुशासन र विकास जुन गतिमा हुनुपर्ने हो त्यो रूपमा नहुँदाको जनआक्रोश पनि हो। सबै पार्टीले जिल्लादेखि केन्द्रसम्मै जनताको आक्रोशअनुसार आफूलाई सुधारेर लग्नुपर्ने उनले बताए। रोजगारका अवसर नहुँदा विदेश पलायन हुने क्रम बढ्नु पनि जनआक्रोश रहेको उनले सुनाए। अहिलेको नतिजा कांग्रेस, एमाले, माओवादीले २०४६ सालको शैली अहिलेसम्म परिवर्तन गर्न नसक्नुको आक्रोश मान्छन् चूडामणि दाहाल। दाहाल स्थानीय निर्वाचनमा कांग्रेसबाट व्यास नगरपालिका१ मा वडाध्यक्ष उठेर पराजित भएका थिए। उनी अहिले राष्ट्रिय स्वतन्त्र पार्टीमा आबद्ध छन्। कांग्रेसका उम्मेदवार जनतासँग भिजेका, जनताकै काममा निरन्तर लागिरहेका हुँदा हुँदै पनि पार्टीप्रतिको चरम असन्तुष्टिका कारण वाग्लेको जित सम्भव भएको उनले सुनाए। बेरोजगारी, भ्रष्टचार, महँगीले जनता उकुसमुकुस भएको अवस्थाको परिणाम पनि हो उनले बताए। क्षमतावान र योग्य कांग्रेस र एमालेका कार्यकता पार्टीभित्रैबाट सधैं पेलानमा पर्ने र उठ्नै नसक्ने अवस्था रहेकोले पनि कांग्रेस र एमालेकै कार्यकताको पनि विद्रोह पनि यो नतिजा आएको उनले सुनाए। आफूले ३० वर्षसम्म केही गर्न नसक्ने तर रवि लामिछानेले एक महिनामै केही गरेन भन्ने भनाइप्रति पनि जनताको आक्रोशका रूपमा पनि मतदाताले रास्वपालाई मतदान गरेको उनले बताए। माओवादी जिल्ला अध्यक्ष मदन आलेले उपनिर्वाचनको परिणाम अस्वाभाविक लागेको बताए। भने, यस्तो परिणामको अपेक्षा गरेका थिएनौं। रास्वपाप्रतिको आकर्षणभन्दा पनि पुराना दलले गर्दैनन् भन्ने आक्रोश मतदानमार्फत पोखेको उनले सुनाए। उपनिर्वाचनको परिणामले पार्टीहरूले आफ्नो आचरण सुधार्नुपर्ने सन्देश दिएको उनले सुनाए। लोकतान्त्रिक पार्टीका विकल्प रास्वपा हो भन्ने अझै स्थिापित नभएको उनले बताए। जनतालाई आश्वासन मात्र होइन डेलिभरी दिनेतर्फ नेतृत्व लाग्नुपर्ने उनको भनाइ छ। जनताले चाहेको सुशासन हो त्यसतर्फ नेतृत्वले ध्यान दिनुपर्छ, उनले भने। उनका अनुसार अन्तर्राष्ट्रिय रूपमा चिनिएका, अर्थतन्त्र बुझेका आशालाग्दा युवा उम्मेदवार रास्वपाले उठाएकाले पनि पुराना पार्टीको कार्यशैली मन नपराई रहेका मतदाताले वाग्लेलाई रोजेका हुन्। नेपालको बिग्रिँदो सामाजिक र आर्थिक अवस्थालाई उनीजस्ता युवाले केही योगदान दिन सक्छन कि भन्ने आशा र भरोसा पनि मतदाताको रहेको नागरिक समाज पोखराका पूर्वसंयोजक विष्णुहरि अधिकारी बताउँछन्। जितपछि अब वाग्ले र लामिछानेको परिक्षा सुरु भएको पनि उनले सुनाए।"

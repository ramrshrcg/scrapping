शीर्षक,विवरण
झापा र वीरगन्जले अंक बाँडे,"काठमाडौं : झापा एफसी र वीरगन्ज युनाइटेडले नेपाल सुपर लिग (एनएसएल)को खेलमा अंक बाँडेका छन्। त्रिपुरेश्वरस्थित दशरथ रंगशालामा शुक्रबार भएको खेलमा झापा र वीरगन्जले गोलरहित बराबरी खेल्दै अंक बाँडेका हुन्। दुवै टोलीले पाएको अवसर सिर्जना गर्न नसक्दा अंक बाँड्न बाध्य भए। झापाले पहिलो हाफमा केही राम्रो अवसर बनाए पनि फिनिसिङमा चुकेको थियो। खेलको अन्त्यतिर वीरगन्जले झापामाथि लगातार दबाब बनाए पनि गोल गर्न भने सकेन। आठौं स्थानको झापाले चार खेलमा तीन बराबरी र एक हारको नतिजासहित तीन अंक जोडेको छ। यसैगरी पुछारको वीरगन्जले चार खेलमा दुई बराबरी र दुई हारको नतिजासहित दुई अंक जोडेको छ। प्रतियोगिताअन्तर्गत बिहीबार धनगढी एफसी स्पोर्टिङ इलाम तथा दोस्रो खेल काठमाडौं रेजर्स र बुटवल लुम्बिनी एफसीबीच प्रतिस्पर्धा हुनेछ। एनएसएसको दोस्रो संस्करणमा ललितपुर सिटी एफसी, वीरगन्ज युनाइटेड, बुटवल लुम्बिनी, धनगढी, चितवन, झापा, पोखरा थन्डर्स र स्पोर्टिङ इलाम एफसीले स्पर्धा गरिरहेका छन्। पुस १४ गतेसम्म सञ्चालन हुने लिगको उपाधि विजेतालाई ७० लाखदेखि एक करोड रुपैयाँ पुरस्कार प्रदान गरिने आयोजकले जनाएको छ।"
१० औं राष्ट्रिय खेलकुदको समन्वय बैठक,"काठमाडौं : १०औं राष्ट्रिय खेलकुद प्रतियोगिताको तयारीका लागि समन्वय बैठक सुर्खेतमा सम्पन्न भएको छ। प्रदेशको सामाजिक विकास मन्त्रालयको आयोजनामा भएको बैठकमा संघीय सरकारका युवा तथा खेलकुदमन्त्री डिगबहादुर लिम्बू र राष्ट्रिय खेलकुद परिषद्का सदस्यसचिव टंकलाल घिसिङ सहभागी भएका थिए। बैठकमा प्रतियोगिता आयोजनाका लागि पूर्वाधार निर्माणका लागि आगामी पुस मसान्तभित्र एक अर्ब बजेट सुनिश्चित गरिदिन प्रदेश खेलकुद विकास परिषद् कर्णालीले संघीय सरकार समक्ष प्रस्ताव राखेको थियो। प्रदेश खेलकुद विकास परिषद् कर्णालीका सदस्यसचिव विश्वमित्र सन्ज्यालले १०औं राष्ट्रिय खेलकुदको अहिलेसम्म भएका प्रगति र अवस्था बारे जानकारी दिएका थिए। अहिलेसम्मको तयारीले कर्णालीमा २८ वटा खेल आयोजना गर्न सकिने भए पनि पूर्वाधार निर्माणका लागि बजेट सुनिश्चित हुनुपर्ने माग उनले राखेका थिए। जिल्लाहरूमा रहेका भौतिक पूर्वाधारको अवस्था तथा बसोबास क्षमताका आधारमा विभिन्न जिल्लाहरूमा प्रतियोगिताका लागि प्रस्ताव गरिएको थियो। युवा तथा खेलकुदमन्त्री डिगबहादुर लिम्बूले १०औं राष्ट्रिय खेलकुदका लागि कर्णाली जुरुक्क उठेको भन्दै संघीय सरकारले आवश्यक सहयोग गर्ने प्रतिवद्धता जनाएका थिए। बैठकमा उठेको प्रश्नहरूको जवाफमा मन्त्री लिम्बूले प्रतियोगिता कुनै पनि अवस्थामा निर्धारित मितिमै आयोजना गर्न तीनै तहको जिम्मेवारी भएको बताएका थिए। राष्ट्रिय खेलकुद परिषद्का सदस्यसचिव टंकलाल घिसिङले प्रदेश खेलकुद तथा सरकारको तयारीले राष्ट्रिय खेलकुद परिषद् उत्साहित भएको भन्दै उपसमितिहरू दोहोरो नपर्ने गरी बनाउनु पर्ने बताए। व्यवस्थापन सम्बन्धि उपसमिति स्थानीय तहबाट र प्राविधिक र खेल सञ्चालन उपसमिति केन्द्रबाट बनाउनु उपयुक्त हुने सुझाव उनले दिए। प्रदेशका सामाजिक विकासमन्त्री खड्गबहादुर पोखरेलको अध्यक्षतामा भएको बैठकमा प्रदेशका आर्थिक मामिलामन्त्री बेदराज सिंह, युवा तथा खेलकुद मन्त्रालयका सचिव रविलाल पन्थ, प्रदेश सामाजिक विकास मन्त्रालयका सचिव, विभिन्न जिल्लाका खेलकुद समितिका अध्यक्ष, खेल संघका प्रतिनिधि, उद्योग बाणिज्य संघका अध्यक्ष, तथा अन्य निजी क्षेत्रका प्रतिनिधिहरूले प्रतियोगिता तोकिएकै मितिमा गर्न र आवश्यक सहयोग पुयाउन संघीय सरकारसँग माग गरेका थिए।"
ललितपुर सिटी एफसीले आइतबारको खेलमा दुई हजार टिकट निशुल्क बाँड्ने,"काठमाडौं : नेपाल सुपर लिग एनएसएलको आइतबारको खेलमा ललितपुर सिटी एफसीले दुई हजार टिकट निशुल्क बाँड्ने भएको छ। ललितपुरले आइतबार चितवनसँग खेल्दैछ। चितवनविरुद्धको खेलमा दुई हजार टिक बाँड्न लागिएको ललितपुर सिटी एफसीका प्रवन्ध निर्देशक आलोकजंग जोशीले जानकारी दिए। यसअघिको खेलमा ललितपुरले आफ्ना समर्थकहरूलाई एक हजार टिकट बाँडेको थियो भने त्यसअघिको खेलमा ५ सय टिकट बाँडेको थियो। ललितपुरका समर्थकलाई फुटबल देखाउने उद्देश्यले टिकट बाँड्न लागिएको जोशीको भनाइ छ। 'ललितपुरका फ्यानहरूलाई रंगशालामा पुगेर खेल देखाउने उद्देश्यले टिकट प्रदान गर्दै आएका छौं। यसले टिमलाई पनि हौसला मिलेको छ,' अन्नपूर्णसँग उनले भने। ललिपुरको खेल हेर्नका लागि त्रिपुरेश्वरस्थित युनाइटेड वर्ल्ड ट्रेड सेन्टरको भुँइतलमा रहेको पेपे पिज्जा र घान्द्रुक नेपाली किचेनबाट निशुल्क टिकट लिन सकिनेछ। आइतबार दिउँसो २ बजेदेखि टिकट वितरण गरिने प्रवन्ध निर्देशक जोशीले जानकारी दिए। खेल ५ बजेबाट सुरु हुनेछ।"
बुटवलले काठमाडौंलाई २१ गोलले हरायो,काठमाडौं : नेपाल सुपर लिगमा बुटवलले काठमाडौंलाई २१ गोलले पराजित गरेको छ। शनिबार दशरथ रंगशालामा भएको खेलमा साविक विजेता काठमाडौंलाई बुटवलले हराएको हो। २८औं मिनेटमा स्टेफन सामिर बिनोङले गोल गर्दै बुटवललाई अग्रता दिलाएका थिए। कप्तान एरिकले ६०औं मिनेटमा गोल गर्दै बुटवललाई २० को अग्रता दिलाएका थिए। खेलको इन्जुरी समयमा काठमाडौंका राजिव लोप्चनले सान्तोना गोल फर्काएका थिए। जितसँगै बुटवल लिग तालिकाको तेस्रो स्थानमा उक्लिएको छ भने काठमाडौं पाँचौं स्थानमा झरेको छ।
क्रिकेटर पूजाको चर्चा,"गौशाला (महोत्तरी) : मधेसका छोरीहरूले आमाबुवाको प्रत्यक्ष निगरानीमा रहेर कामकाज गरिरहेका हुन्छन्। उनीहरूलाई निर्वाध रुपमा बाहिर घुमफिर गर्न घरपरिवारले अनुमति दिँदैन। मधेसको यस्तो अवस्थालाई चिर्दै महोत्तरीकी पूजा महतो राष्ट्रिय क्रिकेट खेलाडी बन्न सफल भएकी छन्। उनी छोटो समयमै चर्चा कमाउन सफल खेलाडी हुन्। क्रिकेट खेल्नकै लागि उनले विभिन्न देशको भ्रमण गरिसकेकी छन्। गौशाला नगरपालिका९ डुवरबन्नाकी १७ वर्षीया पूजा नेपाली क्रिकेट टोलीकी चर्चित अलराउन्डर हुन्। बाल्यकालमै भारतको नयाँदिल्ली बसाइँका क्रममा आफूले क्रिकेट सिक्ने मौका पाएको पूजा बताउँछिन्। आर्थिक रुपमा विपन्न उनको परिवार लामो समयदेखि भारतमा बस्दै आएको थियो। पूजा बुवाको इच्छामा क्रिकेट खेलाडी बनेको बताउँछिन्। म जन्मिँदा समाजले मेरो आमाबुवालाई नानाथरिका दुःख दिएका थिए। छोरीले केही गर्न सक्दैनन् भन्दै उपहास गर्थे। बुवाले भारतको नयाँ दिल्लीमा मजदुरी गरेर मलाई पालनपोषण गर्नुभयो। मेरो शिक्षादिक्षामा कुनै किसिमको कमी हुन दिनु भएन, पूजा भन्छिन्, शिक्षा र खेलमा घरपरिवारले सदैव सहयोग गरिरह्यो। त्यसकै फलस्वरुप आज म यस उचाइमा पुग्न सफल भएकी छु। उनी आफूलाई सफल खेलाडी बनाउन बुवाले धेरै मेहनत गरेको बताउँछिन्। मलाई क्रिकेटर बनाउन बुवाले धेरै नै मेहनत र परिश्रम गर्नुभएको छ। मेरो सफलताका लागि दिनरात खटिरहनुहुन्थ्यो, पूजा भन्छिन्। बुवा इच्छा अनुसार नै आफूले क्रिकेटलाई पेसाका रुपमा अंगालेको पूजा बताउँछिन्। म क्रिकेटका माध्यमले आफ्नो बुवाको अधुरो सपना पूरा गर्न सफल भएको छु। मलाई थाहा छ, मेरो घरपरिवारले यहाँसम्म ल्याउनका लागि धेरै नै कठिनाइको सामना गरेको छ, उनी भन्छिन्, आर्थिक रुपले विपन्न भएकै कारण बुवाले चाहेर पनि क्रिकेटलाई निरन्तरता दिन सक्नु भएन। उहाँले आफ्नो खेलकुदको सपनालाई बाध्यताले गर्दा बिचमै छोड्नु पर्यो। मैले बुवाको अधुरो सपना पूरा गरिदिएको छु। उनी बुवाको प्रेरणाकै कारण क्रिकेटमा आकर्षित बताउँछिन्। बुवाले सुरुमा क्रिकेटप्रति आकर्षित पार्नुभयो। दिल्लीमा अध्ययनरत रहँदा त्यहाँको विद्यालयको मैदान हुँदै अन्तर्राष्ट्रिय मैदानमा उत्रिनँ पाउँदा धेरै नै खुसी छु, उनी भन्छिन्, म बुवा र परिवारको गुण कहिले पनि बिर्सन सक्तिनँ। नेपाल क्रिकेट संघ (क्यान) का उपाध्यक्ष रोशन सिंहको पहलमा राष्ट्रिय टोलीमा सहभागी हुन पाएको पूजाले बताइन्। उनी भन्छिन्, भाइ कृष्ण महतोलाई जिल्लास्तरीय यू१६ प्रतियोगितामा छनोट गराउने क्रममा बुवाको रोशन सरसँग सम्पर्क भएछ। त्यसपछि बुवाले मेरो कुरा पनि गर्नु भएछ। रोशन सरको पहलमा राष्ट्रिय टोलीमा छनोट भएकी हुँ, उनी भन्छिन्, राष्ट्रिय टोलीबाट अन्तर्राष्ट्रिय प्रतियोगिता खेल्न पाउँदा निकै खुसी छु। यसै वर्ष राष्ट्रिय टोलीमा डेब्यु गरेकी पूजाले मलेसिया र हङकङ सम्मिलित यू१९ शृंखलामा उत्कृष्ट प्रदर्शन गरेकी थिइन्। सानो उमेरमै उनले देश तथा विदेशमा राष्ट्रको नाम उँचो बनाउन सफल भएको भन्दै अहिले गृह जिल्लामा सम्मान थाप्न ब्यस्त छिन्। उनले खेलमैदान व्यवस्थापनका लागि सरोकारवाला निकायसँग क्रिकेटर पूजाले आग्रह गर्दै आएकी छन्। खेलमा हारजित भइहाल्छ। देशमा रहेका तीनै तहका सरकारले खेलाडी प्रोत्साहनका लागि भूमिका निर्वाह गर्नु जरुरी छ, उनी भन्छिन्।"
स्वर्ण पदक विजेता पार्वती गुरुङको सम्मान,"दमौली : काठमाडौंमा सम्पन्न सातौँ दक्षिण एसियाली कराँते च्याम्पियनसीपमा स्वर्ण पदक विजेता तनहुँको देवघाट गाउँपालिका निवासी पार्वती गुरुङलाई गाउँपालिकाले नगदसहित सम्मान गरेको छ । उक्त प्रतियोगितामा स्वर्ण पदक विजेता देवघाट गाउँपालिका५ गैडाढुङ्गा निवासी गुरुङलाई गाउँपालिकाले शुक्रबार नगद २५ हजारसहित सम्मान गरेको हो । गाउँपालिकाका अध्यक्ष तिलबहादुर थापाले गुरुङलाई रु २५ हजार नगद र प्रमाणपत्र प्रदान गरे। कराँते प्रतियोगितामा स्वर्ण पदक जितेर नेपाल तथा देवघाट गाउँपालिकाको नाम राख्न सफल भएकाले प्रोत्साहनस्वरुप सम्मान गरिएको गाउँपालिकाका अध्यक्ष थापाले बताए। उनले भने, 'उहाँले खेलकुदमार्फत पालिकाको नाम राख्न सफल भएका छन्। खेलाडीलाई प्रोत्साहन गर्नका लागि नगदसहित सम्मान गरेका हौँ ।' सम्मानित भएपछि गुरुङले यसले आफूलाई प्रेरणा मिलेको बताए। गुरुङले ४५ केजीमुनिको समूहमा बङ्गलादेशकी अर्पा सलिहालाई हराउँदै स्वर्ण पदक जितेका थिए। रासस"
मूल्यको उतारचढावले रासायनिक मल आयात प्रभावित,"अधिकांश रासायनिक मलको मुख्य उत्पादक चीन हो। तर पछिल्लो समय चीनले बिजनेस नीति परिवर्तन गरेकाले पनि अभाव खेप्नु परेको थियो। काठमाडौं : चीनबाट रासायनिक मल (युरिया, डीएपी, पोटास) मल आयात गर्न आयातकर्तालाई कठिनाइ भएको छ। चीन सरकारले आन्तरिक वितरकलाई मात्रै मल दिने तर अन्य मुलुकका लागि ल्याउन कडाइ गरेपछि समस्या देखिएको हो। नेपालका आयातकर्ताले पनि चीनबाट नल्याई अन्य मुलुकबाट मल ल्याउने प्रक्रिया अघि बढाएको कृषि कम्पनीका प्रबन्ध निर्देशक ऋषि पोखरेलले जानकारी दिए। अधिकांश रासायनिक मलको मुख्य उत्पादक चीन हो। तर पछिल्लो समय चीनले बिजनेस नीति परिवर्तन गरेकाले पनि अभाव खेप्नु परेको थियो। पोखरेलका अनुसार चीनले आफ्नो देशबाहेकका मुलुकमा मल बिक्री गर्ने वितरकलाई फ्याक्ट्रीमा लगानी गर्नुपर्छ भन्यो। मुलुकबाहिर बिक्री गर्नेको कर धेरै बढाउँदा महँगो पर्न गएकाले चीनबाट ल्याउन गाह्रो भएको उनले जनाए। अहिले चीनबाट मल ल्याउन अड्किएका ठेकेदारले अरू देशबाट ल्याउन प्रयत्न गरिरहेका छन्, पोखरेलले अन्नपूर्णसँग भने, ठेकेदारले खोलेको एलसी (लेटर अफ करेन्सी) मल हात परेपछि मात्रै भुक्तानी गर्ने भनेर गरेको ग्यारेन्टीको प्रतीतपत्र हो। यसैले चीनमा एलसी खोलेर नल्याए पनि मल नआउँदा कुनै समस्या हुँदैन, सरकारले मलमा दिने अनुदान रकम मल आइपुगेकोे निश्चित भएपछि मात्रै दिने गरेको उनले बताए। अन्तर्राष्ट्रिय बजारमा अहिले जस्तोसुकै समस्या र मूल्य भए पनि समयमै बाँकी मल आइपुग्ने कम्पनीको विश्वास छ। यो वर्ष भने समय बाँकी भएकाले मल नल्याएर कारबाही गर्नुपर्ने स्थिति आउने छैन, उनले दाबी गरे। प्रबन्ध निर्देशक पोखरेलका अनुसार मौसमअनुसारको उत्पादनमा रासायनिक मलको माग हुने भएकाले वार्षिक ५ लाख २० हजार टन खपत हुने गरेको छ। चालू आर्थिक वर्षमा साढे २ लाख टन मल आयात भइसकेको छ। हरेक वर्ष बालीको सिजनमा किसानले मल अभाव भोग्दै आउनु परेको छ तर यसपटक अभाव नहुने कृषि तथा पशुपन्छी विकास मन्त्रालयको पनि दाबी छ। यसैक्रममा मन्त्रालय मल शाखाका अधिकृत सगुन शर्मा पण्डित अहिलेको स्टकको स्थिति हेर्दा यो वर्ष मलको अभाव नहुने बताउँछिन्। शर्माका अनुसार अहिले एक लाख टन मल स्टक भएकाले गहुँ सिजनलाई धान्छ। विशेष गरेर मुलुकभर जेठदेखि असोजसम्म धान, चिया, उखु, तरकारी खेती लगाउन २ लाख ४९ हजार टन रासायनिक मलको माग हुने गर्छ। यसपछि कात्तिकदेखि पुससम्म गहुँ, उखु, तरकारी आदिका लागि १ लाख ७७ हजार टन रासायनिक मलको माग हुने गर्छ। यससँगै, माघदेखी पुससम्म चैते धान, मकै, तरकारी आदि लगाउन ९४ हजार टन माग हुन्छ। मल आयात प्रक्रियामा ६ महिना सरकारले बजेट सुनिश्चित जेठ १५ मा गर्छ। तर हरेक आवका लागि कम्पनीहरूले अघिल्लो आवको फागुनदेखि नै प्रक्रिया थाल्छन्। विशेष गरेर मल ल्याउन लाग्ने समय करिब ६ महिना लाग्छ। यसअघि करिब ३ महिना कृषि सामग्री कम्पनीको टेन्डरमा लाग्छ। खरिद प्रक्रियाको अवधि लामो हुँदा टेन्डरमा राखेको मूल्य धेरै घटबढ हुनेगर्छ। विशेष गरेर मूल्य टेन्डर गरेकोभन्दा बढी हुने हुँदा ठेकेदारले किन्न नसक्ने अवस्था सिर्जना हुने गुुनासो गर्छन्। मौसमअनुसारको उत्पादनमा रासायनिक मलको माग हुने भएकाले वार्षिक ५ लाख २० हजार टन खपत हुने गरेको छ। मुख्य उत्पादक चीनले चीन सरकारले आन्तरिक वितरकलाई मात्रै मल दिने तर अन्य मुलुकका लागि ल्याउन कडाइ गरेपछि समस्या देखिएको हो। नेपालमा मल आयात गर्ने ठेकेदार लागे अन्य मुलुकतर्फ। २०७८ सालतिर अन्तर्राष्ट्रिय बजारमै अघिल्लो वर्षको तुलनामा ३ सयदेखि ३ सय ५० प्रतिशतसम्मको मूल्यवृद्धि भएको थियो। यसको परिणामस्वरूप बाली लगाउने बेला मलको हाहाकार हुने गर्छ। तर यस वर्ष भने पर्याप्त रूपमा उपलब्ध भैरहेकाले यस्तो अवस्था नआउने कम्पनीका प्रबन्ध निर्देशक ऋषि पोखरेलको दाबी छ। मलको मूल्यमा परिवर्तन हुँदाको असर अन्तर्राष्ट्रिय बजारमा दैनिक मलको मूल्यमा परिवर्तन हुन्छ। कृषि सामग्री कम्पनीका अनुसार गत मेमा युरिया प्रतिटन (१ हजार किलोग्राम) ४ सय २५ अमेरिकी डलरमा किनेकोमा जुन महिनामा ४ सय ३७ डलरमा र अक्टोबरनोभेम्बरमा आएर ५ सय २२ डलरसम्म मूल्य पर्यो। साथै, गत मेमा प्रतिटन (१ हजार किलोग्राम) ६ सय ९३ अमेरिकी डलरमा किनेको डीएपी जुनमा ६ सय २३ डलर मूल्य पर्यो तर त्यही डीएपी अहिले नोभेम्बरमा ७ सय १७ डलरमा किन्नु परेको छ। कम्पनीका प्रबन्ध निर्देशक पोखरेल मलको मूल्य उतारचढाव हुने गरेको सुनाउँछन्। मल खरिद गर्दा पनि मूल्य परिवर्तनले प्रभाव पार्छ। यसै कारणले पनि ठेकेदारले बोल हालेकोभन्दा बढी मूल्य तिर्न नसक्दा विगतमा धेरैले समयमै मल ल्याउन सकेका थिएनन्। यसले गर्दा कालोसूचीमा समेत पर्न गएका थिए। २०७८ सालतिर अन्तर्राष्ट्रिय बजारमै अघिल्लो वर्षको तुलनामा ३ सयदेखि ३ सय ५० प्रतिशतसम्मको म्ूल्यवृद्धि भएको थियो। यसको कारणले नेपालले मल खरिद गर्नसमेत गाह्रो भएको थियो। पछिल्लो समय चीनले बिजनेस नीति परिवर्तन गरेकाले पनि बेलाबेला नेपालले मल अभाव खेप्नु परेको छ। यसअघि कोभिडका कारण चीनका कम्पनीबाटै रासायनिक मल उत्पादनमा कमी हुँदा मूल्य बढेको कृषि तथा पशुपन्छी विकास मन्त्रालय कृषि विकास महाशाखाको भनाइ छ। ठेकेदारले प्रतिटन ३ सय डलर तिरेर पाउने मलको मूल्य कोभिडपछि बढेर ११ सय डलरसम्म पुगेको थियो। त्यसबेला प्रतिकिलो करिब ३५ रुपैयाँ पर्ने डीएपी मल किसानलाई १ सय १२ रुपैयाँ हाराहारीसम्म तिर्नु परेको थियो। यसर्थ, अन्तर्राष्ट्रिय बजारमै उत्पादन क्षमता घटेकाले मागअनुसार आपूर्ति हुन नसक्नु र अत्यधिक मूल्यवृद्धिले मल अभावको मुख्य कारण बन्दै आएको देखिन्छ। मलखाद खरिद प्रक्रिया कृषि सामग्री कम्पनीले २०६५ देखि अनुदानको मलको खरिद कार्यको जिम्मेवारी पाउँदै आएको छ। रासायनिक मल अन्तर्राष्ट्रिय ग्लोबल टेन्डरको माध्यमबाट सीआईएफ कलकत्ताहल्दिया वा सीआईपी नेपाल सीमाको गोदाम विराटनगर, वीरगन्ज, भैरहवा डेलिभरिका आधारमा अन्तर्राष्ट्रिय बजारबाट खरिद गर्ने गरेको छ। कम्पनीले मल खरिदका लागि बोलपत्र आह्वान गर्ने गर्दछ। सामान्यतया अन्तर्राष्ट्रिय बोलपत्रमार्फत मल आयात गर्न ५६ महिना लाग्ने गरेको छ। अन्तर्राष्ट्रिय बोलपत्रका अतिरिक्त यस कम्पनीले जीटूजीमार्फत पनि मल आयात गर्ने गरेको छ। साथै कम्पनीले नेपाल सरकारलाई कुनै दातृ मुलुकबाट प्राप्त हुने सहयोगको मलको सञ्चय तथा बिक्री वितरणसमेत गर्ने गरेको छ। मलको मूल्य निर्धारण नयाँ मल नीतिअन्तर्गत पाँच आयात बिन्दुहरूको एकल खुद्रा बिक्री मूल्य कृषि तथा पशुपन्छी विकास मन्त्रालयका सचिवको अध्यक्षतामा रहने अनुदान वितरण व्यवस्थापन समितिले गर्ने गर्दछ। तर वर्तमान अवस्थामा मलको आयात तीनवटा आयात बिन्दुबाट मात्र भइरहेकोले यी तीनवटै बिन्दु (विराटनगर, वीरगन्ज र भैरहवा) को खुद्रा बिक्री मूल्य निर्धारण गर्दा आयात मूल्य, ढुवानी खर्च, परिचालन खर्च र भारतमा तत्काल रहेको खुद्रा मूल्यलाई समेत मध्यनजर राखी गर्ने गरिन्छ। आयात बिन्दुका तीन जिल्लाबाहेक अन्यत्र जिल्लाको खुद्रा मूल्य निर्धारण गर्दा आयात बिन्दुबाट लाग्ने ढुवानी भाडा जोडी कायम गर्ने गरिएको छ। कृषि तथा पशुपन्छी विकास मन्त्रालयले कृषि सामग्री कम्पनीलाई अनुदानबापतको रकम तीन किस्तामा भुक्तानी गर्ने गर्दछ र आर्थिक वर्षको अन्त्यमा उच्चस्तरीय समितिले अनुदान हिसाबको फस्र्योट गर्दछ। मलखादको वितरण देशैभरि रासायनिक मलको बिक्री वितरणमा कृषि सामग्री कम्पनीका प्रदेश तथा जिल्लास्थित कार्यालयले बिक्रेता सहकारीमार्फत गर्ने गरिरहेको छ। कम्पनीको सञ्चालक समितिले अनुमोदन गरेको बिक्रेता नियमावलीअन्तर्गत कृषि सामग्री कम्पनीले बिक्रेतालाई नियुक्ति गर्छ। हाल तीन सय सहकारी संघसंस्थाले मल बिक्रेताका रूपमा काम गर्दै आएका छन्। जिल्लास्तरमा मल आपूर्ति तथा वितरण व्यवस्था मिलाउन सम्बन्धित जिल्लाको प्रमुख जिल्ला अधिकारीको अध्यक्षतामा मल आपूर्ति तथा वितरण व्यवस्थापन समिति गठन गरिएको छ। विशेष गरेर कुल मल आयातमध्ये ७० प्रतिशत आयातको जिम्मा कृषि सामग्री कम्पनीलाई छ भने बाँकी ३० प्रतिशत साल्ट ट्रेडिङ कम्पनीलाई छ।"
आर्थिक अनुशासन ल्याउने काम गर्दैछौं : अर्थमन्त्री,पोखरा : अर्थमन्त्री डा प्रकाशशरण महतले आर्थिक अनुशासनमा ल्याउने गरी सरकारले काम गरिरहेको बताएका छन्। आवश्यकभन्दा ठूला घोषणाले देशको बजेट त्यता केन्द्रित हुँदा डामाडोल भएको र त्यसको दायित्व तिर्न रिसोर्स कसरी जुटाउने भन्ने अवस्थामा आफू अर्थमन्त्री भएकाले आर्थिक अनुशासन ल्याउने काममा केन्द्रित भएको उनले बताए। पोखरामा शुक्रबारदेखि सुरु भएको आठौं पर्वतीय फेस्टिभलमा बोल्दै डा महतले परिवारले जसरी आफ्नो आम्दानीको आधारमा के प्राथमिकता हो त्यो पूरा गरेपछि अरू गरे जस्तै आफू देशको अर्थतन्त्र चलाउन लागेको सुनाए। यसैले कतिपय अनावश्यक सुविधा प्राप्त गरिरहेका सबै आफूसँग रिसाएको पनि उनले बताए। जनताको करको सुरक्षा आफूले व्यक्तिगत आम्दानीभन्दा ज्यादा जिम्मेवार भएर उपयोग गर्नुपर्छ भन्ने मान्यता राखेर काम गरिरहेको उनले बताए। उनले अर्थतन्त्रले विस्तारै पिकअप लिँदै गरेको बताए। उनले एकथरीले यो देश खत्तम छ भनेर गीत गाइरहेको बताउँदै यस्तो नचाहिँदो गीत गाउन आवश्यक नरहेको उनले बताए। धेरै वर्षदेखि जम्मा भएको समस्याको पहाडलाई एक धक्कामा निमिट्यान्न पार्छु भनेर नसकिने भएकोले विस्तारै हटाउँदै जानु पर्ने अवस्था रहेकोले त्यसैअनुसार आफू अघि बढेको उनले सुनाए। मौद्रिक क्षेत्रमा व्यापक रूपमा ऋण प्रवाह गरिएकोले ह्वात्तै ऋण बढेको अर्थमन्त्रीले बताए। सहज मौद्रिक नीतिका कारण आन्तरिक ऋणदेखि सबै बढेको उनले बताए।
बैंकमा थुप्रेको पैसा कर्जा प्रवाह गर्ने नीति,"काठमाडौं : बैंकहरूको लगानीयोग्य कर्जा क्षमता तीन खर्बभन्दा बढी छ। तर, उनीहरूले कर्जा लगानी गर्न नसक्दा नेपाल राष्ट्र बैंकले पैसा खिचेको खिच्यै छ। पछिल्ला तीन दिनमा मात्रै राष्ट्र बैंकले ६० अर्ब तानेको छ। त्यसैकारण राष्ट्र बैंकले बैंकहरूमा रहेको अधिक कर्जालाई परिचालन गर्ने उद्देश्यले मौद्रिक नीतिको समीक्षा गरेको छ। त्यसका लागि बैंकदर घटाउनेदेखि घरकर्जा र सेयर कर्जामा खुकुलो नीति लिएको छ। राष्ट्र बैंकले बैंकहरूलाई कर्जा विस्तारमा दबाब दिने उद्देश्यले मौद्रिक नीतिको समीक्षा गरेको छ। राष्ट्र बैंकका गभर्नर महाप्रसाद अधिकारीले बैंकहरूमा भएको पैसा बजारमा जान नसकेकाले बैंकहरूलाई कर्जा परिचालन गर्न दबाब नीति लिइएको बताए। शुक्रबार मौद्रिक नीति समीक्षा सार्वजनिक कार्यक्रममा गभर्नर अधिकारीले बजारमा सोचेअनुसार कर्जा प्रवाह नभएकाले ब्याजदर करिडोर को सिद्धान्तमा लचिलो नीति लिइएको प्रष्ट्याए। यसअघि बाह्य क्षेत्र सुधार भए पनि कसिलो मौद्रिक नीतिका कारण अर्थतन्त्र चलायमान हुन नसकेको उद्योगीव्यवसायीको गुनासो थियो। त्यसैकारण आर्थिक वर्ष २०८००८१ को मौद्रिक नीतिको पहिलो त्रैमासिक समीक्षामा राष्ट्र बैंकले अर्थतन्त्रलाई चलायमान बनाउने उद्देश्यले १० बुँदे नीतिगत व्यवस्था सार्वजनिक गरेको छ। बैंक दरलाई ७५ प्रतिशतबाट घटाई ७ प्रतिशतमा झारिएको छ। यस्तै, नीतिगत दरलाई ६५ प्रतिशतबाट घटाई ५५ प्रतिशत र निक्षेप संकलन बोलकबोल दरलाई ४५ प्रतिशतबाट घटाई ३ प्रतिशत कायम गरिएको छ। केन्द्रीय बैंकले विद्यमान मुद्रास्फीतिलाई प्रभाव पार्ने विभिन्न पक्षहरूको विश्लेषण, शोधनान्तर स्थिति र निजी क्षेत्रतर्फ जाने बैंक कर्जाको वृद्धिदरलाई दृष्टिगत गरी उक्त दर घटाएको बताएको छ। साथै, परिस्थितिजन्य कारणले कर्जा तिर्न नसकेर मर्कामा परेका असल ऋणीहरूको कर्जालाई पुनर्तालिकीकरण तथा पुनर्संरचना गर्न सकिने व्यवस्था गरिएको छ। भूकम्प प्रभावितलाई आवास तथा सार्वजनिक सम्पत्ति निर्माणका लागि कर्जामा सहजीकरण गरिएको छ। मौद्रिक नीतिले लिएका नयाँ प्रावधानप्रति उद्योगी व्यवसायी पनि सकारात्मक बनेका छन्। राष्ट्र बैंक आर्थिक अनुसन्धान विभागका कार्यकारी निर्देशक डा प्रकाशकुमार श्रेष्ठ केन्द्रीय बैंकले घटाएको नीतिगत दरहरू लागू भएप्छि ब्याजदरमा सहज हुने बताउँछन्। अहिले बैंकमा लगानीयोग्य पुँजी (तरलता) बढी भएकाले अन्तर बैंक ब्याजदर धेरै तल गइरहेको छ, डा श्रेष्ठले भने, प्रणालीबाट कर्जा प्रवाह बढोस् भनेर यस्ता दरहरू घटाउने निर्णय गरिएको हो। पूर्वबैंकर एवम् बैंकविज्ञ पर्शुराम कुँवर क्षेत्री मौद्रिक नीतिका दरहरूको प्रभावकारी कार्यान्वयन हुनुपर्ने बताउँछन्। राष्ट्र बैंकले विगतमा यस्ता नीति ल्याए पनि कार्यान्वयन हुन नसकेको उनको भनाइ छ। आव २०८००८१ का लागि घोषणा गरिएको मौद्रिक नीतिमार्फत नीतिगत दर ७ प्रतिशत बाट ६५ प्रतिशतमा घटाइएको थियो, कुँवरले भने, त्यतिबेला बैंकहरूले ब्याजदर घटाउनुको सट्टा उल्टै बढाए। २०८० साउनमा वाणिज्य बैंकहरूको बचत निक्षेपको औसत ब्याजदर ५३१ प्रतिशत र मुद्दती निक्षेपको औसत ब्याजदर ९९८ प्रतिशत थियो। तर बैंकहरूले बढाउँदै लगेर २०८० असोजमा ५९४ प्रतिशत र १०२६ प्रतिशत पुर्याएको कुँवरले बताए। मौद्रिक नीतिको दरहरू एकातिर तथा बैंक तथा वित्तीय संस्थाहरूको ब्याजदर अर्कोतिर भइरहेको उनको भनाइ छ। त्यस्तै २०७९ साउन ७ गते आव २०७९०८० का लागि घोषणा गरिएको मौद्रिक नीतिमार्फत बैंकदर र नीतिगत दर १५ प्रतिशतले बढाएर बंैकदर ८५ प्रतिशत र नीतिगत दर ७ प्रतिशत पुर्याइएको थियो। तर बैंक तथा वित्तीय संस्थाहरूले २०७९ कात्तिक १ गतेबाट मात्र निक्षेपको ब्याजदर बढाएका थिए। त्यो पनि केन्द्रीय बैंकका उच्च अधिकारीहरूको नैतिक दबाबपछि मात्र ब्याजदर बढाउन परेको बैंकविज्ञ क्षेत्रीको भनाइ छ। नेपाल बैंकर्स संघका उपाध्यक्ष तथा माछापुच्छे बैंकका प्रमुख कार्यकारी अधिकृत (सीईओ) सन्तोष कोइराला नीतिगत दरहरू घटाउँदै लैजाँदा अब बैंकहरूलाई पनि ब्याजदर घटाउन दबाब पुग्ने बताउँछन्। उनका अनुसार अब यही दबाबले बैंकहरूले निक्षेपको ब्याजदर घटाउनेछन्। कर्जाको ब्याजदर पनि घट्दै गएपछि ऋणीहरूलाई पनि केही सहुलियत हुन्छ, कोइरालाले भने, महिनैपिच्छे निक्षेपको ब्याजदर परिवर्तन गर्न पाइने भएकाले आधार दरमा पनि कम भई अब माघमा ब्याजदर निर्धारण गर्दा ऋणीहरूको घट्ने देखिन्छ। मौद्रिक नीतिको समीक्षाले अर्थतन्त्र चलायमान बन्ने आशा पलाएको उनको भनाइ छ। लचिलो मौद्रिक नीति आएकाले कर्जाको माग पनि बढ्ने उनको अनुमान छ। घरजग्गा (रियल स्टेट), सेयर, आवास कर्जामा सहजीकरण भयो भने पुसदेखि केही हदसम्म अर्थतन्त्र चलायमान बनाउन सहायता गर्ने बैंकर संघका उपाध्यक्ष कोइरालाको भनाइ छ। घरजग्गा, सेयर धितो कर्जामा सहजीकरण, थप ५० अर्ब कर्जा क्षमता सिर्जना राष्ट्र बैंकले घरजग्गा, सेयर धितो कर्जामा ऋणीलाई सहजीकरण गर्न खोजेको छ। रियल स्टेट कर्जा र ५० लाखभन्दा बढीको सेयर धितो कर्जाको जोखिम भार घटाइएको छ। यस्तो भार १५० प्रतिशतबाट झारेर १२५ प्रतिशतमा ल्याइएको छ। यस्तो व्यवस्थाले बैंक तथा वित्तीय संस्थालाई थप ४० अर्बदेखि ५० अर्बसम्म कर्जा दिने क्षमता सिर्जना हुने गभर्नर महाप्रसाद अधिकारीले भनाइ छ। यस्तो रकम विभिन्न क्षेत्रमा जान सक्ने भएकाले घरजग्गा र सेयरलाई मात्र प्रोत्साहन गर्न नखोजिएको गभर्नर अधिकारीको भनाइ छ। साथै, ५० लाखसम्मको आवास कर्जाको हकमा मासिक किस्ता आम्दानी अनुपात बढाई ६० प्रतिशत कायम गरिने भएको छ। यसअघि ५० प्रतिशत थियो। नयाँ व्यवस्थाले कम आम्दानी हुनेले पनि घरकर्जा सुविधा पाउन राष्ट्र बैंकको भनाइ छ। बैंक तथा वित्तीय संस्थाले निष्कासन गरेको डिबेन्चरलाई २०८० पुससम्मको लागि स्रोतको रूपमा शतप्रतिशत गणना गर्न पाउने व्यवस्था थियो। तर अब डिबेन्चरको ५० प्रतिशत रकम २०८१ असारसम्मका लागि स्रोतको रूपमा गणना गर्न पाउने व्यवस्था गरिएको छ। डिबेन्चरका विषयमा नीतिगत स्थायित्व दिनुपर्छ भन्नेमा सचेत भएको गभर्नर अधिकारीले बताए। उनका अनुसार अहिले डिभेन्चरको एक खर्ब डिपोजिटमा पनि गणना भएको छ। एकै पटक निक्षेप वा पुँजी गणना गर्न दिइयो भने ह्वात्तै निक्षेप घट्यो भनेर लेख्नुहुन्छ, गभर्नर अधिकारीले भने, त्यसकारण अहिले ५० प्रतिशत हटाएका छौं। क्रमशः थप हटाउँदै जान्छौं। राष्ट्र बैंकले बैंक तथा वित्तीय क्षेत्रमा नियतवश कर्जा भुक्तान नगर्ने ऋणीहरूलाई कारबाही गर्ने नीति लिएको छ। तर परिस्थितिजन्य कारणले समस्यामा परेका ऋणीहरूलाई कर्जा पुनर्संरचना र पुनर्तालिकीकरणलगायतका माध्यमबाट सहजीकरण गरिने गभर्नर अधिकारीले बताए। बैंक तथा वित्तीय संस्थाले समस्यामा परेका ऋणीहरूलाई बक्यौता ब्याजको १० प्रतिशत रकम असुल गरी कर्जा पुनर्संरचना गर्न सक्ने अवधि २०८० चैत मसान्तसम्म कायम गरेको छ। पुनर्संरचना गर्न सक्ने क्षेत्रहरूको पनि विस्तार गरिने भएको छ। कात्तिकको भूकम्पबाट क्षतिग्रस्त घरको पुनर्निर्माणका लागि बैंक तथा वित्तीय संस्थाले २५ लाखसम्मको आवासीय घर कर्जा दिन पाउनेछन्। यसका लागि आधार दरमा दुई प्रतिशत बिन्दुभन्दा बढी प्रिमियम थप गर्न नपाउने व्यवस्था गरिने भएको छ। यस्तो ऋण लिन भने सरकार वा सरकारले तोकेका निकायले भूकम्प प्रभावित भनेर सूचीकरण गरेको हुनुपर्नेछ। यस प्रयोजनको लागि साबिकको कर्जाधितो अनुपातमा बैंक तथा वित्तीय संस्थाले १० प्रतिशत वा सोभन्दा बढी बिन्दुसम्म थप गर्न सक्ने व्यवस्था गरिने बताइएको छ। गत यस्तै भूकम्पबाट क्षतिग्रस्त सार्वजनिक विद्यालय, सार्वजनिक अस्पताल तथा स्वास्थ्य चौकीको पुनर्निर्माणका लागि बैंक तथा वित्तीय संस्थाले आर्थिक वर्ष २०७९०८० र २०८००८१ को मुनाफाबाट सामाजिक उत्तरदायित्व कोषमा छुट्ट्याई खर्च गर्नुपर्ने रकमको ४० प्रतिशतसम्म योगदान गर्न सक्ने व्यवस्था गरिने भएको छ। यस्तै, नन्डेलिभरेबल फरवार्ड कारोबार र स्थानीय रेमिट्यान्स काराबरको सीमासम्बन्धी व्यवस्थामा पुनरावलोकन गरिने राष्ट्र बैंकले जनाएको छ। केन्द्रीय बैंकका अनुसार लघुवित्त संस्थाले आफ्नो नियमित सम्पर्कमा रहेका तर परिस्थितिजन्य कारणले समस्यामा परी कर्जालाई नियमित गर्न नसकेका ऋणीहरूको कर्जालाई पुनरसंरचना गर्न सक्ने व्यवस्था गरिनेछ। ऋणीहरूले कर्जा पुनर्संरचनाका लागि २०८० चैतसम्म निवेदन दिइसक्नुपर्नेछ। मौद्रिक नीतिको कार्यदिशा, संरचना, लक्ष्य र उपकरणका लागि सुझाव दिन बाह्य विज्ञहरू सम्मिलित सल्लाहकार समिति गठन गरिने राष्ट्र बैंकले जनाएको छ। शुक्रबार मौद्रिक नीति समीक्षा सार्वजनिक कार्यक्रममा गभर्नर अधिकारीसहित अन्य अतिथि । लचिलो बनाउन खोजिएको छ : गभर्नर गभर्नर अधिकारी वार्षिक मौद्रिक नीतिमा लिइएको कार्यदिशालाई थप लचिलो बनाइएको बताउँछन्। बजारमा सोचेअनुसार कर्जा प्रवाह नहुँदा ब्याजदर करिडोरको सिद्धान्तमा केही लचिलो भएको उनको भनाइ छ। उनका अनुसार बैंकहरूको अन्तरबैंक ब्याजदर निक्षेप संकलन दरभन्दा कम हुँदासमेत बजार चलायमान बनाउने अपेक्षा नीतिगत प्रतिबद्धताबाट गरिएको छ। यद्यपि यसअघि धेरै लामो समय ब्याजदर करिडोरभित्र अन्तरबैंक ब्याजदर कायम राख्न सफल भएको उनले बताए। विगत डेढ महिनादेखि अन्तरबैंक ब्याज केही घट्यो, गभर्नर अधिकारीले भने, पछिल्लो समय हामीले बजारबाट ब्याज तिरेर पैसा उठाउन सुरु गरेका छौं। बजारबाट उठाएको ७० अर्ब रुपैयाँ आउटस्ट्यान्डिङ छ। ब्याजदर करिडोर गर्न प्रतिबद्ध छौं। धेरै संस्थाहरूले कारोबार गर्न गाह्रो भयो भन्दै गुनासो गरेकाले आन्तरिक रेमिट्यान्स खुला गर्न लागिएको पनि उनले जानकारी दिए। केही स्वदेशी र विदेश संस्थाले समेत आन्तरिक रेमिट्यान्स खुला गर्नुपर्ने सुझाव दिएको गभर्नर अधिकारीले बताए। कार्यान्वयनको पर्खाइमा व्यवसायी केन्द्रीय बैंकले गरेका नयाँ नीतिगत व्यवस्थाहरू तत्काल कार्यान्वयनमा आउनुपर्ने उद्योगीव्यवसायीको माग छ। नयाँ नीतिगत व्यवस्थाहरू सकारात्मक रहेको र त्यसको पर्खाइमा आफूहरू रहेको उनीहरूको भनाइ छ। नेपाल उद्योग वाणिज्य महासंघ (एफएनसीसीआई)का अध्यक्ष चन्द्रप्रसाद ढकाल संस्थागत रूपमै राखिएका मागहरू सम्बोधन भएको बताउँछन्। बैंकको ब्याजदर घटाउन बैंकदर, नीतिगत दर, घरजग्गा र सेयर धितो कर्जाको जोखिमभार घटाउन, समस्यामा परेका ऋणीको कर्जा पुनर्तालिकीकरणलगायतका एफएनसीसीआईका माग सम्बोधन भएको उनको भनाइ छ। मौद्रिक नीतिले लिएका कार्यदिशा सकारात्मक भएको उनले बताए। मौद्रिक नीति बनाउन विज्ञ समावेश गर्न पनि हामीले पहल गर्दै आएका थियौं, अध्यक्ष ढकालले भने, केही हदसम्म हाम्रा माग सम्बोधन गरेको देखिन्छ। यसैले सकारात्मक देखियो। तर नयाँ ल्याइएका व्यवस्थाको कार्यान्वयनको पर्खाइमा आफूहरू रहेको उनले बताए। नयाँ नीतिले निजी क्षेत्रका व्यवसायीको आत्मबल बढ्ने अपेक्षा गरिएको पनि अध्यक्ष ढकालले बताए। नेपाल चेम्बर्स अफ कमर्सका अध्यक्ष राजेन्द्र मल्ल नीतिगत दरहरू घटाइएकाले अब ब्याजदर घटाउन सहयोग पुग्नेमा खुसी व्यक्त गर्छन्। एकल अंकमा ब्याजदर निर्धारण गर्न चेम्बरले गरेको पटकपटकको आग्रह सम्बोधन भएको पनि उनले बताए। घरजग्गा र सेयर कर्जाको जोखिमभार अझै घटाएर १०० प्रतिशतमा झार्नुपर्ने आवश्यकता रहेको उनको भनाइ छ। आगामी मौद्रिक नीतिका लागि विज्ञको सुझाव लिने कुरा स्वागतयोग्य छ, अध्यक्ष मल्लले भने, भित्री रूपमा अर्थतन्त्र बुझेकाबाट राय सुझाव लिँदा मुलुकको अर्थतन्त्र मजबुत हुन्छ। आउने दिनमा आर्थिक स्थायित्वका लागि नीतिगत दरहरू खुद्रामा भन्दा होलसेलमा एकै पटक घटाएर स्थायित्व बनाउनुपर्छ। अहिले कर्जा तिर्न अप्ठ्यारो भएकालाई १० प्रतिशत तिरेर पुनर्तालिकीकरण, पुनर्संरचना गर्ने व्यवस्था सकारात्मक रहेको उनको भनाइ छ। यसो गर्दा छोटो समयका लागि भन्दा पनि लामो अवधिका लागि गर्दा उचित हुने उनले सुझाव दिए। नेपाल उद्योग परिसंघ (सीएनआई)का अध्यक्ष राजेशकुमार अग्रवाल केन्द्रीय बैंकले ल्याएका नीति हेर्दा सकारात्मक देखिए पनि बैंकहरूले ब्याजदर घटाउछन् कि घटाउँदैनन् हेर्न आवश्यक रहेको बताउँछन्। पहिला पनि राष्ट्र बैंकले नीतिगत दर घटाउँदा ब्याजदर झन् बढाएका थिए, उनले भने, अर्थमन्त्रीले दबाब दिएपछि मात्रै बैंकले घटाएका थिए। राष्ट्र बैंकले निर्देशन दिएको त छ तर नघटेसम्म भन्न सकिन्न। अहिलेको नीतिगत व्यवस्थाले व्यवसायीलाई पनि राहत मिल्ने उनले बताए। चुनौती कायमै राष्ट्र बैंकले विगतमा लिइएका नीतिगत व्यवस्था, आयातमा आएको कमी र उल्लेख्य रेमिट्यान्स भित्रिएका कारण शोधनान्तर स्थितिमा सुधार देखिएको बताएको छ। तर, आन्तरिक उत्पादन क्षमता कमजोर रहेकाले यस्तो सुधारलाई टिकाइराख्न चुनौतीपूर्ण रहेको बैंकले जनाएको छ। शोधनान्तर स्थितिमा आएको सुधार र आन्तरिक आर्थिक अवस्थालाई दृष्टिगत गरी नीतिगत व्यवस्थाहरूमा लचकता अपनाउँदै लगिएको राष्ट्र बैंकले जनाएको छ। भूकम्पपछि सुरु हुने पुनर्निर्माण र आन्तरिक उत्पादन, आयात तथा व्यापार सन्तुलनको विगतको प्रवृत्तिलाई हेर्दा व्यापार घाटा बढ्ने र बाह्य क्षेत्र पुनः दबाबमा पर्ने जोखिम रहेको राष्ट्र बैंकले बताएको छ। यसर्थ, आन्तरिक उत्पादन क्षमता र मागको बीचमा सन्तुलन कायम राख्न सहयोग पुग्ने गरी मौद्रिक व्यवस्थापन गर्नुपर्ने आवश्यकता छ। उल्लिखित आर्थिक स्थिति एवम् परिदृश्यका आधारमा आर्थिक वर्ष २०८००८१ को मौद्रिक नीतिको सजगतापूर्वक लचिलो कार्यदिशालाई कायमै राखिएको छ, मौद्रिक नीति समीक्षा प्रतिवेदनमा उल्लेख छ। आर्थिक गतिविधि चलायमान हुन र आन्तरिक माग विस्तार गर्न वित्तीय क्षेत्र लक्षित उच्छृंखल गतिविधि नियन्त्रण गरी व्यावसायिक वातावरणमा सुधार ल्याउनुपर्ने राष्ट्र बैंकले जनाएको छ। विश्व अर्थतन्त्र नै शिथिल कोभिड महामारी, भूराजनीतिक तनाब्व र मुद्रास्फीति नियन्त्रणका लागि अवलम्बन गरिएको कसिलो मौद्रिक नीतिका कारण विश्व अर्थतन्त्र शिथिल बनेको केन्द्रीय बैंकले ध्यानाकर्षण गराएको छ। सन् २०२२ मा ३५ प्रतिशतले विस्तार भएको विश्व अर्थतन्त्र सन् २०२३ मा ३० प्रतिशत र सन् २०२४ मा २९ प्रतिशतले वृद्धि हुने प्रक्षेपण रहेको छ। सन् २०२२ मा २६ प्रतिशतले विस्तार भएको विकसित अर्थतन्त्रको वृद्धिदर सन् २०२३ मा १५ प्रतिशतमा सीमित हुने र सन् २०२२ मा ४१ प्रतिशतले विस्तार भएको उदीयमान तथा विकासोन्मुख अर्थतन्त्रको वृद्धिदर सन् २०२३ मा ४० प्रतिशतले वृद्धि हुने प्रक्षेपण रहेको छ। हामीले बैंकको ब्याजदर घटाउन बैंकदर, नीतिगत दर, घरजग्गा र सेयर धितो कर्जाको जोखिमभार घटाउन, समस्यामा परेका ऋणीको कर्जा पुनर्तालिकीकरणको माग गरेका थियौं। मौद्रिक नीति बनाउन विज्ञ समावेश गर्न पनि हामीले पहल गर्दै आएका थियौं। केही हदसम्म हाम्रा माग सम्बोधन गरेको देखिन्छ। यसैले सकारात्मक देखियो। तर ल्याएको व्यवस्थालाई बैंकहरूले कार्यान्वयन कत्तिको गर्छन् भनेर हेर्नुपर्छ। अहिलेको व्यवस्थाले केही हदसम्म निजी क्षेत्रको व्यवसायीको आत्मबल बढ्ने अपेक्षा गरिएको छ। अर्थतन्त्रमा सकारात्मक ऊर्जा थपिने आंकलन गर्न सकिन्छ।  चन्द्रप्रसाद ढकाल ,अध्यक्ष, नेपाल उद्योग वाणिज्य महासंघ (एफएनसीसीआई) नीतिगत दरहरू घटाइएकाले अब ब्याजदर घटाउन सहयोग पुग्नेछ। समग्र रूपमा मुलुकलाई आत्मनिर्भर अर्थतन्त्र बनाउनका लागि एकल अंकमा ब्याजदर निर्धारण गर्नुपर्छ भन्ने चेम्बरको पटकपटकको आग्रह सम्बोधन भएको छ। अझ घरजग्गा, सेयर कर्जाको जोखिमभार घटाएर १०० प्रतिशतमा झार्न आवश्यक छ। आगामी मौद्रिक नीतिका लागि विज्ञको सुझाव लिइने भन्ने कुरा स्वागतयोग्य छ। आउने दिनमा आर्थिक स्थायित्वका लागि नीतिगत दरहरू खुद्रामा भन्दा होलसेलमा एकैपटक घटाएर स्थायित्व कायम गर्न जरुरी छ। अहिले कर्जा तिर्न अप्ठ्यारो भएकालाई पुनर्तालिकीकरण, पुनर्संरचना व्यवस्था सकारात्मक छन्। यी व्यवस्थाहरू छोटो समयका लागिभन्दा पनि लामो अवधिका लागि गर्दा उचित हुन्छन्।  राजेन्द्र मल्ल ,अध्यक्ष नेपाल चेम्बर्स अफ कमर्स केन्द्रीय बैंकले ल्याएका नीति हेर्दा सकारात्मक देखिए पनि बैंकहरूले ब्याजदर घटाउँछन् कि घटाउँदैनन् भन्ने हेर्न आवश्यक छ। किनभने पहिला पनि राष्ट्र बैंकले नीतिगत दर घटाउँदा ब्याजदर झन् बढाएका थिए। अर्थमन्त्रीले दबाब दिएपछि मात्रै बैंकले घटाएका थिए। राष्ट्र बैंकले निर्देशन दिएको त छ, तर नघटेसम्म भन्न सकिन्न। अहिलेको नीतिगत व्यवस्थाले व्यवसायीलाई पनि राहत मिल्ने अपेक्षा गरेका छौं। राजेशकुमार अग्रवाल, अध्यक्ष, नेपाल उद्योग परिसंघ अहिलेको मौद्रिक नीतिले अर्थतन्त्र चलायमान बनाउँछ कि भन्ने आस गर्ने स्थिति छ। घरजग्गा (रियल स्टेट), सेयर, आवास कर्जामा सहजीकरण गरिदिँदा अबको पुसदेखि केही हदसम्म अर्थतन्त्र चलायमान हुन सहायता पुग्छ। नीतिगत दरहरू घटाउँदै लैजाँदा अब बैंकहरूलाई पनि ब्याजदर घटाउन दबाब पुग्ने भएकाले निक्षेप र कर्जाको ब्याजदर क्रमशः घट्छ। अब यही दबाबले निक्षेपको ब्याजदर घटाउँछौं। यसपछि कर्जाको ब्याजदर पनि सोही हिसाबले घट्दै जाने भएकाले ऋणीहरूलाई पनि केही सहुलियत हुन्छ। महिनैपिच्छे निक्षेपको ब्याजदर परिवर्तन गर्न पाइने भएकाले आधारदरमा पनि कम भई अब माघमा ब्याजदर निर्धारण गर्दा ऋणीहरूको घट्ने देखिन्छ। बजारमै व्यवसायप्रति आत्मविश्वास कमजोर भएकाले कर्जाको माग घटेको थियो। तर अब लचक मौद्रिक नीति आउँदा कर्जाको माग पनि बढ्ला। अबका दिनमा दर घटदै गएपछि सबै कर्जा प्रवाह बढ्ने, उद्योगमा पनि कर्जा प्रवाह बढेर अर्थतन्त्रले गति लिन्छ। सन्तोष कोइराला , नेपाल बैंकर्स संघका उपाध्यक्ष तथा माछापुच्छे बैंकका प्रमुख कार्यकारी अधिकृत (सीईओ)"

शीर्षक,विवरण
ऊर्जा स्वदेशी स्रोतबाटै,"जलवायु परिवर्तनको प्रभाव एवं वातावरण संरक्षण र दिगो विकासका एजेन्डामा विश्वव्यापी सचेतना देखिएको छ। जसका कारण आजकल नवीकरणीय ऊर्जाको उत्पादन, खपत तथा यसको अन्तरदेशीय व्यापारको विस्तार गर्दै जीवाष्मा इन्धनको प्रयोगलाई निरुत्साहित गर्ने विषयमा पर्याप्त बहस र छलफल हुने गरेको छ। नेपालको सन्दर्भमा नवीकरणीय ऊर्जाको प्रमुख स्रोत नै जलविद्युत् हो। आर्थिक समृद्धि, आत्मनिर्भर अर्थतन्त्रको विकास, रोजगारीको प्रवद्र्धन, वातावरण सन्तुलन तथा दिगो विकासका दृष्टिकोणबाट समेत नेपालमा जलविद्युत् विकासको महत्त्व रहेको छ। सरकारले जलविद्युत्को विकास तथा विद्युत्को खपत वृद्धिलाई उच्च प्राथमिकताका साथ यस क्षेत्रमा हुने लगानीलाई प्रोत्साहित गर्दै आएको छ। निजी क्षेत्र तथा सर्वसाधारणको पनि यस क्षेत्रको विकासमा महत्त्वपूर्ण भूमिका र योगदान रहेको छ। हालै ऊर्जा, जलस्रोत तथा सिँचाइ मन्त्रालयले आगामी १२ वर्ष अर्थात् सन् २०३५ भित्रमा आन्तरिक खपतका लागि करिब १३ हजार मेगावाट एवं निर्यातका लागि १५ हजार मेगावाटसहित २८ हजार मेगावाटभन्दा बढी विद्युत् आवश्यक पर्ने प्रक्षेपणसहितको ऊर्जा विकास मार्गचित्र तथा कार्ययोजना, २०८० तयार गरेको छ। केही महिनाअघि प्रधानमन्त्री पुष्पकमल दाहालको भारत भ्रमणको क्रममा भारतीय प्रधानमन्त्री नरेन्द्र मोदीले आगामी १० वर्षभित्रमा नेपालबाट १० हजार मेगावाट विद्युत् आयात गर्ने घोषणा भएको थियो। सो घोषणा अनुरूप द्विपक्षीय दीर्घकालीन विद्युत् व्यापार सम्झौता गर्ने प्रक्रिया अघि बढिरहेको छ। अर्को छिमेकी मुलुक बंगलादेशमा पनि विद्युत् निर्यातको सम्भावना बढ्दै गएको छ। विद्युत्को आन्तरिक खपत वृद्धिका लागि प्रसारण तथा वितरण प्रणालीको सुदृढीकरण एवं जनचेतनामूलक तथा प्रवद्र्धनात्मक कार्यहरू भइरहेका छन्। समग्र अनुकूल वातावरणका कारण जलविद्युत् विकास तथा लगानी विस्तार गर्न नेपालको सार्वजनिक एवं निजी क्षेत्र तथा सर्वसाधारणमा पनि उत्साह देखिएको छ। नेपालमा जलविद्युत् विकासका लागि आयोजना व्यवस्थापनका प्रत्येक चक्रमा अनगिन्ती समस्या एवं चुनौतीहरू रहेका छन्। उपयुक्त वित्तीय ढाँचा तयार गरी आयोजनालाई वित्तीय रूपमा सम्भाव्य बनाउनु तथा आयोजना विकासका लागि आवश्यक वित्तीय स्रोतको व्यवस्थापन गर्नु एक प्रमुख चुनौती हो। हाल करिब २८ सय मेगावाटबरावरका आयोजनाहरू निर्माण सम्पन्न भई राष्ट्रिय प्रसारणमा जोडिएका छन्। करिब ३१ सय मेगावाट क्षमताका आयोजना वित्तीय व्यवस्थापन भई निर्माणको विभिन्न चरणमा रहेका छन्। करिब २६ सय मेगावाट क्षमताका आयोजनाको विद्युत् खरिद बिक्री सम्झौता भइसकेको छ। वित्तीय व्यवस्थापनलगायत निर्माण पूर्वको विभिन्न चरणमा रहेका छन्। करिब ४७ सय मेगावाट क्षमताका आयोजनाहरू सार्वजनिक निजी साझेदारीअन्तर्गत भारतका विभिन्न कम्पनीले निर्माण तथा वित्तीय व्यवस्थापन गर्ने गरी अध्ययन तथा निर्माणको विभिन्न चरणमा रहेका छन्। यस हिसाबले आगामी १२ वर्षभित्रमा २८ हजार मेगावाट विद्युत् उत्पादन गर्न करिब १७ हजार ४ सय मेगावाट विद्युत्का लागि वित्तीय स्रोतको खोजी गर्नुपर्ने देखिन्छ। विद्युत् विकासको सो लक्ष्य पूरा गर्न करिब ३८ खर्ब रुपैयाँ एवं प्रसारण तथा वितरण प्रणालीको सुदृढीकरणका लागि करिब १२ खर्ब रुपैयाँसहित वर्तमान मूल्यमा करिब ५० खर्ब रुपैयाँको वित्तीय स्रोत आवश्यक पर्दछ। हाल मुलुकको वित्तीय प्रणालीको आकार करिब ५५ खर्ब रुपैयाँको हाराहारीमा रहेको छ। यो तथ्यबाट जलविद्युत् विकासको सरकारको लक्ष्य पूरा गर्न आन्तरिक वित्तीय स्रोत पर्याप्त हुने देखिँदैन। अर्कोतर्फ देशमा उपलव्ध वित्तीय स्रोत पनि जलविद्युत्लगायतका पूर्वाधार विकासका क्षेत्रमा समुचित उपयोग हुन सकेको छैन। हाल वाणिज्य बैंकहरूले कुल कर्जा तथा सापटीको करिब ६ प्रतिशत ऊर्जाको क्षेत्रमा प्रवाह गरेका छन्। ऊर्जाको क्षेत्रमा दीर्घकालीन प्रकृतिको लगानी गर्नुपर्ने तर वाणिज्य बैंकहरूले सामान्यतया अल्पकालीन र मध्यकालीन अवधिको निक्षेप स्वीकार गर्नेे हुँदा आफ्नो निक्षेपको ठूलो अंश दीर्घकालीन प्रकृतिका आयोजनाहरूका लगानी गर्न सम्भव हुँदैन। वैदेशिक रोजगारीमा काम गर्ने व्यक्तिहरूबाट वार्षिक १० खर्ब रुपैयाँभन्दा बढी विप्रेषण आप्रवाह नेपाल भित्रिने गरेको देखिन्छ । त्यस्तो रकम कहाँ कसरी उपयोग भइरहेको छ भन्ने प्रस्ट तथ्यांक छैन। तर यथार्थ के हो भने त्यस्तो रकमबाट दीर्घकालीन पुँजी निर्माण गरी लगानी गर्न सकिने सम्भावना पर्याप्त छ। वन्डलगायत नवीन प्रकृतिका वित्तीय उपकरणको विकास हुनु नसकेको तथा र सोको बजार परिपक्व भइनसकेको सन्दर्भमा वैदेशिक रोजगारीबाट प्राप्त विप्रेषणलगायत जनतामा छरिएर रहेको ससानो बचतबाट दीर्घकालीन पुँजी निर्माण गर्न सकिएको छैन। जलविद्युत् क्षेत्रमा वित्तीय व्यवस्थापनको चर्चा गर्दा वित्तीय स्रोतको लागत अर्को प्रमुख चुनौती हो। बैंक तथा वित्तीय संस्थाको सहवित्तीयकरणको माध्यमबाट पूर्वाधार आयोजनामा ऋण पुँजीको जोहो गर्ने गरिएको छ। अन्य ऋण उपकरणहरूको खासै विकास हुन सकेको छैन। बैंक तथा वित्तीय संस्थाहरूले आफ्नो आधारदरमा निश्चित प्रतिशत प्रिमियम थप गरी कर्जाको ब्याजदर निर्धारण गर्ने गरेका छन्। गत असार मसान्तमा वाणिज्य बैंकको आधारदर न्यूनतम ७ दशमलव ७९ प्रतिशत, अधिकतम १० दशमलव ९० प्रतिशत र औसत १० दशमलव ०३ प्रतिशत रहेको छ। आधारदरमा न्यूनतम १ प्रतिशतदेखि ३ प्रतिशतसम्म प्रिमियम थप गरेर दीर्घकालीन कर्जा प्रवाह गर्ने गरेको हुँदा आयोजनाका प्रवद्र्धकहरूले आयोजना विकासका लागि लिएको कर्जामा औसत ११ प्रतिशतदेखि १३ प्रतिशतसम्म ब्याज तिर्नुपर्ने अवस्था देखिन्छ। उल्लेखित विषयहरूको विश्लेषणबाट जलविद्युत् विकासका लागि आन्तरिक वित्तीय स्रोत परिचालनको सन्दर्भमा पाँच प्रमुख तथ्यहरू प्रस्ट हुन्छन्। पहिलो, नेपालको वित्तीय प्रणालीको आकारका आधारमा अन्तरिक स्रोतबाट विद्युत् विकासको लक्ष्य पूरा गर्न आवश्यक पर्ने पुँजी जुटाउन सम्भव छैन। दोस्रो, दीर्घकालीन बचत परिचालन गर्ने संस्थाहरूले परिचालन गरेको दीर्घकालीन पुँजीलाई ऊर्जा तथा पूर्वाधार विकासका क्षेत्रमा पर्याप्त उपयोग गर्न सकिएको छैन। तेस्रो, विप्रेषण अप्रवाहको रकमलाई दीर्घकालीन प्रकृतिको लगानीयोग्य पुँजीमा रूपान्तरण गर्न सकिएको छैन। चौथो, वित्तीय स्रोतको उच्च लागतका कारण जलविद्युत् आयोजनाहरूलाई वित्तीयरूपले सम्भाव्य बनाउन तथा लगानीकर्तालाई उचित प्रतिफल सुनिश्चित गर्न कठिन छ। पाँचौं, अल्पकालीन एवं मध्यकालीन निक्षेप स्वीकार गर्ने वाणिज्य बैंकहरूबाट आफ्नो निक्षेपको ठूलो अंश दीर्घकालीन प्रकृतिको लगानीका केन्द्रित हुन सक्ने अवस्था छैन। उल्लेखित तथ्यलाई दृष्टिगत गर्दा पूर्वाधार विकासका लागि आवश्यक पर्ने आन्तरिक पुँजी परिचालन गर्न दीर्घकालीन प्रकृतिको र तुलनात्मक रूपमा किफायती दरको पुँजी निर्माणमा जोड दिनुपर्ने आवश्यकता छ। आन्तरिक एवं बाह्य क्षेत्रवाट लगानीयोग्य पुँजी परिचालन गरी जलविद्युत् तथा अन्य नवीकरणीय ऊर्जाको क्षेत्रमा लगानी गर्ने जिम्मेवार एवं विशिष्टीकृत संस्थाको रूपमा सरकारले हाइड्रोइलेक्ट्रिसिटी इन्भेस्टमेन्ट एन्ड डेभलपमेन्ट कम्पनी स्थापना गरेको छ । ठूलो परिमाणको वित्तीय स्रोत परिचालन गर्न आवश्यक पर्ने ठूलो पुँजी आधारसहित १२ वर्षअघि स्थापना भएको थियो। यस कम्पनीको पुँजी कोष हाल २५ दशमलव ५० अर्ब रहेको छ। यस कम्पनीले आफ्नो पुँजी कोषलाई न्यूनतम पाँच गुणा लिभरेज प्रदान गर्ने गरी नवीनतम प्रकृतिका ऋण उपकरणको माध्यमबाट वित्तीय स्रोत परिचालन गर्न सक्ने हो भने यस कम्पनीले मौजुदा वित्तीय बजारबाट नै करिब १ सय २५ अर्ब लगानीयोग्य दीर्घकालीन एवं किफायती दरको पुँजी जुटाउन सक्ने देखिन्छ। यसका लागि सो कम्पनीको संस्थागत पुनर्संरचना एवं क्षमता विकासको अलावा निश्चित नियामकीय सहुलियत र प्रोत्साहन आवश्यक पर्दछ। मुलुकको ऊर्जा समिश्रणको आवश्यकतालाई सम्बोधन गर्ने गरी सार्वजनिक निकाय एवं निजी क्षेत्रबाट विकास गर्न सकिन्छ। जलाशय तथा अर्धजलाशययुक्त आयोजना एवं उच्च क्षमताको प्रसारण लाइनका आयोजनामा किफायती दरमा ऋण लगानी गर्ने गरी ऊर्जा बन्ड जारी गर्न सकिन्छ। त्यस्तो बन्ड कुनै बैंक वा वित्तीय संस्थाले खरिद गरेमा सम्बन्धित बैंक तथा वित्तीय संस्थाको ऊर्जाको क्षेत्रमा गर्नु पर्ने लगानीको लक्ष्यमा र अनिवार्य तरलता अनुपातमा गणना गर्न पाउने नीतिगत व्यवस्था गर्न सकिन्छ। यसो गर्ने हो भने वार्षिक न्यूनतम २५३० अर्ब दीर्घकालीन एवं तुलनात्मक रूपमा किफायती दरको दीर्घकालीन पुँजी सहज रूपले जुटाउन सकिन्छ। केही नीतिगत एवं संरचनागत सुधार गर्ने हो भने दीर्घकालीन पुँजी परिचालन गर्ने निकायको वित्तीय स्रोतको न्यूनतम २५ प्रतिशत रकम ऊर्जाको विकासका आयोजनामा परिचालन गर्न सम्भव हुन्छ। आफ्नो वित्तीय स्रोतलाई ऊर्जा तथा पूर्वाधार विकासका अन्य क्षेत्रमा उपयोग गर्न ती संस्थाहरूको आन्तरिक संरचना, जोखिम बहन गर्न सक्ने क्षमता तथा व्यावसायिक जनादेशका कारण सहज छैन। अन्य देशहरूमा कुनै विशिष्टीकृत निकायलाई लगानी व्यवस्थापक नियुक्त गरी लगानीको जिम्मेवारी प्रदान गर्ने प्रचलन छ। नेपालमा पनि सो अभ्यासलाई अवलम्बन गरी सम्बन्धित क्षेत्रमा विशिष्टीकृत जिम्मेवारी पाएको निकायलाई लगानी व्यवस्थापन नियुक्त गर्न सकिन्छ। दुई निकायबीच जोखिम र लाभ बाँडफाँटको निश्चित आधार र मापदण्ड निर्धारण गरी त्यस्ता निकायमार्फत लगानी गर्दा वित्तीय स्रोतको लागत घट्नुका साथै दीर्घकालीन पुँजीलाई ऊर्जा विकासका क्षेत्रमा सोझै लगानी हुने वातावरण विकास हुन्छ। मुलुकको लागि अति आवश्यक र सरकारले प्राथमिकतामा राखेका आयोजनाका लागि आवश्यक वित्तीय स्रोत सुनिश्चित गर्न एचआईडीसीएलको अगुवाइमा कर्मचारी सञ्चय कोष, नागरिक लगानी कोष र सामाजिक सुरक्षा कोषजस्ता ठूला निकायको सहवित्तीयकरणको निर्माण गरी ठूलो परिमाणको लगानी प्रबन्ध गर्न सकिन्छ। यसको लागि सरकारको नीतिगत प्रोत्साहन र सहजीकरण आवश्यक पर्छ। गौतम, एचआईडीसीएलका प्रमुख कार्यकारी अधिकृत हुन्।"
बुढ्यौलीमा अल्जाइमर,"स्मरण शक्तिमा ह्रास आउनु नै अल्जाइमरको लक्षण हो। यसलाई मस्तिष्क क्षय भनिन्छ। जसलाई नेपालीमा विस्मृत वा विस्मृति रोग पनि भन्ने गरिन्छ। यो समस्या बढी मात्रामा ज्येष्ठ नागरिकमा देखा पर्ने गरेको छ। सन् १९१० जुलाई १५ मा एलोइस अल्जाइम नामक व्यक्तिबाट यस रोगको नाम अल्जाइमर राखिएको हो। अल्जाइमरको सामान्यभन्दा सामान्य प्रभाव सबै जनामा रहेको हुन्छ। नेपालमा अनुमानित १० प्रतिशत अर्थात् १ लाख ३५ हजार व्यक्ति डिमेन्सियाबाट पीडित छन्। यो संख्या प्रत्येक २० वर्षमा दोब्बर हुने अनुमान गरिएको छ। नेपाली समाजमा यस रोगलाई बुढेसकालको रोग भन्ने प्रचलन छ। यस मनोविज्ञानले गर्दा अल्जाइमर रोगबारे अनभिज्ञ छन्। अल्जाइमर डिजिज इन्टरनेसनलले यस वर्ष २०२३ को नारा कहिल्यै चाँडो पनि हुँदैन, कहिल्यै ढिलो पनि हुँदैन तय गरेको छ । अल्जाइमर चेतना दिवसका रूपमा अघि सारेको छ। जुन विश्व अल्जाइमर चेतना दिवस प्रत्येक वर्ष २१ सेप्टेम्बरदेखि एक महिनासम्म मनाउँदै आइरहेको छ। डिमेन्सिया एउटा सिन्ड्रोम हो जसले स्मरण शक्ति, सोच, व्यवहार र दैनिक गतिविधिमा अस्वाभाविकपन ल्याउँदछ। अल्जाइमर रोग डिमेन्सियाको सबैभन्दा सामान्य रूप हो। अन्तर्राष्ट्रिय आँकडाअनुसार ६५ वर्षभन्दा कम उमेर समूहका ४ प्रतिशतलाई यो रोग देखा परेको छ। त्यस्तै ६५ देखि ७५ वर्ष उमेरसमूहका १५ र ७५ देखि ८५ वर्ष उमेरसमूहका ४४ प्रतिशतमा यो रोग देखिन्छ। सरसर्ती हेर्दा अल्जाइमर्स रोग निदान भएकामध्ये ८२ प्रतिशत जति बिरामीहरू ७५ वर्षभन्दा बढी उमेर समूहमा रहेका छन्। अल्जाइमर रोग डिमेन्सियाको सबैभन्दा ६० देखि ७० प्रतिशत केसमा भूमिका निर्वाह गर्दछ तर विश्वमा लगभग ५० करोड मानिस डिमेन्सियाबाट पीडित छन्। जसका कारण प्रत्येक वर्ष १० करोड नयाँ घटनाहरू वृद्धि भइरहेका छन्। डिमेन्सिया भएका व्यक्तिको कुल संख्या २०५० मा १२२ करोड पुग्ने अनुमान गरिएको छ। यो रोग धेरैजसो कम र मध्यम आय भएका देशहरूमा बढ्दो छ। २०१५ मा डिमेन्सियाबारे विश्वव्यापी रूपमा अनुमानित लागत ८ सय १८ अर्ब अमेरिकी डलर अर्थात् ग्लोबल जीडीपीको १ दशमलव ०९ प्रतिशत थियो। विश्वव्यापी लागत अमेरिकन डलर १ ट्रिलियनभन्दा माथि पुग्न सक्छ। यो खर्च उपचार, स्याहारसुसार र रेखदेख आदिमा हुने खर्च मात्र हो। यस समस्याका लक्षणहरू तीन किसिमका छन् । जसमा रोगको कम कडा अवस्था प्रारम्भिक चरण हो। व्यक्तिको स्मरण शक्तिमा क्रमिक रूपले कमी आउनु, परिचित व्यक्ति वा नातागोता चिन्न समस्या हुनु, पहिलेदेखि गरिआएको काम गर्न पनि धेरै समय लाग्नु पहिलो चरणको लक्षण हो। कारोबार एवं व्यवसाय गर्न समस्या देखिनु र क्रमिक रूपमा गलत किसिमका निर्णयहरू गर्दै जानु, व्यवहार र व्यक्तित्वमा क्रमिक परिवर्तन हुन थाल्नु नै कम कडा (माइल्ड स्टेज) पहिलो चरणका लक्षण हुन्। अलि कडा (मोडरेट स्टेज) अल्जाइमर छ, छैन भन्ने कुराको परिवारभित्रका सदस्यबीच पहिचान नहुनु पनि समस्या हो। कुनै पनि व्यक्तिको पढाइ, लेखाइ, सामान्य गिन्ती र गणितीय काममा समस्या देखिनु, नयाँ कुरा र काम गर्न समस्या हुनु, दिनहुँ हिँडिरहेको बाटो बिराउनु, एउटै कुरा दोहोर्याइरहनु, शंका गर्नु, नभएको कुरा देख्नु, सुन्नु, अधिक डराउनु, अधिक आवेशमा आउनु, सामाजिक रूपमा आपत्तिजनक काम, व्यवहार र भाषा प्रयोग गर्नु दोस्रो चरणका लक्षणहरू हुन् । यस रोगको अति कडा (सिभियर स्टेज) नै तेस्रो चरण हो। यस चरणमा कुनै पनि व्यक्तिले खाना खाँदै गर्दा पटकपटक सर्केर न्युमोनिया (एस्पिरेसन न्युमोनिया) हुनु, तौल घट्दै जानु, आलस्य र निद्रा बढ्दै जानु, दिसा, पिसाब नियन्त्रण गर्न असमर्थ हुनु, आफ्नो कपडा वा बसेको स्थानमा र ओछ्यानमै दिसापिसाब गर्नु, अस्पष्ट रूपमा आवाज निकाल्नु र ओछ्याउनमै सीमित भई अल्जाइमरले जटिलता बढ्दै जानु यसका विशेष लक्षणहरू हुन्। अहिलेसम्म अल्जाइमर रोगको कुनै यकिन उपचार छैन। त्यसैले चिकित्सकले स्मरण क्षमतामा आएको क्षय तथा मस्तिष्कमा देखा परेका विकृत स्वभावलाई व्यवस्थित गर्ने तौरतरिका सिकाउने मात्र हुन्। यसको अचुक उपचार भनेको सामाजिक जीवनशैली, सिर्जनशील र बौद्धिक गतिविधिले अल्जाइमर रोगको प्रभावलाई निरुत्साहित गर्छ। यस रोगलाई मत्थर वा नियन्त्रण गर्ने उपचार विधि उपर्युक्त उपायबाहेक अरू त्यति प्रभावकारी देखिँदैछ। सँगसँगै मस्तिष्कको कार्यक्षमतालाई जोगाउन र रक्तसञ्चार प्रणालीलाई चुस्तदुरुस्त राख्ने खालका नियमित शारीरिक व्यायामले पनि मस्तिष्कलाई ओरालो लाग्नबाट जोगाउन सकिन्छ। चिल्लो पदार्थ कम भएका सागसब्जी र फलफूलजस्ता खानेकुराको नियमित सेवनले पनि अल्जाइमर रोगको सम्भावनालाई न्यून गर्न सकिन्छ। अल्जाइमर भएका व्यक्तिको हेरचाहका लागि परिवारका सदस्यले सावधानी अपनाएर उनीहरूको जीवनलाई केही सहज र सरल बनाउन सक्छन्। सकुञ्जेल त्यस्ता बिरामीलाई आफू खुसी छोडिदिनुपर्छ। उनीहरूले गर्ने कामका लागि दैनिक समयतालिका बनाएर दिनुपर्छ। त्यसलाई पालना गर्न सहयोग गर्दै नियमित औषधि समयमै दिनुपर्छ। यसका लागि घर सधैं सफा राख्ने, कठोर नबन्ने बरू लचिलो व्यवहार गर्नुपर्छ। सकिन्छ भने तालिम प्राप्त हेरचाह गर्ने सहयोगी राख्नु उपयुक्त हुन्छ।"
ताप्लेजुङ गोल्डकपमा ७३ लाख बढी आय,"ताप्लेजुङ : ताप्लेजुङमा केही दिनअघि सम्पन्न ताप्लेजुङ गोल्डकप प्रतियोगिताको आयव्यय सार्वजनिक गरिएको छ। गत भदौ १४ देखि २० गतेसम्म सदरमुकाम फुङलिङमा आयोजना भएको उक्त प्रतियोगिताको आयव्यय आज सार्वजनिक गरिएको हो। आयव्यय प्रस्तुत कार्यक्रममा जनाइए अनुसार प्रतियोगितामा ७३ लाख २४ हजार सात सय ८५ रुपैयाँ आय देखिएको छ। टिकट बिक्री, प्रतियोगिताका लागि विभिन्न व्यक्ति र संघसंस्थाको सहयोगबाट उक्त रकम संकलन भएको हो। खेलको टिकट बिक्रीबाट मात्र १८ लाख ७६ हजार छ सय आम्दानी भएको लाखेजात्रा खेल सञ्चालन समितिका कोषाध्यक्ष निरोज श्रेष्ठले बताए। उनका अनुसार प्रतियोगितामा करिब २३ लाख बढीको आम्दानी भएको छ। आयोजकका अनुसार केही रकम भने उठ्न बाँकी छ। प्रतियोगिता सम्पन्न गर्न ४९ लाख ८७ हजार एक सय ३७ रुपैयाँ खर्च भएको जनाइएको छ। सबैभन्दा धेरै खर्च खेलमैदानको स्तरोन्नतिमा भएको छ। खेलमैदान स्तरोन्नतिमा आठ लाख बढी खर्च भएको छ। प्रतियोगिता सम्पन्न गर्न जिल्लाका विभिन्न स्थानीय तहले समेत सहयोग गरेका छन्। प्रतियोगिता सम्पन्न गरेर बचत भएको रकम मुद्धतिमा राख्ने आयोजकले निर्णय गरेको छ। सबैको साथ र सहयोगले छोटो अवधिको तयारीमा सफलतापूर्वक प्रतियोगिता सम्पन्न गर्न सफल भएको भन्दै आयोजकका अध्यक्ष देवराज गुरुङले सहयोगी सबैप्रति आभारसहित धन्यवाद व्यक्त गरेका छन्। यसपटकको प्रतियोगिता व्यवस्थित भएको जिल्लावासीले बताएका छन्।"
साफ यू१९ च्याम्पियनसिपमा भारतको विजयी सुरुवात,"काठमाडौं : राजधानीमा बिहीबारबाट सुरु साफ यू१९ च्याम्पियनसिपमा भारतले विजयी सुरुवात गरेको छ। दशरथ रंगशालामा भएको भारतले बंगलादेशलाई ३० को गोल अन्तरले पराजित गरेको हो। भारतको जितमा गुग्मसार गोयारी, नाओबा पंगमबम र अर्जुन सिंह ओइनामले समान एक एक गोल गरेका हुन्। प्रतियोगितामा नेपाल, पाकिस्तान, श्रीलंका, भारत, बंगलादेश र माल्दिभ्स सहभागी छन्। नेपाल रहेको समूह एमा पाकिस्तान र माल्दिभ्स छन्। समूह बीमा भारत, बंगलादेश र भुटान रहेका छन्। प्रतियोगिताको दोस्रो खेलमा आज साँझ साढे ५ बजे घरेलु टोली नेपालले पाकिस्तानको सामना गर्दै छ। प्रत्येक समूहका शीर्ष दुई टोली सेमिफाइनलमा प्रवेश गर्ने छन्। प्रतियोगिता असोज १३ गतेसम्म सञ्चालन हुनेछ।"
साफ यू१९ च्याम्पियनसिपमा भारतको विजयी सुरुवात,"काठमाडौं : राजधानीमा बिहीबारबाट सुरु साफ यू१९ च्याम्पियनसिपमा भारतले विजयी सुरुवात गरेको छ। दशरथ रंगशालामा भएको भारतले बंगलादेशलाई ३० को गोल अन्तरले पराजित गरेको हो। भारतको जितमा गुग्मसार गोयारी, नाओबा पंगमबम र अर्जुन सिंह ओइनामले समान एक एक गोल गरेका हुन्। प्रतियोगितामा नेपाल, पाकिस्तान, श्रीलंका, भारत, बंगलादेश र माल्दिभ्स सहभागी छन्। नेपाल रहेको समूह एमा पाकिस्तान र माल्दिभ्स छन्। समूह बीमा भारत, बंगलादेश र भुटान रहेका छन्। प्रतियोगिताको दोस्रो खेलमा आज साँझ साढे ५ बजे घरेलु टोली नेपालले पाकिस्तानको सामना गर्दै छ। प्रत्येक समूहका शीर्ष दुई टोली सेमिफाइनलमा प्रवेश गर्ने छन्। प्रतियोगिता असोज १३ गतेसम्म सञ्चालन हुनेछ।"
अभ्यासका क्रममा ललित राजवंशी घाइते,"काठमाडौं : अभ्यासका क्रममा नेपाली क्रिकेटर ललित राजवंशी घाइते भएका छन्। उनी चीनमा आयोजना हुने १९औं एसियन गेम्सको लागि भैरहेको बन्द प्रशिक्षणको अभ्यासका क्रममा घाइते भएका क्यानले जनाएको छ। राजवंशी घाइते भएपछि उनको आज शल्यक्रियाको तयारी गरिरहेको क्यानले पेजमा उल्लेख गरेको छ। 'चीनमा आयोजना हुने १९औं एसियन गेम्सको लागि भैरहेको बन्द प्रशिक्षणको अभ्यासका क्रममा नेपाली राष्ट्रिय क्रिकेट टिमका महत्वपूर्ण सदस्य ललित राजवंशी घाइते भएका छन्। घाइते भएर काँधको हड्डी(क्लोज्ड राइट क्याल्भिकल फ्याक्चर) भाँचिएकोले आज शल्यक्रिया गर्ने तयारी गरिएको छ।', क्यानले फेसबुक पेजमा उल्लेख गरेको छ।"
"४४ अंकले बढ्यो सेयर बजार, ३ अर्बमाथिको कारोबार",काठमाडौं : सेयर कारोबार साताको अन्तिम दिन बिहीबार नेप्से परिसूचक दोहोरो अंकले बढेको छ। नेप्से बढेसँगै कारोबार रकम उच्च वृद्धि भएको छ। नेप्से परिसूचक ४४३४ अंकले बढेर २०२९७८ विन्दुमा पुग्दा ३ अर्बमाथिको सेयर कारोबार भएको छ। आज २७८ कम्पनीको १ करोड १२ लाख ६४ हजार ३०९ कित्ता सेयर ३ अर्ब २९ करोड ३९ लाख २१ हजार ३६८ रुपैयाँमा खरिदबिक्री भएको हो। दोहोरो अंकले बढेको सेयर बजारमा करिब १० कम्पनीको मूल्य सकारात्मक सर्किट लेभलमा कारोबार भयो। कारोबार रकमका आधारमा सन नेपाल लाइफ इन्स्योरेन्स शीर्षस्थानमा रह्यो। सो कम्पनीको २० करोड बढि मूल्यको कारोबार भयो। रिलायबल नेपाल लाइफको १३ करोड र शिवम् सिमेन्टको १० करोड बढी मूल्यको सेयर कारोबार भयो। कारोबारमा आएका १३ वटै उपसमूहको सूचक सकारात्मक देखिएका छन्। हाइड्रोपावर उपसमूहको सूचक सर्वाधिक ५३१ प्रतिशतले बढेको छ। फाइनान्स उपसमूहको ४ प्रतिशत र डेभलपमेन्ट बैंककको ३ प्रतिशत बढीले मूल्य उकालो लागेको हो। आज २१७ कम्पनीको मूल्य बढ्दा ११ को मूल्य घटेको छ। २ कम्पनीको मूल्य भने स्थिर रह्यो।
"खुलेन नाका,गाउँ छोड्दै लप्चीवासी","कोरोना संक्रमणको सुरुवातसँगै ०७६ पुसदेखि पूर्णरूपमा बन्द नाका अहिलेसम्म खुल्न सकेको छैन। २०७२ को भूकम्पपछि केही समय बन्द भएको नाका कूटनीतिक पहलपछि पासको व्यवस्था गरेर सीमावर्ती बासिन्दालाई किनबेचका लागि आउजाउ खुला गरिएको थियो। तर, कोरोना संक्रमणको सुरुवातसँगै नाका ठप्प भएका हुन्। दोलखा : चिनियाँ नाका नखुल्दा दोलखाको बिगु गाउँपालिका१ लप्ची बासीले गाउँ छाड्न थालेका छन्। चीनसँगको सीमा नाका ५ वर्षदेखि बन्द भएपछि स्थानीय आर्थिक स्रोत जुटाउन गाउँ छाड्न थालेका हुन्। कोरोना संक्रमणको सुरुवातसँगै ०७६ पुसदेखि पूर्णरूपमा बन्द नाका अहिलेसम्म खुल्न सकेको छैन। २०७२ को भूकम्पपछि केही समय बन्द भएको नाका कूटनीतिक पहलपछि पासको व्यवस्था गरेर सीमावर्ती बासिन्दालाई किनबेचका लागि आउजाउ खुला गरिएको थियो। तर, कोरोना संक्रमणको सुरुवातसँगै नाका ठप्प भएका हुन्। नाका नखुल्दा चीनसँग सीमा जोडिएको लप्चीका बासिन्दाको मुख्य आर्थिक स्रोत चौरी, याक, चौरीको घ्यू, छुर्पीजस्ता कुरा फलाक र कुती पुर्याउन सकेका छैनन्। आफ्ना उत्पादन बिक्री गर्न नपाउँदा आर्थिक समस्या भएको स्थानीयले बताएका छन्। मुख्य आयस्रोत गुमेपछि वैकल्पिक आम्दानीको खोजीमा स्थानीयले धमाधम गाउँ छाड्न थालेका हुन्। गृह मन्त्रालय र परराष्ट्र मन्त्रालयका निकायहरूमा पनि नाका खुलाउन सहयोग गरिदिन आग्रह गरेको थुन्डुप शेर्पाले बताए। २०८० असार २९ गते शुक्रबार लप्चीका थुन्डुप शेर्पासहितको ग्रुप गृहमन्त्रीसँग भेटघाट गरेर नाका खुलाइदिन माग गरेको उनले बताए। तर, कतैबाट पहल नभएपछि गाउँ छोड्नुको विकल्प नभएको उनले बताए। लप्ची नाका खोल्न पहल गरिदिन गृह मन्त्रालयमार्फत आग्रह गरिएको प्रमुख जिल्ला अधिकारी कोमलप्रसाद धमलाले बताए। नाका नखुल्दा २ दिनसम्म हिँडेर अन्नपातका लागि लामाबगर झर्नु परिरहेको छ। लामबगरबाट भरियाले बोक्दा किलोको १ सय ४० रुपैयाँ ढुवानी भाडा तिर्नुपर्ने स्थानीयको गुनासो छ। याक, चौंरीका लागि लामाबगरबाट बोकेर निकै महँगोमा नुन र ढुटोपिठो खुवाउनुपर्दा पाल्नसमेत समस्या भइरहेको स्थानीय बताउँछन्। अधिकांश स्थानीय राजधानी काठमाडौं पसिरहेका छन् भने केही समयअगाडि तातोपानी नाका खुलेपछि केही त्यतातिर लागेका छन्। पछिल्लो समय चीनसँगका अन्य नाका खुल्न थालेपछि याक, चौंरी चराएर बसे पनि लप्ची नाका खुलाउन कतैबाट पहल नभएपछि निराश बनेर गाउँ छाड्न थालेको स्थानीय तेम्बा शेर्पाले बताए। स्थानीयले घिउ र याक, चौंरीका बाच्छा तिब्बतको ङ्यालम, कुती, फलाक बजार लगेर बेच्दै आएका थिए। नाका बन्द भएर कारोबार नै हुन नपाउँदा आम्दानी ठप्प भएकाले नयाँ व्यवसाय खोज्दै गाउँ छाड्नु परेको छ । ४८ परिवारका १ सय ५० जनाको बसोबास रहेको लप्चीमा ५ सयभन्दा बढी याक र चौंरी पालिएका छन्। हाल १७ परिवार याक, चौंरी रेखदेख गरेर बसेका छन्। स्थानीयको याक र चौंरी चरन क्षेत्र पनि चीनतर्फका खर्क हुन्। उनीहरूले याक, चौरी चराउन चरन क्षेत्र प्रयोग गरेबापत प्रतिचौपाया वर्षमा ७ सय ५० ग्राम घिउ चीनको स्थानीय सरकारलाई बुझाउने गरेका थिए। नाका बन्द भएपछि चिनियाँ चरन क्षेत्रमा याक, चौंरी लैजान नपाएको स्थानीय कर्मा वाइसर शेर्पाले बताए। सीमापार गरेर चौंरी प्रवेश गरिहाले चिनियाँ भूभागबाट लखेट्ने गरेका छन्, शेर्पाले भने, याक, चौंरीका बाँच्छा र घिउ बेचेर उपभोग्य वस्तु जोहो गर्ने हो, त्यो पनि ठप्प छ। चिनियाँ बजारमा घिउ प्रतिकेजी १६ सय रुपैयाँमा बिक्री हुने गरेको थियो। हाल लप्चीमा स्थानीयसँग ६ हजार किलो हाराहारी घिउ घरमै थन्किएको उनले बताए।"
कोदो र धानमा रोगको प्रकोप,"बागलुङ : बागलुङका ग्रामीण क्षेत्रमा लगाइएका कोदो र धानमा रोग र किराको प्रकोपले बाली नष्ट भएको छ। धान र कोदोमा जरा कुहिने, डाँठ सुक्नेजस्ता समस्या देखिएका छन्। बागलुङ नगरपालिका आसपासका क्षेत्रमा सबैभन्दा धेरै बाली नष्ट हुने गरी रोग किरा लागेको कृषि शाखाका प्रमुख सुवास सापकोटाले बताए। समस्या आएपछि हामीले ११ वडामा पुगेर स्थलगत निरीक्षण गरिसकेका छौं, सापकोटाले भने, तत्काल उपचारका लागि विषादी र औषधि माग गरिएको छ। उनका अनुसार कोदो बालीमा खुम्रे किरा, गवारो र ढुसीजन्य रोग देखिएको हो। त्यस्तै धानबालीमा पनि यो समस्या देखिएको हो। धानमा ती रोगबाहेक सिथ ब्लास्ट, ब्लास्ट, रुट नटजस्ता समस्या पनि देखिएका छन्। नगरपालिकाले किसानका लागि किङ स्टार, हेक्जाक्लोनोजोल, लेभिस्टिन र ट्राइसाइक्जोल विषादी वितरण गरेको सापकोटाले बताए। त्यस्तै स्टिकर र कार्टाप हाइड्रोक्लोराइड पनि किसानलाई पठाई सकिएको उनले जनाए। कोदो बालीमा देखा परेको ढुसीजन्य रोग खैरो थोप्ले रोगको जीवाणु रहेको पत्ता लागेको बागलुङ नगरका कृषि प्राविधिक राहुल केसीले बताए। प्राविधिक केसीले भने, बाली संरक्षण प्रयोगशाला पोखरामा परीक्षण गर्दा कोदोमा लागेको रोगमा खैरो थोप्ले रोगको जीवाणु फेला परेको हो। गण्डकी प्रदेश सरकारका कृषिमन्त्री महेन्द्रध्वज जीसीसमक्ष यो समस्या पुर्याइपछि तत्काल अनुसन्धान गर्न र आवश्यक औषधि पठाएर उपचार गर्न प्राविधिकलाई निर्देशन दिइएको नगरप्रमुख वसन्तकुमार श्रेष्ठले बताए।"
शुक्रबार १० अर्ब बराबरको विकास ऋणपत्र बिक्री गरिँदै,"काठमाडौं : नेपाल राष्ट्र बैंकले भोलि शुक्रबार १० अर्ब रुपैयाँको पाँच वर्ष अवधिको विकास ऋणपत्र खुलाउने भएको छ। पाँच वर्ष अवधिको विकास ऋणपत्र २०८५ ञ बोलकबोल प्रक्रियाबाट निष्कासन गर्न लागिएको राष्ट्र बैंकले जनाएको छ। बैंक तथा वित्तीय संस्था, गैरबैंक वित्तीय संस्था, बीमा कम्पनी, संगठित संस्था तथा सर्वसाधारण नागरिकले यो विकास ऋणपत्र खरिद गर्न पाउनेछन्। यो ऋणपत्र धितो राखी बैंक तथा वित्तीय संस्थाबाट कर्जा लिनसमेत पाइनेछ। यही असोज ५ गते मध्याह्न साढे १२ बजेसम्म बोलकबोल हुने ऋणपत्र असोज ७ गते निष्कासन हुनेछ। पाँच वर्ष अवधिको यो ऋणपत्रको साँवा भुक्तानी २०८५ असोज ७ गते हुनेछ। बोलवालाले कबोल गरेको ब्याजदरलाई सानोदेखि ठूलो क्रममा मिलाएर राखी बाँडफाँट गरिने रकमसम्ममा कायम भएको कटअफ ब्याजदरलाई एकल ब्याजदर कायम गरी सो ब्याजदर र सो ब्याजदरभन्दा तलका सबै बोलवालाहरूलाई सोही एकल ब्याजदरमा ऋणपत्र उपलब्ध गराइनेछ। घटीमा पचास हजार र बढीमा कुल निष्कासित रकमको सीमामा नबढाई ५० हजारले भाग गर्दा निःशेष भाग जाने अंकमा खरिद गर्न पाइने राष्ट्र बैंकले जनाएको छ। प्रतिस्पर्धी र अप्रतिस्पर्धी बोलवालाहरूलाई क्रमशः निष्कासित रकमको ८५ र १५ प्रतिशत अर्थात् आठ अर्ब ५० करोड र एक अर्ब ५० करोड छु्याइएको छ। अप्रतिस्पर्धी बोलवालाहरूलाई छुट्याइएको रकमको लागि पूरा बोल प्राप्त नभएमा बाँकी हुन आउने रकम प्रतिस्पर्धी बोलवालाहरूलाई बिक्री गरिने राष्ट्र बैंकले जनाएको छ।यस ऋणपत्रको दोस्रो बजार कारोबार नेपाल स्टक एक्सचेञ्ज लिमिटेडमार्फत मात्र हुने जनाइएको छ।"
आगामी आवमा अर्थतन्त्र सुधार,"काठमाडौं : एसियाली विकास बैंक (एडीबी)ले आगामी वर्ष नेपालको अर्थतन्त्र सुधार भई आर्थिक वृद्धि ४३ प्रतिशत हुने प्रक्षेपण गरेको छ। एडीबीको प्रमुख प्रकाशन, एसियन डेभलपमेन्ट आउटलुकको बुधबार सार्वजनिक गर्दै चालू आर्थिक वर्ष २०८००८१ मा नेपालको अर्थतन्त्रमा सुधार हुने अनुमान गरेको हो। गत आर्थिक वर्षको अनुमानित वृद्धि १९ प्रतिशत थियो। आर्थिक वृद्धिको प्रक्षेपण अर्थतन्त्रको बजार मूल्यमा आधारित भएर वृद्धि हुने एडीबी नेपाल निवासी नियोगका वरिष्ठ अर्थशास्त्री मानवरसिंह खड्का बताउँछन्। उनका अनुसार कृषि र पर्यटन क्षेत्रलाई बलियो बनाउन सके मात्रै नेपालको अर्थतन्त्र सबल बन्नेछ। यसकारण कृषि, पर्यटनसँगै सडक, ऊर्जालगायतका पूर्वाधारमा जोड दिएमा अर्थतन्त्रमा सुधार सम्भव हुने उनले सुझाव दिए। यता नेपाल सरकारले भने आर्थिक वर्ष २०८००८१ को बजेटमार्फत ६ प्रतिशतको आर्थिक वृद्धि हासिल गर्ने महŒवाकांक्षी लक्ष्य लिएको छ। उक्त लक्ष्य हासिल गर्न बजेटमा आर्थिक सुधारका कार्ययोजना प्रस्ताव गरेको छ। तर चालू आर्थिक वर्षको दुई महिना सकिँदा पनि पुँजीगत खर्च भने लक्ष्यको २८१ प्रतिशतमात्रै देखिन्छ। सरकारले चालू आवमा ३ खर्ब २ अर्बबराबरको पुँजीगत खर्च गर्ने लक्ष्य लिएकोमा ८ अर्ब ४९ करोड रुपैयाँ हाराहारीमा मात्रै गरेको छ। गत आवमा पनि पुँजीगत खर्चमा सुस्तता भएकै कारण अर्थतन्त्र अपेक्षाअनुसार हासिल हुन सकेको थिएन। चालू आवमा संघीय सरकारबाट प्रस्तावित सुधार कार्यक्रमको कार्यान्वयन र संघीय तथा प्रदेश सरकारले बजेटमा विनियोजन गरेबमोजिम हुने पुँजीगत खर्चले आर्थिक गतिविधि चलायमान हुने सरकारको अपेक्षा छ। एडीबीका वरिष्ठ अर्थशास्त्री खड्का नेपालको बृहत् अर्थतन्त्रको जानकारी दिँदै गत आर्थिक वर्ष मौद्रिक नीति कसिलो गर्नुपर्ने बाध्यकारीले गर्दा गाह्रो स्थिति भएको उनले जनाए। मुद्रास्फीति उच्च, विदेशी सञ्चितिमा ह्रास आएकाले नीति कसिलो बनाउन आवश्यक रहेको उनले सुनाए। यसले गर्दा आन्तरिक मागमा संकुचन हुँदा अर्थतन्त्रमा शिथिलता आएको हो। घरजग्गा कारोबारमा पनि शिथिलता आएको थियो। यसकारण गत आर्थिक वर्ष आर्थिक वृद्धि १९ प्रतिशतमै सीमित रह्यो। अबको आर्थिक वर्ष भने आर्थिक वृद्धि हुने सकारात्मक पक्ष देखिन्छ। मौद्रिक नीतिले केही लचिलो व्यवस्था गरेको उनले बताए। तर यस वर्ष पर्याप्त वर्षा नभएको र पशु चौपाय लम्पी स्किन प्रकोपका कारण कृषि क्षेत्रको विस्तार भने संकुचित हुने आकलन छ। नेपालको महँगी केही नियन्त्रण हुने अनुमान गरिएको छ। एडीबीका अनुसार चालू आर्थिक वर्षको औसत मुद्रास्फिति गत वर्षको ७७ प्रतिशतको तुलनामा घटेर ६२ प्रतिशतमा सीमित हुनेछ। अन्तर्राष्ट्रिय बजारमा कच्चा तेलको मूल्यवृद्धिमा देखिएको सुस्तता तथा नेपालको आयातको मुख्य स्रोत मुलुक भारतमा मुद्रास्फीतिमा कमी आएसँगै नेपालमा पनि केही नियन्त्रण हुने प्रक्षेपण गरिएको छ। नेपाल राष्ट्र बैंकले मौद्रिक नीतिमा आर्थिक वर्ष २०७९०८० मा मुद्रास्फीति ७ प्रतिशतभित्र कायम राख्ने गरी कार्यदिशा तय गरिए पनि सीमा नाघेर औसत ७७४ प्रतिशत रहेको थियो। अहिलेको नीतिगत व्यवस्थाले मुद्रास्फीतिमा सामान्य कमी तथा विदेशी विनिमय सञ्चितिमा सहजता हुने एडीबीका वरिष्ठ अर्थशास्त्री खड्काको भनाइ छ। नेपाल राष्ट्र बैंकले मौद्रिक नीतिमार्फत नीतिगत दर ०५० प्रतिशत बिन्दुले समायोजन गरी ६५ प्रतिशत कायम गरेकोले केही सहज हुँदै जाने उनको तर्क छ। यसले व्यावसायिक ब्याजदर न्यूनीकरणमा मद्दत पुग्नुका साथै आर्थिक गतिविधिलाई बढावा दिने उनको भनाइ छ। सरकारले हालसालै घरजग्गा कित्ताकाट खुलाएको छ। सरकार, राष्ट्र बैंकले जति उपाय अपनाएका छन, त्यसले अर्थतन्त्रलाई विस्तारै चलायमान बनाउने देखिन्छ, उनले भने, रियलस्टेट, थोक एवं खुद्रा व्यापार तथा आवास र खाद्य सेवाको विस्तारले सेवा क्षेत्रको विस्तारले गति लिनेछ। उनका अनुसार नेपालको अहिलेको सबल पक्ष ऊर्जा क्षेत्रमा देखिएको उत्साह हो। उनी भन्छन्, झन्डै ९ सय मेगावाट विद्युत् थपिने भनिएको छ। यसो हुँदा आगामी वर्षमा नेपालसँग विद्युत् सरप्लस (बचत)मा हुनेछ। यसले ऊर्जा व्यापार बचतमा जाने निश्चित छ। अर्को सबल पक्ष भनेको पर्यटन क्षेत्र हो। पर्यटकको वृद्धि उल्लेखनीय हुँदै गएको छ। अब सरकारले पर्यटन पूर्वाधारमा पनि जोड दिनै पर्छ। पर्यटन आगमनसँगै पर्यटनको ब्याकवर्ड र फर्वार्ड लिंकेजलाई पनि आबद्धता गर्न सके अर्थतन्त्रमाध सकारात्मक प्रभाव पार्नेबारे उनले सुझाव दिए। बजेटरी चुनौती भने यथावत् मूल्य स्थिरता तथा बाह्य क्षेत्रमा देखिएको केही प्रगतिका बाबजुद बजेटरी चुनौती भने यथावत् रहेको औंल्याइएको छ। आर्थिक वर्ष २०८००८१ मा बजेट घाटा कुल गार्हस्थ्य उत्पादनको २४ प्रतिशत कायम रहने अनुमान छ। जुन अघिल्लो आर्थिक वर्षको ६१ प्रतिशतभन्दा न्यून हो। यदि सरकारले महŒवाकांक्षी राजस्व लक्ष्य हासिल असफल भयो भने वास्तविक बजेट घाटा अनुमान गरेभन्दा उल्लेख्य धेरै हुन सक्ने एडीबी नेपाल नियोगका प्रमुख अर्थशास्त्री इयान ह्यान्सनले औंल्याए। कुल गार्हस्थ्य उत्पादनको १८ प्रतिशत हुने अनुमान गरिएको छ। जीडीपी वृद्धिदर १९ प्रतिशत अनुमान गत वर्ष ५६ प्रतिशतले वृद्धि भएको कुल गार्हस्थ्य उत्पादन (जीडीपी) वृद्धिदर आर्थिक वर्ष २०८००८१ मा भने १९ प्रतिशत हुने अनुमान गरिएको छ।"

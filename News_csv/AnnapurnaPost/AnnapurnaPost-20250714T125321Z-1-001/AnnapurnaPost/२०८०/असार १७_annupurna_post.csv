शीर्षक,विवरण
सुर्तीमा कर किन नबढाउने ?,"सुर्तीजन्य पदार्थको उपभोगमा कमी ल्याउन सबैभन्दा पहिले कर वृद्धि गरिनुपर्छ। त्यस्तै यस सम्बन्धमा बनाइएका कानुनहरूको व्यवहारमा सफल कार्यान्वयन गर्नुपर्छ। मुलुकभर झन्डै ४८ लाख व्यक्ति सुर्तीजन्य पदार्थ एवं धूमपान उपभोग गर्छन्। त्यसमध्ये कतिपय नयाँ अनुभव एवं साथीभाइको लहैलहैमा लागेर पनि धूमपानप्रति आकर्षित भएका छन्। विश्व स्वास्थ्य संगठन (डब्लूएचओ) का अनुसार सुर्तीजन्य पदार्थको सेवनबाट प्रत्येक वर्ष विश्वमा ८० लाख मानिसको अकालमा मृत्यु हुन्छ। यो संख्या आगामी वर्षहरूमा यसको सेवनमा कमी नगरे अझ बढ्ने खतरा छ। सुर्तीजन्य पदार्थको सेवनकै कारण नेपालमा बर्सेनि ३७ हजारभन्दा बढीको ज्यान जाने गरेको पाइएको छ। सरकारी एवं गैरसरकारी पक्षबाट सुर्तीजन्य पदार्थविरुद्ध विभिन्न सचेतनामूलक कार्यक्रम भइरहेका छन्। गत मे ३१ तारिखका दिन विश्व धूमपानरहित दिवस मनाइयो। हरेक वर्ष धूमपानरहित दिवस मनाइरहँदा हाम्रो मुख्य ध्यान जनचेतना अभियानमा हुनुपर्छ। विशेषगरी युवालाई धूमपानको लतबाट लाग्नबाट जोगाउनु मुख्य चुनौती भएको छ। सुर्तीजन्य पदार्थका उत्पादकहरूले विभिन्न रणनीति बनाउने गरेका छन्। त्यसलाई हतोत्साही गर्ने कुरामा सरोकारवाला पक्षहरू एकजुट हुनुपर्ने आवश्यक छ। सुर्तीजन्य पदार्थको सेवनले धेरै थरीका क्यान्सर रोगहरू निम्त्याउँछ। चुरोट एवं सुर्ती सेवनकै कारण जिब्रो, फोक्सो, मुख, घाँटी आदिको क्यान्सरका बिरामीहरू बढिरहेका छन्। यसबाहेक मुटु, मस्तिष्कलगायतका अंंगमा पनि क्षति पुग्छ। अहिले उत्पादकहरूले ईसिगरेट, भेपिङ डिभाइसको उपयोग भइरहेको छ। सुर्तीजन्य पदार्थको उपभोगमा कमी ल्याउन सबैभन्दा पहिले कर वृद्धि गरिनुपर्छ। त्यस्तै यस सम्बन्धमा बनाइएका कानुनहरूको व्यवहारमा सफल कार्यान्वयन गर्नुपर्छ। र, युवालाई चुरोट एवं सुर्तीजन्य पदार्थको सेवनमा निरुत्साहित गर्नुपर्छ। यसका लागि सरकारी, गैरसरकारी निकायका साथै नागरिक समाज सञ्चारमाध्यमको ठूलो भूमिका हुन्छ। आपसी समन्वय र सहकार्य गरी अनुगमन गर्नुपर्ने आवश्यकता छ। त्यस्तै सचेतनाका लागि शिक्षक, कलाकार र अभिभावकलाई भूमिकामा उपयोग गर्न सकिन्छ। क्यान्सर रोग विशेषज्ञ तथा जनस्वास्थ्य विज्ञका अनुभवमा सुर्तीजन्य पदार्थको उपभोगमा आकर्षित गर्न उत्पादक कम्पनीले अनेक रणनीतिहरू अपनाएका छन्। सुर्तीजन्य पदार्थको स्टिक्स, क्यान्डी, हुक्काजस्ता आकर्षक देखिने र सजिलैसँग बोक्न तथा लुकाउन मिल्ने आकारमा बनाउने गरेका छन्। राष्ट्रिय तथा अन्तर्राष्ट्रिय कम्पनीले विभिन्न तरिका अपनाएर युवालाई आकर्षित गर्न खोजेका छन्। विभिन्न स्वाद (फ्लेभर्स) मा उपलब्ध गराउन थालेका छन्। चेरी, स्ट्रबेरी, चकलेटलगायतका विभिन्न स्वादमा सुर्तीजन्य पदार्थ बिक्रीको सुरुवात गरिसकेका छन्। सुर्ती उत्पादक कम्पनीले कहिल्यै नभएको अनुसन्धान तथा खोजजस्तै भेपिङ डिभाइसलाई लिन सकिन्छ। योभन्दा चुरोट नै सफा तथा स्वास्थ्यका लागि कम हानिकारक छन् भनेर देखाउने प्रयास गरिरहेका छन्। यी कुरामा पनि सत्यता छैन। व्यापार वृद्धिका लागि समाजमा चर्चित व्यक्तिहरू जस्तैः सेलिब्रेटीलाई आफ्नो उत्पादनको विज्ञापन गराउने गर्छन्। सहज बिक्रीका लागि चुरोट तथा सुर्तीजन्य पदार्थलाई मिठो गुलियो स्न्याक्स पाइने स्थानको नजिकै राख्ने गरेको पाइएको छ। विशेष गरी युवायुवतीलाई लक्षित गरिएको छ। चलचित्रमा कलाकारले चुरोट तथा सुर्तीजन्य पदार्थ सेवन गरिरहेको अथवा टेलिभिजनमा देखाएर युवाहरूलाई आकर्षित गर्ने प्रोपोगान्डा पनि गरिन्छ। अहिलेसम्मको खोज तथा अनुसन्धानका अनुसार धेरैजसोले किशोरावस्था (टिनएज) बाट नै चुरोट तथा सुर्ती सेवन सुरु गरेको पाइएको छ। जति सानो उमेरमा सुर्तीजन्य पदार्थको सेवन गयो, त्यति नै यसको गहिरो लत बस्ने सम्भावना रहन्छ। यही कारण युवा चुरोट तथा सुर्तीजन्य पदार्थको सेवनबाट टाढै बस्नु महत्वपूर्ण हुन्छ। प्रत्येक वर्ष मे ३१ का दिनमात्र नभई हरेक दिनजसो सुर्तीजन्य पदार्थविरुद्ध जागरण अभियान चलाउनुपर्ने आवश्यकता छ। सुर्तीजन्य पदार्थबाट हुने स्वास्थ्यसम्बन्धी हानिकारक र सम्भावित रोगका बारेमा व्यापक रूपमा सचेतना प्रवाह गर्नुपर्छ। धूमपान एवं सुर्तीजन्य पदार्थको सेवन मानव स्वास्थ्यका लागि हानिकारक छ। यसको सेवनले स्वास्थ्यका साथै आर्थिक, सामाजिक र सांस्कृतिक क्रियाकलापमा समेत नकारात्मक असर पारिरहेको छ। त्यसैले सुर्तीजन्य पदार्थको सेवनबाट पर्ने असरबारे सुसूचित गराउँदै सुर्तीजन्य पदार्थ नियन्त्रण (नियन्त्रण र नियमन गर्ने) ऐन, २०६८ को कार्यान्वयनमा ध्यान दिनुपर्ने जरुरी छ। सार्वजनिक क्षेत्रमा खुलारूपमा भइरहेको बेचबिखन तथा प्रयोग गर्न हतोत्साहित गर्नुपर्छ। सुर्तीजन्य पदार्थको आयात, उत्पादन, बिक्री वितरण तथा सेवन कार्यलाई नियन्त्रण एवं नियमन गर्नु जरुरी छ। दक्षिण एसियामा सबैभन्दा न्यून कर नेपालमा लगाइएकाले पनि उत्पादकहरूले बजार विस्तार गरिरहेका छन्। यसका लागि सुर्तीजन्य पदार्थविरुद्ध लगाइएको अन्तःशुल्क वृद्धि गर्नुपर्छ। सर्वसाधारण जनताको स्वास्थ्य, सुविधा र आर्थिक हितको अभिवृद्धि गर्न सरकारका साथै सबै पक्ष लाग्नुपर्ने जरुरी छ।  शाही क्यान्सर रोग विशेषज्ञ हुन्।"
बीआरआई ऋणको त्रासदी,"पोखरा विमानस्थल बीआरआईको ऋणअन्तर्गत हो कि होइन ? यथार्थ सम्पूर्ण देशवासीलाई अवगत हुनु आवश्यक छ। चिनियाँ राष्ट्रपति सी चिनपिंगको महत्वाकांक्षी आर्थिक एवं रणनीतिक परियोजना बेल्ट एन्ड रोड इनिसिएटिभ (बीआरआई) बारे विश्वका अनेकौं देशमा गम्भीर ढंगले छलफल भइरहेछ। बीआरआईअन्तर्गत प्रदान गरिने ऋणका शर्त र यसको ब्याज यति कठोर रहेको छ कि विश्वका एक दर्जनजति देश आफूलाई चिनियाँ ऋणको पासोमा परेको अनुभूति गरिरहेछन्। ६ वर्षअघि नेपाल पनि यस परियोजनामा सहभागी भइसकेको छ। यसको ऋणबाट नेपालमा अहिलेसम्म एउटा पनि परियोजना सम्पन्न नभएको नेपालको दाबी छ। जबकी उत्तरी छिमेकी चीनले भने हालै सञ्चालनमा आएको पोखरा अन्तर्राष्ट्रिय विमानस्थलको निर्माण बीआरआईअन्तर्गतकै ऋणवाट भएको दाबी गरेको छ। गतसाता पोखरा अन्तर्राष्ट्रिय विमानस्थलमा भएको पहिलो अन्तर्राष्ट्रिय व्यावसायिक जहाज अवतरणपछि आयोजित कार्यक्रममा नेपालका लागि चिनियाँ राजदूत हुन सोङ्गले पोखरा विमानस्थल चीनको महत्वाकांक्षी परियोजना बीआरआईअन्तर्गत नै भएको बताए। चीनका राजदूतले त्यसो भनिरहँदा कुनै पनि नेपाली अधिकारीले तत्काल प्रश्न गरेनन्। त्यहाँ पर्यटनमन्त्री सुदन किराँती थिए। उनले राजदूतको दाबीको खण्डन गरेनन् बरु नेपालचीन सम्बन्ध सगरमाथाको उचाइभन्दा पनि उच्च रहेको भन्दै प्रशंसा गरे। नेपालका जिम्मेवार व्यक्तिहरू जनतालाई प्रष्ट कुरा नभनिरहँदा कालान्तरमा जनता दुःखी हुन पुग्छन्। अन्तर्राष्ट्रिय स्तरमा देशको विश्वसनीयता गुम्ने अवस्था उत्पन्न हुन्छ र समग्रतामा देशकै क्षति हुन्छ। पोखरा अन्तर्राष्ट्रिय विमानस्थलको निर्माण चिनियाँ ऋणबाट भएको हो। वार्षिक २ प्रतिशत ब्याजदरलाई कठोर मानिन्छ। यो विमानस्थल चिनियाँ ऋणको आयोजना हो। हामीले ऋण र ब्याज चुक्ता गर्नुको विकल्प छैन। यस ऋणको नामकरण जुन रूपमा गरिए पनि तात्विक भिन्नता आउने होइन तर चिनियाँ राजदूतको टिप्पणी आधारहीन हुन सक्दैन। चिनियाँ ऋण, डिजाइन, ठेकेदार र प्राविधिकहरू नै रहने गरी उक्त विमानस्थलको निर्माण भएको हो। नेपालका राजनीतिक दलका नेताहरू तथा कतिपय सरकारी अधिकारी पनि यसलाई बीआरआईको ऋण मान्न तयार छैनन्। पोखरा विमानस्थल, बीआरआईअन्तर्गतकै परियोजना हो भन्ने दाबी त ६ महिनाअघि काठमाडौंस्थित चिनियाँ राजदूतावासको विज्ञप्तिबाट पनि प्रष्ट भइसकेको छ। पर्यटन मन्त्रालयका अधिकारीहरू भने बीआरआईअन्तर्गतको योजना नभई विशुद्ध चिनियाँ ऋण भनी दाबी गर्छन्। चीनको ऋणबाट यसको निर्माण भएको कुरामा कहीँ कतै दुई मत छैन। वार्षिक २ प्रतिशतले ऋणको ब्याज चुक्ता गर्ने काम सुरु भइसकेको छ। सरकारसित यससम्बन्धी कुनै अधिकारिक दस्तावेज छ, जसले हाम्रो दाबीलाई पुष्टि गर्छ भने त्यो प्रमाण सरकारले सार्वजनिक गर्नुपर्छ। चीनसित हुने गरेको आर्थिक कारोबारसम्बन्धी सम्झौता अपारदर्शी हुन्छ। यसबाट लाभ तात्कालीन सत्ताधारीले लिने गरेको आरोप विश्वव्यापी रूपमा लाग्दै आएको छ। पोखरा अन्तर्राष्ट्रिय विमानस्थलको निर्माण चिनियाँ ऋणबाट भएको हो। वार्षिक २ प्रतिशत ब्याजदरलाई कठोर मानिन्छ। सबै आधारले स्पष्ट छ कि यो विमानस्थल चिनियाँ ऋणको आयोजना हो। पोखरास्थित विमानस्थलको उद्घाटनको बेला चिनियाँ कार्यवाहक राजदूतको दाबीको खण्डन गर्दै नेपाली कांग्रेसका नेता प्रकाशशरण महतले विमानस्थल बनाउन चीनसँग भएको ऋण सम्झौता बीआरआई सम्झौता हुनुभन्दा अघि नै भएकाले यसअन्तर्गत राख्न नमिल्ने भनेका थिए। आफू नै परराष्ट्रमन्त्री हुँदा उक्त विमानस्थलको ऋण सम्झौता भएकाले बीआरआई सम्झौता नभएको उनको तर्क छ। तसर्थ यसमा किन र कसरी फरक कुरो आयो ? उनी जवाफ खोजिरहेछन्। चिनियाँ कार्यवाहक राजदूतको दाबीलाई प्रतिवाद गर्दै नेकपा एमालेका नेता र पूर्वविदेशमन्त्री प्रदीपकुमार ज्ञवालीले पनि बीआरआईको सम्बन्धमा सरकारको स्पष्टता खोजेका छन्। चिनियाँ ऋणको सम्बन्धमा नेपालको बुझाई एक थरिको र चीनको बुझाई अर्को थरिको हुनु भएन भन्ने उनको पनि तर्क छ। तसर्थ यसमा एकरूपता हुनुपर्ने आवश्यकता उनले औंलाएका हुन्। विगत केही वर्षयतादेखि चिनियाँ ऋण सहयोगमा भएका पूर्वाधार विकासहरू बीआरआईअन्तर्गतकै ऋणबाट भएको दाबी चीनले गर्न थालेपछि अब हामी त्यसको सशक्त प्रतिकार गर्ने अवस्थामा हुने छैनौं। आयोजना निर्माणमा चीनको कुनै पनि किसिमको सहभागिता हुने बित्तिकै त्यसको स्वामित्व उसले लिने गर्छ। चिनियाँ आफंैले सबै परियोजना बीआरआई अन्तर्गत भन्ने गरेको छ। पोखरा विमानस्थल बीआरआईअन्तर्गतको हो भन्ने कुनै दस्तावेज सरकारसित नभएको दाबी पर्यटन सचिवको रहेको छ। तर पनि नेपाल सरकारले चिनियाँ पक्षको दाबीलाई खारेज गर्दै यसको खण्डन गर्न आग्रह चीनसित गर्न सकेको छैन। बीआरआई चिनियाँ राष्ट्रपति सी चिनपिंगको महत्वाकांक्षी आर्थिक एवं राजनीतिक परियोजना हो। नेपालले पनि सन् २०१७ मे १२ मा यसमा हस्ताक्षर गरेको हो। नेपालले बीआरआईअन्तर्गत ९ वटा आयोजना प्रस्ताव गरेको छ। जसमा केरुङ ४०० केभी प्रसारण लाइन, कोसीगण्डकी कर्णाली इकोनोमिक कोरिडोर, मदन भण्डारी प्राविधिक शिक्षालय, किमाथांकाहिले सडक, तमोर जलविद्युत् आयोजना, फकोट जलविद्युत् आयोजना, गल्छीरसुवागढी सडक स्तरोन्नति र दीपायलचीन सीमा सडक छन्। प्रस्तावित परियोजनामा विमानस्थल निर्माणका बारेमा उल्लेख नै छैन। उपरोक्त आयोजना ऋण, अनुदान वा सहुलियतपूर्ण ऋणमा कसरी बन्ने भन्ने पनि टुंगो लागेको छैन, सम्झौता भएको ६ वर्ष बितिसक्दा पनि बीआरआई कार्यान्वयनको चरणमा प्रवेश नै गरेको छैन। तर एकैपटक पोखरा अन्तर्राष्ट्रिय विमानस्थलको निर्माण नै बीआरआईअन्तर्गत भएको भन्ने चिनियाँ जोकोही नेपालीलाई पनि चकित बनाएको छ। विमानस्थलको निर्माणमा लागेको २२ अर्ब रुपैयाँ चीनको एक्जिम बैंकबाट ऋणका रूपमा लिइएको हो। यसको ब्याजदर वार्षिक २ प्रतिशत रहेको छ। यसको अवधी २० वर्ष छ। अहिले आएर यो २२ अर्बबाट बढेर २६ अर्बभन्दा बढी भइसकेको छ। विश्व बैंक र अन्य दाता राष्ट्रले नेपाललाई दिने गरेको ऋणबापत ०५ प्रतिशत तथा ००१ प्रतिशतमात्र ब्याजदर छ। ऋणको रकम चीनले दिने, प्राविधिक, ठेकेदार, सल्लाहकार र अधिकांश मजदुर पनि चिनियाँ नै रहने, निर्माण कार्य सम्पन्न भएपछि त्यो आयोजना नेपाललाई हस्तान्तरण हुने भन्ने नै हो। यो विमानस्थल बनाउँदा लागेको चीनको झन्डै २२ अर्ब ऋण २०७९ चैत १ गतेदेखि २०९२ असोज १ गतेभित्र भुक्तान गरिसक्नु पर्नेछ। विमानस्थल औपचारिक रूपमा सञ्चालनमा आएको तीन महिना नपुग्दै ब्याजको पहिलो किस्ता चीनलाई बुझाई सकिएको छ। नेपाल सरकारले चीनको एक्जिम बैंकसँग २ प्रतिशत ब्याजमा लिएको रकम ऋण प्राधिकरणलाई दिँदा ५ प्रतिशतलाई तोकेको हो। बीआरआईअन्तर्गतको ऋणलाई पासोको संज्ञा यसकारण दिइएको हो कि ऋण लिएको देशलाई यसबाट उम्किन गाह्रो भइरहेको हुन्छ। कुनै पनि ऋण त्यतिबेला पासोमा परिणत हुन जान्छ जब ऋण लिनेले समयमै साहूलाई ब्याज तथा साँवा भुक्तान गर्न सकिरहेको हुँदैन। ऋणबाट सञ्चालनमा आएको परियोजनाको आयबाट अर्थव्यवस्थालाई सुधार गरी साहूको ऋण समयमै चुक्ता गर्न सक्नुपर्छ अन्यथा त्यो परियोजना त्यही साहूलाई सुम्पिनुपर्ने हुन्छ। श्रीलंकाले आफ्नो हम्बनटोटा बन्दरगाह र मट्टाला एयरपोर्ट चीनलाई ९९ वर्षको निम्ति सुम्पिनु परेको हो। पाकिस्तानको ग्वादर बन्दरगाहमा पनि एक किसिमले चीनकै बर्चस्व हुन लागेको मान्नुपर्छ। बीआरआईको ऋणलाई अनुदानमा परिणत गर्ने व्यवस्था हुँदैन। पोखरा विमानस्थलको निर्माणका बखत नै चीनबाट लिइएको ऋण, त्यसको शर्त, ऋण भुक्तानी अवधिलगायत विषयमा यथेष्ट गृहकार्य गर्नुपथ्र्यो। विमानस्थलको निर्माणभन्दा पूर्व यस आयोजनाबाट हुनसक्ने लाभ, आउन सक्ने पर्यटक र यसबाट पर्न सक्ने प्रभावका बारेमा गहन छलफल हुनुपथ्र्यो। पोखरा विमानस्थल बीआरआईको ऋणअन्तर्गत हो कि होइन ? यथार्थ सम्पूर्ण देशवासीलाई अवगत हुनु आवश्यक छ।"
काठमाडौं तेक्वान्दोमा विक्रम,"नौ पदका लागि भएको निर्वाचनमा विक्रम खड्गी पक्षले सचिव बाहेक प्यानलै जित हासिल गरेको हो। सचिवमा विक्रम पक्षका विकेश बिडारीलाई टसमा पराजित गर्दै टोनिल कर्माचार्य समूहका गौरव रजक विजयी भए। दुवैले ६४६४ मत ल्याएपछि भएको टसमा गौरवले बाजी मारेका थिए। काठमाडौं (अन्नपूर्ण) : काठमाडौं जिल्ला तेक्वान्दो संघको अध्यक्षमा विक्रम खड्गी निर्वाचित भएका छन्। शनिबार भएको निर्वाचनमा टोनिल कर्माचार्यलाई १७ मतले पराजित गर्दै विक्रम अध्यक्षमा निर्वाचित भएका हुन्। विक्रमले ७६ मत ल्याउँदा टोनिल कर्माचार्यले ५९ मत मात्रै पाएका थिए। टोनिल कर्माचार्य तीन महिना अघि गठित काठमाडौं जिल्ला तेक्वान्दो संघ तदर्थ समितिका अध्यक्ष पनि हुन्। नौ पदका लागि भएको निर्वाचनमा विक्रम खड्गी पक्षले सचिव बाहेक प्यानलै जित हासिल गरेको हो। सचिवमा विक्रम पक्षका विकेश बिडारीलाई टसमा पराजित गर्दै टोनिल कर्माचार्य समूहका गौरव रजक विजयी भए। दुवैले ६४६४ मत ल्याएपछि भएको टसमा गौरवले बाजी मारेका थिए। संघको उपाध्यक्षमा सुरेन्द्र डंगोल निर्वाचित भए। उनले सानुबाबु महर्जनलाई सात मतले पराजित गरे। डंगोलले ६९ र महर्जनले ६२ मत ल्याएका थिए। यस्तै कोषाध्यक्षमा कविता श्रेष्ठले नवीन केसीलाई नौ मतले पछि पारिन्। कविताले ६९ मत ल्याउँदा नवीनले ६० मत मात्रै पाए। यसैगरी कार्यसमिति सदस्यमा मोहमद ताज आलम, सरोज तामाङ, रामशरण नेपाली, दिनेश न्यौपाने र टिकाराम भण्डारी विजयी भए।"
बालबालिकामा पौडी क्रेज,"नेपालगन्ज : नवौं राष्ट्रिय खेलकुद प्रतियोगितामा नेपालगन्जका संस्कार न्यौपानेले कान्छो खेलाडीको रुपमा सहभागिता जनाउँदा निकै चर्चा पाएका थिए। ओलम्पिक, एसियाली र दक्षिण एसियाली खेलकुद प्रतियोगिता खेलिसकेका धुरन्धर खेलाडीसँग ५० मिटर फ्रिस्टायल पौडीमा सात वर्षीय संस्कारले जित्नुभन्दा पनि प्रतिस्पर्धा गर्नु नै ठूलो कुरा थियो। पदक नजिते पनि उनले आफ्नो खेल सुधार गरे। नवौं राष्ट्रिय खेलकुदबाट उनी उत्साही बने। नियमित पौडी अभ्यास गरी रहे। नेपालगन्जको आदर्श सेकेन्डरी स्कुलमा कक्षा चारमा अध्ययनरत संस्कार जिल्ला, प्रदेश छनोट पार गर्दै नवौं राष्ट्रिय खेलकुद प्रतियोगितामा सहभागी भएका थिए। उनी राष्ट्रिय खेलकुदमा मात्रै सीमित हुन चाहँदैनन्। नेपाल पौडी संघले चीनको हाङझाउ सहरमा आयोजना हुने १९औं एसियाली खेलकुदका लागि खेलाडी छनोट गर्न गत जेठ २२२३ मा ललितपुरको सातदोबाटोस्थित अन्तर्राष्ट्रिय पौडी पोखरीमा आयोजना गरेको ११औं एनएसए कप पौडी प्रतियोगितामा पनि संस्कारले फ्रिस्टाइल र बेस्टस्टोकमा सहभागिता जनाएका थिए। देशभरबाट आएका एक सय ७० पुरुष र ९० महिला गरी दुई सय ६० खेलाडीमध्येबाट संस्कार एसियाली खेलकुदका लागि छनोट हुन सकेनन्। घरेलु स्पर्धामा भने संस्कार अब्बल छन्। ओलम्पिक दिवसका अवसरमा नेपालगन्जमा आयोजित पौडी प्रतियोगितामा २५ मिटर फ्रिस्टाइलमा उनी पहिलो भएका थिए। नेपालगन्जको कारकाँदोस्थित होटल सिद्धार्थ भ्युको पौैडी पोखरीमा दैनिक अभ्यासमा भेटिने संस्कार पौडी क्रेजी नेपालगन्जका बालबालिकाका लागि आइकन बनेका छन्। उनलाई पछ्याउने बालबालिकाको ठूलै जमात छ। संस्कारको पौडीदेखि प्रभावित हुनेले उनलाई डल्फिनको संज्ञा दिने गरेका छन्। नेपालगन्जको ४२ डिग्री सेल्सियस तापक्रममा धेरैले पौडी खेल्नु स्वभाविक हो। गर्मी छल्न स्वीमिङ गर्ने भन्दा सिक्ने बालबालिका बढी छन्। साँझ बिहान सिक्न आउँछन्, होटल सिद्धार्थका पौडी प्रशिक्षक दीपक परियार भन्छन्, पाँच सात वर्षको बच्चाले पनि १५ दिनमा त फ्रिस्टायल पौडीमा २५ मिटरको दूरी पूरा गरेका छन्। बच्चाले छिटोछिटो पौडी सिकिरहेका छन्। प्रशिक्षक परियारको मायालु पाराले सिकाउने शैलीले पनि बालबालिकालाई छिटो पौडी सिक्न मद्दत मिलेको अभिभावकहरू बताउँछन्। बाँकेको शिखा स्कुललगायतका केही विद्यालयले पौडी पोखरी बनाउनेदेखि संस्थागत रुपमा पौडी सिकाउने गरेका छन्। विद्यार्थीलाई नियमित पौडी खेलाउनेमा नेपालगन्जको स्प्रिङ डेल स्कुलको नाम अग्रपंक्तिमा आउँछ। राष्ट्रिय खेलकुद प्रतियोगितामा छनोट हुनेमा यही विद्यालयका विद्यार्थीको बर्चश्व रहँदै आएको छ। स्प्रिङ डेलले नर्सरीदेखि १० कक्षाकै विद्यार्थीलाई पौडी पोखरीमा उतार्ने गरेको प्रिन्सिपल शरद्चन्द्र रावल बताउँछन्। कोहलपुरको शिखा स्कुल, गोरखा पब्लिक स्कुल, नेपालगन्जको आदर्श स्कुल र सोफिया स्कुलका विद्यार्थी पनि पौडीमा अब्बल छन्। असार पहिलो साता ३५ जना विद्यार्थीसहित सिद्धार्थको पौडी पोखरीमा भेटिएकी आदर्शकी अतिरिक्त क्रियाकलाप शिक्षिका विमला खरेलले विद्यालयले एक दशकदेखि हरेक वर्ष कक्षा १ देखि १० सम्मका एक सय ५० जना विद्यार्थीलाई कम्तीमा १५ दिनको पौडी सिकाउने गरेको बताइन्। आठौं र नवौैं राष्ट्रिय खेलकुद प्रतियोगितामा लुम्बिनी प्रदेशबाट संस्कारसँगै अजय परियार, अमित रावल, विशेष थारु, सुप्रिया रावल, सकिरा गुरुङलगायतका खेलाडीले राष्ट्रिय प्रतियोगितामा सहभागिता जनाइसकेका छन्। आठौं र नवौं राष्ट्रिय खेलकुद प्रतियोगितामा बाँकेका विद्यालयमा पढ्ने १८ वर्षमुनिका विद्यार्थी छनोट भएका थिए, पौडी प्रशिक्षक चन्द्र चौधरी भन्छन्, जिल्लाका पौडी पोखरीमा दैनिक करिब पाँच सय जनाले पौडी खेल्ने गरेकोमा अधिकांश बालबालिका नै हुन्छन्। नेपालगन्जमा झन्डै एक दर्जन पौडी पोखरी छन्। नेपालगन्ज रंगशाला परिसरमा ५० मिटरको सबैभन्दा ठूूलो पौडी पोखरी छ। होटल सिग्नेट इन कृष्णामा २५ मिटरको र फोर स्टार होटल सिद्धार्थ भ्युमा १८ मिटरको पौडी पोखरी छ। दुई फाइभ स्टारसहित झन्डै एक दर्जनको हाराहारीमा स्टार होटल रहेको बाँकेमा अधिकांशमा पौडी पोखरी छन्। होटल बाहेक बालेगाउँको मेरो प्लानेट, कोहलपुरको ह्याप्पी वल्र्ड, राँझाको वन्डरल्यान्ड र खजुराको मिनी पार्क फनपार्कमा पनि पौडी पोखरी छन्। हरेक पोखरीमा पौडीका क्रेजी बालबालिका नै छन््। होटल सिद्धार्थले त डेढ दशकदेखि पौडी प्रशिक्षक नै राखेर विद्यार्थीका लागि सस्तो प्याकेजमा पौडीमा सहुलियत दिएको सिद्धार्र्थ ग्रुप अफ हस्पिटालिटीका क्षेत्रीय प्रबन्धक केशव न्यौपानेले बताए। होटलले सामाजिक उत्तरदायित्वअन्तर्गत पौडीमा लाग्ने खर्च मात्र लिएर बालबालिकालाई पौडी प्याकेज दिइरहेको छ। अधिकांश पौडी खेलाडीले सिद्धार्थबाट लाभ लिएका छन्, प्रबन्धक न्यौपाने भन्छन्, हाम्रो उद्देश्य पौडीबाट पैसा कमाउने होइन। बच्चाहरूले अतिरिक्त क्रियाकलाप अन्तर्गत जीवनोपयोगी पौडी सिकुन् र पौडीमै भविष्य खोजुन भन्ने हो। कारकाँदोस्थित होटल सिद्धार्थको पौडी पोखरीमा पौडी खेल्दै बालबालिका। शंकरप्रसाद खनाल"
नवीनलाई उपाधि,"विराटनगर (अन्नपूर्ण) : प्रथम कोसी प्रदेश ब्याडमिन्टन प्रतियोगिताको उपाधि झापाका नवीन सिलवालले जितेका छन्। विराटनगर ब्याडमिन्टन क्लबको आयोजना तथा प्रदेश खेलकुद विकास बोर्डको सहयोगमा भएको प्रतियोगितामा उदयपुरका विनय चौधरीलाई २२२०, २०२२, २१८ ले पराजित गर्दै नवीनले उपाधि जितेका हुन्। प्रतियोगिताअन्तर्गत पुरुष डबल्समा झापाका प्रकाश राई र नवीन सिलवालको जोडीले उदयपुरका विनय चौधरी र हिमाल श्रेष्ठको जोडीलाई २११८, २०२२, २१११ ले पराजित गर्दै उपाधि जिते। ४५ वर्षमाथिको मास्टर डबल्समा विराटनगरका जीवन बोगटी र शिखर श्रेष्ठको जोडीले सागर फिड्सका श्याम लामा र राम तामाङको जोडीलाई २१८, १८२१, २११८ ले पराजित गर्दै उपाधि पक्का गरे। ६० वर्षमाथिको मास्टर डबल्समा विराटनगर ब्याडमिन्टन क्लबका किरणसिंह बस्नेत र मनोज लाखेले विराटनगरकै केशव कार्की र श्याम लामाको जोडीलाई २११३, २१५ ले पराजित गर्दै उपाधि आफ्नो बनाए। प्रतियोगितामा पुरुष एकल र पुरुष डबल्सका विजेताले २५ हजार, दोस्रोले १५ हजार र तेस्रो हुने खेलाडीले १० हजार रुपैयाँ पुरस्कार पाए। ४५ र ६० वर्षमाथिका विजेताले १५ हजार, दोस्रोले १० र तेस्रोले ६ हजार रुपैयाँ पाए। विजेतालाई प्रदेश खेलकुद बोर्डका सदस्यसचिव हंशराज वाग्ले, विराटनगर ब्याडमिन्टन क्लबका अध्यक्ष किरणसिंह बस्नेतले पुरस्कार प्रदान गरेका थिए।"
प्रफुल र रुकेश सेमिफाइनलमा,"काठमाडौं : त्रिभुवन आर्मी क्लबका प्रफुल महर्जन र रुकेश महर्जनको जोडी ललितपुरमा जारी तेस्रो प्रधानमन्त्री कप खुला ब्याडमिन्टन प्रतियोगिताको सेमिफाइनल प्रवेश गरेका छन्। महर्जन जोडीले नेपाल पुलिस क्लबका सुनिल जोशी र अमन श्रेष्ठको जोडीलाई २१ १०, २११५ ले पराजित गर्दै अन्तिम चारमा स्थान बनाएका हुन्। उनीहरूले फाइनल प्रवेशका लागि कास्कीका विधान अधिकारी र आर्मीका पविन लिनथेपको जोडीसँग प्रतिस्र्धा गर्ने छन्। विधान र लिनथेपको जोडीले नखिपोटका विवेक कन्दङ्वा र नेलसन राईको जोडीलाई २११२, २११४ ले पराजित गरे। यसैगरी एपीएफका प्रिन्स दाहाल र विजित थापामगरको जोडीले पनि सेमिफाइनल यात्रा तय गरे। उनीहरूले बालकुमारी रिमिक्स क्लबका ससिन डंगोल र सुमित महर्जनको जोडीलाई २११८, २११९ ले पाखा लगाए। यस्तै पुलिसका जीवन आचार्य र विष्णु कटुवालको जोडीले आर्मीका देवराज राना र रोशन साउदको जोडीलाई २११५, २१८ ले पराजित गर्दै प्रिन्स र विजितसँगको भेट पक्का गरे। नेपाल ब्याडमिन्टन संघको तत्वावधान तथा बागमती प्रदेश ब्याडमिन्टन संघको ब्यवस्थापनमा भएको प्रतियोगिताको छात्र यू११ को खेलमा आर्मीका दीप थिङले आईबीएससीका प्रशान्त बुढाथोकीलाई २१११, २११९, सूर्यदर्शन ब्याडमिन्टन एकेडेमीका आदित्य थारुले कपिलबस्तुका विराट बस्नेतलाई २१११, १९२१, २११६, आईबीएससीका प्रिन्स थापामगरले महाबौद्ध युथ क्लबका आर्भ शाक्यलाई २११४, २११० तथा दोलखाका आर्नभ श्रेष्ठले आईबीएससीका अक्षत ढुंगेललाई २११६, १८२१, २११५ ले पराजित गर्दै सेमिफाइनलमा स्थान बनाए। छात्रा यू१३ मा डीबीएकी अस्मिता खत्रीले आर्मीकी समृद्धि श्रेष्ठलाई २११६, २११९, बेलटार ब्याडमिन्टन एकेडेमीकी दिया राईले भक्तपुरकी स्वर्लिन श्रेष्ठलाई २३२१, २११६, एमबीबीएफकी निभा राईले दोलखाकी रितिका श्रेष्ठलाई २१८, २१९ र ललितपुरकी टिशारानी शाक्यले आर्मीकी एजिरेन्का शेरचनलाई २१९, २१२ ले पराजित गर्दै अन्तिम चारमा स्थान सुरक्षित गरे। यू१३ छात्रमा आर्मीका रिजन मगरले दीपक ब्याडमिन्टन एकेडेमीका डियोन भण्डारीलाई २११२, २११४, सुहम कार्कीले आर्मीका दीप थिङलाई २११५, २१८, एपीएफका आरुष सिंखडाले देवीनगरका प्रवल श्रेष्ठलाई २११५, २११० र आर्मीका सुदेश राजकोटीले आईबीएससीका अक्षत ढुंगेललाई २११०, २१५ ले पराजित अन्तिम चारमा स्थान सुरक्षित गरे।"
खेलकुद क्षेत्रलाई व्यवस्थित बनाउन सरकार प्रतिबद्ध : प्रधानमन्त्री,"काठमाडौं : प्रधानमन्त्री पुष्पकमल दाहाल प्रचण्डले कला, साहित्य र खेलकुद क्षेत्रलाई विशेष प्राथमिकतामा राखेको बताएका छन् । कला, साहित्य र खेलकुद क्षेत्रमार्फत् आर्थिक सामाजिक रुपान्तरणलाई दिगो बनाउने उद्देश्यका साथ पहल लिएको बताए। प्रकाश दाहाल स्मृति तेस्रो राष्ट्रिय खुल्ला महिला तथा पुरुष बक्सिङ प्रतियोगिताको उद्घाटन गर्दै प्रधानन्त्री दाहालले आफू पहिलो पटक प्रधानमन्त्री हुँदा समेत यस क्षेत्रलाई प्राथमिकता राखेको र यस पटक पनि उत्तिकै महत्व दिएको बताए। खेल क्षेत्रलाई प्रभावकारी बनाउन र अगाडि बढाउन सरकारको तर्फबाट शतप्रतिशत प्रयास रहने प्रधानमन्त्री दाहालको भनाइ छ । पछिल्ला दिनमा क्रिकेट खेलले राष्ट्रिय तथा अन्तर्राष्ट्रिय रुपमा प्राप्त गरेको सफलताको उल्लेख गर्दै प्रधानमन्त्री दाहालले बक्सिङलाई पनि विश्वव्यापी रुपमा अगाडि बढाउन जरुरी रहेको बताए । उनले युवाको सर्वाङ्गीण विकासलाई लक्षित गर्दै आफूले कलासाहित्य र खेलकूद क्षेत्रलाई सबैभन्दा बढी प्राथमिकता दिएको स्पष्ट पारे । खेल क्षेत्रको विकास राष्ट्रको समृद्धि र युवाको भविष्यसँग जोडिएको प्रधानमन्त्रीको भनाइ छ। 'यसपटक मैले कलासाहित्य र खेलकुदको क्षेत्रलाई सबैभन्दा बढी महत्व दिएको छु । खेलकुदको विकासले युवाको शारीरिक र मानसिक विकास मात्र गर्दैन, यसको बहुआयमिक महत्व छ,'उनले भने,' सामाजिक एकता र सद्भावका निम्ति, अर्थतन्त्रको विकासका निम्ति, पर्यटन प्रबद्र्धनका निम्तिसमेत खेल क्षेत्रको महत्वपूर्ण भूमिका छ ।' प्रतियोगिताबाट खेल क्षेत्रको विकासमा थप मद्दत पुग्ने प्रधानमन्त्री दाहालले विश्वास व्यक्त गरे। प्रतियोगिता बूढानीलकण्ठ नगरपालिका, राष्ट्रिय खेलकुद परिषद् र नेपाल बक्सिङ संघले संयुक्तरुपमा आयोजना गरेका हुन् । प्रतियोगिता चार दिनसम्म चल्ने छ ।"
बाराले उचाल्यो प्रदेश स्तरीय फुटबल प्रतियोगिताको उपाधी,"सिमराः बारा जिल्ला फुटबल संघले दोस्रो रामनारायण मिश्र फुटबल प्रतियोगिता उपाधी उचालेको छ। सिमरा रंगशालामा शनिबार भएको फाइनल खेलमा रौतहट जिल्ला फुटबल संघलाई २१ ले पराजित गर्दै बाराले उपाधी उचालेको हो। बाराका लागि विवेक चौधरी र सागर चौधरीले एकएक गोल गरेका छन्। रौतहटका लागि भने रोशन पहारीले एक गोल फर्काए। खेलको २६औं मिनेटमा विवेकको गोलबाट अग्रता लिएको बाराले ४१औं मिनेटमा अग्रता दोब्बर पारेको थियो। पहिलो हाफमा लिएको अग्रता जोगाउदै जित नजिक पुगेको बाराविरुद्ध रौतहटले इन्जुरी समयमा एक गोल फर्काएको थियो। उपाधि विजेताले बाराले ट्रफिसहित नगद ५० हजार र उपविजेता रौतहटले ३० हजार प्राप्त गरेको छ। विधागत पुरस्कारतर्फ प्रतियोगिताको सर्वोत्कृष्ट खेलाडी बाराका विवेक चौधरी घोषित भएका छन् भने सर्वाधिक गोलकर्ता बाराका सागर चौधरी, उत्कृष्ट डिफेन्ड बाराका श्याम चौधरी र उत्कृष्ट प्रशिक्षक बाराका उमेश श्रेष्ठ घोषित भए। यसैगरी उत्कृष्ट मिडफिल्ड रौतहटका विपिन मगर, उत्कृष्ट गोलरक्षक रौतहटका निरज धामी र उत्कृष्ट फरवार्ड सिरहाका सुजन मगर घोषित भएका छन्। विधागततर्फ सर्वोत्कृष्ट खेलाडीले नगद १० हजार र उत्कृष्ट खेलाडी तथा प्रशिक्षकले जनही पाँच हजार प्राप्त गरेका छन्। विजेता तथा उपविजेता खेलाडीलाई पूर्वगृहमन्त्री एवम् नेपाली कांग्रेसका नेता बिमलेन्द्र निधि, शिक्षा तथा समाज कल्याण मन्त्रालयका सचिव लक्ष्मीप्रसाद भट्टराई, पूर्व प्रदेशसभा सदस्य शोभा लामा, जीतपुरसिमरा उपमहानगरपालिकाका नगर प्रमुख राजन पौडेल, एन्फाका केन्द्रीय उपाध्यक्ष दावा लामा, राष्ट्रिय खेलकुद परिषदका सदस्य मानदेव हजरा, मधेस प्रदेश फुटबल संघका अध्यक्ष नेपाल कार्की, बारा जिल्ला फुटबल संघका अध्यक्ष रामचन्द्र लामालगायतले पुरस्कार वितरण गरेका थिए। मधेस प्रदेश फुटबल संघका अध्यक्ष कार्कीको अध्यक्षतामा सम्पन्न समापन समारोहमा मधेस प्रदेशसभा सदस्य देवनारायण चौधरी, जीतपुरसिमरा उमपहानगरपालिकाका नगर उपप्रमुख भोलाप्रसाद अधिकारी, नेपाली कांग्रेस बाराका सभापति राजेशराय यादव, नेकपा माओवादी केन्द्रका अध्यक्ष क्षेत्रबहादुर श्रेष्ठ, नेपाली कांग्रेस जीतपुरसिमरा नगर सभापति छविलाल शर्मालगायतको उपस्थिती रहेको थिए। मधेस प्रदेश फुटबल संघको आयोजना र बारा जिल्ला फुटबल संघको सहआयोजनामा संचालन भएको प्रतियोगितामा मधेसका आठ जिल्लाको सहभागिता रहेको थियो। मधेस प्रदेशको शिक्षा तथा समाज कल्याण मन्त्रालयको आर्थिक सहयोगमा असार ११ गतेदेखि प्रतियोगिता सुरु भएको थियो।"
दीपेन्द्र सिंह ऐरीको शानदार प्रदर्शनमा नेपालले युएईलाई हरायो,"काठमाडौं : आईसीसी विश्वकप छनौटअन्तर्गत सातौं स्थानको लागि भइरहेको खेलमा नेपालले युएईलाई ३ विकेटले हराएको छ। दीपेन्द्र सिंह ऐरीको अर्धशतक प्रेरित खेलमा नेपाल ७ विकेट गुमाएर ४० बल अगावै विजयी भएको हो। युएईलाई पराजित गर्न ऐरी र सन्दीप लामिछानेले ७९ रनको साझेदारी गरेका थिए। ८५ बल खेलेका ऐरीले २ छक्का र ७ चौकासहित ७९ रन बनाए भने सन्दीपले ३७ बलमा २ चौकासहित २३ रन बनाए। नेपालका लागि कुशल भुर्तेलले ३५, ज्ञानेन्द्र मल्लले १३, गुल्सन झाले १२ रन बनाउँदा अन्य खेलाडीले दोहोरो अंकको रन जोड्न सकेनन्। जिम्बावेमा टस जितेर ब्याटिङको निम्तो पाएको युएईले ४६५ ओभरमा सबै विकेट गुमाएर १८१ रन बनाएको थियो। युएईलाई सस्तैमा रनमा समेट्न करण केसी र सन्दीप लामिछानेले ३३ विकेट लिए। प्रतिश जिसी, गुल्सन झा र दीपेन्द्र संह ऐरीले एक एक विकेट लिए।"
व्यावसायिक फुटबलबाट फाब्रिगासको सन्यास,"मड्रिड: स्पेनिस मिडफिल्डर सेस फाब्रिगासले व्यावसायिक फुटबलबाट सन्न्यास लिएका छन्। सन् २०१० मा स्पेनबाट विश्वकप विजेता बनेका फाब्रिगासले ३६ वर्षको उमेरमा खेल जीवनको बिट मारेका छन्। सर्वाधिक सफल स्पेनिस खेलाडीमध्ये एकमा पर्ने फाब्रिगासले सन् २००३ मा आर्सनलबाट व्यावसायिक फुटबलमा डेब्यू गरेका थिए। मटारो, बार्सिलोना र आर्सनलको एकेडेमी हुँदै प्रिमियर लिगमा २००३ मा डेब्यू गरेका फाब्रिगास आठ वर्षपछि स्पेन फर्किएका थिए। सन् २०११ देखि १४ सम्म बार्सिलोनामा बिताएर चेल्सी पुगेका फाब्रिगासले सन् २०१९ सम्म पाँच वर्ष लन्डमा बिताए। त्यसपघि मोनाको पुगेका फाब्रिगास सन् २०२२ मा कोमो फुटबल क्लबमा अनुबन्ध भएका थिए। अब उनी सोही क्लबको युवा टिमका प्रशिक्षक बन्ने भएका छन्। फाब्रिगासले एक विश्वकप, दुई युरो, तीन प्रिमियर लिग, एक ला लिगा गरी युरोपेली फुटबलमा करिब आधा दर्जन उपाधि उचालेका छन्।"
प्री ओपन सेसन: करिब ४ अंकले बढ्यो नेप्से,काठमाडौं : प्री ओपन सेसनमा नेप्से परिसूचक करिब ४ अंकले बढेको छ। नेप्से ३८० अंकले बढेर २१५४८० विन्दुमा पुगेको छ। सो सेसनमा सेन्सेटिभ इण्डेक्स ०२७ अंकले बढेको छ। आइतबार प्री ओपन सेसनमा २६ कम्पनीको ३ हजार ६२१ कित्ता सेयर २० लाख ९२ हजार ५३० रुपैयाँमा खरिदबिक्री भयो। कारोबारमा आएका २६ कम्पनीमध्ये १७ को बढ्यो भने ५ को घट्यो। बाँकी ४ को मूल्य स्थिर रह्यो।
"५३ अंकले घट्यो सेयर बजार, १३ वटै उपसमूहको सूचक नकारात्मक",काठमाडौं : साताको पहिरो कारोबार दिन आज नेप्से परिसूचक भारी अंकले घटेको छ। नेप्से परिसूचक ५३७० अंकले घटेर २०९७२९ विन्दुमा पुगेको हो। सेन्सेटिभ इन्डेक्स १२२३ अंकले घटेको छ। आज २८६ कम्पनीको १ करोड १३ लाख २३ हजार १८३ कित्ता सेयर ५ अर्ब ८ करोड १९ लाख ७६ हजार १७९ रुपैयाँमा खरिदबिक्री भयो। ५३ अंकले ओरालो लागेको बजारमा दुई कम्पनीको मूल्य सकारात्मक सर्किट लेभलमा कारोबार भयो। बीपीडब्लू लघुवित्त वित्तीय संस्थाको १० प्रतिशत र सिटी होटलको ९९८ प्रतिशतले सेयर मूल्य बढ्यो। कारोबार रकमका आधारमा हिमालयन लाइफ इन्स्योरेन्स शीर्षस्थानमा रह्यो। सो कम्पनीको ४२ करोड ५६ लाख ५४ हजार ७०७ रुपैयाँको सेयर कारोबार भयो। शिवम् सिमेन्टको २७ करोड र साल्टी होटलको २० करोड मूल्य बराबरको सेयर कारोबार भयो। कारोबारमा आएका १३ वटै उपसमूहको सूचक नकारात्मक देखिएका छन्। माइक्रोफाइनान्सको सूचक ४७५ प्रतिशतले ओरालो लाग्यो।
चार सय ४६ पालिकाले ल्याए बजेट,"काठमाडौं : सात सय ५३ स्थानीय तहमध्ये हालसम्म चार सय ४६ ले मात्रै आगामी आर्थिक वर्ष २०८०८१ का लागि बजेट सार्वजनिक गरेका छन्। संघीय मामिला तथा सामान्य प्रशासन मन्त्रालयका अनुसार आगामी आर्थिक वर्षका तीन सय सात वटा पालिकाले अहिलेसम्म पनि बजेट ल्याउन सकेका छैनन्। स्थानीय तहले असार १० गतेभित्र आवको बजेट ल्याउनुपर्ने कानुनी व्यवस्था भए पनि आज असार १७ गतेसम्म करिब ४२ प्रतिशत स्थानीय तहले बजेट ल्याउन नसकेको संघीय मामिला तथा सामान्य प्रशासन मन्त्रालयका प्रवक्ता तथा सहसचिव कमलप्रशाद भट्टराइले बताए। उनले भने, 'स्थानीय तहले असार १० गतेभित्र आर्थिक वर्षको बजेट ल्याउनुपर्ने कानुनी व्यवस्था छ, तीन सय सात वटा पालिकाले ल्याउन सकेका छैनन्, तोकिएको समयभन्दापछि बजेट ल्याइए गैरकानुनी मानिन्छ।' कर्णाली प्रदेशअन्तर्गतका ७९ पालिकामध्ये ६२ पालिका अर्थात् ७८५ प्रतिशत स्थानीय तहले आगामी आर्थिक वर्षको बजेट ल्याएका छन्। प्रदेशअन्तर्गतका १७ स्थानीय तहले बजेट ल्याउन बाँकी रहेको मन्त्रालयको तथ्यांकमा उल्लेख छ। गण्डकी प्रदेशबाट ७५ दशमलव तीन प्रतिशत पालिकाले बजेट ल्याएका छन्। कूल ८५ स्थानीय तह रहेको यस प्रदेशमा असार १७ गतेसम्ममा ६४ पालिकाले बजेट ल्याएका छन् भने २१ पालिकाले ल्याएका छैनन्। लुम्बिनी प्रदेशबाट कूल एक सय नौ पालिकामध्ये ८० पालिकाले बजेट ल्याएका छन् र २९ पालिकाले ल्याउन बाँकी छ। उक्त प्रदेशमा ७३४ प्रतिशतले बजेट ल्याएका छन्। सुदूरपश्चिम प्रदेशका ८८ स्थानीय तहमध्ये ५० वटा (५६८ प्रतिशत) ले बजेट ल्याएका छन्। बागमती प्रदेशका एक सय १९ पालिकामध्ये ६३ वटा (५२९ प्रतिशत), कोशी प्रदेशबाट एक सय ३७ मध्ये ६९ वटा (५०४ प्रतिशत) र मधेस प्रदेशबाट एक सय ३६ पालिकामध्ये जम्मा ५८ वटा (४२६ प्रतिशत) स्थानीय तहले आगामी आर्थिक वर्षको बजेट ल्याएका छन्। केही पालिकाले भने बजेट ल्याए पनि मन्त्रालयको वेबसाइट (सिस्टम) मा प्रविष्ट नगरेकाले तथ्यांकमा नदेखिएको हुनसक्ने मन्त्रालयले जनाएको छ। रासस"
वैदेशिक रोजगारीमा सुरक्षित भविष्यको खोजी,"मस्कट : गैरआवासीय नेपाली संघ (एनआरएनए)ले ८औं मध्यपूर्व क्षेत्रीय सम्मेलनको अवसर पारि सामाजिक सुरक्षा कोषमा १ करोड सहयोग गर्ने घोषणा गरेको छ। ओमनको राजधानी मस्कटमा तीन दिनसम्म चलेको सम्मेलनमा जारी घोषणापत्रमार्फत एनआरएनएले उक्त घोषणा गरेको हो। सामाजिक सुरक्षा कोषमा समाहित भएका श्रमिकहरूका हकहितका लागि स्थापना गरिएको सामाजिक सुरक्षा कोषमा नेपाल सरकारसँग सहकार्य गर्दै गैरआवासीय नेपाली संघले तत्कालै १ करोडको राशि सामाजिक सुरक्षा कोष राख्ने प्रतिबद्धता जाहेर गर्दछ, घोषणापत्रको १७औं बुँदामा भनिएको छ। सम्मेलन शुक्रबार सकिएको छ। अनिवार्य सामाजिक सुरक्षा र सम्मानित वैदेशिक रोजगार रेमिट्यान्सको सही लगानी राष्ट्र निर्माणको आधार भन्ने मूल नारासहित ८औं मध्यपूर्व क्षेत्रीय सम्मेलन तीन दिनसम्म चलेको थियो। यसको उपप्रधानमन्त्री तथा रक्षामन्त्री पूर्णबहादुर खड्काले उद्घाटन गरेका थिए। सम्मेलनमा सुरक्षित र मर्यादित वैदेशिक रोजगार, सामाजिक न्यायका लागि सामाजिक सुरक्षाको सुनिश्चिता, सामूहिक लगानी, एनआरएनको संस्थागत विकासलगायतका सवालमा छलफल गरी १७ बुँदे मस्कट घोषणापत्र२०२३ समेत जारी गरिएको थियो। घोषणापत्रमार्फत वैदेशिक रोजगार विभागले श्रम स्वीकृति जारी गर्ने बेलामा नै वैदेशिक रोजगारीमा आउने नेपाली श्रमिकलाई सामाजिक सुरक्षा कोषमा आबद्ध गरिसकेकाले यसलाई निरन्तरता गर्न सूचीकृत सबै श्रमिकलाई आह्वानसमेत गरिएको छ। यो कोषमा नेपाली श्रमिकलाई अबद्धता गराउने भूमिका निर्वाह गर्न एनआरएनए प्रतिबद्ध रहेको घोषणापत्रको पहिलो बुँदामा उल्लेख गरिएको छ। वैदेशिक रोजगारीको क्रममा कार्यरत श्रमिक र स्वरोजगारलाई योगदानमा आधारित सामाजिक सुरक्षामा समेट्ने नेपाल सरकारको निर्णयलाई संघले स्वागतसमेत गरेको छ। सम्मेलनले लामो समयदेखि विदेशमा कार्यरत नेपाली श्रमिकको श्रम नवीकरण गर्ने बेलामा सामाजिक सुरक्षा कोषमा अनिवार्य सूचीकृत गरी अबिलम्ब नेपाली दूतावास र स्थानीय तहबाट श्रमिक तथा उनीहरूका परिवारमार्फत नै कोषमा योगदान गर्न मिल्ने व्यवस्था मिलाउन सरकारलाई अनुरोध गरेको छ। साथै, विदेशमा कार्यरत नेपाली श्रमिकको परिवारले सामाजिक सुरक्षा कोषमा आबद्ध भए, नभएको ध्यान पुर्याउन परिवार समक्ष पनि घोषणापत्रको दोस्रो बुँदामार्फत आग्रह गरिएको छ। विदेशमा कार्यरत नेपाली श्रमिकको सामाजिक सुरक्षाको सुनिश्चित प्रत्याभूति गर्न थप प्रभावकारी कार्यक्रम ल्याउन सामाजिक सुरक्षा कोषलाई अनुरोध गर्दै एनआरएनएले इराकमा कार्यरत नेपाली श्रमिकलाई श्रम स्वीकृतिको दायराभित्र ल्याउन नेपाल सरकारसमक्ष पनि आग्रह गरेको छ। खाडी क्षेत्रमा कार्यरत नेपाली श्रमिकको एमआरपीको अवधी समाप्त भई विद्युतीय राहदानी बनाउनेक्रममा श्रमिकलाई ठूलो समस्या रहेकाले यसलाई समाधान गर्न नेपाली दूतावास र महावाणिज्य दूतको कार्यालयलाई आवश्यक जनशक्ति र स्रोतसाधान उपलब्ध गराई घुम्ती शिविर सञ्चालन गराउन पनि एनआरएनएले अनुरोध गरेको छ। यस्तो शिविर सञ्चालन भए सहयोगी भूमिका निर्वाह गर्न एनआरएनए प्रतिबद्ध रहेको घोषणापत्रमा उल्लेख छ। सम्मेलनले वैदेशिक रोजगारीको क्रममा मृत्यु भएका नेपाली श्रमिकको परिवारलाई वैदेशिक रोजगार बोर्डमार्फत उपलब्ध गराउँदै आएको आर्थिक सहायता कम्तीमा १५ लाख रुपैयाँ उपलब्ध गराउने व्यवस्था मिलाउन सरकारसमक्ष अनुरोध गर्दै श्रम स्वीकृति नलिई वा श्रम स्वीकृतिको अवधी समाप्त भई मृत्यु भएका श्रमिकका परिवारले बोर्डबाट उपलब्ध राहत रकम नपाएकोमा आपत्तिसमेत जनाएको छ। उक्त सम्मेलनले दुई वर्षको अवधीको सट्टा १ सय ८२ दिनलाई एनआरएन हुने योग्यता कायम गर्न सरकार समक्ष मागसमेत गरेको छ। कार्यक्रमको सुरुवातमा मध्यपूर्वमा रहेका नेपाली श्रमिकका सवाल, राष्ट्रिय अर्थतन्त्रमा ओझेलमा परेको उनीहरूको योगदान, श्रमिक र उनीहरूका परिवारको जीवनमा तात्विक परिवर्तन हुन् नसकेको परिस्थिति, वैदेशिक रोजगारीको सामाजिक र पारिवारिक प्रभावलगायतका विषयमा छलफल भएको थियो। ८७ राष्ट्रमा आबद्ध रहेको एनआरएनएले मध्यपूर्वमा रहेका श्रमिकहरूको हक अधिकार र सुरक्षाका लागि आवश्यक सहयोग गर्नेसमेत बताएको छ। सरकारको कल्याणकारी कोषमा रहेको ६ करोड श्रमिकहरूको हकहितको लागि प्रयोग गरिनुपर्नेमा संघले जोड दिएको छ। सम्मेलनमा एनआरएनए एउटा संस्था नभएर अभियान पनि हो साथै संस्थामा नेपाली संकल्प हुनुपर्ने र हरेक नेपाली एक हुनुपर्नेमा जोड दिनुको साथै पदलाई भन्दा कर्मलाई ध्यान दिई व्यक्तिभन्दा राष्ट्रियता बारेमा ध्यान दिएर पैसा र विश्वासलाई पनि पनि दिने बारेमा छलफल भएको छ। उक्त अवसरमा साझेदारी प्रकियामा हाम्रो अभियान अन्तर्गत कुबेत र इराकले श्रममन्त्रीलाई ज्ञापनपत्रसमेत बुझाएको छ। सम्मेलनमा सहभागी हुन नेपालबाट श्रम तथा सामाजिक सुरक्षामन्त्री शरदसिंह भण्डारी, पूर्वमन्त्री जनार्दन शर्मा, किसन श्रेष्ठ, रघुवीर महासेठ, नेपाली राजदूतहरू र एनआरएनए आईसीसीका अध्यक्षहरूसहितका व्यक्ति ओमान आएका थिए। यस्ता छन् घोषणापत्रका १७ बुँदाको संक्षेप १ वैदेशिक रोजगारीको क्रममा कार्यरत श्रमिक र स्वरोजगारलाई योगदानमा आधारित सामाजिक सुरक्षामा समेट्ने सरकारको निर्णयलाई स्वागत। २ नेपाली दूतावास र स्थानीय तहबाट श्रमिक तथा उनीहरूका परिवारमार्फत नै कोषमा योगदान गर्न मिल्ने व्यवस्था मिलाउन सरकारलाई अनुरोध। ३ नेपाली श्रमिकको सामाजिक सुरक्षाको सुनिश्चित प्रत्याभूति गर्न थप प्रभावकारी कार्यक्रम ल्याउन माग। ४ इराकमा कार्यरत नेपाली श्रमिकलाई श्रम स्वीकृतिको दायराभित्र ल्याउन सरकारसँग आग्रह। ५ श्रमिकको एमआरपी राहदानीको अवधी सकिएकाले विद्युतीय राहदानी बनाउन पनि समस्या हुँदा घुम्ती शिविर सञ्चालन गराउन अनुरोध। ६ रोजगारीको क्रममा मृत्यु भएका नेपाली श्रमिकको परिवारलाई वैदेशिक रोजगार बोर्डमार्फत उपलब्ध गराउँदै आएको आर्थिक साहयता कम्तीमा १५ लाख रुपैयाँ उपलब्ध गराउन सरकार समक्ष माग। ७ घरेलु श्रमिकलाई सधैं कानुनी बाटो बाहिर राखिराख्नु हुँदैन। दोस्रो बाटो भएर घरेलु श्रमिकको ओसारप्रसार भइरहेको हुदा यसलाई व्यवस्थित गर्नुपर्छ ८ एनआरएनएले स्थापना गरेको १ सय मिलियन डलरको सामूहिक लगानी कोषमा मध्यपूर्वमा कार्यरत नेपालीलाई अभिप्रेरित गर्न अनुरोध। ९ प्रवासमा रहेका नेपालीहरूलाई आगामी निर्वाचनमा मतदानमा भाग लिन पाउने गरि विदेशस्थित नेपाली दूतावासमार्फत मतदाता नामावली संकलन गर्न सुरु भएकोमा खुसी व्यक्त। १० गैरआवासीय नेपाली नागरिकता प्राप्त गर्ने मार्ग प्रसस्त गरिएको प्रतिनेपाल सरकारसमक्ष हार्दिक आभार, छिटो कार्यान्वयनमा ल्याउन आग्रह। ११ सबैलाई एकताको मूल मर्मलाई आत्मसात गर्दै एनआरएनएमा एकजुट भई अघि बढ्न आह्वान। १२ प्रवासमा रहेका नेपालीबाट बैधानिक माध्यमबाट मुलुकमा विप्रेषण पठाउनका लागि प्रोत्साहन गर्न सरकार समक्ष अनुरोध। १३ श्रमिकले सिकेको सीपको विकास, पुजीको संरक्षण गर्दै स्वदेशमा नै स्थापित हुने कार्यक्रमहरू ल्याउन तीनै तहका सरकारलाई अनुरोध। १४ नेपालमा पर्यटकको संख्यालाई वृद्धि गर्न एनआरएनएले अभियान सञ्चालन गर्ने प्रतिबद्धता। १५ ससाना रकम रेमिट्यान्स पठाउने श्रमिकको रकम बचत तथा त्यसलाई उत्पादक मूलक क्षेत्रमा लगानी गर्न सामूहिक लगानीका लागि प्राधिकरण गठन गर्न आग्रह। १६ दुई बर्षको अवधीको सट्टा १ सय ८२ दिनलाई एनआरएनए हुने योग्यता कायम गर्न सरकार समक्ष माग। १७ सामाजिक सुरक्षा कोषमा नेपाल सरकारसंग सहकार्य गर्दै गैरआवासीय नेपाली संघले तत्कालै एक करोडको राशि कोष राख्ने प्रतिबद्धता।"
आर्थिक बेथिति : सीमा नाघेर सधैं रकमान्तर,"असार सुरु हुनु १५ दिनअघि नै बजेट भाषण भएको हो। करको दर बजेटका भोलिपल्टैदेखि लागू हुन्छ। तर, रकमान्तर नगर्ने विषय यसैपालिको असारदेखि कार्यान्वयन गर्न अर्थमन्त्री पछि हटेका छन्। अर्को वर्षदेखि गर्छु भन्ने उद्घोष गर्ने अर्थमन्त्री महतले अहिले आफैंसँग शक्ति रहेका बेला पनि खुट्टा कमाउँदा इमानदारितामाथि प्रश्न उठेको छ। काठमाडौं : विनियोजन ऐनमा भनिएको छ, कुल बजेटको १० प्रतिशतभन्दा बढी रकमान्तर गर्न पाइँदैन। तर, पछिल्ला वर्षहरूमा ४० प्रतिशतभन्दा बढी बजेट रकमान्तर गरेर खर्च गरेको पाइएको छ। बजेट एकातिर छुट्ट्याइन्छ र अर्कातिर खर्च गर्दा यसको नकारात्मक असर विकास निर्माणमा परेको छ नै ऐन कानुनको ध्वजि सरकारले नै उडाइरहेको प्रष्ट देखिन्छ। विज्ञ भन्छन्, हाम्रो बजेट खर्च गर्ने शैली काम कुरो एकातिर, कुम्लो बोकी ठिमीतिर भनेजस्तै भएको छ। बजेट ल्याउँदा जुनजुन योजना, कार्यक्रम र शीर्षकका लागि भनिएको हो, त्यसमा केवल १० प्रतिशत मात्रै अर्काेतिर सार्न मिल्छ। त्यति १० प्रतिशत पनि किन राखिएको हो भने भैपरी आउँदा खर्च गर्न सकियोस् भनेर हो। तर, आर्थिक वर्ष २०७५७६ मा २६९८, २०७६७७ मा २१७८, २०७७७८ मा ४०५० र २०७८७९ मा १२०३ प्रतिशत बजेट सरकारले रकमान्तर गरेको छ। यो तथ्यांकमा कुनै पनि वर्ष सरकारले विनियोजन ऐनलाई मानेको देखिँदैन। वर्षभर हुने रकमान्तरमध्ये पनि असारमा हुने रकमान्तर प्रणालीले थेग्नै नसक्ने किसिमको छ। रकमान्तर गर्ने प्रस्तावसहित फाइलका ठेली अर्थ मन्त्रालयको बजेट महाशाखामा पुग्छन्। नियमसंगत रहेका कतिपय फाइल पास हुन्छन् त कतिपय फाइल यसै फर्किन्छन् पनि। ५ वर्षअघि आर्थिक कार्यविधि तथा वित्तीय उत्तरदायित्व ऐन र लगत्तै नियमावली आएदेखि वर्षान्तमा हुने रकमान्तर घट्ने अनुमान गरिएको थियो। यी ऐन र नियमावलीले वर्षान्तको भुक्तानी र रकमान्तर रोक्छन्। नियमावलीअनुसार विनियोजन ऐनको सीमाभन्दा बढी रकमान्तर गर्न पाइँदैन र आव सकिनु ७ दिन अघिदेखि नै बजेट भुक्तानी रोक्नुपर्छ। तर, त्यसो हुन सकिरहेको छैन, उल्टै अन्तिम साता रकमान्तर गरेर धमाधम सरकारी ढुकुटी दोहन गर्ने गतिविधि भइरहेको प्रमाण दिने केही उदाहरण छन्। २०७६७७ मा ऐन र नियमावली आउनुअघि अर्थात् आव २०७५७६ मा कुल बजेट १३ खर्ब १५ अर्ब १६ करोडमध्ये वर्षभर ३ खर्ब ५४ अर्ब ८६ करोड रुपैयाँ रकमान्तर भएको थियो। सो वर्ष सुरुको बजेटभन्दा सर्वाधिक १२ गुणासम्म रकमान्तर भएको थियो। २०७६७७ मा पनि रकमान्तरको विद्रुप रूपले निरन्तरता पायो। सो वर्षको कुल बजेट १५ खर्ब ३२ अर्ब ९६ करोडमध्ये ३ खर्ब ३३ अर्ब ९७ करोड रकमान्तर भएको थियो। सो वर्ष अत्यधिक ५ गुणासम्म रकमान्तर गरिएको थियो। आर्थिक कार्यविधि तथा वित्तीय उत्तरदायित्व ऐन आएपछि पनि रकमान्तर र वर्षान्तको रकमान्तर रोकिएन। आर्थिक वर्ष २०७७७८ को कुल बजेट १४ खर्ब ७४ अर्ब ६४ करोडमध्ये ५ खर्ब ९७ अर्ब २५ करोड रुपैयाँ रकमान्तर भयो। रकमान्तरको यो मात्रा इतिहासकै उच्च हो। गत आर्थिक वर्ष अर्थात् आव २०७८७९ मा रकमान्तरको दर सामान्य रूपमा खुम्चियो तर विनियोजन ऐनको सीमाचाहिँ नाघिछाड्यो। आवको १६ खर्ब ४७ अर्ब ५७ करोडबराबरको बजेटमध्ये १ खर्ब ९६ अर्ब ४१ करोड रुपैयाँ रकमान्तर भयो। रोकिएन असारे विकास आर्थिक वर्षको अन्त्यमा हुने भुक्तानीको दरले पनि विकराल रूप लिएको छ। आम भाषामा यसलाई असारे विकास पनि भनिने गरेको छ। आर्थिक कार्यविधि तथा वित्तीय उत्तरदायित्व ऐन र लगत्तै आएको नियमावली वर्षान्तको भुक्तानीलाई निरुत्साहित गरे पनि यी नीतिगत कागजातको कार्यान्वयन हुने सकेको छैन। आर्थिक कार्यविधि तथा वित्तीय उत्तरदायित्व ऐन अघि पनि वर्ष समाप्त हुनु अगावै असार २५ गते खाता बन्द गर्नुपर्ने व्यवस्था थियो। तर, आव २०७५७६ मा भएको कुल ११ खर्ब १० अर्ब ४६ करोड रुपैयाँ खर्चमध्ये असार २५ पछि १४१७ प्रतिशत अर्थात् १ खर्ब ५७ अर्ब ३३ करोड खर्च भएको थियो। सो आवमा असारमै २३७२ प्रतिशत अर्थात् २ खर्ब ६३ अर्ब ४१ करोड रुपैयाँ खर्च भएको थियो। आव २०७६७७ को कुल खर्च १० खर्ब ९१ अर्ब १३ करोडमध्ये असारमा १९२६ प्रतिशत र असार अन्तिम सातामा १० प्रतिशत खर्च भएको थियो। आव २०७७७८ मा कुल ११ खर्ब ९६ अर्ब ६७ करोड रुपैयाँ खर्च भएकामा असारमा सो खर्चको २३३७ प्रतिशत र असार अन्तिम सातामा ५९८ प्रतिशत खर्च भएको थियो। गत आवमा असार महिना र असात अन्तिम साताको खर्च कुल वार्षिक खर्चको क्रमशः २१ प्रतिशत र ७५६ प्रतिशत छ। गत आवमा कुल १३ खर्ब ९ अर्ब ८७ करोड रुपैयाँ बजेट खर्च भएको थियो। अर्थ विविधः रकमान्तरकै लागि ? पछिल्लो समय सरकारले आकस्मिक खर्चका लागि अर्थ विविधमा अर्बांै रकम विनियोजन गर्ने गरेको छ। र, यो उपशीर्षकको बजेट रकमान्तरका लागि प्रयोगमा ल्याइएको छ। आव २०७५७६ मा अर्थ विविध उपशीर्षकमा ७० अर्ब ७० करोड रुपैयाँ विनियोजन गरेर सरकारले ५० अर्ब ५१ करोड रुपैयाँ रकमान्तर गरेको थियो। यस्तै आव २०७६७७ मा १ खर्ब ८ अर्ब २७ करोड विनियोजन गरेर ५१ अर्ब ८७ करोड रुपैयाँ रकमान्तर गरी बजेट अन्तै सारिएको थियो। आयोजना कार्यान्वयन गर्न नसकिएको अवस्थामा प्रभावको भरमा आफ्नो क्षेत्रमा रकमान्तर गर्ने, आवश्यक नभएको ठाउँमा पनि प्रभाव देखाउन पैसा लैजानेसम्म गरिएको छ, यस्तो हुनु हुँदैन। असार महिनामा त रकमान्तर गर्नै हुँदैन। गोपीनाथ मैनाली,पूर्वसचिव काम गर्दै जाँदा कहिलेकाहीँ अनुमान गरेअनुसार बजेट अपुग हुन सक्छ। अनपेक्षित प्रभाव पर्न सक्छन्। यस्तो अवस्थामा रकमान्तर गर्नु ठीकै हो। यहाँ त विनियोजन नै नगरेको परियोजनामा रकमान्तर गरिन्छ। यो कुशल विनियोजनको अभ्यास होइन। प्राडा शिवराज अधिकारी,अर्थविद् आव २०७७७८ मा १ खर्ब १८ अर्ब ९२ करोड रुपैयाँ बजेट कायम गरी १ खर्ब १६ अर्ब १५ करोड रकमान्तर गरिएको थियो भने गत आवमा १ खर्ब ४ अर्ब ४३ करोड रुपैयाँ बजेट कायम गरी ७९ अर्ब ४७ करोड रुपैयाँ रकमान्तर गरिएको थियो। विगतको तथ्यका आधारमा अर्थ विविध उपशीर्षक रकमान्तर गर्नकै लागि स्थापना गरिएको भाष्य सिर्जना भएको छ। १० महिनामै ८८ अर्ब रकमान्तर चालु आर्थिक वर्षको १० महिनामै सरकारले साढे ८८ अर्ब रुपैयाँ रकमान्तर गरेको छ। अर्थ मन्त्रालयका अनुसार वैशाख मसान्तसम्म अर्थ विविध उपशीर्षकबाट अन्य मन्त्रालय तथा निकायमा ५८ अर्ब ६५ करोड ८४ लाख रकमान्तर भएको छ। यस्तै एक उपशीर्षकबाट अर्कोमा पुँजीगततर्फ १ करोड रुपैयाँभन्दा बढीको बजेट कुल २९ अर्ब ९० करोड रुपैयाँ रकमान्तर गरिएको छ। चालु आवमा सबैभन्दा बढी रकमान्तर चैतमा भएको छ। चैतमा ३३ अर्ब २१ करोड रुपैयाँ रकमान्तर हुँदा पुसमा २२ अर्ब ३१ करोड र कात्तिकमा १७ अर्ब ४० करोड रुपैयाँ रकमान्तर भएको छ। रकमान्तर गर्नु कानुन, दक्षता र अभ्यासका हिसाबले गलत : विज्ञ रकमान्तर गर्नुलाई जानकारले कानुन, दक्षता र अभ्यासका हिसाबले गलत भनेका छन्। अर्थविद् प्राडा शिवराज अधिकारी बजेट नै नछुट्याइएको परियोजनामा रकमान्तर हुनुलाई कुशल विनियोजनको अभ्यास मान्न नसकिने बताउँछन्। काम गर्दै जाँदा कहिलेकाहीँ अनुमान गरेअनुसार बजेट अपुग हुन सक्छ। अनपेक्षित प्रभाव पर्न सक्छन्। यस्तो अवस्थामा रकमान्तर गर्नु ठीकै हो, प्राडा अधिकारी भन्छन्, यहाँ त विनियोजन नै नगरेको परियोजनामा रकमान्तर गरिन्छ। यो कुशल विनियोजनको अभ्यास होइन। उनका अनुसार नेपालमा प्रभाव र असर आकलन नगरी रकमान्तर गरिन्छ, जसको शक्ति उसैको भक्ति जस्तो देखिने गरी रकमान्तर हुन्छ। यो कार्य दक्षताको हिसाबले पनि गलत हो, संसद्ले अनुमति दिएको भन्दा फरक ठाउँमा बजेट खर्च गर्नु कानुनी हिसाबले पनि गलत हो, उनले भने, परिकल्पना नै नगरेको परियोजनामा पैसा दिइनु अभ्यासका हिसाबले पनि गलत हो। यस्ता गतिविधिले गलत अभ्यासलाई प्रश्रय दिइरहेका छन् र तल्ला तहले पनि यस्तै काम सिकिरहेको उनको दाबी छ। पूर्वसचिव गोपीनाथ मैनालीका अनुसार आकस्मिक भुक्तानी गर्नुपरेको, विपद्प्रकोप निम्तिएको, राजनीति परिस्थिति बदलिएको वा रणनीतिक आयोजनामा थप पुँजी आवश्यक भएको अवस्थामा रकमान्तर आवश्यकता बन्न जान्छ। तर, दबाबका कारण हलुका रूपमा रकमान्तर गर्न थालियो भने यसले उल्टो असर देखाउँछ। आयोजना कार्यान्वयन गर्न नसकिएको अवस्थामा प्रभावको भरमा आफ्नो क्षेत्रमा रकमान्तर गर्ने, आवश्यक नभएको ठाउँमा पनि प्रभाव देखाउन पैसा लैजानेसम्म गरिएको छ, यस्तो हुनु हुँदैन, मैनालीको भनाइ छ। हरेक वर्षको विनियोजन ऐन र आर्थिक कार्यविधि तथा वित्तीय उत्तरदायित्व नियमावलीले १० प्रतिशतभन्दा रकमान्तर नगर्ने भने पनि नीतिको अनुशासनमा सरकार नरहेको बताउँदै उनले थपे, असार महिनामा त रकमान्तर गर्नै हुँदैन। किन हच्किए अर्थमन्त्री ? वर्षभर हुने रकमान्तरमध्ये पनि सबैभन्दा बढी रकमान्तर असारमा हुने गरेपछि अर्थमन्त्री डा प्रकाशशरण महतले आगामी आवको बजेट वक्तव्यमा असारमा रकमान्तर नगर्ने उल्लेख गरे। तर, यसै वर्षको असारदेखि रकमान्तर अन्त्य गर्ने उद्घोष गर्न सकेनन्। असार सुरु हुनु १५ दिनअघि नै बजेट भाषण भएको हो। करको दर बजेटका भोलिपल्टैदेखि लागू हुन्छ। तर, रकमान्तर नगर्ने विषय यसैपालिको असारदेखि कार्यान्वयन गर्न अर्थमन्त्री पछि हटेका छन्। अर्को वर्षदेखि गर्छु भन्ने उद्घोष गर्ने अर्थमन्त्री महतले अहिले आफैंसँग शक्ति रहेका बेला पनि खुट्टा कमाउँदा इमानदारितामाथि प्रश्न उठेको छ। वर्षभर हुने रकमान्तरमध्ये सबैभन्दा बढी रकमान्तर असार र असारमध्ये पनि सबैभन्दा बढी अन्तिम सातामा रकमान्तर हुने गरेको छ। आव २०७५७६ मा भएको ३ खर्ब ५४ अर्ब रकमान्तरमध्ये असार महिनामा ९७ अर्ब ७७ करोड र असार २५ पछि ३२ अर्ब ५० करोड रुपैयाँ रकमान्तर भएको थियो। यस्तै आव २०७६७७ को कुल ३ खर्ब ३४ अर्ब रकमान्तरमध्ये असारमा ८५ अर्ब ८३ करोड र असार २५ पछि ३१ अर्ब ३९ करोड रुपैयाँ रकमान्तर भएको थियो। असार अन्तिममा खर्च र रकमान्तर गर्न नपाउने व्यवस्था कसरी कार्यान्वयन हुँदैछ ? कानुनले असार अन्तिममा खर्च गर्नै हुँदैन भनेको छैन। बरु सकेसम्म बढी खर्च गर्ने बाटो देखाइदिएको छ। गाइडलाइनहरूले अन्तिममा खर्च नगर्ने भनेका छन्। तर, गाइडलाइन भनेका कतिपय अवस्थामा आवश्यकता हेरेर पालना गर्नुपर्ने हुन्छ। रकमान्तर भन्नाले के बुझिन्छ ? रकमान्तर भनेका एउटा उपशीर्षकमा विनियोजन भएको रकम अर्कोमा सार्नु हो। तर, चालु शीर्षकको बजेट पुँजीगतमा रकमान्तर गर्न पाइँदैन। अर्थ विविधबाट थप निकासा दिनु पनि एक प्रकारको रकमान्तर हो। साना रकमान्तर चाहिँ आन्तरिक मिलान वा कार्यक्रम संशोधनमार्फत हुन्। ती काम सम्बन्धित मन्त्रालयले आफैं गर्छन्। धनीराम शर्मा प्रवक्ता, अर्थ मन्त्रालय अर्थ विविधलाई रकमान्तर गर्न बनाइएको बजेटको उपशीर्षक भनिँदो रहेछ नि ? अर्थ विविध खासमा आकस्मिक खर्चका लागि छुट्याइएको बजेट हो। प्रकोप, आपतकाल जस्ता परिस्थितिमा सरकारले तत्कालै खर्च गर्नुपर्ने हुन्छ। त्यसका लागि विनियोजन गरिएको हो। तर, कहिलेकाहीँ नसोचेको खर्च गर्नुपर्ने हुन्छ। अर्थ मन्त्रालयको सहमतिमा कुनै परियोजना अघि बढेको छ वा मन्त्रिपरिषद्ले नै दायित्व सिर्जना गरेको छ भने यस्ता कामका लागि अर्थ विविधबाट निकासा दिइने गरिन्छ। अर्थ विविध रकमान्तर गर्ने प्रयोजनका लागि बनाइएको उपशीर्षक होइन। आपतकालका लागि हो। रकमान्तर किन बढी हुँदो रहेछ ? योजना तर्जुमा प्रक्रिया कमजोर हुँदा खर्चको यकिन अनुमान गर्न सकिएको छैन। खर्चको अनुमानसम्बन्धी मन्त्रालय र निकायले आफैं गर्ने हुन्। ती निकायले बजेट निर्माण यथार्थपरक रूपमा गर्न नसक्दा थप दायित्व सिर्जना हुन्छ। दायित्वलाई थाती राख्नुभन्दा स्रोत भएको अवस्थामा फरफारक गरौं भन्ने मान्यता सरकारको रहन्छ। गत आवमा रकमान्तरको दर उल्लेख्य घटेर रहेछ। चालु आवमा के हुने हो ? घट्ने बढ्ने अनुमान यसै गर्न सकिँदैन। पहिले नै भुक्तानी भइसकेको छ भने रकमान्तर कम पनि होला तर विनियोजन नै कम छ र अन्तिमा धेरै ठूलो बिल भुक्तानी गर्नुपर्ने अवस्था आयो भने रकमान्तर गर्नैपर्ने हुन्छ।"
कतिमा हुँदैछ सुनचाँदीको कारोबार?,काठमाडौं : साताको पहिलो कारोबार दिन आइतबार छापावाल सुन मूल्य प्रतितोला १ लाख १० हजार १०० रुपैयाँ कायम भएको छ। नेपाल सुनचाँदी व्यवसायी महासंघका अनुसार छापावाल सुन प्रतितोला १ लाख १० हजार १०० र तेजाबी सुन प्रतितोला १ लाख ९ हजार ५५० रुपैयाँमा कारोबार भइरहेको छ। यस्तै चाँदी प्रतितोला १३७० रुपैयाँमा कारोबार भइरहेको महासंघले जनाएको छ।
करले गरिबलाई च्यापेको छैन : अर्थमन्त्री,"काठमाडौंः अर्थमन्त्री डाप्रकाशशरण महतले बिचौलियाको चलखेल तोड्न राज्य संयन्त्र क्रियाशील रहेको बताएका छन्। प्रतिनिधि सभामा आर्थिक विधेयक २०८० माथि सांसद्हरूले उठाएका प्रश्नको जवाफ दिँदै अर्थमन्त्री महतले करको दायरा फराकिलो बनाउने सरकारको लक्ष्य भएको भन्दै बिचौलियाको चलखेल तोड्न सरकार क्रियाशील रहेको बताएका हुन्। भ्याटको व्यवस्थाले करको दायरालाई फराकिलो बनाउन मद्दत गर्ने बताए। अर्थमन्त्री महतले भने, धागोमा कर लगाएको कुरा उठेको छ। यसमा कर लगाउँदा रिफण्डको व्यवस्था गरिएको छ। आन्तरिक उत्पादन हुने उद्योग व्यवसायको संरक्षण गर्न सरकार लागिपरेको छ। नेपाली उत्पादकको संरक्षण गर्न भ्याटको बाटोमा जानु परेको बताए। महतले भने, साना किसान गरिब हुन् उनीहरूले बजार पाउनुपर्छ। बिचौलियाको चलखेल तोड्न राज्य संयन्त्र क्रियाशील छ। साना किसानको उत्पादनलाई सरकारले सहयोग गरिरहेको छ। साना साना किसानहरूको संरक्षण नगरिकन गरिबको भलो हुँदैन। सरकार नेपालमै उत्पादन बढाउन चाहन्छ। उत्पादनमा सहुलीयत र अनुदान दिन्छौं।"

शीर्षक,विवरण
प्रधानन्यायाधीश कहिले ?,"संविधानकानुनको पालना गर्न र न्यायको थिति बसाउन प्रधानन्यायाधीश सिफारिस प्रक्रिया यथाशीघ्र अपनाइयोस् । संविधानको धारा २८४(३) मा संवैधानिक परिषद्ले प्रधानन्यायाधीश वा संवैधानिक निकायका कुनै प्रमुख वा पदाधिकारीको पद रिक्त हुनुभन्दा एक महिनाअगावै नियुक्तिका लागि सिफारिस गर्नुपर्नेछ भन्ने व्यवस्था गरेको छ। मृत्यु भई वा राजीनामा दिई पद रिक्त भएको अवस्थामा भने एक महिनाभित्र पदपूर्ति हुनेगरी नियुक्तिका लागि सिफारिस गर्न सक्नेछ। संविधानको यो प्रावधान बहालवाला प्रधानन्यायाधीशको हकमा लामै उल्लंघन भयो, आउने प्रधानन्यायाधीशका हकमा समेत उल्लंघन भइसक्यो। किनकि, प्रधानन्यायाधीश हरिकृष्ण कार्कीको कार्यकाल अब तीन हप्ता पनि बाँकी छैन। संवैधानिक परिषद्ले अर्का प्रधानन्यायाधीशको सिफारिस एक महिनाअगावै गर्नुपर्ने थिएन र ? के संवैधानिक परिषद्ले चाहिँ संविधान मान्नु पर्दैन ? नेपाल बारको अथक आन्दोलनपछि दुई महिनाको छोटो अवधिका लागि हरिकृष्ण कार्की प्रधानन्यायाधीश नियुक्त हुनुभयो। लामो समय कार्यवाहक भई छोटो अवधिका लागि प्रधानन्यायाधीश हुनुको पीडा एवं रोमाञ्चक अनुभूति सम्माननीय कार्कीले महसुस गर्नुभएको हो। यस्तो अनुभूति अबका दिनमा कुनै समकक्षीले भोग्नु नपरोस्। न्यायालय सहजरूपमा अगाडि बढाई बिदा लिनुपर्ने कर्तव्य प्रधानन्यायाधीशको हुनुपर्छ। न्यायालयको बढ्दो गरिमाले पनि त्यही चाहन्छ। २०४६ को जनआन्दोलनपछि अदालतले पूर्ण स्वतन्त्रता पाएको देखिन्छ। अदालतमा नियुक्त न्यायाधीशहरूले राजनीतिक आस्थाका आधारमा नभई संविधान र कानुनका आधारमा फैसला गरेको इतिहास छ। टनकपुर सम्झौता, नागरिकता विधेयक, श्रम ऐन संशोधनजस्ता विषयमा अदालतले सरकारको अपेक्षाविपरीत निर्णय गर्नाले सत्तारूढ दल कांग्रेसको सरकार अदालतप्रति उपेक्षा र भयग्रस्त भावमा रहन गयो। संसद् विघटन एवं प्रतिनिधिसभा पुनस्र्थापना सम्बन्धमा सर्वोच्च अदालतका विभिन्न फैसला अपेक्षा अनुकूल नभएपछि वामपन्थी दलको भावना पनि अदालतप्रति उपेक्षाकै रहन गएको पाइन्छ। प्रतिनिधिसभा विघटन गरी शाही आयोगको नामबाट राजनीतिक दलहरूलाई आतंकित पार्दै तत्कालीन राजा ज्ञानेन्द्रले खडा गरेको समानान्तर न्यायालयलाई (शाही आयोग) पनि सर्वोच्च अदालतले खारेज गरेको थियो। त्यसपछि राजतन्त्रवादीको पनि अदालतप्रतिको भावना उपेक्षापूर्ण नै रहन गएको पाइन्छ। प्रचण्ड पहिलो पटक प्रधानमन्त्री भई सेनाको आन्तरिक कार्य सञ्चालन एवं बढुवामा गरेको हस्तक्षेप उपर सर्वोच्च अदालतले अन्तरिम आदेश दिएको थियो। जसको परिणामस्वरूप सेनामा स्थायित्व रहन गयो। तर माओवादी सरकारको भावना भने अदालतप्रति उपेक्षापूर्ण रह्यो। २०७० सालको अन्तिम घडी र २०७१ सालको प्रारम्भसम्म सर्वोच्च अदालत पाँच न्यायाधीशको भरमा चल्यो। सर्वोच्चमा न्यायाधीश घटेमा राजनीतिक दलहरूलाई केही फरक नपर्ने तथा जनताको पीडासँग राजनीतिक दलको सरोकार नहुने हुँदा अदालत उपेक्षाको पात्र हुन गयो। अस्थायी न्यायाधीशको नियुक्तले समस्या निम्त्याउने हुँदा २०७२ सालको संविधानले सर्वोच्च अदालतमा प्रधानन्यायाधीशसहित २१ न्यायाधीश राख्ने व्यवस्था गयो। अस्थायीको प्रावधान हटायो। अनि, संविधानले प्रधानन्यायाधीश रिक्त हुनुभन्दा एक महिनाअगावै सिफारिस गर्नुपर्ने अनिवार्यता गयो। सर्वोच्च अदालतले प्रधानन्यायाधीश पाए पनि २०७३ सालको प्रारम्भमा सर्वोच्च अदालत २१ को सट्टा १० न्यायाधीशका भरमा चलेको थियो। सर्वोच्च अदालतको न्यायाधीशको नियुक्ति न्याय परिषद् ऐन, २०७३ अनुसार हुन्छ। ऐनको दफा ४ मा सर्वोच्च अदालतको न्यायाधीश पद रिक्त हुनु एक महिनापूर्व नयाँ न्यायाधीश नियुक्तिको सिफारिस गर्नुपर्ने व्यवस्था छ। तर, बहालवाला प्रधानन्यायाधीश निवृत्त हुन तीन हप्ता पनि बाँकी नरहँदासम्म कसैलाई वास्ता छैन। न्यायाधीशका हकमा पनि ६ महिनायता खाली हुँदै ६ पद रिक्त हुने अवस्था छ। तर, निर्णयकर्ताको ध्यान यता छैन। अदालतविरुद्ध न्यायालय: न्यायाधीशद्वय सपना मल्ल र हरिकृष्ण कार्कीलाई २०७३ सालमा सर्वोच्च अदालतको न्यायाधीशका रूपमा नियुक्त गर्न सिफारिस गरिएको थियो। तत्कालीन अवस्थामा मल्ल र कार्कीमाथि राजनीतिक परिवेशबाट आएको भन्दै निष्पक्षतामा आशंका गरियो। तत्कालीन प्रधानन्यायाधीश सुशीला कार्कीले राजनीतिक चप्पल खोली निष्पक्षताका साथ न्यायाधीशद्वय मल्ल र कार्की न्यायालय प्रवेश गरेको भन्दै शंका नमान्न आश्वस्त तुल्याएकी थिइन्। अन्ततोगत्वा प्रधानन्यायाधीश सुशीला कार्कीको विश्वास कायम रह्यो। एमालेको समयमा भएको नियुक्ति एवं एमालेको छाप लागेका मल्ल र कार्कीले नेकपाले विघटन गरेको संसद्सम्बन्धी विषयमा समर्थन जनाएनन्, बरु न्यायकै लागि सहयोग गरे। राजनीतिक परिवेशको प्रभावबाट न्यायालयलाई प्रभावित हुन नदिएको कारण परिआउने अवस्था झेल्ने तर न्याय मर्न नदिने प्रतिबद्धताकै कारण कार्यरत न्यायाधीशहरूले नेपालको न्यायालयलाई जीवन्तता प्रदान गरेका स्पष्ट हुन्छ। सरकारको अपेक्षाविपरीत न्यायालय एवं न्यायाधीशः विश्वनाथप्रसाद उपाध्यायलाई प्रधानन्यायाधीश नियुक्ति गर्ने सम्बन्धमा कांग्रेस सरकारको विशेष अपेक्षा थियो। तर उपाध्यायले राष्ट्रहितमा विभिन्न निर्णय गर्दा सरकार रुष्ट हुन गयो। राजाको शासनकालमा नियुक्त भएका माननीय रामप्रसाद श्रेष्ठ, केदारप्रसाद गिरी, मीनबहादुर रायमाझी, अनुपराज शर्मा र रामनगिना सिंहको बेन्चले राजा ज्ञानेन्द्रको अपेक्षा प्रतिकूल शाही आयोग खारेज गर्ने निर्णयले राजा रुष्ट भए पनि देशमा एकल न्यायालयको भावना सुदृढ भएको थियो। एमाले सरकारका विभिन्न निर्णय सोही सरकारको समयमा नियुक्त न्यायाधीशहरूले बदर गरेपछि सरकारहरूको अपेक्षाविपरीत न्यायालय रहेको र न्यायालयमा प्रवेश गरेको व्यक्ति दलको कार्यकर्ता नभई न्याय दिलाएर न्यायाधीश हुने तथ्य पुष्टि भएको छ। अतः कुनै पनि सरकारको प्राथमिकतामा न्यायालय नरहनु स्वाभाविक नै हो। यसको परिणाम सर्वोच्च अदालतमा न्यायाधीशको अभाव र प्रधानन्यायाधीशको रिक्तता हुन जाने कटु यथार्थ हाम्रो सामु छ। समाधान र उपाय: संविधानको धारा १२९(६) अनुसार २०७९ मंसिर २८ देखि कार्यवाहक प्रधानन्यायाधीश रहेका हरिकृष्ण कार्कीलाई प्रधानन्यायाधीशको रूपमा नियुक्त गर्न तत्काल प्रक्रिया आरम्भ गर्नुपर्ने थियो। संवैधानिक परिषद्ले संविधानको धारा २८४(४) तत्काल पालन गर्नुपर्ने थियो तर यस सम्बन्धमा नेतृत्वदायी राजनीतिक दलले लम्ब्याउन चाहे। पंक्तिकारले पाएको सूचनाअनुसार सर्वोच्च अदालतको परम्परागत रोलक्रमअनुसार प्रधानन्यायाधीशको नियुक्ति नगरी रोलक्रम नाघ्ने मिति राखी सर्वोच्च अदालतका अन्य न्यायाधीशसँग सम्पर्क राखिएको थियो। सर्वोच्च अदालतको परम्परा प्रतिकूल पिक एन्ड चुज प्रथामा गई राजनीतिक दलको मोहरा हुन कुनै पनि न्यायाधीश तयार भएनन्। त्यसपछि प्रधानन्यायाधीशको नियुक्ति प्रक्रिया अवरुद्ध भएको थियो। राजनीतिक दलको नियत थाहा पाएर होला, नेपाल बार एसोसिएसनले प्रधानन्यायाधीशको नियुक्तिका लागि आन्दोलन सुरु गरेको थियो। प्रधानन्यायाधीशमा कार्कीको नियुक्ति दुई महिनाका लागि मात्र भए पनि नेपालको न्यायालयमा स्थायित्व दिने उद्देश्यका साथ भएका नियुक्तिलाई सराह्रना गर्नु पर्नेछ। धारा १३६ ले प्रधानन्यायाधीशले न्यायालयलाई प्रभावकारी बनाउने अन्तिम जिम्मेवारी बहन गर्नुपर्ने तोकेको छ। हाल अदालतमा विभिन्न तहका न्यायाधीशको पद रिक्त छ। त्यसैले पनि प्रधानन्यायाधीशको नियुक्ति प्रक्रिया समयमै अगाडि बढाउन जरुरी छ। संविधानले यसलाई अड्काइरहन दिँदै दिँदैन, तुरुन्त प्रक्रिया सुरु गरिनुपर्छ। परिषद्ले न्यायाधीशहरूको नाम संवैधानिक परिषद्मा सिफारिस गर्नुपर्ने हुन्छ। त्यसपछि मात्र धारा २८४ अनुसार प्रधानन्यायाधीशको नियुक्तिको प्रक्रिया आरम्भ हुन्छ। हालसम्म न्याय परिषद्ले प्रधानन्यायाधीशका लागि योग्य व्यक्तिको सिफारिस गर्ने बैठक राखेको पनि सार्वजनिक भएको छैन। संविधानको रक्षक प्रधानन्यायाधीश हुने तथा संरक्षक राष्ट्रपति हुने सुनिआएको उखान हो। अतः कार्कीले यथाशीघ्र प्रधानन्यायाधीशका लागि योग्य न्यायाधीशहरूको नाम सिफारिस गरी संवैधानिक परिषद्मा पठाउन तदारुकता देखाउनु पर्ने बेला आएको छ। ज्ञवाली अधिवक्ता हुन् ।"
पशुपक्षीमा एन्टिबायोटिकको दुरुपयोग,"एन्टिबायोटिक औषधिको दुरुपयोग बढ्दो छ। यसको प्रयोग मानिसमा मात्र नभई पशुपक्षीमा पनि जथाभावी किसिमले भइरहेको छ। जनावरलाई एन्टिबायोटिक दिँदा मानिसको जस्तै कल्चर जाँच गरेर दिनुपर्छ। तर जाँचै नगरी हचुवाका भरमा एन्टिबायोटिकजस्तो कडा खालको औषधि दिने गरिएको पाइएको छ। कुखुरा तथा पशुहरूमा एन्टिबायोटिक प्रयोग भएलगत्तै तिनको मासु मानिसले खाए जैविक प्रतिरोधी क्षमता कमजोर हुन्छ। नेपालमा न्यून चिकित्सकले मात्र कल्चर गरेर एन्टिबायोटिक प्रेसक्राइब गर्ने गरेको पाइएको छ। कतिपयलाई एन्टिबायोटिक सिफारिस सम्बन्धमा आवश्यक जानकारीसमेत छैन। एन्टिबायोटिक औषधिहरूको उपयोग विशेषगरी मानिस एवं पशुहरूमा जीवाणु संक्रमणको उपचारमा गरिन्छ। यी औषधिहरूले कीटाणुु तथा जीवाणुद्वारा हुने संक्रमणमा जादुमयी रूपमा कार्य गर्छ। जीवाणुहरूलाई नष्ट गर्छ। तर, जीवन रक्षक हुँदाहुँदै पनि यी औषधिहरू जीवाणुहरूको एकअर्काप्रति हानिकारक भएको पाटो सामुन्ने आएको छ। एन्टिबायोटिकको अत्यधिक अनियन्त्रित तथा अनुचित प्रयोग मानिस तथा पशु दुवैलाई एउटा ठूलो खतरा बन्न पुगेको छ। एन्टिबायोटिक औषधिहरूको दुरुपयोगका कारण धेरैजसो जीवाणु यी औषधिहरूप्रति प्रतिरोध गर्न सक्षम भएका छन्। जसका कारण यिनमा यी औषधिहरूको प्रभाव समाप्त वा कम हुने गर्छ। यस कारण कैयौं पटक संक्रमण उपचार निष्प्रभावी हुन्छ। यस्ता प्रतिरोधी क्षमता भएका जीवाणु वातावरणमा फैलिएर पशु तथा मानिसमा ज्यान लिने संक्रामक रोगको कारण बनिरहेका छन्। यो समस्याले गम्भीर रूप लिएको छ। संयुक्त राज्य अमेरिकाजस्तो विकसित मुलुकमा बर्सेनि कम्तीमा २० लाख मानिस एन्टिबायोटिक प्रतिरोध जीवाणुबाट संक्रमित हुने गर्छन्। र, २३ हजार जति संक्रमित भएर मृत्युवरण गर्छन्। विकासशील देशहरूमा त स्थिति झन् भयावह हुन सक्छ। एन्टिबायोटिक औषधिहरूको उपयोग मुख्य रूपमा संक्रमित बिरामी पशुहरूको उपचारका लागि गरिन्छ। यस्तो परिस्थितिमा सामान्यतया यी औषधिहरूको उपयोग अन्य कारकहरू जस्तै रोगको बचाउमा रोगहरूको नियन्त्रण अथवा पशुपालनमा पशुहरूको शारीरिक विकास बढाउन लागि गरिन्छ। त्यसबेला यी औषधिहरूको मात्रा कम दिइने गरिन्छ। पशुहरूमा जीवाणु संक्रमणको उपचार तथा रोकथामको लागि विभिन्न प्रकारका एन्टिबायोटिक औषधिहरूको उपयोग संसारभरि ठूलो मात्रामा गर्ने गरिएको छ। पशुमा विभिन्न किसिमका एन्टिबायोटिक औषधिको प्रयोग गरिँदै आएको छ। पशुमा लाग्ने रोगको रोगथाम तथा पशुहरूको शारीरिक विकास वृद्धिको लागि एन्टिबायोटिकको प्रयोग गरिन्छ। पशु चिकित्सकहरूले संक्रमणको कारण पहिचान गर्दै पशुको औषधिप्रति सहनशक्ति, औषधिको दुष्प्रभाव आदि विषयमा गम्भीर भएर विचार पुयाउनुपर्छ। औषधिहरू दानापानी अथवा इन्जेक्सनद्वारा चिकित्सकीय सल्लाहअनुसार दिइन्छ। तर, यी औषधिहरूको दुरुपयोगका धेरै दुष्परिणाम हुन सक्छन्। बढ्दो जनसंख्याका कारण पशुजनित खाद्य पदार्थको माग लगातार बढ्दो छ। धेरै उत्पादनका लागि पशुहरूमा रोगहरूबाट बचाउन एवं रोकथाम आवश्यक हुन्छ। यसको लागि एन्टिबायोटिक औषधिहरूको उपयोग आवश्यक हुन्छ। यसका साथसाथै कैयौं पदार्थहरूको प्रयोग पशुहरूको दानापानीमा गर्ने गरिन्छ। जसले गर्दा पशु उत्पादन, पशुपालन तथा कुखुरापालनमा एन्टिबायोटिकको प्रयोग भइरहेको छ। नेपालमा जथाभावी एन्टिबायोटिक प्रयोग भइरहेको विभिन्न अध्ययनले देखाएका छन्। नेपालमा एन्टिबायोटिक जथाभावी प्रयोग गर्दा कीटाणु नमर्ने अवस्थातिर विकसित हुँदै गएको छ। यसले जोखिम बढेको हो। एन्टिबायोटिक औषधिहरूको अनुचित एवं अन्धाधुन्ध प्रयोगले तिनको यो क्षमता तेजले बढ्दछ। र, यस्ता जीवाणु वातावरणमा फैलिन्छन्। जसलाई सामान्य औषधिले नष्ट गर्न मुस्किल हुन्छ। पशु चिकित्साकर्मी एवं पशुपालकहरूले एन्टिबायोटिकको उपयोगमा गम्भीरतापूर्वक विचार गर्नुपर्छ। किनकि उपचार गर्ने बेला या उपचारपछि यी औषधिहरू पशुको दूध, फूल, मासुजन्य उत्पादनमा आवश्यक रूपमा आउन सक्छन्। जुन जनस्वास्थ्यको लागि हानिकारक हुन सक्छ। एन्टिबायोटिक प्रतिरोधी क्षमता भएका जीवाणुले आफ्नो यो क्षमताको प्रसार अर्काे जीवाणुमा गर्न सक्छ। जसको गम्भीर परिणाम हुन सक्छ। यस्ता कैयौं रोग जसको उपचार पहिले सजिलै हुन्थ्यो। तर, अहिले कठिन हुँदै गएको पाइन्छ। एन्टिबायोटिक औषधिहरूको प्रयोग उचित विधिअनुसार तथा सम्बन्धित चिकित्सकको सल्लाहअनुसार सोचविचार गरी गर्नुपर्छ। यी औषधिहरूको उपयोगमा लापरबाही भएमा मानिस तथा पशुहरू दुवैमा मृत्युको कारण बन्न सक्छ। एन्टिबायोटिक औषधिहरूको अनुचित प्रयोग गर्नु हुँदैन। एन्टिबायोटिकको अधिक वा कम मात्रा प्रयोग गर्दा वा नक्कली तथा कमसल गुणस्तरको औषधिको उपयोगले अत्यधिक नोक्सानी पुयाउँछ। त्यसैले एन्टिबायोटिक नै सबै खाले रोगको सर्वकालिक समाधान होइन। एन्टिबायोटिक औषधिको दुरुपयोग हुन नदिन जनचेतना फैलाउनुपर्ने खाँचो रहेको छ। कार्की वरिष्ठ पशु चिकित्सक हुन्।"
नेपाली राष्ट्रिय टोली पाकिस्तान 'ए'सँग ४ विकेटले पराजित,"काठमाडौं : नेपाल पाकिस्तान 'ए'सँग चार विकेटले पराजित भएको छ। श्रीलंकामा भएको एसीसी इमर्जिङ कपको पहिलो खेलमा नेपाली राष्ट्रिय क्रकेट टोली पाकिस्तान 'ए'सँग पराजित भएको हो। टस जितेर ब्याटिङ गरेको नेपालले ३७ ओभरमा सबै विकेट गुमाएर १७९ रनमात्र बनाउन सक्यो। नेपालका लागि बलर सोमपाल कामीले सर्वाधिक ७५ रन बनाए। १०१ बल खेलेका उनले ९ चौका र दुई छक्का प्रहार गरेका थिए। त्यस्तै प्रतिश जिसीले २६, कुशल मल्लले १७, अर्जुन साउदले १७, गुल्सन झाले १३ रन बनाउँदा अन्यले दोहोरो अंकको रन जोड्न सकेनन्। भीम सार्की शून्यमै पेभेलियन फर्किँदा कुशल भुर्तेल र पवन सर्राफले ११, रोहित पौडेलले ४ रन बनाए। पाकिस्तान 'ए'ले नेपालले दिएको १८० रनको लक्ष्य ३२५ ओभरमा ६ विकेट क्षतिमा पूरा गर्यो। पाकिस्तानका लागि तायब ताहिरले अर्धशतक प्रहार गरेका थिए। नेपालका लागि ललित राजबंशीले ३ विकेट, पन सर्राफले २ विकेट र कुश मल्लले १ विकेट लिएका थिए।"
५० किलोमिटर दूरीको कोरा साइकिलिङ च्यालेन्ज,"उदयपुर : टर्कीका भूकम्प पीडित सहयोगार्थ गाईघाट कोरा साइक्लिनिङ च्यालेन्ज २०२३' हुने भएको छ। त्रियुगा नगरपालिकाको सहयोग तथा उदयपुर साइक्लिनिङ संघको आयोजनामा असार ३० गते पाँचौ संस्करणको कोरा च्यालेन्ज गर्न लागिएको हो। संघका अध्यक्ष जितेन्द्र रोइलाका अनुसार यसपटकको कोरामा ५० दशमल ५० किलोमिटरको यात्रा तय गरिएको छ। सदरमुकाम गाईघाटबाट सुरु हुने कोरा त्रियुगा नगरपालिका मोतिगडावगाहादेउरीजलजलेचुहाडेराजाबास हुँदै पुनः गाईघाटमै आइपुगेर टुंगिने गरी रुट मिलाइएको उनले बताए। करिब ५ घण्टाको यात्रा हुने कोरामा त्रियुगा, बेलका र चौदण्डीगढी नगरपालिकाका एक सय ५ जनाले सहभागिता जनाउने उनले बताए। उनले भने, जिल्लाका सबै नगरपालिकामा साइक्लिनिङ गर्ने ठूलो संख्यामा छ, त्यसमा अझ युवा र बालबालिकाको आकर्षण बढ्दै गएको छ तर विविध समस्याले यस पटक सबैलाई कार्यक्रममा सहभागी गराउ सकिएन।'"
जलविद्युत् आयोजनाको पीपीए खुलाउन परिसंघको आग्रह,"काठमाडौं : नेपाल उद्योग परिसंघले जलविद्युत आयोजनाको विद्युत खरिद सम्झौता (पीपीए) खुला गर्न आग्रह गरेको छ। नवनिर्वाचित अध्यक्ष राजेशकुमार अग्रवाल नेतृत्वको परिसंघ पदाधिकारीहरूले शुक्रबार ऊर्जा, जलस्रोत तथा सिँचाइ मन्त्री शक्तिबहादुर बस्नेतसँगको भेटघाटका क्रममा पीपीए खुलाउन आग्रह गरेका हुन्। प्रधानमन्त्रीको हालै भएको भारत भ्रमणका क्रममा भारतले १० वर्षमा १० हजार मेगावाट विद्युत् खरिद गर्ने समझदारी गरिसकेकाले जलविद्युत आयोजनाको पीपीए पूर्ण रूपमा खुला गरी निर्माणको वातावरण बनाउनुपर्नेमा जोड दिएको हो। नेपाल विद्युत प्राधिकरणको पुनर्संरचना गर्न, प्रसारण लाईन निर्माण तथा विद्युत व्यापारमा निजी क्षेत्रको संलग्नता गराउन परिसंघका अध्यक्ष अग्रवालले आग्रह गरे। विद्युत निर्यात हुँदै गर्दा स्वदेशमै रहेका उद्योगहरूले सहज रूपमा विद्युत नपाइरहेको र यसले उद्योगहरूको उत्पादन लागत बढाउन सहयोग गरेको छ, उनले भने। अध्यक्ष अग्रवालले मन्दीमा रहेको अर्थतन्त्रलाई उकास्न बजेटको प्रभावकारी कार्यान्वयन आवश्यक भएको बताए। सो अवसरमा मन्त्री बस्नेतले समग्र ऊर्जाको विकासका लागि निजी क्षेत्रसँग सहकार्य गरेर अगाडि बढ्न प्रतिबद्ध रहेको जनाए। उनले हालकै लागतमा १० हजार मेगावट उत्पादन गर्न २० खर्ब बराबर लगानी आवश्यक पर्ने र त्यसले अर्थतन्त्रमा दूरगामी प्रभाव पार्ने बताए। मन्त्री बस्नेतका अनुसार समग्र ऊर्जा क्षेत्रको विकासका लागि ऊर्जा दशक घोषणा गरी अगाडि बढ्न गृहकार्य भइरहेको छ।"
सुनको मूल्य तोलाको १ लाख १२ हजार ५०० रुपैयाँ पुग्यो,काठमाडौं : नेपाली बजारमा छापावाल सुनको मूल्य प्रतितोला १ लाख १२ हजार ५०० सय रुपैयाँ पुगेको छ। नेपाल सुन चाँदी व्यवसायी महासंघका अनुसार शुक्रबार सुनको मूल्य १०० रुपैयाँले बढेर प्रतितोला १ लाख १२ हजार ५०० रुपैयाँमा कारोबार भइरहेको छ। तेजाबी सुन १ लाख ११ हजार ९५० कायम भएको छ। अघिल्लो कारोबार दिन बिहीबार छापावाल सुन प्रतितोला १ लाख १२ हजार ४०० रुपैयाँमा कारोबार भएको थियो। सुनको मूल्य बढेसँगै चाँदी पनि बढेको छ। आज चाँदी प्रतितोला १४ सय ८० रुपैयाँ पुगेको छ। बिहीबार चाँदी १४४० रुपैयाँमा कारोबार भएको थियो।
लप्ची नाका खोल्न माग गर्दै जिल्ला प्रशासनमा निवेदन,"दोलखा : दोलखाको विगु गाउँपालिका१ लप्चीमा रहेको चीनसँगको सीमा नाका खोल्न माग गर्दै जिल्ला प्रशासन कार्यालय चरिकोटमा निवेदन दर्ता गरेका छन्। कोरोनापछि बन्द गरिएको नाका अहिलेसम्म नखोलेको भन्दै स्थानीय थुन्डुप घिसिङ शेर्पाले जिल्ला प्रशासन कार्यालय दोलखामा निवेदन दर्ता गराएका हुन्। नाका नखुल्दा स्थानीयलाई किनमेल तथा उत्पादित सामान बिक्री वितरणमा समस्या हुने गरेको छ। नाका नखुलेकै कारण लप्चीवासीले चौरी, याक, चौरीको घ्यू, छुर्पीजस्ता कुरा फलाक र कुती पुर्याउन सकेका छैनन्। आफ्ना उत्पादन बिक्री गर्न नपाउँदा आर्थिक समस्या भएको स्थानीयले बताएका छन्। लप्चीका स्थानीयका मुख्य बजार चीनको फलाक र कुती हो। तर नाका नखुल्दा दैनिक उपभोग्य सामान किनमेल र आफूले उत्पादन गरेका कुरा बिक्री गर्न समस्या भइरहेको स्थानीय कर्मा शेर्पाको भनाइ छ। लप्चीमा खेती गर्न लायक जग्गा नभएकै कारण धेरैजसोले चौरी पालन गर्दै आएका छन्। 'नाका बन्द भएकै कारण न चौरी बेच्न पाएका छौं न त चौरीबाट उत्पादित घ्यू, छुर्पी नै, हामी मारमा परेका छौं। चौरी चराउन पनि हामी चिनकै जग्गालाई खर्चेरी तिरेर प्रयोग गर्दै आएका थियौं नाका बन्द भएको ५ वर्ष पुग्न लागिसक्यो अझै खोल्ने छाँट नदेखेपछि प्रमुख जिल्ला अधिकारीको शरणमा आएका हौ, थुण्डुप शेर्पाले भने। नयाँ सरकार गठन भए लगतै चीनले नेपालसँगको धेरै नाका खोलेपनि दोलखाको लप्ची भने सरकारी उपस्थिति नभएको कारण देखाउँदै खोल्न नमानेको स्थानीय बताउँछन्। सीमा सुरक्षाको जिम्मा पाएको सशस्त्र प्रहरीको पोष्ट सीमा क्षेत्र लप्चीमा नभै लामाबगरमा राखिएकै कारण नाका खुल्न नसकेको स्थानीय कर्मावाईसर शेर्पा बताउँछन्। लप्चीमा सुरक्षा पोष्ट राख्ने विषयमा आवश्यक सुझाव सहितको पत्र गृहमा पठाएको भए पनि जवाफ नआएकाले लामाबगरमै सुरक्षा पोष्ट रहेको सशस्त्र प्रहरी नायव उपरीक्षक सुरज कार्कीले बताउँदै आएको छ। लप्चीबाट लामाबगर आउन दुई दिन लाग्ने भएकाले सीमा क्षेत्रमा सरकारको उपस्थिति शून्य देखिएको छ। लामाबगरबाट सामान ल्याउन वर्षाको समयमा सकिँदैन ठूला खोला र भीरको बाटो भएकाले हिँड्न कठिन छ, अब पनि नाका खोलेन भने भोकमरी लाग्छ ,उनले भने। लप्चीवासीलाई दूरीका हिसाबले पनि लामाबगर आउनु भन्दा चीनको फलाक र कुती पुग्न सजिलो छ। फलाक पुग्न तीन चार घण्टा लाग्छ भने लामाबगर पुग्न दुई दिन लाग्ने स्थानीयको भनाइ छ। केही समय अगाडि चीनबाट आएका मानिसहरूले जिल्ला प्रशासन कार्यालयमा भन्नु अनि एमवेसीमा कुरा गरेपछि बाटो खोल्न मिल्छ भनेको सुनेकाले सदरमुकाम आएको थुन्डुप शेर्पाले बताए। 'प्रमुख जिल्ला अधिकारीलाई निवेदन गरेका छौं अब नाका नखोलेसम्म हामी पहल गरी रहन्छौं, उनले भने। गृह मन्त्रालय र परराष्ट्र मन्त्रालयका निकायहरूमा पनि यो बुरा पुर्याउन राजधानी जाने तयारी रहेको थुण्डुपको भनाइ छ। प्रमुख जिल्ला अधिकारी कोमलप्रसाद धमलाले लप्ची पुगेर त्यहाँको अवलोकन गरिसकाले आफू लप्चीवासीको समस्यामा परिचित भएको र नाका खुलाउन पहल गरिरहेको बताए। सीमा दुई देश बीचको अन्तर्राष्ट्रिय सम्बन्धको डिप्लोम्याट्रिक सम्बन्धको कुरा भएकाले पनि व्यक्तिगत रूपमा लप्चीवासीका समस्याको बारेमा आफूले गृह मन्त्रालयलाई जानकारी गराइसकेको उनको भनाइ छ । लप्ची क्षेत्रमा सञ्चार तथा विद्युतको व्यवस्था मिलाउन समेत पहल भइरहेको उनको भनाइ छ। लप्चीका थुन्डुप शेर्पासहितको ग्रुप शुक्रबार गृहमन्त्रीसँग भेटघाटको कार्य रहेको पनि उनले बताए।"
यसरी घट्दै छ ब्याजदर,"काठमाडौं : निक्षेपको ब्याजदर साउन १ गतेदेखि बैंकको वित्तीय सूचकको अवस्थाअनुसार घटबढ वा स्थिर हुने भएको छ। बैंकिङ प्रणालीमा लगानी योग्य पुँजी (तरलता) अभाव हुँदा वाणिज्य नेपाल बैंकर्स संघले भद्र सहमतिमार्फत समान निक्षेपको ब्याजदर निर्धारण गर्दै आएका थिए। अब प्रणालीमा अधिक तरलता भएकाले भद्र सहमति तोडेर वाणिज्य बैंकहरूले आफूखुसी निक्षेपको ब्याजदर निर्धारण गर्ने निर्णय गरेका हो। संघका कार्यकारी निर्देशक अनिल शर्माका अनुसार बैंकको सूचकको अवस्था, तरलताको पोजिसन, आगामी वर्षको व्यावसायिक योजना के कस्तो छ ? सोही आधारमा निक्षेपको ब्याजदर निर्धारण गर्न सक्छन्। कसैको टन्नै लगानीयोग्य पुँजी (तरलता) होला, कसैलाई तरलता चाहिएको होला यसकैअनुसार अब ब्याजदर निर्धारण हुन्छ। असारसम्ममा निक्षेपको ब्याजदर एकल अंकमै छ। यद्यपि असारसम्ममा सबैभन्दा बढी मुद्दती निक्षेपको ब्याजदर ९९९ प्रतिशत छ। केन्द्रीय बैंकले निक्षेपको ब्याजदर एक्कासि घटबढ गर्न नपाउने तर मासिक १० प्रतिशतको सिलिङमा रहनुपर्ने व्यवस्था गरेको छ। यसैले अब बैंकको अवस्थाअनुसार ब्याज बढाउन परेमा अधिकतम करिब ११ प्रतिशत हाराहारी र घटाउन परेमा न्यूनतम करिब ९ प्रतिशत आसपास रहने आकलन गर्न सकिन्छ। संघको बिहीबार बसेको २१ वाणिज्य बैंकका प्रमुख कार्यकारी अधिकृत (सीईओ)हरूसँगको बैठकले निक्षेपको ब्याजदर आफूखुसी थपघट गर्ने टुंगो लागेको छ। संघका कार्यकारी निर्देशक शर्मा बैंकसँग तरलता प्रशस्त छ र कर्जाको माग पनि कम भएकाले अहिले निक्षेपको ब्याजदरलाई बैंकको अनुकूलअनुसार निर्धारण गर्ने निर्णय भएको बताउँछन्। पहिला तरलता अभावमा ब्याजदर माथि जाला भनेर भद्र सहमति गर्दै आएको हो। तर अब बजारको स्थितिअनुसार आआफ्नो हिसाबमा समायोजन गर्ने भनिएको हो। चौतर्फी दबाबमा होइन तथ्यांकले जे देखाउँछ सोहीअनुसार ब्याजदर निर्धारण हुन्छ, उनले अन्नपूर्णसँग भने, तरलता कम भएकाले बढ्ला भनेर बजारमा स्थायित्व कायम गर्न पनि भद्र सहमतिबाट काम गरेका थियौं। अब यसको जरुरी रहेन। यसअघि खुला बजार अर्थतन्त्रमा ब्याजदरमा कार्टेलिङ भएकोमा विरोधसमेत हँुदै आएको थियो। तर अबको निर्णयले भने यसको अन्त्य भएको छ। बैंकहरू आफ्नो अनुकूल ब्याजदरमा प्रतिस्पर्धी हुने देखिन्छन्। राष्ट्र बैंकको नीतिगत व्यवस्थाअनुसार पछिल्लो तीन महिनाको औसत दरअनुसार कर्जाको ब्याजदर निर्धारण हुन्छ । यसर्थ अब साउनमा कर्जाको ब्याजदर निर्धारण वैशाख, जेट र असारको तथ्यांकअनुसार हुनेछ। यसअघिको महिना जेठमा कर्जाको ब्याजदर औसत १२५३ प्रतिशत हाराहारीमा थियो। यो दरअनुसार साउनमा केही न केही घट्न सक्ने बैंकर्स संघका कार्यकारी निर्देशक शर्मा बताउँछन्। कतिले घट्ने यकिन नभए पनि करिब कर्जाको ब्याजदर औसत १२ प्रतिशत हाराहारीमा आउने उनको अनुमान छ। पछिल्लो अवस्था हेर्दा वैशाखमा कर्जाको ब्याजदर औसत १२६५ प्रतिशत थियो। जेठमा १२५३ प्रतिशत भयो। यसबीचमा ०१२ प्रतिशतले घट्यो। यसैको हाराहारीमा ब्याजदर घटेर कर्जाको ब्याजदर औसत १२३५ वा १२४ प्रतिशतको हाराहारीमा हुन सक्छ। व्यवसायीहरू भने चर्को ब्याजदरकै कारण कर्जा लिन अग्रसर नभएको गुनासो गर्दै आएका छन्। नेपाल चेम्बर्स अफ कमर्सका अध्यक्ष राजेन्द्र मल्ल अब साउनमा कर्जाको ब्याज घट्दै गएपछि निजी क्षेत्रको मनोबल बढ्ने र कर्जा लिन सक्ने अवस्थामा पुग्ने अपेक्षा राख्छन्। यतिबेला बैंकिङ प्रणालीमा अधिक तरलता छ। केही महिना अघिसम्म कतिपय बैंकको ९० प्रतिशतको सीडी रेसियो सीमा नाघेको थियो। अधिकांशको कसिलो अवस्था हुँदा कर्जा दिन सकेका थिएनन्। बैंकमा अधिक रकम थुप्रिँदा कर्जानिक्षेप अनुपात (सीडी रेसियो) ८१६९ प्रतिशतमात्रै छ। खुकुलो सीडी रेसियोका कारण हाल बैंकिङ प्रणालीमा लगानी योग्य पुँजी ४ खर्ब रुपैयाँ हाराहारीमा छ। पछिल्ला हरेक दिन प्रणालीमा निक्षेप बढेको छ। पछिल्लो समय वाणिज्य बैंकमा मात्रै कुल निक्षेप ५० खर्ब ६५ अर्ब रुपैयाँ पुगेको छ। कर्जाको माग कम हुने तर तरलता बढ्ने स्थितिले राष्ट्र बैंकले पनि रिभर्स रिपोलगायतका उपकरणमार्फत प्रणालीबाट अर्बौं रुपैयाँ तानिरहेको अवस्था छ।"

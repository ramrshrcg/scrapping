शीर्षक,विवरण
राजनीतिमा राष्ट्रप्रेम,"ब्रह्माण्ड अथाह र नित्य छ। तर यही ब्रह्माण्डभित्रको धर्ती अनि यसभित्रका पनि मानिस भने झनै अनित्य र क्षणभंगुर छौं। कुनबेला, कहाँ र कसरी हाम्रो जीवन अन्त्य हुन्छ भन्नेमा सधैं बेखबर नै रहन्छौं। उत्पत्तिदेखि आजसम्म यो रहस्य पृथ्वीले आफ्नो गर्भभित्र लुकाई नै रह्यो। प्रकृतिको यो सत्य र अनित्यताको बोध हाम्रा सार्वजनिक पदधारी त्यसमा पनि विशेषतः राजनीतिकर्मीहरूले नगरिदिएकै कारण अथवा अध्यात्मिक चेत नभएकै कारण लामो समयदेखि यो देशको राजनीति स्वकेन्द्रित, स्वलाभ र स्वअर्थकै वरिपरि घुमिरह्यो। यो गोल चक्करले केही पहुँचवालाबाहेक बाँकी सबै नेपालीको जीवन नै सीमित र संकुचित बनाइदियो। एक वाक्यमा भन्दा नेपालको राजनीति मबाट हामीमा स्थानान्तरण हुनै सकेन। पूर्वीय सभ्यतामा इतिहासको कुनै कालखण्ड यस्तो थियो, जतिबेलाका शासकहरू आफैंमा आध्यात्मिक हुन्थे। कुनै सन्त वा आध्यात्मिक साधक दरबार आए शासकहरू आफ्नो आसन नै उनीहरूलाई छोडेर भुइँमा बस्थे। शासन सञ्चालनदेखि देशको समग्र राजनीति अध्यात्मबाट निर्दिष्ट रहन्थ्यो। शासनको केन्द्रमा देश र जनता हुन्थे। इमान र निष्ठाले राजनीतिमा उच्च महŒव पाउँथ्यो। मिथिला पनि भनेर चिनिने जनकपुरका २२औं राजा शिरध्वज अर्थात् जनक यस्तै थिए। आफ्ना गुरु अष्टावक्रबाट प्राप्त आध्यात्मिक ज्ञानको आधारमा जनक राज्य सञ्चालन गर्थे। प्रजा भनेका आफ्नै सन्तानसरह हुन् भन्ने मान्यता उनको थियो। अध्यात्मले नै राजालाई आफ्नो व्यक्तिगत स्वार्थ र स्वआर्जनलाई त्यागि जनहितमा लाग्न प्रेरित गरेको थियो। यही कारण मिथिलावासी सुखी र शासकप्रति सन्तुष्ट थिए। ७०७५ वर्षअघि छिमेकी मुलुक भारतको राजनीतिमा महात्मा गान्धीले पनि अध्यात्मको त्यस्तै अभ्यास गरेका थिए। सत्य र अहिंसालाई मूल मन्त्र मान्ने गान्धीको राजनीतिक दर्शनमा राष्ट्र र जनता सधैं केन्द्रमा हुन्थे। अंग्रेजलाई भारत छोड्न बाध्य बनाउनमा पनि उनकै प्रभाव मुख्य थियो। सन्त नेता भनेर पनि चिनिने कृष्णप्रसाद भट्टराई नेपाली राजनीतिले पाएको एक त्यस्तै व्यक्तित्व थिए। जसको सम्पूर्ण जीवन त्याग र समर्पणले भरिएको थियो। राजनीतिलाई अध्यात्मको चस्माबाट हेर्ने उनी दुईदुईपटक प्रधानमन्त्री हुँदासमेत व्यक्तिगत प्रयोजनका लागि राज्यको ढुकुटी छोएनन्। तर विडम्बना राजनीतिलाई फोहोर बनाएर खेल्न बानी परेका आफ्नाले नै उनलाई राजनीतिबाट सन्न्यास लिन बाध्य पारे जुन यो देशको एउटा दुःखद् दुर्भाग्य थियो। असर र व्यापकताको हिसाबले अन्य क्षेत्रको तुलनामा राजनीति एकदमै विस्तृत र बहुआयामिक क्षेत्र हो। राजनीतिबाहेकको विषय बिग्रँदा त्यसको असर सीमित हुन्छ तर राजनीति आफैं बिग्रिए। त्यसले एउटा पुस्तामात्र होइन, आउने कयौं पुस्ताको भविष्य नै बर्बाद पारिदिन्छ। चाहेर पनि राजनीतिमा हुने हरकुनै निर्णयको प्रभावबाट नागरिक अछुतो रहन सक्दैन। परिणामस्वरूप विकृत राजनीतिले सीमा नाघेको देशमा जनता चरम निराशाबाट गुज्रिरहेका हुन्छन्। यो देशमा अहिले त्यही भइराखेको छ। यहाँ लगभग प्रत्येक जनताको मन अशान्त र अस्थिर छ। नेतृत्वप्रतिको असन्तुष्टि दिन दुई गुणा रात चार गुणाका दरले वृद्धि भइरहेको छ। देशमा विद्यमान हरसमस्याको जरा खोज्दै जाँदा राजनीतिमै गएर टुंगिने स्थिति छ। मानिसलाई नवीन सोच आविष्कार गर्न चाहिने सामाजिक, आर्थिक र मनोवैज्ञानिक निर्धक्कताको वातावरण नेपालीले पाउन नसकेको वर्षांै भइसक्यो। आज हामी जुन तह र स्तरमा बाँचिरहेका छौं, योभन्दा धेरै माथिल्लो स्तरमा बाँचिरहेका हुनेथियौं, यदि यो देशको राजनीतिमा आध्यात्मिक चेत भइदिएको भए। स्वभावैले रिस, इष्र्या, लोभ, मोह, अहंकार, घृणा आदिले भरिएको जात हो मानिस। जीवन भोग्दै जाने क्रममा यिनै दुर्गुणहरूले उसलाई अनैतिक र अवैधानिक बाटोमा हिँड्न उक्साइरहेको हुन्छ। तर यो सब विकारबाट टाढै बसी समाजको सदस्यको रूपमा कर्तव्य र जिम्मेवारी बहन गर्न अभिप्रेरित गर्ने एकमात्र साधन अध्यात्म हो। म को हुँ ? भन्ने मूल प्रश्नबाट सुरु भएर अध्यात्मले हरकोहीलाई आफूभित्रको आन्तरिक यात्रामा प्रवेश गराउँछ। यसले जीवनको सार र क्षणभंगुरतालाई नजिकबाट नियाल्न सघाउँछ। जसै जीवनमा क्षणभंगुरताको बोध हुँदै जान्छ तसै मानिसले आफ्नो अहंकार र स्वार्थ पनि त्याग्दै जान्छ। आजको दिनमा हाम्रो राजनीतिकर्मीलाई चाहिएको यहि हैन ? विगत केही दशकयता अन्तर्राष्ट्रिय राजनीतिमा देखा परेको तीव्र ध्रुवीकरण र टकरावको प्रत्यक्षअप्रत्यक्ष असर नेपालको भूराजनीतिमा पनि देखिएको छ। छिमेकीको रूपमा विश्वका उदाउँदा दुई महाशक्तिको बीचमा सन्तुलित सम्बन्ध कायम राख्नु, सँगै अस्थिर घरेलु राजनीतिको पनि व्यवस्थापनको पनि आफैंमा जटिल विषय हो। यस्तो चुनौतीपूर्ण स्थितिमा हाम्रो राजनीतिक नेतृत्वले दैनिक आउने तनाव, दबाब र प्रभाव खेप्दै विभिन्न महŒवपूर्ण र संवेदनशील निर्णय निर्माणदेखि कार्यान्वयन र पृष्ठपोषणसम्मको कार्यलाई विवेकपूर्ण ढंगले नेतृत्व गर्नु उत्तिकै जरुरी छ। साथै यी हरेक प्रक्रियामा राष्ट्रिय स्वार्थ र जनहितलाई केन्द्रमा राख्न त झनै आवश्यक छ। यस्तो कठिन र संवेदनशील परिस्थितिलाई अत्यन्त सुझबुझ र सहजताका साथ फस्र्योट गर्न नेतृत्वमा आध्यात्मिक चिन्तनको दोस्रो विकल्प छैन। दुई, चारजना कार्यकर्ता र सल्लाहकारकोे सानो घेराले जता डोहोर्यायो, त्यतै डोहोरिने गलत प्रवृत्ति आजसम्म पनि नेपाली राजनीतिमा जुकाझैं टाँसिइरह्यो। यही कारण राजनीतिले गरेका हरनिर्णयले यो देशका आमजनतालाई छुनै सकेन। विश्व राजनीतिलाई नै चकित तुल्याउने गरी परिवर्तन माथि परिवर्तनका चाङ यहाँ थपिँदै गए पनि भुइँमान्छेको झुपडीसम्म त्यो पुग्नै सकेन। सबैले बलेको आगो मात्र ताप्छन् भन्ने उखानको सिकार भएका नेतालाई शक्ति र सत्तामा नहुँदासमेत जनताका घरघर र मनमनमा अध्यात्मले मात्र पुर्याउन सक्छ। नेतृत्व विकास, तनाव व्यवस्थापन, इमोसनल इन्टेलिजेन्सजस्ता शीर्षकमा विश्वभर नै अधिकांश संगठनले कामदारलाई अध्यात्मको ज्ञान दिइरहेको छ। यस्तो परिप्रेक्ष्यमा राजनीतिमा यसको सान्दर्भिकता झन् बढी हुनेमा दुईमत नहोला। अन्त्यमा, राजनीतिलाई स्वच्छ र शुद्ध बनाउन, नेतृत्वलाई राष्ट्रप्रेमी र जनउत्तरदायी तुल्याउन अनि समग्र नेपाल र नेपालीको सुन्दर भविष्यका लागि यो देशको राजनीतिमा अध्यात्मलाई जोड्न अत्यन्त आवश्यक छ।"
विकासमा नाराको ललिपप !,"आउँदो आर्थिक वर्षका लागि सरकारले १७५ खर्ब रुपैयाँको बजेट प्रस्तुत गरेको छ। जसमा १२४८ खर्बको राजस्व उठ्ने अनुमान गरिएको छ भने ४९ अर्बको वैदेशिक अनुदानको लक्ष्य निर्धारण गरिएको छ। सर्सर्ती हेर्दा बजेट एकदमै महŒवाकांक्षी देखिन्छ। आकार ठूलो बनाउँदैमा परिणाम ठूलो प्राप्त हुने होइन। महत्वात्कांक्षा राखेर लक्ष्य निर्धारण गर्दैमा पनि देशमा विकास हुन्छ भन्ने छैन। पर्याप्त गृहकार्य र अनुसन्धानको अभावमा बजेट बनाउँदा एउटै परिणाम प्राप्त हुन्छ, हात्ती आयो, हात्ती आयो, फुस्सा ! चिया पिउँदापिउँदै तत्कालीन अर्थमन्त्री भरतमोहन अधिकारीलाई २०५१ सालमा नयाँ अवधारणा फुर्यो, आफ्नो गाउँ, आफैं बनाऔं। उनले गरेको धेरै ठूलो कुरो होइन, स्थानीय विकासका लागि हरेक गाउँ विकास समिति (गाविस)लाई ५५ लाख रुपैयाँ दिएको मात्र हो। निष्पक्ष मूल्यांकन गर्ने हो भने त्यसबेला पाँच लाखले दिएको परिणाम अहिले सांसद विकास कोषबाट प्रदान गरिने पाँच करोडबराबरको थियो। बरु पछिल्ला वर्ष निर्वाचन क्षेत्रमा त्यति विकास भएको देखिँदैन। पाँच लाखको दरले ती अर्थमन्त्रीले ३ हजार ९ सय १५ गाविसलाई २ अर्ब छुट्ट्याए। पुनः ब्युँत्याइएको सांसद विकास कोषमा यी अर्थमन्त्रीले ८ अर्ब २५ करोड विनियोजन गरेका छन्। वर्षदिनपछि परिणाम हेरौं, कति र कसको विकास हुनेछ भनेर। किनकि सांसदहरू खासमा नीति निर्माता हुन् तर उनीहरू वडाध्यक्षको हैसियतमा काम गर्ने अवस्थामा पुगेका छन्। हालसम्म यस कोषमार्फत खर्चिएको ६० अर्ब बजेटको परिणाम के ? सिको गर्न पाइन्छ तर जब गहिराइ नबुझी र अनुसन्धान नगरी अरूको नक्कल हुन थाल्छ तब त्यो प्रत्युत्पादक बन्छ। बजेट ल्याउँदा मीठा नारा (स्लोगान) राख्नुमात्र ठूलो कुरो होइन। तिनलाई सार्थक बनाउनु ठूलो कुरो हो, गर्व गर्ने विषय हो। २०५१ सालको बजेटपछि नागरिकलाई नजिक बनाउन सरकारमा पुग्ने राजनीतिक दलका नेताले थुप्रै नारा ल्याए। यद्यपि सफल हुन सकेको देखिँदैन। चालू आवको बजेटमा पनि आत्मनिर्भर अर्थतन्त्रको आधार ः स्वदेशमै उत्पादन र रोजगार, उत्पादन साथमा अनुदान हातमा, उत्पादन र रोजगार ः समृद्धिको आधार, खेतबारीमा प्राविधिक सेवा, उत्पादनमा टेवा र रैथानेमा गर्व गरौं आदि नारा बनाइएका छन्। यस्तै, नेपाल घुमौं, नेपाल चिनौं, गुणस्तरीय स्वास्थ्य उपचार ः जनताको अधिकार, श्रमको सम्मान राष्ट्रको अभियान, सिँचाइमा लगानी, खेतबारीमा पानी, पोषणयुक्त घाँसेबालीको विकास गरौं, पशुजन्य उत्पादन बढाऔं, अबको जीवन स्वदेशमा नै, कोखदेखि शोकसम्म सामाजिक सुरक्षा आदि छन्। नागरिक लोभ्याउन केवल नारा बनाइनुको कुनै अर्थ छैन। यी अर्थमन्त्री प्रकाशशरण महतले कृषिदेखि शिक्षा, स्वास्थ्य हुँदै समृद्धिसम्म समेट्न खोजे पनि बजेटमा आफूलाई परम्पराबाट माथि उठाउन सकेनन्। यथार्थपरक पनि देखिएन। असरल्ल अर्थतन्त्रलाई त्राण दिन सक्ने हैसियत बजेटले देखाएन। विकासका लागि भर्भराउँदो यो समयमा अर्थमन्त्रीले त अर्थतन्त्र चलायमान बनाउन सक्नु पथ्र्यो। दशकौंदेखि आमूल परिवर्तनको चाहना र सपना पालेका नेपाली नागरिकले अबको एक वर्ष पनि आफूलाई खुम्च्याउन बाध्य भएका छन्। उनले न उच्च ब्याजदरलाई नियन्त्रणमा ल्याउन सके न अनुत्पादक खर्च कटौतीमा निर्मम बन्न सके। आर्थिक वर्ष २०८००८१ को बजेटका उद्देश्य अर्थतन्त्रलाई गतिशील बनाई फराकिलो, दिगो र समावेशी आर्थिक वृद्धि हासिल गर्ने, गुणस्तरीय सामाजिक विकास, सुरक्षा र न्याय प्रत्याभूत गर्ने, लगानी मैत्री वातावरण निर्माण गरी निजी क्षेत्रको मनोबल उच्च पार्ने र आय तथा रोजगारीका अवसर सिर्जना गरी गरिबी न्यूनीकरण गर्ने छन्। यस्तै, समष्टिगत आर्थिक स्थायित्व कायम गर्ने, संघीयताको सबलीकरण र सुशासन कायम गर्ने र बजेट प्रणालीमा सुधार गरी सार्वजनिक खर्चको प्रभावकारिता अभिवृद्धि गर्ने पनि छन्। भनिन्छ, सिद्धान्त र व्यवहारमा फरक हुन्छ। प्रस्तुत उद्देश्य स्वयंमा नराम्रा छैनन् तर केवल सिद्धान्तमा सीमित हुने निश्चित छ। नत्र भने निर्यातको नौ गुणा आयात किन हुन्छ ? किन सुन मानिने क्षेत्र पर्यटन, कृषि र ऊर्जालाई नुनमा खुम्च्याइन्छ ? २००८ सालदेखि ल्याउने चलन सुरु गरेको बजेट आर्थिक वर्ष २०८१०८२ को ७७औं हो। बजेटका प्राथमिकतामा कृषि, ऊर्जा र पर्यटन क्षेत्रको विकास नभनिएको होइन, तर परिणाम शतप्रतिशत पुर्याउन सक्छ यो सरकारले ? गहिरिएर हेर्दा यो बजेटले मुलुकको विकासको नाडी छाम्न सकेन। संघीयता लागू भएको गणतन्त्रमा पनि सार्वभौमसत्ता सम्पन्न नागरिकका समस्या र आवश्यकता चिन्न सकेन। कनिका छर्ने यो बजेटले कसरी विकासका आयोजनाहरूलाई स्थायित्व देला ? अनुदानका नाममा कार्यकर्ता पोस्ने बजेटको निरन्तरताले समग्र विकासलाई समेत बर्बादीतर्फ धकेल्छ। एकातिर लक्ष्यअनुसार राजस्व संकलन हुँदैन, सरकार पुँजीगत खर्च गर्न सक्दैन, अर्कोतर्फ सुरक्षा भत्ता नै १ खर्ब ५७ अर्ब पुगिसकेको छ। यसलाई सन्तुलन गर्ने कुनै उपाय आएन। बजेट ल्याउनु कर्मकाण्डी परम्परा बनेको छ। समस्या बजेट व्यवस्थापनमा छ। न अनुसन्धान वा आवश्यकताले विकासका योजना, आयोजना बन्छन्, न बनेका योजना, आयोजना गुणस्तरीय छन्। बजेट व्यवस्थापनमा देखिने समस्याको तीतो तर चुरो कुरो भनेकै मन्त्रालयबीचको समन्वय र सहकार्य अभाव नै हो। विकास निर्माणका योजना, आयोजनामा सुरुदेखि खर्च नगर्ने प्रवृत्ति पनि समस्या हुन्। साउनदेखि खर्च गर्ने भनेर जेठ १५ मै बजेट ल्याए पनि जेठअसारमा एकैपटक हतारहतार खर्च गर्ने परम्परा तोडिन सकेन। भ्रष्टाचार नियन्त्रण गर्ने बजेट ल्याउनुपर्नेमा त्यसो हुन सकेन। जे जसरी जस्तो बजेट ल्याइएको छ, त्यसको प्रभावकारी कार्यान्वयन आउँदो आवको अन्तिम विकल्प हो। कुल गार्हस्थ्य उत्पादन बढाउनु पर्छ। खर्च क्षमता बढाउन सरकार लागिपरोस्। आजसम्म जे भए पनि अर्थतन्त्रका धमनीहरूमा आगामी बजेटहरूले भने नयाँ रक्तसञ्चार गर्न सकून्। ताकि देशले समृद्धि प्राप्त गर्न विकासका नयाँ बिजहरू रोप्न सकोस्।"
एपीएफविरुद्धको जितसँगै फ्रेन्ड्स रेलिगेसनबाट जोगियो,काठमाडौं : सहिद स्मारक ए डिभिजन लिगको अन्तिम चरणमा सशस्त्र प्रहरी बलको एपीएफ फुटबल क्लबलाई ०४ को नतिजामा पराजित गरेसँगै फ्रेन्ड्स क्लब रेलिगेसनबाट जोगिएको छ। दशरथ रंगशालामा भएको खेलको १५औं मिनेटमा जेब्रिन टोरिकले फ्रिकिकमार्फत् गोल गर्दै फ्रेन्ड्सलाई अग्रता दिलाएका थिए। विभागीय टिममाथि निरन्तर दबाब बनाएको फ्रेन्ड्सका लागि विकाश थापाले ३०औं मिनेटमा गोल गर्दै अग्रता दोब्बर पारेका थिए। दोस्रो हाफमा पनि सम्हालिन नसकेको एपीएफले थप दुई गोल खायो। रफिक अमिनुले ७२ औं मिनेटमा गोल गर्दै फ्रेन्ड्सको अग्रता दोब्बर पारेका थिए। निर्धारित ९० मिनेटको खेल सकिन आठ मिनेट बाँकी रहँदा अख्रोब उक्तामोभले गोल गर्दै ०४ को जित सुनिश्चित गरे। जितसँगै २६ खेलबाट ३० अंक जोडेको फ्रेन्ड्स क्लब ११औं स्थानमा उक्लिएको छ। पराजित एपीएफ समान अंक भए पनि हेड टू हेडमा एक स्थान तल छ। एपीएफ रेलिगेसनमा पर्ने कि नपर्ने भन्ने भोलि हुने जावलाखेल युथ क्लब र थ्री स्टार क्लबको खेलले निर्धारण गर्नेछ।
"खुमलटार बी डिभिजनमा घटुवा, पुलिस तेस्रो",काठमाडौं : लिग चरणको अन्तिम चरणमा चर्च ब्वाइज युनाइटेड क्लबसँग २० को नतिजामा पराजित भएसँगै एफसी खुमलटार ए डिभिजन लिगबाट बी डिभिजनमा घटुवा भएको छ। एन्फा कम्प्लेक्समा भएको खेलको १३औं मिनेटमा सुशिल साहले गोल गर्दै चर्च ब्वाइजलाई अग्रता दिलाएका थिए। पहिलो हाफको इन्जुरी समयमा जोसेफ बेम्पाले गोल गर्दै चर्च ब्वाइजको अग्रता दोब्बर पारेका थिए। दोस्रो हाफमा सोही अग्रता जोगाउँदै एक खेल अगावै च्याम्पियन बनिसकेको चर्च ब्वाइजले सिजनको सुखद् समापन गर्यो। खुमलटार २६औं चरण सकिँदा २७ अंक जोडेर लिग तालिकाको पुछारमा छ। विजेता चर्च ब्वाइजले २६ खेलबाट ४८ अंक जोडेको छ। नेपाल पुलिस तेस्रो अन्तिम चरणको खेलमा सातदोबाटो युथ क्लबलाई १० को नतिजामा पराजित गरेसँगै नेपाल पुलिस क्लबले तेस्रो स्थानमा रहेर सिजन सकाएको छ। च्यासल रंगशालामा भएको खेलको २१औं मिनेटमा अहमद हिजाजीले गोल गर्दै विभागीय टिमलाई अग्रता दिलाएका थिए। निर्धारित ९० मिनेटसम्म सोही अग्रता जोगाउँदै पुलिसले तेस्रो स्थान सुरक्षित गर्यो। पुलिसले २६ खेलबाट ४१ अंक जोडेको छ। पराजित सातदोबाटो समान खेलबाट ३५ अंक जोडेर पाँचौं स्थानमा छ। आजै दशरथ रंगशालामा भएको खेलमा एपीएफलाई ४० ले पराजित गरेसँगै फ्रेन्ड्स क्लब रेलिगेसनबाट जोगिएको छ।
विश्वकपको टिकटमा राष्ट्रिय महिला खेलाडी र प्रशिक्षकलाई प्राथमिकता दिन माग,"काठमाडौं: अखिल नेपाल फुटबल संघ (एन्फा)का सदस्य रूपेश अधिकारीले महिला विश्वकपको टिकट वितरणमा असहमति जनाउँदै महिला खेलाडी र प्रशिक्षकहरूलाई कोटा निश्चित कोटा निर्धारण गर्न माग गरेका छन्। 'राष्ट्रिय महिला टिमका खेलाडीहरूलाई उक्त टिकटको मापदण्ड तथा वितरणमा कुनै पनि सम्बोधन नगरिएको देखिन्छ। गत २०२२ को कतार विश्वकपमा पनि राष्ट्रिय खेलाडी तथा प्रशिक्षक कसैलाई पनि विश्वकपका खेलहरू हेर्ने अवसर प्राप्त नभएको विदितै छ,' सदस्य अधिकारीले एन्फा अध्यक्ष पंकज विक्रम नेम्वाङलाई सम्बोधन गरेको पत्रमा खेलेका छन्, 'फिफा महिला विश्वकप २०२३ अस्ट्रेलिया र न्युजिल्यान्डमा जुलाईअगस्टमा हुँदैछ। जसका लागि एन्फाले कार्यसमिति सदस्यहरूलाई जनही ६ वटा टिकट उपलब्ध गराउने निर्णय गरेको छ।' एन्फाले महिला खेलाडी, प्रशिक्षक तथा पूर्व खेलाडीहरूलाई पनि बेवास्ता गरेको बताउँदै आफ्नो भागमा परेका टिकट पनि खेल हेर्न इच्छुक महिला खेलाडी तथा प्रशिक्षकलाई उपलब्ध गराउन अनुरोध गरेका छन्। 'उपरोक्त सम्बन्धमा मिति २०८० जेठ २० गते सम्पन्न अखिल नेपाल फुटबल संघको आपतकालीन बैठकको प्रस्ताव नं १ को निर्णयमा फिफा महिला विश्वकप २०२३ को एन्फालाई प्राप्त टिकट वितरण तथा मापदण्ड सम्बन्धमा मेरो असहमति रहेको व्यहोरा जानकारी गराउँदछु,' अधिकारीले लेखेका छन्, ' महिला विश्वकपका खेलहरू अवलोकन गर्ने हामी सबैलाई अधिकार रहन्छ तर अवलोकन र प्राविधिक तथा व्यावसायिक ज्ञान फुटबलको क्षमता बृद्धिलगायतको विशेष आवश्यकता भनेको राष्ट्रिय महिला टिमका खेलाडीहरू तथा प्रशिक्षकलाई जरुरी छ ।' यस्तो महत्वपूर्ण अवसरहरूमा खेलाडी तथा प्रशिक्षकहरूका विषयमा सम्बोधन नगरिनु दुःखद भएको पनि उनले जिकिर गरेका छन्। 'अतः आगामी सन् २०२३ जुलाई २० देखि अष्ट्रेलिया र न्यूजिल्याण्डमा संयुक्त रुपमा आयोजना हुने महिला विश्वकपका खेलहरू अवलोकनका लागि हाल राष्ट्रिय टिममा आबद्ध महिला खेलाडीहरू, प्रशिक्षक, पूर्व महिला राष्ट्रिय खेलाडीहरूका लागि निश्चित कोटा निर्धारण गरिदिनु हुन अनुरोध गर्दछु,' उनले भनेका छन्, 'साथै उक्त बैठकको निर्णयमा केन्द्रीय सदस्यहरूको लागि भनेर निर्धारण गरिएको मेरो कोटामा रहेको ६ वटा टिकट खेल हेर्न इच्छुक महिला खेलाडी तथा प्रशिक्षकलाई उपलब्ध गराईदिनुहुन अनुरोध गर्दछु।' अधिकारीले २०७९ साल पौष १० गते अध्यक्षसँग कतार विश्वकप २०२२ को टिकट खरिद बिक्री वितरण बारेको ४ बुँदे पत्रको हालसम्म पनि मौखिक एवं लिखित कुनै पनि जानकारी प्राप्त नगरेकाले सो विषयका बारेमा पनि जानकारी गराइदिनु माग गरेका छन्।"
नेपालले फाइभ नेसन्स पुरुष बास्केटबल च्याम्पियनसिप खेल्ने,"काठमाडौं : नेपालले माल्दिभ्समा आयोजना हुने फाइभ नेसन्स पुरुष बास्केटबल च्याम्पियनसिपमा सहभागिता जनाउने भएको छ। नेपाल बास्केटबल संघले शुक्रबार काठमाडौंमा पत्रकार सम्मेलन गर्दै नेपाली टोलीका कप्तान सदिश प्रधानको नेतृत्वमा च्याम्पियनसिपमा सहभागिता जनाउने जनाएको छ। माल्दिभ्स, नेपाल, बंगलादेश, भुटान र पाकिस्तानको सहभागिता रहेको च्याम्पियनसिप जुन १४ देखि २२ सम्म हुनेछ। लिगको आधारमा आयोजना हुने च्याम्पियनसिपको शीर्ष दुई टोलीले उपाधिका लागि खेल्ने छन्। पत्रकार सम्मेलनमा नेपाली टोलीका कप्तान सदिश प्रधानले तयारी राम्रो भएको र सहभागी टिमसँगै धैरै पटक खेलेका कारण उपाधि जित्ने सम्भावना बलियो रहेको बताए। च्याम्पियनसिपमा सहभागिता नेपाली टोली सोमबार त्यसतर्फ जाने संघले जनाएको छ।"
"हाइड्रोजन ऊर्जाको प्रचुर पूर्वाधार, लागौं उत्पादन तिर","काठमाडौं : हाइड्रोजन र अक्सिजन मिलेर पानी बन्छ। पानीबाट बिजुली निस्कन्छ। बिजुलीको सहयोगमा पानीलाई टुक्राएर हाइड्रोजन र अक्सिजनलाई अलगअलग गर्न सकिन्छ। टुक्रिएपछि दुई भाग हाइड्रोजन र एक भाग अक्सिजन तयार हुन्छ। दुवै महत्त्वपूर्ण छन्। अक्सिजन जीवन रक्षक हो। हाइड्रोजन ऊर्जा हो। विज्ञ भन्छन्, यसको बिक्रीबाट देशले मनग्य आम्दानी गर्न सक्छ। स्वीट्जरल्यान्डले हाइड्रोजनबाट लामो दूरी चल्ने रेल सञ्चालन गरिसकेको छ। छिमेकी भारतले २ साताअघि मात्रै हाइड्रोजनबाट चल्ने ट्रक सार्वजनिक गरेको छ। हाइड्रोजनबाट रेल चलाउन पाइलट टेस्टिङ गरिरहेको छ। अमेरिका र युरोपेली मुलुकमा हाइड्रोजन इन्धनबाट साना दूरीका कार, जिप सञ्चालनमा छन्। जर्मनलगायतका देशहरूले हाइड्रोजन ऊर्जाबाट सिमेन्ट र फलाम उद्योग सञ्चालन गरिरहेका छन्। विज्ञहरूका अनुसार विश्वमा हाइड्रोजन ऊर्जाबारे अनुसन्धानमा तीव्रता छ। विश्वले सन् २०५० सम्ममा शून्य कार्बन नीति लिएको छ। यो नीतिलाई कार्यान्वयनका लागि हरित हाइड्रोजन ऊर्जामा जानु उपयुक्त हुने विज्ञहरू बताउँछन्। विश्वका अधिकांश देशमा कोइला वा अन्य पेट्रोलियम पदार्थ प्रयोग गरी इनर्जी उत्पादन गरिन्छ र हाइड्रोजन निकालिन्छ। तर, नेपालमा पानीबाट बिजुली निकालेर त्यसबाट हाइड्रोजन उत्पादन गर्ने हुँदा हरित हाइड्रोजन उत्पादनमा नेपालले महत्वपूर्ण भूमिका खेल्न सक्ने विज्ञहरू बताउँछन्। नेपालमा उत्पादित हाइड्रोजनको ठूलो बजार भारत हुन सक्ने सरकारी अधिकारीहरू बताउँछन्। गत साता प्रधानमन्त्री पुष्पकमल दाहाल प्रचण्डको भारत भ्रमणमा क्रममा भारतीय प्रधानमन्त्री नरेन्द्र मोदीले नेपालको हाइड्रोजनमा सहकार्यका लागि इच्छा देखाएको सहभागीहरू बताउँछन्। हाइड्रोजनका लागि के हुँदैछ ? मुलुकको विद्युत् उत्पादन क्षमता करिब ८४ हजार मेगावाट छ। तर, हाल करिब ३ हजार मेगावाट उत्पादन भइरहेको छ। पानीको उपयोगिता बढाउनका लागि हरित हाइड्रोजन इन्धनको विकासमा सरकारले चासो बढाउन थालेको छ। विकसित मुलुकहरूले साना सवारीदेखि, लामादुरीका रेलसम्म हाइड्रोजन इन्धनबाट चलाउन सुरु गरिसकेकाले नेपालले पनि सम्भावनालाई प्रयोगमा ल्याउने गरी नीति तर्जुमा अघि बढाएको छ। नेपालले राष्ट्रिय हाइड्रोजन नीति ल्याउन लागेको ऊर्जा सचिव दिनेश घिमिरेले बताए। जलवायु परिवर्तनको बढ्दो असर, जलविद्युत् उत्पादन क्षमताको प्रश्न, विश्वमा इन्धनको स्वरूपमा भइरहेको परिवर्तन, कार्बन उत्सर्जन कम गर्ने विश्वको नीतिका कारण नेपालले पनि जलविद्युत्सँग संयोजन गर्न सकिने वैकल्पिक स्रोतको उत्पादनअन्तर्गत हाइड्रोजनलाई जोड दिन लागेको घिमिरे बताउँछन्। नेपालमा जलविद्युत् विकासले राष्ट्रिय प्राथमिकता पाइरहेको छ। आजको दिनसम्म करिब २६ सय मेगावाट राष्ट्रिय प्रणालीमा जोडिसकेको छ भने यही असारसम्म ३ हजार मेगावाट विद्युत् उत्पादन क्षमता पुग्ने बताइएको छ। नदी प्रवाहमा आधारित जलविद्युत् उत्पादनको मुख्य अंश भएका कारण वर्षामा विद्युत् खेर जाने र हिउँदमा पानीको सतह घटेसँगै बिजुली अपुग हुने अहिलेको हाम्रो विडम्बना हो। गत वर्षबाट नै वर्षायाममा बिजुली बढी भइरहेको छ। आफ्नै विद्युत्को खपत गर्दै हाइड्रोजन उत्पादन गर्ने सरकारले नीति लिँदैछ। हाइड्रोजनलाई बहुउपयोगी हुने गरी उत्पादन र खपत गर्ने नीतिले व्यवस्था गर्नेछ। दिनेशकुमार घिमिरे, सचिव, ऊर्जा एक समयमा बढी बिजुली हुने र एक समयमा आयात गर्नुपर्ने बाध्यताले विद्युत् खपत बढ्न सकिरहेको छैन। नेपालको कुल राष्ट्रिय माग करिब १५ सयको हाराहारीमा छ। यो हिसाबले आउँदो वर्षामा करिब १५ सय मेगावाट नै बिजुली धेरै हुँदैछ। यही खेरा जाने बिजुलीलाई इलेक्ट्रोलाइसिस गरी हाइड्रोजनमा उत्पादन गर्न सकिन्छ भन्ने नयाँ अवधारण अघि सार्न लागिएको ऊर्जा सचिव घिमिरेले अन्न्पूर्ण पोस्ट्सँग भने। गत वर्षबाट नै वर्षायाममा बिजुली बढी भइरहेको छ। आफ्नै विद्युत्को खपत गर्दै हाइड्रोजन उत्पादन गर्ने सरकारले नीति लिँदैछ। हाइड्रोजनलाई बहुउपयोगी हुने गरी उत्पादन र खपत गर्ने नीतिले व्यवस्था गर्नेछ, सचिव घिमिरे बताउँछन्। हाइड्रोजन इलेक्ट्रोलाइजर भनिने मेसिन प्रयोग गरेर पानीबाट प्रशोधन गरिन्छ, जसले विद्युतीय प्रवाहको प्रयोगले पानीलाई यसको घटक, हाइड्रोजन र अक्सिजनमा विभाजित गर्छ। नवीकरणीय ऊर्जा वा कार्बन मुक्त बिजुली स्रोतको प्रयोग गरी उत्पादित ग्यासमा कार्बन फुटप्रिन्ट शून्य हुन्छ, उक्त ग्यासलाई हरित हाइड्रोजन भनिन्छ। सुनौलो अवसर जलविद्युत्बाट हरित हाइड्रोजन ऊर्जाको उत्पादन र आपूर्ति भविष्यमा नेपालका लागि एक नवीन र सुनौलो अवसर हुनसक्छ। विश्व नै हरित हाइड्रोजनमा अग्रसर भइरहेको समयमा नेपालमामा पछि रहन सक्दैन। त्यसैले यस प्रविधिको अध्ययनका लागि नेपाली शैक्षिक संस्थाहरूमा वैज्ञानिक अन्वेषण र अनुसन्धान हुनुपर्ने आवश्यकता छ। पछिल्लो २ वर्षयता सरकारसँगको सहकार्यमा पनि काठमाडौं विश्वविद्यालयले हरित हाइड्रोजनमा नेपालको सम्भावना, अवसर र चुनौतीका सम्बन्धमा अध्ययन सुरु गरेको हाइड्रोजन ल्याबका प्रमुख डा विराजसिंह थापा बताउँछन्। नेपालको परिपेक्ष्यमा हाइड्रोजनको वास्तविक आवश्यकता के हो, कस्तो लाभ लिन सक्छ र हामी कसरी अघि बढ्न सक्छौं भनेर एउटा रोडम्याप तयार भएको छ, थापा बताउँछन्। विश्वविद्यालयमा हाइड्रोजनको प्रयोगशाला छ। २० अनुसन्धनकर्ता छन्, ५ जना हाइड्रोजनको विभिन्न विधामा पीएचडी गर्दैछन्। अन्य देशसँग सहकार्य गरेर प्रविधि विस्तारमा पनि काम गर्दै आइरहेको छ। नेपालमा नै दक्ष जनशक्ति तयार बनाउनका लागि ब्याजमा हाइड्रोजन प्रविधि सम्बन्धि इन्जिनियरिङको चौथो वर्षमा र मास्टरको पहिलो वर्षमा पढाइ भइरहेको छ। इन्ड्रस्टियल स्टेजको पनि प्रोडक्सन हुनुपर्छ भनेर हाइड्रोजन कार, रिफिल स्टेसन विश्वविद्यालयमा स्थापना गर्न लागिएको थापा बताउँछन्। साझा बसमा हाइड्रोजन प्रविधि सुरु गर्न भनिएको छ। हरित हाइड्रोजनसम्बन्धी तीनवटा कमिटी बने। पहिलो कमिटीले नेपालमा हाइड्रोजन उत्पादनको सम्भावना र सरकारले अविलम्बन गर्नुपर्ने नीतिको विषयमा केन्द्रत रही ग्रीन हाइड्रोजन पोलिसि रिकोमेन्डेसन कमिटी गठन गरेको थियो। सरकारलाई एउटा कार्ययोजना बुझायो। यसले २०७९०८० को बजेटले पनि ग्रिन हाइड्रोजन प्रविधि सरकारको प्रथमिकतामा पर्ने भनेर भनेको थियो। नीति नभएका कारण यो कार्यान्वयन हुन सकेन। त्यसपछि बनेको दोस्रो समितिले रासयनिक मल कारखाना स्थापनाका लागि हाइड्रोजन प्रविधिको स्थापन र हामीले गर्नुपर्ने कामका सम्बन्धमा ग्रीन हाइड्रोजन बेस फर्टिलाइजर इन्डष्ट्रि विकासका लागि आवश्यक पर्ने रिकोमेन्डेसनका लागि समिति गठन भएको थियो। यो समितिको रिपोर्टले पनि नेपालमा हाइड्रोजनबाट युरिया मल कारखाना सम्भव छ र प्रविधि उपलब्ध छन् भन्यो। यसका लागि लगानी पनि आउन सक्छ र वार्षिक रूपमा किन्दै आएको रासयनिक मलभन्दा सस्तो रूपमा नेपालको विद्युत् प्रयोग गरेर नेपालमा नै उत्पादन गर्न सकिन्छ भन्ने रिपोर्ट बुझायो। रासायिनक मल कारखानाका लागि लगानी बोर्डमार्फत कुरा अघि बढिरहेको छ। नेपालमा अहिलेसम्म हाइड्रोजनसम्बन्धी कानुनी व्यवस्था नभएको र नीति तथा कार्यक्रमबाट मात्रै हाइड्रोजनलाई सम्बोधन गर्दै आइएको थियो। नीति तथा कार्यक्रम हरेक वर्ष परिवर्तन हुने हुँदा यसमा दिगो नीति तथा कानुन आवश्यक पर्ने महसुस गर्दै राष्ट्रिय हाइड्रोजन नीति बनाउन समिति गठन भएको थियो। नेपाल सरकारको हाइड्रोजन उत्पादन तथा प्रयोगसम्बन्धी राष्ट्रिय नीतिको खाका बनाउने जिम्मा उक्र समितिलाई दिइएको थियो। नीति नहुँदा के आधारमा लगानी गर्ने, बैंक एबल(लगानी योग्य) कसरी बनाउने भन्ने पनि अन्योल नै छ। धेरै तहमा छलफल गरेर राष्ट्रिय नीतिको मस्यौदा तयार भएको छ। यो नीति मन्त्रिपरिषद्बाट पारित भएर जारी भएपछि लगानीको मोडालिटीमा स्पष्टता आउने र यसमा लगानी भई पूर्वाधार विकास हुनेमा विश्वविद्यालयका हाइड्रोजन ल्याब प्रमुख थापा विश्वस्त छन्। यति हुँदाहुँदै पनि हाइड्रोजनसम्बन्धी अध्ययन अनुसन्धान निकै कम भएको अर्थविद् रामेश्वर खनाल बताउँछन्। नेपालको रणनीतिक लाभका वस्तुहरूको सम्भावित वस्तु निर्यातको सूचीमा हाइड्रोजनलाई पनि समावेश गरिएको छ। तर, नेपाल काठमाडौं विश्वविद्यालयले बाहेक अध्ययन र अनुसन्धान नभएको खनाल बताउँछन्। सरकारले पहिला अध्ययन तथा अनुसन्धानमा लगानी गरी नेपालमा हरित हाइड्रोजन कसरी विकास गर्न सकिन्छ भनेर अघि बढ्न जरुरी रहेको उनको भनाइ छ। प्राविधिक रूपमा मात्र उत्पादनको सम्भावना छ भनिएको छ। हामीसँग पूर्वाधार पनि छैन। ठूला अध्ययन हुनुपर्छ, खनाल बताउँछन्। हाइड्रोजनमा विश्वमा कस्ता प्रविधि आए ? हाइड्रोजनबाट स्वीट्जरल्यान्डमा लामो दूरी चल्ने रेल चलाउन सुरु भइसकेको छ। भारतमा पनि हाइड्रोजनबाट रेल चलाउने सम्बन्धमा पाइलट टेस्टिङ भएको छ। भारतले हाइड्रोजनको प्रयोगमा कदम अघि बढाएको छ। भारतले २ साताअघि ५५ लाख भारतीय रुपैयाँमा हाइड्रोजनबाट चल्ने ट्रक सार्वजनिक गरेको छ। एकपटक इन्धन भर्दा साढे ४ सय किलोमिटर लोड बोकेर कुद्ने सक्ने क्षमता हाइड्रोजन ट्रक भारतले सार्वजनिक गरेको हो। भारतले सन् २०३० सम्म ३ खर्बभन्दा बढी रकम हाइड्रोजनमा लगानी गर्ने भनेको छ। सो अवधीमा ५० लाख छन् हाइड्रोजन उत्पादनको लक्ष्य भारतले लिएको छ। यस्तै सन् २०३० सम्म नै आवश्यक ऊर्जामध्ये नवीकरणीय ऊर्जाको प्रतिशत ५० पुयाउने भारतको लक्ष्य छ। हाइड्रोजन इन्धनबाट साना दूरीका कार, जीप अमेरिका तथा युरोपेली देशहरूमा पहिला नै छन्। जर्मनलगायतका देशहरूले सिमेन्ट, फलाम उद्योग चल्ने गरी हाइड्रोजन प्रविधिको विकासमा लगानी गरिरहेका छन्। नेपालले पनि वर्षायाममा खेर जाने बिजुलीलाई हाइोजनको रूपमा संचित गरेर हिउँदयाममा आन्तरिक खपत गर्न सक्ने काठमाडौं विश्वविद्यालयका हाइड्रोजन ल्याब प्रमुख डा विराजसिंह थापा बताउँछन्। भविष्यमा सिमेन्ट, स्टिल जस्ता उद्योगमा हाइड्रोजन प्रविधि प्रयोग गर्न सकिन्छ। एमोनिया उत्पादन पनि सकिन्छ। सिन्थेटिक फ्विल्स एलपीजी ग्यास जस्तै उत्पादन गर्न सकिन्छ। नेपालको परिप्रेक्ष्यमा हाइड्रोजनको वास्तविक आवश्यकता के हो ? कस्तो लाभ लिन सक्छ ? र, हामी कसरी अघि बढ्न सक्छौं भनेर एउटा रोडम्याप तयार भएको छ। अब इन्ड्रस्टियल स्टेजको पनि प्रोडक्सन हुनुपर्छ। डा विराजसिंह थापा प्रमुख, हाइड्रोजन ल्याब कतिपर्छ हाइड्रोजन इन्धन ? अहिले विश्वमा सबैभन्दा धेरै लगानी हाइड्रोजन अनुसन्धानमा भइरहेको छ। प्रत्येक विश्वविद्यालयमा यसको अनुसन्धान भइरहेको छ। आज विश्व बजारमा हाइड्रोजन प्रतिकिलो ५ अमेरिकी डलर पर्छ। सन् २०२५ सम्म २ डलरमा झार्ने र २०३० सम्म १ डलरमा झार्ने भन्ने छ। १ किलोग्राम हाइड्रोजनलाई ५ डलर नै परे पनि त्यतिबाट २ सय किलोमिटरसम्म चल्ने कारहरू बजारमा आइसकेका छन्। ५ डलर पर्दा पनि १ किलो हाइड्रोजन सरदर ७ सय रुपैयाँ पर्छ। ७ सय रुपैयाँको इन्धनले २ सय किलोमिटर चल्ने पेट्रोलियम कार कहीँ पनि छैन। इन्धनको हिसाबले हेर्दा पनि हाइड्रोजन कार सस्तो भइसकेको छ। विद्युतीय गाडीभन्दा अलि महँगो भए पनि लामो दूरी तय गर्न हाइड्रोजन उपयुक्त हुन्छ। विद्युतीय गाडीमा ब्याट्री हुन्छ र निश्चित ठाउँमा गएर चार्ज गर्नुपर्ने हुन्छ। छोटो दूरीमा वा आन्तरिक प्रयोगका लागि विद्युतीय सवारी उपयुक्त भए पनि भारतको कलकत्ताबाट सामानले भरिएको ट्रक ल्याउनका लागि हाइड्रोजन गाडी उपयुक्त हुनसक्छ। हाइड्रोजन र ब्याट्री परिपूरक हुनसक्छ। कसरी बन्छ हाइड्रोजन ? नौ किलोग्राम पानीबाट १ किलोग्राम हाइड्रोजन निकाल्न सकिन्छ। १ किलोग्राम हाइड्रोजन निकाल्न करिब ५० युनिट किलोवाट आवर लगभग ५ सय रुपैयाँ बिजुली लाग्छ। हाइड्रोजन बनाउनका लागि पानी र बिजुली चाहियो, जुन नेपालसँग प्रशस्त छ। हिमालबाट बग्ने पानी र खेर जाने बिजुलीबाट नै हाइड्रोजन निकाल्न सकिन्छ। पहिला पानीलाई शुद्धीकरण गर्नुपर्छ। पानीबाट खनिज हटाउनुपर्छ। शुद्ध पानी बनाउन पयो। खनिज नहटाए मसिनमा खिया लाग्न सकिन्छ भनिन्छ। खिया नलाग्ने इलेक्ट्रोलाइसिस प्रविधिको विकास हुँदै गएको विराज थापा बताउँछन्। अहिलेको प्रविधिले केही घन्टादेखि वर्षदिनसम्म हाइड्रोजनलाई भण्डारण गर्न सकिन्छ। हाइड्रोजनलाई आवश्यकताअनुसार तरल, मेटल हाइड्राइड बनाएर ठोस र ग्यास बनाएर भण्डारण वा निर्यात गर्न सकिन्छ। कति उत्पादन हुनसक्छ नेपालमा ? नेपालमा आउने डिजललाई २ प्रतिशतका दरले हाइड्रोजनले विस्थापित गर्न सकिन्छ। यसो हुने हो भने नेपालमा १० वर्षमा करिब ७१ अर्ब रुपैयाँ बराबरको डिजेलको बजार हाइड्रोजन इन्धनले विस्तार हुने अध्ययनले देखाएको छ। प्रत्येक वर्ष खेरजाने बिजुलीबाट हाइड्रोजन निकाल्ने हो भने २०३० सम्म ३ लाख ५० हजार मेट्रिक्टन हाइड्रोजन निकाल्न सकिन्छ। ८० हजार मेट्रिक्टन हाइड्रोजनले युरिया कारखानाको आपूर्तिलाई परिपूर्ति गर्छ। एउटा जलविद्युत् आयोजना हाइड्रोजन निकाल्ने प्रविधि राख्न कुल जलविद्युत् उत्पादन लागतको करिब एकतिहाइ लाग्ने बताइन्छ। आकस्मिक हुन सक्ने दुर्घटनाको सन्दर्भमा पनि अन्य पेट्रोलियम पदार्थजस्तो घन्टौंसम्म नबसी हाइड्रोजन २ मिनेटमा उडेर जाने र कम क्षतिग्रस्त हुने बताइन्छ। कस्तो नीति बन्दैछ ? हाइड्रोजनलाई विभिन्न उद्देश्यमा प्रयोग गर्न सकिने वातावरण बनाउनका लागि सरकारले राष्ट्रिय नीति तर्जुमा गरिरहेको छ। लगानी बढाउनका लागि पनि नीति आवश्यक भएकाले मस्यौदा बनाइएको हो। अहिले राष्ट्रिय हाइड्रोजन नीतिको मस्यौदा विभिन्न मन्त्रालयमा रायसुझावका लागि पठाइएको छ। प्राविधिक रूपमा मात्र उत्पादनको सम्भावना छ भनिएको छ। हामीसँग पूर्वाधार पनि छैन। ठूला अध्ययन हुनुपर्छ। रामेश्वर खनाल, अर्थविद् हाइड्रोजन नीतिको मस्यौदामा खेर गइरहेको पानीबाट हाइड्रोजन निकाली भण्डारण गर्न सक्ने, हाइड्रोजनयुक्त युरिया मल कारखाना स्थापनालगायतका लागि आन्तरिक खपत गर्ने नीति लिइएको छ। हाइड्रोजनको उत्पादन गरी आन्तरिक रूपमा नै युरिया मल बनाउने र भारतबाट यसको आयात घटाउने भन्ने छ। आन्तरिक लगानीले मात्र हाइड्रोजन उत्पादन सम्भव नहुने हुँदा विदेशी लगानीलाई पनि प्रोत्साहन गरिएको ऊर्जा सचिव दिनेश घिमिरे बताउँछन्। योसँगै विकसित मुलुकको हाइड्रोजन प्रविधि हस्तान्तरण वा विस्तारका लागि सहकार्य गरिने भनिएको छ। व्यापारघाटा कम गर्न पनि हाइड्रोजनले मदत गर्ने अपेक्षा गरिएको छ। यसो गर्नका लागि पाइलट प्रोजेक्टलाई अघि बढाइने सचिव घिमिरे बताउँछन्। ५ वा १० मेगावाटसम्मको प्रयोगबाट हाइड्रोजन उत्पादन गर्ने, सोकेसका रूपमा पनि प्रयोग गर्न सकिन्छ। यसलाई विकास गर्दै पछि ठूलो मात्रामा हाइड्रोजन उत्पादनमा जाने भन्ने सरकारको योजना छ। सुरुमा पाइलट प्रोजेक्ट सरकारले बनाउने हो भने पछि निजी क्षेत्रले यसमा लगानी गर्ने र अघि बढाउने भनिएको छ। यस्तै, विदेशी लगानी कर्ताहरूलाई यसमा आकर्षित गर्नका लागि सहुलियत, सुविधा, भन्सारछुट, भ्याट छुट दिनुपर्छ र त्यसका लागि कानुन बनाउनुपर्छ भनेर पनि राखिएको छ। यसो नगरे विदेशी लगानीकर्ता आकर्षित हुँदैनन्। उक्त नीतिले दीर्घकालीन रूपमा हाइड्रोजन निर्यातको लक्ष्य लिए पनि अहिलेलाई भने अध्ययन, अनुसन्धान, विकास, विदेशी शोधकर्तासँग सहकार्य, पाइलट प्रोजेक्ट सञ्चालनमा ल्याउँदै उत्पादनमा जाने, विस्तारै युरिया बनाउँदै जाने भन्ने योजना बनाएको छ। सन् २०५० सम्म शून्य कार्बन नीति विश्वले लिएको छ। अन्य देशहरूमा कोइला वा अन्य पेट्रोलियम पदार्थ प्रयोग गरी इनर्जी उत्पादन गरिन्छ र हाइड्रोजन निकालिन्छ। तर, नेपालमा पानीबाट बिजुली निकालेर त्यसबाट हाइड्रोजन उत्पादन गर्ने हुँदा हरित हाइड्रोजन उत्पादनमा नेपालले भूमिका खेल्न सक्छ। छिमेकी मुलुक भारतले सन् २०७० मा शून्य कार्बनको नीति लिएको छ। जसले अहिले पनि ऊर्जाको स्रोतको रूपमा करिब ७० प्रतिशत कोइलाको नै प्रयोग गरिरहेको छ। नेपालमा उत्पादित हाइड्रोजनको ठूलो बजार भारत पनि हुन सक्छ। गत साता भएको प्रधानमन्त्री पुष्पकमल दाहालको भारत भ्रमणमा प्रधानमन्त्री नरेन्द्र मोदीले नेपालको हाइड्रोजनमा सहकार्यका लागि इच्छा देखाएका छन्।"
माथिल्लो अरुणमा लगानी जुटाउँदै अर्थ मन्त्रालय,"काठमाडौं (अन्नपूर्ण) : माथिल्लो अरुण जलविद्युत् परियोजनामा लगानी जुटाउन अर्थ मन्त्रालयमा लागेको छ। मन्त्रालय विभिन्न दातृ निकायका प्रतिनिधिसँंग छलफल जुटेको हो। १०६१ मेगावाट क्षमताको अर्ध जलाशययुक्त यो परियोजनामा लगानी गर्न मन्त्रालयले विश्व बैंक, एसियाली विकास बैंक, जाइका, जर्मनी सरकार, ओपेक फन्ड, युरोपियन युनियन, युरोपियन लगानी बैंक, कुबेद फन्ड, जर्मन, साउदी विकास फन्डलगायतका दातृ निकायका प्रतिनिधिसँग छलफल गरेको हो। छलफलमा विश्व बैंक दक्षिण एसिया क्षेत्रका उपाध्यक्ष मार्टिन रेजर, पूर्वाधार क्षेत्र हेर्ने उपाध्यक्ष वाङ्ग्जी चेनको पनि सहभागिता थियो। ओपनिङ र प्राविधिक गरी दुई सेसनमा भएको छलफलमा अर्थमन्त्री डा प्रकाशशरण महतले विश्व बैंकले माथिल्लो अरुणमा लगानी गर्न खोज्नु सकारात्मक भएको बताए। हामीले अरुण तेस्रोमा नै विश्व बैंकको लगानी चाहेका थियौं। विश्व बैंक पनि लगानी गर्न तयार थियो, तर विविध कारणले अरुण तेस्रोमा लगानी हुन सकेन, मन्त्री महतले भने, अहिले माथिल्लो अरुणमा लगानीको विषयमा सकारात्मक छलफल हुँदा निकै खुसी लागेको छ। मन्त्री महतले जलाशययुक्त दूधकोशी जलविद्युत् परियोजनामा एसिया विकास बैंकले चासो राखेको भन्दै लगानीको प्रक्रिया छिटो अगाडि बढाउन आग्रह गरे। अहिले पनि नेपालले सुक्खायाममा भारतबाट बिजुली आयात गर्नु परेको छ, महतले भने, त्यसैले हामीलाई धेरै जलाशययुक्त योजना आवश्यक छ। प्रधानमन्त्रीको भारत भ्रमणले पनि नेपालमा उत्पादित १० हजार मेगावाट बजार सुनिश्चित गरेको छ। हामी आन्तरिक बजार बढाउँदै पेट्रोलियम पदार्थको उपभोग घटाउने क्रममा रहेका छौं। त्यसैले जलविद्युत् उत्पादन र निर्यातलाई बढाएर व्यापार घाटा घटाउने योजनामा हामी छौं। त्यसैगरी छलफलमा ऊर्जा मन्त्री शक्ति बस्नेतले नेपालमा जलविद्युत् उत्पादन र यसको प्रभावका बारेमा चर्चा गरे। छलफलमा विश्व बैंक, एसियायी विकास बैंक, जाइका फन्ड, साउदी फन्डका प्रतिनिधिले अरुण परियोजनामा लगानी गर्न इच्छुक रहेको बताए। जर्मनी सरकारका प्रतिनिधिले भने परियोजनामा हुने प्रगतिका आधारमा ट्रान्समिसन लाइनमा लगानी गर्न इच्छुक रहेको बताए। अपर जलविद्युत् आयोजनाले गरेको अध्ययनअनुसार परियोजनाको काम पूरा गर्न १ अर्ब ८० करोड अमेरिकी डलर लागत लाग्ने अनुमान गरिएको छ। त्यसमध्ये ८५ करोड डलर आन्तरिक स्रोतबाट जुटाउने योजना रहेको छ। परियोजना निर्माणका लागि गर्नुपर्ने पूर्वतयारीका जग्गा अधिग्रहण, रूख कटानलगायतका धेरैजसो काम पूरा भइसकेका छन्। सन् २०२५ जुलाईबाट परियोजना निर्माणको काम सुरु गर्ने गरी काम अगाडि बढिरहेको छ। अब प्रत्येक इच्छुक दातृपक्षसँग वित्तीय योजना र ऋणका सर्त तथा ब्याजदरका बारेमा आन्तरिक छलफल गर्ने तयारी छ।"
राजस्वमै बजेटको ध्यान,"विष्णुकुमार अग्रवाल बजेटले आर्थिक सुधारको प्रयास गरे पनि यसले लगानी प्रोत्साहन र माग वृद्धि गर्नेमा शंका गर्न सकिन्छ। बजेटको ध्यान कसरी बढी राजस्व संकलन गर्न सकिन्छ भन्ने छ। तर, लगानी तथा व्यावसायिक वातावरण निर्माणमा सरकारको कमै ध्यान गएको देखिन्छ। व्यावसायिक गतिविधि विस्तार गरेर बढी राजस्व उठाउन सकिन्छ भन्नेचाहिँ बिर्सेको देखिन्छ। लगानी बढ्यो भने अर्थतन्त्र चलायमान हुन्छ र राजस्व पनि आफैं उठ्छ। तर, विपरीत प्रयासले घटेको व्यावसायिक मनोबल सुधार हुनेको सट्टा हामीमाथि उल्टै भार थपेको महसुस गरेका छौं। बजेट तथा कर नीतिले लगानीका नयाँ अवसर खोल्ने प्रयास गरेकै छ। विशेष औद्योगिक क्षेत्रलाई सार्वजनिक निजी साझेदारीमा सञ्चालन गर्ने, वातावरणमा प्रतिकूल नपर्ने गरी देशका ढुंगागिटी निकासीको आधार बनाउने, जग्गाको हकबन्दीसम्बन्धी व्यवस्था खुकुलो बनाउने, औषधिजन्य प्रयोगका लागि गाँजा खेतीको सम्भाव्यता अध्ययन गर्नेजस्ता व्यवस्थाले लगानीको नयाँ अवसर खोलेको छ। सम्भाव्यता अध्ययन र प्रतिबद्धताअनुसार कानुनी व्यवस्था भए यस्ता उद्घोषले नयाँ उत्साअ पक्कै सिर्जना गर्नेछ। बजेटले आन्तरिक उत्पादनको प्रबद्र्धन हुनेछ भने स्वदेशी उद्योगहरूको प्रबद्र्धन गर्न महत्वपूर्ण योगदान गर्नेछ। आयातित मालवस्तु प्याकेजिङमा आयातकर्ता र बजार वितरकको लेबल लगाएर मात्र बजारमा पठाउन पाउने व्यवस्था सराहनीय छ। विदेशी लगानीबाट आर्जित आयलाई पुनः लगानी गर्दा स्वीकृति लिनुनपर्ने, विदेशी लगानीकर्ताहरूका लागि विदेशी विनिमय जोखिम न्यूनीकरण गर्न हेजिङ गर्ने संस्था तोकी हेजिङ सेवा उपलब्ध गराउने घोषणाले विदेशी लगानी आकर्षित गर्नेछ। यी सबै उद्घोषले कस्तो नतिजा दिन्छ भन्ने तय प्रभावकारी कार्यान्वयन हुने नहुने कुराले गर्नेछ। बजेटले केही नयाँ सुधारको संकेत गरे तापनि कर नीतिमा देखिएको अस्थिरताले लगानी बिग्रन सक्ने देखिन्छ। सरकारले प्रत्येक वर्ष भन्सार, अन्तःशुल्कलगायतका करका दरहरू परिवर्तन गर्दा लगानीको वातावरण अनिश्चित हुँदै गएको छ। आर्थिक ऐनमार्फत कर दायित्व फरफारक गरी कर चुक्ताको प्रमाणपत्र समेत लिइसकेको अवस्थामा पनि हाल आएर नयाँ कर दायित्व सिर्जना हुने व्यवस्था गरिएको छ। लगानीकर्तालाई थप अन्योल बनाउनुका साथै लगानीलाई समेत निरुत्साहित गर्ने कर नीति मन्दीमा रहेको अर्थतन्त्रलाई उकास्ने किसिमको छैन। मन्दीमा रहेको अर्थतन्त्रलाई बाहिर निकाल्न मुस्किल भइरहेको बेला सरकारले अझै जटिल करनीति लागू गरेको छ। नेपालमा नयाँ प्रकारको कर लगाउनुपर्ने आवश्यकता छैन। भइरहेको करका प्रकारलाई प्रभावकारी बनाउनुपर्छ। (अग्रवाल नेपाल उद्योग परिसंघका अध्यक्ष हुन्।)"
घारखोला जलविद्युत् संरचनाको परीक्षण,"बेनी : म्याग्दीको अन्नपूर्ण गाउँपालिकामा १४ मेगावाट क्षमताको घारखोला जलविद्युत् आयोजनाको भौतिक संरचनाको निर्माण सकिएको छ। म्याग्दी हाइड्रोपावर प्रवद्र्धक रहेको आयोजनाको भौतिक संरचना निर्माण सकेर परीक्षण थालिएको हो। आयोजनाका जनसम्पर्क अधिकृत प्रकाशचन्द्र पौडेलले बाँधबाट डिसेन्डरमा पानी हालेर परीक्षण थालिएको जानकारी दिए। डिसेन्डर, एप्रोच क्यानल, टनेल, पेनस्टकको क्रमैसँगै परीक्षण हुन्छ, उनले भने, भौतिक संरचनाको अवस्था ठीक भए, नभएको पहिचान गर्न पानी हालेर परीक्षण गरिएको हो। अबको १५ दिनभित्र विद्युत्को परीक्षण उत्पादन सुरु गर्ने लक्ष्यसहित भौतिक संरचनाको परीक्षणसँगै उपकरण जडान, प्रसारण लाइन र स्विचार्ड निर्माणलाई अन्तिम रूप दिन लागिएको जनसम्पर्क अधिकृत पौडेलले बताए। अन्नपूर्ण गाउँपालिका५ शिख र ६ घारको सिमानामा पर्ने कुरिला बगरमा जगदेखि ११ मिटर अग्लो बाँध निर्माण भएको छ। बाँध र ४५ मिटर लम्बाइको पानी थिग्राउने दुई पोखरी (डिसेन्डर)मा पानी हालिएको हो। डिसेन्डरदेखि सुरुङ सम्म २ सय ४८ मिटर लामो डिसेन्डर एप्रोच क्यानल जडान भएको छ। बाँध, डिसेन्डर र एप्रोच क्यानलको दोस्रो चरणको परीक्षण गर्न गरिनेछ। ३ हजार ५ मिटर लामो सुरुङ पानी बगाएर परीक्षणका लागि तयार भएको छ। अमिला काफलमा रहेको आउटलेटदेखि विद्युत् गृहसम्म ४ सय ८५ मिटर पेनस्टक पाइप जडान भएको छ। आउटलेटदेखि विद्युत् गृहको दूरी १ हजार २ सय मिटर र उचाइ ४ सय ८५ मिटर छ।"
सुनको मूल्य प्रतितोला ८ सय रुपैयाँले बढ्यो,काठमाडौं : सुनको भाउ बढेको छ। नेपाल सुनचाँदी व्यवसायी महासंघका अनुसार आज सुन ८ सय रुपैयाँले बढेर प्रतितोला १ लाख १२ हजार ५०० रुपैयाँ पुगेको छ। अघिल्लो कारोबार दिन बिहीबार सुन प्रतितोला १ लाख ११ हजार ७०० रुपैयाँमा खरिदबिक्री भएको थियो। आज तेजाबी सुन १ लाख ११ हजार ९५० रुपैयाँ पुगेको छ। सुनको मूल्य बढेसँगै चाँदी पनि बढेको छ। चाँदी प्रतितोला १४५५ रुपैयाँमा कारोबार भइरहेको महासंघले जनाएको छ। बिहीबार १४१५ रुपैयाँमा बिक्री भएको थियो।

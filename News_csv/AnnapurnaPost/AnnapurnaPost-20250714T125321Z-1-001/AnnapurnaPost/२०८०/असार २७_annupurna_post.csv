शीर्षक,विवरण
परीक्षामा भक्तिमार्ग,"प्रधानमन्त्री पुष्पकमल दाहाल प्रचण्ड ५० वर्षदेखि कम्युनिस्ट राजनीतिमा छन्। कम्युनिस्टहरू भौतिकवादमा विश्वास गर्छन्। विगत र आगतको कुनै अलौकिक कल्पनालाई भ्रम ठान्छन्। अहिले जे छ, त्यही जीवनलाई सम्मानित र मर्यादित बनाएर बाँच्नुपर्छ तर काल्पनिक दुनियाँको पछिलाग्नु हुन्न भन्ने माक्र्सवादी दर्शनको मान्यता छ। यी कुरा आम कम्युनिस्टका वैचारिक मान्यता हुन्। धर्म अफिम हो, यसले लठ्याउँछ तसर्थ विज्ञानको अनुयायी बन्नुपर्छ। विज्ञान जीवनको उज्यालो हो भने धर्म अन्धविश्वासको अँध्यारो सुरुङ। विज्ञानको मार्ग रोजेर समुन्नत जीवन बाँच्न कम्युनिस्ट सिद्धान्त उपयोगी छ। कम्युनिस्ट आदर्श र कम्युनिस्ट जीवन पद्धतिमा ठूलो भिन्नता पाइन्छ। जसको पुष्टि नेकपा एमाले अध्यक्ष केपी ओलीले आफू प्रधानमन्त्री भएको बेला पशुपतिनाथमा जलहरी राख्ने निर्णय र चितवनको ठोरीमा राम, सीता र हनुमानको मूर्तिसहित कलश यात्रा व्यक्तिगत खर्चमा गरेर प्रमाणित गरेका छन्। ओलीको हकमा यो सामान्य हो किनकि उनी लिवरल धर्ममा लिवरल नीति बोकेका कम्युनिस्ट नेता हुन्। प्रचण्ड ओलीको ठीकविपरीत धर्म र परम्परा गलत भन्दै त्यसको समूल अन्त्यमा विज्ञान र आधुनिकताको जग राख्न सकिन्छ। मानवीयता बचाउन सकिन्छ। समाज सुधार गर्न पूजापाठ धर्मकर्म, काजक्रिया निषेध गर्ने विषय हुन् भनेर उदाएका नेता हुन् प्रचण्ड। पुजारीको टुप्पी काटिदिने, जनै चुँडाइदिने, मन्दिर भत्काइदिने र संस्कृत शिक्षाको बहिष्कार र निषेध गर्नेजस्ता कार्य माओवादी विद्रोहका बेला भएका घटना हुन्। जसको परोक्षप्रत्यक्ष सिद्धान्तकार प्रचण्ड हुन्। यसर्थ माओवादीहरू धर्म र रुढ परम्पराका विरोधी हुन्। यी केवल सिद्धान्तका विषय हुन्, आवरणका कथ्य हुन्। व्यवहार र आचरणमा कम्युनिस्टहरू धर्म, संस्कृति र परम्परा (जसलाई अवैज्ञानिक भनिन्छ, धर्मको वैचारिकी शोषणको हतियार मानिन्छ) अनुयायीजस्तै देखिन्छन्। कुनै बेला सम्पूर्ण संसार धर्मको आडमा चल्थ्यो। धर्म अवतारको रूपमा राजाले शासन गर्थे। ईश्वर नै सर्वशक्तिमान र सर्वेसर्वा मानिन्थ्यो। ईश्वरको अनुग्रह बेगर जीवन संगतिपूर्ण हुँदैन भनिन्थ्यो। अतः ईश्वर खुसी पार्न र जीवनमा सकारात्मक प्रभाव पार्न ईश्वरको अनुष्ठान गरिन्थ्यो। जुन प्रचलन आजपर्यन्त छ। हाम्रो जीवनमा जरा फिँजाएर बसेको प्रभाव हो, धर्मसंस्कृतिको मनोविज्ञान। जसको प्रभाव जुनसुकै र जतिसुकै वैज्ञानिक सिद्धान्तको कुरा गरे पनि हत्तपत्त कम भएर जाँदैन। आफ्नो संस्कृति धर्मप्रति यदाकदा विचलित बने पनि त्यसलाई चटक्क छोड्ने हिम्मत छैन। यत्रतत्र सर्वत्र हामी धार्मिक प्रवृत्ति र अनुष्ठानबाट बाँधिएका छौं। जहाँ जाउँ, जसो गरौं हाम्रो व्यवहार, जीवनशैली, पद्धति, आचरण र व्यवहारमा धर्मसंस्कृतिको गहिरो प्रभाव र अमिट छाप छ। जुन विगतको निरन्तरता हो। एकाध अपवादबाहेक सांस्कृतिक र धार्मिक, जीवनशैलीमा बाँच्ने अभ्यस्तता आज पनि उही छ। जसलाई आजको भोलि बदल्ने चेष्टा मनोविज्ञान र समाज विज्ञानको गतिको नियमविपरीत हुन्छ। हामीले राजनीतिक परिवर्तनको खातिर राजा फाल्यौं तर सांस्कृतिक परम्परा र शैलीमा आज पनि राजाको स्थानलाई नकार्न र त्याग्न सकेका छैनौं। हरव्यवहार र हरजिन्दगीमा सांस्कृतिक निरन्तरताको पक्षमा चाहेर नचाहेर बाँधिएका हुन्छौं। जसको पछिल्लो प्रमाण प्रचण्डको विवाद अनि त्यसको सामाजिक र मनोवैज्ञानिक अध्ययन हो। सन्दर्भ केही समयअघिको हो। सामाजिक र व्यावहारिक अनि पारिवारिक कारणले हाम्रा आस्था र विश्वास कति छिटो गल्र्यामगुर्लुम ढल्छन् भन्ने कुराका लागि अरू प्रमाण र तथ्य खोतल्नु जरुरी छैन। माक्र्सवादी, माओवादी प्रचण्डमा आएको विचलन २०६६ माघमा चतरामा भैंसी पूजा गरेबाट थाहा हुन्छ। व्यक्तिको मनोविज्ञान समाजको मनोविज्ञानसँग कसरी जेलिएको हुन्छ ? मान्छे आफूलाई नपरी चेत्दैन भन्ने ताजा उदाहरण हुन् प्रचण्ड। बुवाको निधन, छोरीको निधन अनि एकमात्र जवान छोराको पनि निधनले प्रचण्डमा जुन बदलाव आयो, त्यो हाम्रो धार्मिक सांस्कृतिक मनोविज्ञानको प्रभाव हो। यही मानवीय कमजोरीका कारण प्रचण्ड आफ्नो सिद्धान्तसँग एकाकार हुन सकिरहेका छैनन्। बुवाको देहवसानदेखि छोरीको महाप्रस्थान अनि अकल्पनीय रूपमा एकमात्र छोराको देहान्तले प्रचण्ड अति कमजोर मनोविज्ञानमा पुगे। त्यसैले उनले विगतका आफन्तको मृत्युवियोगभन्दा फरकरूपमा आफूलाई प्रस्तुत गरे। बुवा मुक्तिनाथ र छोरी ज्ञानुको अन्त्येष्टिमा कम्युनिस्ट चरित्र प्रदर्शन गरेका प्रचण्डले छोराको दागबत्ती दिँदा कट्टर हिन्दुधर्मका अनुयायी झैं प्रस्तुत भए। भलै उनले १३ दिने कृयाकर्म गरेनन् तर एक भौतिकवादी चिन्तक धार्मिक अस्थातिर विस्तारै झुक्दै र गल्दै गए। घिसारिँदै छन्। श्रीमती सीताको नाजुक स्वास्थ्य अवस्थाले प्रचण्ड मनोविज्ञान बुझ्न सकिन्छ। उनी श्रीमतीको खुसी, स्वास्थ्य र मायाका लागि आफ्ना तमाम सैद्धान्तिक मान्यता तिलाञ्जली दिएर आलोचना खप्न तयार छन्। आखिर किन यति कमजोर हुन्छ मान्छे ? यसको कडीको सामाजिक र धार्मिक मनोविज्ञानसँग अभ्यस्त बन्दै आएको मान्छे, आम मान्छेको रौंचिरामा धर्म, दर्शन र संस्कृति अनि परम्परा जीवित छ। ईश्वरीय शक्तिको भय यथावत् छ। यसर्थ मान्छे चाहेर पनि बदलिन सक्दैन। अन्धविश्वास र अविज्ञानलाई विश्वास मान्छ। प्रधानमन्त्री प्रचण्डको भारत भ्रमणमा जुन धार्मिक गतिविधि देखियो, त्यो फेरि आकस्मिक र भारतीय प्रधानमन्त्री नरेन्द्र मोदीको इच्छा मुताबिकमात्र होइन, प्रचण्डको रुचि र तयारी पनि थियो। १०८ किलो रुद्राक्ष उसै लागिएको होइन। मोदीको आग्रह र प्रचण्डको भित्री आकांक्षाको संगम थियो, उज्जैनस्थित महाकालेश्वरको दर्शन। प्रचण्ड जत्तिको चतुर नेतालाई आलोचना हुने कुराको ख्याल नभएर होइन। मोदीको रहरको अनुमोदन गर्दै आफ्नो अन्तरकुन्तरमा बसेको धार्मिक विश्वाससहित मनोविज्ञानको उजागर गर्दै धार्मिक कूटनीति पनि प्रदर्शन गरेका हुन् उनले। भनिन्छ, कूटनीतिमा लुगा लगाइदिएर पनि नंग्याउने सामथ्र्य हुन्छ। माओवादी नेता लेखनाथ न्यौपानेको यी अनुभूति पढौं, गेरुवस्त्र लगाएर योजनाबद्ध पूजापाठ गर्नु, दान चढाउनु र पुजारीका पाउ समातेर पुण्य प्राप्त गरेको ठान्नु सामान्य धार्मिक कूटनीतिक विषय होइन, दृष्टिकोणको टाट पल्टाइँ हो। मोदीले कम्युनिस्ट नेताहरूलाई नांगो बनाएको देख्दा यस्तो नराम्रो लाग्यो कि सायदै जिन्दगीमा यस्तो अनुभूति भएको थियो ? प्रचण्डको यो आत्मसमर्पण धर्म र सत्ताको मनोविज्ञानले गराएको फ्युजन हो। मान्छेले अन्तरमनलाई ढाँट्न र धोका दिन कहाँ सक्छ र ? प्रचण्डले कम्युनिस्ट आवरण खोलेर धर्म र मनोविज्ञानले ग्रस्त आफ्नो असली रूप पुष्पकमल दाहाल भएको प्रमाणित गरे सायद।"
किन बिदेसिन्छन् नेपाली ?,"कुन देशमा नेपाली के गर्छन् ? उनीहरू कस्तो अवस्थामा बसिरहेछन् ? सरकारसँग यकिन आँकडा छैन। विभिन्न लक्ष्य लिएर मानिस अन्य देश ओहोरदोहोर गरिरहन्छन्। यो पहिलादेखिकै चलन हो। नेपालमा सीमित आर्थिक स्रोत भएका कारण नेपाली रोजगारीको लागि भारत जाने शदियौंदेखिको चलन हो। पहिला भौगोलिक कठिनाइले बिदेसिने अवस्था ठूलो संख्यामा थिएन। तर अहिले सूचना प्रविधि र भौतिक पूर्वाधार आदिको सुविधाले मानिसहरू ओहोरदोहोर गर्ने काम सामान्य बनिसकेको छ। पछिल्लो दशक त एक देशबाट अर्को देशमा गएर काम गर्ने र उतै बस्नेको संख्या अधिक हुँदै गएको छ। यो एक किसिमले अल्पविकसित या विकासशील मुलुकका मानिसहरू विकसित मुलुकहरूमा मुभ गर्ने संस्कारजस्तै बनेको छ। विकसित देशहरूमा असल भविष्य हुन्छ भन्ने मान्यताले मानिसलाई तानेको देखिन्छ। शिक्षा, स्वास्थ्य र रोजगार सजिलो र गुणस्तरीय भएकाले सहज जीवनशैलीका लागि जाने चलन अहिले बढेको हो। यसै पनि मानिसहरू देशविदेश घुमिराखेको अवस्था छ। एक अनुमानित तथ्यांकअनुसार करिब दुई करोड मानिस यस प्रकारले घुमफिर गर्ने गर्छन्। कतिपय देशहरूमा जान कठिनाइले गर्दा धेरै अप्ठ्यारा भोगेर पुग्नुपर्ने अवस्था पनि छ। नेपालको सन्दर्भमा नेपालभारत माइग्रेसनको सम्बन्धमा हेर्दा सात वर्षअघि पाँच लाखभन्दा बढी नेपाली रोजगारीका लागि भारत जान्छन् भन्ने देखिन्छ। कुनै समूह या संस्थागत रूपमा रोजगारीमा जाने काम अहिलेसम्म पनि भइरहेको छैन। को कहाँ कुन प्रयोजन वा के उद्देश्यले जान्छ ? कस्तो मानिस गएको हो ? कुन स्तरको कामका लागि जान्छ ? आदिबारे नेपालले तथ्यांक राख्ने गरेको देखिँदैन। कतिपय त पढ्न गएर उतै बस्ने पनि छन्। कति बसेका छन् र कति फर्के ? त्यसको यकिन तथ्यांक नेपालसँग छैन। कुन देशमा नेपाली के काम गर्छन् ? उनीहरू कस्तो किसिमको अवस्थामा ती देशमा बसिरहेछन् ? अमेरिका, अस्ट्रेलिया र बेलायतमा बस्ने सबै नेपालीको यथार्थ तथ्यांक पनि नेपालमा छैन। आफ्नै हिसाबले बाहिरिने चलन धेरै छ। ती देश (अमेरिका, अस्ट्रेलिया, बेलायत)मा बस्ने नेपालीहरूको संख्या कति छ भनेर आकलन त गर्न सकिएला। तर भारतमा जाने नेपालीको संख्या त सरकारले गरेको पनि छैन, गर्न सक्ने अवस्था पनि नहोला। नेपालमा भारतबाट पनि प्रशस्तै मानिस आउने गरेका छन्। कति आउँछन् ? तिनको पनि अवस्था नेपाल सरकारलाई ज्ञात नहुन सक्छ। उनीहरू तराईमा कृषिको क्षेत्रमा, काठमाडौंमा व्यापारको क्षेत्रमा खास देखिए पनि अन्य धेरै क्षेत्रमा थोरधेर छरिएर कार्यरत छन्। नेपालबाट भारत जाने र भारतबाट नेपाल आउने काम दोहोरो नै चलिरहेको छ। जापान, कोरिया या अन्य खाडी मुलुकमा जानेहरूले घरमा परिवारलाई पैसा पठाउनु पर्ने हुन्छ। यसकारण त्यहाँ बस्न सक्ने स्थिति हुँदैन र उनीहरू स्वदेश फर्कन्छन्। इमिग्रेसनमार्फत गएको हुनाले यति पैसा आएको छ भन्ने आँकडा पनि रहन्छ नै। भारतमा जाने ठूलो संख्याले कति पैसा नेपाल लिएर आउँछन् ? भन्ने तथ्यांक राख्ने आधार पनि भएन, बनाइएन। विकसित देशजस्तै भारतका धेरै सहरमा पनि नेपाली पढ्न गएका छन्। कति गएका र कति पैसा बाहिरिएको छ भन्ने कुनै आँकडा छैन। प्रचलन के देखिन्छ भने विकसित देशमा कुनै पनि मानिस पठाउँदा त्यहाँ पढ्ने र त्यही कमाउने हुन्छ। साथै सकभर घर र गाडी किनेर उतै बस्ने चलन छ। कतिपयलाई त नेपाल फर्कन नपाए हुन्थ्यो भन्ने पनि लाग्छ र कागजी रूपमै उतैको नागरिक बनेर बस्छन्। जस्तो कि, बेलायत, क्यानडा, अमेरिका, न्युजिल्यान्ड, अस्टेलिया। उनीहरूले पठाउने रेमिट्यान्सको नेपालमा ठूलो भूमिका हुन्छ। उनीहरू त्यही बस्छन्, परिवारलाई पनि उतै लैजान्छन्। भारतमा पनि आधार कार्ड, अमेरिकामा ग्रिन कार्ड, क्यानडा र अस्ट्रेलियामा बस्नेको पीआर हुन्छ। भारतमा आधार कार्ड पाएर बस्ने नेपालीहरू पनि छन्। यसको संख्या पनि ठूलो छ। उद्यपि यसको संख्या कति छ भन्ने तथ्यांक फेला पर्दैन। भारतबाट नेपाल आउने र नेपालबाट भारत जाने संख्या एउटै एउटै जस्तो पनि हुन सक्ला। गरिबी र बेरोजगार नै मुख्य कारण देखिन्छ देश छोडेर बिदेसिनेहरूको यथार्थ। भारत र खाडी मुलुक जीविकोपार्जन र अमेरिका, बेलायतलगायत विकसित देश उज्ज्वल भविष्यका लागि भन्ने देखिएको छ। अब बाहिर जाने विषयलाई दुई किसिमले सोच्नु पर्ने देखिन्छ। एउटा, नेपालमा बसे पनि त्यसलाई हुन्छ तर यहाँभन्दा राम्रो सुविधा पाउँछु भने पुल फ्याक्टर। अर्को, पुस फ्याक्टर। नेपालमा गरिबी छ, रोजगार छैन, भविष्य छैन आदिले जानैपर्ने बाध्यता। केही व्यक्तिको अवस्था विचार गरेर सबैलाई ठीकै छ भन्ने तर्क यथार्थमा न्यायोचित छैन। आफ्नो गरिखाने उपाय नभएपछि बाध्य भएर बिदेसिनेको अवस्था नै पुस फ्याक्टर हो। अमेरिका, क्यानडा, बेलायतजस्ता मुलुकमा जाने पुल फ्याक्टर हो भने भारत र खाडी मुलुक जाने कारण पुस फ्याक्टर हो। खुला सीमाका कारण गलत मानिसहरूको प्रवेश एकअर्काे देशमा भैरहेकाले सीमाको नियमन गर्नै पर्ने हुन्छ। उल्लेख्य संख्यामा नेपाली भारतीय सेनामा पनि छन्। आँकडा नभए पनि माओवादीको सशस्त्र आन्दोलनका कारण पनि लाखौं नेपाली भारत र खाडी मुलुक भासिएका छन्। नीति निर्माण तहमा हेर्ने हो भने २०३६ र २०४६ सालमा भारतबाट कति आए ? भोट हालेपछि भोटरमा नाम हुने नै भयो। त्यसले यहाँको चुनावलाई प्रभाव पार्ने त भयो नै। ठ्याक्कै यति संख्या छ भन्ने त छैन। कतिपय माइग्रेट भएर आएका मानिस नेपाली नागरिक भएका छन्। यो संख्या पनि यो वा त्यो कारणले ठूलै भइसकेको छ। यसबारे किन कोही गम्भीर हुँदैन ? भोलिका दिनमा सिक्किमीकरण या फिजीकरण पनि हुन सक्ला कि ? अचम्म के छ भने नेपालबाट भारतमा जति गए पनि जति वर्ष बसे पनि भारतले नागरिकता दिँदैन। दिएकै छैन आजसम्म नेपालीलाई। त्यसो भएपछि भारतलाई कुनै समस्या होला भन्ने नै छैन। अब नीति निर्माण तहमा यसबारे गहन बहस र सोहीअनुसारको निष्कर्ष निकाली ठोस कदम चाल्नुपर्ने अवस्था छ। अब ढिलो गर्नु हुँदैन। अन्यथा, लगनपछिको पोतेझैं हुन सक्छ।"
कोसीमा कचल्टिएको सत्ताराजनीति,"कोसी प्रदेशमा दलीय अंकगणित नै फरक छ। सरकार चलाउन कुनै पनि दलको बहुमत छैन। जनताले नै चुनावमार्फत मिलिजुली सरकार बनाउन दलहरूलाई आदेश दिएका छन्। त्यसैकारण सबै पार्टी मिलेर ठूलो दलको नेतृत्वमा सर्वदलीय सरकार बनाउनुपर्छ। यसले मात्रै कोसी प्रदेशका सबै दल र जनताको हित हुनेछ। त्यसकारण दलहरू मिल्नुको विकल्प छैन। चुनावमा दलहरूबीच गठबन्धन अलगअलग गठबन्धन भए। सबैको एजेन्डा र उद्देश्य नै जनताको सेवा र विकास गर्ने हो। यही उद्देश्य हो भने पाँच वर्ष सर्वदलीय सरकार गठन गरेर विकासको कायापलट किन नगर्ने त ? त्यसका लागि दलहरू किन नमिल्ने ? कोसी सरकार गठनमा सत्ताको दाउपेचको पिङ खेलेर अस्थिरता कायम गर्नुहुन्न। अस्थिर सरकार रहेसम्म जनताले दुःखमात्रै पाउने हुन। अस्थिरता भइरह्यो भने विकास निर्माणबाट जनता वञ्चित हुन्छन्। जनताका काम पनि ठप्प हुन्छन्। यसो हुँदा समग्र कोसी प्रदेश नै विकासका हिसाबले पछि पर्छ। अब पनि अस्थिरता कायमै रहने हो भने जनताले लाठो लगाएर दलहरूलाई खेद्न बेर लगाउँदैनन्। एमाले स्थायी कमिटी सदस्य हिक्मतकुमार कार्की नेतृत्वको सरकार विश्वासको मत नपाएर ढल्यो। त्यसपछि गठबन्धनबाट नेपाली कांग्रेसका उद्धव थापाको नेतृत्वमा सरकार बन्यो, त्यो आफैंमा असंवैधानिक छ। संविधानविपरीत छ। संविधानले सभामुखको भूमिकाका विषयमा पनि प्रस्ट भनेको छ। सरकार गठनका लागि मत विभाजन हुँदा बराबर भएको अवस्थामा निर्णायक मत दिने अधिकार सभामुखलाई छ। तर त्यो प्रक्रिया नै अवलम्बन नगरी सुरुवाती चरणमा नै कुनै दल विशेषलाई बहुमत पुर्याउन सभामुखले हस्ताक्षर गर्नु गलत नै हो। यो व्यवस्था हाम्रो संविधानले परिकल्पना गरेको छैन। सभामुख कुनै दल विशेषको हुँदैन। पदमा आसिन भएसँगै सभामुखको पार्टी जिम्मेवारी मुक्त हुन्छ। कोसीका सभामुखबाट जे भूमिका भयो, त्यसले राम्रो सन्देश गएको छैन। बरु संविधानको धज्जी उडाएको छ। कुनै दल विशेषलाई बहुमत पुर्याउने खेलमा सभामुख समावेश हुन चाहन्छन् भने त्यसको पनि प्रक्रिया र विधि हुन्छ। त्यसका लागि पहिला पदबाट राजीनामा दिनुपर्छ। यहाँ त प्रक्रिया मिच्ने मात्र नभई संविधानविपरीत काम भइसक्यो। अब यो झमेलामा लागेर दलहरूले पिङ खेल्नुभन्दा सर्वदलीय सरकार निर्माणमा अघि बढ्नुपर्छ। सर्वदलीय सरकार तत्काल बन्ने अवस्था त देखिएको छैन। तर, सरकार गठनको अन्तिम प्रक्रियासम्म दलहरू एक ठाउँ आउनैपर्छ। केही समय हन्डर खान्छन्। भोग्छन्, चेत्छन्,। जनताको भावना बुझ्छन् अनि मिल्छन् पनि होला। समय र परिस्थितिले मध्यावधि निर्वाचन मागेको छैन। यो हुन पनि सक्दैन र कल्पना बाहिरको बहस हो। मध्यावधि भयो भने भने यिनै व्यक्ति चुनाव लड्ने हुन्। अनि, के भनेर जनतासँग फेरि भोट माग्ने ? पाँच वर्षलाई दिएको म्यान्डेट एक वर्षमा नै भत्काएर जाँदा जनताले लाठो लगाएर लखेट्दैनन ? पाँच वर्षमा मेरो गाउँ, मेरो सहरमा यस्तो विकास गर्छु भनेर जनताको मत लिने। अनि सकेनौं भनेर जाँदा जनताले फेरि पत्याउँछन् ? बीचमा पद गयो भनेर उही अनुहार लिएर गाउँ पस्न सकिन्छ ? अर्कोतिर मुलुकको आर्थिक अवस्था जर्जर छ। यस्तो बेला निर्वाचनमा गयांै भने देशको अवस्था के होला ? कस्ले सोचेको छ यतातिर ? उद्धव थापा नेतृत्वको सरकार गठन असंवैधानिक भन्दै सर्वोच्चमा मुद्दा दर्ता भइसकेको छ। संवैधानिक व्यवस्थाअनुसार यो सरकार गठन असंवैधानिक नै छ। संविधान मिचेर गरिएका जुनसुकै क्रियाकलाप एमालेका लागि स्वीकार्य छैनन्। हामी त्यो विधि र प्रक्रियाको पर्खाइमा छौं। फेरि पनि सरकारकै लागि जोडघटाउको खेल चल्नेछ। त्यसैले अब यो र त्यो बहानामा महिना दिनमा सत्ता फेरिरहने प्रवृत्तिको अन्त्य गर्नुपर्छ। ठूलो दलको नेतृत्वमा सरकार गठन गरेर जाऔं। यसमै प्रदेश र यहाँका जनताको कल्याण हुनेछ। (आचार्य, कोसी प्रदेशका पूर्वमुख्यमन्त्री हुन्)"
नेपाली टोली बंगलादेशमा,"१९औं एसियाली खेलकुदको तयारीका लागि नेपालले बंगलादेशसँग मैत्रीपूर्ण खेल खेल्न लागेको हो। बंगलादेशको राजधानी ढाकामा पहिलो मैत्रीपूर्ण खेल बिहीबार र दोस्रो आइतबार हुनेछ। काठमाडौं : दुई मैत्रीपूर्ण खेलका लागि नेपाली राष्ट्रिय महिला फुटबल टोली मंगलबार बंगलादेश प्रस्थान गरेको छ। १९औं एसियाली खेलकुदको तयारीका लागि नेपालले बंगलादेशसँग मैत्रीपूर्ण खेल खेल्न लागेको हो। बंगलादेशको राजधानी ढाकामा पहिलो मैत्रीपूर्ण खेल बिहीबार र दोस्रो आइतबार हुनेछ। गोलरक्षक एन्जिला तुम्बापो सुब्बाको कप्तानीमा अखिल नेपाल फुटबल संघ (एन्फा) ले २३ सदस्यीय टोली घोषणा गरेको थियो। मुख्य प्रशिक्षक अनन्तराज थापाले घोषणा गरेको टोलीको गोलरक्षकमा एन्जिलासँगै अन्जना रानामगर र उषा नाथ छन्। यस्तै रक्षकमा अमृता जैसी, गीता राना, हिराकुमारी भुजेल, पूजा राना, विमला विक, निशा थोकर, समीक्षा घिमिरे र अञ्जली वाइवा छन्। मुख्य प्रशिक्षक थापाले मिडफिल्डरको जिम्मेवारी रेनुका नगरकोटे, सरु लिम्बू, विमला चौधरी, अनिता बस्नेत, प्रिति राई र दीपा शाहीलाई सुम्पिएका छन्। यसैगरी आक्रमणको जिम्मेवारी भने सावित्रा भण्डारी, अनिता केसी, सविता रानामगर, रश्मीकुमारी घिसिङ, अमिषा कार्की र रेखा पौडेलले सम्हाल्ने छन्। नेपालले गत भदौमा घरेलु मैदानमा साफ च्याम्पियनसिपमा प्रतिस्पर्धा गरेको थियो। फाइनलमा नेपाल बंगलादेशसँग ३१ गोलले पराजित भएको थियो। त्यो हारको बदला उसकै घरेलु मैदानमा लिने लक्ष्यका साथ नेपाली टोली बंगलादेश पुगेको हो।"
अर्यालको नेपाली खेलकुदको वृत्तान्त,"काठमाडौं : पत्रकार नवीन अर्यालले नेपाली खेलकुदको इतिहासबारे तयार पारिएको खोजमूलक पुस्तक नेपाली खेलकुदको वृत्तान्त सार्वजनिक भएको छ। शरदचन्द्र शाह मेमोरियल फाउन्डेसनसँगको सहकार्यमा तयार पारिएको पुस्तक मंगलबार विमोचन गरिएको हो। युवा तथा खेलकुदमन्त्री डिगबहादुर लिम्बू, नेपाल ओलम्पिक कमिटीका अध्यक्ष जीवनराम श्रेष्ठ, शरदचन्द्र शाह मेमोरियल फाउण्डेसनकी अध्यक्ष रेणु शाह, प्राध्यापक पी खरेल, ओलम्पियन जितबहादुर केसी र लेखक अर्यालले संयुक्त रुपमा पुस्तक विमोचन गरेका थिए । दुई दशकदेखि खेलकुद पत्रकारितामा सक्रिय अर्यालको पुस्तकमा नेपालको पहिलो अन्तर्राष्ट्रिय सहभागितादेखि पछिल्लो अवस्थाको वृत्तान्त समेटिएको छ। सीमित साधनस्रोतकाबीच नेपालको घरेलु खेलकुदलाई संस्थागत र संरचनागत रुपमा बलियो बनाउन तत्कालीन नेतृत्वले खेलेको भूमिका र योगदानलाई पुस्तकमा लिपिवद्ध गरिएको जनाइएको छ। कार्यक्रममा बोल्दै युवा तथा खेलकुदमन्त्री लिम्बूले खेल जगतमा लागेका खेलाडी, प्रशिक्षक र अभिभावकका लागि पुस्तक मार्गदर्शन बन्न सक्ने बताए। नेपाल ओलम्पिक कमिटीका अध्यक्ष श्रेष्ठले पुस्तक प्रकाशनलाई ऐतिहासिक क्षण भन्दै यसले नयाँ पुस्ताका लागि खेलकुदको इतिहास बुझ्न सहयोग पुग्ने बताए।"
हेल्प नेपाललाई सफलता,"काठमाडौं : हेल्प नेपाल स्पोर्ट्स क्लब र विभागीय टोली नेपाल पुलिस क्लबले सातौं प्रधानमन्त्री कप राष्ट्रिय क्लब भलिबल लिगको चौथो दिन पनि सफलता हात पारेका छन्। त्रिपुरेश्वरस्थित राष्ट्रिय खेलकुद परिषद्को कभर्डहलमा मंगलबार भएको खेलमा हेल्प नेपालले गण्डकी प्रदेशलाई ३० को सोझो सेटमा पराजित गरेको हो। निकै प्रतिस्पर्धात्मक खेलमा हेल्प नेपालले गण्डकीलाई २५२२, २५१७, २८२६ ले पाखा लगायो। लगातार तेस्रो जित निकालेको हेल्प नेपालले नौ अंक जोडेको छ। नेपाल भलिबल संघको आयोजनामा जारी प्रतियोगिताको पुरुषतर्फकै अर्को खेलमा नेपाल पुलिस क्लबले दँवाली मिलन केन्द्रलाई ३० को सोझो सेटमै पराजित गरेको छ। एकपक्षीय खेलमा पुलिसले २५२१, २५१९, २५१७ को जित निकाल्यो। पुलिसले तीन खेलमा आठ अंक जोडेको छ। पुलिससँग यसअघि गण्डकी प्रदेशले एक अंक खोसेको थियो। यसैगरी महिलातर्फको खेलमा विभागीय टोली एपीएफले जित निकालेको छ। एपीएफले बुटवलको एभरेष्ट भलिबल क्लबलाई २५९, २५१२, २५११ को सोझो सेटमा पराजित गरेको हो। एपीएफले पनि तीन खेलमा आठ अंक जोडेको छ। एपीएफको एक अंक विभागीय टोली त्रिभुवन आर्मी क्लबले खोसेको थियो। अर्को खेलमा आर्मीले न्यु डायमन्ड स्पोर्ट्स क्लबको पनि एक अंक खोसेको छ। निकै प्रतिस्पर्धात्मक खेलमा न्यु डायमन्डले आर्मीलाई ३२ ले पराजित गरेको हो। पहिलो र दोस्रो सेट २५१५, २५२१ ले आफ्नो पक्षमा पारेको न्यु डायमन्डले तेस्रो र चौथो सेट १९२५, २२२५ ले आर्मीलाई सुम्पिएको थियो। पाँचौ तथा अन्तिम सेटको सुरुदेखि नै आर्मीले लय गुमाउँदा न्यु डायमन्डले १५९ ले आफ्नो पक्षमा पारेको थियो। राउन्ड रोबिन लिगमा प्राप्त गरेको अंकका आधारमा पहिलो र दोस्रो स्थान हात पार्ने टोलीबीच उपाधिका लागि प्रतिस्पर्धा हुनेछ। प्रतियोगिताका विजेताले आगामी डिसेम्बरमा नेपालमा आयोजना हुने काभा क्लब लिग च्याम्पियनसिपमा प्रतिस्पर्धा गर्ने अवसर पाउने छन्। प्रतियोगिताको विजेताले ६ लाख, उपविजेताले तीन लाख र तेस्रो स्थान हात पार्ने टोलीले एक लाख ५० हजार रुपैयाँ पुरस्कार पाउने छन्। यस्तै प्रतियोगिताको सर्वोत्कृष्ट खेलाडीले जनही ३५ हजार र विधागततर्फका उत्कृष्ट खेलाडीले जनही १५ हजार रुपैयाँ पुरस्कार पाउने छन्। प्रतियोगितामा पुरुषतर्फ सात र महिलामा ६ टोलीको सहभागिता छ।"
एन्टी डोपिङको प्रशिक्षण,"तीनदिने प्रशिक्षण सातदोबाटोस्थित अन्तर्राष्ट्रिय खेलकुद परिससमा सञ्चालन गरिएको छ। काठमाडौं : राष्ट्रिय खेलकुद परिषद् (राखेप) अन्तर्गतको १९औं एसियाली खेलकुद सचिवालयको आयोजनामा खेलाडी तथा प्रशिक्षकलाई लक्षित गरी एन्टी डोपिङ प्रशिक्षण मंगलबारदेखि सुरु भएको छ। तीनदिने प्रशिक्षण सातदोबाटोस्थित अन्तर्राष्ट्रिय खेलकुद परिससमा सञ्चालन गरिएको छ। एसियाली खेलकुदमा नेपालले सहभागिता जनाउने विभिन्न २९ खेललाई तीन भागमा विभाजन गरी तीन दिनसम्म प्रशिक्षण सञ्चालन गरिने जनाइएको छ। सहभागीलाई औषधिको प्रयोग, डोपिङको विधि, डोपिङको आवश्यकता, प्रशिक्षणको अवस्थामा रहेका खेलाडीले प्रयोग गरिहेको औषधि, वाडाको नियमलगायतका विषयमा जानकारी गराइने भएको छ। दक्षिण एसियाली एन्टी डोपिङ ओर्गनाइजेसनका बोर्ड सदस्य डा ज्ञानेन्द्र शाह, नेपाल ओलम्पिक कमिटीअन्तर्गत एन्टी डोपिङ कमिटीका संयोजक डा नविसमानसिंह प्रधान र विज्ञ डा सुसन वैद्यले सहभागीलाई एन्टी डोपिङ सम्बन्धी प्रशिक्षण दिने छन्। कार्यक्रमको युवा तथा खेलकुद मन्त्री डिगबहादुर लिम्बूले मंगलबार उद्घाटन गरे। सोही कार्यक्रममा खेलकुदमन्त्री लिम्बूले १९औं एसियाली खेलकुदमा नेपालले सहभागिता जनाउने विभिन्न २९ खेलका खेलाडी तथा प्रशिक्षकलाई खेलकुद सामग्री पनि हस्तान्तरण गरेका थिए। कार्यक्रममा राखेप सदस्यसचिव टंकलाल घिसिङलगायतको पनि उपस्थिति थियो।"
एपीएफविरुद्ध आर्मी विजयी,"काठमाडौं : काठमाडौंमा जारी सातौं संस्करणको एनभिए महिला तथा पुरुष राष्ट्रिय भलिबल क्लब लिग त्रिभुवन आर्मी क्लबले नेपाल एपीएफ क्लबलाई पराजित गरेको छ। राष्ट्रिय खेलकुद परिषद् (राखेप) को कभर्ड हलमा बुधबार भएको खेलमा आर्मीले एपीएफमाथि ३२ को सेटमा जित हात पारेको हो। खेलको पहिलो सेट २५१८ ले एपीएफ विजयी भएको थियो भने एपीएफले दोस्रो सेट १६२५ ले गुमाएको थियो। तेस्रो सेट एपीएफले २६२४ ले जितेको थियो। चौथो सेट आर्मीले २८२६ ले जितेको थियो भने पाचौ तथा निर्णायक सेट १७१५ ले जित्दै आर्मीले महत्वपूर्ण २ अंक पाउन सफल भयो। आर्मीको यो लगातार चौथो जित हो। एपीएफ भने प्रतियोगितामा पहिलो पटक पराजित भएको हो। त्यस्तै बुधबार नै भएको अर्को खेलमा टिपटप हेल्प नेपालले पुलिसमाथि ३२ को सेटमा जित हासिल गरेको छ। हेल्प नेपालले २५२०, २०२५, ३०२८, १८२५ र २४२२ को सेटमा पुलिसलाई हराएको हो। त्यस्तै बुधबारको अर्को खेलमा शैलुङ्ग बागढुंङ्गा स्पोर्ट्स क्लबले दावाली मिलनमाथि रोमान्चक जित हात पारेको छ। फाइनल दौडबाट बाहिरी सकेको शैलुङ्गले दावालीलाई हराउँदै पहिलो जित हात पारेको हो। शैलुङ्गले २५१९, १४२५, २२२५, २५२१ र १५१३ को सेटमा जित हात पारेको हो। प्रतियोगितामा महिला तर्फ ६ तथा पुरुष तर्फ ७ टोलीको सहभागीता रहेको छ। महिला र पुरुष तर्फ शीर्ष दुईमा रहने टोलीबीच फाइनल खेल हुनेछ। फाइनल खेल असार ३० गते शनिबार हुनेछ।"
"सेयर बजारमा २५ अंकको वृद्धि, कारोबार ३ अर्बमाथि",काठमाडौं : साताको चौथो सेयर कारोबारको दिन बुधबार नेप्से परिसूचक दोहोरो अंकले वृद्धि भएको छ। नेप्से परिसूचक २५३१ अंकले बढेर २०९७५५ विन्दुमा पुगेको हो। अघिल्लो कारोबार दिन मंगलबार नेप्से परिसूचक ४७३ अंकले ओरालो लागेको थियो। सो दिन २ अर्ब ८५ करोड मूल्य बराबरको सेयर कारोबार भएको थियो। यसदिन २८९ कम्पनीको ८५ लाख ४ हजार ३७८ कित्ता सेयर ३ अर्ब १८ करोड ७६ लाख ९५ हजार ७७४ रुपैयाँको सेयर खरिदबिक्री भयो। पाँच कम्पनीको मूल्य सकारात्मक सर्किट लेभलमा कारोबार भयो। कारोबार रकमका आधारमा शिवम् सिमेन्ट शीर्षस्थानमा रह्यो। सो कम्पनीको ३३ करोड ९३ लाख मूल्य बराबरको सेयर कारोबार भयो। हिमालयन लाइफ इन्स्योरेन्सको ९ करोड २३ लाख मूल्य बराबरको सेयर खरदिबिक्री भयो। कारोबारमा आएका १३ उपसमूहमध्ये ११ को बढ्यो भने २ को घट्यो। फाइनान्स र होटल्स एन्ड टुरिम उपसमूहको सूचकबाहेक अन्यको मूल्य बढेको हो। यसदिन १८५ कम्पनीको मूल्य बढ्दा ३८ को घट्यो भने १ को स्थिर रह्यो।
कर्णाली प्रदेशमा १० अर्ब बजेट फ्रिज,"कर्णालीमा मन्त्रालयगत बजेट खर्च विवरण हेर्दा यहाँ जलस्रोत तथा ऊर्जा विकास मन्त्रालयले सबैभन्दा धेरै बजेट खर्च गरेको छ। वीरेन्द्रनगर : कर्णाली प्रदेश सरकारले खर्च गर्न नसक्दा १० अर्ब रुपैयाँँभन्दा बढी बजेट फ्रिज भएको छ। कर्णालीमा चालू आर्थिक वर्षको अन्त्यमा आइपुग्दा ६७५६ प्रतिशत बजेट खर्च भएको छ। चालू आर्थिक वर्ष २०७९८० मा कर्णाली प्रदेश सरकारले कुल बजेटबाट २२ अर्ब २७ करोड ६६ लाख २८ हजार रुपैयाँँ बजेट खर्च गरेको हो। आर्थिक वर्ष २०७९८० का लागि कर्णाली प्रदेश सरकारले कुल ३२ अर्ब ९७ करोड १९ लाख ४२ हजार रुपैयाँँ बजेटमा बाँकी १० अर्ब ६९ करोड ५३ लाख १४ हजार रुपैयाँँ असार २४ गतेसम्म पनि खर्च नहुँदा फ्रिज भएको छ। असार २४ गतेसम्म बजेट खर्चमा चालूतर्फ ७२८४ प्रतिशत बजेट खर्च भएको प्रदेश लेखा नियन्त्रक कार्यालयले जनाएको छ। त्यसैगरी पुँजीगततर्फ ६४०८ प्रतिशत बजेट खर्च भएको छ। कार्यालयका अनुसार हाल खर्च नभएको बजेटबाट समेत असार २६ गतेसम्ममा केही रकम भने भुक्तानी हुनसक्छ। भुक्तानी खाताका नाम तथा नम्बरमा आएका खर्चहरू भने असार २६ गतेसम्म भुक्तानी हुन सक्छ। तर यस्ता भुक्तानी खर्चहरू न्यून संख्यामा हुन्छन्। तर समग्रमा अहिलेको खर्चलाई अन्तिम खर्चको रूपमा हेर्न सकिन्छ। चालूतर्फको १३ अर्ब १० करोड ८३ लाख १९ हजार रुपैयाँँको बजेटमा ९ अर्ब ५४ करोड ७६ लाख १९ हजार रुपैयाँँ बजेट खर्च भएको छ। पुँजीगततर्फ चालू आर्थिक वर्ष २०७९८० मा १९ अर्ब ८६ करोड ३६ लाख २३ हजार रुपैयाँँ बजेटमा असार २४ गतेसम्ममा १२ अर्ब ७२ करोड ९० लाख ९ हजार रुपैयाँँ बजेट खर्च भएको छ। आव २०७८७९ को असार २६ गतेसम्ममा कर्णाली प्रदेश सरकारले ६२३७ प्रतिशत बजेट खर्च गरेको थियो। कर्णालीमा मन्त्रालयगत बजेट खर्च विवरण हेर्दा यहाँ जलस्रोत तथा ऊर्जा विकास मन्त्रालयले सबैभन्दा धेरै बजेट खर्च गरेको छ। ऊर्जा विकास मन्त्रालयमा कुल बजेटको ८३२७ प्रतिशत बजेट खर्च गरेको छ। मन्त्रालयले ३ अर्ब ३७ करोड ६ लाख ७४ हजार रुपैयाँँ बजेट खर्च गरेको हो। यस्तै मुख्यमन्त्री तथा मन्त्रिपरिषद्को कार्यालयले भने ४५७२ प्रतिशतमात्र बजेट खर्च गरेको छ। यस कार्यालयले ३० करोड ८० लाख १ हजार रुपैयाँँ बजेट खर्च गरेको प्रदेश लेखा नियन्त्रकको कार्यालयले जनाएको छ। यस्तै, सामाजिक विकास मन्त्रालयले ७१४५ प्रतिशत अर्थात् ४ अर्ब ३८ करोड २९ लाख ९७ हजार रुपैयाँँ बजेट खर्च गरेको छ। भूमि व्यवस्था, कृषि तथा सहकारी मन्त्रालयले ७० दशमलव २७ प्रतिशत, १ अर्ब ६९ करोड ६४ लाख ६९ हजार रुपैयाँँ बजेट खर्च गरेको छ। आर्थिक मामिला तथा योजना मन्त्रालयले ६५८३ प्रतिशत अर्थात् १४ करोड ३५ लाख ५९ हजार रुपैयाँँ बजेट खर्च गरेको छ। उद्योग, पर्यटन, वन तथा वातावरण मन्त्रालयले ६५१५ प्रतिशत अर्थात् १ अर्ब ४२ करोड ५३ लाख ६४ हजार रुपैयाँँ बजेट खर्च गरेको छ। आन्तरिक मामिला तथा कानुन मन्त्रालयले ६०१० प्रतिशत बजेट खर्च गरेको छ। कानुन मन्त्रालयका लागि विनियोजित कुल बजेटमध्ये १८ करोड १४ लाख ३१ हजार रुपैयाँ बजेट खर्च गरेको हो। त्यसैगरी भौतिक पूर्वाधार विकास मन्त्रालयले ५४९० प्रतिशत बजेट खर्च गरेको छ। मन्त्रालयले ६ अर्ब १० करोड ९२ लाख १० हजार रुपैयाँँ बजेट खर्च गरेको हो। त्यसैगरी प्रदेश व्यवस्थापिकाले ५९३६ प्रतिशत, प्रदेश लोक सेवा आयोगले ७२७६ प्रतिशत, मुख्य न्यायाधिवक्ताको कार्यालयले ८४९० प्रतिशत बजेट खर्च गरेका छन्। कर्णाली प्रदेश योजना आयोगले ५४७३ प्रतिशत, अर्थवित्तीय व्यवस्थातर्फ २४१४ र स्थानीय तहतर्फ ८८७५ प्रतिशत बजेट खर्च भएको छ। कर्णाली प्रदेश सरकारका आर्थिक मामिला तथा योजना मन्त्रालयका सचिव श्यामकृष्ण थापाले कर्णालीमा कर्मचारी अभाव, ठेक्कामा घटेको बजेट, विकासमा ढिलासुस्ती, काम गर्ने पुरानै शैलीका कारण बजेट कम खर्च भएको बताए। उनले भने, कर्णालीमा दरबन्दीअनुसारका कर्मचारी छैनन्। जसका कारण चालूतर्फ तलबभत्ताकै बजेट खर्च भएन। तलबभत्तामै कम खर्च भयो। विभिन्न ठेक्कामा घटेको बजेट र कतिपय बजेटमा जनशक्ति अभावका कारण ठेक्का लगाउनै ढिला हुँदा बजेट खर्च भएन। प्रदेशका ठूला ठेक्कामा समयमै काम नहुने समस्याले पनि कम भुक्तानी गयो। यसले पनि बजेट खर्च भएन। यो प्रदेशमा कतिपय क्रोनिक ठेक्काहरू छन्। ती ठेक्काको सबै बजेट खर्च भयो। क्रोनिक ठेक्का भन्नाले ठेक्का भएर म्याद समाप्त भएका तर म्याद थप पनि नभएका र कार्यान्वयन पनि नभएका ठेक्का पनि कर्णालीमा धेरै छन्। जुन ठेक्काको सबै बजेट खर्च हुन नसक्दा फ्रिज भएको हो।"
पेट्रोलियम पाइपलाइन परियोजनाअन्तर्गत दोस्रो चरणको काम ४० प्रतिशत सम्पन्न,"परियोजनाअन्तर्गत दोस्रो चरणको काम हालसम्म करिब ४० प्रतिशत सकिएको र बाँकी काम तीव्ररूपमा अघि बढेको नेपाल आयल निगम मधेस प्रादेशिक कार्यालय अमलेखगञ्ज बाराका प्रमुख विनितमणि उपाध्यायले जानकारी दिए। वीरगञ्ज : मोतिहारीअमलेखगञ्ज पेट्रोलियम पाइपलाइन परियोजनाअन्तर्गत दोस्रो चरणको करिब ४० प्रतिशत काम सकिएको छ । परियोजनाअन्तर्गत दोस्रो चरणको काम हालसम्म करिब ४० प्रतिशत सकिएको र बाँकी काम तीव्ररूपमा अघि बढेको नेपाल आयल निगम मधेस प्रादेशिक कार्यालय अमलेखगञ्ज बाराका प्रमुख विनितमणि उपाध्यायले जानकारी दिए। परियोजनाको दोस्रो चरणअन्तर्गत भारतीय आयल निगमाबाट बाराको अमलेखगञ्जस्थित डिपोमा चार हजार सय किलोलिटर क्षमताका दुई पेट्रोल ट्याङ्क, दुई सय ५० किलोलिटर क्षमताका दुई ट्रान्समिक्स ट्याङ्क, पेट्रोल ढुवानीका लागि २४ पूर्ण स्वचालित लोडिङ वेरिफिलर, पम्प हाउस र प्रयोगशाला निर्माणका भइरहेको प्रमुख उपाध्यायले बताए। सोही परियोजनाअन्तर्गत फायर फाइटिङ सिस्टमको स्तरोन्नति, पानी र तेल छुट्टयाउने ओडब्ल्युएस सिस्टम तथा पिएमसीसी कक्ष निर्माणको कामअघि बढेको उनको भनाइ छ । सन् २०२३ भित्र सम्पूर्ण पूर्वाधार निर्माण सम्पन्न गर्ने गरी लिखिता इनफ्रास्ट्रक्चर प्रालिलाई ठेक्का दिइएको नेपाल आयल निगम मधेस प्रादेशिक कार्यालय अमलेखगञ्ज बाराले जनाएको छ । यसै परियोजनाअन्तर्गत निर्माण हुन लागेको दुई पेट्रोल ट्याङ्कमध्ये एउटा नेपाल आयल निगम र अर्को ट्याङ्क भारतीय आयल निगमको लागतमा निर्माण भइरहेको छ । पेट्रोल र डिजेल दुवै हुन सक्ने मिश्रित इन्धन राख्नका लागि दुई ट्रान्समिक्स ट्याङ्क र डिपोभित्रको सुरक्षाका लागि तीन हजार किलोलिटर क्षमताको फायरवाटर ट्याङ्क भारतीय आयल निगमले निर्माण गरिदिने सम्झौता भएको प्रमुख उपाध्यायको कथन छ । परियोजनाअन्तर्गत पहिलो चरणको काम सम्पन्न भई गत २०७६ साल भदौ २५ गतेदेखि पाइपलाइनबाट डिजेलको आयात भइरहेको छ । परियोजनाको दोस्रो चरणको सकिएपछि पाइपलाइनबाटै पेट्रोल र मट्टितेलको आयात हुने जनाइएको छ । 'एउटै पाइपलाइनबाट पेट्रोल र मट्टितेल आयात गर्न सम्भव भए पनि भण्डारण गर्ने क्षमता नहुँदा अहिले ट्याङ्करबाटै पेट्रोलियम पदार्थ ल्याउनुपर्ने बाध्यता छ', प्रमुख उपाध्यायले भने, 'आयोजनाको काम सम्पन्न भएपछि पेट्रोल, डिजेल र मट्टितेल गरी तीनवटै पदार्थको आयात पाइपलाइनबाटै हुन्छ ।' यो आयोजनाको काम यही वर्षको डिसेम्बरसम्ममा सकिने र नयाँ वर्ष २०२४ जनवरीदेखि पाइपलाइनबाटै पेट्रोलियम पदार्थको आयात हुने उनले जानकारी दिए। पाइपलाइनबाट पेट्रोलियम पदार्थ आयात हुँदा प्राविधिक नोक्सानी शून्य हुने, ढुवानी भाडा बचत हुने तथा वातावरणीय प्रदूषण कम गर्न सहयोग पुग्ने कार्यालय प्रमुख उपाध्यायको भनाइ छ । यो आयोजना निर्माण सम्पन्न भएसँगै अमलेखगञ्ज डिपोमा डिजेलको भण्डारण क्षमता २४ हजार आठ सय ४० किलोलिटर र पेट्रोलको भण्डारण क्षमता १६ हजार छ सय ३० किलोलिटर पुग्नेछ । नब्बे दिनका लागि इन्धन भण्डारण गर्ने सरकारको नीतिअनुसार नेपाल आयल निगमले थप पाँचपाँच हजार किलोलिटर क्षमताको दुई वटा ट्याङ्क निर्माणको कामअघि बढाएको प्रमुख उपाध्यायले बताए। रासस"
दोस्रो ठूलो अर्थतन्त्र बन्ने बाटोमा भारत,"गोल्डम्यान स्याक्सले अबको ५० वर्षपछि भारत विश्वको दोस्रो ठूलो अर्थतन्त्र बन्ने बताएको छ । भारतको लगानीसम्बन्धी कम्पनी गोल्डम्यान स्याक्सले सन् २०७५ सम्ममा जापान र जर्मनीलाई मात्र नभई अमेरिकालाई पनि उछिन्ने अनुमान गरेको हो। जर्मनी, जापान, चीन र अमेरिकापछि अहिले भारत पाँचौं ठूलो अर्थतन्त्र हो। विश्वमै बढ्दो जनसंख्या, नवीनता र प्रविधिमा देशको प्रगति, उच्च पुँजी लगानी र कामदारको बढ्दो उत्पादकत्वको पूर्वानुमानलाई मूल्यांकन गर्दा भारतको अर्थतन्त्र बलियो हुने उक्त लगानी बैंकले हालैको एक रिपोर्टमा उल्लेख गरेको छ। एस एन्ड पी ग्लोबल मार्केट इन्टेलिजेन्स र मोर्गन स्टेनलीले पनि भारत सन् २०३० सम्ममा तेस्रो ठूलो अर्थतन्त्र बन्ने प्रक्षेपण गरेका छन्। गोल्डम्यान साक्स रिसर्चका भारतीय अर्थशास्त्री सान्तनु सेन गुप्ताका अनुसार आगामी दुई दशकमा भारतको निर्भरता अनुपात क्षेत्रीय अर्थतन्त्रहरूमध्ये सबैभन्दा कम हुनेछ। कुनै पनि देशको परनिर्भरता अनुपात कुल कामकाजी उमेरको जनसंख्याको तुलनामा आश्रितहरूको संख्याबाट मापन गरिन्छ। कम निर्भरता अनुपातले संकेत गर्दछ कि त्यहाँ आनुपातिक रूपमा अधिक काम गर्ने उमेरका वयस्कहरू छन् जसले युवा र वृद्धहरूलाई समर्थन गर्न सक्षम छन्। सेन गुप्ताले भने, भारतको द्रुत गतिमा बढ्दो जनसंख्याको क्षमतालाई मापन गर्ने आधार भनेको यसको श्रम शक्तिको सहभागिता बढाउनु हो। सेन गुप्ताले आगामी २० वर्षमा भारत ठूला अर्थतन्त्रहरूमध्ये सबैभन्दा कम परनिर्भरता अनुपात हुने अनुमान गरेका छन्। भारत सरकारले पूर्वाधार निर्माणलाई प्राथमिकता दिएको छ। विशेषगरी सडक र रेलमार्गको स्थापनामा लगानी बढाएको छ। भारतको चालू आर्थिक वर्षको बजेटले पूर्वाधारमा लगानीलाई बढावा दिनको लागि राज्य सरकारहरूलाई ५० वर्षको ब्याज मुक्त ऋण कार्यक्रमलाई निरन्तरता दिने लक्ष्य राखेको छ। गोल्डम्यान स्याक्सको विचारमा निजी क्षेत्रले उत्पादन र सेवामा क्षमता अभिवृद्धि गर्न र थप रोजगारी सिर्जना गर्न र ठूलो श्रम शक्तिलाई अघि बढाउने यो उपयुक्त समय हो। भारतको आर्थिक प्रगतिको लेखाजोखा प्रविधि र नवप्रवर्तनमा भइरहेको विकासलाई हेरेर गर्न सकिने लगानी बैंकले जनाएको छ। भारतको गैरसरकारी व्यापार संघ नासकमका अनुसार सन् २०२३ को अन्त्यसम्ममा भारतको प्रविधि उद्योगको आम्दानी २४५ अर्ब डलरले बढ्ने अनुमान गरिएको छ। यो वृद्धि आईटी, बिजनेस प्रोसेस म्यानेजमेन्ट र सफ्टवेयर प्रडक्ट स्ट्रिमबाट हुने नासकमको रिपोर्टले देखाएको छ। यसबाहेक, गोल्डम्यानले पुँजी लगानी भारतको विकासको अर्को महत्त्वपूर्ण चालक हुने प्रक्षेपण गरेको छ। गोल्डम्यानको रिपोर्टमा भनिएको छ, भारतको बचत दर, घट्दो निर्भरता अनुपात, बढ्दो आय र बृहत् वित्तीय क्षेत्रको विकासको साथ बढ्ने सम्भावना छ, जसले थप लगानीलाई बढावा दिई पुँजीवृद्धि गराउने सम्भावना छ। गोल्डम्यानले भनेजसो श्रमशक्ति सहभागिता दर आगामी दिनमा बढ्ने प्रक्षेपणमा भने शंका गर्ने ठाउँ छ। किनभने विगत १५ वर्षमा भारतमा श्रमशक्तिको सहभागिता दरमा कमी आएको छ। श्रमशक्तिमा महिलाको सहभागिता दर पुरुषको तुलनामा निकै कम छ। भारतमा काम गर्ने उमेरका महिलामध्ये २० प्रतिशतमात्र रोजगारीमा छन्, लगानी बैंकले गत जुनमा जारी गरेको एक छुट्टै प्रतिवेदनमा उल्लेख गरिएको छ। भारतीय महिलाहरू प्रायः सानातिना काममा संलग्न हुने हुँदा ती कामको हिसाब औपचारिक रोजगारीमा राख्न नसकिने देखिन्छ। गोल्डम्यानका अनुसार कुल निर्यातले पनि भारतको आर्थिक वृद्धिमा असर पारेको छ, किनभने भारतमा चालू खाता घाटामा छ। यद्यपि, सेवा निर्यातले चालू खाताको सन्तुलनलाई मद्दत गरिरहेको उल्लेख गरेको छ। गोल्डम्यानको रिपोर्टअनुसार भारतको अर्थव्यवस्था घरेलु मागबाट सञ्चालित छ। भारतको आर्थिक वृद्धिको ६० प्रतिशत घरेलु खपत र लगानीबाट सञ्चालन भइरहेको छ। भारतको आर्थिक वर्ष २०२२०२३ को पहिलो त्रैमासिकमा कुल गार्हस्थ्य उत्पादन ६१ प्रतिशतले वृद्धि भएको छ। जसले रोयटर्सको ५ प्रतिशतको वृद्धिको अपेक्षालाई उछिनेको छ। आर्थिक वर्ष २०२१२०२२ मा ९१ प्रतिशतको वृद्धिदर रहेकोमा सन् २०२२२०२३ मा ७२ प्रतिशत रहने अनुमान गरिएको छ।  (एजेन्सीको सहयोगमा)"
कर्णालीमा आर्थिक बेथिति,"प्रायः दलहरूले निर्वाचन क्षेत्र पूर्वाधार विकास कोषबाट विनियोजन गरेको बजेटमा आआफ्ना पार्टीका नेता तथा कार्यकर्ताहरू पाल्ने काम गर्दै आएका छन्। वीरेन्द्रनगर : कर्णाली प्रदेश सरकारले आगामी आर्थिक वर्षको बजेट प्रदेशसभाबाट बहुमतले पारित भएको छ। प्रदेशसभाको २५औं बैठकमा आर्थिक मामिला तथा योजनामन्त्री बेदराज सिंहले मंगलबार पेस गरेको बजेट बहुमतले पारित भएको हो। अर्थमन्त्री सिंहले असार १ मा आगामी आर्थिक वर्षको नीति तथा कार्यक्रम कार्यान्वयनका लागि ३३ अर्ब ३७ करोड ९७ लाख रुपैयाँँबराबरको बजेट पेस गरेका थिए। जसमा चालूतर्फ ९ अर्ब २० लाख २४ हजार तथा पुँजीगततर्फ १९ अर्ब ५७ करोड ७२ लाख ४३ हजार रुपैयाँँ रहेको छ। कर्णालीमा प्रदेशसभा सदस्यबीच प्रत्यक्ष र समानुपातिकलाई स्रोत परिचालनमा विभेद गरिएको छ। प्रदेश सरकारले हरेक वर्ष सांसद विकास कोषकै मोडलमा निर्वाचन क्षेत्र पूर्वाधार विकास कार्यक्रमका नाममा विनियोजन गर्ने बजेटमा सांसदहरूबीच विभेद गरेको हो। सरकारले आगामी आर्थिक वर्षका लागि हरेक निर्वाचन क्षेत्रमा ५ करोड रुपैयाँँका दरले निर्वाचन क्षेत्र पूर्वाधार विकास कार्यक्रमका नाममा बजेट विनियोजन गरेको छ। जसमा प्रत्यक्ष सांसदलाई ४ करोडका दरले ९६ करोड र समानुपातिक सांसदलाई १ करोडका दरले १६ करोड गरी १ अर्ब १२ करोड रुपैयाँ बजेट विनियोजन गरेको हो। हरेक सांसदले निर्वाचन क्षेत्र पूर्वाधार विकासका क्षेत्रमा सरकारले विनियोजन गरेको बजेटका आधारमा विकास निर्माणका योजना छनोट गर्ने र बजेट आफू अनुकूल खर्च गर्दै आएका छन्। प्रायः दलहरूले निर्वाचन क्षेत्र पूर्वाधार विकास कोषबाट विनियोजन गरेको बजेटमा आआफ्ना पार्टीका नेता तथा कार्यकर्ताहरू पाल्ने काम गर्दै आएका छन्। प्रदेशसभा सदस्य दक्षिणा शाहीले सरकारले नै सांसदलाई स्रोतमा विभेद गरेको बताइन्। सरकारले प्रत्यक्ष चुनाव जितेर आएका हुनाले उनीहरूको बढी दायित्व हुन्छ भन्ने विभेदपूर्ण व्यवहार देखाएर आफ्नो बजेट पास गराउन प्रत्यक्ष सांसदलाई ४ करोड रुपैयाँ बजेट छुट्ट्यायो। प्रायः सबै दलहरूबाट महिला, दलित, जनजाति र सीमान्तकृत समुदायबाट समानुपातिक सांसद बनाएका छन्, उनले भनिन्, तिनीहरू संसद्मा धेरै बोल्न नसक्ने र मानिहाल्छन् भन्ने हिसाबले आफ्नो निर्वाचन क्षेत्रको विकासमा खर्च गर्ने बजेट १ करोडरुपैयाँँमात्र दिएर टारेको छ। यो सरासर विभेद हो। एक संसद्मा प्रतिनिधित्व गर्ने सबै सांसदले समान रूपमा राज्यको स्रोत परिचालन गर्ने र जनताको सेवा गर्ने अवसर पाउनुपर्छ। यो विषय हामीले संसद्मा पनि उठाएका छौं। यस्तै अर्की प्रदेश सांसद इन्द्रा शाहीले भनिन्, हामीलाई संसद्मै टीका लगाएर आएका भनेर विभेदपूर्ण व्यवहार भयो। प्रत्यक्ष सांसद चुनाव जितेर आएको भनेर बढी महत्त्व दिने र समानुपातिकतर्फका सांसदलाई सरकारले महत्त्व नदिने भन्ने भएन। संसद्मा आफूहरूले निर्वाचन क्षेत्र पूर्वाधार विकासका लागि सबै सांसदहरूको समान हक हुने गरी स्रोत बाँडफाँट गर्नुपर्ने माग गर्दा पनि सम्बोधन भएन। प्रदेश सरकारको यस्तो विभेदपूर्ण व्यवहारका कारण हामी समानुपातिक सांसदको भावनामा ठेस पुगेको छ। प्रत्यक्ष र समानुपातिक सांसदलाई बजेटमा विभेद प्रदेशले खर्च गर्न नसक्दा १० अर्ब फ्रिज बजेट सक्न असारे विकासले पायो निरन्तरता यस्तै प्रदेश सांसद जुमकित लामा कार्कीले भनिन्, हामी समग्र कर्णालीको विकास गर्ने अठोटका साथ संसद्मा आएका हांै। सरकारले ल्याएको बजेटका विषयमा संसद्मा छलफल भइरहेको छ। प्रदेश सांसद गमता विकले सबै सदस्यको समान हैसियद र भूमिका रहेको बताउँदै भनिन्, कर्णालीमा ४० सदस्य प्रदेशसभा छ। तर सरकारले प्रत्यक्ष सांसद र समानुपातिक सांसद भनेर स्रोत तथा अन्य हिसाबले पनि अपमानपूर्ण व्यवहार भएको छ। यस विषयमा संसद्मा गम्भीर ढंगले प्रश्न उठाएका हौं। तर अहिले प्रदेश सरकारका मुख्यमन्त्री राजकुमार शर्मा यो एक करोड रुपैयाँँ पनि विनियोजन नगर्ने हिसाबमा हुनुहुन्थ्यो। तर सबैको दबाबले विनियोजन गर्न बाध्य हुनुभएको हो। कर्णाली प्रदेश सरकारका अर्थमन्त्री बेदराज सिंहले निर्वाचन क्षेत्र पूर्वाधार विकास कार्यक्रममा विगतकै कार्यक्रमको निरन्तरता दिएको बताए। उनले भने, हेर्दाखेरि यो प्रत्यक्ष र समानुपातिकका हिसाबले विभेदजस्तो देखिन्छ। तर अहिले गरेको होइन, पहिलेका सरकारले नै यसरी बजेट विनियोजन गर्दै आएका रहेछन्। यो वर्ष पनि त्यसैगरी बजेट विनियोजन गरेका हौं। अन्य प्रदेशमा निर्वाचन क्षेत्र विकास कार्यक्रममा भनेर प्रत्यक्ष सांसदलाई मात्र समावेश गरेका छन्। समानुपातिक सांसदलाई समावेश पनि गरेका छैनन्। कर्णालीमा मात्र हामीले समानुपातिक सांसदलाई पनि यो कार्यक्रममा समावेश गरेका छौं। हुन त प्रदेश सभामा प्रतिनिधित्व गर्ने सबै सांसदको भूमिका र हैसियत समान छ। यसलाई आगामी दिनमा परिस्कृत गर्दै लैजानुपर्छ। यो कार्यक्रमबाट जनताका आवश्यकता नै पूरा गर्ने गरी पूर्वाधारका क्षेत्रमा विकास गर्ने हो। हलो अड्काएर गोरु पट्काउने काम कर्णाली प्रदेशका मुख्यमन्त्री राजकुमार शर्माले आफ्नो नेतृत्वको सरकारले जनअपेक्षाअनुसार नै काम गरिरहेको बताए। उनले चुनौतीका पहाडहरू छिचोल्दै सरकारले आफ्ना लक्ष्यहरू हासिल गर्नका लागि अगाडि बढिरहेको बताए। उनले भने, प्रदेशसभामा हलो अड्काउने र गोरु पट्काउने शैली कसैले पनि नअपनाऔं। काम गर्न नदिने र काम नगरेको आरोप लगाउने शैलीले कर्णालीको समृद्धि गर्न नसकिने उनले बताए। उनले भने, कर्णाली प्रदेश सरकार ६ वर्षसम्म सुतेर बसेको छैन। धेरै कामहरू भएका छन्। तर अपेक्षा गरेअनुसार नभएको होला। सधैं अरूलाई नै देखाएर मात्र भन्ने प्रवृत्तिले समस्या आउँछ। नीति, नियम, ऐन कानुनको अभावका बीच सरकार अगाडि बढिरहेको छ। संसद्ले निर्देश गरेअनुसार नै सरकार चलिरहेको छ। अरूलाई भन्न र तेर्साे बाटो हिँड्न सजिलो हुन्छ। अब कसैले त्यसो नगरौँ। हामीले उठाउँदै आएका वित्तीय संघीयता, प्रशासनिक संघीयता, कानुनी संघीयता कार्यान्वयन गर्न कसले कति पहल गरेको छ भन्ने विषयमा पनि हिसाब राखेका छौं। कर्णालीको भौगोलिक अवस्था, बजेटको अवस्था र जनसंख्याको अवस्थाले हामीलाई समस्या उब्जाएको छ। कर्णालीले क्षतिपूर्तिसहितको बजेट नपाउँदा विकास गर्न समस्या भइरहेको छ। प्रदेश योजना आयोगको भूमिका देखिएन : प्रतिपक्ष दल कर्णालीमा प्रमुख प्रतिपक्ष दलका नेता यमलाल कँडेलले प्रदेश योजना आयोग निष्क्रिय जस्तै बनेको बताएका छन्। नेकपा एमालेका नेता एवं प्रदेश संसदीय दलका नेता कँडेलले प्रदेश योजना आयोग जागिर खाने थलो मात्र भएको बताए। उनले कर्णाली प्रदेशको योजना निर्माण गर्न गठन हुने आयोग औपचारिकताका लागि मात्र गठन भएको बताए। उनले भने, त्यो आयोग सही ढंगले चलेको छैन। त्यसले गर्ने काम सरकारको उपलब्धिसँग सम्बन्धित छ। यसका विषयमा प्रदेश सरकारको नेतृत्व पनि असफल भएको छ। यही योजना छनोट र बजेट विनियोजनको तौरतरिकाले सरकार दिन काट्ने काम गरिरहेको छ। यसले कर्णालीको समग्र विकास र समृद्धिको सपना पूरा हुनेमा विश्वास गर्ने ठाउँ छैन। उनका अनुसार टुक्रे योजना व्यापक छन्। एकै मन्त्रालयका चार सय योजना छन्। यो बजेट हेर्दा योजना आयोगको योग्यता र त्यसको कार्यक्षमतामा प्रश्न उठेको छ। योजना छनोटमा आफ्नो कार्य क्षमता देखाउनुपर्ने हो। तर देखिएन। उनले मुख्यमन्त्रीले हरेक वर्ष १० हजार रोजगारी दिने निर्णय गरेकाले मन्त्रीका सचिवालय, योजना आयोगजस्ता निकायमा कर्मचारी थप्ने र १० हजार पुर्याउने लक्ष्य जस्तो देखियो। उनले भने, काम गर्ने ठाउँमा पुगेकाहरूले दिन बिताउने काममा नलाग्नुस्। उनले प्रदेश सरकारले प्रतिपक्ष दलको सुझाव सल्लाहलाई बेवास्ता गरेको बताए। सरकारले चालू खर्च घटाउने र पँुजीगत बजेट खर्च कसरी बढाउने भन्ने विषयमा ध्यान नदिएको उनले जनाए। असारे विकासको निरन्तरता कर्णाली प्रदेशमा असार २१ गतेदेखि २४ गतेसम्ममा मात्र कर्णाली प्रदेश सरकारले ५ अर्ब रुपैयाँभन्दा बढी बजेट खर्च गरेको छ। असार अन्तिमका चार दिनमा मात्र प्रदेश सरकारले ५ अर्ब ४ करोड ३८ लाख ८२ हजार रुपैयाँँ भुक्तानी दिएको प्रदेश लेखा नियन्त्रकको कार्यालय सुर्खेतको तथ्यांक छ। चार दिनको समयमा चालूतर्फ १ अर्ब ४६ करोड ३१ लाख ४८ हजार रुपैयाँँ र पुँजीगततर्फ ३ अर्ब ५८ करोड ७ लाख ३३ हजार रुपैयाँँ भुक्तानी भएको हो। यसअघि असार २० गतेसम्ममा कर्णाली प्रदेश सरकारले कुल १७ अर्ब २३ करोड २७ लाख ४६ हजार रुपैयाँँ बजेट खर्च गरेको थियो। प्रदेश सरकारको आर्थिक मामिला तथा योजना मन्त्रालयका सचिव श्यामकृष्ण थापाले भने, प्रायः हरेक असारमा सरकारले धेरै बजेट खर्च गर्दै आएको छ। यसो हुनुको प्रमुख कारण वार्षिक ठेक्काले असारमै काम सम्पन्न गर्ने र असारमै भुक्तानी लिनाले असारमै बढी बजेट खर्च हुन्छ। अर्को कुरा आर्थिक मसान्तको अन्तिम दिन पनि संघीय सरकारले बजेट रकमान्तर गर्दिन्छ। त्यसले पनि असारमा खर्च बढ्छ। कर्णालीमा असोजमा गर्ने कामलाई पनि ढिला गरेर चैत वैशाखबाट सुरु गर्ने र हतारहतारमा असारमा काम सम्पन्न गर्ने परम्परालाई अहिले पनि निरन्तरता दिने गरेका कारण असारमा बढी बजेट खर्च भएको देखिएको हो। मन्त्रालयका सचिव थापाका अनुसार उपभोक्ता, निर्माण व्यवसायी र कतिपय सरकारी संरचनामा भएको परम्परागत सोचका कारण अहिले पनि असारे विकासले निरन्तरता पाउँदै आएको छ। १० अर्ब बजेट फ्रिज कर्णाली प्रदेश सरकारले खर्च गर्न नसक्दा १० अर्ब रुपैयाँँभन्दा बढी बजेट फ्रिज भएको छ। कर्णालीमा चालू आर्थिक वर्षको अन्त्यमा आइपुग्दा ६७५६ प्रतिशत बजेट खर्च भएको छ। चालू आर्थिक वर्ष २०७९८० मा कर्णाली प्रदेश सरकारले कुल बजेटबाट २२ अर्ब २७ करोड ६६ लाख २८ हजार रुपैयाँँ बजेट खर्च गरेको हो। आर्थिक वर्ष २०७९८० का लागि कर्णाली प्रदेश सरकारले कुल ३२ अर्ब ९७ करोड १९ लाख ४२ हजार रुपैयाँँ बजेटमा बाँकी १० अर्ब ६९ करोड ५३ लाख १४ हजार रुपैयाँँ असार २४ गतेसम्म पनि खर्च नहुँदा फ्रिज भएको छ। असार २४ गतेसम्म बजेट खर्चमा चालूतर्फ ७२८४ प्रतिशत बजेट खर्च भएको प्रदेश लेखा नियन्त्रक कार्यालयले जनाएको छ। त्यसैगरी पुँजीगततर्फ ६४०८ प्रतिशत बजेट खर्च भएको छ। कार्यालयका अनुसार हाल खर्च नभएको बजेटबाट समेत असार २६ गतेसम्ममा केही रकम भने भुक्तानी हुनसक्छ। भुक्तानी खाताका नाम तथा नम्बरमा आएका खर्चहरू भने असार २६ गतेसम्म भुक्तानी हुन सक्छ। तर यस्ता भुक्तानी खर्चहरू न्यून संख्यामा हुन्छन्। तर समग्रमा अहिलेको खर्चलाई अन्तिम खर्चको रूपमा हेर्न सकिन्छ। चालूतर्फको १३ अर्ब १० करोड ८३ लाख १९ हजार रुपैयाँँको बजेटमा ९ अर्ब ५४ करोड ७६ लाख १९ हजार रुपैयाँँ बजेट खर्च भएको छ। पुँजीगततर्फ चालू आर्थिक वर्ष २०७९८० मा १९ अर्ब ८६ करोड ३६ लाख २३ हजार रुपैयाँँ बजेटमा असार २४ गतेसम्ममा १२ अर्ब ७२ करोड ९० लाख ९ हजार रुपैयाँँ बजेट खर्च भएको छ। आव २०७८७९ को असार २६ गतेसम्ममा कर्णाली प्रदेश सरकारले ६२३७ प्रतिशत बजेट खर्च गरेको थियो। कर्णालीमा मन्त्रालयगत बजेट खर्च विवरण हेर्दा यहाँ जलस्रोत तथा ऊर्जा विकास मन्त्रालयले सबैभन्दा धेरै बजेट खर्च गरेको छ। ऊर्जा विकास मन्त्रालयमा कुल बजेटको ८३२७ प्रतिशत बजेट खर्च गरेको छ। मन्त्रालयले ३ अर्ब ३७ करोड ६ लाख ७४ हजार रुपैयाँँ बजेट खर्च गरेको हो। यस्तै मुख्यमन्त्री तथा मन्त्रिपरिषद्को कार्यालयले भने ४५७२ प्रतिशतमात्र बजेट खर्च गरेको छ। यस कार्यालयले ३० करोड ८० लाख १ हजार रुपैयाँँ बजेट खर्च गरेको प्रदेश लेखा नियन्त्रकको कार्यालयले जनाएको छ। यस्तै, सामाजिक विकास मन्त्रालयले ७१४५ प्रतिशत अर्थात् ४ अर्ब ३८ करोड २९ लाख ९७ हजार रुपैयाँँ बजेट खर्च गरेको छ। भूमि व्यवस्था, कृषि तथा सहकारी मन्त्रालयले ७० दशमलव २७ प्रतिशत, १ अर्ब ६९ करोड ६४ लाख ६९ हजार रुपैयाँँ बजेट खर्च गरेको छ। आर्थिक मामिला तथा योजना मन्त्रालयले ६५८३ प्रतिशत अर्थात् १४ करोड ३५ लाख ५९ हजार रुपैयाँँ बजेट खर्च गरेको छ। उद्योग, पर्यटन, वन तथा वातावरण मन्त्रालयले ६५१५ प्रतिशत अर्थात् १ अर्ब ४२ करोड ५३ लाख ६४ हजार रुपैयाँँ बजेट खर्च गरेको छ। आन्तरिक मामिला तथा कानुन मन्त्रालयले ६०१० प्रतिशत बजेट खर्च गरेको छ। कानुन मन्त्रालयका लागि विनियोजित कुल बजेटमध्ये १८ करोड १४ लाख ३१ हजार रुपैयाँ बजेट खर्च गरेको हो। त्यसैगरी भौतिक पूर्वाधार विकास मन्त्रालयले ५४९० प्रतिशत बजेट खर्च गरेको छ। मन्त्रालयले ६ अर्ब १० करोड ९२ लाख १० हजार रुपैयाँँ बजेट खर्च गरेको हो। त्यसैगरी प्रदेश व्यवस्थापिकाले ५९३६ प्रतिशत, प्रदेश लोक सेवा आयोगले ७२७६ प्रतिशत, मुख्य न्यायाधिवक्ताको कार्यालयले ८४९० प्रतिशत बजेट खर्च गरेका छन्। कर्णाली प्रदेश योजना आयोगले ५४७३ प्रतिशत, अर्थवित्तीय व्यवस्थातर्फ २४१४ र स्थानीय तहतर्फ ८८७५ प्रतिशत बजेट खर्च भएको छ। कर्णाली प्रदेश सरकारका आर्थिक मामिला तथा योजना मन्त्रालयका सचिव श्यामकृष्ण थापाले कर्णालीमा कर्मचारी अभाव, ठेक्कामा घटेको बजेट, विकासमा ढिलासुस्ती, काम गर्ने पुरानै शैलीका कारण बजेट कम खर्च भएको बताए। उनले भने, कर्णालीमा दरबन्दीअनुसारका कर्मचारी छैनन्। जसका कारण चालूतर्फ तलबभत्ताकै बजेट खर्च भएन। तलबभत्तामै कम खर्च भयो। विभिन्न ठेक्कामा घटेको बजेट र कतिपय बजेटमा जनशक्ति अभावका कारण ठेक्का लगाउनै ढिला हुँदा बजेट खर्च भएन। प्रदेशका ठूला ठेक्कामा समयमै काम नहुने समस्याले पनि कम भुक्तानी गयो। यसले पनि बजेट खर्च भएन। यो प्रदेशमा कतिपय क्रोनिक ठेक्काहरू छन्। ती ठेक्काको सबै बजेट खर्च भयो। क्रोनिक ठेक्का भन्नाले ठेक्का भएर म्याद समाप्त भएका तर म्याद थप पनि नभएका र कार्यान्वयन पनि नभएका ठेक्का पनि कर्णालीमा धेरै छन्। जुन ठेक्काको सबै बजेट खर्च हुन नसक्दा फ्रिज भएको हो।"

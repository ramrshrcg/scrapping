शीर्षक,विवरण
नेपाल क्रिकेट संघको सचिवमा पारस खड्का निर्वाचित,"काठमाडौं : नेपाल क्रिकेट संघ (क्यान)को केन्द्रीय सचिवमा पारस खड्का निर्वाचित भएका छन्। शनिबार क्यानको निर्वाचनमा प्रशान्तविक्रम मल्ललाई पराजित गर्दै खड्का सचिवमा निर्वाचित भएका हुन्। अन्तिम मत परिणाम अनुसार पारसले ४८ मत प्राप्त गरे भने अर्का प्रत्यासी प्रशान्तले ३७ मत प्राप्त गरे। दुई वर्षअघि क्रिकेटको व्यवस्थापनमा आउने उद्घोषसहित पारसले सक्रिय क्रिकेटबाट सन्यास लिएका थिए। खड्का नेपाली क्रिकेटको राष्ट्रिय टिमका पूर्व कप्तानसमेत हुन्। पराजित प्रशान्त क्यानका पूर्व कार्यवहाक सचिव हुन्। विवादास्पद नेपाल टी ट्वान्टी लिगको आयोजना पश्चात उनले सचिव पदबाट राजीनामा दिएका थिए। सचिवमा निर्वाचित भएपछि पारसले क्रिकेटका राम्रा र नराम्रा पक्षलाई एकठाउमा ल्याएर यस क्षेत्रलाई संस्थागत रुपमा अघि बढाउन भूमिका निर्वाह गर्ने प्रतिबद्धता जनाए। यता क्यानको अध्यक्षमा चुतरबहादुर चन्द निर्विरोध निर्वाचित भएका छन्। उपाध्यक्षमा रोशन सिंह र कोषाध्यक्षमा पदमबहादुर खड्का निर्विरोध निर्वाचित भएका छन्। महिला सदस्यमा जयन्तीदेवी भट्ट र प्रदेशबाट निर्वाचित हुने कार्यसमिति सदस्यमा कर्णालीबाट श्रीधर केसी, लुम्बिनीबाट प्रदिप मजगैया निर्विरोध बने। त्यस्तै खुल्ला सदस्यमा धिरेन्द्र सावद, दुर्गा पाठक, आयुस श्रेष्ठ, विरेन्द्र चन्द , करन महत्रा क्षेत्री भए। खुल्ला सदस्यमा महत्रा र ऋषि गौतमले समान २६ मत प्राप्त गरेपछि गोलाप्रथाबाट महत्रा निर्वाचित भएका हुन्।"
क्यानको अध्यक्षमा चतुरबहादुर चन्द निर्विरोध,काठमाडौं : नेपाल क्रिकेट संघ (क्यान)को अध्यक्षमा चतुरबहादुर चन्द निर्विरोध निर्वाचित भएका छन् । शनिबारको चुनावी साधारणसभामा अध्यक्ष पदका अर्का उम्मेदवार विनय राज भण्डारीले उम्मेदवारी फिर्ता लिएपछि चन्द निर्विरोध भएका हुन् । योसँगै चन्द तेस्रो पटक क्यानको अध्यक्ष बनेका छन् । नयाँ विधान लागू भएपछि लगातार दुई कार्यकाल भएका थिए भने २०१४ मा उनी अध्यक्ष हुँदा क्यान निलम्बनमा परेपछि काम गर्न पाएका थिएनन् । त्यस्तै उपाध्यक्षमा रोशन कुमार सिंह र कोषाध्यक्ष पदम बहादुर खड्का समेत निर्विरोध निर्वाचित भएका छन् । क्यानको शीर्ष चारमध्ये तीन पदाधिकारी निर्विरोध चयन भएका छन् । सचिव र सदस्य पदमा भने निर्वाचन हुने भएको छ । सचिवमा पारस खड्का र प्रशान्त विक्रम मल्लबीचमा निर्वाचन हुनेछ ।
पारस दाइको यात्रा: १५ वर्षमै क्रिकेट डेब्युदेखि क्यानको सचिवसम्म,"काठमाडौं : अबदेखि पारस खड्कालाई नेपाली क्रिकेटका सर्वाधिक सफल कप्तान मात्र भनेर चिनिने छैन। खेलाडी र कप्तानका रुपमा नेपाललाई विश्व क्रिकेट लिग डिभिजन ५ देखि विश्वकपसम्म डोहोर्याउने खड्का शनिबारदेखि नेपाल क्रिकेट संघ (क्यान)को सचिव बनेका छन्। सक्रिय खेलजीवनबाट सन्यास लिएको ७८१ दिनमा उनी क्यान केन्द्रीय कार्यसमितिको सचिव बनेका हुन्। यसबीचमा उनी काठमाडौं क्रिकेट संघको कार्यसमिति सदस्य, बागमती क्रिकेट संघको अध्यक्ष रहे। केन्द्रीय कार्यसमितिमा प्रतिस्पर्धा गर्न योग्य भएसँगै सचिव पदका लागि उम्मेदवारी दिए। खड्काको प्रतिस्पर्धी थिए, कार्यवाहक सचिव प्रशान्तविक्रम मल्ल। शनिबार सम्पन्न निर्वाचनमा खड्काले ४८ मत ल्याउँदा मल्लले ३७ मत प्राप्त गरे। नेपाली क्रिकेटलाई खेलाडीभन्दा फरक भुमिकामार्फत् योगदान दिने उद्घोषसहित खड्काले २०७८ साउन १९ गते अन्तर्राष्ट्रिय क्रिकेटबाट सन्यास लिएका थिए। त्यसअघि २०७६ कात्तिक २३ गते नेपाली क्रिकेट टोलीको कप्तान पदबाट राजीनामा दिएका थिए। खड्काले खेलजीवनबाट बिदा लिनुपछाडि क्यानको नेतृत्वमा आउने चाहना नै मुल कारण मानिएको थियो। क्यानको भद्रगोलबिरुद्ध आफूले गरेको बिद्रोहकै कारण खड्का क्यानमा आउन चाहेको लख काटिन्थ्यो। तर, विधानअनुसार खेलजीवनबाट बिदा लिएको २ वर्षसम्म क्यानको नेतृत्व तहमा आउन पाइँदैन। साउनमै २ वर्ष पुगेपछि पारसका लागि बाटो खुलेको हो। काठमाडौं क्रिकेट संघको कार्यसमिति सदस्य बनेसँगै पारस केन्द्रसम्म छलाङ मार्न चाहन्थे। त्यसअघि उनलाई बागमती क्रिकेट संघमा जित आवश्यक थियो। काठमाडौं, ललितपुर, भक्तपुर र मकवानपुर क्रिकेट संघको समर्थनमा उनी बागमतीको अध्यक्ष बनेका थिए। समर्थकमाझ सर्वाधिक रुचाइएका खेलाडी र कप्तान खड्का ९ वर्ष नेपाली क्रिकेट टिमको कप्तान रहे। खड्काको ब्याट र बलबाट निस्कने कप्तानी पारी हेर्न लागि समर्थक देशविदेशमा पुग्थे। उनकै प्रस्तुति र नेतृत्वमा नेपालले विश्व क्रिकेट लिग डिभिजन ५, ४ र ३ च्याम्पियन भयो। सन् २०१४ मा पहिलो र मात्र एकपल्ट टीट्वान्टी विश्वकप पनि खेल्यो। सचिवमा निर्वाचित भएपछि पारसले क्रिकेटका राम्रा र नराम्रा पक्षलाई एकठाउँमा ल्याएर यस क्षेत्रलाई संस्थागत रुपमा अघि बढाउन भूमिका निर्वाह गर्ने प्रतिबद्धता जनाए। घरेलु क्रिकेटका संरचना विकास गर्नु आफ्नो प्राथमिकता रहेको उनको भनाइ छ। सबैभन्दा ठूलो कुरा भनेकै घरेलु क्रिकेटको संरचना छ। म क्रिकेट टिमको कप्तान हुँदा पनि यो कुरामा धेरै प्रश्न गरेको थिएँ, खड्काले भने, आफैं संघको सचिव भएपछि मेरो एउटा मात्रै प्राथमिकता घरेलु क्रिकेटको संरचनालाई कसरी बलियो बनाउने ? भन्ने हुन्छ, उनले भने। उनले भौतिक संरचनामा सरकार र राष्ट्रिय खेलकुद परिषद्ले विशेष भूमिका खेल्न आवश्यक रहेको बताए। खड्का नेपालको मात्रै भएर सम्पूर्ण एसोसिएट क्रिकेटको हिरा हुन्। क्रिकेटमा खड्का झै देशलाई योगदान दिनेको संख्या निकै कम छ। अग्ला कदका खड्का ब्याटिङमा टप स्कोरर मात्र नभएर कहिलेकाही सर्वाधिक विकेट लिने खेलाडी पनि बन्थे। दाहिने हातले ब्याटिङ तथा मध्यम पेस र अफस्पिन बलिङ गर्नु उनको सिप थियो। पारसले १५ वर्षको वर्षको उमेरमा देशका लागि अन्डर१९ टोलीमा डेब्यू गरेका थिए। सन् २००४ मा अन्डर १९ विश्वकप खेलेपछि उनी राष्ट्रिय टोलीमा परे। सन् २००९ मा उनी राष्ट्रिय क्रिकेट टिमको कप्तान बने। निरन्तर बढिरहेको क्रिकेट क्रेजको कारण थियो, काठमाडौंमा सम्पन्न डिभिजन ५ जसमा नेपालले उपाधि जित्यो। सन् २०१२ मा नेपाल डिभिजन ४ र २०१३ मा डिभिजन ३ च्याम्पियन बन्यो। खड्काकै कप्तानीमा विश्व वरीयतामा नेपाल निरन्तर उकालो लाग्न थाल्यो, टीट्वान्टी विश्वकप खेल्यो र एकदीवसीय मान्यता पायो। सन् २०१४ मा बंगलादेशमा आयोजित टीट्वान्टी विश्वकपमै अफगानिस्तान र हङकङलाई हराएर नेपालले तहल्का मच्चायो। विश्वकपको पहिलो बलमै खड्काले विकेट लिएका थिए। क्यानका नवनिर्वाचित खड्काले सिनियर टोलीका लागि १ सय ४५ खेल खेलेका छन्। जसमा १० ओडीआई (एकदिवसीय अन्तरराष्ट्रिय) र ३३ अन्तरराष्ट्रिय टीट्वान्टी खेल सामेल छन्। खड्का दुवै फम्र्याटमा सतक बनाउने नेपालको पहिलो खेलाडी हुन्। नेपालले एकदिवसीय मान्यता पाएको १ वर्ष नबित्दै कप्तानी बाट राजीनामा दिए, कप्तानी छाडेको ३२ महिनापछि खेलजीवन पनि छोडेका थिए। अध्यक्षमा तेहेरिए चन्द नेपाल क्रिकेट संघ (क्यान)को अध्यक्षमा चुतरबहादुर चन्द निर्विरोध निर्वाचित भएका छन्। चन्द तेस्रो कार्यकाल अध्यक्ष बनेका हुन्। शनिबारको चुनावी साधारणसभामा अध्यक्ष पदका अर्का उम्मेदवार विनय राज भण्डारीले उम्मेदवारी फिर्ता लिएपछि चन्द निर्विरोध भएका हुन्। योसँगै चन्द तेस्रो पटक क्यानको अध्यक्ष बनेका छन्। क्यानको उपाध्यक्षमा रोशन कुमार सिंह र कोषाध्यक्षमा पदम बहादुर खड्का समेत निर्विरोध निर्वाचित भए। महिला सदस्यमा जयन्तीदेवी भट्ट र प्रदेशतर्फ कर्णालीबाट श्रीधर केसी, लुम्बिनीबाट प्रदिप मजगैया कार्यसमिति सदस्यमा निर्विरोध चयन भए। कार्यसमितिमा कोशीबाट अर्जुन पौडेल, मधेशबाट माधव कुमार कर्माचार्य, बागमतीबाट दिवाकर घले, गण्डकीबाट सुदीप शर्मा र सुदुरपश्चिमबाट विक्रम विष्ट निर्वाचित भए। त्यस्तै खुल्ला सदस्यमा धिरेन्द्र सावद, दुर्गा पाठक, आयुस श्रेष्ठ, विरेन्द्र चन्द, करन महत्रा क्षेत्री निर्वाचित भएका छन्। निविरोध अध्यक्ष बनेका चन्दले ३ महिनाभित्र घरेलु क्रिकेट संरचनालाई बदल्ने बताए। भारत र पाकिस्तानसँग खेलिसकेको स्मरण गर्दै उनले यी दुई देश झैं क्रिकेटको आधार निर्माण गर्ने योजना रहेको सुनाए। उनले पद पाएसँगै जिम्मेवारी बढेको महसुस भएको बताए। अघिल्लो कार्यकालभन्दा यसपटक केही नयाँ किसिमबाट राम्रो गर्ने प्रतिवद्धता उनले जनाए। आगामी कार्यकाल उत्कृष्ट गर्ने प्रयास गर्नेछौं। पदसँगै चुनौती पनि आउँछन्। जिम्मेवारी बढेको छ। अब टेस्ट क्रिकेटको आधार तयार पार्नुछ, उनले भने, गएको कार्यकाल मिश्रित रह्यो।"
आजबाट चीनको हाङ्चाओमा एसियाली खेलकुद महाकुम्भ सुरु,"काठमाडौं : खेलाडीसहित खेलसँग सम्बन्धित १२ हजार ५ सयभन्दा बढीको सहभागिता रहने १९औं एसियाली खेलकुद प्रतियोगिता (एसियाड) आजबाट चीनको हाङ्चाओ सहरमा सुरु हुँदैछ। जसमा ४० खेल, ६१ वटा विधा र ४ सय ८१ प्रतिस्पर्धा हुनेछन्। एसियाली खेलकुद कुम्भ मेलाको उद्घाटन चीनका राष्ट्रपति सी चीनफिङले गर्नेछन्। खेलाडीको मनोबल बढाउन तथा खेल कूटनीतिमा नेपालको भूमिका स्थापित गर्न चीनको औपचारिक भ्रमणका क्रममा प्रधानमन्त्री पुष्पकमल दाहाल प्रचण्ड पनि उद्घाटन समारोहमा सहभागी हुनेछन्। प्रतियोगिताको उद्घाटन समारोहमा भाग लिन सिरियालगायत कयौं मुलुकका राष्ट्रपति र सरकार प्रमुख र नेताहरू हाङ्चाओ सहर पुगेका छन्। प्रतियोगितामा एसियाली मुलुकका कीर्तिमानधारी खेलाडीको ठूलो संख्यामा सहभागिता हुनेछ। भविष्यमा हृदयदेखि हृदयसम्म (हर्ट टु हर्ट एट फ्युचर) मूल नारा रहेको उक्त प्रतियोगिताका लागि हाङ्चाओ सहर हरेक तयारीका हिसाबले चुस्त, व्यवस्थित, सुन्दर, मनमोहक र झकिझकाउ तुल्याइएको छ। हाङ्चाओ ओलम्पिक खेलकुद केन्द्रमा चम्किलो लाइट सोसमेतको व्यवस्थापन गरिएको छ। एसियाली मुलुकका लागि प्रतियोगिता एक आकर्षक र प्रतिष्ठाको विषय बनेको छ। प्रतियोगिता हाङ्चाओका साथै नजिकका छिमेकी सहरमा समेत आयोजना हुनेछ। विश्वका ४५ देशको सहभागिता रहने कुल ४० खेलमध्ये प्रतियोगितामा नेपालको तर्फबाट २९ खेलमा १ सय २७ महिला र १ सय २६ जना पुरुष गरी २ सय ५३ जना खेलाडीले प्रतिस्पर्धा गर्नेछन्। एसियाडमा नेपालबाट तेक्वान्दोमा ११, फुटबलमा २२, बास्केटबलमा ४, आर्चरीमा ४, एथलेटिक्समा ८, ब्याडमिन्टनमा ८, बक्सिङमा १३, ब्रेकिनमा १, क्यानोइमा १, क्रिकेटमा १५, साइक्लिङमा २ र ईस्पोर्टस्मा २३ खेलाडीले प्रतिस्पर्धा गर्नेछन्। कराँतेमा ८, गल्फमा ६, कुस्तीमा ४, ह्यान्डबलमा १६, जुडोमा ८, कपर्र्दीमा १२, रग्बीमा १२, सुटिङमा २, स्क्वासमा ६, पौडीमा ४, फेन्सिङमा ६, टेबलटेनिसमा ६, टेनिसमा ६, ट्रायथलनमा ४, भलिबलमा २४, भारत्तोलनमा ५ तथा उसुमा १२ खेलाडीको सहभागिता रहनेछ। एसियाडमा ठूलो संख्यामा नेपाली खेलाडी सहभागिता हुन लागेको पहिलो घटना हो। नेपालले कराँते र तेक्वान्दालगायत मार्सल आर्ट खेल विधामा विगतदेखि नै उत्कृष्ट खेल प्रदर्शन गर्दै आएको छ। प्रतियोगितामा मुलुकका तीन सुरक्षा निकायका विभागीय टोलीबाट १ सय ६२ जना खेलाडी सहभागिता रहनेछ। नेपाली सेनाका ६३, सशस्त्र प्रहरी बलका ५३ र नेपाल प्रहरीका ४६ खेलाडीले विभिन्न खेल विधामा प्रतिस्पर्धा गर्नेछन्। प्रतियोगितामा भाग लिन केही खेलाडी प्रतियोगिता स्थल पुगिसकेका छन् भने केही जाने क्रममा छन्। क्रिकेट होस् वा अरू कुनै पनि खेल विधामा पछिल्लो समय राष्ट्रिय र अन्तर्राष्ट्रिय प्रतियोगितामा नेपालले राम्रो प्रदर्शन गरिरहेको छ। एसियाडमा पदक लक्षित गरी नेपालले डेढ महिनादेखि खेलाडीलाई बन्द प्रशिक्षणमा राखेको थियो। खेलकुदमात्र एउटा यस्तो विधा हो, शक्तिशाली राष्ट्रका अत्याधुनिक सुविधा सम्पन्न रंशालामा आफ्नो देशको झन्डा फहयाउने र राष्ट्रिय धुन घन्काउने अवसर प्रदान गर्छ। खेल कूटनीतिमार्फत आपसी सहकार्य, विश्वास, विश्व एकता र पुनर्मिलनका आधार खडा हुने भएकाले खेल क्षेत्रको विकास राष्ट्र विकासको महŒवपूर्ण आधार बनेको छ। सरकारले खेल क्षेत्रमा लगानी वृद्धि गर्ने, खेलाडीको आत्म स्वाभिमान, प्रोत्साहन, पुरस्कारको व्यवस्थापन गरेको छ। वृत्ति विकासमा थप योगदान गर्ने, राज्यको भूमिकालाई थप प्रभावकारी र जिम्मेवार बनाउन सरकार प्रयत्नशील छ। एसियाली खेलकुद प्रतियोगितामा सहभागी खेलाडीको बिदाइ कार्यक्रममा प्रधानमन्त्री दाहालले खेलाडीको मनोबल र वृत्ति विकासलाई सधैं प्राथमिकतामा राखिने विश्वास दिलाएका थिए।"
"हाङ्चाओ पुगे प्रधानमन्त्री दाहाल, आजै सी चीनफिङसँग भेट्ने","काठमाडौं : प्रधानमन्त्री पुष्पकमल दहाल 'प्रचण्ड'हाङ्चाओ पुगेका छन्। चिनियाँ प्रधानमन्त्री ली छ्याङको निमन्त्रणामा एक साता लामो भ्रमणका लागि प्रधानमन्त्री चीन पुगेका हुन्। चीनको औपचारिक भ्रमणमा रहेका प्रधानमन्त्री दाहाललाई हाङ्चाओ विमानस्थलमा चीन सरकारका स्पोर्ट्स मिनिस्टर एवम् १९ औं एसियन गेम्स १०२३ का अध्यक्ष गाओ जिदान र चीनका लागि नेपाली राजदूत विष्णुपुकार श्रेष्ठले स्वागत गरेका थिए। प्रधानमन्त्री दहालले आजै चिनियाँ राष्ट्रपति सी चीनफिङलाई भेट्ने कार्यक्रम रहेको छ। १९औं एसियाली खेलकुद प्रतियोगिता (एसियाड) आजबाट चीनको हाङ्चाओ सहरमा सुरु हुँदैछ। जसमा ४० खेल, ६१ वटा विधा र ४ सय ८१ प्रतिस्पर्धा हुनेछन्। एसियाली खेलकुद कुम्भ मेलाको उद्घाटन चीनका राष्ट्रपति सी चीनफिङले गर्नेछन्। खेलाडीको मनोबल बढाउन तथा खेल कूटनीतिमा नेपालको भूमिका स्थापित गर्न चीनको औपचारिक भ्रमणका क्रममा प्रधानमन्त्री पुष्पकमल दाहाल प्रचण्ड पनि उद्घाटन समारोहमा सहभागी हुन गएका हुन्। प्रतियोगिताको उद्घाटन समारोहमा भाग लिन सिरियालगायत कयौं मुलुकका राष्ट्रपति र सरकार प्रमुख र नेताहरू हाङ्चाओ सहर पुगेका छन्। प्रतियोगितामा एसियाली मुलुकका कीर्तिमानधारी खेलाडीको ठूलो संख्यामा सहभागिता हुनेछ। भविष्यमा हृदयदेखि हृदयसम्म (हर्ट टु हर्ट एट फ्युचर) मूल नारा रहेको उक्त प्रतियोगिताका लागि हाङ्चाओ सहर हरेक तयारीका हिसाबले चुस्त, व्यवस्थित, सुन्दर, मनमोहक र झकिझकाउ तुल्याइएको छ। हाङ्चाओ ओलम्पिक खेलकुद केन्द्रमा चम्किलो लाइट सोसमेतको व्यवस्थापन गरिएको छ।"
साफ च्याम्पियनसिप: पाकिस्तान सेमिफाइनलमा,काठमाडौं : राजधानीमा जारी यु१९ साफ च्याम्पियनसिप फुटबल प्रतियोगिताअन्तर्गत आज भएको खेलमा पाकिस्तान माल्दिभ्ससँग बराबरी खेल्दै सेमिफाइनलमा पुगेको छ। त्रिपुरेश्वरस्थित दशरथ रङ्गशालामा भएको खेलमा पाकिस्तानले माल्दिभ्ससँग ११ गोलको बराबरीमा खेल्दै सेमिफाइनलमा आफ्नो यात्रा सुनिश्चित गरेको हो। समूह ए मा रहेको पाकिस्तान दुई खेलमा चार अंक जोड्दै सेमिफाइनलमा पुगेको हो। शुक्रबार भएको पहिलो खेलमा पाकिस्तानले नेपाललाई १० गोलअन्तरले पराजित गरेको थियो। आजको खेलमा पहिलो अग्रता भने माल्दिभ्सले लिएको थियो। माल्दिभ्सका खेलाडी सानन रसिद रसादले खेलको ३९ औँ मिनेटमा गोल गर्दै आफ्नो टोलीलाई पहिलो अग्रता दिलाएका थिए। त्यसपछि खेलको ८४ औँ मिनेटमा पाकिस्तानका साह जहानले एक गोल फर्काउँदै खेललाई एकएक गोलको बराबरीमा ल्याए। त्यसपछि खेलमा गोल हुन सकेन र पाकिस्तान प्रतियोगिताको सेमिफाइनलमा पुग्ने पहिलो टोली बन्यो। समूह ए मा नेपालसहित पाकिस्तान र माल्दिभ्स छन्। पाकिस्तानले दुई खेलमा चार अंक जोडेको छ भने एक खेल खेलेको माल्दिभ्सको एक अंक छ। नेपाल अंकविहीन छ। नेपाल र माल्दिभ्सबीच यही असोज ८ गते प्रतिस्पर्धा हुनेछ। त्यसको विजेता टोली सेमिफाइलनमा पुग्नेछ।
असोज २८ गतेदेखि बेलबारी अन्तर्राष्ट्रिय आमन्त्रण गोल्डकप,"मोरङ : डाँगीहाट फुटबल क्लबको संयोजनमा यही असोज २८ गतेदेखि आगामी कात्तिक ४ गतेसम्म छैटौँ संस्करणको अन्तर्राष्ट्रिय आमन्त्रण गोल्डकप प्रतियोगिता हुने भएको छ। मोरङको बेलबारी नगरपालिका११ लक्ष्मी मार्गमा सो प्रतियोगिता सञ्चालन हुने आयोजक क्लबले जनाएको छ। जिल्लामै सर्वाधिक पुरस्कार राशी भएको प्रतियोगितामा प्रथम हुने टिमले नगद आठ लाखसहित ट्रफी र प्रमाणपत्र, द्वितीय हुनेले नगद पाँच लाखसहित ट्रफी साथै प्रमाणपत्र हात पार्ने आयोजक क्लबका अध्यक्ष बिक्रम बान्तवा राईले जानकारी दिए। उनले प्रतियोगितामा उत्कृष्ट खेलाडी, उत्कृष्ट गोल्डकिपर, उत्कृष्ट डिफेण्डर, उत्कृष्ट मिडफिल्डर, उत्कृष्ट कोच, सर्वाधिक गोलकर्ता, उदीयमान खेलाडी, हरेक दिन म्यान अफ दि म्याच प्रदान गरिने जानकारी दिए। प्रतियोगिता सञ्चालनका लागि अनुमानित रू ६२ लाख ९० हजार खर्च हुने र ६९ लाख ४० हजार आम्दानी हुने अनुमान गरिएको गोल्डकपका प्रचारप्रसार संयोजक नरेन्द्र बस्नेतले बताए। प्रतियोगितामा लिग च्याम्पियन टोली चर्च ब्वाईज काठमाडौं, विग्रेड ब्वाइज क्लब काठमाडौं, सहलेश युवा क्लब सिरहा, रारा फुटबल क्लब धनकुटा, आयोजक डॉगीहाट युथ क्लब, विर्तामोड युनाइटेड झापा, भोजपुर जिल्ला फुटबल क्लब र युकेएफसी भारत गरी आठ वटा टिम सहभागी हुने आयोजक क्लबका सचिव शम्भु बस्नेतले उल्लेख गरे। प्रतियोगिता सञ्चालनका लागि बेलबारी नगरपालिका मुख्य सहयोगी रहने आयोजकले उल्लेख गरेको छ। बेलबारी गोल्डकपमा गत वर्ष शसस्त्र प्रहरी बल (एपिएफ) काठमाडौं विजेता तथा राजाराजी फुटबल क्लब धनकुटा उपविजेता बनेको थियो। अन्तर्राष्ट्रियस्तरको गोल्डकपमा १६ हजार दर्शकको सहभागीता हुने आयोजकले जनाएको छ।"
साताको शेयर बजार : चार दिनमा सात अर्ब ३६ करोड बढीको कारोबार,काठमाडौं : यो हप्ता शेयर कारोबार मापक नेप्से परिसूचक पहिलो दिन उच्च अंकले घटी बाँकी तीन दिन लगातार बढेर बन्द भएको छ। यो साता कूल चार दिनको कारोबारमा सात अर्ब ३६ करोड ९५ लाख ११ हजार आठ सय ९३ मूल्य बराबरको धितोपत्र खरिद बिक्री भएको छ। नेपाल स्टक एक्सचेञ्ज (नेप्से)का अनुसार शेयर बजारमा साताको कारोबारको पहिलो दिन आइतबार कुल दुई सय ७८ कम्पनीका ५६ लाख ५९ हजार चार सय ५८ कित्ता शेयर दुई अर्ब दुई करोड ८४ लाख ६५ हजार छ सय १० मूल्य बराबरमा खरिद बिक्री भएको छ। आइतबार नेप्से परिसूचक ४२ दशमलव १४ अंकले घटेर एक हजार नौ सय ६४ दशमलव ९१ अंकमा आएको थियो। त्यस्तै दोस्रो दिन सोमबार नेप्से परिसूचक चार दशमलव २६ अंकले उकालो लागेर एक हजार नौ सय ६९ दशमलव १८ मा पुगेको थियो। यस दिन विभिन्न कम्पनीका कूल २८ लाख ७४ हजार दुई सय ७५ कित्ता शेयर ८७ करोड चार लाख ४४ हजार एक सय ५६ मूल्यमा खरिद बिक्री भएका थियो। कारोबारको तेस्रो दिन भने नेप्से दोहोरो अंकले बढेको थियो। यस दिनको अन्तिम कारोबारपछिको अवस्थामा परिसूचक १६ दशमलव २४ अंकले बढेर एक हजार नौ सय ८५ दशमलव ४३ अंकमा कायम भएको थियो। कूल दुई सय ७२ कम्पनीको ४३ लाख ३६ हजार पाँच सय ८३ कित्ता शेयर ५० हजार दुई सय ९६ पटक खरिद बिक्री हुँदा एक अर्ब १७ करोड ६६ लाख ८० हजार सात सय ५७ बराबरको कारोबार भएको थियो। त्यस्तै यस साताको धितोपत्र कारोबारको अन्तिम दिन बिहीबार नेप्से परिसूचक उत्साहजनक वृद्धि भएको थियो। यस दिन नेप्से परिसूचक ४४ दशमलव ३४ अंकले बढेर दुई हजार २९ दशमलव ७८ अंकमा कायम भएको थियो। यो दिन दुई सय ७८ कम्पनीका एक करोड १२ लाख ६४ हजार तीन सय नौ कित्ता शेयर एक लाख १९ हजार तीन सय ५९ पटक खरिदबिक्री भएको थियो। जसमा तीन अर्ब २९ करोड ३९ लाख २१ हजार तीन सय ६८ बराबरको कारोबार भएको थियो। रासस
नेपालहङकङ व्यापारिक सम्बन्धमा जोड,"हङकङ : हङकङ सरकार प्रशासनका मुख्यसचिव चान क्वोक कीले तीव्र विकासमा तल्लीन हङकङ र नेपालको सुदृढ व्यापारिक सम्बन्धमा जोड दिएका छन्। नेपालको राष्ट्रिय दिवसका अवसरमा आयोजित कार्यक्रममा चानले नेपालको विकास र आर्थिक उन्नतिका लागि शुभकामना दिए। उनले मौलिक संस्कार र संस्कृतिले भरिपूर्ण नेपालीहरूको कला, कौशल र शैलीको प्रशंसा पनि गरे। हङकङस्थित महावाणिज्य दूतावासको आयोजनामा भएको कार्यक्रममा हङकङ मकाउस्थित महावाणिज्यदूत उदयबहादुर रानामगरले नेपाली जनताले आफ्नै शासकीय ब्यवस्था आफैंले चुनेका प्रतिनिधिहरूबाट सञ्चालन गर्ने पद्धतिको स्थापना, लोकतान्त्रिक पद्धतिलाई संस्थागत गर्दै जारी भएको संविधानको शुभकामना दिए। कार्यक्रममा लेग कं लेजिस्टिभ काउन्सिलर शिउ का फाई, डिएबी पार्टी अल्पसंख्यक समितिका उपाध्यक्ष जेसन चोङ, प्रोटोकल डिभिजनका निर्देशक ह्यारी चान, कन्सुलर अफेयर्स प्रोटोकल डिभिजन कार्यकारी अधिकारी मिस एन वङ, अध्यागमन अधिकारी पियोनी शाम, हङकङ प्रहरी प्रशासनका अधिकारीहरू, भारत, वंगलादेश, कम्बोडिया, इन्डोनेसिया, पाकिस्तान, थाइल्यान्ड, फिलिपिन्स, अमेरिका, कोरियाका महावाणिज्यदूतहरू लगायत विभिन्न संघसंस्थाका प्रतिनिधिहरूको उल्लेख्य उपस्थिति थियो। नेपाल र चीनको राष्ट्रिय गीतसँगै सुरु भएको कार्यक्रममा नेपाल र नेपालीको हितका लागि उत्कृष्ट कार्य गरिरहेका नेपाली संघसंस्थालाई प्रशंसापत्र प्रदान गरिएको थियो।"
वित्तीय व्यवस्थापन सुधार्न एडीबीको १० करोड डलर ऋण,"काठमाडौं : नेपाल सरकारको वित्तीय व्यवस्थापन सुदृढ र विकेन्द्रीकरण प्रवद्र्धन गर्न एसियाली विकास बैंक (एडीबी)ले १० करोड डलर सहुलियतपूर्ण ऋण दिने भएको छ। फिलिपिन्सको मनिलास्थित प्रधान कार्यालयले शुक्रबार नेपालमा उक्त प्रयोजनका लागि सहुलियत ऋण दिन स्विकृत गरेको हो। नेपाललाई प्राप्त हुने उक्त ऋण नेपाल राष्ट्र बैंकमा उल्लेख भएको विदेशी विनिमय अमेरिकी बिक्रीदरप्रति अमेरिकी डलर १३२६५ अनुसार १३ अर्ब २६ करोड ५० लाख नेपाली रुपैयाँ हुन आउँछ। उक्त सहुलियत कर्जाका साथै एडीबीले नीतिगत कार्यहरूको कार्यान्वयन र संस्थागत सुदृढीकरणमा सहयोग गर्न प्राविधिक सहायता विशेष कोषबाट थप १५ लाख अमेरिकी डलर प्राविधिक सहायता अनुदान उपलब्ध गराउने योजना रहेको समेत जानकारी दिएको छ। यसले अहिलेको कार्यक्रमपछिको साझेदारी ढाँचाको कार्यान्वयनमा पनि सहयोग गर्ने एडीबीले बताएको छ। एडीबीका अनुसार सुदृढीकरण सार्वजनिक वित्तीय व्यवस्थापन र विकसित सेवा वितरण कार्यक्रमले संघीय स्तरमा खर्च र ऋण व्यवस्थापन र उपराष्ट्रिय स्तरमा स्रोत योजना र व्यवस्थापनसम्बन्धी महŒवपूर्ण सुधारहरूमार्फत सन् २०२५ सम्म संरचनात्मक वित्तीय रूपान्तरण गर्ने अपेक्षा राखिएको छ। कार्यक्रमपछिको साझेदारी ढाँचाले सन् २०२५ पछिका सुधारहरूको दिगोपनलाई मार्गदर्शन गर्न मद्दत गर्ने एडीबीले बताएको छ। यसैक्रममा एडीबीका सार्वजनिक व्यवस्थापन अर्थशास्त्री चन्दन सापकोटा एडीबीको यो कार्यक्रमले पुँजीगत खर्चको मात्रा र गुणस्तर बढाउन, वित्तीय जोखिम न्यूनीकरण गर्न सार्वजनिक उद्यमहरूलाई सुधार गर्न, वित्तीय पारदर्शिता कायम राख्ने बताउँछन्। यससँगै अर्थशास्त्री सापकोटा भन्छन्, यसले दक्षता अभिवृद्धि गर्न डिजिटलाइजेसन, विकास वित्तीय संस्थाहरूबाट थप स्रोतहरू लिन र जलवायुउत्तरदायी कार्यान्वयन गर्न सुधार गर्नेछ। साथै उपराष्ट्रिय स्तरमा मध्यकालीन खर्चको ढाँचा तयार पार्न सहयोग गर्छ। एडीबीले नेपाललाई खर्च र ऋण व्यवस्थापन सुधार गर्न सहयोग गर्दै आएको छ। यसलाई समर्थन गर्ने नीति सुधार कार्यहरूमा वित्तीय नीति विवरणको संस्थागतीकरण, ऋण व्यवस्थापनका लागि कानुनी रूपरेखा र रणनीतिको स्वीकृति, सार्वजनिक उद्यम सुधार, ठेक्का व्यवस्थापनसहित विद्युतीय सरकारी खरिद, तीन तहको सरकारमा खर्च रेकर्डिङ र रिपोर्टिङको डिजिटलीकरण समावेश गर्छ। सो कार्यक्रममा वित्तीय जोखिम र रणनीति प्रतिवेदनको स्वीकृति र त्यसको सञ्चालन, ऋण व्यवस्थापनमा पारदर्शिता र वार्षिक ऋण योजनाको कार्यान्वयन, सार्वजनिक संस्थानहरूको सुशासन र व्यवस्थापनमा सुधार, मध्यमकालीन सार्वजनिक वित्तीय व्यवस्थापन सुधार रणनीतिको कार्यान्वयन हुने विश्वास लिएको छ। यसैगरी एडीबीको सार्वजनिक व्यवस्थापन विशेषज्ञ रचना श्रेष्ठ एडीबीको यो कार्यक्रमले सन् २०१५ को संविधानमा उल्लेखित वित्तीय संघीयतालाई सुदृढ गर्नका लागि हस्तान्तरण गरिएका सार्वजनिक सेवाहरूको संस्थागत र सञ्चालनमा सहयोग गर्ने बताउँछिन्। श्रेष्ठ भन्छिन्, स्थानीय सुशासनलाई सुदृढ गर्न र सुदृढ सेवाहरू प्रदान गर्न, सरकारहरूको स्रोत उत्पादन क्षमताहरू सुधार गर्ने उद्देश्यले नीति सुधारहरूलाई बलियो बनाउनेछ। यस्तै, यसले नगरपालिकाहरूलाई सम्पत्ति करको दरलाई परिमार्जन र अध्यावधिक गर्न राजस्व वृद्धि गर्न, लैंगिक र जलवायु उत्तरदायी मध्यकालीन खर्च ढाँचा लागू गर्न र सार्वजनिक लगानी व्यवस्थापनमा सुधार गर्न मद्दत गर्नेछ। यसले सूचना प्रविधिमा आधारित नमुना करदाता दर्ता प्रणाली र सार्वजनिक सम्पत्ति व्यवस्थापन प्रणालीको विकास गर्ने बताइएको छ।"

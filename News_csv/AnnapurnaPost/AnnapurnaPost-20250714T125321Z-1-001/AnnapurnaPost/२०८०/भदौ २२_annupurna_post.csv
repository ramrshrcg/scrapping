शीर्षक,विवरण
साक्षर बनाउने चुनौती,"साक्षरता शिक्षाको थालनी हो। छापिएको संसार तथा लेखिएका अक्षरहरू अनि रंग्याइएका संकेतहरू बुझाइ क्षमताको सुरुआत हो। साक्षरता आफैंमा अक्षर चिन्ने, अक्षरले गरेका स्वरसंकेत उच्चारण गर्ने र भाव बुझ्नेमात्र होइन, अक्षर नचिनेर भएको हीनताबोधको अन्त्य र आत्मसम्मानको वृद्धि पनि हो। अन्धविश्वासबाट तथ्य पर्गेल्ने, तथ्यलाई केलाउने, विश्लेषण गर्ने र त्यसको आधारमा धारणा बनाउने कार्यको पनि सुरुआत हो। साक्षरता प्रत्यक्ष स्वास्थ्य, रोजगारी, उद्यमशीलता तथा उत्पादनसँग जोडिएको कुरा पनि हो। साक्षरता अभिभावक शिक्षासँग प्रत्यक्ष सम्बन्धित हुन्छ। अभिभावक शिक्षाले नयाँ पुस्ताको जीवन सार्थक र उपयोगी बनाउन सहयोग गर्दछ। नागरिकले अक्षर चिन्नु र नचिन्नुले समाजको सशक्तीकरण र देशको समृद्धिमा त्यति ठूलो के प्रभाव पर्छ र ? भन्यो भने समाज र सामाजिक मनोविज्ञान नबुझेको अभिव्यक्ति हो। विकास र समृद्धिका कुरा धेरै हुने गर्छन्। नागरिकको चेतनाको स्तर, सम्मान, आत्मविश्वास, स्वतन्त्र रूपमा चिन्तन गर्ने र निर्णय गर्न क्षमताको वृद्धि नभएसम्म कसरी विकास र समृद्धि सम्भव हुन्छ ? विकास दृष्टिले ठूला सडक, हवाई मैदान, ठूला भवन तथा भौतिक संरचनाभन्दा महत्त्वपूर्ण कुरा आममान्छेको चेतनाको स्तर उठाउनु, आत्मसम्मानमा वृद्धि गर्नु र नागरिकको सन्तुष्टि बढाउनु हो। २०७८ सालको जनगणनाको नतिजाले नेपालको कुल साक्षरता दर ७६२ देखाएको छ। जसअनुसार पुरुष साक्षरता दर ८३६ प्रतिशत र महिला साक्षरता दर ६९४ प्रतिशत छ। २००७ सालमा २ प्रतिशतमात्र साक्षर रहेको अवस्थाबाट २०७८ सालमा बढेर ७६२ पुग्नु भनेको शिक्षा क्षेत्रको ठूलो सफलता पनि हो। अर्को तर्फबाट हेर्दा अझै पनि पाँच वर्षभन्दा माथिका ६३ लाख ४७ हजार ३ सय १५ जना व्यक्ति निरक्षर छन्। विज्ञान र प्रविधिको मात्र होइन, कृत्रिम बौद्धिकताले तहल्का मच्चाउँदै गरेको २१औं शताब्दीमा अझै पनि २३८ प्रतिशत नागरिक छापिएका सामान्य अक्षर पढ्न र लेख्न नसक्ने अवस्थामा हुनु भनेको आफैंमा राज्यका लागि ठूलो समस्या र चुनौतीको विषय हो। शिक्षा तथा मानव स्रोत विकास केन्द्रले प्रकाशन गरेको तथ्यांकअनुसार अझै पनि झन्डै तीन प्रतिशत बालबालिका विद्यालय भर्ना भएका छैनन्। विद्यालय भर्ना भएकाले पनि कक्षा तथा तह पूरा नगरी विद्यालय छाडिरहेका छन्। विद्यालय भर्ना नभएका र आधारभूत तहको शिक्षा पूरा नगरी विद्यालय छाडेका बालबालिका भोलिका दिनमा निरक्षर वयस्क हुन्। ६२ जिल्ला साक्षर जिल्ला भनेर घोषणा गरिसकिएको र शिक्षा, विज्ञान तथा प्रविधि मन्त्रालयले ८५ प्रतिशतभन्दा माथि साक्षरता दर पुर्यायौं भनिसकेको भन्दा झन्डै १० प्रतिशत दर कमी रहेको देखिएको छ। राज्यको दृष्टिले प्रतिशतमा सानो देखिन सक्छ तर आफैंमा एक व्यक्ति पनि उसको जीवनका लागि शतप्रतिशत हो। २१औं शताब्दीमा निरक्षर रहेर जीवन जिउनु भयावहको अवस्था हो। लोकतन्त्रको सफलताका लागि सबै नागरिकले कम्तीमा पनि आधारभूत तहको शिक्षा प्राप्त गरेको हुनुपर्छ। नेपालको संविधानले पनि सबै नागरिकले कम्तीमा पनि आधारभूत तहको शिक्षा पाउनुपर्ने मान्यता छ। लोकतन्त्रको जग नै नागरिकको चिन्तन र अभिव्यक्तिको स्वतन्त्रता तथा अरूका कुरा सुन्ने र आफ्ना कुरा राख्न सक्ने क्षमतामा भर पर्छ। २३८ प्रतिशत नागरिक निरक्षर भएको अवस्थामा राज्यको चरित्र कसरी वास्तविक लोकतान्त्रिक हुन सक्छ ? झन्डै एक चौथाइ नागरिक निरक्षर भएको अवस्थामा कसरी प्रजातन्त्र र लोकतन्त्रले सही बाटो समात्न सक्छ ? निरक्षर दम्पतीको सन्तानको जीवन सञ्चालनका लागि आवश्यक आधारभूत तहको शिक्षा र रोजगारमूलक शिक्षा पाउने सुनिश्चितता कसरी सम्भव छ ? यी प्रश्नहरू आफैंमा पेचिला छन्। प्रजातन्त्र आएको ७०७५ वर्षसम्म पनि झन्डै २५ प्रतिशत जनता आफ्नो नाम पनि लेख्न नसक्ने, छापिएका, लेखिएका संकेत नै बुझ्न नसक्ने हुनु भनेको आफैंमा दुःखलाग्दो कुरा हो। प्रदेशगत हेर्दा साक्षरता दर हेर्दा सबैभन्दा बढी बागमती ८२१, त्यसपछि क्रमशः गण्डकी ८१७, कोसी ७९७, लुम्बिनी ७८१, सुदूरपश्चिम ७६२, कर्णाली ७६१ र मधेस ६३५ प्रदेशमा छ। यातायात र भौगोलिक दृष्टिले विकट क्षेत्र समेटिएको कर्णालीमा भन्दा पनि मधेस प्रदेशमा साक्षरता दर कम छ। साक्षरता दर सबैभन्दा बढी भएका १० वटा जिल्ला लिने हो भने क्रमशः काठमाडौं, ललितपुर, भक्तपुर, चितवन, पाल्पा, इलाम, झापा, सुर्खेत र नवलपरासी बर्दघाट सुस्ता पश्चिम छन्। ठूला सहर भएका र अन्य जिल्लाबाट बसाइँ सरेर जाने जिल्लामा साक्षरता दर बढी देखिन्छ। साक्षरता दर सबैभन्दा कम भएका जिल्लामा नै साक्षरता सम्बन्धमा धेरै समस्या छन्। सबैभन्दा कम साक्षरता दर भएको रौतहटमा कुल साक्षरता दर ५७७५ मात्र रहेको र महिलाको साक्षरता दर झनै कम रहेको देखिन्छ। त्यसपछि क्रमशः महोत्तरी, सर्लाही, हुम्ला, बारा, सिराहा, धनुषा, डोल्पा, सप्तरी र सिन्धुपाल्चोकमा साक्षरता दर कमजोर रहेको तथ्यांकले देखाएको छ। पुरुष साक्षर भए एक तर महिला साक्षर भएमा परिवार नै साक्षर हुन्छ भन्ने भनाइ प्रचलित छ। आमा साक्षर भएमा बालबालिकालाई सुरुआतको सिकाइमा सहयोग हुनेछ। सिकाइको जग मजबुत भएका व्यक्तिले माथिल्लो तहको शिक्षा लिने, सिर्जनात्मक क्षमताको प्रदर्शन गर्ने र रोजगरीमा लाग्ने सम्भावना बढी रहन्छ। देशभरको साक्षरता दरमा पुरुष र महिलाको साक्षरता दर तुलना गर्दा १४२ भिन्नता देखिन्छ भने सबैभन्दा बढी दर फरक रहेको जिल्ला डोटी हो। डोटीको साक्षरता दरमा २३०४ प्रतिशत फरक देखिन्छ भने त्यसपछि क्रमशः बझाङ, रामेछाप, डँडेलधुरा, सप्तरी, बैतडी, सिराहा, मनाङ, हुम्ला र मुस्ताङ छ। पुरुषको साक्षरता दर र महिलाको साक्षरता दरमा रहेको फरकको खाडल हटाउनु पनि आजको चुनौतीको विषय हो। सबै नागरिकलाई साक्षर बनाउन अझै पनि साक्षरता अभियानलाई व्यापक र प्रभावकारी बनाइनु पर्छ भन्ने कुरामा द्विविधा छैन। समाजलाई सचेत बनाउने अभियानमा सबैभन्दा बढी स्थानीय तहहरू लाग्नुपर्छ। प्रदेश र संघीय सरकार, मन्त्रालयहरू, मातहतका निकाय सबैले यो अभियानमा सहकार्य र समन्वय गर्नुपर्छ। नाममात्रका सीमित साक्षरता कक्षाहरू, औपचारिक रूपमा र देखाउन गरिने अभियानले सबैलाई साक्षर र सचेत बनाउने कार्यमा सफलता पाउन सक्दैन। अभियान सञ्चालन सिर्जनात्मक तरिकाले गर्नुपर्छ।"
विकास सहायताको प्रभाव,"सुशासन कायम भएका मुलुकहरूको काँचुली फेर्न विदेशी सहायताले ठूलो भूमिका खेलेको पाइएको छ। वैदेशिक विकास सहायताको नाउँमा उपलब्ध सहयोगले मुलुकको फलिफाप हुन्छ वा हुँदैन भन्ने बुझ्नु जरुरी छ। अन्तर्राष्ट्रिय सम्बन्धमा वैदेशिक सहायता भन्नाले सहयोगस्वरूप एक देशबाट अर्को देशमा हुने आर्थिक स्रोतको स्वैच्छिक हस्तान्तरण नै वैदेशिक सहायता हो। अन्तर्राष्ट्रिय तथा वैदेशिक सहायतालाई विविध प्रकारले परिभाषित, वर्गीकरण, व्याख्या र विश्लेषण गरिएको पाइन्छ। अन्तर्राष्ट्रिय विकास सहायताको प्रभावकारिताको सम्बन्धमा मात्र चर्चा गरिएको छ। विकास भन्नाले आर्थिक वृद्धिका साथै आर्थिक, सामाजिक, राजनीतिक, प्राविधिक र वातावरणीय आयामहरूमा दीर्घकालीन रूपमा सकारात्मक परिवर्तनलाई जनाउँछ। प्रत्येक देशको विकासको चरणअनुसार विकासको केन्द्रित क्षेत्र, प्राथमिकता, सूचक र लक्ष्य फरकफरक हुन्छन्। विभिन्न स्थानीय, क्षेत्रीय, राष्ट्रिय र विश्वव्यापी स्तरमा वैदेशिक सहायताका नयाँ नयाँ मुद्दा समयसँगै परिवर्तन भइरहेछन्। तर पनि अविकसित देशहरूको सन्दर्भमा भने प्रारम्भकालबाटै गरिबीसँग लड्नु एउटै स्थायी मुद्दा बनेको छ। दातृ राष्ट्रहरूबाट सहायता प्राप्त गर्ने राष्ट्रहरूको सुधारका लागि खर्च भइरहेको कुरा प्रमाणहरूले देखाए पनि कैयन गरिब मुलुकमा अपेक्षाअनुसारको परिणाम प्राप्त हुन सकेको छैन। विकासशील देशहरूको आर्थिक वृद्धि तथा विकासका सम्बन्धमा विदेशी सहायताको महŒवको बारेमा वैदेशिक सहायता साहित्य समाजमा ठूलो मुद्दाविवाद सिर्जना गरेको छ। अन्तर्राष्ट्रिय विकास सहायता दायित्वको हिसाबले अनुदान र ऋण दुई प्रकारको हुन्छ। संस्थागत हिसाबले बहुपक्षीय, दुईपक्षीय र नागरिक समाज संगठन (सिभिल सोसाइटी अर्गनाइजेसन)का माध्यमबाट प्रवाहित हुने तीन प्रकारको हुन्छ। वैदेशिक सहायतास्वरूप विकसित मुलुकहरूबाट अल्पविकसित मुलुकहरूमा विकासका नाममा वार्षिक खर्बौंखर्ब डलर प्रवाहित भइरहे पनि गरिब मुलुकहरूका अवस्था झनै नाजुक बन्दैछ। वैदेशिक सहायताबिना साधारण खर्च नै धान्न नसक्ने स्थितिमा समेत पुगेको देखिन्छ। अन्तर्राष्ट्रिय विकास सहायताले विकसित तथा अविकसित मुलुकका बीचमा जतिसुकै ओझिलो नाराहरू तथा ब्रान्डहरू स्थापना गरे पनि यसको प्रभावकारिता भने निक्कै विवादास्पद पाइन्छ। अनुसन्धानहरूले उल्टो नकारात्मक परिणामसमेत निस्किएको प्रमाणहरू प्रशस्त छन्। १८औं शताब्दीसम्म अन्तर्राष्ट्रिय सहायतासम्बन्धी कुनै औपचारिक तथ्यांक पाइँदैन भने १९औं शताब्दीमा वैदेशिक सहायताको अति नगण्य उपस्थिति देखिन्छ। विनाशकारी भूकम्पले ध्वस्त भएको भेनेजुएलाका नागरिकहरूलाई राहत दिने हेतुले संयुक्त राज्य अमेरिकी कांग्रेसले वैदेशिक सहायता ऐन, १८१२ पारित गरेपछि औपचारिक रूपमा अन्तर्राष्ट्रिय सहायताको सुरुवात भएको पाइन्छ। प्रथम विश्वयुद्ध अगाडिसम्म केवल केही अफ्रिकी र औपनिवेशिक राज्यहरूमा दयामा आधारित परोपकारी अनुदान प्रदान गरिएको हुन्थ्यो। यस्ता अनुदानकर्ताहरू मुख्यतः संयुक्त राज्य अमेरिका, ब्रिटेन र फ्रान्स थिए। प्रथम विश्वयुद्धपछि, वैदेशिक सहायता युद्धग्रस्त युरोपेली राज्यहरूलाई त्राण दिन मानवीय तथा राजनीतिक र आर्थिक पुनर्संरचनाका लागि केन्द्रित रहेको थियो। दोस्रो विश्वयुद्धपछि विशेषगरी युद्धले क्षतिग्रस्त युरोपेली अर्थव्यवस्थाको पुनर्निर्माण गर्न संयुक्त राष्ट्रसंघ, अन्तर्राष्ट्रिय मुद्रा कोष र विश्व बैंकको स्थापना गरी संगठनात्मक स्वरूप लिएर वैदेशिक सहायतासम्बन्धी नयाँ आयाम देखा पर्यो। यिनै स्थापित आधारको सहायता लिएर परिवर्तित समयक्रमसँगै पहिलो र दोस्रो विश्वयुद्धमा ध्वस्त भएका युरोपका मुलुकहरू पूर्ण रूपमा पुनरोत्थान भए र दाता राष्ट्रहरूको रूपमा सूचीबद्ध हुन सक्षम भए। वैदेशिक सहायताको सुरुवातदेखि नै जहाँ जहाँ दाताहरूका विशेष स्वार्थ लुकाइएको हुन्छ, त्यहाँत्यहाँ वैदेशिक सहायताको प्रभावलाई विवादित बनाइएको छ। दाताका स्वार्थको कारण कम आय भएका देशहरूको आर्थिक विकासमा वैदेशिक सहायता थप विवादास्पद देखिन्छन्। विभिन्न पुस्ताको विकास सिद्धान्तहरू, तथ्यांकहरू र अनुभवजन्य विधिहरू प्रयोग गरी हजारौं अध्ययनले वृद्धि र विकासमा विदेशी सहायताको सकारात्मक र नकारात्मक दुवै प्रभाव देखाएको छ। सफलताका उत्कृष्ट उदाहरणहरू दक्षिण कोरिया, मलेसिया, चीन, भारत, मोजाम्बिक, भियतनाम, पोल्यान्ड, तथा आंशिक रूपमा केही विकासोन्मुख देशहरूमा पाइन्छ भने असफलताका कथाहरू उपसहारा अफ्रिका, नेपाल, प्रजातान्त्रिक गणतन्त्र कंगो, लिसोथो, युगान्डा, सोमालिया, बोत्सवाना, सिएरा लियोन र धेरै अल्पविकसित देशमा पाइएको छ। सुशासन कायम भएका मुलुकहरूको काँचुली फेर्न विदेशी सहायताले ठूलो भूमिका खेलेको पाइएको छ। आर्थिक वृद्धि र संरचनात्मक परिवर्तनलाई प्रवद्र्धन गर्न वस्तु तथा सेवा निर्यातका लागि दातृ राष्ट्रसँग व्यावसायिक सम्बन्ध जोड्न पनि आवश्यक छ। सहायताले बचत (लगानी) रोजगारी सिर्जना गर्न, भुक्तानी सन्तुलन कायम गर्न र सहरीग्रामीण सम्बन्धको आवश्यकता पूरा गर्छ। गरिबी निवारण गरी समुदायको जीवनस्तर माथि उठाउन पनि यो आवश्यक छ। सुशासन कायम नभएका मुलुकहरूमा वैदेशिक सहायताले सकारात्मक भूमिका खेल्न नसकेको कुरा तिनै अध्ययनले प्रमाणित गरेका छन्। विकास साझेदारहरूको ठूलो रकमको विकास सहायताले गरिब देशहरूलाई धनी बनाउँदैनन्। लक्षित मानिसहरूलाई राहत दिन थप विकास स्रोतहरू प्रयोग गर्न प्रभावी बनाउँदैन। ठूलो संख्यामा दाताहरू आर्थिक समृद्धि र स्थायित्व ल्याउन असफल भइरहेछन्। केवल विकासका सपना देखाउने काममात्र हुन्छ, जसलाई डेभलपमेन्ट डिस्कोर्स फेन्टासी भनिन्छ। धेरै प्रमाणले प्रमाणित गरेका छन् कि ससर्त सहायताले आर्थिक वृद्धि र गरिबी न्यूनीकरण गर्न काम गरेको छैन। यसले स्थानीय जवाफदेहितालाई कमजोर बनाउँछ। सामुदायिक द्वन्द्वतर्फ धकेल्छ, भ्रष्टाचार बढ्छ अनि गरिबलाई अझ गरिब बनाउन मद्दत गर्छ। स्वतन्त्र उद्यमहरूलाई निरुत्साहित गर्छ, घरेलु बचत र लगानीलाई कमजोर बनाउँछ। कर क्षमता घटाउन उत्प्रेरित गर्छ अनि घरेलु आर्थिक असमानता बढाउँछ। यसैगरी, परनिर्भरता, मुद्रास्फीति बढ्छ र देशको मुद्रा कमजोर हुन्छ साथै विदेशी मुद्रा विचलित हुन्छ। सन् १९५१ मा कोलम्बो योजनामा सामेल भएदेखि खर्बाैं वैदेशिक सहायता नेपालमा प्रवाह भइरहेको छ। नेपालको हालको वैदेशिक सहायताको आकार विकास बजेटको करिब ७० प्रतिशत रहेको छ भने वैदेशिक सहायताको हिस्सा प्रतिव्यक्ति ४५ डलर र कुल गार्हस्थ्य उत्पादनको ६५ रहेको छ। यसैगरी हाल विभिन्न विकासका आर्थिक तथा सामाजिक ५० क्षेत्रमा ७५० जति आयोजना सञ्चालन गर्दै आएका भने ७२ दाता संस्थाहरूमार्फत सहायता प्रवाह भइरहेको छ। यतिका सहायता देशभित्र प्रवाह हुँदा पनि नेपाल किन यत्तिका विपन्न छ त ? विशेष खोज र अनुसन्धानको विषय बनेको छ। विदेशी सहायता र विकास सम्बन्धमा हुने जटिलताबारे धेरै विद्वान्ले चुरो तथ्यहरू खुलासा गरेका छन्। मानवीय र निसर्त सहायताले त गरिब मुलुकको पुँजीगत अभावलाई पूरा गर्न सहयोगी हुन्छ तर ससर्त सहायता भन्ने चिज जहिले पनि विकासका मुद्दाहरूलाई गिजोलेर दाता राष्ट्रको दीर्घकालीन अन्तर्राष्ट्रिय कूटनीतिक, आर्थिक, धार्मिक र राजनीतिक अभीष्ट पूरा गर्नमा केन्द्रित रहेको अध्ययनहरूले प्रमाणित गरेका छन्। विषयविज्ञ फग्र्युसन भन्छन्, वैदेशिक सहायता एक शक्तिशाली राजनीतिक हतियार हो, जसले एन्टिपोलिटिक्स मेसिनको रूपमा बडो चतुरतापूर्वक काम गर्छ। राम्रोसँग बुझ्न दीर्घकालमा लिएर आउने नतिजाले मात्र तथ्य कुरा देखाउँछ। विशेष सेटिङमा जटिलता घुसाइएमा, सूचना लुकाइएमा तथा शब्दजालहरू घुमाइएमा सहयोग सहयोगहरू घातक हुन सक्छन्। प्रापक मुलुकहरूसँग कमजोर आवाज, विभाजित मन र धेरै कम शक्ति हुने भएकाले वास्तविक आवश्यकताद्वारा निर्धारण र सम्बोधन नगर्दा गरिबीको अन्त्य हुनेछैन। नेपाल पनि वैदेशिक सहयतामै निर्भर रहेको मुलुक भएको हुनाले राजनीतिज्ञ, प्रशासक र आमनागरिकले पनि समयमै विज्ञहरूको राय शिरोपर गर्नुपर्ने देखिन्छ।"
सबालेन्का सेमीमा,"न्युयोर्क : विश्व नम्बर एक आर्यना सबालेन्का अमेरिकी (यूएस) टेनिसको सेमिफाइनलमा पुगेकी छन्। महिला टेनिसको शीर्ष वरीयतामा फर्किन लागेकी बेलारुसकी टेनिस स्टार सबालेन्काले चिनियाँ खेलाडी झेङ किनवेनलाई पराजित गर्दै अन्तिम चारमा स्थान बनाएकी हुन्। यूएस ओपनमा इगा स्विटेकले पराजय बेहोरेपछि दोस्रो वरीयताकी सबालेन्का विश्व नम्बर एक बन्न लागेकी हुन्। उनी यूएस ओपनपछि विश्व नम्बर एक बन्नेछिन्। बिहीबार भएको एकपक्षीय खेलमा सबालेन्काले चीनकी किनवेनलाई ६१, ६४ ले पाखा लगाइन्। सबालेन्काको ध्यान अब न्युयोर्कमा यूएस ओपनको उपाधि जित्नु हो। न्युयोर्कमा उनी अहिलेसम्म फाइनलमा पुग्न सकेकी छैनन्। सबालेन्काले सेमिफाइनलमा अमेरिकाकी म्याडिसन किजको सामना गर्नेछिन्। सन् २०१७ को यूएस ओपनकी उपविजेता किजले चेक रिपब्लिककी विम्बल्डन च्याम्पियन मार्केटा भोन्द्रोसोभालाई ६१, ६४ ले पराजित गरेकी थिइन्। मैले आज निकै राम्रो खेल खेलें। आफ्नो खेल देखेर म निकै खुसी छु, सबालेन्काले खेलपछि भनिन्, मैले यो लयलाई सेमिफाइनल र फाइनलमा पनि दोहोयाउने छु। सेमिफाइनलमा उत्कृष्ट खेल पस्किने ठूलो मौका आएको छ। सबालेन्का यसअघि यूएस ओपनको सेमिफाइनलबाट अघि बढ्न सकेकी छैनन्। यसअघि उनी क्यानडाकी लेयला फर्नान्डिज र पोल्यान्डकी इगा स्विटेकसँग पराजित भएकी थिइन्। मैले यी हारलाई बिर्सिएको छैन। पहिलेको सेमिफाइनल खेलबाट मैले धेरै कुरा सिकेकी छु। खेलसँगै आफ्नो शारीरिक क्षमतामा पनि विशेष ध्यान केन्द्रित गरेकी छु, सबालेन्काले भनिन्, अहिले कोर्टमा थाक्ने समस्या पनि कम भएको छ। अब म जस्तोसुकै प्रतिस्पर्धाका लागि पनि तयार छु। यससँगै यूएस ओपनको महिला एकतर्फको सेमिफाइनल समीकरण पूरा भएको छ। अर्को सेमिफाइनलमा अमेरिकाकी कोको गौफले चेक रिपब्लिककी क्यारोलिना मुचोवाको सामना गर्नेछिन्। एजेन्सी"
"नेपाल थाइल्याण्डसँग पराजित, विश्वकप ग्लोबल छनोटमा पुग्ने सपना अधुरै",काठमाडौं : आइसिसी महिला ट्वान्टी२० विश्वकप एसिया क्षेत्र छनोटअन्तर्गत आज भएको सेमिफाइनलको पहिलो खेलमा नेपाल थाइल्यान्डसँग पराजित भएको छ । मलेसियाको युकेएम वाइएसडी ओभल रङ्गशालामा भएको खेलमा नेपाल थाइल्याण्डसँग ४६ रनले पराजित भएको हो । यस हारसँगै नेपालको विश्वकप ग्लोबल छनोटमा पुग्ने सपना समाप्त भएको छ । थाइल्याण्डले दिएको एक सय छ रनको लक्ष्य पछ्याएको नेपाल १९ दशमलव तीन ओभरमा अलआउट हुँदा ५९ रनमा समेटियो । नेपालका लागि कविता कुँवरले सर्वाधिक ११ रन जोडिन् भने अप्सरी बेगम र कविता जोशीले समान १० रन बनाए । अन्य खेलाडी दोहोरो अङ्कमा रन जोड्न सकेनन् । नेपाललाई सस्तैमा समेट्नेक्रममा थाइल्यान्डकी ओनिचा कामचोम्फु र थिपाच्चा पुथावाङले समान तीन विकेट लिए भने नटाया बुचथमले दुई तथा फनिता माया र सुनिदा चतुरङ्गरत्नले समान एक विकेट लिए । त्यसअघि टस हारेर पहिले ब्याटिङको निम्तो पाएको थाइल्याण्डले निर्धारित २० ओभरमा दुई विकेट गुमाउँदै एक सय पाँच रनको योगफल बनाएको थियो । थाइल्याण्डका लागि नानपाट कोन्चारोएनकाइले सर्वाधिक ५९ रनको योगदान दिइन । उनले ६३ बलमा चार चौका प्रहार गरिन् । त्यस्तै नथाकन चान्थमले ३१ र चानिदा सुतिरुआङले अविजित ११ रन बनाए । नेपालका लागि कविता कुँवर र पूजा महतोले समान एक विकेट लिए । जितसँगै थाइल्यान्ड प्रतियोगिताको फाइनलमा पुग्दै विश्वकपको ग्लोबल छनोटमा स्थान बनाएको छ । नेपाल समूह ए उपविजेता तथा थाइल्यन्ड समूह बी को विजेता बन्दै सेमिफाइनलमा प्रवेश गरेका थिए । रासस
डलरमा आकर्षण बढ्दा सुनको मूल्य घट्यो,काठमाडौं : अमेरिकी डलरमा आकर्षण बढ्दा सुनको मूल्यमा सामान्य कमी आएको छ। अमेरिकी डलर मजबुत बन्दै गएका कारण त्यसतर्फ लगानीकर्ता आकर्षण हुँदा विश्व बजारमा सुनको मूल्यमा सामान्य कमी आएको हो। डलरको मूल्य मजबुत बन्दै गर्दा त्यसले सुन बजार अनिश्चित बनेकाले बजारमा उतार चढाव देखिएको नेपाल सुनचाँदी व्यवसायी महासंघले जनाएको छ। डलरप्रतिको आकर्षण कायमै रहे सुनको मूल्यमा कमी आउन सक्ने महासंघको आकलन छ। नेपाली बजारमा यो साताको पहिलो दिन आइतबार प्रति १० ग्राम ९६ हजार ५ सय ३५ रुपैयाँ रहेको सुनको मूल्य साताको दोस्रो दिन सोमबार साताकै सबैभन्दा बढी अर्थात् प्रति १० ग्राम ९६ हजार ८ सय ८० रुपैयाँसम्म पुगेको थियो। त्यसपछि ओरालो लागेको सुनको मूल्य साताको अन्तिम कारोबार भएको दिन शुक्रबार प्रति १० ग्राम ९६ हजार २ सय ८० रुपैयाँमा झर्यो। जुन साताको पहिलो दिनको तुलनामा अन्तिम दिन प्रति १० ग्राम २ सय ५५ रुपैयाँले कम हो भने साताकै उच्च मूल्य कायम भएको दिन सोमबारको तुलनामा प्रति १० ग्राम ६०० रुपैयाँले कम हो। यो साता चाँदीको मूल्यमा पनि सामान्य कमी आएको महासंघले बताएको छ। साताको पहिलो दिन १ हजार २ सय ५२ रुपैयाँमा कारोबार भएको चाँदीको मूल्य दोस्रो दिन साताकै सबैभन्दा बढी अर्थात प्रति १० ग्राम १ हजार २ सय ५६ रुपैयाँ कायम भयो। साताको अन्तिम कारोबार भएको दिन शुक्रबार प्रति १० ग्राम चाँदीको मूल्य १ हजार २ सय ४ रुपैयाँ ५० पैसामा झरेको छ।
"कृषिप्रति निर्भरता घट्यो, बाँझो जमिन बढ्यो","काठमाडौं : नेपालमा कृषियोग्य जग्गा घटेको छ। राष्ट्रिय कृषि गणना २०७८ को तथ्यांकअनुसार पछिल्लो १० वर्षमा करिब ३ लाख हेक्टर कृषियोग्य जग्गा कम भएको देखिएको छ। मुलुकमा हाल २२ लाख हेक्टर जग्गामा मात्रै कृषि गरिएको छ। कृषक परिवारको संख्या भने बढेको देखिन्छ। राष्ट्रिय तथ्यांक कार्यालयले सार्वजनिक गरेको सातौं राष्ट्रिय कृषि गणना २०७८ को तथ्यांकले मुलुकमा जम्मा ४१ लाख ३० हजार ७ सय ८९ कृषक परिवारले २२ लाख १८ हजार ४ सय १० हेक्टर जग्गामा कृषि गरेको देखिएको हो। अघिल्लो कृषि गणना २०६८ अनुसार ३८ लाख ३१ हजार ९३ कृषक परिवारले २५ लाख २५ हजार ६ सय ३९ हेक्टर जग्गामा कृषि गरेको देखिएको थियो। हिमालमा ०२ प्रतिशत कृषक परिवार बढ्दा कृषियोग्य जमिन २१७ प्रतिशतले घटेको तथ्यांकले देखाएको छ। पहाडमा कृषक परिवार ७७ प्रतिशतले बढेको छ भने १२ प्रतिशतले कृषि जग्गा घटेको छ। तराईमा ९४ प्रतिशतले कृषक परिवार बढ्दा ११ प्रतिशतले कृषि जमिन घटेको छ। बाँझो जग्गा बढ्यो दोब्बर कृषि गणनाअनुसार अस्थायी बाँझो जग्गा दोब्बरले बढेको देखिएको छ। कृषि गणना २०६८ मा ३० हजार हेक्टर अस्थायी बाँझो जग्गा भए पनि अहिले ६० हजार हेक्टर जग्गा अस्थायी बाँझो रहेको छ। राँगा र भैंसी घटे राष्ट्रिय कृषि गणना २०७८ को नतिजाअनुसार नेपालमा राँगा र भैंसीको कुल संख्या २९ लाख २३ हजार छ। २०६८ को गणनामा यस्तो संख्या ३१ लाख ७४ हजार थियो। केन्द्रीय तथ्यांक कार्यालयका अनुसार १० वर्षमा राँगा र भैंसीको संख्या २ लाख ५१ हजारले घटेको हो। विवरणअनुसार राँगा र भैंसी पाल्ने कृषक परिवार संख्यामा पनि ठूलो गिरावट आएको छ। २०६८ सालमा राँगा र भैंसी पाल्ने किसान परिवारको संख्या १६ लाख ६९ हजार रहेकामा नयाँ गणनामा यस्तो परिवार संख्या १४ लाख १७ हजारमा सीमित भएको छ। जुन २ लाख ५२ हजार परिवारले कम हो। नेपालमा गत १० वर्षको अन्तरालमा पशुपालन गर्ने कृषक परिवार ३३ लाख ५३ हजार ८ सय ५७ बाट बढेर ३४ लाख ५ हजार १४ हुन पुगेका छन्। गाईगोरुको संख्या करिब ४६ लाख, राँगाभैंसीको संख्या करिब २९ लाख, बाख्रा, खसी, बोका, च्याङ्गाको संख्या करिब १ करोड ४२ लाख, सँुगुर, बंगुर, बँदेलको संख्या करिब १४ लाख, कुखुराको संख्या करिब ४ करोड ५१ लाख हुन आएको देखिन्छ। यो गणनाले उन्नत गाई र भैंसीको संख्यामा उल्लेखनीय वृद्धि भएको देखाएको छ। कुखुरापालन फस्टाउँदै नेपालमा उन्नत जातको कुखुरापालन फस्टाउन थालेको छ। हाल १७ लाख ९९ हजार कृषक परिवारले कुखुरा पाल्छन्। ती किसानको घरमा ४ करोड ५१ लाख १८ हजार कुखुरा छन्। कुल कुखुराको संख्यामध्ये ५५ प्रतिशत कुखुरा उन्नत जातको गिरिराज, लेयर्स र ब्रोइलर रहेको तथ्यांक कार्यालयले जनाएको छ। २०६८ सालमा नेपालमा कुखुरापालन गर्ने कृषकको संख्या १८ लाख ९ हजारमात्रै थियो। विगत १० वर्षमा कुखुरापालन गर्ने सख्या थोरैले घटे पनि कुखुराको उत्पादन भने दुई गुणाले बढेको हो। नयाँ गणना २०७८ अनुसार बागमती प्रदेशमा सबैभन्दा धेरै कुखुरापालन गरिन्छ। त्यसमा पनि काठमाडौं जिल्ला कुखुरापालनका लागि अग्रणी देखिएको छ। नयाँ तथ्यांकअनुसार नेपालमा हाँसको संख्या साढे ३ गुणाले बढेर १३ लाख २६ हजार पुगेको छ। हलोको प्रयोग घट्यो, ट्याक्टरको बढ्यो कृषि गणना २०६८ ले ८ लाख ४५ हजार कृषक परिवारले कृषिकार्यका लागि ट्याक्टर प्रयोग गरेको देखाएको थियो भने २०७८ ले यो संख्या झन्डै दोब्बर भएर १६ लाख ३९ हजार पुगेको देखाएको छ। ४ लाख ७१ हजार २६० कृषक परिवारले कृषिका लागि पावर ट्रिलर प्रयोग गरेको र १ लाख १७ हजार ९९१ पावरट्रिलर सञ्चालनमा रहेको देखिन्छ। यी दुई गणनाको तुलना गर्दा कृषक परिवारले प्रयोग गरेको हलोको संख्यामा उल्लेखनीय गिरावट आएको छ। कृषि गणना २०७८ अनुसार अधिकांश (८८ प्रतिशत) कृषक परिवारको मुख्य कृषि उत्पादनक्रियाकलाप खाद्यान्न बाली रहेको छ भने दोस्रो र तेस्रो स्थानमा क्रमशः तरकारी बाली (६ प्रतिशत) र पशुपालन (३ प्रतिशत) रहेको देखिन्छ। यो गणनाले ७० प्रतिशत कृषक परिवारको आम्दानीको मुख्य स्रोत कृषि रहेको देखाएको छ। अघिल्लो कृषि गणनाले ८३ प्रतिशत देखाएको थियो। जम्मा २६ प्रतिशत परिवारले कृषि कार्यका अतिरिक्त अन्य आर्थिक क्रियाकलाप पनि सञ्चालन गरेको बताएका छन्। अघिल्लो कृषि गणनाका अनुसार यो प्रतिशत १६ रहेको थियो। कृषि गणना २०७८ अनुसार नेपालमा ६२ प्रतिशत कृषक परिवार रहेको पाइएको छ भने अघिल्लो कृषि गणनाले यस्ता कृषक परिवारको प्रतिशत ७१ देखाएको थियो। अधिकांश उत्पादन घरायसी प्रयोगमा कृषिबाट भएको सबै उत्पादन घरायसी उपभोगका भन्ने कृषक परिवार ६८८ प्रतिशत देखिएका छन्। सबै बिक्रीको लागि हो भन्ने ११ प्रतिशत, मुख्यतः घरायसी उपभोग र केही बिक्रीको लागि हो भनी बताउने २४७ प्रतिशत र मुख्यतः बिक्री र केही घरायसी उपभोगका लागि हो भनी बताउने ५४ प्रतिशत रहेको देखिएको छ। कृषि बिमा गर्ने बढ्दै कृषि गणना २०७८ अनुसार १ लाख ८२ हजार ४४१ (४४ प्रतिशत) कृषक परिवारले कृषि बिमा गरेको उल्लेख गरेका छन् भने यसरी बिमा गरेकामध्ये सवैभन्दा बढी १ लाख ५३ हजार ९ सय ६२ (८४४ प्रतिशत) कृषक परिवारले पशुपालन कार्यको लागि बिमा गरेको बताएका छन्। सिँचाइ सुविधामा वृद्धि कृषि गणना २०७८ अनुसार कृषक परिवारले १२ लाख ९ हजार २ सय ६६ हेक्टर जग्गामा सिँचाइ सुविधा लिएको देखिएको छ। यी कृषक परिवारअन्तर्गतको जम्मा जग्गामध्ये ५५ प्रतिशत जग्गामा सिँचाइ सुविधा उपयोग भएको देखिन्छ। तर अघिल्लो कृषि गणना २०६८ मा सिँचाइ सुविधा उपयोग भएको जग्गाको क्षेत्रफल ५२ प्रतिशतमात्र थियो। यसरी नै यो गणनाका अनुसार सिँचाइ सुविधा लिएका कृषक परिवार ७० प्रतिशत हुन आएको देखिन्छ भने अघिल्लो कृषि गणनाले यो ६५ प्रतिशत रहेको देखाएको थियो। ऋण र अनुदान कृषि गणना २०७८ अनुसार ४ लाख ८३ हजार २०८ (११७ प्रतिशत) कृषक परिवारले कृषि प्रयोजनको लागि ऋण लिएको बताएका छन् भने २०६८ को गणनामा यस प्रकारको ऋण लिएको भनी उल्लेख गर्ने कृषक परिवारहरू ८ लाख ३५ हजार ९ सय २१ (२१८ प्रतिशत) रहेको देखिएको थियो। ३ लाख ८ हजार ५ सय १२ (७५ प्रतिशत) कृषक परिवारले सरकारी अनुदान पाएको उल्लेख गरेका छन् भने यसरी सरकारी अनुदान पाएकामध्ये सवैभन्दा बढी १ लाख ४२ हजार ५७६ (४६२ प्रतिशत) कृषक परिवारले रासायनिक मल खरिदमा अनुदान पाएको बताएका छन्। सरकारले २०१८ सालदेखि हरेक दसदस वर्षमा कृषि गणना गर्दै आएको राष्ट्रिय तथ्यांक कार्यालयका निर्देशक बद्रीकुमार कार्कीले जानकारी दिए। कार्यालयले २०७८ चैत्र १ गते देखि ७७ वटै जिल्लामा कृषि गणना कार्यालय स्थापना गरी २०७९ वैशाख ६ देखि जेठ १९ सम्म सातौं राष्ट्रिय कृषि गणनाको स्थलगत तथ्यांक संकलन कार्य गरेको थियो। सरकारलाई चाहिने कृषिसम्बन्धी तथ्यांक उपलब्ध गराउने उद्देश्यसहित कृषि गणनाको सार, कृषि योजनाको पूर्वाधार मूलनाराका साथ सञ्चालित राष्ट्रिय कृषि गणना २०७८ संघीयता पछिको पहिलो भएको कार्यालयले जनाएको छ। यसपटक ७५३ वटै पालिकासम्मका कृषि तथ्यांक संकलन गरिएको छ। वैज्ञानिक विधिबाट ३ लाख ३० हजार १ सय १२ कृषक परिवार छनोट गरी प्रश्नावलीमार्फत तथ्यांक संकलन गरिएको हो।"
होडिङ बोर्डमा नेपाली कलाकार,"काठमाडौं : विज्ञापन बोर्ड नेपालले होर्डिङ बोर्डको विज्ञापनबाट विदेशी कलाकारको फोटो हटाउने तयारी गरेको छ। विज्ञापन नियमन गर्ने नियमावली २०७७ को पहिलो संशोधनले होर्डिङ बोर्डबाट विदेशी कलाकारको फोटो राख्न नपाउने व्यवस्था गरेको छ। संशोधित नियमावलीको व्यवस्थालाई कार्यान्वयनमा लैजाने तयारी भएको बोर्डका अध्यक्ष लक्ष्मण हुमागाईंले बताए। आगामी साताभित्र नै होडिङ बोर्डबाट विदेशी कलाकारको फोटो हटाउने सम्बन्धमा सार्वजनिक सूचना निकाल्ने जानकारी हुमागाईंले दिए। बोर्डको एक अध्ययनअनुसार करिब ५ सय १३ पालिकामा होडिङ बोर्ड राखिएको छ। तर, कति होडिङ बोर्ड छन् भन्ने तथ्यांक भने बोर्डसँग छैन। स्वीकृतिबिना नै राखिने हुँदा होडिङ बोर्डको यकिन तथ्यांक थाहा नभएको बोर्ड जनाएको छ। अब स्थानीय निकायमा पूर्वस्वीकृति लिएर होडिङ बोर्ड राख्न थालेपछि यकिन तथ्यांकमा पनि थाहा हुनेछ भने भद्रगोल रूपमा राखिएका होडिङ बोर्ड नियमनको दायरामा आउनेछन्। होडिङ बोर्डमा विदेशी कलाकारको फोटो हटाएर नेपाली कलाकार वा व्यक्तिको फोटो राख्नुपर्ने नियमावलीको व्यवस्था छ। अध्यक्ष हुमागाईंका अनुसार संशोधित नियमावलीमा यो व्यवस्था ल्याउनुको कारण पूर्वदेखि पश्चिमसम्म जाँदा होडिङ बोर्डमा देखिने विदेशी कलाकारको फोटोका कारण नेपाल हो कि विदेश हो ठम्याउन नै कठिन भएको छ। होडिङ बोर्डमा गरिने विज्ञापनमा नेपालीपन ल्याउनका लागि पनि यो व्यवस्था कार्यान्वयनमा ल्याउन लागेको बोर्डले जानकारी दिएको छ। यस्तै, नेपाली कला क्षेत्रको मूल्यांकन होस्, नेपाली कला संस्कृतिको प्रवद्र्धन होस् र नेपाली कलाकारको प्रभाव बढाउनका लागि पनि यो विज्ञापन नीति लिइएको अध्यक्ष हुमागाईंले बताए। तर, विदेशी विज्ञापन कम्पनीले विश्वभर नै ब्रान्डमा एकरूपता ल्याउने पक्षमा जोड दिने गरेको भए पनि सो सम्बन्धमा बोर्डले विचार गर्ने तर्क अध्यक्षको छ। मुख्य कुरा भनेको नेपाली कलाकारले काम पाउने भए। कलाकारको पनि प्रवद्र्धन हुने भयो, हुमागाईंले भने। बाह्य विज्ञापनअन्तर्गतको होडिङ बोर्ड अहिलेसम्म नियमनको दायरामा नआएको विषय हो भने यो स्थानीय तहको क्षेत्राधिकारभित्र पर्छ। राजस्व उठाउने पनि स्थानीय तहले नै हो। प्रत्येक होडिङ बोर्ड नगरपालिकाको स्वीकृतिबिना राख्न पाइने छैन। अहिले स्थानीय तहले ठेक्कामार्फत होडिङ बोर्ड कर उठाउने गरेको छ। तर अब नगरपालिकामा नै उपस्थित भएर राजस्व उठाउन पर्ने बोर्ड अध्यक्षले जानकारी दिए। अब होडिङ बोर्डको करमा हुने ठेक्कापट्टाको अन्त्य हुने विश्वास बोर्डको छ। यसो गर्दा वडा कार्यालयहरू बढी सक्रिय हुनेछन्। कुनै पनि वडाको निजी घरमा वा सार्वजनिक स्थानमा होडिङ बोर्ड राख्नपयो भने वडाको सिफारिस अनिवार्य हुनेछ। व्यवसाय दर्ता गरेकाले भने व्यवसायको पक्षबाट होडिङ बोर्ड राख्न पाउनेछन्। देशभरको होडिङ बोर्डको विज्ञापनको मापदण्ड भने बोर्डले तय गर्नेछ। यस्तै, होर्डिङ बोर्डलाई नियमन गर्नका लागि बढी भीडभाड हुने ठाउँमा डिजिटल बोर्ड हटाउने तयारी पनि बोर्डको छ।"

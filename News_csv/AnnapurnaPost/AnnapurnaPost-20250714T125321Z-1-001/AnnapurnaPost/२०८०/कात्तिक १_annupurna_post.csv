शीर्षक,विवरण
जवाफ पाऊँ,"सम्माननीय, माननीय, तथा आदरणीय : हे जीवित ८ प्रधानमन्त्रीहरू, हे जीवित सम्पूर्ण अर्थमन्त्रीहरू, हे जीवित सम्पूर्ण अर्थसचिवहरू, हे जीवित नेपाल राष्ट्र बैंकका गभर्नरहरू, हे राष्ट्रिय योजना आयोगका सबै जीवित उपकुलपतिहरू, हे नेपालको अर्थतन्त्रका सबै विज्ञ, सल्लाहकार, दिग्गज, प्राध्यापकहरू, हे विश्व बैंक, एसियाली विकास बैंक, आईएमएफ आदिमा नेपालको अर्थतन्त्रमा विश्वव्यापी रूपमा काम गर्ने सबै उज्ज्वल विद्वान्हरू, हे नेपालको अर्थतन्त्रमा व्यापक रूपमा काम गरिरहेका हार्वर्ड, स्ट्यानफोर्ड, अक्सफोर्ड, क्याम्ब्रिजका विद्वान्हरू, हे नेपाली विश्वविद्यालयका अर्थशास्त्र विभागका डिन, प्राध्यापक, व्याख्याताहरू, हे नेपालको अर्थतन्त्रमा पदक, पुरस्कार, सम्मान प्राप्त गरेकाहरू, हे नेपाली अर्थतन्त्रको क्षेत्रीय तथा विश्वव्यापी परिप्रेक्ष्यमा विश्लेषण गर्ने विज्ञहरू, हे आर्थिक राजदूतहरू, व्यापार र अर्थतन्त्रका मिसन प्रमुखहरू, अर्थव्यवस्था टास्क फोर्सका आयुक्तहरू, हे आर्थिक अनुसन्धान तथा योजना प्रमुखहरू, प्रभाव विश्लेषकहरू, अनि आर्थिक पत्रकार तथा स्तम्भकारहरू, यो उत्साहले भरिनुपर्ने चाडपर्वको समयमा समेत शान्त बजार, अपेक्षाकृत चापभन्दा सुस्त बस र राजमार्गसहितको यो सन्दर्भमा तपार्इंहरूको सुस्वास्थ्य र खुसीको शुभकामना दिँदै आज एक नेपाली नागरिकको हैसियतले केही प्रश्न सोध्न आवश्यक देखेँ। हाम्रो देशको अर्थतन्त्रमा ३ वर्षदेखि के भइरहेको छ ? किन सबै स्थिर देखिन्छन् ? किनबेच, व्यापार र उत्साहको प्रवाह किन छैन ? किन सबैले पैसा छैन मात्र भनिरहेका छन् ? यस्तो चाडपर्वको मौसममा पनि सारा राष्ट्रले अज्ञात क्षतिको शोक मनाएजस्तो वातावरण किन छ ? यहाँ वास्तवमा के भइरहेको छ ? तपाईँहरू माझ यस्ता कैयौं प्रश्न लमतन्न छन्। जवाफ पाऊँ। जवाफ पाऊँ। के तपाईंहरूले सही बीउ रोप्न असफल हुनुभयो ? वा, नेपालको अर्थतन्त्रमा आजको समस्याको वास्तविक कारण पत्ता लगाउन असक्षम हुनुहुन्छ ? के तपाईँहरू सही विश्लेषण गर्न र कार्यको सही मार्ग लिन असफल हुनुभएको हो ? वा, तपाईँलाई के भइरहेको छ भन्नेबारे कुनै विचार वा चिन्ता नै छैन ? हामी गम्भीरतापूर्वक महसुस गर्छौं कि तपाईं सबै जिम्मेवार हुनुहुन्छ र यो विषयबाट भाग्नु हुँदैन। हामी तपाईंहरूबाट स्पष्टीकरण चाहन्छौं। ००० तपाईंहरूमध्ये धेरैले मुख्यतः १ संकुचित जीडीपी २ विकास बजेट खर्च गर्न असक्षमता ३ रेमिट्यान्स आय, र, ४ औद्योगिकीकरणको कमी र आयात निर्भरता अर्थतन्त्रका सुस्तताका प्रमुख समस्याहरूका रूपमा उद्धृत गर्नुहुन्छ। के तपाईंहरू आफ्नो कान नै नाछामी कागको पछि त लागिरहनु भएको छैन ? किन कि विगत ३ वर्षदेखि आमजनतालाई समस्याको ठोस किटान र निदान गर्ने उपायहरूमा प्रवेशै नगरी तपाईंहरू माथिका कारणकै सुगारटाई गरिरहनुभएको छ। तर, विगतका वर्षहरूमा पनि यी मुद्दाहरू व्याप्त थिएनन् र ? के तपाईँहरूले रटे जसरी भनिने यी समस्याहरू नयाँ छन् ? त्यसो भए के फरक परेको छ ? किन नयाँ कारणहरूबारे कुरा गरिरहनुभएको छैन ? र, यदि तपाईंले भनेका कारण सही हुन् भने कुनै पनि सुधार किन हुन सकेको छैन त ? तपाईंका आकलन र अनुमान बिग्रिँदै गएको अर्थतन्त्रको मूल समस्याभन्दा धेरै नै पर देखिन्न र ! यसलाई पहिचान गर्नु आज तपाईंको जिम्मेवारी होइन ? खोइ त निर्वाह गरेको ? जवाफ पाऊँ। अझै छन् प्रश्नहरू १ ६० किलो सुन, ललिता निवास, नक्कली भुटानी शरणार्थी प्रकरण जस्ता ठूला भ्रष्टाचार संस्थागत नै हुँदा हाम्रो अर्थतन्त्रलाई कसरी असर गरेको छ ? राष्ट्रिय आर्थिक वृद्धिमा यस्ता घटनाहरूले के महत्व राख्छन् ? यस्ता कतिवटा काण्ड अझै कार्पेटमुनि च्यापिएका छन् ? यदि तिनीहरू सतहमा आए वा आएनन् भने अर्थतन्त्रलाई के असर गर्छ ? जब ठूलो रकममा भ्रष्टाचार हुन्छ, तिनीहरूले कसरी कालो धनको अवरोध बढाउँछन् र अर्थतन्त्रमा प्रभाव पार्छन् ? ती काला धन कहाँ लुक्छन् ? भ्रष्टाचारको स्रोतमा वृद्धि हुनुको कारण के हो ? भ्रष्टाचार अन्त्यका लागि अर्थशास्त्रीको रणनीति के छ ? २ राष्ट्रिय प्रशासनिक लागतमा बर्सेनि वृद्धिलाई हामीले कसरी व्यवस्थापन गर्दैछौं ? संघीयता आदिको प्रशासनिक खर्चको लगानी प्रतिफल कति वा के छ ? ३ डलरको उतारचढावले पछिल्ला वर्षहरूमा अर्थतन्त्रमा कस्तो प्रभाव पारेको छ ? अहिलेको अवस्थाका लागि यो पनि जिम्मेवार छ ? यस्तो अवस्थामा हामीले के गर्नुपर्छ ? ४ हामीले इनवार्ड रेमिट्यान्स को विश्लेषण गर्दा बाहिरी रेमिट्यान्सको अनुगमन कसले गरिरहेको छ ? भर्खरैको उद्यममाथिको कर, बरु दलालीकै पर भर दृष्टिकोणको कर संरचनाले बाह्य रेमिट्यान्सलाई के असर गरेको छ ? गैरआवासी नेपालीले डायस्पोरामा कसरी लगानी विस्तार गरिरहेका छन् ? उनीहरूका रेस्टुरेन्ट, पेट्रोल पम्पलगायत व्यवसायको पुँजी कताबाट जोगाड भएको छ ? नेपाली उद्यमीहरू अचेल प्रायःजसो विदेश भ्रमणमै किन भेटिन्छन् ? गैरआवासी नेपालीले आफ्नो नेपालको पैतृक सम्पत्ति बिक्रीबाट कमाएको कोष के भइरहेको छ ? विदेशमा अध्ययनरत विद्यार्थीको शैक्षिक ऋण कसरी तिरिएको छ ? ५ कर कसले राम्ररी बुझेको छ ? कर कुनै सरकारी प्रशासनिक खर्च जुटाउन गरिने सरल अंकगणितीय सूत्र मात्र हो ? के सरकारको काँडे लठ्ठी जस्तो करले व्यवसायीलाई नेपालमै बसेर व्यवसाय गर्न प्रेरित गरेको छ ? त्यसो भए, के हामी गलत ढोका ढकढक्याइरहेका छौं त ? के हाम्रो अर्थतन्त्रको हिटएन्डट्रायल गलत रसायनहरूमा भइरहेको छ ? हाम्रा सम्मेलनहरू परम्परागत दृष्टिकोणहरूमा स्थायी रूपमा सशर्त छन् त ? के हाम्रो अनुसन्धान विधि अनुपयुक्त हुँदै गइरहेको छ ? के हाम्रा विज्ञहरू पुराना भइसके ? के हामी विश्लेषण र विचारको गुणस्तर पूरा गर्न असमर्थ छौं ? के आफ्नै गलत धारणा र बुझाइमा हामी अल्मलिएका छौं ? जवाफ पाउँ। अलिकति थप प्रश्न हामी किन रोकिएका छौं ? जवाफ पाउँ। १ हामीलाई तत्काल कर्जाको ब्याजदर एकल अंकमा झार्न कुल निक्षेपको बैंकिङ प्रणालीमा करिब ५० प्रतिशत हिस्सा रहेको संस्थागत निक्षेपको ब्याजदर करिब ४ प्रतिशतको हाराहारीमा ल्याउन कसले किन रोकेको छ ? यसले ब्याजदरमा ३ प्रतिशत घटाउन सक्छ भन्नेमा हामीलाई कुनै शंका छ ? २ सूचना प्रविधिको क्षेत्रमार्फत देशको बढ्दो निर्यातलाई प्रोत्साहन गर्न हाम्रो कन्जुस्याइँ किन ? ३ हाम्रा राष्ट्रिय गौरव भनिएका योजनाहरूको वास्तविक महत्व र गौरवको आलोचनात्मक विश्लेषण गर्न डर किन ? ४काम नभएका संस्थान र एजेन्सीहरूको खर्चमा प्रश्न उठाउन हिच्किचाहट किन ? ५ हाम्रो अर्थतन्त्रको सुस्वास्थका लागि कृषि, पर्यटन, कारखाना सम्बन्धित उत्पादनका नयाँ सम्भव र व्यावहारिक विकल्प खोज्ने रणनीति शून्य किन ? ६ रेमिट्यान्सले देश चलाउने वैदेशिक रोजगारीको खुलेर समर्थन गरी अधिक अनुकूल, योजनाबद्ध, पारदर्शी, आधुनिक, सम्मानित बनौं न। राष्ट्रवादको छदमभेष किन ? ७ जग्गा धितो नराखी ऋण असम्भव प्रायः बनाउने तर १०० रुपैयाँको जग्गा किन्न करिब ३० रुपैयाँभन्दा ऋण नपाउने नियममाथि प्रश्न गर्ने गरी नागरिकको पुँजीमाथि पहुँचको हकसम्बन्धी कानुन बनाउन अल्झो किन ? ८ नेपाल स्टक एक्सचेन्ज बोर्डले लिएका साहसी निर्णयहरूका लागि अनुकूल इकोसिस्टम सिर्जना गर्न किन शंकालु ? ब्याजको बोझ नराखी पुँजीको पहुँचलाई सहज बनाउने र उद्यमशीलता र विचारलाई फस्टाउने वातावरण यसरी नै बनाउन अबेला भएन ? जवाफ पाउँ। अब के हुन्छ ? मलाई त थाहा छैन। तपाईंहरूलाई पनि थाहा छ भन्नेमा पनि मलाई शंका छ। राष्ट्रले तपाईंको ज्ञान, अनुभव र पहिचानमा लगानी गरेको धेरै स्रोत, आशा र महत्वाकांक्षाको पैंचो तिर्ने यसभन्दा राम्रो अवसर अब तपाईंलाई नमिल्ला। समस्या हल गर्न नसक्ने ज्ञाता के ज्ञाता ? अब सम्मान र शक्तिको आत्मरति र भ्रम त्यागेर विचारशील, बौद्धिक, लगनशील, जवाफदेही, जिम्मेवार र देशभक्त बन्नुहोस्। नत्र भोलि तपाईंको अर्थशास्त्रको विद्वतालाई आदम स्मिथले मात्र होइन, सारा नेपालीले कुरीकुरी गर्लान्। नयाँ सुरुवात कहिले र कसरी गर्नुहुन्छ ? जवाफ पाउँ। (एक बैंकरसँग कुराकानीमा प्रेरित)"
चाडपर्व : किन र कसरी ?,"नेपालको समृद्ध सांस्कृतिक विरासत कयौं शताब्दीको अन्तरालमा विकसित भएको हो। नेपाली संस्कृति विश्वमै उत्कृष्ट मानिन्छ। यसका आफ्नै मौलिक गुण र विशेषता छन्। नेपालमा विभिन्न जातजाति, भाषाभाषी, भेषभूषा, धर्म, संस्कृति, प्रथापरम्परा, रहनसहन, आचारविचार, गीतनृत्य, साहित्य र कलाकौशल छन्। नेपाल सांस्कृतिक विविधताले भरिएको देश हो। यहाँ अनेकतामा एकताको अलौकिक संगम देख्न पाइन्छ। अझ अनेक धर्म, भाषा, जाति, सम्प्रदायका मानिस एउटै मालामा गाँसिएको देश हो, नेपाल। यहाँका हरेक जाति, धर्म र सम्प्रदायको आआफ्नै सांस्कृतिक सम्पत्ति छ, जो विभिन्न चाडपर्वको रूपमा नेपाली समाजमा चलन चल्तीमा छ। हिमाल, पहाड, मधेस, पूर्वपश्चिम सबै ठाउँमा आआफ्नै मूल्यमान्यता र रीतिरिवाजअनुसार चाडपर्व मनाउने गरिन्छ। नेपालमा मनाउने चाडपर्वहरू अनगिन्ती छन्। ती सबै नेपाल र नेपालीको चिनारी र पहिचान हुन्। हाम्रो सामाजिक विविधतालाई यिनै चाडपर्वले एकतामा रूपान्तरण गरेको छ। हिन्दु धर्मको बहुलता रहेको नेपालमा हरेक दिनजसो कुनै न कुनै पर्व परिरहेकै हुन्छन्। नेपालमा वर्षभरिका धेरै दिन प्रायः कुनै न कुनै धर्मसंस्कृतिले रंगिएका पर्व, उत्सव अनि यसभित्रका खुसी र उमंगका दिनहरू नै पर्छन्। जुनसुकै समाजको सांस्कृतिक जीवनमा चाडपर्व एक प्रमुख अंगका रूपमा क्रियाशील छ। संसारको जुनसुकै भागमा पनि कुनै न कुनै रूपमा चाडपर्व प्रचलनमा रहेकै पाइन्छ। किन मनाइन्छन् त चाडपर्व ? चाडपर्वलाई सामाजिक, धार्मिक, सांस्कृतिक र मानव स्वास्थ्य रक्षाका दृष्टिले हेर्न सकिन्छ। प्रायः चाडपर्व एकातिर प्रकृतिसँग तादम्यता राख्छन् भने अर्कोेतिर परस्पर सद्भाव, सम्मान र सहिष्णुतालाई आत्मसात् गरेको देखिन्छ। चाडपर्व पारिवारिक एवं सामाजिक सम्बन्धलाई मजबुत पार्ने तथा नवीकरण गर्ने सेतु हो। हाम्रा प्रत्येक चाडपर्व मनाउनुको पछाडि विशिष्ट अर्थ र अन्तर्निहित उद्देश्य छन्। यी चाडपर्वले हामी, हाम्रो समाज र संस्कृति तथा परम्परालाई प्राचीनकालदेखि डोहोर्याउँदै ल्याएको छ। नेपाली समाज, राष्ट्रिय एकता र अखण्डताका लागि चाडपर्व महŒवपूर्ण छन्। जसले सामाजिक सौहाद्र्रतामा बेलाबखत परेको खाडल पुर्दै आएका छन्। समाजमा देखिने मतभेद अन्त्य गर्न मद्दत गर्दै आएका छन्। समग्रमा भन्दा संस्कृतिलाई जीवन्त राख्ने माध्यम हाम्रा चाडपर्व नै हुन्। जसको महŒव युगौंयुगदेखि जस्ताको त्यस्तै छन्। चाडपर्वहरूले धर्म एवं आध्यात्मिक भावनालाई दर्शाएर हामीलाई यस लोक र परलोक सुधार गर्ने प्रेरणा प्रदान गरेका छन्। हाम्रा घरपरिवारका सानाठूला सबै सदस्यलाई नजिक्याउने, मिलिजुली बढाउने, सँगै बस्ने, एकअर्काको सुखदुःखमा सहभागी गराउने अवसर प्रदान गर्दै आएका छन्। समाजलाई सहयोग गर्ने कार्यले समाज जोड्ने सूत्रलाई कसिलो पारेको छ। प्रत्येक चाडपर्वका पछाडि वैज्ञानिकता लुकेको छ। जसमा मौसमअनुसार व्रत, अनुष्ठान, खानेलाउने, कसको पूजा गर्ने कुरा परम्परित रूपमा रहेको छ। प्रत्येक चाडपर्वका पछाडि रहेका पौराणिक कथाहरूले हाम्रो जीवन सुखी र हितकर बनाउने सन्देश दिने गरेको छ। अहिले विभिन्न चाडपर्वको समयमा छौं। चाडपर्व मनाउने यात्रामा छौं। यतिखेर हामी सबैलाई दसैंको माहोलले छपक्कै छोपिसकेको छ। दसैंलाई नेपालमा राष्ट्रिय पर्वको रूपमा मनाइने गरिन्छ। मान्यजनको आशीर्वाद, निधारभरि टीका र कानमा जमरा लगाउनु दसैं पर्वको विशेषता हुन्। असोज महिनाको शुक्ल पक्षको प्रतिपदादेखि पूर्णिमासम्म १५ दिन पूजापाठ र मनोरञ्जन गरेर मनाइने दसैंमा दशमीलाई विशेष महŒव दिने गरिन्छ। चाडपर्वलाई मानव स्वास्थ्य र वातावरणका दृष्टिले पनि हेर्न सकिन्छ। चाडपर्वका बेला घरकोठा र शरीरको पनि शुद्धि गर्ने चलन छ। दसैं तिहार अगाडि घर लिपपोत तथा सरसफाइमा विशेष ध्यान दिने चलन छ। फोहोर ठाउँमा लक्ष्मीको बास हुन्न भन्ने मान्यता धार्मिक भावनासँगै स्वास्थ्यप्रतिको सचेतनासँग पनि जोडिएको छ। हाम्रा चाडपर्व र हाम्रो जीवनशैलीबीच प्रत्यक्षसम्बन्ध जोडिएको छ। जसरी चाडपर्व मनाइरहेका छौं, त्यसमा परिवर्तन गर्न जरुरी छ। वैज्ञानिक रूपमा बनाइएका चाडपर्वको सही सदुपयोग गर्न जरुरी छ। ऋषिहरूले चाडबाडमा उपासनाका विधिहरू बनाएका छन्। अहिले ती विधिहरूको पालना गरेका छौं कि बिर्सिंदै गएका छौं। एकपटक सबैले गम्भीर भएर सोच्न जरुरी छ। चाडपर्वको समय फुर्सदको समय हो। यो समयलाई जीवन उपयोगी कुरा गरेर सदुपयोग गर्न सक्नुपर्छ। त्यसै आफ्नो स्वास्थ्य, मन, हृदय र चेतनाको रक्षा गर्ने अवसरको रूपमा चाडपर्वलाई लिनुपर्छ। परिवारको सुख, समृद्धि, विद्याबुद्धि र सम्पत्तिलगायत भौतिक प्राप्ति तथा आध्यात्मिक शान्तिको कामना गर्दै आस्था र गच्छेअनुसार चाडपर्व मनाउनु पर्छ। हिजोआज चाडपर्वमा विकृतिसँगै अनावश्यक खर्च गर्ने चलन बढेको छ। हुनेखाने र हुँदा खानेले मनाउने चाडपर्वमा फरक देखिन थालेको छ। आधुनिकताको नाममा चाडपर्वको मौलिकता नै उपेक्षामा पर्न थालेको छ। दिनप्रतिदिन मौलिक संस्कृति र परम्परा हराउँदै गएको छ। सामान्य ढंगबाट चाडपर्व मनाउँदा पनि हुनेमा देखासिकीका कारण ऋण लिएर भए पनि फजुल खर्च गर्ने चलन बढ्दै गएको छ। हामीले बचाए हाम्रो संस्कृति जीवन्त रहने हो। अबको पुस्तालाई पनि वास्तविक संस्कृतिको अनुभव गराउन र पुस्तौंसम्म हाम्रा संस्कृति हस्तान्तरण गर्न सकिन्छ। कुन चाडपर्व केकस्तो किसिमले मनाइनुपर्ने हो र पर्वको वास्तविक महŒव कुन कुरामा गाँसिएका छन्, थाहा दिनुपर्छ। रीतिरिवाज र चाडपर्वलाई बचाउनु आजको आवश्यकता हो। चाडपर्वलाई सस्तो, सर्वसुलभ र लोकप्रिय बनाउन के गर्नु पर्ला ? के के संस्कृति हुन् र के के विकृति हुन् ? तिनको सही पहिचान गर्न जरुरी छ।"
विप्रेषणको वियोगान्त बन्दना,"बौद्धिक नेपाली नागरिक समुन्नत ठानिएका देशतर्फ पलायन भइरहेकै छन्। देशमा बसेर केही भएन, यसो सुन्दर भविष्यको आशामा दुईचार वर्ष मेहनत गर्न पर्यो बिदेसिनेहरूको उच्च निराशा अनि एउटै स्वर हुन्छ। समुन्नत राष्ट्र निर्माणमा सघन योगदान गर्नुपर्ने नागरिक धमाधम बिदेसिँदैछन्। पुरुष वा नारी, सहर वा गाउँका विभिन्न नाम, दाम र काममा देश छाड्दैछन्। सन् १८१४ मा नेपालअंग्रेज युद्घले वैदेशिक रोजगारीको प्रचलन बसायो। पछि पूर्वी भारतका विभिन्न चिया बगानमा काम गर्न अनि लाहुरे बन्न जाने परम्परा बस्यो। अहिले लभभग ५० लाख युवा वैदेशिक रोजगारीमा विभिन्न देशमा छन् भनिन्छ। गएको वर्ष ६ लाख ३० हजारले वैदेशिक रोजगारी अनुमति लिएको सरकारी तथ्यांक छ। यसबाहेक भारत जाने, व्यक्तिगत वा अवैधानिक माध्यमबाट जाने र विद्यार्थीको रूपमा जानेहरूको अर्को समूह पनि छ। यस्तो अवस्थाले प्रत्येक मानवलाई एउटा शाश्वत सत्य बुझाउँछ कि देशको आर्थिक समुन्नति तत्काल केही कसरतबाट पनि सम्भव देखिँदैन। यो एकदमै धराशायी, जर्जर, रुग्ण अनि आदि र अन्त्यको दोसाँधमा छ। सत्य पनि यही हो कि देशमा केही भएन भनेर बिदेसिने ती निराश मानिसको कमाइबाटै देशको सास बचेको छ। अर्थशास्त्रीहरू हामीलाई विप्रेषणमा धानिएको मुलुक भन्छन्। विश्व बैंकको प्रतिवेदन लार्ज स्केल माइग्र्यान्ट्स एन्ड रेमिट्यान्स इन नेपालले भन्छ संसारभर लगभग २३२ मिलियन वैदेशिक कामदार रहेकोमा नेपालको ठूलो हिस्सा छ। ताजकिस्थान र गणतन्त्र किरगिजपछि नेपाल विप्रेषणमा आधरित तेस्रो ठूलो देश हो। १७ खर्बको बजेटमा १२ खर्बभन्दा बढी रेमिट्यान्सको भूमिका छ। तर हामी यसलाई ठूलो उपलब्धि जस्तै व्याख्या गर्दैछौं। देशको मुहार फेर्दै आर्थिक विकासलाई सुनिश्चित गर्नुपर्ने नेताहरू बिनासोच र चिन्तन निर्लज्ज यी दृश्यहरू हेरिरहन्छन्। मौकामा आफूचाहिँ बनिहालौं भन्नेमात्र सोच्छन्। पछिल्लो समय सम्पूर्ण विश्वको ध्यानार्कषण गराउँदै जापान, सिंगापुर, थाइल्यान्ड, साउदी अरेबिया, कुवेत, कतार, हङकङ, ताइवान, भियतनामलगायत देशहरूले उच्च प्रगति गरे। दोहोरो अंकको आर्थिक वृद्घिदर कायम गरे। विश्वभर उनीहरूलाई टाइगर इकोनोमी भनिन्छ। उनीहरू आर्थिक प्रगतिलाई पहिलो प्राथमिकता दिन्छन्। तर हाम्रो राजनीति केवल शक्ति प्राप्तिको अनुत्पादक खेल बनिरहेछ। यसकारण पनि देशमा कुनै सम्भावना नदेखेपछि नागरिकको ठूलो संख्या विक्षिप्त र भावविह्वल हँुदै बिदेसिन बाध्य छन्। वैदेशिक रोजगारका पक्षमा वकालत गर्नेहरू भन्छन्, विदेश रोजगारीको औपचारिक र आकर्षक गन्तव्य हो, यसले जनताको आर्थिक स्थितिलाई मजबुत बनाउँछ। उनीहरूको निष्कर्ष आत्महत्या अपराध हो। महापाप हो, दण्डनीय हो। यसको भत्र्सना गर्नुपर्छ। यस्तो अपराध गर्नेलाई कहिल्यै क्षमा हुँदैन भन्नुभन्दा किञ्चित फरक छैन। आजसम्म संसारमा विप्रेषणका आधारमा देशहरू विकसित भएका कुनै उदाहरण छैन। अधिक विप्रेषणले देशलाई अन्धकारतिर लैजान्छ। बौद्घिक र मानसिक हिसाबले सन्तुलित एवं सुदृढ मानिस समुन्नत देश पलायन हँुदैछन्। शारीरिक रूपमा तन्दुरुस्त र देशका लागि अथक परिश्रम अनि पसिना बगाउन सक्ने मानिस खाडी तथा अन्य मुलुक पुग्दैछन्। हाम्रा उर्वर शक्तिहरू अरूको देश समुन्नत र समृद्घ वनाउन अहोरात्र विवेक, पसिना अनि श्रम खर्चंदैछन्। अरूहरूलाई फुलाउने, फकाउने, फलाउने काममा लाग्दैछन्। त्यो उर्वर शक्तिहरू आफ्नै भूमिमा खन्याउन पाए कस्तो सौभाग्य बन्थ्यो ? तर उनीहरूको अनुपस्थितिमा हाम्रो समाज विभिन्न खालका सामाजिक, आर्थिक, नैतिक, यौनिक, चारित्रिक विचलनताको सिकार बन्दैछ। उच्च पारिवारिक विखण्डनसँगै पारपाचुके अनि कानुनी तथा गैरकानुनी गर्भपतन बढ्दैछन्। अर्कोतिर अब देशमा मानसिक र शारीरिक दुवै हिसाबले कमजोर मानिसमात्र रहने देखिन्छ। केही गर्न सक्ने र आस लाग्नेहरू सबै हिँडेपछि देशको मुहार कहिले र कसरी फेरिन्छ ? वैदेशिक रोजगारीले अर्थतन्त्र अलिकति थेगिएला तर बैसाखी दह्रो भएर दौड जितिँदैन। दौड जित्न दौडनेकै खुट्टा नै दह्रो हुनुपर्छ। हाम्रा जवानहरू विदेशमा केही आम्दानी गर्छन्। तर त्यो आम्दानी विकसित देशबाट उत्पादित आरामदायी वा विलासिताका सामानको क्रयमा नै सकिन्छ। जुन वस्तु तथा सेवासुविधाको चाहनाले युवा बिदेसिए, त्यसको उत्पादन हामीकहाँ छैन। अरूको देशमा जे उत्पादन गरे वा गराए, फर्किएपछि तिनै सामान खरिद गर्छन्, उनीहरूको देशबाट ल्याइएको पैसा उतै पठाउँछन्। उत्पादन पनि विदेशीकै अनि आम्दानी पनि विदेशीकै बढ्दैछ। जनताको क्रयशक्तिमात्र बढेर देशको अर्थतन्त्रमा सुधार हुँदैन। त्यो क्रयशक्तिलाई देशभित्र राख्न नसक्दा अझ धेरै स्वदेशी मुद्रा पलायन गराउँछ, अर्थतन्त्रलाई परनिर्भर बनाउँछ र समस्याहरू थप्छ। बन्दिता सिजापति र अमृता लिम्बूकृत पुस्तक गभर्निङ लेबर माइग्रेसन इन् नेपालले समेत यस्तै स्थिति देखाउँछ। वैदेशिक रोजगारीका पीडा पनि निकै दर्दनाक छन्। वैदेशिक रोजगार विभागका अनुसार औसत दैनिक चारजनाको मृत्यु हुन्छ। मुटु फेलसँगै आत्महत्या र काम गर्दागर्दै हुने दुर्घटना ज्यान जानुका प्रमुख कारण देखिन्छन्। यसको अर्थ काम सुरक्षित, सहज र कानुनी रूपमा संरक्षित पनि नभएको देखिन्छ। थोरै पैसा दिइएका उदाहरण प्रशस्तै छन्। हाम्रा युवा बिदेसिँदा हामीचाहिँ वैदेशिक श्रमसाधन खपत गर्दैछौं। नेपाल छिमेकी भारतलाई विप्रेषण पठाउने सातौं ठूलो राष्ट्रमा पर्छ। २० लाख हाराहारीमा भारतीय नागरिक नेपालमा विभिन्न काम गर्छन्। यसले देशको अर्थतन्त्र झन् कमजोर बन्दैछ। पछिल्लो २० वर्षमा हामी परनिर्भरताको उपल्लो तहमा छौं। सरकारलाई रोजगारी व्यवस्थापनमा केही सहज होला तर नागरिकलाई मानसिक बेचैनी र मनोवैज्ञानिक पीडा महसुस हुँदैछ। धनी देशको बजेटमा विप्रेषणको अनुपात ज्यादै कम हुन्छ। बढ्दो अनुपातले हामी गरिब र कमजोर भइरहेको देखाउँछ। वैदेशिक रोजगारी अन्त्य भएमा वा साँघुरिएमा के हुन्छ ? हामी कहा पुग्छौं ? सधैं सबैले अरूकै लागि र अरूकै देशमा पसिना बगाएर आफ्नो देशका लागि कस्ले र कहिले योगदान गर्छ ? मागेर घर कतिन्जेल चल्छ ? विदेशी रोजगारीले दिने उत्साह कतिञ्जेल टिक्छ ? निराकरणका अभ्यास अवलम्बन गर्न ढिला हँुदैछ। सरकारले जवानलाई विदेश पठाएर गर्व गर्नेभन्दा देशभित्रै रोजगारी सिर्जना गर्ने कार्यक्रम ल्याउनुपर्छ। आज, युवा बेचिइरहेका छन्। उनीहरूको सबल श्रम मोलमोलाइमा परिरहेको छ, कुनै दिन देशै बेचिनुपर्ने भयो भने नि ? यदि देश बचाउने भए वैदेशिक रोजगारी व्यवस्थापन हैन, प्रतिस्थापन हुनुपर्छ। व्यावसायिक कर्जा सुनिश्चित गर्नुपर्छ। कृषिको औद्योगीकरण गर्नुपर्छ। रोजगारी वितरणमा स्वदेशीलाई प्राथमिकता दिनुपर्छ। व्यावसायिक सोच र रोजगारी अभिमुखीकरणमा ज्ञान दिनुपर्छ। पर्यटनलगायत अन्य सम्भावनाका क्षेत्रको पहिचान गर्नुपर्छ। स्वदेशी वस्तुको उपयोगमा जोड दिनुपर्छ। श्रमको सम्मान गर्नुपर्छ। कलकारखानाहरू तीव्र गतिमा खोल्नुपर्छ। विदेशमा रहेकाहरूको ज्ञान, सीप र कमाइलाई घर फिर्ता गर्न सघन कार्यक्रम ल्याउनुपर्छ। चीनको सन् १९९० को यस्तै नीतिले समृद्घ चीन निर्माणमा ठूलो योगदान दियो। हजारौं मानव श्रमसाधन बिदेसिने क्रममा कुनै फलदायी अंकुश लगाउँदै उर्वर जनशक्तिलाई देशमै सदुपयोग गर्ने वातावरण बनाइसक्नु पर्ने हो। तर अझै ढिला गर्नु कुखुराको चल्लाको उपचारार्थ भैंसीको पाडो बली चढाएजस्तो भइरहेछ। बेलैमा ध्यान नदिए, हाम्रो अर्थतन्त्र समृद्घिको सपना सपनामै सीमित हुन सक्छ।"
पहिलो पटक स्काई रेस पिके पिक प्रतियोगिता सोलुखुम्बुमा हुँदै,"सोलुखुम्बु : सोलुखुम्बुको फाप्लुमा नेपालमै पहिलो पटक स्काई रेस पिके पिक ट्रेल रनिङ प्रतियोगिता हुने भएको छ। कोलम्बिया स्पोर्टस वेयर नेपालको सहयोगमा नेपाल ट्रेल सिरिजले आगामी शुक्रबार प्रतियोगिता हुन लागेको बुधबार फाप्लुमा पत्रकार सम्मेलनमार्फत् जानकारी गराइएको हो। भविष्यमा नेपालमा अन्तर्राष्ट्रिय स्तरको स्काई रेस प्रतियोगिता गर्नुको साथै खेलकुद पर्यटन प्रवर्द्धनमा सहयोग गर्ने उद्देश्यले यस रेस गर्न लागिएको रेस व्यवस्थापक प्रिति खत्रीले जानकारी दिइन्। रेसमा ५५ किमीको स्काई अल्ट्रा, ३३ किमीको ट्रेल रेस र ५ किमीको फन रन हुनेछ। करिब २ हजार मिटरको उचाई फाप्लुबाट सुरु हुने रेस लोदिङ हुँदै ४१ सय मिटरको उचाईमा रहेको पिके पार परेर पेमा डाँडा, जुनबेशी, थुक्तेछोलिङ, सिमसरी डाँडा, रिङमु हुँदै फाप्लुमै आएर समापत हुने जनाइएको छ। सोलुदुधकुण्ड नगरपालिका ४ फाप्लुबाट सुरु हुने रेस प्रतियोगितामा करिब ६० जना राष्ट्रिय तथा अन्तर्राष्ट्रिय धावकहरुले सहभागिताका लागि नाम दर्ता गराएको आयोजकले जनाएको छ। जसमा १० देशका २० अन्तर्राष्ट्रिय धावक समेत सहभागि हुने खत्रीले बताए। भियतनाम, अमेरिका, नेदरल्याण्ड्स, युक्रेन लागयतका धावकको सहभागिता हुनेछ। प्रतियोगितामा प्रथम द्वितीय र तृतीय हुने महिला र पुरुष धावकहरुले क्रमशः समान ३० हजार, २० हजार र १० हजार नगद प्राप्त गर्ने जनाइएको छ। उक्त पुरस्कार सोलुदुधकुण्ड नगरपालिकाले प्रायोजक गरेको आयोजक नेपाल ट्रेल सिरिज काठमाडौंले जनाएको छ।"
"नेपालको दोस्रो विकेट पतन, कुशल मल्ल ११ रन बनाएर आउट",काठमाडौं : नेपालको दोस्रो विकेट पतन भएको छ। कुशल मल्ल ११ रन बनाएर आउट भएका छन्। यसअघि कुशल भुर्तेल १४ रन बनाएर आउट भएका थिए। युएईले निर्धारित ओभरको खेल खेल्दै नेपाललाई १४१ रनको लक्ष्य प्रस्तुत गरेको छ। नेपालले सात ओभरको समाप्तिमा ४५ रन बनाएर खेलिरहेको छ।
"नेपालको तेस्रो विकेट पतन, आसिफ शेख आउट",काठमाडौं : नेपालको तेस्रो विकेट पतन भएको छ। आसिफ शेख २३ रन बनाएर आउट भएका छन्। २७ बल खेलेका उनले २ चौका र एक छक्का प्रहार गरेका थिए। यसअघि कुशल मल्ल ११ रन कुशल भुर्तेल १४ रन बनाएर आउट भएका थिए। युएईले निर्धारित ओभरको खेल खेल्दै नेपाललाई १४१ रनको लक्ष्य प्रस्तुत गरेको छ। नेपालले ९ ओभरको समाप्तिमा ५२ रन बनाएर खेलिरहेको छ।
कप्तान रोहित पौडेलको अर्धशतक प्रहारसँगै नेपालले युएईलाई सात विकेटले हरायो,"काठमाडौं : कप्तान रोहित पौडेलको अर्धशतक प्रहारसँगै नेपालले युएईलाई सात विकेटले हराएको छ। त्रिकोणात्मक सिरिजअन्तर्गत युएईले दिएको १४१ रनको लक्ष्य पछ्याउँदै नेपाल विजयी भएको हो। नेपालका लागि कप्तान पौडेलले ४० बलमा ५ चका प्रहार गर्दै अविजित ५१ रन बनाए भने दिपेन्द्र सिंह ऐरी ३४ रनमा अविजित रहे। २३ बल खेलेका ऐरीले ३ चौका र एक छक्का प्रहार गरेका थिए। त्यस्तै कुशल भुर्तेल १४, आसिफ शेख २३ र कुशल मल्ल ११ रनमा पेभेलियन फर्किएका थिए। यसअघि मूलपानी रंगशालामा बुधबार टस हारेर ब्याटिङको निम्तो पाएको युएईले ७ विकेटको क्षतिमा १४० रन बनाएको थियो। युएईका लागि बसिल हमिदले सर्वाधिक ५१ रन बनाए। त्यस्तै मुहम्मद वासिमले १७, आसिफ खानले १५ र अलि नसिरले ३२ रन बनाए। अन्य खेलाडीले भने दोहोरो अंकको रन बनाउन सकेनन्। नेपाल लागि करण केसीले ३ विकेट लिए। त्यस्तै गुल्शन झाले दुई र सोमपाल कामी र अविनाश बोहोराले एकएक विकेट लिए।"
"नेपाललाई पाँचौं सफलता, करण केसीले लिए विकेट",काठमाडौं : नेपाललाई पाँचौं सफलता मिलेको छ। त्रिकोणात्मक सिरिजअन्तर्गत मूलपानी रंगशालामा भइरहेको टी२०आई खेलमा करण केसीले पाँचौं विकेट लिएका हुन्। उनले अलि नसिरलाई ३२ रनमा पेभेलियन फर्काएका हुन्। यसअघि गुल्शन झाले दुई र सोमपाल कामीले एक विकेट लिएका थिए। करणले नेपालका लागि व्यक्तिगत दोस्रो विकेट लिएका हुन्। १७ ओभरको समाप्तिमा युएईले ५ विकेटको क्षतिमा ११६ रन बनाएर खेलिरहेको छ।
"नेपाललाई पहिलो झट्का, कुशल भुर्तेल आउट",काठमाडौं : नेपालको पहिलो विकेट पतन भएको छ। कुशल भुर्तेल १४ रन बनाएर आउट भएका छन्। युएईका निलन्स केश्वानीले अलि नसिरमार्फत् भुर्तेलको विकेट क्याच गराएका हुन्। युएईले निर्धारित ओभरको खेल खेल्दै नेपाललाई १४१ रनको लक्ष्य प्रस्तुत गरेको छ। नेपालले पाँच ओभरको समाप्तिमा २८ रन बनाएर खेलिरहेको छ।
नेपाललाई चौथो सफलता : गुल्सन झाले लिए विकेट,काठमाडौं : त्रिकोणात्मक टी २० आई सिरिज अन्तर्गत युएईको चौथौ विकेट पतन भएको छ। मूलपानी रंगशालामा भएको खेलमा आठौं ओभरमा नेपालका गुल्सन झाले चौथो विकेट लिएका हुन्। झाको बलमा युएईका आसिफ खानलाई सन्दिप जोराले क्याच आउट गरेका हुन्। यस अगाडि झाले युएईका कप्तान मोहम्मद वासिमलाई आउट गरेका हुन्। त्यसैगरी करण केसी र सोमपाल कामीले एकएक विकेट लिए। अहिले युएई ८४ ओभरमा ५२ रन बनाएर खेलिरहेको छ। नेपालका कप्तान रोहित पौडेलले टस जितेर पहिला फिल्डिङ गर्ने निर्णय लिएका हुन्। टीट्वेन्टी विश्वकप छनोटको तयारीका लागि नेपालले हङकङ र यूएई सम्मिलित टीट्वेन्टी शृंखला आयोजना गरेको हो।
नेपालविरुद्ध युएईका बसिल हमिदको अर्धशतक प्रहार,काठमाडौं : नेपाललाई सातौं सफलता मिलेको छ। त्रिकोणात्मक सिरिजअन्तर्गत मूलपानी रंगशालामा भइरहेको टी२०आई खेलमा अविनाश बोहोराले सातौं विकेट लिएका हुन्। उनले बसिल हमिदको विकेट लिएका हुन्। बसिलले ३८ बलमा अर्धशतकसहित ५१ रन बनाएर पेभेलियन फर्किएका हुन्। उनले एक चौका र चार छक्का प्रहार गरेका थिए। यसअघि करण केसीले तीन विकेट लिए भने गुल्शन झाले दुई र सोमपाल कामीले एक विकेट लिए।
"नेपाललाई पहिलो ओभरमै सफलता, सोमपालले लिए विकेट",काठमाडौं : त्रिकोणात्मक टी २० आई सिरिज अन्तर्गत युएईसँगको खेलमा नेपालले पहिलो विकेट लिएको छ। मूलपानी रंगशालामा भएको खेलमा पहिलो ओभरमै सोमपाल कामीले पहिलो विकेट लिएका हुन्। कामीको बलमा युएईका खालिद साह क्याच आउट भएका हुन्। अहिले युएई २ ओभरमा ८ रन बनाएर खेलिरहेको छ। नेपालका कप्तान रोहित पौडेलले टस जितेर पहिला फिल्डिङ गर्ने निर्णय लिएका हुन्। टीट्वेन्टी विश्वकप छनोटको तयारीका लागि नेपालले हङकङ र यूएई सम्मिलित टीट्वेन्टी शृंखला आयोजना गरेको हो।
युएईले नेपाललाई दियो १४१ रनको लक्ष्य,"काठमाडौं : युएईले नेपाललाई १४१ रनको लक्ष्य प्रस्तुत गरेको छ। त्रिकोणात्मक सिरिजअन्तर्गत मूलपानी रंगशालामा भइरहेको टी२०आई खेलमा युएईले ७ विकेटको क्षतिमा १४० रन बनाएको हो। टस हारेर ब्याटिङ गरेको युएईका लागि बसिल हमिदले सर्वाधिक ५१ रन बनाए। त्यस्तै मुहम्मद वासिमले १७, आसिफ खानले १५ र अलि नसिरले ३२ रन बनाए। अन्य खेलाडीले भने दोहोरो अंकको रन बनाउन सकेनन्। नेपाल लागि करण केसीले ३ विकेट लिए। त्यस्तै गुल्शन झाले दुई र सोमपाल कामी र अविनाश बोहोराले एकएक विकेट लिए।"
युएईको तेस्रो विकेट पतन,काठमाडौं : त्रिकोणात्मक टी २० आई सिरिज अन्तर्गत युएईको तेस्रो विकेट पतन भएको छ। मूलपानी रंगशालामा भएको खेलमा छैठौं ओभरमा नेपालका गुल्सान झाले तेस्रो विकेट लिएका हुन्। झाले युएईका कप्तान मोहम्मद वासिमलाई आउट गरेका हुन्। अहिले युएई ६३ ओभरमा ३६ रन बनाएर खेलिरहेको छ। नेपालका कप्तान रोहित पौडेलले टस जितेर पहिला फिल्डिङ गर्ने निर्णय लिएका हुन्। टीट्वेन्टी विश्वकप छनोटको तयारीका लागि नेपालले हङकङ र यूएई सम्मिलित टीट्वेन्टी शृंखला आयोजना गरेको हो।
"नेपाललाई दोस्रो सफलता, करण केसीले लिए विकेट",काठमाडौं : त्रिकोणात्मक टी २० आई सिरिज अन्तर्गत युएईसँगको खेलमा नेपालले दोस्रो विकेट लिएको छ। मूलपानी रंगशालामा भएको खेलमा तेस्रो ओभरमै करण केसीले दोस्रो विकेट लिएका हुन्। केसीले युएईका अलिसान सराफुलाई आउट गरेका हुन्। करणले उनलाई आसिफ शेखद्वारा क्याच गराएका हुन्। अहिले युएई ३२ ओभरमा १३ रन बनाएर खेलिरहेको छ। नेपालका कप्तान रोहित पौडेलले टस जितेर पहिला फिल्डिङ गर्ने निर्णय लिएका हुन्। टीट्वेन्टी विश्वकप छनोटको तयारीका लागि नेपालले हङकङ र यूएई सम्मिलित टीट्वेन्टी शृंखला आयोजना गरेको हो।
"न्युजील्यान्डको चौथो जित, अफगानिस्तान १४९ रनले पराजित","काठमाडौं : भारतमा जारी आइसिसी विश्वकपमा न्युजील्यान्डले लगातार चौथो जित हात पारेको छ। बुधबार चेन्नईमा भएको खेलमा अफगानिस्तानलाई १४९ रनले हराउँदै न्युजील्यान्ड शीर्ष स्थानमा उक्लिएको छ। टस हारेर ब्याटिङको निम्तो पाएको न्युजिल्यान्डले अफगानिस्तानलाई जितको लागि २८९ रनको लक्ष्य प्रस्तुत गरेको थियो। तर जवाफी ब्याटिङ गरेको अफगानिस्तान ३४४ ओभरमा अलआउट हुँदै १३९ रनमात्र बनाउनसक्यो। अफगानिस्तानका लागि रहमत साहले सर्वाधिक ३६ रन बनाए। त्यस्तै इक्रम अलिखीले १९, अजमतुल्लाह ओमरजाईले २७, इब्राहिम जद्रनले १४ र रहमुल्लाह गुर्बाजले ११ रन बनाए। बाँकी खेलाडीले दोहोरो अंकको रन जोड्न सकेनन्। यसअघि न्युजिल्यान्डका लागि ग्लेन फिलिप्सले सर्वाधिक ७१ रनको योगदान दिएका थिए। उनले ८० बलमा ४ चौका र ४ छक्कासहित सर्वाधिक ७१ रनको योगदान दिए। त्यस्तै कप्तान टम लाथमले ६८ रन जोडे । उनले ७४ बलमा ३ चौका र २ छक्कासहित ६८ रन बनाए भने विल योगले ५४ रन बनाए। उनले ६४ बलमा ४ चौका र ३ छक्कासहित ५४ रनमा आउट भए। रचिन रवीन्द्रले ४१ बलमा २ चौका र १ छक्कासहित ३२ रन जोडे।"
मुलपानी रंगशालामा नेपाल र युएईबीच खेल सुरु,काठमाडौं : नेपालले त्रिकोणात्मक टी २० आई सिरिज अन्तर्गत युएईसँग टस जितेको छ। सिरिजअन्तर्गत आज नेपालले पहिलो खेल यूएईसँग मूलपानी रंगशालामा नेपालका कप्तान रोहित पौडेलले टस जितेर पहिला फिल्डिङ गर्ने निर्णय लिएका छन्। युएईको मोहम्मद वासिमले कप्तानी गरेका छन्। टीट्वेन्टी विश्वकप छनोटको तयारीका लागि नेपालले हङकङ र यूएई सम्मिलित टीट्वेन्टी शृंखला आयोजना गरेको हो। त्रिकोणात्मक टीट्वेन्टी शृंखलाका लागि नेपाल क्रिकेट संघ (क्यान) ले पौडेलको कप्तानीमा १८ सदस्यीय नेपाली टोली घोषणा गरेको थियो। टी२० मा नेपाल र युएईबीच हालसम्म पाँच पटक प्रतिस्पर्धा भएको छ। नेपाल दुई खेलमा र युएई तीन खेलमा विजयी भएको छ।
त्रिकोणात्मक टी२० क्रिकेट सिरिज : आज नेपाल र युएई भिड्दै,"काठमाडौं : त्रिकोणात्मक टीट्वेन्टी शृंखलाअन्तर्गत घरेलु टोली नेपालले बुधबार यूएईको सामना गर्दैछ। सिरिजअन्तर्गत आज नेपालले पहिलो खेल यूएईसँग आज दिउँसो १ बजे मूलपानी रंगशालामा खेल्दैछ। टीट्वेन्टी विश्वकप छनोटको तयारीका लागि नेपालले हङकङ र यूएई सम्मिलित टीट्वेन्टी शृंखला आयोजना गरेको हो। त्रिकोणात्मक टीट्वेन्टी शृंखलाका लागि नेपाल क्रिकेट संघ (क्यान) ले रोहित पौडेलको कप्तानीमा १८ सदस्यीय नेपाली टोली घोषणा गरेको छ। टी२० मा नेपाल र युएईबीच हालसम्म पाँच पटक प्रतिस्पर्धा भएको छ । नेपाल दुई खेलमा र युएई तीन खेलमा विजयी भएको छ । नेपाली टोलीमा कप्तान रोहितकुमार पौडेल, आशिफ शेख, कुशल भुर्तेल, कुशल मल्ल, दीपेन्द्रसिंह ऐरी, सन्दीप जोरा, सोमपाल कामी, करण केसी, प्रतिश जिसी, गुल्सन झा, अभिनाश बोहरा, विवेक यादव, सागर ढकाल, विनोद भण्डारी, लोकेश बम, सूर्य तामाङ, ललितनारायण राजवंशी र मौसम ढकाल रहेका छन् ।"
निगमका सबै जहाजहरू सञ्चालनमा,"काठमाडौं : नेपाल एयरलायन्सको सबै विमानहरू सञ्चालनमा आएका छन्। प्राविधिक समस्या आएपछि ग्राउन्डेड भएका विमानहरू सञ्चालनमा आएको नेपाल वायुसेवा निगमका प्रवक्ता रमेश पौडेलले बताए। दसैं तिहार लक्षित गर्दै ग्राउन्डेड रहेका सबै विमान मर्मत गरी असोज २९ गतेदेखि नै सञ्चालनमा ल्याइएको निगमद्वारा जारी विज्ञप्तिमा उल्लेख छ। 'अल्पकालीन प्राविधिक समस्याको कारण उडान प्रभावित भई यात्रुवर्गमा पर्न गएको असुविधा प्रति क्षमायाचना गर्दै आगामी दिनमा यस्ता समस्या न्यूनिकरण गर्न उचित व्यवस्थापन गर्दै लैजान निगम प्रतिवद्ध रहेको छ। यस्ता समस्या दोहोरिन नदिने गरी काम गर्न र जहाज ग्राउण्डेड हुनुका कारणहरुबारे स्पष्ट पार्न र कतै कसैको कमी कमजोरी भएमा कडा कारबाही गर्न निर्देशन दिनुभएको छ,' विज्ञप्तिमा भनिएको छ।"
नेप्से परिसूचकमा उच्च अंकको वृद्धि,काठमाडौं : नेपाल स्टक एक्सचेञ्ज (नेप्से) परिसूचकमा उच्च अंकको वृद्धि देखिएको छ। नेप्से परिसूचक ४३ दशमलव २७ अंकले बढेर एक हजार नौ सय सात दशमलव ८९ को बिन्दूमा कायम भएको हो। आज दुई सय ८६ कम्पनीको ३७ लाख ७२ हजार २३ कित्ता सेयर ३१ हजार सात सय ८८ पटक खरिद बिक्री हुँदा कारोबार रकम भने ९३ करोड ४८ लाख ९४ हजार दुई सय १८ मा खुम्चिएको छ। आज दुई सय दस कम्पनीको सेयर मूल्य बढ्दा १० कम्पनीको मात्रै घटेको छ। सबै समूहका उपसूचक बढेका छन्। सबैभन्दा धेरै निर्जीवन बीमा समूहको उपसूचक दुई दशमलव ८७ र विकास बैंक समूहको उपसूचक दुई दशमलव ७४ प्रतिशतले बढेको छ। आजको कारोबारमा आशा लघुवित्त वित्तीय संस्था लिमिटेडको सेयर मूल्यमा सकारात्मक सर्किट लागेको छ। सबैभन्दा धेरै घट्नेमा भने विपिडब्लु लघुवित्त वित्तीय संस्था लिमिटेडको सेयर मूल्य चार दशमलव ६२ प्रतिशतले घटेको छ। कारोबार रकमका आधारमा आज सबैभन्दा धेरै सानिमा जिआईसी इन्स्योरेन्स लिमिटेडको चार करोड ४६ लाख चार हजार नौ सय ३५ बराबरको कारोबार भएको छ। कारोबार भएका शेयर सङ्ख्याका आधारमा भने कुमारी बैंक लिमिटेड प्रमोटर सेयर तीन लाख दस हजार पाँच सय १५ कित्ता खरिदबिक्री भएको छ।
भेरीका किसानलाई मौरी गोलासहितका आधुनिक घार वितरण,जाजरकोट : जाजरकोट भेरी नगरपालिकाका किसानहरुलाई मौरी गोलासहित आधुनिक माहुरीघार वितरण गरिएको छ। महिला उद्यमशिलता विकास तथा रोजगारी सिर्जना कार्यक्रमअन्तर्गत मौरी गोलासहितका घार वितरण गरिएको हो। भेरी नगरपालिका वडा नं १ र २ का ३० जना मौरीपालक किसानका लागि ९० थान माहुरी गोलासहितका आधुनिक घार लगायतका सामाग्रीहरू वितरण गरिएको खलङ्गा साना किसान सहकारी संस्था लिमीटेडका अध्यक्ष यगुमाया कार्कीले बताइन्। १२ हजार रुपैयाँ पर्ने उक्त गोलासहितको घार ७५ प्रतिशत संस्थाको र २५ प्रतिशत कृषकले व्यहोर्ने गरी वितरण गरिएको अध्यक्षक कार्कीले बताइन्। केही दिन अगाडि ती कृषकहरूलाई मौरीपालनसम्बन्धी एक हप्ते तालिम प्रदान गरिएको थियो। गोलासहितका घार पाएपछि खुसी हुँदै कृषक मनबहादुर रानाले आफूहरू व्यवसायिक माहुरीपालनमा लाग्ने बताए।
वायुसेवा निगमद्वारा किस्ताबापतको ५३ करोड बढी रुपैयाँ भुक्तानी,"काठमाडौं : नेपाल वायुसेवा निगमले किस्ताबापतको ५३ करोड बढी रुपैयाँ भुक्तानी गरेको छ। निगमले अन्तर्राष्ट्रिय उडानको लागि खरिद गरेका दुई न्यारोबडी र दुई वाइडबडी जहाजको लागि कर्मचारी सञ्चय कोष र नागरिक लगानी कोषबाट लिएको ऋण दायित्वमध्ये असोज महिनाको किस्ता भुक्तानी गरिएको निगमका प्रवक्ता रमेश पौडेलले बताए। उनका अनुसार न्यारोबडीको पूरा र वाइडबडीको आंशिक गरी ५३ करोड ९ लाख ५५ हजार २८१ रुपैयाँ भुक्तानी गरिएको हो। निगमले यसअघि गत २०७९ असारदेखि २०८० आसारसम्मको अवधिमा ३ अर्ब ७७ करोड ३८ लाख २१ हजार १२५ रुपैयाँ किस्ता रकम भुक्तानी गरेको थियो। व्यापार विस्तार तथा आम्दानीमा विगत वर्षभन्दा सुधार हुँदै गएको निगमले जनाएको छ। नगद प्रवाहमा सुधार भए पश्चात् प्रमूख इन्जिन मर्मत खर्च, नियमित तथा आकस्मिकरूपमा हुने जहाज मर्मत सम्भार खर्चसमेत व्यहोरी विभिन्न निकायहरूमा रहेका पुराना वक्यौता रकमसमेत आफ्नै स्रोतबाट भुक्तानी गरी नियमित गरिएको निगमले जनाएको छ। त्यस्तै दुर्गम क्षेत्रमा उडान भर्नेगरी ३ वटा साना जहाज आफ्नै आन्तरिक स्रोतबाट खरिद गर्ने प्रक्रिया अन्तिम चरणमा रहेको निगमले जनाएको छ।"
बुक बिल्डिङमा ऐतिहासिक फड्को,"काठमाडौं : नेपाल धितोपत्र बोर्ड (सेवोन)ले पहिलोपटक बुक बिल्डिङमार्फत आईपीओ निष्कासनको अनुमति दिएको छ। यो बुक बिल्डिङको सवालमा अहिलेसम्मकै ऐतिहासिक फड्को हो। बोर्डले असोज २९ गते सर्वोत्तम सिमेन्टलाई बुक बिल्डिङमार्फत आईपीओ निष्कासनको अनुमति दिएको हो। यसअनुसार सर्वोत्तम सिमेन्टले प्रतिसेयर ४०१ रुपैयाँ कट अफ मूल्यमा बुक बिल्डिङमार्फत आईपीओ निष्कासन गर्न स्वीकृति पाएको हो। तर कम्पनीले भने प्रतिकित्ता ५ सय १ देखि ७ सय ५१ रुपैयाँ १० पैसासम्ममा बुक बिल्डिङ प्रणालीबाट आईपीओ जारी गर्ने अनुमति मागेको थियो। सर्वाेत्तमले बुक बिल्डिङमार्फत आईपीओ निष्कासन गर्न गत वर्षको असार २८ गते बोर्डमा निवेदन दिएको थियो। यो विधिको सुरुवातले संस्थागत लगानीकर्ता र महत्त्वपूर्ण क्रेताहरूको व्यापक सहभागितामा आईपीओको समतामूलक निष्कासनलाई प्रवर्द्धन गर्दै मूल्य पत्ता लगाउने माध्यमको रूपमा काम गर्छ। रमेश हमाल, अध्यक्ष कम्पनीको सेयर निष्कासन तथा बिक्री प्रबन्धक ग्लोबल आईएमई क्यापिटलले गरेको छ। कम्पनीले २४ लाख कित्ता सेयर निष्कासन गर्न लागेको छ। यसको मूल लगानीकर्ता विष्णु न्यौपाने रहेका छन्। आफ्नो कार्यअवधिमा बुक विल्डङ विधिलाई कार्यान्वयनमा ल्याएर ऐतिहासिक सफलता हासिल गरेको बताउँछन् सेवोनका अध्यक्ष रमेश हमाल। उनी भन्छन्, यो विधिको सुरुवातले संस्थागत लगानीकर्ता र महत्वपूर्ण क्रेताहरूको व्यापक सहभागितामा आईपीओको समतामूलक निष्कासनलाई प्रवद्र्धन गर्दै मूल्य पत्ता लगाउने माध्यमको रूपमा काम गर्छ। यसले सार्वजनिक रूपमा जाने कम्पनीलाई पर्याप्त पुँजी सुरक्षित गर्न र सम्भावित खरिददारबाट मूल्य निर्धारण अन्तरदृष्टि संकलन गर्न सक्षम बनाउने उनको भनाइ छ। आईपीओको लागि बुकबिल्डिङ दृष्टिकोणलाई प्रयोग गर्नाले सेयर मूल्यको पारदर्शिता र प्रतिस्पर्धात्मकतामा सुधार हुने उनको ठहर छ। हमालका अनुसार बुकबिल्डिङ प्रक्रियाको थालनीले आईपीओ जारी गर्न हिचकिचाउने धेरै लगानीकर्ता र कम्पनीलाई विचार गर्न प्रोत्साहित गर्नेछ। यसले थप राजस्व उत्पन्न गर्न र राष्ट्रिय अर्थतन्त्रमा योगदान पुर्याउन मद्दत गर्ने उनको भनाइ छ। यससँगै अब बुक बिल्डिङको पाइपलाइनमा रिलायन्स स्पिनिङ मिल्सजस्ता कम्पनी रहेको बताइएको छ। सर्वोत्तम सिमेन्टलाई प्रतिसेयर ४ सय १ रुपैयाँमा आईपीओ निष्कासन गर्न स्वीकृति। धितोपत्रको आईपीओ जारी गर्ने विधि बुक विल्डिङ विधि हो। अन्तर्राष्ट्रिय अभ्यासमा बुल बिल्डिङ प्रक्रियालाई सबैभन्दा वैज्ञानिक मानिन्छ। धितोपत्रको आईपीओ जारी गर्ने विधि बुक विल्डिङ विधि हो। यसबाहेक निश्चित मूल्य विधिबाट आईपीओ जारी गरिन्छ। तर बुक विल्डिङ विधिमार्फत आईपीओ जारी गर्दा बजारले निर्धारण गरेको मूल्यमा हुने गर्दछ। बुक बिल्डिङ आईपीओ जारी गर्ने एक प्रक्रिया हो जसमा निष्कासनकर्ता कम्पनीले प्रस्ताव गरिने मूल्य निर्धारण प्रक्रिया हो। कुनै सामान्य व्यवसाय गरिरहेको कम्पनी आईपीओ जारी गर्न चाहन्छ भने उसले प्रतिकित्ता १०० रुपैयाँ वा सेयर संख्यालाई टुक्राएर १० रुपैयाँको गुणक हुने मूल्यमा जारी गर्न सक्छन्। अन्तर्राष्ट्रिय अभ्यासमा बुल बिल्डिङ प्रक्रियालाई सबैभन्दा वैज्ञानिक मानिन्छ। बुक बिल्डिङ प्रणालीले उच्च नाफा कमाउने कम्पनीलाई आफ्नो नेट वर्थको उचित मूल्यमा सेयर जारी गरी सेयर बजारमा प्रवेश गर्न प्रोत्साहित गर्छ। बुक बिल्डिङ प्रणालीको मार्फत बजारमा स्थापित तथा उत्कृष्ट वित्तीय विवरण भएका कम्पनीले उचित मूल्यमा सेयर जारी गर्ने अवसर सिर्जना हुन्छ। जसबाट धितोपत्र बजारको विकासमा सघाउ पुग्ने विश्वास गरिन्छ। साथै, वास्तविक क्षेत्रका कम्पनीलाई आईपीओ जारीमार्फत पुँजी परिचालन गरी पुँजी बजारमा प्रवेश गर्न थप मद्दत पुग्छ। बुक बिल्डिङ विधिबाट आईपीओ जारी गर्दा आईपीओ जारी गर्ने कम्पनीले निष्कासन तथा विक्री प्रबन्धकको सहयोगमा योग्य संस्थागत लगानीकर्तासँग उनीहरूले चाहेको न्यूनतम खरिद संख्या, आशय मूल्य र सो को मूल्यांकन विधिसहित प्रारम्भिक विवरणपत्रमा सुझाव माग हुन्छ, त्यसपछि योग्य संस्थागत लगानीकर्ताले आवश्यक अध्ययन गरी आशय मूल्य पेस गर्छन्। त्यही आशय मूल्यको आधारमा बिक्री मूल्य सीमा (कट अफ मूल्य) निर्धारण हुन्छ। यो मूल्यमा योग्य संस्थागत लगानीकर्ताले सेयर खरिद गर्छन् भने सर्वसाधारणले यो मूल्यको १० प्रतिशत कम तिर्नु पर्नेछ।"
लघुवित्तको लाभांशमा किन ढिलाइ ?,"काठमाडौं : नेपाल राष्ट्र बैंकले २०७९ कात्तिकमा लघुवित्त वित्तीय संस्थालाई लाभांश वितरणमा कडाइ गर्दै अधिकतम १५ प्रतिशतसम्ममात्रै वितरण गर्न पाउने अनिवार्य व्यवस्था गरेको थियो। गत वर्षदेखि लागू गरेको यो व्यवस्थाले लघुवित्त वित्तीय संस्थाहरू मजबुत हुँदै गएको राष्ट्र बैंक लघुवित्त वित्तीय संस्था सुपरिवेक्षण विभागका कार्यकारी निर्देशक रेवतीप्रसाद नेपालको दाबी छ। जबकि यसअघि एउटै लघुवित्तले अधिकतम ७६ प्रतिशतसम्मको लाभांश वितरण गरेका थिए। राष्ट्र बैंकमा हालसम्म ५७ वटा लघुवित्त वित्तीय संस्था दर्ता भए पनि नेपाल स्टक एक्सचेन्ज (नेप्से) मा सूचीकृत ५५ लघुवित्त छन्। नेप्सेमा सूचीकृत उक्त कम्पनीमध्ये आर्थिक वर्ष २०७८०७९ को मुनाफाबाट सबैभन्दा बढी लाभांश जाल्पा सामुदायिक लघुवित्तले घोषणा गरेको थियो। यसले ७३ प्रतिशत बोनस सेयर र ३८४ प्रतिशत नगद लाभांश गरी कुल ७६ ८४ प्रतिशत लाभांश वितरण गरेको थियो। यसपछि क्रमशः महिला लघुवित्तले ५०, सीवाईसी नेपाल लघुवित्तले ३०, फरवार्ड माइक्रोफाइनान्सले ३०, आरएमडीसी लघुवित्त र साना किसान विकास लघुवित्तले २७३७, छिमेक लघुवित्तले २५२६ प्रतिशत लाभांश दिएका थिए। यसपछि महुली लघुवित्तले २५, स्वरोजगार लघुवित्त र नेरुड लघुवित्तले २३६, डिप्रोक्स लघुवित्तले २१०५, मिर्मिरे लघुवित्तले २३ प्रतिशत लाभांश वितरण गरेका थिए। यसरी लघुवित्तले संस्थाबाट लाभांशको नाममा धेरै पैसा बाहिरिन थालेकाले १५ प्रतिशतभन्दा बढी वितरण गर्न नपाइने व्यवस्था गर्यो। लघुवित्त संस्था नाफामुखी बन्दै ऋणीको क्षमताभन्दा बढी कर्जा लगानी गर्ने र ऋण तिर्न नसक्नेको ब्याज थप गर्दै नयाँ ऋणको नाममा जथाभावी शुल्क असुल गरेको भन्दै लाभांशमै अधिकतम सीमा तोकियो। जसमा भनिएको थियो, वार्षिक १५ प्रतिशतभन्दा बढी लाभांश (नगद वा बोनस) वितरणको प्रस्ताव गरेमा १५ प्रतिशतभन्दा माथिको प्रस्तावित लाभांशको ५० प्रतिशतले हुने रकम साधारण जगेडा कोषमा जम्मा गर्नु पर्नेछ। वार्षिक १५ प्रतिशतभन्दा बढी लाभांश (नगद वा बोनस) वितरणको प्रस्ताव गरेमा १५ प्रतिशतभन्दा माथिको प्रस्तावित लाभांशको ३५ प्रतिशतले हुने ग्राहक संरक्षण कोषमा राख्नुपर्ने अनिवार्य व्यवस्था गर्यो। जसले वार्षिक १५ प्रतिशतभन्दा बढी लाभांश (नगद वा बोनस) वितरणको प्रस्ताव गरेमा १५ प्रतिशतभन्दा माथिको प्रस्तावित लाभांशको १० प्रतिशतले हुने रकम संस्थागत सामाजिक उत्तरदायित्व कोषमा थप जम्मा गर्नुपर्ने अनिवार्य व्यवस्थासमेत थप्यो। जबकि योभन्दा अगाडि वार्षिक खुद मुनाफाको एक प्रतिशतमात्रै यस्तो कोषमा जम्मा गर्नुपथ्र्यो। उक्त व्यवस्थाले लघुवित्त वित्तीय संस्थाहरू बच्ने र बलियो बन्न सफल भएको राष्ट्र बैंक लघुवित्त वित्तीय संस्था सुपरिवेक्षण विभागका कार्यकारी निर्देशक नेपालले सुनाए। यसबीच लघुवित्तका केही ऋणीहरूले गरेको आन्दोलनको क्रममा पनि संस्थाहरू बचेको उनको तर्क छ। उनी भन्छन्, यसअघिको इतिहासमा कतिपयले ४० प्रतिशत माथिको लाभांशसमेत घोषणा गर्थे। केन्द्रीय बैंकले यस्तो व्यवस्था गरेपछि ठूलो रकम संस्थाबाट बाहिरिन पाएन। १५ प्रतिशतसम्म लाभांश घोषणा गर्दा यसमाथिको पैसा बचत हुन्छ। यसले पुँजीकोष कायम गर्न पनि सहयोग गर्यो। गत वर्षदेखि लघुवित्त वित्तीय संस्थाले तोक्ने लाभांश अधिकतम १५ प्रतिशतसम्म मात्रै गर्नुपर्ने व्यवस्थाले संस्थाहरू मजबुत हुँदै गएको उनको दाबी छ। संस्थाबाट लाभांशको नाममा धेरै पैसा नबाहिरिँदा यसले संस्थाहरू बच्ने र बलियो बन्न सफल भएको उनले महसुस गरेका छन्। यसबीच लघुवित्तका केही ऋणीहरूले गरेको आन्दोलनको क्रममा पनि संस्थाहरू बचेको उनको तर्क छ। उनी भन्छन्, यसअघिको इतिहासमा कतिपयले ४० प्रतिशत माथिको लाभांशसमेत घोषणा गर्थे। केन्द्रीय बैंकले यस्तो व्यवस्था गरेपछि ठूलो रकम संस्थाबाट बाहिरिन पाएन। १५ प्रतिशतसम्म लाभांश घोषणा गर्दा यसमाथिको पैसा बचत हुन्छ। यसले पुँजीकोष कायम गर्न पनि सहयोग गर्यो। भोलिका दिनमा संस्थामा कर्जा नोक्सानी थप्नु परे पनि यसले सहयोग गर्ने उनको विश्वास छ। सो सीमाले लगानीकर्ता व्यक्तिलाई मर्का परेको हुन सक्छ तर यसले संस्थाबाट पैसा बाहिर जान नपाउँदा सुदृढ भएको उनको तर्क छ। दीर्घकालीन रूपमा संस्था मजबुत बनाउन धेरै सहयोग पुगेको छ। बढी लाभांश नहुँदा कर पनि धेरै तिर्नु परेन, करमा पनि बचत भयो। किनभने यसअघि अनावश्यक रूपमा ब्यालेन्स सिट मिलाएर कर तिर्नुपर्ने प्रवृत्ति थियो, उनले अन्नपूर्णसँग भने, एकातिर कर्जा नोक्सानी घटाउने अर्कोतिर मुनाफा बढी देखिन्थ्यो। मुनाफाबाट ३० प्रतिशत कर तिर्नुपर्छ। लाभांश नै कम भएपछि कर कम हुने भयो। यसर्थ अहिले राष्ट्र बैंकले राखेको उद्देश्य पूरा भएको छ। संस्था सुदृढहोस्, सकेसम्म संस्थाको पैसा नबाहिरियोस्, ह्वारह्वार्ती लाभांश बाँडेर संस्था घाटामा नजाओस् भन्ने उद्देश्यले १५ प्रतिशत लाभांशको क्याप तोकेको थियो। अहिले यी उद्देश्य हासिल गर्न सफल भएको कार्यकारी निर्देशक नेपाल बताउँछन्। तर व्यक्तिले भने दुःख गरेर कमाएकोमा केन्द्रीय बैंकले क्याप लगाएर लगानीकर्ताको अधिकार हनन् गरियो भन्ने गुनासो छ। तर संस्थागत रूपमा सबैले कदर गरेका छन्। यस्तोबेला वाणिज्य बैंकले पनि ७८ प्रतिशत बढी लाभांश दिन सक्दैन। लघुवित्त जो गरिबको नाममा काम गर्छ त्यसले ह्वारह्वार्ती ३०४० प्रतिशत लाभांश घोषणा गर्न दिइयो भने अहिले अवस्था गम्भीर हुने भएकाले केन्द्रीय बैंकको लाभांशमा हस्तक्षेप उपयुक्त ठहर भएको उनको तर्क छ। लाभांशमा क्याप लगाउने अभ्यास अन्य केही मुलुकमा पनि भएको उनले बताए। पहिला गाली गर्ने अहिले खुसी एनका अनुसार यो वर्ष अधिकांश संस्थाको कमाइ छैन, बाँच्ने कसरी भन्ने छ। यसैले सुरुवातमा गाली गर्नेहरू अहिले राष्ट्र बैंकले सही समयमा राम्रो काम गरेछ भनेर खुसी हुने लघुवित्तहरू छन्। कार्यकारी निर्देशक नेपाल भन्छन्, लघुवित्तकर्मीले आफूहरू आम्दानी गुम्ने भो भनेर केन्द्रीय बैंकलाई गाली गर्र्यौं। अहिलेको अवस्था देख्दा ठीक लाग्यो भनेका छन्। अझ अहिले लाभांशको तोकिएको अन्तिम १५ प्रतिशतको सीमासम्म पनि पुर्याउन नसक्ने लघुवित्त छन्। ९ वटा जति नोक्सानी अवस्थामा रहेको कार्यकारी निर्देशकले जानकारी दिए। यद्यपि यसपटक आर्थिक वर्ष २०७९०८० को नाफाबाट आरएसडीसीले ९ प्रतिशत हाराहारीमा लाभांश वितरण गर्ने घोषणा गरेको छ। लाभांश प्रस्ताव गर्नुअघि राष्ट्र बैंंकबाट स्वीकृत लिनुपर्ने भएकाले यसबाहेकका लघुवित्त नआइसकेको उनले जानकारी दिए। यद्यपि दसैंतिहारको बीचमा थुपै संस्था लाभांश स्वीकृतिका लागि आउने अपेक्षा गरिएको छ। लगानीकर्ता नोक्सानीमा नेपाल पुँजीबजार लगानीकर्ता संघकी अध्यक्ष राधा पोखरेल लघुवित्तको लाभांशमा क्याप लगाउँदा लघुवित्त वित्तीय संस्थालाई केन्द्रीय बैंकले धराशायी बनाएको आरोप लगाउँछिन्। उनी भन्छिन्, यो व्यवस्था सेयर लगानीकर्ताका लागि राम्रो भएन। लगानीकर्तालाई फाइदा भएन। लाभांश सीमाले सेयरबाट हुने लगानीकर्ताको आम्दानी खुम्चियो। ७० प्रतिशत लाभांश पाएको कम्पनीबाट १५ प्रतिशतमा झरेपछि लगानीकर्तालाई घाटा व्यहोर्नु परेको उनको गुनासो छ। यो व्यवस्थाले २४ वर्षपछि कम्पनी राम्रो होला तर अहिले तत्कालका लागि लगानीकर्तालाई घाटा भयो। उनले भनिन्। सो व्यवस्थापछि लघुवित्तको सेयर मूल्य पनि तल झरेको छ। तत्कालका उचित तर दीर्घकालसम्म होइन अहिले लघुवित्तको सेयरको परिस्थिति बिग्रेको नेपाल लघुवित्त बैंकर्स संघका सल्लाहकार तथा निर्धन उत्थान लघुवित्त वित्तीय संस्थाका प्रमुख कार्यकारी अधिकृत (सीईओ) बताउँछन्। उनका अनुसार लघुवित्तको सेयरमा ओभर फाइनान्सिङ भएको छ। उनी भन्छन्, यसले गर्दा छोटो अवधिको लागि केन्द्रीय बैंकको व्यवस्था राम्रो हो। तर दीर्घकालका लागि यो व्यवस्था उपयुक्त हुँदैन। नाफा हुने भएपछि नै सबैले लगानी गर्छन्। समग्र अर्थतन्त्र नै ओभर क्यापिटलाइज्ड भएको छ। यसले गर्दा अहिले सुधारको अवधि भएकाले सो व्यवस्था ठीकै हो। यससँगै उनले लघुवित्तले सेयरमा आकर्षण गर्नेभन्दा पनि गरिबी निवारण, सबैलाई समान अवसर मिलोस् भनेर खोलिएको तर्क गर्छन्। यता नेपाल लघुवित्त बैंकर्स संघका कार्यवाहक अध्यक्ष रामबहादुर यादव लघुवित्तको लाभांशको सीमा तत्काललाई उचित भए पनि दीर्घकालसम्म रहन नहुने औंल्याउँछन्। यो व्यवस्थाले लघुवित्तको प्रतिसेयर मूल्य पनि तल झरेको उनले बताए। सेयर बजारमा लघुवित्तको मूल्य पहिलाको जस्तो धेरै छैन। प्रतिसेयर मूल्य धेरै तल झरेको छ। उनले भने। उनका अनुसार अहिले समग्र रूपमा लघुवित्तलाई यो व्यवस्थाले बलियो बनायो। लाभांश नबाहिरिएपछि रिजर्भमै बस्यो। लघुवित्तहरू धेरै नाफामुखी भए भनेर सीमा तोकियो। यसले अहिले संस्था बलियो बनाएको छ। किनभने अहिले साँवा तथा ब्याज उठ्ने अवस्था कमजोर छ। खराब कर्जा बढ्दो छ। यसले कर्जा नोक्सानी बढेको छ। यसकारण लाभांश सीमा हाललाई उपयुक्त बन्यो तर यो लामो समयसम्म रहनु हँुदैन। उनले थपे। यसअघिको इतिहासमा कतिपयले ४० प्रतिशत माथिको लाभांशसमेत घोषणा गर्थे। केन्द्रीय बैंकले यस्तो व्यवस्था गरेपछि ठूलो रकम संस्थाबाट बाहिरिन पाएन। १५ प्रतिशतसम्म लाभांश घोषणा गर्दा यसमाथिको पैसा बचत हुन्छ। यसले पुँजीकोष कायम गर्न पनि सहयोग गर्यो।  रेवतीप्रसाद नेपाल, निर्देशक, नेपाल राष्ट्र बैंक यो व्यवस्था सेयर लगानीकर्ताका लागि राम्रो भएन। लगानीकर्तालाई फाइदा भएन। लाभांश सीमाले सेयरबाट हुने लगानीकर्ताको आम्दानी खुम्चियो। ७० प्रतिशत लाभांश पाएको कम्पनीबाट १५ प्रतिशतमा झरेपछि लगानीकर्तालाई घाटा व्यहोर्नु परेको छ। राधा पोखरेल, अध्यक्ष, नेपाल पुँजीबजार लगानीकर्ता संघ लघुवित्तको लाभांशको सीमा तत्काललाई उचित भए पनि दीर्घकालसम्म रहन हुँदैन। यो व्यवस्थाले लघुवित्तको प्रतिसेयर मूल्य पनि तल झरेको छ। सेयर बजारमा लघुवित्तको मूल्य पहिलाको जस्तो धेरै छैन। रामबहादुर यादव, कार्यवाहक अध्यक्ष, नेपाल लघुवित्त बैंकर्स संघ"
"मुस्ताङमा हिउँ पर्यो, जाडो बढ्यो","जोमसोम : मुस्ताङका उच्च लेकमा सोमबार राति हिमपात भएको छ। उपल्लो मुस्ताङ हिमपात हुँदा यो वर्ष जाडो ह्वात्तै बढेको छ। समुद्री सतहको ३ हजार मिटरदेखि माथिको क्षेत्रमा असोजमै हिमपात भएको हो। जिल्लाको लोघेकर दामोदरकुण्ड र लोमान्थाङ गाउँपालिका क्षेत्रमा सोमबार राति आंशिक हिमपात भएको लोमान्थाङ गाउँपालिकाका कर्मचारी उदय तिमिल्सिनाले जानकारी दिए। लोघेकर दामोदरकुण्डको घिलिङदेखि माथिल्लो उत्तरी क्षेत्र कोरलासम्म हिउँ परेको उनले बताए। उपल्लो मुस्ताङमा असोजमै पहिलोपटक हिउँ परेको गाउँपालिका अध्यक्ष टसीनर्बु गुरुङले जानकारी दिए। हिमपात भएसँगै बस्तीमा हिउँ जम्न नसके पनि खेतबारी र डाँडाकाँडा हिउँले सेताम्मे भएको अध्यक्ष गुरुङको भनाइ छ। उपल्लो मुस्ताङमा हिउँ परेसँगै चिसो ह्वात्तै बढेको छ। उपल्लो मुस्ताङका अधिकांश नागरिक हिउँदमा जाडो छल्न बेंसी झर्ने परम्परा छ। उनीहरू मंसिर लागेपछि जाडो छल्न र घुम्ती व्यापार गर्न बेंसी झर्ने सदियौंदेखिको प्रचलन छ। तर, यस वर्ष उपल्लो मुस्ताङीहरू जाडो छल्न बेंसी झर्न नपाउँदै हिउँ परेको हो। उपल्लो मुस्ताङमा असोजमै हिउँ परेको यो पहिलो घटना भएको लोघेकर दामोदरकुण्ड गाउँपालिकाका अध्यक्ष लोप्साङ छोम्फेल विष्टले उल्लेख गरे। यसअघि कात्तिकको दोस्रो हप्तादेखि वैशाखसम्म हिउँ परेकोमा यो वर्ष असोजमै हिउँ पर्दा आश्चार्य लाग्दो तुल्याएको अध्यक्ष विष्टले सुनाए। यसैगरी, मुस्ताङको वारागुङ मुक्तिक्षेत्र१ मुक्तिनाथ क्षेत्रमा पनि हिमपात भएको मुक्तिनाथ विकास समितिका कर्मचारी रविन सुवेदीले जानकारी दिए। हिउँ परेसँगै मुक्तिनाथ क्षेत्रको पाखो हिउँले सेताम्मे भएको उनले बताए। राति अबेरसम्म बाक्लै खालको हिउँ परेको थियो , जमिन अझै तातै छ, उनले भने, यसैले परेको हिउँ जम्न पाएन, मुक्तिक्षेत्रको पाखोमा परेको हिउँ अझै देख्न सकिन्छ। विगत २० वर्षदेखि मुक्तिनाथमा काम गर्दै आएका सुवेदीले असोजमै हिउँ परेको आफूले पहिलोपटक देखेको बताए। यसैगरी, उपल्लो मुस्ताङ र मुक्तिनाथ क्षेत्रमा सोमबार राति हिमपात हुँदा तल्लो मुस्ताङमा वर्षा भएको थासाङ२ सौरुका स्थानीय सोजन हिराचनले जानकारी दिए। जोमसोमदेखि तलको क्षेत्रमा आंशिक वर्षा भएको उनले बताए। मुस्ताङमा वर्षासँगै हिउँ परेकाले यहाँँको रैथाने बालीले फाइदा पुग्ने कृषकहरूले बताएका छन्। जलवायु परिवर्तनका कारण हिमाली क्षेत्रको वातावरणीय क्षेत्र असमान प्रकारको देखिन थालेको छ। जलवायु परिवर्तनको असरले यहाँँका कृषि, पर्यटन र जैविक विविधतामा समेत नकारात्मक प्रभाव देखिन थालेको छ। कुनै वर्ष भारी हिमपात हुने, कुनै वर्ष कम हिमपात हुने र कुनै वर्ष हिउँ नपर्ने जस्ता प्राकृतिक घटना सिर्जना हुँदा हिमाली क्षेत्रको जीवन शैलीमासमेत असर पर्न थालेको जानकारहरू बताउँछन्। गत वर्ष हिमपात नहुँदा स्याउ खेतीमा ठूलो असर पारेको कृषि ज्ञानकेन्द्र मुस्ताङका कार्यालय प्रमुख प्रकाश बस्ताकोटीले बताए। गत वर्ष स्याउको बगैंचा व्यवस्थापन र काँटछाँट गर्ने बेलामा हिउँ नपरेको र वैशाख र जेठ महिनामा स्याउको परागसेचन हुने बेलामा भारी वर्षाले स्याउ खेतीमा ठूलो असर पारेको केन्द्र प्रमुख बस्ताकोटीले उल्लेख गरे।"
"चुमनुब्री स्याउ, किसानको घरमै थन्कियो","गोरखा : गोरखा चुमनुब्रीको स्याउका लागि भारत, चीन, जापान, अमेरिका र स्विट्जरल्यान्डबाट उच्च माग भइरहेको छ। तर, विदेश त परै जाओस, स्वदेशी बजारमा पनि स्याउ पुग्न सकेको छैन। ढुवानी गर्न नपाई सित्तैमा खेर जाने हो कि भन्ने चिन्ता किसानलाई छ। २७ सय मिटर उचाइमा फल्ने गरेको चुमनुब्री स्याउ रसिलो र स्वादिलो मानिन्छ। किसानका अनुसार यो स्याउमा औषधिको प्रयोग हुँदैन, केवल रासायनिक मल मात्रै हाल्ने गरिन्छ। चुमनुब्री गाउँपालिका४ नाम्रुङस्थित स्याउबारीको १२ हजारवटा बोटमा फलेको स्याउ टिपेर घरमै थन्क्याएर राखेको लाक्पाडुण्डुप लामाले जानकारी दिए। उनले मनास्लु क्षेत्रको ३० हजार किलो स्याउ किसानको घरमै थन्किएको जानकारी दिए। हाम्रो गाउँपालिकामा मोटरबाटो छैन। खच्चडले चार, पाँच दिनको बाटो बोकेर सहर बजार पुर्याउँदा बिग्रिने सम्भावना हुन्छ भनेर अहिलेसम्म स्याउ ढुवानी गरेको छैन, लामाले भने, पोहोर हिमाल चढ्न आएका आरोहीलाई छोडेर फर्कने गरेका हेलिकप्टरमा ढुवानी गरेको थिएँ। यसपटक सरकारले हेलिकप्टर जहाँ पायो त्यही ल्यान्ड गर्न पनि दिएन। त्यसैले ढुवानी नै गर्न सकिएन। स्याउ ढुवानी नहुँदा निराश बनाएको उनले बताए। उत्तरी गोरखामा व्यावसायिक रूपमा स्याउ खेती गरौंला, अरूलाई पनि व्यवसाय गर्न प्रोत्साहन होला भनेर ३ सय रोपनी क्षेत्रफलमा १२ हजार बोट स्याउ लगाएको थिएँ, लामाले भने, यसपालि ३० हजार किलो स्याउ उत्पादन भएको छ तर ढुवानी गर्न सकिएन। आफंै निराश भएँ। अरूलाई कसरी हौसला दिऊँ ?"
